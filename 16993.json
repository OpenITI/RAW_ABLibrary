[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n3\r\nكلمات عرفا\r\nپاسداران حريم عشق\r\nحجت الحق آيت الله حاج شيخ على سعادت پرور\r\n( پهلوانى تهرانى ) رضوان الله تعالى عليه\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : سعادت پرور ، على ، 1305\r\nعنوان و نام پديدآور : پاسداران حريم عشق ( كلمات عرفا ) / تاليف على سعادت پرور .\r\nمشخصات نشر : تهران : احياء كتاب ، 1388\r\nمشخصات ظاهرى : 10 ج .\r\nشابك : دوره : 3 - 29 - 2519 - 964 - 978\r\n( ج 1 ) : 9 - 30 - 2519 - 964 - 978\r\n( ج 2 ) : 6 - 31 - 2519 - 964 - 978\r\n( ج 3 ) : 3 - 32 - 2519 - 964 - 978\r\n( ج 4 ) : 0 - 33 - 2519 - 964 - 978\r\n( ج 5 ) : 7 - 34 - 2519 - 964 - 978\r\n( ج 6 ) : 4 - 35 - 2519 - 964 - 978\r\n( ج 7 ) : 1 - 36 - 2519 - 964 - 978\r\n( ج 8 ) : 8 - 37 - 2519 - 964 - 978\r\n( ج 9 ) : 5 - 38 - 2519 - 964 - 978\r\n( ج 10 ) : 2 - 39 - 2519 - 964 - 978\r\nوضعيت فهرست نويسى : فيپا\r\nيادداشت : كتابنامه\r\nعنوان ديگر : كلمات عرفا\r\nموضوع : قرآن . برگزيده ها - ترجمه ها - عارفان - كلمات قصار - احاديث شيعه - چهارده معصوم - احاديث اخلاقى - عرفان - مسائل متفرقه\r\nرده بندى كنگره : 1388 2 پ 7 س / 4 / 285 bp\r\nرده بندى ديويى : 892 / 297\r\nشماره كتابشناسى ملى : 1201626\r\nشركت انتشارات احياء كتاب\r\nنشانى ناشر : تهران - خيابان جمالزاده جنوبى - كوى دانشور - ساختمان 36 طبقه اول واحد 4\r\nپاسداران حريم عشق\r\n( كلمات عرفا )\r\nتأليف : حجت الحق آيت الله حاج شيخ على سعادت پرور\r\n( پهلوانى تهرانى ) رضوان الله تعالى عليه\r\nجلد سوم\r\nليتوگرافى : چاپ وصحافى : مجتمع چاپ و نشر رويداد\r\nطراحى جلد وصفحات رنگى : امير علايى\r\nناظر چاپ : محسن صالحى\r\nنوبت چاپ : اول 1388 - شمارگان : 1500 دوره\r\nشابك دوره : 3 - 29 - 2519 - 964 - 978\r\nشابك جلد سوم : 3 - 33 - 2519 - 964 - 978\r\nبهاء دوره : 650000 ريال\r\nكليه حقوق مادى معنوى اين اثر جهت ناشر محفوظ مى باشد\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد سوم\r\n\r\nادامه حرف « الف »\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n( 631 ) احمد بن عقيل سقّاف « 1 »\r\nاز اولياى عارفين و علماى عاملين و صاحب كرامات است . در سال 960 قمرى در فَشَن از بلاد مشقاص از دنيا رفت . « 2 »\r\n\r\n( 632 ) شيخ احمد علوى « 3 » با حجدب\r\nمستجاب الدّعوه و صاحب مكاشفات و كرامات است . در سال 973 در شهر تَريم يمن رحلت كرد و در مقبره‌ى زنبل به خاك سپرده شد .\r\nحكايت\r\nوقتى فرزند يكى از شاگردانش از دنيا رفت و موجب ناراحتى فراوان پدر گرديد . پس وى به شدّت فرزند را حمل نموده و خدمت شيخ احمد آورد و گفت : دعا كن و از خدا بخواه يا فرزندم را زنده كند يا مرا هم به او ملحق نمايد . شيخ احمد به يكى از كسانى كه نزدش بود گفت : آيا چنين دعايى جايز است ؟ آن شخص مىگويد : اگر براى دفع مفسده و جلب مصلحت باشد ، عيبى ندارد ؟ شيخ احمد مىگويد : « إنّا ندعوك بأن ترضى\r\n\r\n\r\n","description":"","footnote":"\r\n( 1 ) . سقاف : سقف ساز .\r\n( 2 ) . كرامات الأولياء .\r\n( 3 ) . علوى : منسوب به جدّ به نام على ، از جمله اميرالمؤمنين علىّ بن ابى طالب - عليه السّلام - .\r\n","page_name":" 7 ","page_number":7},
  {"content":"\r\n\r\nبالقضآء . » همانا ما براى تو دعا مىكنيم به اين كه به قضا [ و اراده‌ى حتمى پروردگار 
  ] خشنود باشى . و بدين مضمون دعا مىكند ، آن شاگرد نيز مىگويد :\r\n« قد رضيتُ بما قضَى اللَّهُ . »\r\nبىگمان به آن چه خداوند قضا و اراده‌ى حتمى و اجرا فرموده ، خشنود و راضى شدم . « 1 »\r\n\r\n( 633 ) مولى الدّويله احمد بن علوى بن محمد\r\nاز اولياى صالحين ، عبّاد زاهدين ، صاحب كرامات و مستجاب الدّعوه است .\r\n\r\n( 634 ) احمد بن على ، معروف به ابن زهره بغدادى\r\nبا غزالى معاصر بود و در سال 947 از دنيا رفت . « 2 »\r\n\r\n( 635 ) شهاب الدّين ، شيخ احمد بن على دِجانى « 3 » حسينى\r\nاز اكابر اوليا و علما و صاحب كرامات است كه با علىّ بن ميمون مصاحبت داشت و در سال 969 چشم از جهان فروبست . « 4 »\r\n\r\n\r\n","description":"","footnote":"\r\n( 1 ) . كرامات الأولياء .\r\n( 2 ) . طرائق الحقائق ، ج 2 ، ص 259 .\r\n( 3 ) . دِجانى : منسوب به آل دجانى نام خاندان .\r\n( 4 ) . كرامات الأولياء .\r\n","page_name":" 8 ","page_number":8},
  {"content":"\r\n\r\n\r\n( 636 ) احمد بن على شيرازى\r\nعارف ربانى كه در بغداد به سر مىبرد ، و در سال 528 بدرود حيات گفت . « 1 »\r\n\r\n( 637 ) ابوالعباس ، احمد بن عمران شريح\r\nرهرو راه معرفت و فقيه عراق در بغداد بود . با جنيد صحبت داشت و در آخر به شيراز نقل مكان نمود و در سال 305 دنيا را وداع گفت . « 2 »\r\n\r\n( 638 ) ابوعبداللَّه ، ابوالجنّاب ، شيخ نجم الدّين طامّه احمدبن [ محمد 
  ] ملقّب به ولىّتراش ، عمر خيوقى كبرى خوارزمى « 3 »\r\nصاحب كمالات نفسانى و زهد و ولايت و كرامت و شاگرد بابافرج و شيخ محمّد اسماعيل قصرى و روزبهان مصرى فارسى كبير و عمّار بن ياسر بدليسى و احمد موصلى و قاضى امام بن عصر است كه از هر كدام استفاده‌ها برد . ولادتش در سال 540 و وفاتش در سال 618 واقع گرديد .\r\nدر كيفيت وفات وى گفته‌اند : چون كفّار تتار مغول « 4 » به خوارزم رسيدند ، ابوعبداللَّه به\r\n\r\n\r\n","description":"","footnote":"\r\n( 1 ) . طرائق الحقائق ، ج 2 ، ص 263 .\r\n( 2 ) . رشحات عين الحياة ؛ نفحات الانس ، شماره‌ى 174 ؛ طرائق الحقائق ، ج 2 ، ص 214 و 238 .\r\n( 3 ) . خَيَوق : معرّب خيوه ، شهرى از نواحى خوارزم ؛ خوارزمى / خوارزميّه : منسوب به خوارزم ناحيه‌اى معروف و وسيعى واقع در كناره‌ى رود جيحون ( آمودريا ) در آسياى ميانه .\r\n( 4 ) . مغول : قوم معروف ، ساكن در كشور مغولستان ، شمال چين و نواحى ديگر .\r\n","page_name":" 9 ","page_number":9},
  {"content":"\r\n\r\nجهاد با آنان برخواست ، و به دست آنان تيرباران شد ، تيرى به سينه‌اش رسيد ، شيخ تير را بيرون كرد ، ولى در اثر همان تير به شهادت رسيد .\r\nوى شاگردان برجسته‌اى دارد كه نام آنان در اين رساله ذكر شده است . مزارش در كركانج خوارزم مشهور به اورگنج است .\r\nاز تأليفات او است : فواتح الجمال ؛ خائف الهائم من لومة اللائم ؛ منازل السّائرين .\r\nشعر\r\n - عمرى همگى قرب و لقا كرده طلب * پيدا و نهان از من و ما كرده طلب\r\nكار از درِ دل ، گشاد هم آخر كار * او بين كه كجا و ما كجا كرده طلب\r\nچون نيست ز هر چه نيست ، جز باد به دست * چون هست به هر چه هست ، نقصان و شكست\r\nپندار كه هست هر چه در عالم ، نيست * زنگار كه نيست هر چه در عالم هست\r\nعقل از رهِ تو حديث و افسانه برد * در كوى تو ره مردم ديوانه برد\r\nهر لحظه چو من هزار دلسوخته را * سوداى تو از كعبه به بتخانه برد\r\nحاشا كه دلم از تو جدا خواهد شد ! * يا با كس ديگر آشنا خواهد شد\r\nاز مهر تو بگذرد ، كه را دارد دوست ؟ * وز كوى تو بگذرد ، كجا خواهد شد ؟ \r\n\r\n","description":"","footnote":"","page_name":" 10 ","page_number":10},
  {"content":"\r\n\r\n - در راه طلب رسيده‌اى مىبايد * دامن ز جهان كشيده‌اى مىبايد\r\nبينايى خويش را دوا كن ، زيراك * عالم همه او است ، ديده‌اى مىبايد\r\nچون عشق به دل رسيد ، دل درد كند * درد دل مرد ، مرد را مرد كند\r\nدر آتش عشق خود بسوزد و آن گاه * دوزخ ز براى ديگران سرد كند\r\nزآن باده نخورده‌ام ، كه هشيار شوم * آن مست نبوده‌ام ، كه بيدار شوم\r\nيك جام تجلّى جمال تو بس است * تا از عدم و وجود بيزار شوم\r\nاى دل ! تو بدين مفلسى و رسوايى * انصاف بده ، كه عشق را كى شايى ؟\r\nعشق ، آتش تيز است ، تو را آبى نيست * خاكت بر سر ! كه باد مىپيمايى\r\nدر كوى تو مىدهند جانى به جُوى * جان را چه محل ، كه كاروانى به جوى\r\nاز تو صنما ! جوى جهانى ارزد * زين حبس كه ماييم ، جهانى به جوى « 1 » \r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 467 ؛ طرائق الحقائق ، ج 2 ، ص 150 ؛ رياض العارفين ، ص 230 ؛ روضات الجنّات ، ج 1 ، ص 295 . به واسطه‌ى زهد و كثرت اجتناب از دنيا وى را « ابوالجنّاب » گفته‌اند .\r\n","page_name":" 11 ","page_number":11},
  {"content":"\r\n\r\n\r\n( 639 ) شيخ احمد بن عيسى\r\nسرآمد روزگار خود در علوم ظاهر و باطن است . مشايخ وقت خود را ديد و قطع مسالك سلوك را در سر نمود .\r\n\r\n( 640 ) سيد احمد عيدروس يمنى مجذوب احمد آبادى بهروحى\r\nاهل معرفت و صاحب جذبه قوى و كرامات و برادر شيخ شريف عيدروس - متوفى به سال 910 - است .\r\n\r\n( 641 ) ابوسعيد احمد بن عيسى خرّاز « 1 »\r\nصاحب ورع و رياضت فراوان و اوّل كسى است كه از بقاء و فناء سخن گفت .\r\nشاگرد محمد بن منصور طوسى است كه با ذوالنّون مصرى و ابو عبيد سرى و سرّى سقطى و بشر حافى صحبت داشت و از اقران ابوالقاسم جنيد بود و پيش از وى در سال 279 از دنيا رفت . اصلش از بغداد است ، به مصر رفته و سپس مجاور مكه مكرمه گرديد .\r\nحكايت\r\n- وقتى شخصى را كه به جنون متظاهر بود ديدم ، فرياد كردم : اى مجنون ! بايست .\r\n\r\n\r\n","description":"","footnote":"\r\n( 1 ) . خرّاز : 1 . فروشنده‌ى ابريشم و جامه‌ى ابريشمى ، و يا جامه‌ى تافته شده از پشم و ابريشم ؛ 2 . فروشنده‌ى لباسى كه از موىِ حيوانى به نام خزّ درست مىشود ؛ 3 . كسى كه پيشه‌اش دوختن و درست كردن مَشك و مانند آن از پوست حيوانات مىباشد .\r\n","page_name":" 12 ","page_number":12},
  {"content":"\r\n\r\nبرگشت به من نظر كرد و گفت : مىدانى مجنون كيست ؟ گفتم : خير ، گفت :\r\n« المجنونُ مَن يخطو خُطوةً و لم يذكر ربَّه فيها . »\r\nديوانه كسى است كه گامى بردارد ، و در آن هنگام به ياد پروردگارش نباشد .\r\nگفتار\r\n- « إن اللَّهَ تعالى عجَّل لأرواحِ الأوليِاءِ التلذُّذَ بِذِكرِهِ والوصولَ إلى قربِهِ ، و عجّل لِابدانِهِم النّعمةَ بِما نالوه مِن مصالِحِهم ؛ فعيشُ أبدانهم عيش الجُثمانيين ، و عيشُ قلوبهم عيشُ الرّوحانييّن ، و لهم لسانان : ظاهرٌ و باطنٌ ، فلسانُ الظّاهر يكلّم أجسامَهم ، و لسانُ الباطن يناجى أرواحَهم . »\r\nبه راستى كه خداوند متعال ارواح دوستانش را از لذّت بردن به يادش و رسيدن به قرب و نزديكىاش و بدن‌هايشان را از برخوردارى و تنعّم به آن چه كه از مصلحت‌هايشان به آنان رسيده ، زودتر [ در دنيا 
  ] بهره‌مند فرموده و لذا زندگانى تنشان بسان زندگانى اهل جسم و كالبد گرايان ، و زندگانى دل‌هايشان همچون زندگانى اهل روح و روحانيان مىباشد و براى ايشان دو زبان است : زبان ظاهرى و زبان باطنى و درونى ، زبان ظاهرى با پيكرها و بدن‌هاى ايشان سخن مىگويد و زبان درونى ، با ارواح ايشان مناجات مىكند .\r\n- « العارفُ يستعين بكلّ شىءٍ ، فإذا وصل ، إستغنى باللَّه ، وارتفعت همّتُه عن الوقوف عمّا سواه ، وافتقر النّاسُ إليه . »\r\nعارف به هر چيز كمك مىجويد ، ولى وقتى به خدا رسيد ، تنها به او احساس بىنيازى مىكند ، و همّت و عزم او بلندتر از آن مىگردد كه براى غير او بايستد و از آن كمك بخواهد ، و مردم به او نيازمند مىگردند .\r\n- « مثلُ النَّفس فى الصّفات كمثَل مآءٍ طاهرٍ واقفٍ صافٍ ، فإذا حرّكَتَه ظهَر ما تحتَه من الحيئ ؛ و كذلك النّفسُ تظهر مرتبتَها عندالمِحَن والفاقة والمخالفة لِاهوآئِها . و من لم يعرِف ما طوى مِن الصّفاتِ فى نفسِهِ ، كيف يدّعى معرِفةَ ربِّه ؟ ! »\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمَثَلِ نَفْسِ انسانى در صفات ، همانند آب پاكيزه‌ى راكد و زُلال و صافى است كه هرگاه آن را حركت دهى ، آن چه از خاك سياه و كثافت در زيرش هست آشكار مىگردد و نفس نيز چنين است كه مقام و منزلتش هنگام گرفتارىها و امتحانات و نياز و نادارى و مخالفت با هوا و هوس‌هاى آن آشكار مىگردد و هر كس كه صفاتى را كه بدان متّصف است نشناسد ، چگونه ادّعاى شناخت پروردگارش را مىكند ؟ !\r\n- « إذا أراد اللَّهُ [ تعالى 
  ] أن يوالى عبداً من عبيده ، فتح له بابَ ذكره ، فإذا استلذّ بالذكر ، فتح عليه بابَ القُرب ، ثمّ رفعه إلى مجلس الأنس ، ثمّ أجلَسه على كرسىّ التّوحيد ، ثمّ رفع عنه الحجبَ ، فأدخله دارَالفردانيّة ، و كشف له عن الجلال و العظمة ، فإذا وقع بصرُه على الجلال والعظمة ؛ بقى بلا هو ؛ فحينئذٍ صار العبدُ فانياً ، فوقع فى حفظ اللَّه ، و برئٌ من دعاوى نفسه . »\r\nهنگامى كه خداوند متعال بخواهد بنده‌اى از بندگانش را ولىّ و دوست خود گرداند ، درِ ذكر و ياد خود را به روى او باز مىكند ، پس وقتى از ياد خدا لذّت برد ، درِ قرب و نزديك شدن به خود را بر او مىگشايد ، سپس او را به مجلس انس با خود بالا مىبرد ، سپس او را بر كُرسى توحيد مىنشاند ، سپس پرده‌ها را از جلوى چشمش بر مىدارد و او را به خانه فردانيّت و يگانگى داخل مىنمايد و از عظمت و جلال خود برايش پرده بردارى مىكند ، پس وقتى چشمش به جلال و عظمت حقّ افتاد ، بدون توجّه به خود باقى مىماند ، در اين هنگام بنده در حقّ فانى مىگردد و در حفظ خدا قرار مىگيرد ، و از ادّعاى نفس خويش پاكيزه و دور مىگردد .\r\n- « أوّلُ مقامٍ لمن وجد علمَ التّوحيد و تحقّق به ، فنآءُ ذكر الأشيآء عن قلبه ، و انفرادُه باللَّه وحدَه . »\r\nنخستين مقام براى كسى كه علم توحيد را يافته و بدان متحقّق و آراسته گشته ، فناى ياد موجودات از دلش و انفراد و يگانه به خدا اكتفا نمودن است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n- « أبعدُ النّاس من اللَّه [ تعالى 
  ] ، من يدّعى المعرفةَ و القربَ ، و أكثرُهم إليه إشارةً أمقتُهم عنده . »\r\nدورترين مردم نسبت به خداوند متعال كسى است كه ادّعاى شناخت و قرب و نزديكى به خدا را دارد . و كسانى كه بيشتر به او اشاره مىكنند و با وجود توجّه به دو بينى او را معرّفى مىكنند مبغوض‌ترين مردم در نزد او [ خدا 
  ] هستند .\r\n- « لايتّصف عبدٌ بالشّرف حتّى تصيرَ الأذكارُ غذاهَ ، و التّرابُ فراشَه . »\r\nبنده به شرافت متّصف و آراسته نمىگردد تا اين كه ذكر خدا غذايش ، و خاك ، رختخواب او باشد .\r\n- « لاتغتّر بصفآء العبوديّة ، فإنّ فيها نسيانَ الرّبوبيّة »\r\nبه صفا و بىآلايشى بندگى كردن خويش مغرور مشو ، كه در آن ، مقام پروردگارى فراموش مىگردد .\r\nگفته شد : « فما الخلاصُ ؟ » ؛ ( پس راه رهايى چيست ؟ ) گفت :\r\n« أن يشهد صنعَ الرّبوبيّة فى إقامة العبوديّة ، فينقطعُ عن نفسه ، و يسكنُ إلى ربّه ، و هناك يسلم من الإستدراج . »\r\nاين كه او [ سالك 
  ] فعل نيكوى ربوبيّت و پروردگارى را در به پا داشتن عبوديّت مشاهده نمايد و در نتيجه از نفس خويش گسسته و به پروردگارش آرام گيرد و اين جاست كه از استدراج [ و فريب نعمت الهى را خوردن و مشغول گناه شدن و استغفار نكردن 
  ] سالم مىماند .\r\n- « أوّلُ علامةِ التّوحيد خروجُ العبد عن كلّ شىءٍ ، و ردُّ الأشيآء جميعاً إلى متولّيها ، حتّى يكون المتولّىُّ بالمتولّى ، ناظراً إلى الأشيآء ، قائماً بها ، متمكّناً فيها ، ثمّ يُخفيهم عن أنفسهم فى أنفسهم ، و يظهرهم لنفسه سبحانه [ تعالى 
  ] . »\r\nاوّلين نشانه‌ى توحيد بيرون آمدن بنده از همه‌ى موجودات و برگرداندن همه‌ى اشياء به سرپرست آن‌ها [ حضرت حق 
  ] مىباشد تا اين كه به وسيله‌ى سرپرست خود [ حضرت حق 
  ]\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسرپرستى شود . در حالى كه به اشياء نظر داشته و آن‌ها را به پا داشته و بر آن‌ها قادر و متمكّن مىگردد ، سپس خداوند سبحان ايشان را از خودشان پنهان گردانيده و براى خودش ظاهر مىكند .\r\nشعر\r\n - ألوجدُ يُطرب مَن فى الوجد راحتُه * والوجدُ عند وجود الحقّ مفقودٌ \r\nوجد و محبّت و شادمانى ، كسى را به حالت طرب و شادمانى مىآورد كه راحتى و آسودگىاش در وجد و سرور باشد ، ولى وجد و شادمانى هنگام [ ظهور 
  ] وجود حقّ ناپديد مىگردد و از بين مىرود .\r\n قد كان يُطربنى وجدى ، فأذهلَنى * عن رؤية الوجد مَن بالوجود مقصودٌ \r\nو وجد و شادمانى مرا نيز به حالت سرور مىآورد ، ولى [ ديدار 
  ] كسى كه مقصود از حالت\r\nوجد و شادمانى است ، مرا از ديدن وجد به فراموشى كشانيد .\r\n- « ألمعرفةُ تأتى القلبَ من وجهين : من عَين الجود ، و من بذل المجهود . »\r\nشناخت و معرفت خداوند از دو راه به دل وارد مىشود : يكى از چشمه‌ى جود و بخشش حضرت حقّ و ديگرى از راه بذل تمام توان و طاقت در راه خدا .\r\n- « ألمحبُّ يتعلّل إلى محبوبه بكلّ شىءٍ ، و لا يتسلّى عنه بشىءٍ ، و يتبع آثارَه و لايدعُ استخبارَه . ثمّ أنشد :\r\nعاشق براى رسيدن به محبوبش به هر چيز و وسيله متشبّث مىشود و راهنمايى مىجويد و به هيچ چيز از او تسلّى پيدا نمىكند و آثار او را دنبال مىكند و خبر گرفتن از او را رها نمىكند ، سپس اين شعر را خواند :\r\n اسائلُكم عنها فهل من مخبرٍ ؟ * فمالى بنُعمٍ مذ نأت دارُها علمُ \r\nدرباره‌ى او [ محبوبم 
  ] از شما مىپرسم ، پس آيا خبر دهنده‌اى وجود دارد ؟ از زمانى كه از خانه‌اش دور شده خبرى از او ندارم .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n فلو كنتُ أدرى أين خيَّم أهلُها * و أىَّ بلاد اللَّه إذ ظعنوا ، أمّوا \r\nپس اگر مىدانستم كه اهل او كجا خيمه زده‌اند ، و هنگامى كه كوچ مىكنند در كدام يك از بلاد [ شهرها و آبادىها 
  ] اقامت مىكنند .\r\n إذاً لسلكنا مسلكَ الرّيح خلفها * و لو أصبحت نُعمٌ و من دونها النَّجمُ \r\nمسلّماً در اين صورت ، بسان پيمودن باد ، در پى او راه مىپيمودم ، اگر چه شب و روز به دنبال او باشم .\r\n- « كلُّ مافاتك من اللَّه سَوى اللَّه يسيرٌ ، و كلُّ حظٍ سَوى اللَّه قليلٌ . »\r\nهر چه غير خدا در راه خدا از دستت برود سهل و آسان است ، و هر بهره‌اى غير او اندك است .\r\n- « النّاسُ فى الفرح باللَّه على أربع طبقاتٍ : إنّما هو المعطَى ، والمعطىِ ، والإعطاء ، والعطآء ؛ فمِن النّاس من فرح بالمعطى ؛ و منهم مَن فرح بالمعطى ، [ و هو نفسُه 
  ] ؛ و منهم مَن فرح بالإعطآء و منهم مَن فرح بالعطآء ؛ فينبغى أن يكون فرحُك فى العطآء بالمعطى ، ولذّتُك به خالق اللذّات ، و تنعُّمُك فى النعم بالمُنعِم دون النّعم ؛ لِانّ ذِكرَ النّعمةِ عِند ذِكرِ المنعِمِ حِجابٌ ، و رؤيةَ النّعمةِ عِند رؤيةِ المنعم حجابٌ . »\r\nمردم درباره‌ى خوشحال بودن به خدا ، چهار دسته هستند : كه عبارت است از شادمانى به عطا شده ، و عطاكننده ، و عطا كردن ، و خود عطاء ، پس برخى از مردم به داده شده ، و بعضى به عطا كننده كه خود خداباشد ، و پاره‌اى به دادن و دسته‌اى به بخشش خوشحالند ، پس سزاوار است كه خوشحالى تو به بخشش كننده ، و لذّتت به آفريننده لذّت‌ها باشد . و بهره‌مندى تو در نعمت‌ها به نعمت دهنده باشد نه به نعمت‌ها ، زيرا يادِ نعمت هنگام ياد نعمت دهنده حجاب از محبوب است ، و ديدن نعمت هنگام ديدن نعمت دهنده حجاب است .\r\n- هر كه گمان برد به جهد به وصال حقّ رسد ، خود را در رنج و تعب بىنهايت افكنده ؛ و هر كه گمان كند بىجهد به وى رسد ، خود را در تمنّاى بىغايت انداخته .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n- فناء ، فناء بنده باشد از ولايت به بندگى « 1 » ؛ و بقاء ، بقاء بنده باشد در حضور الهى .\r\n- فناء ، متلاشى شدن است به حقّ ؛ و بقاء ، حضور است با حقّ .\r\n- حقيقت دين ، پاكى دل است از همه چيزها ، و آرام دل است با حقّ .\r\n- علم آن است كه در عمل آرد تو را ، و يقين آن است كه برگيرد تو را . « 2 »\r\n\r\n( 642 ) احمد بن غمر حمصى « 3 »\r\nبرگزيده‌ى به خالص ذكر و عنايات الهى و آگاه از مكنون سرّ او و صاحب صبر و ثبات است كه در قرن سوّم مىزيست .\r\nگفتار\r\n- احمد بن غمر از محمّد بن مبارك صورى نقل مىكند كه : به راهبى گفتم :\r\n« متى يبلُغ الرّجلُ حقيقةَ الأنس باللَّه ؟ »\r\nكى انسان به حقيقت انس به خدا مىرسد ؟\r\nگفت :\r\n« إذا صفا الودُّ فيه ، و خلصت المعاملةُ فيما بين العبد و بين اللَّه . »\r\nوقتى كه محبّتش صفا و بىآلايش و معامله و عمل بين او و خداوند خالص و ناب گردد .\r\n\r\n\r\n","description":"","footnote":"\r\n( 1 ) . مراد آن است كه مقام فناء آن است كه بنده خود را سرپرست خود نداند و مولايش را سرپرست بداند و خود را در مقابل او هيچ انگارد .\r\n( 2 ) . تذكرة الاولياء ؛ رشحات عين الحياة ؛ نفحات الانس ، شماره‌ى 65 ؛ طبقات شعرانى ، ج 1 ، ص 78 ؛ حلية الأولياء ( طبقات ابونعيم ) ، ج 10 ، ص 246 .\r\n( 3 ) . حمصى : منسوب به : 1 . حِمْص و يا حُمْص شهر قديمى و مشهور واقع در كشور سوريّه فيما بين دمشق و حلب كه قبور بسيارى از اوليا در آن جاست ؛ 2 . حِمْص انْدَلُس كه همان اشْبيليه است ؛ 3 . حِمَّصى عدس فروش .\r\n","page_name":" 18 ","page_number":18},
  {"content":"\r\n\r\nگفتم :\r\n« فمتى يصفوالودُّ و تخلص المعاملةُ . »\r\nپس كى محبّت ، صاف و بىآلايش گرديده و معامله خالص مىگردد ؟\r\nگفت :\r\n« إذا اجتمع الهمُّ ، فصار فى الطّاعة . »\r\nوقتى كه همّ [ و غم 
  ] جمع شود در نتيجه [ هم و غم تنها 
  ] در طاعت خدا باشد .\r\nپرسيدم :\r\n« متى يجتمع الهمُّ ، فيصير فى الطّاعة . »\r\nكى هم و غم جمع مىگردد و آن گاه [ هم و غم تنها 
  ] در طاعت مىگردد .\r\nگفت :\r\n« إذ [ ا 
  ] اجتمعت الهمومُ ، فصارت همّاً واحداً . »\r\nوقتى كه تمام همّ و غم جمع گردد و يكى گردد .\r\nگفتم :\r\n« بمَ يُستعان على قلّة المَطعم ؟ »\r\nبه چه چيز مىتوان بر كم خوردن كمك جُست ؟\r\nگفت :\r\n« بالتّحرىّ فى المَكسب ، والنّظرِ فى الكسوة . »\r\nبه تلاش در درست جُستن و دقّت در كار و تأمّل و دقّت در لباس .\r\nگفتم :\r\n« عِظنى و أوجِز . »\r\nبه طور مختصر مرا موعظه و پند ده .\r\nگفت :\r\n« كُلّ مِن حلال ، وارقَد حيثُ شئت . »\r\nاز حلال بخور و هر جا [ و يا : هر وقت 
  ] خواستى بخواب .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nپرسيدم :\r\n« فأينُ طريق الرّاحة ؟ »\r\nپس راه راحتى و آسودگى كجاست و چيست ؟\r\nگفت :\r\n« فى خلاف الهوى . »\r\nدر مخالفت كردن با هواى نفس .\r\nپرسيدم :\r\n« فمتى يجد الرّجلُ الرّاحةَ . »\r\nپس كى انسان راحتى و آسايش را مىيابد ؟\r\nگفت :\r\n« عند أوّل قدم يضعُها فى الجنّة . »\r\nهنگامى كه اوّلين گامش را در بهشت مىگذارد .\r\nپرسيدم :\r\n« بماذا أقطع الطّريقَ إلى اللَّه ؟ »\r\nبه چه چيز راه به سوى خدا را بپيمايم ؟\r\nگفت :\r\n« بالسَّهر الدّآئم والظّماءِ فى الهواجر . »\r\nبه بيدارى دايمى و تشنگى در روزهاى گرم [ و روزه گرفتن در تابستان 
  ] .\r\nپرسيدم :\r\n« ما علامةُ العلم ؟ »\r\nنشانه‌ى علم چيست ؟\r\nگفت :\r\n« الخوفُ والشّفقةُ »\r\nبيم و هراس از خداوند و دلسوزى و مهربانى نسبت به مردم .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nسؤال كردم :\r\n« ما علامةُ الجهل ؟ »\r\nنشانه‌ى جهل چيست ؟\r\nگفت :\r\n« الحرصُ والرّغبةُ . »\r\nحرض و آز و ميل و رغبت داشتن به دنيا .\r\nگفتم :\r\n« ما علامةُ الورع ؟ »\r\nنشانه‌ى ورع و پرهيزگارى چيست ؟\r\nگفت :\r\n« الهربُ من مواطن الشّبهة . »\r\nگريختن از جايگاه‌هاى [ و موارد 
  ] شبهه‌ناك .\r\nپرسش نمودم :\r\n« فما الّذى عقَلك فى هذه البيعة ؟ »\r\nچه چيزى تو را در اين عبادتگاه و معبد بسته [ و وادار به ماندن در آن جا كرده 
  ] است ؟\r\nگفت :\r\n« بلغَنى أنّه مَن مشى على الأرض ، عثر ، ففزعتُ فزعةَ الأكياس ، فتحصّنتُ بمَن فى السّمآء مَن فتنة مَن فى الأرض ، و ذلك أنّهم سُرّاقُ العقول ، فخشيتُ أن يسرقوا عقلى . »\r\nبه من رسيده [ و اين مطلب را دريافته‌ام 
  ] كه هر كس بر روى زمين راه رود به زمين مىافتد ، لذا مانند بيم زيركان و هوشياران هراسيدم ، پس به آن كه در آسمان است از فتنه و شرّ كسانى كه درزمين هستند پناه جستم ، به علّت اين كه ايشان [ مردم و اهل زمين 
  ] عقل‌ها را مىدزدند ، پس ترسيدم كه عقلم را بدزدند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nپرسيدم :\r\n« فمِن أينَ تأكل فى هذه الصّومعة ؟ »\r\nپس در اين صومعه و عبادتگاه از كجا مىخورى ؟\r\nگفت :\r\n« مِن بذرٍ أبذره ، مِن بذر اللّطيف الخبير . ثمّ قال : إنّ الّذى خلق الرحىَّ يجيئُ بالطّحين ، و أومأ بيده إلى ضِرسه ، ثمّ قال : مَن رُزِق حسنُ الظّنّ باللَّه ، أفيد الرّاحةُ . »\r\nاز دانه‌اى كه بر زمين مىپاشم ، از دانه‌ى خداوند لطيف خبير . سپس گفت : مسلّماً كسى كه آسياب را آفريده ، آرد را مىآورد . و با دستش به دندانش اشاره كرد ، سپس گفت : هر كس كه گمان نيكو به خدا روزيش شده باشد ، از راحتى و آسودگى بهره‌مند مىگردد . « 1 »\r\n\r\n( 643 ) مجدّد الف ثانى شيخ احمد فاروقى « 2 »\r\nيكى از اركان طريقه‌ى نقشبنديّه « 3 » و صاحب علم و عمل است . وى را مجدّد الف ثانى شمرده‌اند . در سال 971 به دنيا آمد و در سال 1035 يا 1034 روز سه‌شنبه سلخِ صفر از دنيا رفت و در سهرند پاكستان به خاك سپرده شد . كتاب مكتوبات احمد از تأليفات او است . « 4 »\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 131 .\r\n( 2 ) . فاروقى : منسوب به : 1 . جدّ به نام فاروق ؛ 2 . روستايى به نام فاروق از توابع اصْطَخْر فارس .\r\n( 3 ) . نقشبندى / نقشبنديّه : يكى از طريقه‌هاى اهل معرفت .\r\n( 4 ) . طرائق الحقائق ، ج 3 ، ص 71 [ 111 
  ] ؛ كرامات الأولياء .\r\n","page_name":" 22 ","page_number":22},
  {"content":"\r\n\r\n\r\n( 644 ) شيخ احمد قادرى « 1 » هندى\r\nعارفى بزرگ كه با شاه عبدالرّزاق جهجهانى - متوفى به سال 939 - مصاحبت داشت . « 2 »\r\n\r\n( 645 ) شيخ احمد قاسمى جنيدى « 3 »\r\nاز ذرّيه‌ى ابوالقاسم جنيد است و مزارش در زاويه قاسميّه در الخليل فلسطين قرار دارد . « 4 »\r\n\r\n( 646 ) ابوالمعامد احمد قروى « 5 »\r\nدر قرن سوم هجرى قمرى چشم از جهان فروبست .\r\n\r\n( 647 ) شيخ احمد قريشى « 6 » دليبالپورى دهلوى\r\nاز اولاد شيخ بهاءالدّين زكريّا و صاحب علوم ظاهرى و باطنى است . به فرموده رسول اللَّه - صلّى اللَّه عليه و آله و سلّم - در رؤيا مصاحبت با سيّد عبدالوهّاب بُخارى هندى را\r\n\r\n\r\n","description":"","footnote":"\r\n( 1 ) . قادرى : منسوب به طريقه‌ى قادِرِيّه ، يكى از طريقه‌هاى اهل معرفت كه به عبدالقادر گيلانى منتسب است .\r\n( 2 ) . ثمرات القدس .\r\n( 3 ) . ظاهراً به جهت انتساب وى به « ابوالقاسم جنيد » ، وى را « قاسمى جنيدى » ناميده‌اند .\r\n( 4 ) . طرائق الحقائق ، ج 3 ، ص 31 .\r\n( 5 ) . قَرَوى : منسوب به : 1 . قَيْروان ، بلدى در مغرب ؛ 2 . قريه ، بلدى در شام ؛ 3 . قريه ، بلدى در اصفهان .\r\n( 6 ) . قُرَشى / قرشيّه / قريشى / قريشيّه : منسوب به يكى از قبايل منشعب از قبيله‌ى بزرگ قُرَيْش .\r\n","page_name":" 23 ","page_number":23},
  {"content":"\r\n\r\nاختيار نمود و رساله عوارفى را كه رسول اللَّه - صلّى اللَّه عليه و آله و سلّم - در خواب به وى داده بوده در عالم بيدارى از استادش گرفته و نزد وى تلمّذ نمود . اين عارف بزرگ در قرن 9 مىزيست . « 1 »\r\n\r\n( 648 ) ابوالعبّاس ، احمد قسطلانى « 2 »\r\nشاگرد اخلاقى محمد بن ابراهيم قرشى هاشمى - متوفى به سال 599 - است كه كلمات استاد خود را در مجموعه‌اى جمع آورى نمود . « 3 »\r\n\r\n( 649 ) شيخ احمد قصيرى\r\nاهل معرفت و صاحب كرامات است و در سال 968 دار دنيا را وداع گفت . « 4 »\r\n\r\n( 650 ) شيخ احمد فَيُّومى « 5 » معروف به ابى لبد\r\nاز كبّار اوليا و صاحب كرامات است . در قلمه كه بلده‌اى است در نزديكى قَلْيوب « 6 » مصر ، اقامت داشت . و در سال 1017 رحلت كرد . « 7 »\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . قسطلانى : منسوب به : 1 . قَسْطَل موضعى بين حمص و دمشق در كشور سوريّه ، بلكه ناحيه‌اى در همان جا ، اگر لام قَسْطَلانِىّ بدون تشديد خوانده شود ؛ 2 . قَسْطَلَّه شهرى در انْدُلُس ، اگر با تشديد قرائت شود .\r\n( 3 ) . ر . ك : ذيل شرح حال ابراهيم قرشى .\r\n( 4 ) . كرامات الأولياء .\r\n( 5 ) . فَيُّومى : منسوب به فَيُّوم ، شهرى در جنوب قاهره .\r\n( 6 ) . قليوب : از شهرهاى استان قليُوبيَّه ، واقع در شمال قاهره در مصر .\r\n( 7 ) . كرامات الأولياء .\r\n","page_name":" 24 ","page_number":24},
  {"content":"\r\n\r\n\r\n( 651 ) شيخ احمد كاكى هندى\r\nعارفى در غايت بزرگى و نهايت عظمت است . شاگردش بهاءالدّين زكريّاى ملتانى - متوفى به سال 666 - هيچ كس را به مقتدايى و عظمت چون وى قبول نداشت . گويا شيخ احمد ، مريد شيخ مادهو بوده است . « 1 »\r\n\r\n( 652 ) سيّد احمد كبريت احمر « 2 »\r\n\r\n( 653 ) شيخ احمد كبير\r\nشاگرد ابوعبداللَّه خفيف - متوفى به سال 371 - است . « 3 »\r\n\r\n( 654 ) سيّد احمد كربلايى كشميرى « 4 »\r\nشاگرد برجسته‌ى مرحوم استاد الكُل حاج سيّد على قاضى - متوفى به سال 1366 - است كه پس از مراجعت به وطن خويش ، جوان مرگ شد .\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . كبريت احمر : 1 . گوگرد سُرخ كه ناياب مىباشد ؛ زيرا گوگرد همواره به رنگ زرد مىباشد ؛ 2 . ياقوت سرُخ ؛ 3 . طلاى سُرخ .\r\n( 3 ) . طرائق الحقائق ، ج 2 ، ص 223 .\r\n( 4 ) . اجميرى / كشميرى : منسوب به اجمير يا كشمير ، واقع در شمال هند فيما بين هند و پاكستان .\r\n","page_name":" 25 ","page_number":25},
  {"content":"\r\n\r\n\r\n( 655 ) خواجه احمد كرك اللَّه\r\nوى از مجذوبان و محبوبان حق در غايت شور و حال و صاحب كرامات و خوارق است . در شب شنبه سال 700 در حال سجده به ديدار محبوب شتافت و مزارش در ظاهر شهر اگره هندوستان قرار دارد . « 1 »\r\n\r\n( 656 ) شيخ احمد كعكى « 2 »\r\nصاحب زهد و عبادت و غوّاص در علم توحيد است . از شهرت پرهيز و به انزوا علاقه داشت ، و در شبانه‌روز ذكر صلوات بر نبىّ - صلّى اللَّه عليه و آله و سلّم - و تسبيح مىگفت .\r\nاين عارف بزرگ در 15 رجب سال 952 از دنيا رفت و در بُولاق « 3 » مصر در مقام حسين ابوعلى به خاك سپرده شد . « 4 »\r\n\r\n( 657 ) شيخ احمد كوزكنانى « 5 »\r\nعالمى صاحب ورع و فاضلى متّقى است كه در رواق حيدرى - عليه السّلام - نماز جماعت مىخواند و عدّه‌ى زيادى از اخيار به وى اقتدا مىنمودند . در روز 5 ربيع الأوّل سال 1327 در كاظمين « 6 » از دنيا رفت ، جسدش را به نجف حمل نموده و در جوار\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . كعكى : منسوب به كعك ، نانى كه از آرد و شير و شكر و امثال آن درست مىشود .\r\n( 3 ) . بُولاق : قصبه‌اى كوچك و اسكله‌ى قاهره واقع در ساحل رود نيل كه اينك از محلّه‌هاى آن به شمار مىرود .\r\n( 4 ) . طبقات شعرانى ، ج 2 ، ص 167 .\r\n( 5 ) . كُوزكنانى : منسوب به كوُزكُنان تبريز ، تابع شبستر .\r\n( 6 ) . كاظمين : شهرى است در عراق در نزديكى بغداد و متصل به آن كه مزار امام موسى كاظم و امام جوادالائمه - عليهماالسّلام - در آن قرار دارد .\r\n","page_name":" 26 ","page_number":26},
  {"content":"\r\n\r\nاميرالمؤمنين - عليه السّلام - به خاك سپردند . از تأليفات او است : هداية الموحّدين ؛ ايقاظ العلماء ؛ تنبيه الامراء ؛ روضة الأمثال . « 1 »\r\n\r\n( 658 ) شيخ احمد كوفانى « 2 »\r\nعارف بزرگى كه اساتيد بسيار ديد و سفرها كرد و خادم احمد بن حمزه شيخ عمو - متوفى به سال 441 - بود . « 3 »\r\n\r\n( 659 ) شيخ احمد كهنو مشهور به گنج بخش\r\nنسبت ارادت به بابا اسحاق كهنوى مىرساند و در سال 845 چشم از جهان گشود . « 4 »\r\n\r\n( 660 ) سيّد احمد گيسو دراز\r\n\r\n( 661 ) احمد لاهورى\r\nمرتاض و محمود العاقبه و صاحب خوارق باهره و كرامات ظاهره و ولد و مريد\r\n\r\n\r\n","description":"","footnote":"\r\n( 1 ) . طبقات اعلام الشيعه ( نقباء البشر ) ، ج 1 ، ص 109 ، شماره‌ى 244 .\r\n( 2 ) . كُوفانى : منسوب به : 1 . روستاى كوُفان واقع در نزديكى هرات ؛ 2 . كوفه ( در عراق ) كه نام ديگر آن كوفان است .\r\n( 3 ) . رشحات عين الحياة ؛ نفحات الانس ، شماره‌ى 240 .\r\n( 4 ) . طرائق الحقائق ، ج 3 ، ص 30 .\r\n","page_name":" 27 ","page_number":27},
  {"content":"\r\n\r\nشيخ اسعد است . اين مصرع از او است : « ترك دنيا گير تا سلطان شوى . » « 1 »\r\n\r\n( 662 ) ابن ابى جمهور احمد لحساوى « 2 »\r\nعارف باللَّه كه مير غلام ، مشهور به محمّد على آزاد كشميرى - قرن سيزده - با وى معاشرت داشت . « 3 »\r\n\r\n( 663 ) مولانا احمد بن شيخ لطيف\r\nاهل معرفت ، و صاحب مراتب عالى است . در چرنداب تبريز متّصل به مزار جونيان ، دو قبر در منازلى است كه يكى را مزار وى و ديگرى را قبر شيخ شهاب الدّين سهروردى مىدانند . « 4 »\r\n\r\n( 664 ) احمد مجذوب « 5 » مصرى مشهور به حبّ رمانه\r\nعارف بزرگوار و صاحب كرامات است . بعد از سال 920 از دنيا رفته و در باب اللّوق « 6 » مدفون است .\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . لحسايى / لحساوى : لِحْساء يا أحساء ناحيه‌اى در شرق عربستان ، از مرزهاى كويت تا قطر .\r\n( 3 ) . ر . ك : ضمن شرح حال محمّد على كشميرى .\r\n( 4 ) . ر . ك : شرح حال شيخ عبداللطيف .\r\n( 5 ) . مجذوب / مجذوبه : كسى كه مورد عنايت و جذبه و كشش حضرت حق قرار گرفته است .\r\n( 6 ) . كرامات الأولياء .\r\n","page_name":" 28 ","page_number":28},
  {"content":"\r\n\r\n\r\n( 665 ) ابوبكر احمد بن محمّد بن ابى سُعْدان بغدادى\r\nعالم‌ترين عرفاى زمان خود به علوم معرفت و از اصحاب ابوالقاسم جنيد - متوفى به سال 299 - و اقران احمد بن محمّد رودبارى - متوفى به سال 323 - است .\r\nگفتار\r\n- « الفقيرُ هو فاقدُ للأسباب ، ففقدُ السّبب أوجب له إسمَ الفقر ، و سهَّل له الطريقَ إلى المسبِّب . »\r\nفقير [ و سالك 
  ] كسى است كه اسبابى را گُم كرده باشد [ و توجّه خويش را از آن‌ها برداشته باشد 
  ] ، پس گم كردن و از دست دادن سبب نام فقر و نيازمندى را بر او واجب نموده ، و راه به درست كننده‌ى سبب [ حضرت حق 
  ] را برايش آسان و هموار نموده است .\r\n- « إذا بَدت الحقآئقُ ، طُمِست آثارُ الفهوم والعلومِ . »\r\nوقتى حقايق آشكار گرديد ، آثار فهم‌ها و دانش‌ها را نابود مىكند [ آثار فهم‌ها و دانش‌ها نابود مىگردد 
  ] . « 1 »\r\n\r\n( 666 ) قاضى شمس الدّين ، ابوالعبّاس احمد بن محمّد بن ابراهيم بن ابى بكر خلكان برمكى « 2 »\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 377 ؛ طبقات شعرانى ، ج 1 ، ص 100 ؛ رشحات عين الحياة ؛ نفحات الانس ، شماره‌ى 225 ؛ طرائق الحقائق ، ج 2 ، ص 215 . وى همان ابوبكر احمد بن محمّد بن سعدان بغدادى است كه ظاهراً لفظ ابى يا از قلم افتاده و يا زيادى است .\r\n( 2 ) . برمكى : منسوب به : 1 . خاندان برامكه ؛ 2 . محله‌اى در بغداد . طرائق الحقائق ، ج 2 ، ص 295 .\r\n","page_name":" 29 ","page_number":29},
  {"content":"\r\n\r\n\r\n( 667 ) شهاب الدّين احمد بن محمّدبن احمد عبد بن الغنى دمياطى مصرى شافعى « 1 »\r\nوى را از جمله عارفان برشمرده‌اند كه ساكن حجاز « 2 » شد و در سال 1117 در مدينه‌ى منوّره از دنيا رفت . تاليفاتى دارد چون : إتحافُ البشر فى القرآئات الأربعة عشر و نيز مخْتصرُ السيرة الْحلبية .\r\n\r\n( 668 ) احمد بن محمد آذرى هَرَوى « 3 »\r\n\r\n( 669 ) مولانا احمد بن محمّد اردبيلى آذربايجانى ، مشهور به مقدّس اردبيلى\r\nصاحب زهد و ورع و كرامات و مقامات و از كسانى است كه به خدمت ولى عصر - عجّل اللَّه تعالى فرجه الشّريف - بار مىيافت و مشكلات خود را حلّ مىنمود . گويند : بدين منظور بعضى شب‌ها به حرم اميرالمؤمنين - عليه السّلام - مشرّف مىشد و درب حرم به\r\n\r\n\r\n","description":"","footnote":"\r\n( 1 ) . دِمياطى : منسوب به دمياط ، شهر قديمى واقع در كناره‌ى رود نيل در مصر ، كه زمانى ثغر ( شهر مرزى ) مسلمانان بوده است ؛ شافعى : منسوب به مؤسس مذهب فقهى اهل تسنّن معروف به همين نام ؛ مصرى : منسوب به كشور معروف مِصْر واقع در شمال شرقى آفريقا .\r\n( 2 ) . حجاز : ناحيه‌اى وسيع و معروف واقع در كشور عربستان سعودى ( فيما بين خليج عقبه از طرف شمال و درياى احمراز طرف غرب و نجد اطرف شرق و عسير از طرف جنوب ) .\r\n( 3 ) . آذرى : منسوب به آذربايجان ؛ هَرَوى / هروانى : منسوب به هرات ، شهرى معروف و قديمى در شمال غربى افغانستان نزديك مرزهاى ايران .\r\n","page_name":" 30 ","page_number":30},
  {"content":"\r\n\r\nرويش باز مىگرديد و خدمت حضرت سلام مىكرد و جواب سلام مىشنيد ، سپس سؤالات خود را مطرح مىكرد و جواب مىگرفت . « 1 » مقدس اردبيلى سال 993 در نجف بدرود زندگانى گفت . مزارش در نجف در حرم اميرالمؤمنين - عليه السّلام - معروف است .\r\nگويند : پس از وفات ، او را به خواب ديدند كه با صورتى نيكو و لباس‌هاى فاخر از حرم حضرت امير - عليه السّلام - بيرون مىآمد . پرسيدند : چه عملى تو را به اين مقام رسانيد ، تا ما هم انجام دهيم ؟ گفت :\r\n« إنّ سوقَ الأعمال رأيناه كاسداً ، و لانَفعنا إلّاولايةُ صاحب هذا القبر و محبّتُه . »\r\nبه راستى كه بازار اعمال را كساد و بىخريدار و بىرواج ديديم و جز ولايت و دوستى صاحب اين قبر [ اميرالمؤمنين - عليه السّلام - 
  ] و محبّت او به ما سود نبخشيد . « 2 »\r\n\r\n( 670 ) ابو سعيد ، احمد بن محمد اعرابى « 3 » ، مشهور به ابن الاعرابى بَصْرى\r\nعالمى و فقيه و از اهل معرفت است و تصنيفات بسيار براى اهل معرفت نگاشت از جمله جزوه‌اى در نكته‌هاى توحيدى . با ابوالقاسم جنيد صحبت داشت و ساكن مكه بود . در سال 341 يا 340 به ديار باقى شتافت .\r\nگفتار\r\n- « لايكون قربٌ إلّاوَثَمّةَ مسافةٌ . »\r\nقُرب و نزديكى تحقق پيدا نمىكند مگر اين كه بعد مسافتى آن جا وجود داشته باشد .\r\n\r\n\r\n","description":"","footnote":"\r\n( 1 ) . چون اين رساله در مقام بيان كرامات نيست ، از ذكر كرامات مولانا اردبيلى - رحمه‌اللَّه - خوددارى مىكنيم .\r\n( 2 ) . طبقات اعلام الشيعه ( احياء الداثر ) ، ص 8 ؛ مجلّه قرن العاشر ؛ روضات الجنّات ، ج 1 ، ص 79 .\r\n( 3 ) . اعرابى : منسوب به : 1 . اعراب و باديه نشينان عرب ؛ 2 . منسوب به پدر و يا جدّ كه از اعراب باديه نشين بوده .\r\n","page_name":" 31 ","page_number":31},
  {"content":"\r\n\r\n- « التصوّفُ كلُّه تركُ الفضول ؛ والمعرفةُ كلُّها الإعتراف بالجهل . »\r\nتصوّف همگى عبارت است از ترك كردن ياوه‌ها و زيادىها ؛ و معرفت و شناخت حضرت حق همگى عبارت است از اعتراف و اقرار به نادانى خود )\r\n- « لايكون الشّوقُ إلّاإلى غآئب . »\r\nشوق تحقّق پيدا نمىكند ، مگر به شخص غايب .\r\n- « إنّ اللَّهَ أعار بعضَ أخلاق أوليائه أعدآئَه ليستعطفهم بها على أوليآئه . »\r\nبه راستى كه خداوند متعال پاره‌اى از اخلاق اوليائش را به عاريه به اعدائش داده ، تا با آن‌ها ، ايشان را نسبت به اولياى خود مهربان گرداند .\r\n- « أحسنُ الأوقات وقتٌ يكون الحقُّ فيه راضياً عنّى . »\r\nبهترين وقت‌ها ، وقتى است كه خداوند در آن از من راضى و خشنود باشد .\r\n- « مِن أخلاقِ الفقرآء السّكونُ عند الفقد ، و الإضطرابُ عند الوجود ، والأنسُ بالهموم ، والوحشةُ عند فرَح النّاس بالدّنيا . »\r\nاز جمله اخلاق فقيران [ و سالكان 
  ] ، آرامش داشتن در هنگام نادارى است ، و پريشانى هنگام وجود ، و انس گرفتن به همّ و غم‌ها و انديشه‌ها ، و احساس تنهايى هنگامى كه مردم به دنيا شادمانند .\r\n- از وى پرسيده شد :\r\n« ما الّذى ترضى من الأوقات ؟ »\r\nاز چه اوقاتى راضى و خرسند هستى ؟\r\nگفت :\r\n« ألأوقاتُ كلُّها للَّه ، فأحسنُ الأوقات وقتٌ يجرى الحقُّ فيه على ما يرضيه عنّى . »\r\nوقت‌ها همگى براى خداست ، ولى نيكوترين اوقات ، وقتى است كه حضرت حق آن چه را از من خشنود است بر من جارى گرداند . « 1 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 276 ؛ حلية الأولياء ( طبقات ابونعيم ) ، ج 10 ، ص 375 . وى همان ابوسعيد احمد بن محمّد بن زياد اعرابى است كه سال 341 در حرم از دنيا رفت ، لذا تكرار نشد .\r\n","page_name":" 32 ","page_number":32},
  {"content":"\r\n\r\n\r\n( 671 ) ابوالمكارم ، ركن الدّين علاء الدّوله ، احمد بن محمّد بيابانكى « 1 »\r\nاز برجستگان عرفا و شاگرد عبدالرّحمان اسفراينى كسرقى است . وى ابتدا از ملوك سمنان بود . پس از پانزده سالگى به خدمت سلطان وقت در آمد و در يكى از جنگ‌هاى سلطان با دشمنان ، جذبه‌اى براى وى پيش آمده ، به مضمون :\r\n« ألا ! إنّ فى أيّام دهركم نفحاتٍ . ألا ! فتعرّضوا لها ، و لاتُعرِضوا عنها . »\r\nآگاه باشيد كه در ايّام زندگانىتان نفحات و وزش‌هايى است ، هان ! متعرّض و جوياى آن‌ها شويد ، و به سوى آن بشتابيد ، و از آن‌ها روى نگردانيد .\r\nجذبه الهى و نفحات روح بخش حق وى را از همه چيز جدا ساخته و به خود پيوست . شرحى كه به قلم خود نگاشته در كتاب مصنّفات فارسىاش مذكور است . در سال 736 شب جمعه ، دوم رجب المرجّب در سنّ 70 سالگى در برج احرار صوفياآباد « 2 » از قريه‌هاى سمنان به جوار رحمت حق پيوست و در حظيره‌ى « 3 » عماد الدّين عبدالوهّاب مدفون گشت . از تأليفات او است : قواعد العقائد ؛ سرّ بال البال فى اطوار سلوك اهل الحال .\r\nگفتار\r\n- تمام انبيا - عليهم‌السّلام - آمده‌اند تا مردم را به عيب خود و كمال حقّ و به عجز خود و قدرت حقّ و ظلم خود و عدل حقّ و جهل خود و علم حقّ و مذلّت خود و عزّت حق و بندگى خود و خداوندى حقّ و فقر خود و غناى حقّ و تقصير خود و نعمت‌هاى حقّ و\r\n\r\n\r\n","description":"","footnote":"\r\n( 1 ) . بيابانكى : منسوب به بيابانك كه واحه و آباديى است واقع در فيما بين ريگستان در قلب كوير مركزى ايران ، كه از شمال به سمنان و از مشرق به گلشن و فردوس و از جنوب و مغرب به يزد و انارك محدود است .\r\n( 2 ) . صوفيا آباد / صوفياباد / صوفى آباد : احتمالًا از توابع سمنان .\r\n( 3 ) . حظيره در اين جا به معناى ديواربست ، و محوّطه‌اى مىباشد كه پيرامونش را با چوب و نى و خار حصار كشيده‌باشند .\r\n","page_name":" 33 ","page_number":33},
  {"content":"\r\n\r\nفناى خود و بقاء حقّ و هكذا متوجّه سازند ؛ استاد هم نظرش باشاگرد چنين است . و چنان چه سالك در اثبات خود و كمال خود كوشد ، يا عملى كند تا كمالش ظاهر گردد ، استاد را بيشتر به رنج و تعب انداخته ؛ زيرا استاد همه همّش اين است كه چشم كمال بين نفسش را بدوزد و چشمى كه كمال حقّ ببيند بگشايد ، و وى در اثبات خود كوشد .\r\n- سالك بايد در كمين نفس خود باشد ، هر چشمى كه به كمال خود مىگشايد ، آن را ببندد ، والّا تا خبر شود ، مىبيند نفس از هر سر مويى چشم به ديدن خود گشوده ، و از ديدن كمال حقّ كور گشته .\r\nشعر\r\n - گفتم كه زغصه مشكلى بنويسم * وز محنت هجر حاصلى بنويسم\r\nكو دل ؟ كه به دو حال دلى شرح دهم * كو دست ؟ كزو درد دلى بنويسم\r\nصد خانه اگر به طاعت آباد كنى * زآن به نبوَد ، كه خاطرى شاد كنى\r\nگر بنده كنى به لطف ، آزادى را * به زآن كه هزار بنده آزاد كنى\r\nاى دوست چو يار بر سر عهد و وفاست * از شحنه و قاضيان مرا بيم چراست ؟\r\nساقى تو بيا زجام وحدت در ده * مطرب تو بزن نوا كه امشب شب ماست\r\nبىياد تو دم زدن و بال است اى دوست * بى تو نفَسى هزار سال است اى دوست \r\n\r\n","description":"","footnote":"","page_name":" 34 ","page_number":34},
  {"content":"\r\n\r\n من بىتو نبودم و نباشم هرگز * تو با من و من بىتو ، محال است اى دوست\r\nبىتو نفسى زدن و بال است اى دوست * خود بودن ما بىتو محال است اى دوست\r\nايّام فراق هم سرآيد روزى * چون آخر كار ما وصال است اى دوست\r\nبر لطف مكن تكيه كه او قهّار است * زنهار مشو غرّه كه او غفّار است\r\nدر خاطر خود راه مده غيرى را * مىدان بيقين كه واقف اسرار است\r\nچون حاصل عمر آدمى يك نفس است * جز ذكر خدا هرآن چه گويى هوس است\r\nسر فاش نگفتم و يقين مىدانم * در خانه اگر كس است يك حرف بس است\r\nخوش وقت كسى كه با تو او را كار است * خرم دل آن كه چون توأش دلدار است\r\nدلشاد كسى كه در دلش اندوه توست * آسوده كسى كه چون توأش غمخوار است\r\nدنيا دون است و طالب او دون است * دون است كسى كه عاجز گردون است \r\n آرام مگير در جهان فانى * كه آرامگهت از اين جهان بيرون است \r\n\r\n","description":"","footnote":"","page_name":" 35 ","page_number":35},
  {"content":"\r\n\r\n - در راه تو اين ضعيف كم‌تر زخسى است * و آن كس كه بداند اين چنين هيچ كسى است\r\nاز خود چه حساب نفس بردارد ، چون * سرمايه‌ى عمر نازنينش نفسى است\r\nاى نيست بگو دعوى هستى بر چه ؟ ! * ناخورده مى وصال مستى بر چه ؟ !\r\nاى نيست گرفته اول و آخر تو * با اين همه عيب خود پرستى بر چه ؟ !\r\nمگذار كه عمرت به تمنّا برود * وين جان عزيز از پى سودا برود\r\nآن كس كه نشست با تو ، دى دوش برفت * امروز هر آن كه ماند فردا برود\r\nافسوس كه نفس ما هوا مىطلبد * در طاعت حق روى و ريا مىطلبد\r\nگشتيم درين جهان ، نديديم كسى * كز صدق و محبت او خدا مىطلبد\r\nحاكم نشود هر آن كه محكوم بود * موجود نگردد آن كه معدوم بود\r\nدر دوزخ جاويد بماند بيقين * هر كس كه از آن جمال محروم بود\r\nكس باده وصل دوست صافى نخورد * تا جامه‌ى نفس را به كلّى ندرد \r\n\r\n","description":"","footnote":"","page_name":" 36 ","page_number":36},
  {"content":"\r\n\r\n در هر دو جهان ننگرد از همّت خود * آن كس كه در آن جمال خوبت نگرد\r\nدنيا طلبان مردمكان دونند * در هاويه‌ى هواى خود مسجونند\r\nبارى بيقين بدان كه دنيا طلبان * از حلقه‌ى طالبان حق بيرونند\r\nآن‌ها كه زجام عشق او سرمستند * بر خود در هستى و خودى در بستند\r\nدر كوى خرابات رهت ننمايند * گر تو نشوى چنان كه ايشان هستند\r\nهر رنج كه دلدار دهد ، خوش باشد * هر درد كه آن يار دهد ، خوش باشد\r\nگر زآن كه خراب مىكند خانه‌ى تن * غم نيست ، چوام بار دهد خوش باشد\r\nهر زخم كه مرهم او نهد ، خوش باشد * هر درد و غمى كه او دهد ، خوش باشد \r\n مىدان بيقين كه هست دنيا زندان * هر كس كه ز زندان برهد خوش باشد\r\nافسوس كه عمر رفته مىنايد باز * فرياد كه بر باد شد آن عمر دراز\r\nحقّا كه زافسوس و زفرياد تو را * سودى نبود هيچ به جز صدق و نياز \r\n\r\n","description":"","footnote":"","page_name":" 37 ","page_number":37},
  {"content":"\r\n\r\n - آن دل كه قبول يافت در بازارش * از هر دو جهان فزون بود مقدارش\r\nهرگز نشود راست سروكار دلى * تا جان نكند بعشق دل در كارش\r\nبىياد تو دم زدن ، گناهى است عظيم * بى وصل تو زيستن ، عذابى است اليم\r\nاين عشق تو در دلم نه چيزى است حديث * سوگند به جان تو كه سرّى است قديم\r\nاز آن چه برفته است ، دل شاد مكن * برآن چه نيامده است ، فرياد مكن\r\nحالى دم نقد وقت خود را درياب * از آمده و نيامده ، ياد مكن\r\nيا رب تو بفضل خويش بيدارم كن * از مستى و جهل زود هشيارم كن\r\nاز باده‌ى معرفت كه آن است مراد * اى جان جهان يكى دو در كارم كن\r\nاى دل زحديث عشق خاموش مكن * ذوق مىعاشقان فراموش مكن\r\nگر مىخواهى كه از غم آزاد شوى * جز حلقه‌ى بندگيش در گوش مكن\r\nاى نفس به ترّهات مشغول مشو * واندر سر راه حال خود غول مشو \r\n\r\n","description":"","footnote":"","page_name":" 38 ","page_number":38},
  {"content":"\r\n\r\n اندر ره دوست غير او را مطلب * مغرور بفكرهاى معقول مشو\r\nتا در پى نفس مىروى دربندى * خود را به ميان آتشى افكندى\r\nيك پند زمن گوش كن اى يار عزيز * مپسند به كس ، آن چه به خود مپسندى\r\nره سوى جانان نه راه باديه است اى بىخبر * ترك خود كن همچو مردان تا سوى جانان شويم\r\nهر كه اندر كعبه جويد سرّ جان خويشتن * گو شهادت تازه كن تا با سر ايمان شويم\r\nيك قدم در عالم توحيد نه مردانه وار * با دو سر تا چند چون پرگار سرگردان شويم \r\n در نگر در آيت « كُلٌّ إِلَيْنا راجِعُونَ » « 1 » * تا از آن جا سوى بحر « مَنْ عَلَيْها فانٍ » « 2 » شويم\r\nچون بدانستى رجوع كلّ شى با اصل خود * آن زمان با پادشاه ملك انس و جان شويم\r\nدر فناى خويشتن چون غرقه گشتى بعد از اين * در بقاء حىّ باقى دلخوش و شادان شويم\r\nدواى درد دل از ذكر حق جو * كلام دوست را عين شفابين \r\n\r\n\r\n","description":"","footnote":"\r\n( 1 ) . سوره‌ى انبيا ، آيه‌ى 93 .\r\n( 2 ) . سوره‌ى الرحمان ، آيه‌ى 26 .\r\n","page_name":" 39 ","page_number":39},
  {"content":"\r\n\r\n وصال يار اندر ملك دل جوى * جمال دوست در كوى رضابين\r\nكسى كه دوست نجويد جماد بهتر از او * كسى كه ذكر نگويد إله او است هوا \r\n - يا طالبَ الدّنيا الدّنيّة ان تبرّ * التّركُ أولى عند حرّ ذى خبر \r\nاى طالب دنيا پست ، اگر بخواهى عمل نيكى انجام دهى ، ترك [ نفس خويشتن 
  ]\r\nنزد شخص آزاد و آگاه از هر چيز بهتر است .\r\n لا تتعَب النّفسَ العزيزَ بالمُنى * إن كنتَ تُؤمن بالقضاء و بالقدَر \r\nاگر به قضا و قدر ايمان دارى ، جان عزيز خود را به رنج و سختى ميانداز .\r\n أقبِل على المولى و دوامَ ذكره * ما كان عندى غيرُ هذا معتبرٌ \r\nبر مولى و ذكر دايمى او روى آور ، كه جز اين نزد من ، هيچ عملى باارزش\r\nنيست .\r\n زوِّد من التّقوى نصيباً وافراً * ان كنتَ تدرى طولَ مكثك فى السّفر \r\nاگر آگاهى كه به مدت طولانى در سفر خواهى بود ، فراوان توشه بردار .\r\n أكرم كِرامَ الكاتبين بذكره * واسلُك سبيلَ المُصطفى خيرِ البشر \r\nبا ياد مولى ، كرام كاتبين را گرامى بدار و در راه حضرت مصطفى - صلّى اللَّه عليه و آله\r\nو سلّم - كه بهترين انسان‌ها است ، رهسپار شو . « 1 »\r\n\r\n( 672 ) احمد بن محمد بردعى « 2 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 478 ؛ طرائق الحقائق ، ج 2 ، ص 291 ؛ رياض العارفين ، ص 168 .\r\n( 2 ) . بَردَعى : منسوب به بَرْدَعَه و يا بَرْذَعَه شهر بزرگ واقع در آخرين نقطه‌هاى جمهورى آذربايجان در 9 فرسنگى گنجه كه اكنون خراب گرديده است .\r\n","page_name":" 40 ","page_number":40},
  {"content":"\r\n\r\n\r\n( 673 ) رضىّ الدّين ، احمد بن محمّد بن احمد جامى « 1 »\r\nاهل معرفت و مردى فاضل و كامل و عالم است . در ده بِرس « 2 » ساكن ، و از پسران غير صلبىِ احمد جامى - متوفى به سال 536 - مىباشد .\r\nشعر\r\n - عاشقان در عشق ، چون با دلبران پيمان كنند * هر زمانى بر رخ معشوق ، جان افشان كنند\r\nاز كمال عشق ، در پيش جمال خوب يار * نعره‌ها از دل زنند و سجده‌ها از جان كنند\r\nگر ز نزد دوست آيد صد بلا ، مهمان صفت * جان خود در پيش مهمان بلا ، قربان كنند\r\nتُحفه [ اى 
  ] كز درگه او آيد ، از راه نياز * در ميان جان ، چو جان از جان خود پنهان كنند \r\nهر چه دارى يا رضى احمد ! زهستى ، آن بسوز تا تو را در خلد اعلى ، خانه و ايوان كنند « 3 »\r\n\r\n\r\n","description":"","footnote":"\r\n( 1 ) . جامى : منسوب به تربت جام ، از توابع استان خراسان در نزديكى مرز افغانستان كه مدفن شيخ اجمد جام در آن جا مشهور و معروف مىباشد و يا به احتمال خيلى ضعيف منسوب به چندين روستا در اطراف تربت جام .\r\n( 2 ) . برس : 1 . بُرس : منقطه‌اى در سرزمين بابِل ( بين النهرين ) كه آثار بخت النصر در آن وجود دارد ؛ 2 . بِرس : روستايىواقع در فيما بين اردبيل و گيلان .\r\n( 3 ) . رشحات عين الحياة ، در ذكر اعقاب شيخ احمد جامى نامقى ؛ نفحات الانس .\r\n","page_name":" 41 ","page_number":41},
  {"content":"\r\n\r\n\r\n( 674 ) ابو محمد ، احمد بن محمد بن حسينى جريرى « 1 »\r\nيگانه عارف وقت ، در همه فنون برگزيده و از اعاظم اصحاب ابوالقاسم جنيد است كه سهل بن عبداللَّه تسترى را نيز درك نمود و در جنگ قرامطه « 2 » در سال 314 از تشنگى جان سپرد .\r\nحكايت\r\nيكى از اهل معرفت گويد : من در سال جنگ با قرامطه با مردمان بودم و از دست قرامطه بجستم . چون برفتند ؛ برگشتم تا شايد تشنگان را آب دهم ، يا نظر كنم و حال ايشان را ببينم . ميان خستگان مىگشتم ، چشمم به محمّد جريرى افتاد ، در حالى كه عمرش از صد متجاوز بود . گفتم : اى شيخ ! دعا نكنى تا خدا بلا بگرداند ؟ جواب داد : آن كنم كه خواهم . باز كلام خود تكرار كردم . گفت : اى برادر ! اين وقت دعا نيست ، وقت رضا و تسليم است .\r\nگفتار\r\n- « لكلِّ شىءٍ عند اللَّه حقٌّ ، و مِن أعظم الحقوقِ عنداللَّه الحكمةُ ، فمن وضع الحكمةَ فى غير أهلها ، طالبه اللَّهُ بحقّها ، و من طالبه اللَّهُ بحقّها ، خصم . »\r\nبراى هر چيز در نزد خداوند حقّى است و از جمله بزرگ‌ترين حقوق در نزد خداوند حكمت و فرزانگى است ، پس هر كس حكمت را در نزد غير اهلش قرار دهد ، خداوند حقّ حكمت را از او مطالبه مىكند و هر كس را كه خداوند حقّ حكمت را از او مطالبه نمايد ، مغلوب واقع مىشود .\r\n\r\n\r\n","description":"","footnote":"\r\n( 1 ) . جريرى : منسوب به : 1 . جدّ به نام جَرير و يا جُرَيْر ؛ 2 . محلّه‌ى بنوجُرَيْر در بصره به مناسبت سكونت قبيله‌اى به همين نام در آن جا ؛ 3 . موضعى در كوفه به نام جَرير .\r\n( 2 ) . قرامطه : مذهب معروف . براى توضيح بيشتر ، ر . ك : اللباب جزرى و الانساب سمعانى .\r\n","page_name":" 42 ","page_number":42},
  {"content":"\r\n\r\n- « أدلُّ الأشيآء على اللَّه ثلاثةُ : مُلكُه الظاّهرُ ؛ ثمّ تدبيرُه فى ملكه ؛ ثمّ كلامُه الّذى يستوفى كلّ شىٍء . »\r\nسه چيز بر خدا بيشتر [ از هر چيز ديگر 
  ] راهنمايى مىكند ؛ مُلك و سلطنت و فرمانروايى ظاهر و آشكار او ؛ سپس تدبير او در مُلكش ؛ سپس كلام او كه همه چيز را فرا مىگيرد .\r\n- « قوامُ الأديان و دوامُ الإيمان و صلاحٌ الأبدان فى خلال ثلاث : ألإكتفآءُ ، والإتّقاءُ ، والإحتماءُ ؛ فمن اكتفى باللَّه ، صلحت سريرتُه ، و من اتّقى ما نهى عنه ، إستقامت سريرتُه ، و من احتمى مالم يوافقه ، إرتاضت طبيعتُه ؛ فثمرةُ الإكتفاءِ صفو المعرفة ، و عاقبةُ الإتّقاء حسنُ الخليقة ، و غايةُ الإحتمآء إعتدالُ الطّبيعة . »\r\nقوام و مايه‌ى استوارى دين‌ها و دوام ايمان و صحّت بدن‌ها در سه صفت است : اكتفاء و بسنده كردن و پرهيزگارى و پارسايى و پرهيز نمودن ، پس هر كس به خدا بسنده كند ، باطنش صالح مىشود و هر كس از آن چه منع شده بپرهيزد ، باطنش مستقيم و استوار مىگردد و هر كس از آن چه كه موافق با [ طبع 
  ] او نيست ، پرهيز نمايد ، [ عالَم 
  ] طبيعتش [ در اثر رياضت 
  ] تربيت مىيابد ، پس ثمره‌ى اكتفاء نمودن معرفت خالص و برگزيده ، و عاقبت و سرانجام پرهيزگارى اخلاق نيكو ، و فرجام و غايت پرهيز و خوددارى نمودن اعتدال و استوارى طبيعت است .\r\n- « مَن توهَّم أنَّ عملًا من أعماله يوصِله إلى مأموله الأعلى و الأدنى ، فقد ضلَّ عن طريقة ؛ لِأنّ النبِىَّ - صلّى اللَّه عليه و آله و سلّم - قال : « لن يُنجِى أحداً منكم عملُه . » فمالا ينجى من الخوف ، كيف يبلغ إلى المأمول ؟ ! و من صحّ اعتمادهُ على فضل اللَّه ، فذلك الّذى يُرجى له الوصولُ . »\r\nهر كس تصوّر كند كه عملى از اعمالش او را به آروزى برتر و و الا و پايين‌اش مىرساند ، مسلّماً گمراه گرديده است . زيرا پيامبر اكرم - صلّى اللَّه عليه و آله و سلّم - فرموده : « هيچ يك از شما را ، عملش نجات نمىدهد . » پس چيزى كه انسان را از آن چه بيم ندارد ، نجات نمىدهد ، چگونه به آروزيش مىرساند ؟ ! و تنها كسى كه بر فضل خداوند اعتماد داشته باشد ، اميد وصل و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nرسيدنش مىرود .\r\n- « من استولت عليه نفسُه ، صار أسيراً فى حكم الشّهوات ، محصوراً فى سجن الهوى ، و حرّم اللَّهُ على قلبه الفوآئدَ ، فلايستلذّ بكلام اللَّه تعالى ، و لايستحليه ، و إن قرأ كلَّ يوم ختماً ؛ لِانّه تعالى يقول :  سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ  » « 1 »\r\nهر كس كه نفسش بر او چيره گردد اسير حكم خواهش‌هاى نفسانى و در زندان هواى نفس زندانى مىگردد ، و خدا فوائد و بهره‌ها را بر دلش حرام مىگرداند ، و در نتيجه از كلام خداوند متعال لذّت نمىبرد و شيرينى او را درك نمىكند ، هر چند كه روزى يك ختم قرآن كند ، زيرا خداوند متعال مىفرمايد : « كسانى را كه در روى زمين بدون حق تكبّر مىكنند ، از نشانه‌هاى روشنم باز خواهم داشت . » )\r\n- « من لم يحكم بينَه و بين اللَّه التّقوى و المراقبة ، لم يصل إلى الكشفِ و المشاهدة ؛ فإنّ مَن لاتقوى عنده ، فوجهُه مطموسٌ ، و من لامراقبَة له ، فحالُه منكوسٌ . »\r\nهر كس ميان خود و خداوند تقوى و مراقبه را محكم و استوار نگرداند ، به كشف و مشاهده نمىرسد ، پس هر كس كه تقوى نداشته باشد ، چهره‌اش بىنور ، و هر كس كه مراقبه نداشته باشد ، حالش واژگون خواهد بود .\r\n- محاربه عارف ، با خطرات است ؛ و حاربه‌ى ابدال ، با فكر .\r\n- چون حقّ تعالى زنده گرداند بنده را به انوار خويش ، هرگز نميرد تا ابد ؛ و چون بميراند بنده را به خذلان خويش ، هرگز او را زنده نگرداند تا ابد .\r\n- از وى پرسيدند :\r\n« متى يسقُط عن العبد ثقلُ المعاملة ؟ »\r\nكى سنگينى معامله از بنده برداشته مىشود ؟\r\nگفت :\r\n« هيهاتَ ! ما منها بدٌّ ، و لكن يقع الحملُ فيها . »\r\n\r\n\r\n","description":"","footnote":"\r\n( 1 ) . سوره‌ى اعراف ، آيه‌ى 146 .\r\n","page_name":" 44 ","page_number":44},
  {"content":"\r\n\r\nبعيد است ! از آن چاره‌اى نيست ، و لكن حمل و كشيدن آن [ آسان 
  ] واقع مىگردد .\r\n- مردى از اهل معرفت به وى گفت :\r\n« كنتَ على بساط الأنس ، ففتح لى الطّريقُ إلى البسط ، فزللتُ زلّةً ، فحُجبتُ عن مقامى ، فكيف السبيلُ إليه ، دُلّنى على الوصولِ إلى ما كنتُ عليه . »\r\nبر بساط انس با حضرت حقّ قرار داشتم ، پس راهى به سوى بسط و گشايش برايم حاصل شد ، سپس لغزشى از من سرزد و از مقامى كه داشتم محجوب شدم ، اينك راه به آن چيست ؟ مرا راهنمايى نما تا به آن مقامى كه داشتم برسم .\r\nوى گريست و گفت :\r\n« يا أخى ! ألكُلُّ فى قهر هذه لحظة ، لكن أنشدك أبياتاً : »\r\nاى برادر من ! همه نسبت به اين امر حيرانند ، ليكن من اشعارى را برايت مىخوانم :\r\n قف بالدّيار ، فهذه آثارُهم تبكى * تُبكى الأحبّةَ حسرةً و تشوُّقاً \r\nدر خانه‌هاى [ خراب شده 
  ] ايشان بايست ، كه اين آثار و بازمانده‌ى ايشان است\r\nكه مىگريد ، و دوستان را از روى حسرت و شوق به آن‌ها مىگرياند .\r\n كم قد وقفت بها أسائل مخبراً * عن أهلها أو صادقاً ، أو مشفقاً \r\nچه قدر آن جا ايستادم و از خبر دهنده‌اى يا راستگو يا دلسوزى ، حال اهل آن‌ها\r\nرا پرسيدم .\r\n فأجابنى داعى الهوى فى رمسها * فارقتَ من تهوى ، فعزَّ الملتقى \r\nولى خواننده و دعوت كننده عشق و محبّت در قبور آن‌ها به من پاسخ داد كه : آن\r\nكس را كه بدان محبت داشتى جدا گشتى ، پس ملاقات [ تو با محبوب 
  ] دور از\r\nدسترس است . « 1 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 152 ؛ طبقات شعرانى ، ج 1 ، ص 80 ؛ حلية الأولياء ( طبقات ابونعيم ) ، ج 10 ، ص 347 ؛ طرائق الحقائق ، ج 2 ، ص 226 .\r\n","page_name":" 45 ","page_number":45},
  {"content":"\r\n\r\n\r\n( 675 ) ابوالعبّاس ، احمد بن محمّد دينورى\r\nاهل معرفت و صاحب استقامت است كه با يوسف بن حسين و عبداللَّه بن خرّاز و ابو محمد جريرى و ابوالعباس ، احمد بن محمّد بن عطا مصاحبت داشت « 1 » و ابو محمّد رويم بن احمد را ديد . به نيشابور و پس از آن به سمرقند رفت و بعد از سال 240 در همان جا از دنيا رفت .\r\nگفتار\r\n- « ألعلمآءُ متفاوتون فى ترتيب مشاهدات الأشيآء : فقومٌ رجعوا من الأشيآء إلى اللَّه ، فشاهدوا الأشيآءَ حيثُ الأشياءُ ثمّ رجعوا عينُها إلى اللَّه ؛ و قومٌ رجعوا من اللَّه إلى الأشيآءِ من غير غيبتِهم عنه ، فلم يروا شيئاً إلّاو رَأَوا الحقَّ قبلَه ؛ و قومٌ بقوامعَ الاشيآء لِانّهم لم يكن لهم طريقٌ منهم إلى اللَّه . »\r\nعلما در ترتيب ديدن موجودات مختلف هستند : پس دسته‌اى از اشياء به خدا بازگشت نموده و موجودات را همان جا كه هستند ديده و سپس از آن‌ها به خدا برگشته‌اند ؛ و گروهى بدون اين كه از خدا غايب شوند از خدا به موجودات بازگشته‌اند ، پس هيچ چيز را نمىبينند مگر اين كه حق را پيش از آن مشاهده مىكنند ؛ و دسته‌اى با موجودات باقى مانده‌اند ؛ زيرا براى ايشان راهى از آن‌ها به سوى خدا وجود ندارد .\r\n- « مكاشفاتُ الأعيان بالأبصار ، و مكاشفاتُ القلوب بالإتّصال . »\r\nمكاشفه ديده‌ها به چشم است و مكاشفه‌ى دل‌ها به اتّصال با خداوند .\r\n- « أدنَى الذّكر أن يَنفى مادونَه ، و نهايةُ الذّكر أن تغيب الذّاكرُ فى الذّكر ، و يستغرق بمذكوره عن الرّجوع إلى مقام الذّكر ، و هذا حالُ فَنآء الفنآء . »\r\n\r\n\r\n","description":"","footnote":"\r\n( 1 ) . تمام كسانى كه وى با آن‌ها مصاحبت داشته بعد از سنه سيصد بدرود زندگى گفته‌اند ، بنابراين ممكن است وفات وىقريب به سيصد و يا بعد از سيصد باشد .\r\n","page_name":" 46 ","page_number":46},
  {"content":"\r\n\r\nپايين‌ترين مرتبه‌ى ياد خدا آن است كه به واسطه آن پايين‌تر و غير از ياد خدا نفى شود ؛ و نهايت و غايت ذكر آن است كه ياد كننده خود را به واسطه‌ى استغراق و فرورفتن در مذكور خود [ حضرت حق 
  ] در ذكر گم كند . از رجوع به مقام ذكر بازماند ، و اين همان حالت فنا در فنا است .\r\n- « للَّه عبادٌ لم يَستصلحهم لمعرفته ، فشغلَهم بخدمته ، و له عبادٌ لم يستصلحهم لخدمته ، فأهملَهم . »\r\nبراى خدا بندگانى است كه ايشان را براى شناخت خود قابل ندانسته ، پس آنان را به خدمت و عبادت خودش مشغول و سرگرم نموده و براى او بندگانى است كه صلاحيّت براى خدمت و عبادت او را ندارند ، پس ايشان را رها فرموده است .\r\n- « لابلاغَ إلى مراتب الأخيار إلّابالصّدق ، و كلُّ وقتٍ و حالٍ خَلا عن الصّدق فباطلٌ . »\r\nكسى به منزلت و مرتبه‌ى اخيار و خوبان نمىرسد مگر با صدق و راستى و هر وقت و حالى كه از صدق تهى باشد ، باطل است .\r\n- « المحبُّ أختار المكروهَ والأثقالَ لرضا محبوبه ، يبتغى لذلك رضاه ، و هو غايةُ المُنى ، و أنشدوا :\r\nعاشق و دوستدار حضرت حقّ به خاطر رضا و خشنودى محبوبش ، امور ناخوشايند و سنگين را برگزيده ، بدين وسيله خرسندى و خشنودى او را مىجويد و رضا و خشنودى حضرت حق نهايت آرزوى او است . و سروده‌اند كه :\r\n رأيتُك يُدنينى إليك تباعُدى * فباعدتُ نفسى ، لابتغاء التقرّبِ \r\nديدم كه دورى من ، مرا به تو نزديك مىكند ، پس براى نزديكى جستن به تو\r\nخويشتن را دور كردم .\r\nو نيز به وى گفتند : خدا را به چه شناختى ؟ گفت : به آن كه نشناختم . « 1 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 164 ؛ طبقات شعرانى ، ج 1 ، ص 104 ؛ حلية الأولياء ( طبقات ابونعيم ) ، ج 10 ، ص 383 .\r\n","page_name":" 47 ","page_number":47},
  {"content":"\r\n\r\n\r\n( 676 ) ابوزراعه ، احمد بن محمّد رازى « 1 »\r\nشاگرد شبلى - متوفى به سال 334 - و از معاصرين ابوعبداللَّه خفيف - متوفى به سال 371 - است .\r\n\r\n( 677 ) احمد بن محمد رُدَيْنى يمنى « 2 »\r\nاز علماى عامل و اولياى كامل و جليل القدر و صاحب احوال و كرامات است كه در سال 827 از دنيا رحلت نمود . « 3 »\r\n\r\n( 678 ) ابوعلى ، احمد بن محمّد بن قاسم بن منصور رودبارى « 4 » بغدادى\r\nاز كمّلين اهل معرفت و ظريف‌ترين ايشان است كه با ابوالقاسم جنيد و ابوحمزه بغدادى و ابوالحسن ، احمد بن محمد نورى مصاحبت داشت .\r\nاصلش از بغداد است و در مصر مىزيست و در سال 322 به ديدار محبوب شتافت\r\n\r\n\r\n","description":"","footnote":"\r\n( 1 ) . رازى : منسوب به شهر بزرگ و قديمى رى كه در جنوب شرقى تهران قرار داشته كه خراب گشته و امروز با تهران يكى است .\r\n( 2 ) . رُدَيْنى : منسوب به : 1 . رُدَنْيَه ، نام جدّ مادرى ؛ 2 . رُدَيْنِىّ از اجداد پدرى ؛ 3 . جزيره‌اى كه كشتىها در آن جا پهلو مىگرفته‌اند ؛ 4 . به روستا و يا ناحيه‌اى كه به ساختن نيزه مشهورند ؛ يمنى : منسوب به يمن كشورى معروف واقع در جنوب غربى شبه جزيره عرب .\r\n( 3 ) . كرامات الأولياء .\r\n( 4 ) . رودبارى : منسوب به رودبار كه نام چندين موضع است . مانند : 1 . رودبار بغداد ، روستايى در نزديكى آن ؛ 2 . رودبار طوس ، موضعى در نزديكى باب طابران ؛ 3 . رودبار اصفهان ، ناحيه‌اى از طسوج اصفهان ، مشتمل بر روستاهاى بسيار .\r\n","page_name":" 48 ","page_number":48},
  {"content":"\r\n\r\nو در قَرافه مصر نزديك مزار ذوالنّون مصرى به خاك سپرده شد .\r\nگفتار\r\n- « أضيقُ السّجون معاشرةُ الأضداد . »\r\nتنگ‌ترين زندان‌ها ، همنشينى با اضداد و اغيار و غير همراهان است .\r\n- « الحاسدُ جاحدٌ ، لأنّه لا يرضى بِقضآءِ الواحِدِ . »\r\nحسود ، منكر [ خدا 
  ] است ، زيرا او به آن چه خداوند يگانه قضا فرموده [ و اراده‌ى حتمىاش بر آن قرار گرفته 
  ] راضى و خشنود نيست .\r\n- « الخوفُ و الرّجاءُ كجناحَى الطّآئر إذا استويا ، استوى الطاّئرُ و تمّ فى طيرانه . »\r\nبيم و اميد همانند دو بال پرنده هستند كه هنگامى كه آن دو راست و استوار و برابر شوند ، پرنده استوار و معتدل گشته و پريدنش را به صورت كامل انجام مىدهد .\r\n- « لو تكلّم أهلُ التّوحيد بلسان التّجريد ، لما بقى محبٌّ إلّامات »\r\nاگر اهل توحيد به زبان اهل تجريد [ و پيراسته شدگان از صفات بشريّت 
  ] سخن گويند ، محبّى باقى نمىماند مگر اين كه جان مىسپرد .\r\n- « لمّا تشّوقت القلوبُ إلى مشاهَدة ذات الحقّ ، ألقى عليها [ فالقيت إليها 
  ] الأسامىَّ ، فسكنت و ركنت إليها مشعوفين ، والذّات مستترٌ إلى أوان التّجلى ، و ذلك قولُه تعالى :  وَ لِلَّهِ الْأَسْماءُ الْحُسْنى فَادْعُوهُ بِها  « 1 » أىْ : قفوا معها عن إدراك الحقآئق ؛ فأظهَر الأسامىَّ و أبداها للخلق لتسكين [ ليسكن لها قلوب 
  ] - شوقِ المحبّين له و تأنيس قلوبِ العارفين به . »\r\nاز آن جا كه دل‌ها مشتاق ديدن ذات حقّ هستند ، خداوند اسم‌ها را بر ذات خويش افكنده و آن را مستور نمود است و لذا دل‌ها با شيفتگى به آن‌ها آرام گرفته و آسوده‌اند و ذات حقّ تعالى تا هنگام تجلّى و ظهورش [ ظهور ذاتى پس از ظهور اسماء 
  ] در پرده است ، و دليل بر اين گفتار خداوند متعال است كه : « براى خدا ، اسم‌هاى نيكوترى است ، پس او را با آن‌ها\r\n\r\n\r\n","description":"","footnote":"\r\n( 1 ) . سوره‌ى اعراف ، آيه‌ى 180 .\r\n","page_name":" 49 ","page_number":49},
  {"content":"\r\n\r\nبخوانيد . » ( يعنى با اسم‌ها توقّف كنيد ، و در پى درك كردن حقايق [ و ذات 
  ] نشويد ، پس به خاطر آرام گرفتن شوق دوستداران به او و انس گرفتن دل‌هاى عارفان به او [ دل‌ها به اسم‌ها آرام گيرند 
  ] اسم‌ها را ظاهر و آشكار نموده .\r\n- « من نظَر إلى نفسه مرّةً ، عَمِى عن النّظر إلى شىءٍ من الأكوان على وجه الإعتبار . »\r\nهر كس يك بار به خود نظر بيفكند از اين كه به موجودى از موجودات به ديده‌ى عبرت نگاه كند ، كور مىشود .\r\n- « علامةُ إعراض اللَّه عن العبد ، أن يشغله بما لا ينفعه . »\r\nاز نشانه‌هاى اعراض و روى گردانيدن خداوند از بنده آن است كه او را به چيزى كه سودى براى او ندارد ، سرگرم كند .\r\n- « من [ ما 
  ] لم يخرج مِن كلّيتِّك ، لم يدخل فى حدّ المحبّة . »\r\nتا وقتى از تمام هستىات دست بر ندارى و خارج نگردى [ هر كس از تمام هستى خويش دست برندارد 
  ] ، در مرز محبّت و دوستى داخل نمىشوى [ نمىشود 
  ] .\r\n- « المشاهدةُ للقلوب ، والمكاشفاتُ للأسرار ، والمعايناتُ للبصآئر . »\r\nمشاهده براى دل‌هاست و مكاشفه براى سرّها و درون‌ها و ديدن براى ديدگان است .\r\n- « والآهَمَ قبلَ أفعالهم ، و عاداهم قبل أفعالهم ، ثمّ جازاهم بأفعالهم . »\r\nخداوند مردم را بيش [ و يا : به جهت 
  ] به افعال و كارهايشان دوست داشته ، و پيش [ و يا به جهت 
  ] افعالشان با آن‌ها دشمنى مىكند ، سپس ايشان را به خود افعالشان پاداش مىدهد .\r\n- « لارضا لمن لا يصبر ، و لا كمالَ لمن لايشكر باللَّه ، وصل العارفون إلى محبّته ، و شكروه على نعمته . »\r\nهر كس صبر و شكيبايى نداشته باشد ، مقام رضا و خشنودى برايش ميسّر نمىگردد و براى كسى كه شكر و سپاس خدا را نگذارد ، كمالى نخواهد بود ، و عارفان به محبت او [ حضرت حق 
  ] رسيده ، و به واسطه‌ى نعمت‌هايش شكر او را مىگذارند .\r\n- « إنّ المشتاقين إلى اللَّه يجدون حلاوةَ الوقت عند وروده ، لما كشف لهم من روح\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nالوصول إلى قَربه أحلى من الشّهد . »\r\nبه راستى كسانى كه به خدا اشتياق دارند هنگام ورود حقّ بر ايشان به جهت مكشوف شدن نسيم قرب او ، شيرينى و لذّتى را در آن حالت مىيابند كه از عسل شيرين‌تر است .\r\n- « من رُزق ثلاثةَ أشيآءٍ ، فقد سلم الآفاتُ : بطنٌ جائعٌ معه قلبٌ خاشعٌ ؛ و فقرٌ دآئمٌ معه زهدٌ حاضرٌ ؛ و صبرٌ كاملٌ معه قناعةٌ دآئمةٌ . »\r\nبه هر كس سه چيز روزى شده باشد ، حتماً از آفت‌ها و گزندها سالم مىماند : شكم گرسنه همراه با دل خاشع ، فقر پيوسته همراه با زهد آماده ، صبر كامل همراه با قناعت و صرفه جويى هميشگى .\r\n- « فى اكتساب الدّنيا مذلّةُ النّفوس ، و فى اكتساب الآخرة عزُّها ، فيا عجَباً لمن يختار المذلّةَ فى طلب ما يفنى على العزِّ فى طلب ما يبقى ! »\r\nكوشش در طلب دنيا سبب ذليل و خوار شدن نفس‌ها مىشود و كوشش در طلب آخرت موجب عزّت و سربلندى نفس‌ها مىگردد ، پس چه قدر جاى شگفت است از كسى كه خوارى در جستجوى آن چه كه ناپايدار است [ دنيا 
  ] را بر عزّت و سربلندى در جستجوى آن چه كه پايدار و باقى است ، بر مىگزيند .\r\n- « كيف تشهده الأشيآءُ ، و به فنيت بذواتها عن ذواتها ؟ ! و كيف غابت الأشيآءُ عنه ، و به ظهرت بصفاتها ؟ ! فسبحانَ من لايشهده شىءٌ ، و لايغيب عنه شىءٌ ؟ ! »\r\nموجودات چگونه مىتوانند خدا را ببينند و حال آن كه به واسطه او از هستيشان فانى گشته‌اند و چه گونه اشياء از خدا غايب باشند ، در حالى كه به او ، صفاتشان آشكار گشته ، پس منزّه است خداوندى كه نه چيزى مىتواند او را ببيند و نه چيزى از او غايب است .\r\n- حقيقت خوف آن است كه ، با حقّ از غير حقّ نترسى .\r\n- محبّت آن است كه ، خود را به همگى به محبوب خويش سپارى و تو را هيچ باز ننمايد از تو .\r\n- نافع‌ترين يقين آن باشد كه حقّ تعالى را در نظر تو عظيم ، و غير او را خُرد و ناچيز\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو نابود گرداند ، و خوف و رجاء را در دل تو ثابت كند .\r\n- اگر ديدار او از ما زايل گردد ، اسم عبوديّت از ما ساقط گردد .\r\n- چون دل از حبّ دنيا و رياست خالى گردد ، در وى حكمت پديد آيد و از نفْس خدمت ، و از روح مكاشفت و بعد از اين ، سه چيز پديد آيد : ديدن صنايع او ، مطالعه‌ى سراير او ، و معامله‌ى حقايق او .\r\n- آفت از سه چيز پديد آيد : يكى ، بيمارى طبيعت ، دوّم ، ملازمت عادت ، سوّم ، بيمارى فسادِ صحبت . بيمارى طبيعت شبهت خوردن است ؛ و بيمارى ملازمتِ عادت به حرام و باطل نگريستن و غيبت شنيدن و گفتن ؛ و فساد صحبت آن است كه تابع هواى نفْس باشد .\r\n- بنده خالى نيست از چهار نَفس : يا نعمتى كه موجب شكر باشد ؛ و يا منّتى كه موجب ذكر ؛ و يا محنَتى كه موجب صبر ؛ يا زَلتى كه موجب استغفار .\r\n- هر چيزى را واعظى باشد ، واعظ دل ، حيا است ، و فاضل‌ترين احوال مؤمن حياست از حقّ .\r\n- قبض ، اوّل آستانه‌ى فنا است ، و بسط ، اوّل آستانه‌ى بقا .\r\n- مريد آن است كه ، هيچ نخواهد خود را ، جز آن كه حقّ تعالى او را خواسته باشد ، و جوانمرد آن است كه هيچ چيز نخواهد از كونَين جز حق تعالى .\r\n- ابتلاى نيكمردان ، همنشينى با نا اهلان است .\r\n- « فضلُ المقال على الفعال مَنقَصةٌ ، و فضلُ الفعال على المقال مكرمةُ . »\r\nافزونى سخن بر عمل ، سبب نقص و كاستى است و افزونى عمل بر سخن مايه‌ى بزرگوارى است .\r\n- توحيد ، استقامت دل است به اثبات ، و مفارقت تعطيل و انكار و جمع ، سرِّ توحيد است و تفرقه ، زبان آن .\r\n- « الإشارةُ ، الإبانةُ عمّا يتضمّنه الوجدُ من المشار إليه لا غيرَ ، و فى الحقيقة أنّ الإشارةَ\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nتصحبها العللُ ، والعللُ بعيدةٌ عن‌الحقائق . »\r\nاشاره عبارت است از بيان كردن آن چه كه حالت وجد از مشارٌ اليه دريافته ، نه غير آن و در حقيقت اشاره با نقص‌ها و كاستىها همراه است ، و نقص‌ها و كاستىها از حقايق به دور هستند .\r\n- از وى پرسيدند : از كسى كه به ملاهى گوش فرا دهد و گويد :\r\n« هى لى حلالٌ ، لِانّى قد وصلتُ إلى درجة لا تؤثر فِى الإختلافُ . »\r\nآن‌ها براى من حلال است ، زيرا من به درجه و مرتبه‌اى رسيده‌ام كه اختلاف و دگرگونى [ كه در اين امور است 
  ] در من اثر نمىگذارد .\r\nگفت : بله رسيده است ، « لكن إلى سَقر . » ؛ ( ليكن به جهنّم رسيده [ نه به مرتبه‌اى از معنويّت 
  ] . )\r\nشعر\r\n - من لم يكن بك فانياً عن حَظِّه * و عن الهوى و الأنس بالأحباب \r\nهر كس از بهره‌اش و از هواى نفس و انس با دوستان ، به تو فانى نگردد .\r\n أو يتمسّه صبابةٌ جمعت له * ما كان متفرّقاً من الأسباب \r\nشيفتگى شديدى براى او پيش نيامده باشد كه او را از توجّه به امور پراكنده جمع\r\nكند . « 1 »\r\n و كأنّه بين المراتب قآئمٌ * لمنازل حظّه ، أو جزيلِ ثواب \r\nو گويى كه بين مراتب براى [ برآوردن 
  ] منزلت‌هاى بهره‌اش يا ثواب بزرگ و\r\nفراوان ايستاده است . « 2 »\r\n\r\n\r\n","description":"","footnote":"\r\n( 1 ) . هرگز از اسباب و موجودات جدا نمىگردد .\r\n( 2 ) . روضات الجنّات ، ج 1 ، ص 215 ؛ حلية الأولياء ( طبقات ابونعيم ) ، ج 10 ، ص 356 ؛ تذكرة الاولياء ؛ رشحات عين الحياة ؛ نفحات الانس ، شماره‌ى 195 ( 248 ) ؛ طبقات شعرانى ، ص 91 ؛ طرائق الحقائق ، ج 2 ، ص 235 ؛ رياض العارفين ، ص 51 .\r\n","page_name":" 53 ","page_number":53},
  {"content":"\r\n\r\n\r\n( 679 ) ابوالميامن [ ابوالعبّاس 
  ] جمال الدّين درويش ، احمد بن جلال الدّين محمد سمرقندى « 1 »\r\nعارف بزرگوار و از مريدان كار كرده‌ى ابوبكر خوافى - متوفى به سال 838 - است كه پس از وى به تربيت سالكين پرداخت . سخنان اهل معرفت را شنيد و به مطالعه‌ى فُصوص « 2 » و درس آن اشتغال داشت .\r\nشعر\r\n عشقم ، كه در دو كون مكانم پديد نيست * عَنقاى مغربم كه نشانم پديد نيست\r\nز ابرو و غمزه هر دو جهان صيد كرده‌ام * منگر بدان كه تير و كمانم پديد نيست\r\nچون آفتاب در رخ هر ذرّه ظاهرم * از غايت ظهور عيانم پديد نيست\r\nگويم به هر زبان و به هر گوش بشنوم * وين طرفه‌تر كه گوش و زبانم پديد نيست « 3 » \r\n\r\n( 680 ) ابوالعباس ، احمد بن محمد شقايى « 4 »\r\nاز برجستگان عرفا است كه در فنون علم اصول و فروع پيشوا بود و بسيارى از\r\n\r\n\r\n","description":"","footnote":"\r\n( 1 ) . سمرقندى : منسوب به سمرقند ، شهرى معروف واقع در آسياى ميانه ( ازبكستان ) در نزديكى بخارا .\r\n( 2 ) . « فصوص الحكم » نوشته‌ى ابن عربىّ محيى الدّين محمد بن علىّ حاتمى طايى .\r\n( 3 ) . رشحات عين الحياة ؛ نفحات الانس ، شماره‌ى 510 ؛ طرائق الحقائق ، ج 3 ، ص 29 .\r\n( 4 ) . به احتمال قوىّ مقصود شِقّانِىّ منسوب به شِقّان از روستاهاى نيشابور باشد .\r\n","page_name":" 54 ","page_number":54},
  {"content":"\r\n\r\nبرجستگان زمان خود از جمله شيخ ابوسعيد ابوالخير فضل اللَّه - متوفى به سال 440 - را هم ديدار كرد .\r\nحكايت\r\nصاحب كشف المحجوب مىگويد : روزى خدمتش رسيدم ، اين آيه مىخواند :  ضَرَبَ اللَّهُ مَثَلًا عَبْداً مَمْلُوكاً لا يَقْدِرُ عَلى شَيْءٍ  « 1 » ؛ ( خداوند مثال زده است ، [ و آن اين كه 
  ] به بنده مملوكى كه بر هيچ چيز قدرت ندارد . ) و مىگريست و نعره مىزد ، پنداشتم كه از دنيا مىرود . پرسيدم : اين چه حالت است ؟ گفت : يازده سال است دردم اين جا رسيده و از اين جا نمىتوانم گذشت .\r\nگفتار\r\n- « أشتهى عدماً لا عودَ . » ؛ ( من عدم و فنايى را مىخواهم كه هيچ بازگشت در آن نباشد . )\r\n- هر آدمى را بايست محالى است و مرا نيز محالى است كه به يقين نخواهد بود و آن ، آن است كه مىبايد خداوند تعالى مرا به عدمى برَد كه هرگز آن عدم را وجود نباشد ؛ زيرا هر چه هست از مقامات و كرامات ، جمله حجاب ؛ و چون حقّ تعالى هستىاى است كه عدم بر وى روا نباشد ، چه زيان دارد در مُلك وى كه من نيستى گردم كه هرگز ، آن نيستى را هستى نباشد . « 2 »\r\n\r\n( 681 ) شيخ تاج الدّين ابوالفضل احمد بن محمد بن عبدالكريم بن عطاء اللَّه اسكندرى شاذلى « 3 »\r\nاعجوبه عصر خود در علوم ظاهرى و معارف باطنى و از تلامذه اخلاقى ابوالعبّاس ،\r\n\r\n\r\n","description":"","footnote":"\r\n( 1 ) . سوره‌ى نحل ، آيه‌ى 75 .\r\n( 2 ) . رشحات عين الحياة ؛ نفحات الانس ، شماره‌ى 378 .\r\n( 3 ) . شاذلى : منسوب به طريقه‌ى شاذليّه كه به اعتبار سكونت مؤسّس آن در روستاى شاذله واقع در كشور تونس ، به اين نام مشهور گرديده است .\r\n","page_name":" 55 ","page_number":55},
  {"content":"\r\n\r\nاحمد مرسى و شيخ ياقوت است . در قاهره سكونت داشت و مردم را موعظه و ارشاد مىنمود و اصحابى نيز داشت . در سال 707 يا 709 به ديار باقى شتافت .\r\nاز تأليفات او است : تاج العروس و قمع النفوس و مفتاح الفلاح و التنوير فى اسقاط التدبير و كتاب الحكم و لطائف المنن و غير ذلك . بر كتاب الحكم او شروح متعددى نوشته شده است .\r\nگفتار\r\n- « من علاماتِ الأعتماد على العمل نقصانُ الرّجاءِ عند وجود الزّلل . »\r\nاز نشانه‌هاى تكيه بر عمل ، كم شدن اميد است هنگام لغزش .\r\n- « اجتهادكُ بما ضمن لك و تقصيرُك فيما طلب منك دليلٌ على انطماس البصيرةِ منك . »\r\nتلاش كردنت به آن چه خداوند برايت ضامن شده و كوتاهى كردنت در آن چه از تو طلب كرده ، دليلست بر خاموشى بصيرت از تو .\r\n- « لايكن تأخّرُ أمد العطاء مع الإلحاح فى الدّعاء موجباً ليأسك ، فهو ضمن لك الإجابةَ فيما يختاره لك لا فيما تختار لنفسك و فى الوقت الّذى يريد لا فى الوقت الّذى تريد . »\r\nنبايد تأخير مدت عطا كردن با اصرار در دعا موجب مأيوس شدنت گردد ، پس او اجابت را در آن چه برايت اختيار كرده ضامن شده است نه در آن چه تو براى خود اختيار مىكنى و در آن وقتى كه او مىخواهد نه در وقتى كه تو مىخواهى .\r\n- « الأعمالُ صورٌ قائمةٌ و أرواحُها وجودُ سرّ الإخلاص فيها . »\r\nاعمال صورت‌هاى سرپا هستند و روح آن وجود سرّ اخلاص در آن‌هاست .\r\n- « ما نفع القلبُ شىءً مثلَ عُزلة يدخل بها ميدانَ فكرةٍ . »\r\nقلب به چيزى بهره‌مند نشد مانند كناره‌گيرى از مردم كه با آن وارد ميدان فكر شوى .\r\n- « كيف يُشرق قلبُ صورِ الأكوان منطبعةً فى مرآته ام كيف يرحل إلى اللَّه و هو مكبّلٌ\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبشهواته أم كيف يطمع أن يُدخِل حضرةَ اللَّه و هو لم يتطهّر من جنابة غفلاته ؟ أم كيف يرجوا أن يفهم دقائقَ الأسرار و هو لم يتب من هفَواته . »\r\nچگونه قلبى صورت‌هاى هستى در آينه‌اش متلألأ مىشود يا چگونه به سوى خدا كوچ مىكند در حالى كه در شهوات فرو رفته است يا چگونه طمع دارد كه وارد حضور الهى شود در حالى كه از جنابت غفلت‌هايش تطهير نكرده است يا چگونه اميد دارد كه دقايق اسرار را بفهمد در حالى كه از لغزش‌هايش توبه نكرده است ؟\r\n- « لاتترقّب فروغَ الأغيار ؛ فإنّ ذلك يقطعك عن وجود المراقبه له فيما هو مقيمُك فيه . »\r\nمراقب باش كه از اغيار فارغ شوى ؛ زيرا آن تو را از وجود مراقبه براى خدا در آن چه مقيم آن هستى جدا مىكند .\r\n- « ما استودع فى غيب السّرائر ظهرَ فى شهادة الظّواهر »\r\nآن چه در پنهان باطن‌ها بوديعه گذارده شده ، در شهادت ظاهرها آشكار مىشود .\r\n- « اخرُج من أوصاف بشريّتك عن كلّ وصف مناقض بعوديّتك لتكونَ لنداءُ الحقّ مجيباً من حضرته قريباً . »\r\nاز اوصاف بشريّت خويش از هر وصفى كه با عبوديّت نقيض باشد خارج شو تا اين كه نداى حقّ را پاسخ‌گو باشى ، و به محضرش نزديك گردى .\r\n- « أصلُ كلِّ معصيةٍ و غفلةٍ و شهوةٍ الرّضا عن النّفس و أصلُ كلِّ طاعة و يقظة و عفّة عدمُ الرّضا منك عنها . »\r\nاصل هر معصيت و غفلت و شهوتى ، خشنودى از نفس است و اصل هر طاعت و بيدارى و عفتى ، خشنود نبودنت از خويش مىباشد .\r\n- « و لَإن تصحبَ جاهلًا لايرضى عن نفسه خيرٌ لك من أن تصحب عالماً يرضى عن نفسه فأىُّ علمٍ لعالم يرضى عن نفسه و أىُّ جهل لجاهل لايرضى عن نفسه . »\r\nاگر مصاحبت داشته باشى با نادانى كه از خويش خشنود نيست ، بهتر است برايت از اين\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nكه مصاحبت كنى با عالمى كه از خود راضى است ، پس براى عالمى كه از خويش خشنود است چه علمى خواهد بود و براى جاهلى كه از خويش خشنود نيست چه جهلى وجود دارد .\r\n- « العجبُ كلُّ العجَب ممَّن يهرب ممّن لاانفكاكَ له عنه و يطلب ما لابقاءَ له معه فانّها لاتعمى الأبصارُ الآية . »\r\nتمامى تعجب ها از كسى است كه فرار مىكند از كسى كه از او جدائى ندارد و طلب مىكند چيزى را كه بقائى براى او با آن نيست زيرا چشم‌ها نابينا نمىشود . . .\r\n- « لاتصحب من لاينهضُك حالُه و لايدُلّك على اللَّه مقالُه . »\r\nمصاحبت مكن با كسى كه حالش تو را حركت نمىدهد و سخنش بر خداوند راهنمايىات نمىكند .\r\n- « من علامات موتِ القلب عدمُ الحزن على ما فاتك من الموافقات و تركُ النّدم على ما فعلته من وجود الزّلّات . »\r\nاز نشانه‌هاى مردن دل ، محزون نشدن است بر آن چه از كارهاى خوب از دستت ميرود و پشيمان نشدن بر لغزش‌هايى كه انجام مىدهى .\r\n- « لا عملَ أرجى للقلوب مِن عمل يغيب عنك شهودُه و يحقّره عنك وجودُه . »\r\nعملى اميدوار كننده‌تر براى دل‌ها نيست از آن كه مشاهده‌اش از تو پنهان شود و صادر شدنش را از خودت كوچك بدانى .\r\n- « الأنوارُ مطايا القلوب و الأسرار . »\r\nنورها مركب‌هاى دل‌ها و باطن‌هاست .\r\n- « النّورُ جندُ القلب كما أنّ الظّلمةَ جندُ النّفس ، فإذا أراد اللَّهُ أن ينصر عبدَه أمده بجنود الأنوار و قطع عند [ عنه 
  ] مددَ انظلم و الأغيار . »\r\nنور لشكر قلب است همانطور كه ظلمت لشكر نفس است ؛ پس وقتى خدا بخواهد بنده‌اش را يارى كند او را با لشكر نورها كمك مىكند و كمك ظلمت‌ها و اغيار را از او قطع مىكند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n- « النّورُ له الكشفُ و البصيرةُ له الحكمُ و القلبُ له الإقبالُ و الإدبارُ . »\r\nبراى نور كشف است و براى بصيرت حكم است و براى قلب روى آوردن و پشت كردن است .\r\n- « لا تفرحك الطاّعةُ لأنّها برزت منك و أفرح بها لأنّها برزت من اللَّه إليك  قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ  « 1 » . »\r\nاطاعت تو را خوشحال نكند زيرا از تو ظاهر شده است و به آن خشنود شو از آن جهت كه از خدا ظاهر شده است به سوى تو ، بگو به فضل خداوند و رحمتش پس بايد خوشحال شويد ، آن بهتر از آن چيزى است كه ايشان جمع مىكنند .\r\n- « أنت حرٌّ ممّا أنت آئسٌ و عبدٌ لما أنت له طامعٌ . »\r\nتو آزادى از آن چه مأيوسى و بنده‌اى نسبت به آن چه طمع دارى .\r\n- « من لم يقبل على اللَّه بملاطفات الإحسان قيّد إليه بسلاسل الإمتحان . »\r\nكسى كه با الطاف احسان الهى به خداوند روى نياورد با زنجيرهاى امتحان به سوى او بسته و در قيد مىشود .\r\n- « من لم يشكر النّعمَ فقد تعرّض لزوالها و من شكرها فقد قيّدها بعِقالها . »\r\nكسى كه نعمت‌ها را شكر نكند ، به تحقيق متعرض زايل شدن آن‌ها شده و كسى كه نعمت‌ها را شكر نمايد پس آن‌ها را به آزمايش زنجير كرده است .\r\n- « خَف من وجود إحسانه إليك و دوامِ إسائتك معه أن يكون ذلك استدراجاً لك  سَنَسْتَدْرِجُهُمْ مِنْ حَيْثُ لا يَعْلَمُونَ  « 2 » . »\r\nبترس از احسان خداوند به تو و اين كه دايماً با او بدى مىكنى كه اين عقب گرد تو باشد ؛ به زودى ايشان را عقب مىزنيم از آن جايى كه نمىدانند .\r\n- « مطلبٌ العارفين من اللَّه تعالى الصّدقُ فى العبوديّة و القيامُ بحقوق الرّبوبيّة . »\r\n\r\n\r\n","description":"","footnote":"\r\n( 1 ) . سوره‌ى يونس ، آيه‌ى 58 .\r\n( 2 ) . سوره‌ى اعراف ، آيه‌ى 182 .\r\n","page_name":" 59 ","page_number":59},
  {"content":"\r\n\r\nخواسته‌ى عارفان از خداوند راستى در بندگى و به پا داشتن حقوق ربوبيت است .\r\n- « العطاءُ من الخلق حِرمانٌ و المنعٌ من اللَّه إحسانٌ . »\r\nدادن از طرف مردم محروميت است و منع از طرف خداوند نيكى است .\r\n- « خيرُ أوقاتك وقتٌ تشهد فيه وجودَ فاقتك و تردُ فيه إلى وجود ذلّتك . »\r\nبهترين اوقاتت وقتى است كه در آن نيازمنديت را مشاهده مىكنى و به خواريت مىرسى .\r\n- « متى اوحشَك من خلقه فاعلم أنّه يريد أن يفتح لك بابَ الأنس به . »\r\nهر وقت خدا تو را از مخلوقاتش به وحشت انداخت بدان كه مىخواهد درب انس به خودش را برايت باز كند .\r\n- « العارفُ لايزول اضطرارُه و لايكون مع غير اللَّه قرارُه . »\r\nعارف اضطرارش زايل نمىشود و با غير خدا قرار و آرامش ندارد .\r\n- « الغافلُ إذا أصبح ينظر ماذا يفعل والعاقلُ ينظر ماذا يفعل اللَّهُ به . »\r\nشخص غافل وقتى صبح مىكند مىبيند چه كارى انجام مىدهد و عاقل نگاه مىكند كه خدا با او چه كرده است .\r\n- « ورودُ الأمداد بِحسب الإستعداد و شروقُ الأنوار على حسب صفا الأسرار . »\r\nوارد شدن كمك‌ها به حسب استعداد است و اشراق انوار به حسب صفاى باطن‌ها .\r\n- « سبحانَ من ستر سرَّ الخصوصيّة بظهور البشريّة و ظهر بعظمة الربّوبيّة فى إظهار العبوديّة . »\r\nمنزّه است كسى كه سرّ مختص شدن را با ظهور بشريّت پوشانده و عظمت ربوبيّت را در اظهار بندگى ظاهر كرده است .\r\n- « الصّلوةُ طُهرةٌ للقلوب من إدناس الذّنوب و استفتاحٌ لباب الغيوب . »\r\nنماز موجب پاكى دل‌ها از چرك گناهان و بازكردن در غيب‌هاست .\r\n- « الصّلوةُ محلُّ المناجاة و معدنُ المصافات تتّسع فيها ميادينُ الأسرار و تشرق فيها شوارقُ الأنوار . »\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nنماز محل مناجات و معدن صفا - مصفى شدن - است ، ميدان‌هاى اسرار در آن وسيع مىشود و تلألؤهاى نور در آن مىتابد .\r\n- « الزّهادُ إذا مدحوا انقبضوا لشهودهم الثناءَ من الخلق و العارفون إذا مدحوا انبسطوا لشهودهم ذلك من الملك الحقّ . »\r\nزهّاد وقتى مدح شوند حالت گرفتگى پيدا مىكنند ؟ زيرا ستايش را از مردم مىبينند و عارفين وقتى مدح شوند گشايش پيدا مىكنند ؟ چرا كه آن را از خداوند مالك حق مىبينند .\r\n- « حظُّ النّفس فى المعصية ظاهرٌ جلىٌّ و حظُّها فى الطاّعات باطنٌ خفىٌّ و ملاقاةُ ما يخفى صعبٌ علاجُه . »\r\nبهره‌ى نفس در معصيت ظاهر آشكار است و بهره‌اش در طاعات باطنى مخفى است و مداوا كردن امر مخفى علاجش سخت است .\r\n- « من عرف الحقَّ شهده فى كلّ شىءٍ و من فنى به غاب عن كلّ شىٍء و من أحبّه لم يؤثّر عليه شيئاً . »\r\nكسى كه خدا را بشناسد او را در هر چيزى مشاهده مىكند و كسى كه به او فانى شود از هر چيزى غايب مىشود و كسى كه او را دوست داشته باشد چيزى را بر او ترجيح نمىدهد .\r\n- « إنّما حجب الحقُّ عنك شدّةَ قُربه منك . »\r\nهمانا خداوند از تو محجوب است به خاطر نزديكى شديد او به تو .\r\n- « إنّما احتجب لشدّة ظهوره و خفى عن الأبصار لعظَم نوره . »\r\nهمانا خداوند محجوب شده است به علت ظهور شديدش و مخفى مانده از ديده‌ها به سبب بزرگ بودن نورش .\r\n- « ورودُ الفاقات أعيادُ المريدين ، ربّما وجدت من المزيد فى الفاقات ما لا تجده فى الصّوم و الصّلوة . »\r\nوارد شدن سختىها عيد ارادتمندان است ، گاهى در سختىها عنايات زيادى مىشود كه در روزه و نماز يافت نمىشود .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n- « الفاقاتُ بسطُ المواهب إن أردتَ ورودَ المواهب عليك ، صحِّحِ الفقرَ و الفاقةَ لديك  إِنَّمَا الصَّدَقاتُ لِلْفُقَراءِ  « 1 » . »\r\nسختىها گشوده شدن مواهب است ، اگر ورود مواهب را بر خودت خواهانى نيازمندى و احتياج به خدا را نزد خود صحيح ساز ، زيرا صدقه براى فقرا است .\r\n- « تمكّنُ حلاوة الهوى من القلب هوالدّاءُ العضالُ . »\r\nتثبيت شيرينى هواى نفس در قلب ، همان مرض سخت علاج است .\r\n- « فرِّغ قلبَك من الأغيار يملأه المعارفُ و الأسرارُ . »\r\nقلبت را از غير خدا خالى كن تا معارف و اسرار در آن پر شود .\r\n- « ما فات من عمرك لا عوضَ له و ما حصل لك منها قيمةَ له . »\r\nآن چه از عمرت گذشته است ، عوضى برايش نيست و آن چه از آن برايت حاصل مىشود ، ارزشى برايش نيست .\r\n- « وصولُك إلى اللَّه وصولُك إلى العلم به وإلّا فجلّ ربُّنا أن يتّصل به شىءٌ أو يتّصل هو شىءً . »\r\nرسيدنت به خدا رسيدنت به علم او است والّا پروردگار ما برتر از آن است كه چيزى به او متصل شود يا او به چيزى متصل شود .\r\n- « قربُك منه أن تكون مشاهِدَ القربة وإلّا فمن أين أنت و وجودُ قربه . »\r\nنزديكى تو به خداوند آن است كه نزديكى را مشاهده كنى والّا تو كجا و قرب او .\r\n- « مِن تمام النّعمة عليك أن يرزقك ما يكفيك و يمنعَك ما يطغيك . »\r\nاز تمام شدن نعمت بر تو آن است كه خدا به اندازه‌ى كفايت روزيت كند و از آن چه تو را به طغيان بيندازد مانع گردد .\r\n- « العلمُ النّافعُ هوالّذى ينبسط فى الصّدر شعاعُه و ينكشف عن القلب قناعُه . »\r\nعلم نافع آن است كه شعاعش در سينه گشوده شود و پرده را از قلب كنار زند .\r\n\r\n\r\n","description":"","footnote":"\r\n( 1 ) . سوره‌ى توبه ، آيه‌ى 60 .\r\n","page_name":" 62 ","page_number":62},
  {"content":"\r\n\r\n- « خيرُ العلم ما كانت الخشيةُ معه ، العلمُ إن قارنته الخشيةُ فلك وإلّا فعليك . »\r\nبهترين علم آن است كه ترس با او باشد ، علم اگر با ترس همراه باشد بنفع توست و در غير اين صورت بر ضرر توست .\r\n- « إذا علمتَ أنّ الشّيطانَ لايغفل عنك فلا تغفل أنت عمّن ناصيتُك بيده جعله لك عدوّاً ليوحِشكَ به إليه و حرّك عليك النّفسَ ليدوم إقبالُك عليه . »\r\nوقتى كه دانستى كه شيطان از تو غافل نيست پس از خدايى كه موى پيشانىات به دست او است غافل مباش كه شيطان را دشمن تو قرار داد تا به واسطه‌ى او ، تو را به سوى خود فراخواند و نفس را عليه تو به حركت واداشت تا پيوسته بر او روى آورى .\r\n- « من اثبتَ لنفسه تواضعاً فهو المتكبّرُ حقّاً ؛ إذ ليس التّواضعُ إلّاعن رفعة الّتى أثبتَّ لنفسك تواضعاً ، فأنتَ المتكبّر . »\r\nكسى كه براى خويش تواضع را اثبات كند پس او واقعاً متكبّر است ؛ زيرا تواضع جز از بالا جويى كه براى خويش اثبات مىكنى كه تواضع است ، نمىباشد ، پس تو متكبّر هستى .\r\n- « التّواضعُ الحقيقىُّ هو ما كان ناشئاً عن شهود عظمته و تجلّى صفتِه . »\r\nتواضع حقيقى آن است كه از ديدن عظمت خداوند و تجلى صفاتش ناشى شده باشد .\r\n- « المؤمنُ يشغله الثّناءُ على اللَّه تعالى عن أن يكون لنفسه شاكراً و تشغله حقوقُ اللَّه عن أن يكون لُحظوظه ذاكراً . »\r\nستايش مؤمن بر خداوند متعال مؤمن را مشغول مىكند از اين كه شاكر خويش باشد و حقوق خداوند او را مشغول مىكند از اين كه به ياد بهره‌هاى خويش باشد .\r\n- « أنت مع الأكوان ما لم تشهد المكوّنَ ؛ فإذا شهدتَه كانت الأكوانُ معك . »\r\nتو با هستىها هستى تا وقتى كه هستى بخش را مشاهده نكرده‌اى ؛ پس وقتى او را مشاهده كردى هستىها با تو مىباشند .\r\n- « دلَّ به وجود آثاره على وجود أسمائه و به وجود أسمائه على ثبوت أوصافه و بثبوت أوصافه على وجود ذاته ؛ إذمحالٌ أن يقوم الوصفُ بنفسه ، فأربابُ الجذب يكشف\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nلهم عن كمالُ ذاته ثمّ يرِدهم شهودَ صفاته ثمّ يرجعهم إلى التّعلّق بأسمائه ثمّ يردّهم إلى شهود آثاره و السّالكونَ على عكسٍ هذا ؛ فنهايةُ السّالكين بدايةُ المجذوبين ، و بدايةُ السّالكين نهايةُ المجذوبين . »\r\nخداوند با وجود آثارش بر وجود اسمائش راهنمايى مىشود و به وجود اسمائش بر ثبوت اوصافش دلالت مىشود و به ثبوت اوصافش بر وجود ذاتش ؛ زيرا محال است كه وصف به خود قائم باشد ، پس صاحبان جذبه كمال ذات برايشان كشف مىشود ، سپس به مشاهده‌ى صفاتش واردشان مىكند ، سپس بر مىگرداند ايشان را به چنگ زدن به اسمائش ، سپس ايشان را به مشاهده‌ى آثارش وارد مىكند و سالكين به عكس اين مطلب هستند ؛ پس نهايت كار سالكين ابتداى مجذوبين است و ابتداى سالكين نهايت مجذوبين .\r\n- « وجدانُ ثمرات الطاّعات عاجلًا بشائرُ العاملين به وجود الجزاء عليها آجلًا . »\r\nيافتن نتيجه‌هاى اطاعت در آينده ، بشارت عمل كنندگان به وجود جزاء بر طاعات است در امروز .\r\n- « أُشهدك من قبل أن يستشهدك ، فنطقتُ بإلهيّته الظّواهرُ و تحقّقتُ بأحديّته القلوبُ و السّرائرُ . »\r\nپيش از آن كه از تو شهادت به وجود خود را بخواهد ، خود را بر خود گواه ساخت ، آن گاه ظواهر به الاهيّت او زبان گشودند و دل‌ها و بواطن به احديّت او آراسته گشتند .\r\n- « الخذلانُ كلّ الخذلان أن تتفرّغ من الشّواغل ثمّ لا تتوجّه إليه و تقلّ عوائقُك ثمّ لاترتحل إليه . »\r\nتمامى هلاك آن است كه از موانع فارغ باشى ، اما به پروردگار متوجه نباشى و موانعت كم باشد ، اما به سوى او كوچ نكنى .\r\n- « الفكرةُ فكرتان : فكرةٌ تصديقٍ و فكرةُ شهودٍ و عيانٌ ، فالأولى لأرباب الأعتبار و الثّانيةُ لأرباب الشّهود و الإستبصار . »\r\nفكر دو گونه است : فكر تصديق و فكر مشاهده و ديدن ، پس اوّلى براى صاحبان\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nعبرت‌گيرى است و دومى براى صاحبان مشاهده و بينايى .\r\nمخفى نماند شارحين رساله حكم كلمات را منسوب به او مىدانند و در آخر شرح نيز نامه‌هايى را در راهنمايى سالكين و نيز قسمت ذيل دعاى عرفه سيّدالشهدا - عليه السّلام - را از وى نقل مىكنند و همان گونه كه كلمات و نامه‌ها را شرح نموده‌اند اين قسمت از دعا را نيز شرح و توضيح داده‌اند ، ولى ترديد كرده‌اند كه دعا از او باشد ؛ بعضى گفته‌اند از او است و بعضى برآنند كه وى فقط اين دعا را قرائت مىنموده است .\r\nاما اگر كسى با بيانات و دعاهاى معصومين - عليهم‌السّلام - آشنايى داشته باشد ، قطع پيدا خواهد كرد كه اين دعا جز از معصومى كه اشراف بر شهود ذات و اسماء و كمالات الهى دارد شرف صدور نمىيابد ، چنان كه نظر شريف استاد ما [ علامه طباطبايى - رحمةاللَّه‌عليه - 
  ] نيز همين بود . صاحب حِكَم نيز به واسطه مضامين عاليه اين دعا آن را از اقبال سيد - رحمةاللَّه‌عليه - انتخاب نموده و مىخوانده است . و صرف اين كه اين قسمت از دعا در بعض از كتب ديگر محدّثين نيست ، نمىتواند دليل بر اضافه نمودن آن توسط صاحب حكم و يا ديگران از قول وى به اقبال باشد . اين گونه كم و زياد شدن از نظر نقل در منقولات روايى و دعايى بسيار است . و جاى اين سؤال باقى است كه آيا مىتوان كلماتى را كه در اين دعا گفته شده به كار زد ؟ بنابراين سزاوار است صاحبان قلم و تحقيق در گفتار و نظريّاتشان دقت بيشترى بفرمايند . « 1 »\r\n\r\n( 682 ) ابوالعبّاس ، احمد بن محمد بن عريف صنهاجى اندلسى « 2 »\r\nمردى موّحد ، عالم به علوم و استاد احمد غزالى است . در سال 536 از دنيا رفت و\r\n\r\n\r\n","description":"","footnote":"\r\n( 1 ) . غرض از اين توضيح ، پاسخ شايعه‌اى است كه اذهان را نسبت به ذيل دعاى عرفه آشفته نموده است .\r\n( 2 ) . صنهاجى : منسوب به صَنهاجه ، قبايلى از بربر كه در كشور مغرب و مراكش زندگى مىكنند ؛ اندُلُس / اندَلَس : شبه جزيره‌ى اسپانيا و پرتغال ، نه فقط اسپانيا .\r\n","page_name":" 65 ","page_number":65},
  {"content":"\r\n\r\nمزارش در مراكش « 1 » نزد مزار عبدالسّلام بن عبدالرّحمان قرار دارد . « 2 »\r\n\r\n( 683 ) ابوالعباس ، احمد بن محمد بن سهل بن عطاء آدمى بغدادى « 3 »\r\nعالم روحانى ، اهل تحقيق و برهان و توحيد و معرفت و صاحب لسان بليغ است كه در تفسير قرآن مجيد از اوّل تا به آخر به زبان اشارت سخن مىگفت . وى شاگرد ابوالقاسم جنيد و ابراهيم مارستانى بود و ابوسعيد احمد بن عيسى خرّاز وى را بزرگ مىداشت . در ماه ذى القعده سال 309 يا 311 ، در ايّام خلافت القاهرباللَّه « 4 » به امر وى كشته شد .\r\nدر كيفيت قتل وى آورده‌اند : خليفه از وى پرسيد : درباره حلّاج چه مىگويى ؟ گفت :\r\nتو چندان دارى كه نوبت به آن نمىرسد كه از حلّاج پرسى ، سيم و زر مردمان برگردان .\r\nگفت : بر من اعتراض مىكنى ؟ ! دستور داد دندان‌هايش را يك به يك كشيدند و به سرش فرو بردند ، تا از دنيا برفت .\r\nحكايت\r\nنقل است كه ده پسرِ صاحبِ جمال داشت كه در سفرى همراه خود مىبرد . دزدان سر راه ايشان گرفتند و يك يك سربريدند ، تا نوبت به فرزند دهم رسيد ، اما او نسبت به هيچ كدام سخنى نمىگفت فقط روى به آسمان مىكرد و مىخنديد . چون خواستند پسر دهم را بكشند ، روى به پدر كرد و گفت : چه قدر بىشفقتى پدر ! نه پسرت را\r\n\r\n\r\n","description":"","footnote":"\r\n( 1 ) . مراكش : 1 . كشور مغرب و مراكش ؛ 2 . شهر بزرگ و قديمى مَرّاكِش است كه در كشور مراكش قرار دارد .\r\n( 2 ) . رشحات عين الحياة ؛ نفحات الانس ، شماره‌ى 532 ؛ طرائق الحقائق ، ج 2 ، ص 263 .\r\n( 3 ) . مخفى نماند كه ( احمد بن محمد عطاء آدمى ) غير از احمد بن عطاء رودبارى است كه گذشت ؛ هر چند در بعضى از تراجم به ابن عطا بسنده شده و نامى براى وى ذكر نشده ، منظور از او ، همين ابوالعبّاس احمد بن محمّد است .\r\n( 4 ) . ابومنصور محمد بن احمد معتضد ، نوزدهمين خليفه عبّاسى .\r\n","page_name":" 66 ","page_number":66},
  {"content":"\r\n\r\nكشته‌اند ، مىخندى و سخن نمىگويى ؟ ! گفت : اى جانِ پدر ! كسى كه او اين مىكند ، با وى هيچ سخن نتوان گفت ، او خود مىداند و مىتواند . اگر خواهد ، نگاه دارد . آن دزد چون اين بشنيد ، حالتى بر وى افتاد ، گفت : اى پير ! چرا اين سخن قبل از اين نگفتى ، تا هيچ كدام از پسرانت كشته نشوند ؟\r\nگفتار\r\n- « مِن علامةِ الصّدق رضى القلبُ بحلول المكروه . »\r\nاز نشانه‌هاى صدق آن است كه دل به پيشامدهاى ناگوار و ناخوشايند خشنود باشد .\r\n- « مَن تأدّب بآداب الصّالحين ، فأنّه يصلح لبساط الكرامة ، و من تأدّب بآداب الأوليآء ، فإنّه يصلح لبساط القُربة ، و من تأدّب بآداب الأنبياء ، فإنّه يصلح لبساط الأنس والإنبساط . »\r\nهر كس به آداب صالحان مودَّب و متصف گردد ، لياقت بساط كرامت حضرت حقّ را پيدا مىكند و هر كس به آداب اوليا و دوستان خدا مودّب شود ، صلاحيت بساط قرب الهى را پيدا مىكند و هر كس به آداب پيامبران - عليهم‌السّلام - مؤدّب و متصف شود ، شايستگى بساط انس و گشايش روحى را پيدا مىكند .\r\n- « إدنِ قلبكَ من مجالسة الذّاكرين ، لعلّه ينتبه عن غفلته ، و أقِم شخصَك فى خدمة الصّالحين ، لعلّه يتعوّد بركتُها طاعةَ ربّ العالمين . »\r\nدل خويش را نسبت به همنشينى با ذاكران خدا نزديك كن ، باشد كه از غفلتش بيدار گردد و جسم و تنت را در خدمت صالحين بپادار ، باشد كه به بركت خدمت ايشان بر اطاعت پروردگار عالميان عادت كند .\r\n- « من ألزم نفسَه آدابَ الّسنّة ، غمر اللَّهُ قلبَه بنور المعرفة ، و لامقامَ أشرفُ من متابعة الحبيب فى أوامره و أفعاله و أخلاقه و التّأدّب بآدابه ، قولًا و فعلًا و نيّةً و عقداً . »\r\nهر كس خود را بر آداب سنّت و روش [ رسول اكرم - صلّى اللَّه عليه و آله و سلّم - 
  ] وادار كند ، خداوند دل او را به نور شناخت خود غرق مىنمايد ، و هيچ مقام و منزلتى برتر از متابعت از\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمحبوب [ حضرت حق يا رسول اكرم - صلّى اللَّه عليه و آله و سلّم - 
  ] از لحاظ افعال و اخلاق او ، و مؤدّب و آراسته شدن به آدابش از نظر گفتار و كردار و نيّت و اعتقاد قلبى نيست .\r\n- « من علامات الأوليآء أربعةٌ : صيانةُ سرّه فيما بينه و بين اللَّه ؛ و حفظُ جوارحه فيما بينه و بين اللَّه ؛ واحتمالُ أذىً فيما بينه و بين‌خلق اللَّه ؛ و مداراتُه مع الخلق على تفاوت عقولهم . »\r\nچهار چيز از نشانه‌هاى اوليا و دوستان خدا است ؛ نگاهدارى [ و فاش ننمودن 
  ] راز ميان خود و خداوند و حفظ اعضاء و جوارحش بين خود و خدا و تحمّل كردن اذيّت و آزار بين خود و خلق خدا و سازگارى و مدارا با خلق خدا با تفاوت عقل‌ها و خردهايشان .\r\n- « من شاهد الحقَّ بالحقّ ، إنقطعت عنه الأسبابُ كلُّها ، و مادام ملاحظاً لشىءٍ ، فهو غيرُ مشاهدٍ لحقيقة الحقّ . و هذا مقام مَن صفت له الولايةُ ، فلم يحجب عنه المنتهى و الغايةُ . »\r\nهر كس حضرت حقّ را به خود حق ببيند ، تمام سبب‌ها از [ جلو ديد و توجّه 
  ] او گسسته و بريده مىشود و تا زمانى كه چيزى را ببيند ، نمىتواند حقيقت حق را ببيند و اين مقام كسى است كه دوستى و ولايت خدا برايش صافى و بىآلايش و خالص گشته و غايت و منتهى نسبت به او در پرده نباشد .\r\n- « ذكرُ الثّواب عن ذكر اللَّه ، غفلةٌ عن اللَّه . »\r\nبه جاى ياد خدا ، به ياد ثواب بودن ، غفلت از خداست .\r\n- « العبوديّةُ تركُ الإختيار و ملازمةُ الإفتقار . »\r\nبندگى عبارت است از رها كردن اختيار [ خويش 
  ] و پيوسته نيازمند [ خدا 
  ] بودن .\r\n- « السّكونُ إلى مألوف الطّباع يقطع صاحَبه عن بلوغ درجات الحقائق . »\r\nآرام گرفتن به آن چه كه طبيعت انسان‌ها به آن خو و الفت گرفته ، صاحبش را از رسيدن به درجات و مراتب حقايق دور مىكند .\r\n- « المحبّةُ إقامةُ العتاب على الدّوام . »\r\nمحبت و دوستى حضرت حق ، همان بر عتاب و سرزنش دايمى [ محبوب 
  ] ايستادگى كردن است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n- « ليس مهرٌ من مهور الجنّة أحبَّ إلى الحورالعين ، من إعراض العبد عن الدّنيا ؛ و ليس وسيلةٌ للعبد عنداللَّه [ تعالى 
  ] أحبَّ إليه من إعراضك عن نفسك . »\r\nهيچ مَهر و كابينى از كابين‌هاى بهشت ، از روى گردانيدن و اعراض بنده از دنيا ، براى حور عين دوست داشتنىتر وجود ندارد و هيچ وسيله و دستاويزى در نزد خداوند متعال دوست داشتنىتر از اعراض و روى گرداندنت از نفس خويش نيست .\r\n- « العارفُ سكوتهُ تسبيحٌ ، و كلامهُ تقديسٌ ، و نومهُ ذكرٌ ، و يقظتهُ صلاةٌ ، و ذلك لأنّ أنفاسَه تخرج على مشاهدة و معاينة . »\r\nسكوت عارف تسبيح [ و به پاك خواندن خدا ، 
  ] و كلامش تقديس و منزّه دانستن خدا و خوابش ياد او و بيدارىاش نماز خواندن است ، و علت آن اين است كه نفس كشيدن‌هايش از روى مشاهده و ديدن خدا از سينه‌اش خارج مىگردد .\r\n- « يقول اللَّهُ تعالى : يأبنَ آدم ! إن أعطيتُك الدّنيا ، إشتغلت بها عنّى ؛ و إن منعتُكها ، إشتغلتَ بطلبها ، فمتى تتفرّغ لى ؟ »\r\nخداوند متعال مىفرمايد : اى پسر آدم ! اگر دنيا را به تو دهم ، به جاى من ، به آن سرگرم مىشوى و اگر آن را به تو ندهم ، به جستجو و طلب آن سرگرم مىشوى ، پس كى خود را براى من فارغ و آسوده مىكنى ؟\r\n- « مِن حُكم المبتدى أن يهتدى بالحقآئق ، و يسير بالعلم ، و يجدّ فى العمل ، و لايقف ، و لايلتفت . »\r\nاز احكام واجب بر سالك مبتدى و نوآموز اين است كه با حقايق هدايت يافته ، با علم راه پيموده ، و در عمل جدّى باشد و پاى بفشرد ، و از عمل باز نايستد و منحرف نگردد .\r\n- « من صعُب عليه خدمته ، لم يصل إلى قُربِه ؛ و من لم يتنعّم بذكره فى الدّنيا ، لم يتنّعم برؤيته فى الآخرة »\r\nهر كس كه خدمت و بندگى خدا برايش سخت باشد ، به مقام قرب او نمىرسد ، و هر كس در دنيا به ياد او بهره‌مند نگردد ، در آخرت به ديدارش بهره‌مند نمىشود .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n- « ألهيبةُ مقرونةٌ بالورع ؛ فمَن قلّ ورعُه ، قلّت هيبتُه . »\r\nبيم و هراس از خدا با ورع و پرهيز نمودن از محرّمات همراه است ، پس هر كس وَرعش كم باشد ، خوف و هراسش از خدا كم مىشود .\r\n- « القرآنُ كلُّه شيئان : مراعاةُ أدب العبوديّة ؛ و تعظيمُ حقِّ الرّبوبيّة . »\r\nهمه‌ى قرآن دو چيز است : مراعات كردن ادب بندگى ، و تعظيم و بزرگداشت حقّ پروردگار .\r\n- نفَس‌هاى خود را در راه هواى نفس خود صرف مكن ، بعد از آن براى هر كه خواهى از موجودات صرف كن .\r\n- هر كه به چيزى دون خدا ساكن بود ، بلاى او در آن چيز است .\r\n- صحيح‌ترين عقل‌ها ، عقلى است كه موافق توفيق بود ؛ و بدترين طاعات ، طاعتى است كه از آن عُجب خيزد ؛ و بهترين گناهان ، گناهى است كه توبه از پس آن درآيد .\r\n- آرام گرفتن به اسباب ، مغرور شدن است ؛ و اقامت بر احوال ، بريدن است از محوِّل احوال .\r\n- باطن ، جاى نظر حق است ؛ و ظاهر ، جاى نظر خلق ، جاى نظر حق به پاكى سزاوارتر است از جاى نظر خلق .\r\n- هر كه را از ادب محروم كنند ، از همه خيراتش محروم سازند .\r\n- هلاك اوليا به لحظات قلوب است و هلاك عارفان به خطرات اشارات و هلاك موحّدان به اشارات حقيقت .\r\n- زندگىِ محبّ به بذل است و زندگى مشتاق به اشك و زندگى عارف به ذكر و زندگى موحد به زبان و زندگى صاحب تعظيم به نفس و زندگى صاحب همّت به انقطاع از نفس و اين زندگى سوختن و غرقه شدن بود .\r\n- توكّل ، حُسن التجاست به حق تعالى ، و صدق افتقار به دو .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n- در تفسير آيه‌ى :  وَ الَّذِي يُمِيتُنِي ثُمَّ يُحْيِينِ  « 1 » ؛ ( آن كه مرا مىميراند ، سپس زنده‌ام مىكند . ) مىگفت :\r\n« يميتنى عنّى ، ثمّ يحيينى به . »\r\nمرا از خويشتن مىميراند [ فناء از خود 
  ] ، سپس مرا به خودش زنده مىگرداند . [ بقاء به حق 
  ] فناء از خود و بقاء به حق .\r\n- در تفسير آيه‌ى :  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا  « 2 » ؛ ( همانا كسانى كه گفتند :\r\nپروردگار ما خداست ، سپس بر اين اعتقاد استقامت ورزيده و پا فشردند . ) مىگفت :\r\n« إستقاموا على انفراد القلب باللَّه [ تعالى 
  ] . »\r\nمقصود اين است كه در اين كه دل را تنها به خداوند متعال سپردند ، استقامت ورزيده و پافشارى كردند .\r\n- پرسيدند :\r\n« ما أقربُ شىءٍ إلى مقت اللَّه - والعياذباللَّه ! »\r\nچه چيز به ناخوشايندى خدا نزديك‌تر است - پناه به خدا !\r\nگفت :\r\n« رؤيةُ النّفس و أفعالُها ، و أشدُّ من ذلك مطالبةُ الأعواض عن أفعالها . »\r\nديدن خود و اعمال خود ، و سخت‌تر از آن پاداش خواستن در مقابل اعمال خود .\r\n- پرسيدند : از طاعت‌ها كدام فاضل‌تر است ؟ گفت : مراقبتِ حق [ تعالى 
  ] بر دوام وقت .\r\n- پرسيدند از شوق . گفت : سوختن دل ، و پاره شدن جگر ، و زبانه زدن آتش در دل است .\r\n- پرسيدند : شوق برتر است يا محبّت ؟ گفت : محبّت ؛ زيرا شوق از آن خيزد .\r\n\r\n\r\n","description":"","footnote":"\r\n( 1 ) . سوره‌ى شعرا ، آيه‌ى 81 .\r\n( 2 ) . سوره‌ى فصلت ، آيه‌ى 30 .\r\n","page_name":" 71 ","page_number":71},
  {"content":"\r\n\r\n- كسى به وى گفت : عزلت خواهم گرفت . گفت : با كه خواهى پيوست ، چون از خلق بگريزى ؟ پرسيد : چه كنم ؟ گفت : به ظاهر با خلق باش ، و در باطن با حقّ .\r\nشعر\r\n - باللَّه أبلغ ما أسعى و ادركُه * لابِى ، و لا بشفيع إلى النّاس \r\nبه وسيله‌ى خدا به آن چه قصد و آرزوى آن را دارم مىرسم ، و بدان نايل\r\nمىگردم ، نه به وسيله‌ى خود و يا به وسيله شفيع و ميانجيگرى به نزد مردم بردن .\r\n إذا أيئستُ ، و كاد اليأس يقلقنى * جآء الغِنى عجَباً من جانب اليأس \r\nوقتى نااميد مىشوم ، و نزديك است كه يأس و نوميدى پريشانم كند ، شگفتا كه\r\nتوانگرى از جانب و سوى نوميدى فراسوى من مىآيد .\r\n - إيّاك أن تلاحظ مخلوقاً ، و أنت * تجد إلى ملاحظة الحقّ سبيلًا \r\nبا وجود اين كه راهى براى ديدن حقّ دارى مبادا مخلوق را بنگرى .\r\n - دبوا إلى المجد ، والسّاعون قد بلغوا * جهد النّفوس ، و شدّوا نحوه الازرا \r\nبا آهستگى به سوى مجد و بزرگوارى رفتند و حال آن كه كوشندگان تمام توان و\r\nتلاش خود را نمودند و براى رسيدن به آن كمربندها را بستند .\r\n و ساوراالمجدَ حتّى مَلّ أكثرُهم * و عائقُ المجد من واقى و من صبرا \r\nو با مجد و بزرگوارى دست به گردن شدند ، تا اين كه بيشتر ايشان خسته شدند ،\r\nو تنها كسانى كه كاملًا [ حق محبوب را 
  ] ادا نموده و شكيبايى نمودند با مجد و\r\nبزرگوارى هم آغوش شدند .\r\n لاتحسب المجدَ تمراً أنت تأكله * لن تبلغَ المجدَ حتّى تلعق الصَبِّرا \r\nو گمان مكن كه مجد و بزرگوارى مانند خرمايى است كه آن را مىخورى ، بلكه\r\nهرگز به بزرگوارى نمىرسى مگر اين كه صبر [ كه شيره‌ى تلخ درختى است 
  ] را\r\nبليسى .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n - ذكرُك لى مونسٌ يعارُضنى * يوعدنى عنك منك بالظَّفر \r\nياد تو من را ، مونس من است ، كه با من پهلو به پهلو مىزند و در وجود من جاى\r\nگرفته ، و به من از طرف تو به پيروزى و كاميابى وعده مىدهد .\r\n فكيف أنساك يا مدى هممى * و أنت منّى بموضع من النّظر \r\nپس چگونه تو را فراموش كنم اى نهايت همّت‌هايم ، و حال آن كه تو در چشم\r\nانداز و منظر من قرار دارى ؟ ! « 1 »\r\n\r\n( 684 ) آقا احمد بن محمد على بن خواجه شفيع كرمانى ، ملقّب به انيس‌على\r\nاهل معرفت و صاحب حال و كمال است كه در سال 1247 دار دنيا را وداع گفت .\r\n\r\n( 685 ) مجدالدّين ، ابوالفتوح احمد بن محمد بن محمد بن احمد طوسى غزّالى « 2 »\r\nعالمى ربّانى ، موحّدى كامل ، صاحب كرامات و اشارات و از اصحاب ابوبكر نسّاج\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 302 ؛ تذكرة الاولياء ؛ رشحات عين الحياة ؛ نفحات الانس ، شماره‌ى 161 ؛ طبقات شعرانى ، ص 81 ، ج 1 .\r\n( 2 ) . طوسى : منسوب به طوس ، شهرى در خراسان ، نزديك نيشابور كه بر دو بلده‌ى طابران و نوقان مشتمل بوده و بيش از هزار روستا از توابع اين دو محسوب مىشده‌اند ، از آن جمله روستاى سناباد كه شهر مقدّس مشهد ، مركز استان خراسان در جاى آن بنا شده ، و حرم مطهّر حضرت امام رضا - عليه السّلام - در آن قرار دارد ؛ غزالى / غزّالى : لفظ غزالى را بيشتر با تشديد خوانده و به غَزّال ( كسى كه به تابيدن پنبه و پشم و مانند آن اشتغال دارد ، معنا كرده‌اند ) منتسب دانسته‌اند . بعضى نيز آن را به تخفيف و بدون تشديد خوانده و منسوب به غَزاله ، روستايى از توابع طوس ، دانسته‌اند .\r\n","page_name":" 73 ","page_number":73},
  {"content":"\r\n\r\nاست . در سال 520 در قزوين از دنيا رفت . البته اقوال ديگرى نيز در تاريخ وفات وى وجود دارد . وى را تأليفات و رسايل نظيرى است : چون رساله‌ى سوانح و لباب الإحياء كه خلاصه‌ى احياءالعلوم نوشته‌ى برادرش مىباشد .\r\nگفتار\r\n- منزل اوّل عشق است و منزل دوّم نيستى و منزل سيّم هستى و بالاى هستى هيچ نيست .\r\n- معشوق به همه حال خود معشوق است ؛ پس استغناء صفت او است ، و عاشق به همه حال خود عاشق است ، پس افتقار صفت او است . عاشق را هميشه معشوق دريابد ؛ پس افتقار هميشه صفت او است و معشوق را هيچ چيز درنيابد كه خود را دارد ؛ لاجرم صفت او استغناء باشد .\r\n- در مجلس وعظش قارى اين آيه شريفه را به خواند :  يا عِبادِيَ الَّذِينَ أَسْرَفُوا عَلى أَنْفُسِهِمْ . . .  « 1 » ؛ ( اى بندگان من كه بر خود تجاوز و زياده روى نموديد ! . . . ) وى گفت :\r\n« شرَفُهم بيآء الْاضافة إلى نفْسه بقوْله :  يا عِبادِيَ  ثمّ أنْشَد :\r\nخداوند با گفتارش :  يا عِبادِيَ  به بندگانش شرافت داده [ به اين كه آن‌ها را به خود نسبت داده 
  ] سپس اين شعر را خواند :\r\n و هان على اللّومُ فى جنب حبّها * و قولُ الأعادى إنّه لَخليع \r\nدر كنار محبت و دوستى او ، ملامت و سرزنش و گفتار دشمنان كه فلانى دريده و\r\nمتهتّك است ، براى من آسان است .\r\n أصمُّ إذا نوديتُ بإسمى ، و إنّنى * إذا قيل لى : يا عبدها ! لَسميعٌ \r\nو هنگامى كه به نامم صدا مىكنند ، كَر مىشوم ، ولى هنگامى كه به من گفته\r\nمىشود : اى بنده‌ى فلان محبوبه ! بسيار خوب مىشنوم .\r\n\r\n\r\n","description":"","footnote":"\r\n( 1 ) . سوره‌ى زمر ، آيه‌ى 53 .\r\n","page_name":" 74 ","page_number":74},
  {"content":"\r\n\r\n- به وى گفتند : تو اين همه مذمّت دنيا كنى و خلق را بر قطع علاقه آن تحريص نمايى ، تو را چندين طويله اسب و استر است ؟ ! گفت : من ميخ طويله را در گِل زده‌ام ، نه در دل ؛ « إن اللَّهَ لا ينظر إلى صُوَركم و أعمالكم ، و لكن ينظر إلى قلوبكم . » ؛ ( به راستى كه خداوند به صورت‌ها و اعمال شما نمىنگرد ، و ليكن به دل‌هايتان مىنگرد . )\r\nشعر\r\n همواره تو دل ربوده‌اى ، معذورى * غم هيچ نيآزموده‌اى معذورى\r\nمن بىتو هزار شب به خون در بودم * تو بىتو شبى نبوده‌اى ، معذورى \r\nكتاب سوانح همه به اين ترتيب است .\r\n - تا يافت جان من خبر از مُلكِ نيمه شب * صد مُلك نيمروز ، به مويى نمىخرم\r\nبا عشق روان شد از عدم ، مركب ما * روشن ز چراغ وصل ، دايم شب ما \r\n ز آن مِى كه حرام نيست ، در مذهب ما * تا روز اجل ، خشك نيابى لب ما\r\nبِستردنى است آن چه بنگاشته‌ايم * بفكندنى است آن چه برداشته‌ايم\r\nسودا بوده است آن چه پنداشته‌ايم * دردا كه به هرزه عمر بگذاشته‌ايم « 1 » \r\n\r\n\r\n","description":"","footnote":"\r\n( 1 ) . اين رباعى به عبداللَّه بن محمّد عين القضاة همدانى نيز نسبت داده شده است . رشحات عين الحياة ؛ نفحات الانس ، شماره‌ى 436 ؛ طرائق الحقائق ، ج 2 ، ص 252 ؛ رياض العارفين ، ص 47 ؛ روضات الجنّات ، ج 1 ، ص 275 .\r\n","page_name":" 75 ","page_number":75},
  {"content":"\r\n\r\n\r\n( 686 ) ابوالعبّاس ، احمد بن محمد غمرى واسطى « 1 »\r\nاز اكابر عارفين و اعيان اولياى مقرّبين و صاحب كرامات است . در سال 905 قمرى دار دنيا را وداع گفت و در آخر باب جامع مصر به خاك سپرده شد . « 2 »\r\n\r\n( 687 ) خلف الصِّدق شيخ محمّد ، احمد بن محمد فدايى لاهيجى نوربخشى « 3 »\r\nصاحب كمالات نفسانى است كه ولادت و رشدش در شيراز بود . در شاعرى يد طولايى داشت و به فدايى تخلّص مىنمود . از جانب شاه اسماعيل صفوى « 4 » به رسالت ، مأمور ماوراءالنّهر شد و مناظراتى با علماى آن سامان نمود و آخر الامر در شيراز عزلت گزيد تا اين كه در سال 927 در همان جا بدرود حيات گفت .\r\nپدرش محمد بن على لاهيجى است كه سال 877 شرحى بر گلشن راز شيخ محمود شبسترى نوشت . فدايى نيز شرحى بر گلشن راز نوشته است .\r\nشعر\r\n - گر چشم گشايم به جمال تو ، خوش است * ور ديده ببندم به خيال تو ، خوش است \r\n\r\n\r\n","description":"","footnote":"\r\n( 1 ) . غمرى : منسوب به : 1 . غَمْر ، قبيله‌اى منشعب از غافق ؛ 2 . روستايى است پايين‌تر از هيت در صحرا نزديك فرات ؛ واسِطى : منسوب به واسِط : 1 . شهرى معروف واقع در فيما بين بصره و كوفه ؛ 2 . واسِط رَقَّه ، روستايى واقع در غرب فرات روبروى شهر رقّه .\r\n( 2 ) . كرامات الأولياء .\r\n( 3 ) . لاهيجى : منسوب است به شهر معروف لاهيجان واقع در استان گيلان ؛ نوربخشى : منسوب به طريقه‌ى نوربخشيّه كه به اعتبار لقبِ مؤسّسش سيّد محمد بن محمد بن عبداللَّه موسوى خراسانى ( سيد سياه‌پوش ) از شاگردان ابن فهد حلّى به اين نام مشهور گرديده است .\r\n( 4 ) . شاه اسماعيل اوّل كه در سال 907 به سلطنت رسيد و در 930 وفات نمود .\r\n","page_name":" 76 ","page_number":76},
  {"content":"\r\n\r\n هيچ از تو به جز فراق تو ، ناخوش نيست * آن نيز به امّيد وصال تو ، خوش است\r\nباز آى ، كه با سوز و گدازم بينى * بيدارى شب‌هاى درازم بينى\r\nنى نى غلطم ، كه خود فراق تو مرا * كى زنده گذارد ؟ كه تو بازم بينى\r\nشوخى ، دل و دين برده به غارت ز فدايى * اين طرفه كه مىدانم و گفتن نتوانم « 1 » \r\n\r\n( 688 ) ابوالعبّاس ، احمد بن محمد بن فضل نهاوندى « 2 »\r\nصاحب تمكين و معرفت و ورع و شاگرد اخلاقى جعفر خلدى - متوفى به سال 348 - است كه شيخ عمو احمد بن حمزه - متوفى به سال 441 - وى را ديدار نمود .\r\n- در ابتدا امر كه قدم در اين راه گذاشتم ، دوازده سال سر به گريبان فرو بردم ، تا يك گوشه‌ى دل ، به من نمودند .\r\n- هر كه از اين علم سخن گويد ، خداى تعالى حجّت او نباشد ، بلكه خصم او بود .\r\n- همه عالم در آرزوى آنند كه حق تعالى يك ساعت ايشان را بود و من در آرزوى آنم كه حق تعالى يك ساعت مرا به من بدهد ، تا من بدانم كه من خود چه چيزم و كجايم .\r\n- با خداى بسيار نشينيد ، و با خلق اندك . « 3 »\r\n\r\n\r\n","description":"","footnote":"\r\n( 1 ) . طبقات اعلام الشيعه ( احياء الداثر ) ، ص 106 .\r\n( 2 ) . نهاوندى : منسوب به نهاوند از شهرهاى قديمى ايران واقع در جنوب و قبله‌ى همدان .\r\n( 3 ) . رشحات عين الحياة ؛ نفحات الانس ، شماره‌ى 171 .\r\n","page_name":" 77 ","page_number":77},
  {"content":"\r\n\r\n\r\n( 689 ) جمال الدّين ، ابوالعباس احمد بن شمس الدّين محمد بن فهد اسدى حلّى « 1 »\r\nاز موحّدين صاحب علم و عمل و زهد و اخلاق و مقامات عاليه است . استاد بزرگوار علّامه طباطبايى - رضوان اللَّه تعالى عليه - از استاد اخلاقى خود نقل مىفرمودند كه : از متأخّرين ، سه نفر در توحيد تمكّن پيدا كرده‌اند : سيّد بن طاووس و بحرالعلوم و احمد بن فهد حلّى - رحمة اللَّه عليهم - . وى را تأليفات زيادى است در فقه و غيره . كتاب عُدّةالدّاعى و اسرار الصّلاة و تحصين و صفات العارفين و همچنين الفصول فى الدّعوات از كتبى است كه شاهد بر كمالات معنوى او است . اين عارف باللَّه در سال 757 چشم به جهان گشود و در سال 841 در سنّ 84 سالگى به ملكوت اعلى پيوست .\r\nمزارش در كربلا نزديك خيمه‌گاه قرار دارد .\r\nگفتار\r\n- در خطبه كتاب تحصين مىگويد :\r\n« ألحمدُللَّه الّذى تجلّى لعباده ، فشغلَهم عن الشّهوات ، و أظهَر لهم و ميضَ [ فيض 
  ] نوره ، فهداهم به من الغضلات ، و لعقَّهم مِن شراب حبّه ، فسكروا فى عينه ، و تاهوا فى الفلوات ، و وثقوا به فأغناهم ، و توكّلوا عليه فكفاهم ، وصرف عنهم المحذورات ، و غسل ظواهرهم من دناسات الدّنيا ، و جلّى بواطنهم بأسرار المكاشفات . . . »\r\nستايش براى خداوندى كه براى بندگانش تجلّى نموده و ظاهر گشته پس ايشان را از شهوات و خواسته‌هاى نفسانى بازداشته است و آذرخش [ فيضِ 
  ] نورش را\r\n\r\n\r\n","description":"","footnote":"\r\n( 1 ) . وى غير از شهاب الدّين احمد بن فهد بن حسن بن ادريس احسائى است ، كه با وى معاصر بوده و شرح بر ارشاد داشته است . البته خود جمال الدّين هم شرحى بر اين كتاب دارد .\r\n","page_name":" 78 ","page_number":78},
  {"content":"\r\n\r\nبراى آنان آشكار گردانيده ، پس ايشان را به آن ، از غفلت‌ها به سوى بيدارى هدايت فرموده و از شراب محبّتش به آنان چشانده ، پس در ذاتش مست گرديده و در بيابان‌هاى وسيع [ و يا خشك 
  ] سرگردان شدند و ايشان به او اعتماد پيدا كردند .\r\nخداوند آنان را بىنياز گردانيد و بر او توكّل نمودند ، پس ايشان را كفايت فرمود و موانع را از پيش پاى ايشان برداشت ، و ظاهر ايشان را از آلودگىهاى دنيا شستشو داده و باطنشان را به اسرار مكاشفه جلا داده و روشن گردانيد . . .\r\n- « و لمّا كانت العزلةُ هى الفرارُ من الخلق و الإقبالُ على الحقّ ، فما لم يفرغ القلبُ عن شهوات الدّنيا ، و يقطع علآئقُ التّعلّقات بها ، لم يقبل على اللَّه لشدّة ما به من الكدورات والحُجب عن الوصول ، بل سلب لذّةُ المناجاة و العبادة ؛ ولهذا ترى الصّباغَ يبالغ فى تنقية الثّوب من الوسَخ و قلعَ الأثرِ الحاصل عليه من الدّسم و غيره قبل صبغهِ ، ليصير قابلًا لإشراق أنوار الصّبغ عليه ؛ فالتّحلّى بالفضائل مسبوقٌ بالتخلّى عن الرذآئل . . . و كذلك القلبُ ، مالم ينق من الحرص و صورة الغضب و تقاضى الشّهوة ، لم يكن محلًّا لإشراق الأنوار الإلهيّة ، بل لم‌يصلح لخدمة الرّبوبيّة ؛ فقد روى فيما أوحى اللَّهُ تعالى إلى موسى - عليه السّلام - : « إنّما أقبل صلاةَ من تواضع لعظمتى ، و لم يتعظّم على خلقى ، و قطع نهارَه بذكرى ، و ألزم نفسَه عن الشّهوات من أَجلى . »\r\nبل لايجد الإنسانُ مع هذه الرّذآئل من نفسه إقبالًا على الحقّ ، فضلًا عن إقبال الحقّ عليه ، بل ينفر عن وظآئف الخدمة ويستنكرها ، بل ربّما يسمع مارياً أوداعياً ، فاستوخه و أحبّ سكوتَه ، كما يستوخم العينُ الرّمدةُ ضوءَ الشّمس والفمُ السّقيمُ طعمَ المآء العَذب . قال عيسى - عليه السّلام - بحقٍّ أقول لكم ، كما نظر المريض إلى الطّعام فلا يلتذّ من شدّة الوجَع ، كذلك صاحبُ الدّنيا لا يلتذّ بالعبادة ، و لايجد حلاوتَها مع ما يجده من حلاوة الدّنيا . بحقٍّ أقول لكم ، إنّ الدّآبّةَ إذا لم تركب و تمتهن ، تصعّبت و تغيّر خلقُها ، كذلك القلبُ إذا لم يرقق بذكر الموت و بنصب العبادة يقسو و يغلظ . و به حق أقول لكم ، إنّ الزقَّ إذا لم ينخرق يوشَك أن يكون وعاءَ العسل ، كذلك القلوبُ مالم تخرقها الشّهواتُ أويدنّسها الطّمعُ أو يقيها\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nالنّعيمُ ، فسوف يكون أوعيةَ الحكمة .\r\nو روى فيما أوحى اللَّهُ تعالى إلى داوودَ : يا داوودُ ! حذِّر و أنذر أصحابَك من أكل الشّهوات ؛ فإنّ القلوبَ المتعلقة بشهوات الدّنيا ، عقولُها محجوبةٌ عنّى . »\r\nو از آن جا كه عزلت ، گريختن از خلق و روى آوردن به خداست ، پس تا زمانى كه بنده دل از شهوت‌هاى دنيا خالى و رشته‌هاى وابستگى به آن را پاره نكند ، با وجود فراوانى و شدت زنگارها و حجاب‌ها ، روى به خدا نخواهد آورد ، بلكه لذّت مناجات با خدا و عبادت نيز از او گرفته مىشود ، همان‌گونه كه رنگرز ، ابتدا لباس را به خوبى پاك مىكند و چيزهايى مانند چربى و غير آن را پيش از رنگ زدن از لباس مىزدايد تا قابليّت پيدا كند كه روشنايى رنگ بر آن ظاهر شود ، پس پيش از آراسته شدن به فضيلت‌ها و صفات پسنديده ، بايد از صفات ناپسند خالى شد ، . . . همچنين ، دل تا زمانى كه از حرص و آز و تندى غضب و تقاضاى شهوت پاك نگردد ، نمىتواند جايگاه تابيدن انوار الهى گردد ، بلكه براى خدمت و بندگى پروردگار نيز صلاحيّت پيدا نخواهد كرد . از همين روى خداوند متعال به حضرت موسى - عليه السّلام - وحى فرمود : « به راستى كه تنها نماز كسى را قبول مىكنم كه در برابر عظمت و بزرگى من تواضع نمايد و بر مخلوقاتم بزرگى نكند و روزش را با ياد من تمام كند و به خاطر من خودش را از شهوات باز دارد . »\r\nبلكه انسان با اين صفات ناپسند ، اصلًا اقبال به حق را در خودش نمىيابد ، چه رسد به اين كه حق بر او اقبال نمايد ، بلكه از وظايف خدمت و بندگى دورى نموده و آن را ناخوشايند و بد مىداند و تا آن جا پيش مىرود كه گاهى كلام خواننده قرآن يا دعوت كننده به سوى خدا را مىشنود ، آن را امر ناخوشايند مىداند و دوست دارد كه ساكت شود ، همانطور كه چشم ورم كرده [ و بيمار 
  ] نور خورشيد و دهانى كه مريض است ، مزّه‌ى آب گوارا را ناخوشايند مىدارد .\r\n- حضرت عيسى - عليه السّلام - فرمود : راست مىگويم به شما ، همان گونه كه مريض به غذا نگاه مىكند و از شدّت درد از آن لذّت نمىبرد ، همين طور كسى كه دنبال دنياست از عبادت لذّت نمىبرد ، و شيرينى آن را با وجود لذت حلاوت دنيا ، نمىيابد . از سر حق و حقيقت به\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nشما مىگويم : به راستى هرگاه بر چهارپا سوار نشوند و به كار گرفته نشود ، ديگر پشت به بار و سوار شدن نمىدهد و خُلق و خوىاش تغيير مىكند ، همچنين هرگاه قلب با ياد مرگ و رنج عبادت رقيق نشود ، قساوت پيدا نموده و سخت مىگردد و راست مىگويم به شما كه اگر مَشك پاره نشود ، اميد است كه ظرف عسل گردد ، همينطور اگر شهوات دل‌ها را پاره نكند يا آلوده به طمع نگردد ، يا نعمت‌هاى الهى ، آن را سخت و دچار قساوت نكند ، به زودى ظرف‌هاى حكمت خواهند شد و در بخشى از آن چه كه خداوند متعال به حضرت داوود - عليه السّلام - وحى فرموده آمده است : اى داوود ! يارانت را از خوردن شهوات [ خوردن چيزهايى كه دل بخواه آن‌ها است 
  ] پرهيز و بيم ده ، زيرا دل‌هايى كه به شهوات دنيا وابسته است ، عقل و درك آن‌ها از من در پرده هستند .\r\nتا اين جا بيانات كتاب تحصين بود كه در مدح خمول و عزلت نوشته شده و پانزده فايده براى آن ذكر مىفرمايد و در ذيل هر فايده به رواياتى استشهاد مىفرمايد .\r\n- در مقدّمه دعوات خود مىگويد :\r\n« كمالُ النّفس مطلوبٌ بالذّات ، والنّفسٌ الإنسانيةُ ذات قوّةٍ و إدراكٍ ، فقد تشبّه بالملآئكة مثلَ [ ما 
  ] إذا سمت لتحصيل الكمالات النّفسانية و المعارف الإلهيّة و الأخلاق الدّينيّة ، و هى الخيرُ المحض ، و قد تشبّه بالشّياطين والأبالسة ، كما إذا سمت تطلب السَطوةَ و البأسَ والبطشَ والقهرَ والعدوانَ على الغير ، و هى الشرُّ المحضُ ، و قد تشبّه بالبهآئم ، كما إذا كان همُّها ما تناله من المَطعم و المَنكح و المَلبس ، و هذه أيضاً من رذآئل النّفوس ، لكنّها أخفُّ من الثّانية ، لإختصاص ضررِها بها ، فهذا البدنُ كالسِّقط الوعآء لهذه النّفوس الثلاث ؛ فمن وجد فى نفسه ، أو استشعر خصلةً من خصال النّفس الأولى ، فليحمد اللَّهَ سبحانه على ذلك ، وليبالغ فى تقويتها ، ليكونَ سبباً لحصول باقى الكمالات ، و لايغفل عن ذلك ، فينشط هكذا خصلةً من خصال النّفس الشّيطانيّة ، فربّما تذهب بالكلّيّة فيصير فى عداد الشّياطين ، و يُخَلَّد فى العذاب - المهين نعوذباللَّه منه - و مَن\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nوجد فى نفسه خصلةً أوخصالًا من النّفس الثّانية أوالثّالثة ، فليبتهل إلى اللَّه تعالى فى الخلاص منها ، وليجتهد فى الإتّصاف بضدّها ، وليجاهد نفسَه الّتى هى أقربُ الأعدآء ، و هذاالجهادُ - أعنى جهادَ النّفس - من أفضل الأعمال ، و لهذا قال - صلّى اللَّه عليه و آله و سلّم - و قد رجع من بعض غزواته : « رجعنا من الجهاد الأصغر إلى الجهاد الأكبر » و عنى به جهادَ النّفس ، فإن وصل الإنسانُ إلى مراده لهذا السّعى ، فقد تّمت له السّعادةُ ؛ و إن مات قبل ذلك ، و هو فى هذاالجهاد ، فقد ختم له بالشّهادة . »\r\nكمال نفس به خودى خود مطلوب است و نفس انسانى داراى نيرو و درك مىباشد ، و لذا گاهى شبيه به ملايكه مىشود و به طرف به دست آوردن كمالات نفسانى و معارف الهى و اخلاق دينى اوج مىگيرد ، كه اين امور خير محض و خالص هستند و گاهى شبيه شيطان‌ها و ابليس‌ها مىگردد ، مانند وقتى كه در جستجوى غلبه و حمله‌ور شدن و تسلّط و زورمندى و ظلم كردن بر ديگران باشد ، كه اين بدى خالص است و گاهى شبيه به چهارپايان مىگردد ، مانند وقتى كه غم و غصّه‌اش در به دست آوردن غذا و امور جنسى و لباس باشد و اين امور نيز از صفات پست نفس انسانى است ، ولى از دسته دوّم سبك‌تر است ، زيرا ضرر آن فقط به خودش مىرسد ، پس اين بدن مانند ظرف ساقط شده براى اين نفس‌هاى سه گانه است ، پس هر كس صفتى از صفات نفس اول را يافت و آن را احساس نمود ، بايد خداوند سبحان را بر آن ستايش كند و در تقويت آن بكوشد ، تا وسيله‌اى براى حصول بقيّه‌ى كمالات براى او شود و از اين امر غفلت نكند ، تا مبادا شادمان و با نشاط گردد ، و همچنين اگر صفتى از صفات نفس شيطانى را در نفس خود يافت و يا آن را احساس نمود ، زيرا چه بسا آن صفت به كلّى از بين برود و در نتيجه در شمار شيطان‌ها قرار مىگيرد و در عذاب دردناك جاودانى قرار مىگيرد ، كه از آن به خدا پناه مىبريم . و هر كس در نفس خويش صفتى و يا\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nصفاتى از نفسِ دوم يا سوم را بيابد ، بايد به درگاه الهى براى رها شدن از آن ، التماس و زارى و تضرّع كند و در متّصف شدن به ضدّ آن تلاش و كوشش نمايد و با نفسش كه نزديك‌ترين دشمن‌ها نسبت به او مىباشد ، مجاهده نمايد و اين جهاد - يعنى جهاد با نفس - از برترين عمل‌هاست و لذا پيامبر اكرم - صلّى اللَّه عليه و آله و سلّم - در حالى كه از بعضى از جنگ‌ها بر مىگشت فرمود : « از جهاد كوچك‌تر به سوى جهاد بزرگ‌تر برگشتيم . » و منظور آن بزرگوار از آن ، جهاد با نفس بود . پس اگر انسان با اين تلاش به مرادش رسيد ، به سعادت كامل رسيده ، و اگر پيش از رسيدن به مرادش جان سپرد ، در حالى كه به اين جهاد مشغول بود ، مسلّماً عاقبت امر او به شهادت خاتمه يافته است . . . « 1 »\r\n\r\n( 690 ) ابوالعباس ، احمد بن محمد بن عبدالكريم قصّاب آملى « 2 »\r\nعارف ربانى و صاحب كمالات است كه به عيوب نفس آگاهى بسيار داشت و شاگرد ابومحمّد جريرى - متوفى به سال 314 - بود . خواجه عبداللَّه انصارى - متوفى به سال 481 - گويد : وى در ايّام من بود ، ابتدا نزد شبلى رفت و با خضر - عليه السّلام - هم مصاحبت داشت . او مردى عامى بود .\r\nحكايت\r\n- ابوسعيد ، ابى الخير گويد : روزى دو نفر نزد شيخ آمدند و نشستند ، گفتند : ما را با يكديگر سخنى پيش آمده ، يكى مىگويد : اندوه ازل و ابد تمام‌تر و يكى مىگويد :\r\nشادى ازل و ابد تمام‌تر . شما چه مىفرماييد ؟ شيخ دست به روى كشيد و گفت :\r\n\r\n\r\n","description":"","footnote":"\r\n( 1 ) . روضات الجنّات ، ج 1 ، ص 71 .\r\n( 2 ) . منسوب به آمُل از شهرهاى قديمى و معروف مازندران ايران .\r\n","page_name":" 83 ","page_number":83},
  {"content":"\r\n\r\nألْحَمْدُللَّه كه منزلگاه پسر قصّاب نه اندوه است و نه شادى ، « ليس عند ربِّك صَباحٌ و لامسآءٌ » ؛ ( در نزد پروردگارت ، صبح و شام وجود ندارد . ) اندوه و شادى صفت توست و هر چه صفت توست ، محدث ، و محدث را به قديم راه نيست ، سپس گفت : پسرِ قصّاب ، بنده‌ى خداست در امر و نهى و منقاد مُصْطفى - صلّى اللَّه عليه و آله و سلّم - در متابعت سُنّت ، اگر كسى از جوانمردان دعوى راه مىكند ، گواهش اين است . چون آن دو نفر بيرون رفتند ، پرسيدم : اينان كيانند ؟ فرمود : ابوالحسن خرقانى و عبداللَّه داستانى .\r\nگفتار\r\n- خواهى نخواهى با خداى خود بايد خوى كنى ، اگر خوى نكنى پيوسته در رنج باشى ؛ زيرا اگر خوى كنى در بَلا ميلى بينى ، بلا بر تو نيايد و رنجه دل نگردى ، كه خداوند تعالى به رضا و سخط ما ، تقدير خود متغيّر نكند ، پس رضاى به حكم ، موجب راحتى است ، هر كه با وى خو كند ، دلش راحت شود و هر كه از وى اعراض كند ، به رسيدن قضا رنجه دل گردد .\r\n- هر كس از خداوند آزادى مىطلبد و من بندگى مىطلبم ؛ از آن كه بنده وى در بند وى ، به سلامت بود ؛ و آزاد ، در معرض هلاك و خطر .\r\n- خداوند را بندگانى است كه دنيا و زينت آن به خلق رها كرده‌اند و سراى آخرت و بهشت به مطيعان ، و ايشان به خداوند خويش قرار گرفته‌اند ، و گويند : ما را خود اين بس نيست ، كه رقم عبوديّت از درگاه ربوبيّت بر ما كشيده‌اند ؟ چيزى ديگر طلبيم ؟ !\r\n- دنيا پليد است ، و از همه پليدتر ، دل آن كس است كه حق تعالى دل او را به عشق دنيا مبتلا كرده .\r\n- چون منى و تويى باقى است ، اشاره و عبارت باشد ؛ چون اين دو برخيزد [ نه 
  ] اشارت ماند ، نه عبارت .\r\n- وقت ، كيمياست .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n- ابوسعيد ، فضل اللَّه ابى الخير گفت : اگر تو را گويند خدا را مىشناسى ، مگوى :\r\nمىشناسم ، كه آن شرك است ؛ و مگوى نمىشناسم ، كه آن كفر است ؛ ولى چنين گوى :\r\n« أعرفَنا اللَّهُ - تعالى - ذاتهَ بفضله . »\r\nخداوند متعال به فضل و كرمش ، ذات خويش را به ما شناسانيد .\r\n- نيز آورده‌اند كه وقتى يكى از جوانان آمل نزد وى آمد و گفت : يا شيخ ! مرا موعظتى كن . گفت : بدان كه دنيا چون مردارى است گنديده ، و گنديده‌تر از آن ، دلى است كه به عشق دنيا مبتلا است . مرد عاقل همواره از آن روى برتابد ، و بدان ميل نكند و به زخارف آن فريفته نشود و مغرور بدان نگردد و پيوسته خلايق را به نيكى شاد دارد و بپرهيزد از معاصى و نافرمانى حقّ و پيوسته طلب روزى از طريق نيكو نمايد و پناه برد به خداى تعالى در همه اوقات از كسالت و غفلت و بطالت .\r\nدر حالات وى گويند : همه شب فرياد مىكرد و سخن مىگفت . در آخر مىگفت :\r\n« ما بلى شىءٌ ، ما بلى شىءٌ ، يعنى ما بقى شىء ، ليس كمثله شىءٌ . »\r\nيعنى هيچ چيز باقى نمانده ، [ و 
  ] چيزى همانند او نيست . « 1 »\r\n\r\n( 691 ) شيخ شهاب الدّين ، احمد بن محمد كردى حَلَبى بسطامى « 2 »\r\nمردى فقيه و از اهل معرفت است . در طاعون 881 از دنيا رفت و مزارش در شهر الخليل فلسطين است . « 3 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 359 ؛ تذكرة الاولياء ؛ طرائق الحقائق ، ج 2 ، ص 227 .\r\n( 2 ) . كُردى : منسوب به : 1 . طوايف و اقوام معروف كه در كوهستان‌هاى غربى ايران ، عراق ، تركيه ، و سوريّه شمالى ، و نيز در خراسان و فارس و آذربايجان و ارمنستان و گرجستان زندگى مىكنند ؛ 2 . روستايى به نام كُرْد از روستاهاى بِيْضاء فارس ؛ حلبى : منسوب به : 1 . حلب شهر معروف واقع در شمال سوريّه ؛ 2 . محله‌اى در شاهراه قاهره در نزديكى فسطاط ؛ بسطامى : منسوب به : 1 . شهر قديمى بسطام واقع در دامنه كوه‌هاى البرز در خراسان ايران ؛ 2 . به جدّ به نام بسطام .\r\n( 3 ) . طرائق الحقائق ، ج 3 ، ص 34\r\n","page_name":" 85 ","page_number":85},
  {"content":"\r\n\r\n\r\n( 692 ) ابوالعبّاس ، احمد بن محمد بن مسروق\r\nاز بزرگان مشايخ و علماى اهل معرفت است كه با محمّد بن منصور طوسى و سرّى سقطى ، و محمد بن حسين برحملانى و حارث محاسبى مصاحبت داشت . اصلش از طوس بود و در بغداد اقامت گزيد و در سال 299 به ديار باقى شتافت .\r\nگفتار\r\n- « من لم يحترز بعقله من عقله لعقله ، هلك بعقله . »\r\nهر كس به وسيله عقلش از عقلش به نفع عقلش دورى نكند ، به وسيله عقلش نابود مىگردد .\r\n- « الزّاهدُ هو الّذى لايحلّك مع اللَّه شيئاً »\r\nزاهد كسى است كه با [ وجود 
  ] خدا چيزى را مالك نباشد .\r\n- « المؤمنُ يتقوّى بذكر اللَّه ، كما وقع لسيّدتنا فاطمة - عليهاالسّلام - من حين طلبت من النّبىّ خادماً ليطحن معها ، فعلّمها النبىُّ - صلّى اللَّه عليه و آله و سلّم - التّسبيحَ و التّمحيدَ و التّهليلَ ، و قال : هُنَّ لك أحسنُ من خادمٍ ؛ و أمّا المنافقُ فلا يتقوّى إلّابالطّعام و الشّراب ، فلاحولَ و لاقوّة إلّاباللَّه العلىّ العظيم . »\r\nمؤمن با ياد خدا قوّت پيدا مىكند ، همان گونه كه براى سرورمان حضرت فاطمه - عليهاالسّلام - هنگامى كه از پيامبر اكرم - صلّى اللَّه عليه و آله و سلّم - خادمى براى يارى در آسياب كردن گندم درخواست نمود ، پس پيامبر اكرم - صلّى اللَّه عليه و آله و سلّم - به او تسبيح و حمد و لااله‌الااللَّه گفتن را آموخت و فرمود : اين كلمات از خادم براى تو نيكوتر است ، و اما منافق پس جز به خوراكى و نوشيدنى نيرومند نمىگردد . پس حول و قوّه‌اى نيست مگر به خداوند بلند مرتبه‌ى بزرگ .\r\n- « ما سرُّ أحدٍ به غير الحقّ إلّاأورثه ذلك السّرورُ ألهمومَ و الأحزانَ . »\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nهيچ كس به غير خداوند شادمان و خوشحال نگشت ، مگر اين كه آن خوشحالى همّ و غم و اندوه‌هايى را براى او به جاى مىگذارد .\r\n- « شجرةُ المعرفة تُسقى بمآء الفِكرة ، و شجرةُ الغفلة تُسقى بمآء الجهل ، و شجرةُ التّوبة تُسقى بمآء النّدامة ، و شجرةُ المحبّة تُسقى بمآء الإنفاق و الموافقةِ والإيثار ، و متى طمعتَ فى المعرفة ، و لم يحكم فيها مدارجُ الإرادة ، فأنت فى جهل ؛ و متى طلبتَ الإرادةَ قبل تصحيح مقام التّوبة ، فأنتَ فى غفلة ممّا تطلبه . »\r\nدرخت شناخت و معرفت خداوند با آب فكر و انديشه و درخت غفلت از خدا ، با آب جهل و نادانى و درخت توبه با آب پشيمانى و درخت محبّت به خدا با آب انفاق و موافقت كردن و ايثار سيراب مىگردد ، و هر وقت طمع در معرفت بندى ، ليكن راه‌هاى اراده به خداوند را در محبّت الهى محكم نكرده باشى ، در نادانى قرار دارى . و هرگاه پيش از صحيح و درست انجام دادن توبه ، خواهان اراده به حضرت حق باشى ، در غفلت از آن چه طلب مىكنى قرار دارى .\r\n- « مَن ترك التّدبيرَ ، عاش فى راحة . »\r\nهر كس تدبير كردن امورش را ترك كند ، در راحتى و آسودگى زندگى مىكند .\r\n- « من يكن سرورُه به غير الحقِّ ، فسرورُه يورِث الهمومَ ؛ و من لم يكن أنسُه فى خدمة ربِّه ، فهو من أنسُه فى وحشة . »\r\nهر كس خوشحالىاش به غير حقّ باشد ، شادمانىاش همّ و غمّ و اندوه‌هايى را به جاى مىگذارد ، و هر كس انسش در خدمت كردن و بندگى پروردگارش نباشد ، در حال انس خود احساس تنهايى مىكند .\r\n- هر كه در خواطر دل به خدا دهد ، خدا او را در حركات جوارح معصوم نگاه دارد .\r\n- « من كان مؤدِّبُه ربُّه ، لايغلبه أحدٌ . »\r\nهر كس ادب كننده و پرورش دهنده‌اش ، پروردگارش باشد ، كسى بر او چيره نمىگردد .\r\n- تقوى آن است كه به گوشه‌ى چشم در لذّت دنيا نظر نكنى ، و به دل در آن\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nتفكّر ننمايى .\r\n- بزرگ داشتن مؤمن ، از بزرگ داشتن خداست ؛ چون حرمت بنده دارى ، احترام خدا نگاه دارى ، و به حقيقتِ تقوى برسى .\r\n- در باطل نگريستن ، معرفت از دل ببرد .\r\n- دنيا را به وحشت داغ كرده‌اند ، تا انس مطيعان خدا به خدا باشد ، نه دنيا .\r\n- از آن روز كه از شكم مادر بيرون شده‌اى ، در خرابِ عمرى .\r\n- از او درباره‌ى توكّل پرسيدند ، گفت :\r\n« إشتغالُك عمّا لك بما عليك ، و خروجُك ممّا عليك لمن ذاك له و إليه . »\r\nبه جاى سرگرم شدن به آن چه كه به سود توست ، مشغول آن چه كه عليه توست باشى ، و از آن چه كه بر ضرر توست به سوى آن [ خداوندى 
  ] كه اين [ امور 
  ] براى او و به سوى او است ، بيرون آيى .\r\n- پرسيدند : مقامات عاليه را به چه مىتوان به دست آورد ؟ گفت :\r\n« خلوُّ الأسرار ممّا منه بدُّ ، و تعلّقُها بما ليس منه بدُّ . »\r\nخالى بودن درون‌ها از آن چه كه چاره‌اى از آن نيست ، و وابستگى به آن چه كه ناچار از آن است . « 1 »\r\n\r\n( 693 ) ابوعلى ، احمد بن محمد مسكويه\r\nحكيم بزرگوار ، عالمى ارجمند و از جمله اهل معرفت است . اصل وى « رازى » است ، اما در اصفهان مىزيست و در همان جا چشم از جهان فرو بست . ابن مسكويه معاصر شيخ ابوعلى سينا و مصاحبت مهلبى بود و در ايام جوانى به عنوان يكى از\r\n\r\n\r\n","description":"","footnote":"\r\n( 1 ) . طبقات شعرانى ، ص 80 ؛ حلية الأولياء ( طبقات ابونعيم ) ، ج 10 ، ص 213 ؛ تذكرة الاولياء .\r\n","page_name":" 88 ","page_number":88},
  {"content":"\r\n\r\nبزرگ‌ترين اديبان و نزديكان عضدالدولة به شمار مىرفت . از او كتاب‌هايى در حكمت و اخلاق و نيز پنج هزار بيت شعر بر جاى مانده است . سال 421 قمرى وفات نمود و در باب درب جناب اصفهان به خاك سپرده شد .\r\n\r\n( 694 ) شيخ ابوالعبّاس ، احمد بن محمد مغربى تونسى مشهور به تباسى و يا معروف به دباسى مالكى « 1 »\r\nاز عرفاى باللَّه تعالى و صاحب كرامات و شاگرد ابى العبّاس ، احمد بن مخلوف شابى قيروانى است . در سال 930 دار دنيا را وداع گفت . « 2 »\r\n\r\n( 695 ) شيخ مولى احمد بن محمد مهدى نراقى كاشانى ، متخلص به صفايى « 3 »\r\nعالمى بزرگ ، فقيهى با عظمت ، رئيسى مطاع و از صلحا و اهل معرفت و ابرار و اخيار و صاحب كمالات صورى و معنوى و تقوى و عطوفت و شفقت بر فقرا و ضعفا و ساعى در قضاء حوايج و امور محتاجين است . وى از شاگردان سيّد بحرالعلوم بود و صاحب تأليفاتى است ، از آن جمله : معراج السّعادة [ در اخلاق 
  ] ؛ ديوان شعر طاقديس ؛\r\n\r\n\r\n","description":"","footnote":"\r\n( 1 ) . تونسى : منسوب به تونس ، كشور معروف واقع در شمال آفريقا ، كه پايتخت آن نيز شهر بندرى بزرگ و مهم تونس مىباشد ؛ دباسى : منسوب به دبّاس ، كسى كه پيشه‌اش درست كردن و يا خريد و فروش شيره‌ى انگور ( و به احتمالى ، حتى شيره خرما و عسل ) است ؛ مالكى : منسوب به : 1 . جدّ به نام مالك ؛ 2 . قبيله به نام مالك ؛ 3 . به مذهب فقهى اهل تسنّن كه مؤسس آن معروفِ مالك بن انس مىباشد ؛ 4 . روستاى مالكيّه واقع در كناره‌ى فرات در عراق .\r\n( 2 ) . كرامت الاولياء .\r\n( 3 ) . نراقى : منسوب به نَراق قصبه‌اى قديمى تابع دليجان محلّات ؛ كاشانى : منسوب به كاشان ، شهرى قديمى و معروف واقع در مركز ايران .\r\n","page_name":" 89 ","page_number":89},
  {"content":"\r\n\r\nقصص العلماء ؛ روضة البهية .\r\nاين عارف ربانى در 14 جمادى الثانى سال 1185 در نراق متولّد شد و شب يكشنبه 23 ربيع الثانى سال 1245 در كاشان دار دنيا را به مرض وَبا وداع گفت . جنازه‌اش از نراق به نجف اشرف حمل و پشت حرم مطهّر ، در كنار صحن شريف در جوار پدرش به خاك سپرده شد .\r\nگفتار\r\nبدان كه از براى سالك شروط بسيار است ، از آن جمله چند شرط ذكر مىشود :\r\n1 . آن كه ملتفت به شبهات ، سِرّاً و عَلانيةً ، نشود ، و در امور كاينات و احكام شرعيّات و تقديرات قضاء و قدر ، به « لِمَ » و « لا » و « لعلَّ » و « عَسى » مشغول نگردد ؛ بلكه بر جادّه‌ى شرع مستقيم باشد .\r\n2 . اين كه پيوسته با طهارت باشد ؛ قال عَزَّوَجَلَّ : « إن الله يحب المتطهرين » « 1 » ؛ ( خداوند - عزّوجلّ - فرموده : همانا خداوند كسانى كه پاكيزه هستند را دوست مىدارد . )\r\n3 . اين كه خلوت اختيار كند ، و از جميع شواغل عُزلت جسته ، در خانه‌ى تاريك نشيند .\r\n4 . آن كه پيوسته ساكت باشد ، الّا از ذكر .\r\n5 . از مطعوم و ملبوسِ شبهه ناك ، احتراز كند .\r\n6 . آن كه از اكل و شرب اعتدال نمايد ، بلكه تقليل كند ، سيّما به روزه .\r\n7 . آن كه خواب بسيار كم كند ، و تا به حدّ ضرورت نرسد ، نخوابد ؛ قال اللَّهُ تعالى :\r\n كانُوا قَلِيلًا مِنَ اللَّيْلِ ما يَهْجَعُونَ  « 2 » خداوند متعال مىفرمايد : مؤمنين كمى از شب را پهلو تهى مىكنند و شب زنده‌دارى مىكنند .\r\n\r\n\r\n","description":"","footnote":"\r\n( 1 ) . مضمون آيه‌ى 222 از سوره‌ى بقره .\r\n( 2 ) . سوره‌ى ذاريات ، آيه‌ى 17 .\r\n","page_name":" 90 ","page_number":90},
  {"content":"\r\n\r\n8 . دوام ذكر با حضور قلب ، به حيثيّتى كه جمله‌ى بدن و اعضاء به آن مستغرق باشد ، و افضل « لا إلهَ إلّااللَّه » است .\r\n9 . نفى خواطر ، و اين دشوارترين عقبه‌ها است بر سالك .\r\n10 . تخلّق به اخلاق حميده و انخلاع از صفات ذميمه .\r\n11 . ربط قلب به شيخ ، هم چنان كه بعضى گفته‌اند . « 1 » - از براى سالك آدابى چند است :\r\n1 . آن كه تا تواند در سؤال از حقّ تعالى خطاب به امر و نهى نكند ، بلكه طريق ادب ملاحظه كند . چنان چه گويد : خداوندا ! اگر من گناه كارم ، تو آمرزنده‌اى ؛ و به فلان چيز محتاجم ، و تو لُجّه‌ى رحمتى ؛ يا از فلان چيز خائفم ، و تو ملجأ و مأمنى ؛ و امثال اين .\r\n2 . رسول را بر ظاهر و باطن خود مطّلع داند ، و از مخالفت او حذر كند .\r\n3 . آن كه در متابعت سنّت او - صلّى اللَّه عليه و آله و سلّم - غايت [ سعى را 
  ] مبذول دارد .\r\n4 . هر كه به او نسبت دارد ، به صورت هم چو سادات ، يا به معنى چون علما ، همه را از براى محبّت او دوست دارد ، و تعظيم و احترام ايشان واجب داند .\r\n5 . آن كه تا تواند رو به قبله نشيند ، خصوص در خلوت .\r\n6 . آن كه پيوسته به هيئت تشهد نشيند و با خود چنان تصور كند كه بر بساط رب العزّة در حضور او نشسته است ، و رسول آن جا حاضر است ، تا به قيد وقار و احترام مقيّد بود .\r\n- در ذيل روايتى كه از حضرت صادق - عليه السّلام - در تفسير آيه‌ى شريفه :  إِنَّما يَخْشَى اللَّهَ مِنْ عِبادِهِ الْعُلَماءُ  « 2 » ؛ ( به راستى كه تنها از ميان بندگان خدا ، علما از [ عظمت 
  ] او بيم دارند . ) نقل شده كه قال - عليه السّلام - :\r\n\r\n\r\n","description":"","footnote":"\r\n( 1 ) . شروط مذكوره از اهمّ امور است براى سالك ، ولى نبايد بدون نظر استاد حاذق انجام گيرد ؛ زيرا مزاج‌ها متفاوت است . از جهت ضعف و قوّه‌ى بدنى ، و همچنين جوان و متوسط و پير فرق مىكنند ، و نيز جهات ديگر . لذا عمل به اين گونه دستورات ، بدون نظر استاد موجب به اشتباه افتادن و از راه بازماندن خواهد شد .\r\n( 2 ) . سوره‌ى فاطر ، آيه‌ى 28 .\r\n","page_name":" 91 ","page_number":91},
  {"content":"\r\n\r\n« يعنى بالعلمآء ، مَن صدّق فعلُه قولَه ، و من لم يصدِّق فعلُه قولَه ، فهو ليس بعالمٍ . »\r\nحضرت صادق - عليه السّلام - فرمود : مراد از علما ، كسانى هستند كه علمشان گفتارشان را تصديق كند ، و هر كس عمل او گفتارش را تصديق ننمايد ، عالم نيست .\r\nتوضيح اين كه : علم چه متعلّق به اعتقاد باشد و چه به اعمال ، تأثير عظيم در نفْس دارد ؛ چه آن نورى است كه باعث مشاهده مىشود و جناح عروج به مرتبه روحانييّن است . و چون به اين مرتبه رسيد ، مشاهده مىكند عظمت الهى را و صفات جمال و كمال و قدرت او را و به هم رسد در او آتش خوف و خشيّت ، و مىسوزاند صفات ذميمه را ، كه از لوازم بشريّت است ، و شعاع او منعكس به ظاهر مىشود ، و به جهت مناسبت باطن و ظاهر ، پس روشن مىشود هر عضوى از ظاهر آن ، پس در عمل مىآيد .\r\n- در ذيل روايتى كه از حضرت رضا - عليه السّلام - نقل شده كه :\r\n« من علامات الفقه ، ألحلمُ والصَّمتُ . »\r\nاز نشانه‌هاى فقه و فهم دقيق ، حلم و بردبارى ، و صمت و سكوت است .\r\nمراد از حلم اجتناب از حركت اعضاء است به آن چه سزاوار نيست ، چون ضرب و فحش و جدال و نزاع ؛ و مراد از صمت سكوت غير لايق ، از سخنان لاهيه و لاغيه ، اگر چه مباح باشد . و سِرّ آن آن است كه بعد از اشتعالِ شعله‌ى آتش علم ، همّى نمىماند ، مگر عروج به عالم قدس و تهيّه‌ى سفر آخرت و ترك موانع آن ، و امور مذكوره از موانعند ؛ و از اين جهت حضرت رسول - صلّى اللَّه عليه و آله و سلّم - فرموده :\r\n« لايستقيم إيمانُ عبدٍ حتّى يستقيم قلبهُ ، و لايستقيم قلبهُ ، حتّى يستقيم لسانهُ . »\r\nايمان بنده استوار نمىگردد تا اين كه دلش استوار گردد ، و دلش ثابت و استوار نمىشود تا اين كه زبانش استوار و راست باشد .\r\n- علم بر دو قسم است : مقصود فى نفسه ، و آن نورى است كه در قلب ظاهر\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمىشود ؛ چنان كه فرموده :\r\n« ليس العلمُ بكثرة التعليم و التعلّم ، بل نورٌ يقذفه اللَّهُ فى قلب من يشآء »\r\nعلم به زياد ياد دادن و ياد گرفتن نيست ، بلكه نورى است كه خداوند در دل هر كس كه بخواهد مىافكند .\r\nو به واسطه اين علم ، مشاهده مىشود امور غايبه ، و حاصل مىشود ملكه‌ى تحمّل بلاها ، و علامت آن اعراض حقيقى است از دنيا و مافىها ، و توجّه به عالم عُقبى ، و مستعد مرگ شدن پيش از فوت فرصت . و اين علم اشرف علوم و مقصد اصلى است .\r\nقسم دوّم : آن كه مقصود از آن عمل است ظاهراً يا باطناً [ تا 
  ] متوسّل به قسمت اوّل شوند . و آن ، علم به امورى است كه باعث قرب و بُعد به جناب حق مىشوند . و از اين قسم است علم به فروع شرعيّه هرگاه اخذ شود از معادن آن‌ها . . . قسم اوّل را علم حقيقت گويند ، و ثانى را ، علم ظاهر و علم شريعت ، و جمع ميان هر دو را علم حكمت :\r\n وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 1 » ؛ ( و هر كس به او حكمت عنايت شود ، بىگمان خير و خوبى فراوانى به او عنايت شده است . )\r\n- علم نمىباشد مگر به مرتبه‌ى يقين ، و از براى يقين سه مرتبه است : عِلْمُ الْيقين ، و اين تعقّل و تصوّر مطلب است چنان چه در واقع و نفس الأمر است ؛ و عَين اليقين ، و آن مشاهده كردن آن مطلب است چنان چه هست ؛ و حَقُّ اليقين ، و آن فنا در حقّ و بقا به او است ، علماً و شهوداً و حالًا .\r\n- علما بر سه قسم‌اند : علماى ظاهر فقط ، و ايشان مانند شمع و چراغند ، و اهل معرفت كم مىشود كه از محبّت دنيا خالى باشند ؛ چه ايشان نه دنيا را شناخته‌اند ، و نه آخرت را دانسته‌اند .\r\nو علماى باطن فقط ، و ايشان ستارگانند و نور ايشان از خودشان تجاوز نمىكند ، و ايشانند كه مسمّى به ابدال‌اند ؛ و قسم سوّم حكما هستند ، و مثال ايشان مثال آفتاب\r\n\r\n\r\n","description":"","footnote":"\r\n( 1 ) . سوره‌ى بقره ، آيه‌ى 269 .\r\n","page_name":" 93 ","page_number":93},
  {"content":"\r\n\r\nاست ، و ايشان قطبِ وقت خويشند .\r\n- « إعلم أنّ جميعَ خيرات الدّنيا والآخرة جمعت فى كلمةٍ واحدة ، هى التّقوى ، أنظر إلى القرآن ، ما علّق عليها من خيرات و ثواب ، وأضاف إليها من سعادة و كرامة دنيويّة و اخرويّة »\r\nبدان كه تمام خوبىهاى دنيا و آخرت در يك كلمه كه همان تقوى است جمع شده ، به خوبىها و ثواب‌هايى كه در قرآن بر آن مترتّب شده ، و سعادت و بزرگوارى دنيوى و اخروى كه به آن نسبت داده شد ، نگاه كن و تأمّل كن .\r\n- « الْاوّلُ : ألثّنآءُ عليها ؛ قال اللَّهُ تعالى :  وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ  « 1 » اوّل : ستودن و مدح آن ، خداوند متعال مىفرمايد : « اگر شكيبايى كنيد ، و تقوى داشته باشيد ، مسلّماً اين از عزيمت كارها است . » )\r\n- « ألحفظُ و الحراسةُ من الأعدآء و الماكرين . قال اللَّهُ تعالى :  وَ إِنْ تَصْبِرُوا وَ تَتَّقُوا لا يَضُرُّكُمْ كَيْدُهُمْ شَيْئاً  « 2 » . »\r\nحفظ و پاسدارى از دشمنان و مكر و فريب كنندگان ، خداوند متعال مىفرمايد : « اگر صبر كنيد و تقوى داشته باشيد ، مكر ايشان ضررى به شما نمىرساند » .\r\n- « التّأبيدُ والنّصرُ قال اللَّهُ - تعالى :  إِنَّ اللَّهَ مَعَ الَّذِينَ اتَّقَوْا  « 3 » . »\r\nتقويت و يارى و ياورى از جانب پروردگار . خداوند متعال مىفرمايد : « به راستى خدا با كسانى است كه تقوى داشته باشند . »\r\n- « النّجاةُ من النّار ، قال اللَّهُ سبحانه :  ثُمَّ نُنَجِّي الَّذِينَ اتَّقَوْا  « 4 » . »\r\nنجات يافتن از آتش جهنم ، خداوند سبحان مىفرمايد : « سپس كسانى را كه تقوى دارند ، نجات مىدهيم . »\r\n\r\n\r\n","description":"","footnote":"\r\n( 1 ) . سوره‌ى آل عمران ، آيه‌ى 186 .\r\n( 2 ) . سوره‌ى آل عمران ، آيه‌ى 120 .\r\n( 3 ) . سوره‌ى نحل ، آيه‌ى 128 .\r\n( 4 ) . سوره‌ى مريم ، آيه‌ى 72 .\r\n","page_name":" 94 ","page_number":94},
  {"content":"\r\n\r\n- « الخلودُ فى الجنّة ، قال تعالى :  أُعِدَّتْ لِلْمُتَّقِينَ  « 1 » . »\r\nجاودانگى در بهشت ، خداوند متعال مىفرمايد : « بهشت براى متّقين آماده شده است . »\r\n- « النّجاةُ من الشّدآئد ، و الرّزقُ الحلال ، قال اللَّهُ تعالى :   وَ مَنْ يَتَّقِ اللَّهَ يَجْعَلْ لَهُ مَخْرَجاً * وَ يَرْزُقْهُ مِنْ حَيْثُ لا يَحْتَسِبُ   « 2 » . »\r\nرهايى از سختىها و گرفتارىها و روزى حلال ، خداوند متعال مىفرمايد : « و هر كس تقواى خدا را داشته باشد ، خداوند راه بيرون آمدن از گرفتارىها را برايش قرار مىدهد و از آن جا كه گمان نمىكند ، روزى او را مىدهد . »\r\n- « إصلاحُ العمل ، قال - عزّ شأنهُ :   يا أَيُّهَا الَّذِينَ آمَنُوا اتَّقُوا اللَّهَ وَ قُولُوا قَوْلًا سَدِيداً * يُصْلِحْ لَكُمْ أَعْمالَكُمْ   « 3 » . »\r\nاصلاح گرديدن عمل ، خداوند - جَلِّ شأنه - مىفرمايد : « اى كسانى كه ايمان آورده‌ايد ! تقواى خدا را داشته باشيد ، و گفتار استوار و درست بگوييد ، تا خداوند اعمالتان را اصلاح فرمايد .\r\n- « غفرانُ الذّنب ، قال اللَّهُ - جلّ جلاله :  يَغْفِرْ لَكُمْ ذُنُوبَكُمْ  « 4 » . »\r\nآمرزيده شدن گناهان ، خداوند - جل‌ّجلاله - مىفرمايد : « و گناهان شما را مىآمرزد » .\r\n- « محبّةُ اللَّه ، قال اللَّهُ - عزّ اسمُه :  إِنَّ اللَّهَ يُحِبُّ الْمُتَّقِينَ  « 5 » . »\r\nمحبّت و دوستى خداوند ، خداوند عزّ اسمه مىفرمايد : « به راستى كه خداوند متّقين را دوست مىدارد . »\r\n- « قبولُ الأعمال ، قال اللَّهُ - عَمّ نوالُه :  إِنَّما يَتَقَبَّلُ اللَّهُ مِنَ الْمُتَّقِينَ  « 6 » . »\r\n\r\n\r\n","description":"","footnote":"\r\n( 1 ) . سوره‌ى آل عمران ، آيه‌ى 133 .\r\n( 2 ) . سوره‌ى طلاق ، آيات 2 و 3 .\r\n( 3 ) . سوره‌ى احزاب ، آيات 70 و 71 .\r\n( 4 ) . سوره‌ى صفّ ، آيه‌ى 12 .\r\n( 5 ) . سوره‌ى توبه ، آيه‌ى 4 .\r\n( 6 ) . سوره‌ى مائده ، آيه‌ى 27 .\r\n","page_name":" 95 ","page_number":95},
  {"content":"\r\n\r\nقبول شدن اعمال ، خداوند كه عطايا و نعمت‌هايش عموميّت دارد مىفرمايد : « به راستى كه خداوند عمل را از اهل تقوى قبول مىكند . »\r\n- « ألإكرامُ و الإعزارُ . قال اللَّهُ تبارك و تعالى :  إِنَّ أَكْرَمَكُمْ عِنْدَ اللَّهِ أَتْقاكُمْ  « 1 » . »\r\nبزرگداشت و تعظيم ، خداوند تبارك و تعالى مىفرمايد : « همانا گرامىترين شما نزد خداوند ، با تقوىترين شماست . »\r\n- « البشارةُ عند الموت ، قال اللَّهُ عظم شاْنُه :   الَّذِينَ آمَنُوا وَ كانُوا يَتَّقُونَ * لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ   « 2 » . »\r\nبشارت دادن هنگام مرگ ، خداوند عظيم الشأن مىفرمايد : « كسانى كه ايمان آورده و با تقوى بوده‌اند ، براى ايشان در زندگانى دنيا و آخرت بشارت و مژده خواهد بود . »\r\n- « و لِاجلِ اجتماعِ تِلك الخصالِ ، قال اللَّهُ سبحانه :  وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ وَ إِيَّاكُمْ أَنِ اتَّقُوا اللَّهَ  « 3 » . »\r\nو به علّت جمع بودن اين خصلت‌ها و صفت‌ها ، خداوند سبحان فرمود : « و بىگمان به كسانى كه پيش از شما كتاب داده شده و نيز به شما توصيه و سفارش كرديم كه تقواى خدا را داشته باشيد » .\r\nشعر\r\n - اى كاش شب تيره‌ى ما را سحرى بود ! * تا در سحر اين ناله‌ى ما را اثرى بود\r\nكردم طلب مرغ دل از عشق ، نشان داد * ديدم كه به كنج قفسى ، مُشتِ پرى بود\r\nاز بيم ملامت ، رَهم از ميكده بسته است * از خانه‌ى ما كاش ، به ميخانه درى بود !\r\nيك ديده به روى تو گشاديم و ببستيم * چشم از دو جهان و چه مبارك نظرىبود !\r\nآزادىام از دام هوس نيست ، و ليكن * صيّاد مرا كاش به اين جا گذرى بود ! \r\n\r\n\r\n","description":"","footnote":"\r\n( 1 ) . سوره‌ى حجرات ، آيه‌ى 13 .\r\n( 2 ) . سوره‌ى يونس ، آيات 63 و 64 .\r\n( 3 ) . سوره‌ى نساء ، آيه‌ى 131 .\r\n","page_name":" 96 ","page_number":96},
  {"content":"\r\n\r\n اعضاى تن خود همه كاويدم و ديدم * در هر رگ و هر پى ، ز غمت نيشترى بود\r\nبر رخ دل بگشا ، روزنى از گلشن عشق * تا مگر فارغ از اين عالم پندار شود\r\nروز اوّل كه دلم را هوس زلف تو شد * گفتم : اين مرغ ، بدين دام گرفتار شود\r\nپاسبان شو بر درِ دل ، روز و شب * تا نيايد كس در آن جز يادِ رَب\r\nياد او در دل همى كن استوار * نام او بر لوح خاطر مىنگار\r\nياد او ، جان تو فرخ مىكند * سينه را درياى پهناور كند\r\nدل به اين و آن مده ، اى بوالهوس ! * دل به آن ده ، كآن دلت داده است و بس \r\n هرزه ، دل در بند اين و آن منه * قدر دل بشناس و ارزانش مده\r\nهان و هان اى جان من ! هشيار شو * بانگ رحلت مىرسد ، بيدار شو\r\nبعد از اين ، دل بندِ خار و خس مكن * آن چه كردى بس بوَد ، زين پس مكن\r\nديو و دد از خانه‌ى دل دور كن * بعد از آن ، آن خانه را پر نور كن\r\nبر درِ دل ، منتظر استاده شاه * ليكن از غوغاى غولان بسته راه\r\nاز دل خود دور كن غوغاى عام * تا شهِ خوبان كند آن جا مقام\r\nبنده آن باشد كه بندِ خويش نيست * جز رضاى خواجه‌اش در پيش نيست\r\nگر ببرَّد خواجه او را پا و دست * دست ديگر آورد كاين نيز هست\r\nوركشد تيغ ، او كشد گردن درست * يعنى اينك گردنم در حكم توست\r\nنى ز خدمت مزد خواهد ، نى عوض * نى سبب جويد ز امرش ، نى غرض\r\nهر كه پا از حدِّ خود برتر نهاد * سرنگون آخر به چاهى درفتاد\r\nبنده بايد پيش خواجه خوار زار * بنده را با خويشتن بينى چه كار ؟\r\nچون كه بيند خويش را مردود شد * از درِ مولاى خود ، مطرود شد\r\nاى برادر ! اين رهِ بازار نيست * زاد اين رَه ، درهم و دينار نيست\r\nراه عشق است ، اين نه راه شهر و ده * ترك كن ، پس در اين رَه پاى نِه\r\nهست اين ره ، راه اقليم فنا * شرط اين ره ، توبه از ميل و هوا \r\n\r\n","description":"","footnote":"","page_name":" 97 ","page_number":97},
  {"content":"\r\n\r\n مركب اين راه ، عزم است و وفا * توشه‌ى آن ، رنج و اندوه و عَنا\r\nآب عذبش ، اشك اندوه و غم است * عجز و زارى ، هر چه بردارى ، كم است\r\nاز توكّل بايدت بر كف عصا * جامه‌ى ره كن ز تسليم و رضا\r\nهر كس نالد ز دست اين و آن * من همى نالم ز خود اى دوستان ! \r\n اين منى را اى خدا ! بستان ز من * فارغم كن از بلاى خويشتن\r\nهست دورى كردن از خود فرض عَين * بَينَنا « 1 » يالَيتَ بُعدَ الْمَشرقَين\r\nدوزخى دان اين خودى را اى رفيق ! * دوزخى در وى ، مَضيق اندر مَضيق\r\nدوزخى پُر كَژدم و پر اژدها * دوزخى كآن را نباشد انتها\r\nچون خودى مر كافران را شد قرين * شد جهنم هم محيط كافرين\r\nاين سخن را گر همى خواهى بيان * از بنى رو ما أصابك را بخوان\r\nآرى ، آرى ، جمله آلام اى پسر ! * از خودىّ و خود پرستىها نگر\r\nزين خودىها بگذريد اى دوستان ! * تا چمن‌ها بنگريد و بوستان\r\nچون ز كار خويش آگه نيستم * نيستم آگه كه من خود چيستم ؟\r\nچون نه از هستىِّ هستان آگهيم * نام هستى را همى بر خود نهيم\r\nپس به خود از خود چو ما پرداختيم * با عدم ، نَرد محبّت باختيم\r\nجان زند پَر سوى علّيين پاك * تن ز پا تا سر ، فرو رفته به خاك\r\nجان همى گويد : خدا را ، اى بدن ! * دست بردار از من و از پاى من\r\nتا به سوى عالم بالا رويم * بر فرازِ كرسى اعلى رويم\r\nسوى خود مىخواندم شاه ازل * شرمى آور اى تن دزد دغل\r\nهان و هان اى دوستان با وفا ! * وقت كوچ آمد سوى مُلك بقا\r\nتا كى آراميد ، ره بىانتهاست * وقت شد بيگاه و رهزن ، در قفاست \r\n\r\n\r\n","description":"","footnote":"\r\n( 1 ) . اى كاش ميان ما به دورى مشرق و مغرب فاصله بود . اين مصرع برگرفته از آيه‌ى شريفه ، و زبان حال كسى است كه عمل بدى دارد و در قيامت مىگويد :  يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ  سوره‌ى زخرف ، آيه‌ى 38 .\r\n","page_name":" 98 ","page_number":98},
  {"content":"\r\n\r\n بار سنگين بفكنيد از راحله * تا نياييد از قفاى قافله\r\nبفكنيد از دوش خود اين بارها * بارهايى ، بلكه اين بىزارها\r\nآن چه دارى اى برادر ! بار نيست * جز خيال و صورت و پندار نيست \r\n - كار تن سهل است ، فكر دل كنيد * نقش باطل را ز دل زايل كنيد\r\nدل يكى ، دلدار هم بايد يكى * مى نگنجد در يكى ، دو بىشكى\r\nآن چه آن او بوَد بِسپُر به او * حَيْثُ لا يَطمَعْ إليهِ غَيرهُ « 1 »\r\nدل بود آيينه‌ى رخسار يار * پرده زين آيينه بفكن ، زينهار !\r\nخالى اين آيينه ، از زنگار كن * پس مقابل با رخ دلدار كن\r\nتو مبادا با رقيبان خو كنى * رو به غير آرى و ترك او كنى\r\nدر دلت بيند اگر سوداى غير * با به جاى او در آن جا ، جاى غير\r\nغم فرستد ، تا دلت را خون كند * خون كند وز ديده‌ات بيرون كند\r\nاى برادر ! گر تو عاشق نيستى * نيستى آدم ببين ، خود چيستى ؟\r\nهر دلى كآن عشق را نبْود وطن * كاش بادا طعمه زاغ و زغن !\r\nدل كه بىعشق است ، آن را دل مگوى * دور افكن رو دل ديگر بجوى\r\nعشق بر هر دل كه آتش بر فروخت * خار سوداهاى فاسد جمله سوخت\r\nبال و پر اى مرغ قدسى ! بازكن * تا گلستان ارم پرواز كن\r\nآشيانت بود در بستان جان * هين برآ ، اى مرغ جان ! در آشيان\r\nبال و پر چون هست ، رخصت نيز هست * از چه اندر دام هستى پاى بست\r\nاى تو مهمان شهنشاه قدم ! * خيز و در مهمان سرايش نه قدم\r\nاى تو مهمان سراى پادشاه ! * خيز با صد ناز و رو آور به راه\r\nهين بيا دولت سراى شاه بين * شوكت آن درگه و خرگاه بين\r\nزير پا نِه صفحه‌ى ناسوت را * كن تماشا ، عرصه‌ى لاهوت را \r\n\r\n\r\n","description":"","footnote":"\r\n( 1 ) . آن جا كه غير او در آن طمع ندارد [ و نمىتواند برسد . 
  ]\r\n","page_name":" 99 ","page_number":99},
  {"content":"\r\n\r\n رو به سوى خلوت جانان بيار * جسم و جان بگذار و جان جان بيار \r\n جسم و جان ، محرم در اين دربار نيست * غير جان جان ، جان را بار نيست\r\nمحفل انس است و خلوتگاه ناز * ميزبان ، شاهنشه مهمان نواز\r\nعشق ، خود سرمايه‌ى هر شادى است * بندگى در عشق يار ، آزادى است\r\nخواجگى عشق است ، جز او بندگى * جز براى عشق نبود زندگى\r\nخاصه آن كو بنده‌ى عشق حق است * عشقباز آن جمال مطلق است\r\nهر كه زين كوثر ، شرابى نوش كرد * جمله غم‌هاى جهان ، فَرْموش كرد\r\nاو نمىخواهد به جز مطلوب دوست * هر چه باشد ، بىشكى مطلوب او است\r\nجان خود خواهد ، ولى بهر نثار * پرورد ، ليك بَهر دردِ يار\r\nرو فدا كن جان جان در راه او * جان جان ، قربان روى ماه او\r\nچيست طىُّ الأرض ؟ دانى اى پسر ! * داده اندر راه جانان ، جان و سر\r\nآن شهادت هست طَىُّ الأرضِ تو * گشته اكنون اين شهادت ، فرض تو\r\nنيست منظور شهادت اى فلان ! * سر نهادن زير تيغ دشمنان\r\nنِى همى غلطيدن اندر خون خويش * نِى ز تيغ و نيزه كردن سينه ، ريش\r\nبلكه باشد كشتن نفس و هوا * در هواى دوست ، خوردن غوطه‌ها\r\nدل ز مهر جان و تن پرداختن * جان و تن را ، پيش او انداختن\r\nاى تو در بازار اين دنياى دون * مشترىها باشدت ، از حد فزون !\r\nيك خريدار دگر باشد تو را * پادشاه جمله شاهانش گدا\r\nعقدِ ايجابش اگر جويى ؟ همين * إنَّ أَللَّهَ اشْتَرى مِن مُؤمنين « 1 »\r\nمانده از تو يك قبول اى نيكبخت ! * سر بجنبان ، تكيه زن بالاى تخت\r\nبنده‌ى او گرد ، پس آزاد زى * روغم او خور ، ز هر غم شادزى \r\n\r\n\r\n","description":"","footnote":"\r\n( 1 ) . اشاره به آيه‌ى 111 از سوره‌ى توبه :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ  ؛ ( در حقيقت ، خدا از مؤمنان ، جان و مالشان را به [ بهاى 
  ] اين كه بهشت براى آنان باشد ، خريده است ) .\r\n","page_name":" 100 ","page_number":100},
  {"content":"\r\n\r\n - هست جان از عالم امر خدا * هم فزايد طاعتش ، عز و بها\r\nچون كه طاعت با خلوص آمد قرين * روح با معبود آمد همنشين\r\nبنده گر گيرد در اين ره راحله * از عمل در طاعت و در نافله\r\nمىدهد او را به بزم قرب جاى * تا نبيند ، نشنود ، جز از خداى\r\nاى خدا ! اى از تو نور كاينات ! * اى زتو نور ظهور كاينات !\r\nنور هر بودى ، ز نور بود توست * هر كمالى رشحه‌اى از جود توست\r\nاى خدا ! ما را به جز پندار نيست * هم از اين پندار ، جز آمار نيست\r\nپرده‌ى پندار ما را پاره كن * وهم را از كوى ما آواره كن\r\nاى خدا ! دستى ، كه كار از دست رفت * فرصتى ده ، روزگار از دست رفت\r\nعاشقان را جسم و جان در كار نيست * جسم و جانْشان جز براى يار نيست\r\nدر ره او جسم و جان را خوار كن * خويش را از جسم و جان بيزار كن\r\nهان و هان اى دوستان با وفا ! * پا نهيد اندر بيابان وفا\r\nخويش را در راه او فانى كنيد * عيد قربان است ، قربانى كنيد\r\nجسم و جان وَقف ره جانان كنيد * بهر جانان ، ترك جسم و جان كنيد\r\nدر سر كوى بقا ، منزل كنيد * جان ، خلاص از بند آب و گل كنيد\r\nكودكان در آب و گل بازى كنند * شير مردان ، فكر سر بازى كنند\r\nجان من ، گر عاشقى ، مردانه باش * پيش شمع روى او پروانه باش\r\nنيم جانى ده ، عوض صد جان بگير * خاك و خل ده ، لؤلؤ و مرجان بگير\r\nگر همى خواهى وصال آن نگار * پا بزن بر هر دو عالم مردوار\r\nجنت و دوزخ به جانان كن نثار * دوست را ، با جنّت و دوزخ چه كار ؟ \r\n - چون كه ميرانند ، آخر اى عزيز ! * خود بمير و از غم مردن گريز\r\nمىتوان تا كى غمِ ايّام خورد ؟ * زنگ از اين بايد از خواطر سِتُرد\r\nچاره‌ى اين چيست ؟ دانى جان من * از وجود خويش ، بيرون آمدن \r\n\r\n","description":"","footnote":"","page_name":" 101 ","page_number":101},
  {"content":"\r\n\r\n كار آتش بايدت آموختن * روز و شب از پاى تا سر سوختن\r\nهر كه در كوى رضا دارد مقام * جستن دفع قضايش شد حرام\r\nآن دلى كه كاندر رضايش شاد شد * از غم هر دو جهان ، آزاد شد\r\nبر مرادش كارها باشد همه * بر رضاى او رود خورشيد و مه\r\nبى قضا و بىرضايش يك نفَس * بر نيايد از گلوى هيچ كس\r\nاحتياج از او و استغناء ازو * ديده‌اى گر كور و گر بينا از او\r\nهر عزيزى را عزيزى داده او * جمله ناچيزى و چيزى داده او\r\nعزّت از او ، گنج از او ، دولت از او * ذلّت از او ، رنج از او ، محنت از او\r\nدرد از او ، درمان از او ، بيمار از او * گُل از او ، گلشن از او و خار از او\r\nچون كه بنده در رضايش محو شد * هيچ چيزى را نخواهد بهرِ خود\r\nمىنبيند خويشتن را در ميان * مى نجويد غير آن سلطان جان\r\nگر بميرد جمله فرزندان او * خندد و گويد : همى قربان او\r\nملك و مالش رفت اگر يكسر به باد * گويد : آن‌ها هم نثارِ شاه باد !\r\nاين چنين كس ، پس چرا گويد دعا ؟ * لابِهْ كى آرد پى دفع قضا ؟\r\nجز مگر چون او دعا فرموده است * طالب عجز و دعاهاى وى است\r\nگر دعا و عجز مىآرد به پيش * كى غرض دارد ازو مطلوب خويش ؟\r\nاستجابت هم نخواهد از دعا * چون گدايى باشد او را مدّعا \r\n در دعا گويد كه اى يار عزيز ! * مىنخواهم ، مىنخواهم هيچ چيز\r\nمن نخواهم جز گدايى اى خدا ! * من گدايم ، من گدايم ، من گدا\r\nاز گدايى ، من گدايى خواستم * نى گداى گِردِه و حلوا ستم\r\nبنده‌ى او شو ، كه جاويدان شوى * شو گداى او ، كه تا سلطان شوى\r\nخدمت او ، زشت را زيبا كند * ذرّه را خورشيد جان افزا كند\r\nشب به ياد او به بستر نِه قدم * تا شود بستر ، گلستان ارم \r\n\r\n","description":"","footnote":"","page_name":" 102 ","page_number":102},
  {"content":"\r\n\r\n - تا تو را خواند برو با عزّ و ناز * ورنه ، خواهد بردنت با تُرك و تاز\r\nچون كه خود رفتى بَرش ، نازت كشد * پيش باز آيد به خود ، بازت كشد\r\nور ببُردت سوى خود ، نازت كند * گه ببندت ، ورگهى بازت كند\r\nگه نوازد ، گه بسوزد از كرم * گه شكر ريزد به كامت ، گه سمّ\r\nليك سمّش ، داروى جان پرور است * آتش او ، زآب حيوان خوش‌تر است\r\nچون روى در كوى پاكان اى پسر ! * پاك كن هم جسم و هم جان سر بسر\r\nپاك و پاكيزه است چون جانان ما * پاك خواهد جسم ما و جان ما\r\nپاك جسم و جان ز هر ادبار كن * وآنگهى عزم ديار يار كن\r\nكوى جانان ، بارگاه حضرت است * كعبه‌ى بيت الحرام عزّت است\r\nهمچو طفلان ، پر هوسناكى هنوز * در پى بازى با خاكى هنوز\r\nيا سرِ سوداى گوناگون ببر * يا بكن سوداى ما ، بيرون ز سر\r\nمن همى گويم : كه اى سلطان داد ! * سعى بىتوفيق تو ، باد است باد\r\nبادپيمايى خدايا ! تا به چند * يك عنايت كن ، خلاصم كن ز بند\r\nاين دل ناشاد من را ، شاد كن * هم ز بند غير خود ، آزاد كن \r\n مرغىام در گردنم افتاده دام * از تو مىجويم رهايى ، والسلام\r\nنَفْس اگر خوانَد تو را سوى حرم * منتظر بنشانده آن جا ، صد صنم\r\nمُصحَفى گر بخشدت ، كاين را بخوان * مُصحَفش از مسجدى ، دزديده دان\r\nرهنمايى گر كند ، ميدان يقين * دزدها دارد در آن ره ، در كمين\r\nگر به مسجد خواندت بهرِ نماز * حيله‌اى دارد ، دو چشمان دار باز\r\nرَهْزن است او ، كى نمايد رهبرى ؟ * كى ز ابليسى سزد پيغمبرى ؟\r\nاندر اين رَه جان من ! با هوش باش * پاى تا سر ، چشم باش و گوش باش\r\nچشم باش ، اما چه چشمى ؟ تيز بين * گوش ، اما گوش خالى از طنين\r\nدست از اين اسباب بىحاصل بدار * دامن لطف مسبِّب دست آر \r\n\r\n","description":"","footnote":"","page_name":" 103 ","page_number":103},
  {"content":"\r\n\r\n گر سبب بايد ، سبب ساز تو ، او است * بى سبب هم چاره پرداز تو او است\r\nعالمى مىسوزد و سوزنده كو ؟ * مردگانند اين همه ، آن زنده كو ؟\r\nآتشى پيداست ، افروزنده كو ؟ * سوزد و مىسازد ، اين سازنده كو ؟\r\nمىكُش و مىبخش ، اسيران توايم * هر چه مىخواهى بكن ، آنِ توايم\r\nدر خرابىهات ، صد آبادى است * در قفاى هر غمت ، صد شادى است\r\nچون تو كشتى ، در عوض صد جان دهى * وه چه جان ، صد جان جاويدان دهى\r\nعاشق ار بر رخ معشوق نگاهى بكند * نه چنانست گمانم ، كه گناهى بكند\r\nآن كه آرايش اين باغ از او بود اكنون * نگذارند كه از دور نگاهى بكند\r\nحُبُّ فِى اللَّهَ ، بُغضُ فِى اللَّهَ « 1 » را بخوان * مرجعِ هر حبّ و بغضى را بدان\r\nدوستى گر بهرِ غيرِ حق كنى * عاقبت زايد از آن ، صد دشمنى\r\nگر نهال دوستى جز بهر او * جز عداوت نيست بارش ، اى عمو ! \r\n آشنايى گر كنى ، با شاه كن * حكم بر گردون و مهر و ماه كن\r\nبه اين دردم ، طبيبى مبتلا كرد * كه درد هر دو عالم را دوا كرد\r\nخوشا حال كسى كاندر رهِ عشق * سرى در باخت ، يا جانى فدا كرد !\r\nچنين صيادِ مستغنى نديدم * كه ما را صيد خود كرد و رها كرد\r\nدرِ ميخانه بر رويم گشادند * مگر ميخواره‌اى بر من دعا كرد ؟\r\nصفايى تا مريد ميكشان شد * عبادت‌هاى پيشين را قضا كرد\r\nياد او كن ، تا ز غم‌ها وارهى * تا قدم زين چاه‌ها بالا نهى\r\nياد او كن ، ياد ديگر كس مكن * ياد گل كن ، ياد خار و خس مكن\r\nياد او كن ، تا همى يادت كند * از بلا و محنت آزادت كند\r\nخلوت دل ، كآن همايون خلوتى است * خلوت سلطان صاحب حشمتى است\r\nهر گدايى را در آن جا ره مده * خار و خس در مسند سلطان منه \r\n\r\n\r\n","description":"","footnote":"\r\n( 1 ) . دوستى در راه خشنودى خداوند ، و دشمنى در راه رضاى خداوند .\r\n","page_name":" 104 ","page_number":104},
  {"content":"\r\n\r\n صفحه‌ى دل ، بارگاه كبرياست * مَبرَزِ شيطان نمودن كى رواست ؟\r\nكعبه ، آتشخانه‌ى گبران مكن * طَوفگاهِ قدسيان ، ويران مكن\r\nاى خدا ! شورى كه جان بازى كنم * همّتى ده ، تا سراندازى كنم\r\nاى بهشت و كوثر و طوباى من ! * اى تو هم دنيا و هم عقباى من !\r\nراحت من ، روح من ، ريحان من * روضه‌ى من ، باغ من ، رضوان من\r\nشاه من ، سلطان من ، مولاى من * بهجت اين جان غم فرساى من\r\nيا طبيبى ! مِنكَ دآئى وَ الدَّوآء * يا حبيبى ! مِنك سُقمى والشَّفآء « 1 »\r\nاى رفيق خلوت تنهايىام ! * اى انيس اين دل سودايىام !\r\nإنْ ترد قَتلى ، فى قَتلى رضاك * ذاكَ جسمى ، ذاكَ روحى فى فناك « 2 » \r\n - اختيار آمد بلاى جان ما * اى خوشا بىاختيارى ، اى خوشا !\r\nهر كه او را اختيارى بيشتر * سينه‌اش از خار و زحمت ريشتر\r\nمهتران را اختيار افزون‌تر است * لا جرم ، دِلْشان زمحنت خونتر است\r\nجان بابا ! اندرين باغ دو در * شو حشيش و از چنارى درگذر\r\nدر ميان مردمان ، معمور باش * تيز بين و دوربين و كور باش\r\nبا همه بنشين ، ولى گمنام شو * دُردها مىگير و صاف آشام شو\r\nبا همه باش ، از همه مستور باش * با همه نزديك باش و دور باش\r\nدر ميان انجمن ، خلوت گزين * روشنايىها ز تاريكى بين\r\nچون تو را از بهر خود خواهد خدا * سازدت از هر چه غير از خود جدا\r\nصد سبب سازد كه تنها سازدت * از زن و فرزند ، دور اندازد\r\nسازدت بيگانه از هر آشنا * دوستانت را بياموزد جفا \r\n\r\n\r\n","description":"","footnote":"\r\n( 1 ) . اى طبيب من ! درد و درمانم هر دو از توست . اى محبوب من ! بيمارى و بهبودىام هر دو از توست .\r\n( 2 ) . اگر خواهان كشته شدن من هستى ، خشنودى تو در كشته شدن من است و من نيز بدان راضى هستم ، اين تن من و اين روح من هر دو [ براى تو 
  ] فانى و نابود باد .\r\n","page_name":" 105 ","page_number":105},
  {"content":"\r\n\r\n آن غيور است ، آن غيور پرده دار * جز سرِ تسليم ، پيش او ميار\r\nگر كُشد يا بخْشدت ، تسليم كن * در ره او ، ترك خوف و بيم كن\r\nچون تو را خواهد كه آنِ آن شوى * عندليبِ گلسْتان آن شوى\r\nسوى خود مىخواندت با صد شتاب * ور نرفتى ، مىكشد با صد طناب\r\nسوى خود در خاك و خونت مىكشد * جان فدايش ! بين ، كه چونت مىكشد\r\nمىكشد گاهى به خشم و گَه به ناز * رشته گه كوته كند ، گاهى دراز\r\nچون كه مىخواند ، روان شو سوى او * سينه و سر كن قدَم ، در كوى او\r\nگه به زانو ، گه نشسته ، گه به سر * راه كوى دلكش او مىسپر \r\nو همچنين مىسرايد :\r\n - اى خضر مبارك پى ! بنماى به من راهى * سرگشته چنين تاكى ، مانم به بيابان‌ها ؟ \r\n دامن مكش از دستم ، اى بت ! كه به امّيدت * يك باره كشيدستم ، دست از همه دامان‌ها\r\nپروانه صفت گردم ، گِرد سر هر شمعى * از روى تو چون روشن ، شد شمع شبستان‌ها\r\nمقصود من محزون ، از باغ تماشا نه * چون بوى تو دارد گل ، گردم به گلستان‌ها\r\nاندر آن كوى ، كه سرها همه شد خاك ، آن‌جا * جهد كن ، زود برس ، اى دل غمناك ! آن جا\r\nدر خرابات مغان ، جاى هوسناكان نيست * دلِ پُر خون طلبند و تن صد چاك آن جا « 1 » \r\n\r\n\r\n","description":"","footnote":"\r\n( 1 ) . طبقات اعلام الشيعه ( الكرام البرره ) ، ج 1 ، ص 117 ، شماره‌ى 227 ؛ ج 1 ، ص 448 ؛ روضات الجنّات ، ج 1 ، ص 95 .\r\n","page_name":" 106 ","page_number":106},
  {"content":"\r\n\r\n\r\n( 696 ) ابوالعبّاس ، احمد بن محمد بن زكريا نسايى « 1 »\r\nعبّاس هروى در مصر و شيخ عمو احمد بن حمزه - متوفى به سال 441 - وى را در مكّه ديدار كردند .\r\n\r\n( 697 ) ابوالحسن [ ابوالحسين 
  ] احمد بن محمد نورى معروف به ابن بغوى « 2 »\r\nيگانه عهد ، صاحب شور و شوق و رضايى عجيب است كه در عبادت جديّتى تمام داشت و با سرّى سقطى و محمّد على قصاب و احمد بن ابى الحوارى مصاحبت نمود و ذوالنّون را ديد و از اقران جنيد بود و پيش از وى در سال 295 و يا 286 از دنيا رفت .\r\nاصلش از بغداد است ، سال‌ها در رَقّه انزوا اختيار نمود و سپس به بغداد مراجعت كرد .\r\nحكايت\r\nآورده‌اند كه اهل معرفت را نزد خليفه به زندقه نسبت دادند ، خليفه دستور داد ايشان را حاضر ساختند و دستور قتل ايشان را صادر كرد . چون خواستند سر ايشان از تن جدا كنند ، نورى در آخر ايشان بود ، خود را مطرب و سرور در پيش افكند . اركان دولت با مشاهده‌ى اين حالت گفتند : نبايد در كار ايشان شتاب زدگى نمود . از نورى پرسيدند :\r\nهنوز نوبت تو نرسيده اين چه كار است ؟ نورى گفت : طريقه من بر ايثار است و عزيزترين چيز در دنيا زندگانى است ، مىخواهم تا اين نفَسى چند را در كار اين برادران ايثار كنم ، تا عمر نيز ايثار كرده باشم ، با آن كه يك نفَس در دنيا نزد من ،\r\n\r\n\r\n","description":"","footnote":"\r\n( 1 ) . نسايى / نَسَوى : منسوب به نساء ، شهرى در خراسان .\r\n( 2 ) . بغوى : منسوب به بَغْ يا بغشور ، شهر كوچكى واقع در ميان هرات و مرو و يا مرورود .\r\n","page_name":" 107 ","page_number":107},
  {"content":"\r\n\r\nدوست‌تر از هزار سال آخرت است . چون اين سراى خدمت است و آن سراى قربت ، و قربت به خدمت باشد .\r\nخليفه از انصاف و قدم صدقش به تعجّب در آمد . به قاضى گفت : در كار ايشان تجديد نظر كن . قاضى مسايلى از ايشان از نماز و روزه و طهارت و غيره سؤال كرد ، همه را جواب گفتند .\r\nسپس نورى گفت : اى قاضى ! اين همه پرسيدى ، ولى از مسأله‌اى نپرسيدى ، كه خداى را مردانى است كه قيام و حركت و سكون و زندگى و نطق ايشان بدوست ، چنان چه لحظه‌اى از مشاهده حق بازمانند ، جانشان از قالب بيرون شود ؛ به دو خُسبند و به دو گيرند و به دو بينند و شنوند و به دو باشند ، علم اين باشد ، نه آن كه تو پرسى .\r\nقاضى سخت بگريست و خليفه را ملاقات كرد . و گفت : اگر اينان زنديقند ، من حكم كنم در روى زمين موحّد نيست . پس خليفه امر كرد كه ايشان را رها كنند . و از آنان سؤال كرد : از كجا معيشت مىكنيد ؟ نورى گفت :\r\n« لسنا نعرف الأسبابَ الّتى يستجلب بها الأرزاقَ ، نحن قومٌ مدبَّرون . »\r\nما اسباب و راه‌هايى را كه به وسيله آن‌ها مردم روزىها را به سوى خود مىكشند [ و در راه كسب روزى مىكوشند 
  ] را نمىشناسيم ، ما هستيم كه خداوند تدبير امور ما را مىكند .\r\nو نيز گفت :\r\n« من وصل إلى ودِّه ، أنس بقربه ؛ و من توصّل بالوداد ، فقد اصطفاه من بين العباد . »\r\nهر كس به محبّت او برسد ، به قرب و نزديكى او انس مىگيرد و هر كس محبّت را دستاويز خود قرار دهد و بدان چنگ زند ، بىگمان خداوند او را از ميان بندگان برگزيده است .\r\nروزى جنيد نزد وى آمد ، نورى اظهار ناراحتى كرد كه مجاهده‌ى من سخت شده و طاقتم تمام گشته ، 30 سال است چون او پديد مىآيد من گم مىشوم و چون من پديد\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمىآيم ، او غايب مىگردد . حضور او در غيبت من است ! هر چند زارى مىكنم ، مىگويد : يا من باشم ، يا تو . جنيد رو به حاضرين كرد و گفت : بنگريد كسى را كه متحيّر حق تعالى است . پس به نورى گفت : چنان بايد ، كه نهان و آشكارا ، تو ، تو نباشى ، همه او باشد .\r\nحكايت كرده‌اند كه وى مىگفت : پيرمردى ضعيف را ديدم كه با تازيانه مىزدند ؛ ولى وى فرياد نمىكرد و صبر مىنمود ، چون به زندانش فرستادند ، در عقبش رفتم و گفتم : اى پير ! تو چنين ضعيف و بىقوّت ، بر زخم چون صبر كردى ؟ گفت : اى فرزند ! به همّت ، بلا توان كشيد ، نه به تن . گفتم : به نزد تو ، صبر چيست ؟ گفت : آن كه در بلا آمدن را چنان پندارد ، كه از بلا بيرون رفتن . پرسيدم : راه به معرفت چيست ؟ گفت : هفت درياست از نار و نور ، چون از اين هفت بگذرى ، به معرفت خلق اولين و آخرين را به يك لقمه فروبرى .\r\nگفتار\r\n- سال‌ها مجاهده كردم و در به روى خود بستم و پشت بر خلق نمودم و رياضها كشيدم ، راه بر من گشوده نشد . با خود گفتم : كارى بايد كرد ، تا گشايشى حاصل شود ، يا تن نابود گردد . پس خويش را خطاب كردم : سال‌هاست به مراد خود خوردى ، ديدى ، شنيدى ، گفتى ، رفتى ، آمدى ، خُفتى ، برخاستى ، عيش كردى ، شهوت راندى ، بايد فكر چاره و در بند حقوق حقّ شوى ، تا صاحب دولت گردى و گرنه در راه حق فرومانى . پس چهل سال چنين كردم و مىشنيدم كه دل‌هاى اهل معرفت لطيف است ، به طورى كه هر چه بينند و شنوند ، سرّ آن دانند ؛ ولى اين معنى را در خود نمىيافتم . گفتم : قول انبيا و اولياى حقّ است ، اشكال در من است و آن جا خلاف راه ندارد ، پس از آن گفتم : در خود فرو شوم و ببينم اشكال از كجاست . به خود فرو رفتم و آفت را يافتم ديدم نفْس با دل من يكى شده ، هر چه به دل مىآيد ، نفس حَظِّ خويش بر مىگيرد و بر جاى مىماند و\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nپرورده مىشود . چون اين بديدم ، هر چه نفس بدان بيآسودى ، نكردمى و به چيز ديگر چنگ زدمى ؛ آنگه اسرار در من ظاهر شد . پرسيدم : [ با زبان حال 
  ] : تو كيستى ؟ گفت : من از بىكامى پديد آمده‌ام . به مريدان و سالكين هم بگو : كام ، در بىكامى است ؛ و درمان رسيدن به مقصود ، در نرسيدن به مراد و كام خود است .\r\n- « الجمعُ بالحقِّ تفرقةٌ عن غيره ، و التّفرقةُ عن غيره جمعٌ به . »\r\nجمع شدن به حق ، جدا شدن از غير او است ، و جدا شدن از غير حق ، جمع شدن به او است .\r\n- « من لم يعرف اللَّهَ فى الدّنيا ، لم يعرفه فى الآخرة . »\r\nهر كس خدا را در دنيا نشناسد ، در آخرت هم نخواهد شناخت .\r\n- « لكلِّ شىءٍ عقوبةٌ ، و عقوبةُ العارف انقطاعُه عن الذّكر . »\r\nبراى هر چيز عذابى است ، و عذاب عارف جدا شدن از ياد خدا است .\r\n- « مَن رأيتَه يدّعى مع اللَّه - تعالى - حالةً تخرجه عن حدّ علم الشّرع ، فلا تقرّبنَّ منه . »\r\nاگر ديدى كسى حالت [ ارتباطى 
  ] را با خدا ادعا مىكند در حالى كه آن حالت او را از مرز علم شرع خارج مىكند [ و عمل به احكام شرع نمىنمايد 
  ] ، نزديكش نشو .\r\n- « من رأيتَه يركَن إلى غير أبنآء جنسه و يخالطهم ، فلا تقربنَّ منه . »\r\nاگر ديدى كسى به ناهمسان و غير اهل [ راه 
  ] آرام مىگيرد و با آن‌ها و رفت و آمد دارد ، نزديكش مشو .\r\n- « من رأيتَه يسكن إلى الرّياسة و التّعظيم ، فلا تقربنَّ منه ، و لاترتفق به و إن أرفقك ، و لاترجُ له فَلاحاً . »\r\nاگر ديدى كسى به رياست و بزرگ داشتنش دل مىبندد ، نزديكش مشو و با او رفاقت و دوستى مكن هر چند تو را به دوستى بگيرد و اميدى به رستگارىاش نداشته باش .\r\n- « فقيرٌ رجع إلى الدّنيا إن متَّ جوعاً فلا تقربنَّ منه ، و لاترفق به إن أرفقك ؛ فإنّ رفقَه يقسى قلبَك أربعين صباحاً . »\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nاگر فقير و [ سالكى 
  ] به دنيا رجوع كرد [ و دلبسته‌ى آن شد 
  ] اگر از گرسنگى هم بميرى به او نزديك مشو و با او دوستى و رفاقت مكن ، هر چند كه با تو دوستى كند ، زيرا رفاقت و دوستى با او دلت را تا چهل روز سخت و با قساوت مىكند .\r\n- « من رأيتَه مستغنياً بعلمه ، فلا تأمن جهلَه . »\r\nاگر ديدى كسى به علمش احساس‌نيازى مىكند پس از نادانىاش ايمن مباش .\r\n- « من رأيتَه مدّعياً حالةً باطنةً لايدلّ عليها و لايشهد عليها حفظُ ظاهره ، فاتّهمه على دينه . »\r\nاگر ديدى كسى حالت درونى را ادّعا مىكند و حفظ ظاهرش بر آن نشانى و گواهى نمىدهد ، او را در دينش متّهم كن .\r\n- « من رأيتَه يرضى عن نفسه ، و يسكن إلى وقته ، فاعلم أنّه مخدوعٌ ، فاحذَره أشدَّ الحذَر . »\r\nاگر ديدى كسى از خود راضى و خشنود است و به وقت خويش اعتماد دارد ، بدان كه او فريب خورده است ، پس از او سخت‌ترين پرهيز و دورى را كن .\r\n- « أعلى مقامات أهل الحقآئق انقطاعُهم عن الخلآئق ، و سبيلُ المحبّين ألتلذّذُ بمحبوبهم ، و سبيلُ الرّاجين التأمّيلُ لمأمولهم ، و سبيلُ الفانين الفناءُ فى محبوبهم و مأمولهم ، و سبيلُ الباقين البقاءُ ببقآئه ، و من ارتفع عن الفنآء و البقآء ، فحينئذٍ لافنآءَ و لابقآءَ . »\r\nبالاترين مقام‌هاى اهل حقيقت ، بريده شدن آنان از خلق و مردم است ، و راه محبّين و عاشقان لذّت بردن و كام جويى از محبوبشان است ، و راه اميدواران ، اميد بستن به آن كسى است كه محلّ بستن آرزو است ، و راه اهل فناء فانى شدن در محبوب و شخص مورد آرزويشان است ، و راه اهل بقاء باقى بودن به بقاء او [ حضرت حق 
  ] است و هر كسى از فانى شدن و باقى بودن بگذرد ، در اين هنگام نه فنايى دارد و نه بقايى .\r\n- « إن المحبّةَ للمحبوب تتزايد من لطآئف المحبوب . »\r\nبه راستى كه محبّت به محبوب ، از ناحيه‌ى لطف‌ها و عنايت‌هاى او افزون مىگردد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n- « إذا ستر الحقُّ من أحدٍ ، لم يهده استدلالٌ و لاخبرٌ . »\r\nهنگامى كه [ حضرت 
  ] حق از كسى پوشيده شود ، هيچ استدلال و خبرى [ و يا : روايتى 
  ] نمىتواند او را رهنمون گردد .\r\n- « لايغرّنَّك صفآءُ العبوديّة ، فإنّ فيها نسيانُ الرّبوبيّة . »\r\nمبادا صفاى بندگى تو را فريفته كند ، زيرا در بندگى ، نسيان و فراموش نمودن ربوبيّت و پروردگارى گنجانيده شده است .\r\n- عبوديّت ، مشاهده‌ى ربوبيّت است .\r\n- مقرّبين آن قومند ، كه جان ايشان از كدورت بشريّت آزاد گشته و از آفت نفس صافى و از هو اخلاصى يافتند ؛ تا در صف اوّل و درجه‌ى اعلى با حقّ بيارميدند و از غير او رميده ، نه مالك بودند ، نه مملوك .\r\n- يك ساعت عارف به خدا ، بهتر است نزد خدا از عبادت متعبّدانِ هزار ساله .\r\n- از وى نقل است كه : در مقابل كعبه ايستاده بود و لب‌هاى خود را حركت مىداد ، گويا سؤالى مىكند ، سپس اين اشعار بخواند :\r\n كفى حُزناً أنّى اناديك دآئباً * كأنّى بعيدٌ ، أو كأنّك غآئبٌ \r\nمرا همين حزن و اندوه بس است كه با جديّت و زحمت و همواره تو را\r\nمىخوانم به گونه‌اى كه گويى من دورم يا گويى تو غايب هستى .\r\n و أسأل منك الفضلَ من غير رغبة * و لم أرَ مثلى زاهداً فيك راغبٌ \r\nو اين كه از تو خواهان كرم بدون ميل و رغبتت باشم ، و كسى را همانند خود كه\r\nهم نسبت به تو بىميل باشم و هم ميل و رغبت داشته باشم ، نمىبينم .\r\n- كسى به وى نوشت :\r\n إذا كان كلُّ الكلِّ فى النّور فانياً * إبِن لى عن أىِّ الوجودين أخبرُ ؟ \r\nوقتى تمام و كلّ هستى در نور الهى فانى و نابود گردد ، به من بگو كه از كدام يك\r\nاز وجودها خبرت دهم .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nوى فوراً جواب داد :\r\n إذا كنتَ فيما ليس بالوصف فانياً * فوقتُك فى الأوصاف عندى تحيّرٌ \r\nاگر در آن چه در وصف نيايد فانى هستى ، وقت و حالت تو در اوصاف در نزد\r\nمن تحيّر و سرگشتگى است .\r\n- هميشه در دست تسبيحى داشت . پرسيدند ؟ « تستجلب الذّكر ؟ » ؛ ( ياد خدا را به سمت خود مىكشى ؟ [ خدا را ياد مىكنى ؟ 
  ] ) گفت : خير ، « أستجلب الغفلةَ » ؛ ( غفلت و نسيان را از خود بيرون مىكشم . )\r\n- از او پرسيدند : دليل بر خدا چيست ؟ گفت : هم خداى تعالى . گفتند : پس حال عقل چيست ؟ گفت : عقل ، عاجزى است ، و عاجز ، دلالت نتواند كرد جز بر عاجزى چون خود .\r\nشعر\r\n - كادت سرآئرُ سرّى أن تُسرَّ بها * أوليتَنى من سرورٍ لاأسمّيه \r\nنزديك است كه خفاياى باطنم اسرارم را افشاء و فاش كند ، يا كاش كه از\r\nخوشحالى نام محبوبم را نمىبردم .\r\n فصاح للسّرّ سرٌّ منك يرقبه * كيف السّرورُ بسرّ دون مبديه ؟ \r\nپس سرّى از سوى تو در حالى كه منتظر آن بود ، به سرّ و درونم فرياد برآورد كه :\r\nچگونه با سرّى بدون ظاهر كننده‌ى آن [ حضرت حق 
  ] خوشحال و شادمان\r\n[ هستى ؟ 
  ]\r\n فظلَّ يلحظه سرّاً ليلحظه * والحقُّ يلحظنى إلّااراعيه \r\nپس باطن من پيوسته او را ملاحظه مىنمايد و به او توجّه دارد تا اين كه\r\nنگريست تا او مرا بنگرد و حال آن كه حق مرا مىنگرد كه چرا من مراعاتش\r\nنمىكنم .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n وأقبل السرُّ يغنى الكلُّ عن صفتى * وأقبل الحقُّ يُغنينى و يغنيه \r\nپس باطنم روى آورد به طورى كه همه از صفت من بىنياز بودند و وقتى حق\r\nروى آورد ، هم مرا بىنياز كرد و هم خودش بىنياز بود . « 1 »\r\n\r\n( 698 ) سيّد احمدبن محمد هادى « 2 »\r\nاز اكابر علما و اولياى صاحب كرامات است . در سال 945 در مكه از دنيا رفت و در مَعْلاة « 3 » در نزد قبور بنى علوى به خاك سپرده شده . « 4 »\r\n\r\n( 699 ) سيد احمد بن محمد بن يونس بدرى « 5 »\r\nاز پيشوايان اولياى عارفين و اعيان علماى عاملين و صاحب كرامات است . با شيخ احمد شناوى و ديگر عرفا مصاحبت نمود و در سال 1071 در مدينه‌ى منوّره چشم از جهان فروبست و در بقيع در شرق مزار حليمه‌ى سعديّه « 6 » به خاك سپرده شد . « 7 »\r\n\r\n\r\n","description":"","footnote":"\r\n( 1 ) . تذكرة الاولياء ؛ رشحات عين الحياة ؛ نفحات الانس ، شماره‌ى 70 ؛ طبقات شعرانى ، ص 74 ، ج 1 ؛ حلية الأولياء ( طبقات ابونعيم ) ، ج 10 ، ص 249 . گويند : وى به اعتبار زيبايى و نورانى بودن صورتش به « نورى » معروف شده و نيز به گروهى از اهل عراق « نورى » گفته مىشود اما جهت انتسابشان معلوم نيست . آن چه مسلّم است وى به « نور » بخارا منتسب نيست .\r\n( 2 ) . هادى : 1 . هدايتگر و راهنما ؛ 2 . نام چندين جا و يا شهر واقع در مصر است . براى توضيح بيشتر ، ر . ك : معجم البلدان .\r\n( 3 ) . مَعْلاة : گورستانى واقع در فيما بين مكه و بدر .\r\n( 4 ) . كرامات الأولياء .\r\n( 5 ) . بدرى : 1 . منسوب به بَدْر ، روستا و آبگاه معروف در جنوب غربى مدينه‌ى منوّره ؛ 2 . منسوب به جدّ به نام بدر ؛ 3 . منسوب به محله‌ى بَدْرِيّه از محلات نهرالمعلّى واقع در بغداد كه گروهى از اهل علم در آن جا مىزيستند ؛ 4 . منسوب به بلده‌اى به اين نام واقع در عراق ؛ 5 . منسوب به ناحيه‌اى به نام بدر ، واقع در يمن .\r\n( 6 ) . حليمه سعديّه : صاحبيه معروفه از بنى سعد بن بكر مادر رضاعى رسول اكرم - صلّى اللَّه عليه و آله و سلّم - .\r\n( 7 ) . كرامات الأولياء .\r\n","page_name":" 114 ","page_number":114},
  {"content":"\r\n\r\n\r\n( 700 ) ابوالعلا ، احمد بن محمود يزدى « 1 »\r\n\r\n( 701 ) احمد مدعوّ حمده مجذوب « 2 »\r\nعارف بزرگ و صاحب كشف و كرامات است . در سال 1026 به ديار باقى شتافت و در باب النّصر به خاك سپرده شد . « 3 »\r\n\r\n( 702 ) احمد بن قطب الدّين مخلوف\r\nاز اخيار و بزرگان عارفين و صاحب كرامات است در جداده قريه‌اى از تونس تولد يافت ، تا آن‌كه به حدّ رشد رسيد و به قصد سلوك به هر كجا سفر نمود تا اين كه در مُنْيَة « 4 » مصر دار دنيا را وداع گفت و در همان جا به خاك سپرده شد . « 5 »\r\n\r\n( 703 ) ابوالعبّاس ، احمد مُرْسى « 6 »\r\n\r\n\r\n","description":"","footnote":"\r\n( 1 ) . يزدى : منسوب به يزد ، شهر معروف واقع در جنوب شرق اصفهان و مركز استان يزد .\r\n( 2 ) . مدعوّ حمده : كسى كه حَمْدَة خوانده مىشود .\r\n( 3 ) . كرامات الأولياء .\r\n( 4 ) . منية / منية عجب : از روستايى واقع در اندلس ، منسوب به آن را منيى گويند ؛ 2 . نام شخص ( زن ) ؛ 3 . نام ديگرروستاى بيضاء واقع در مصر ؛ 4 . نام جاهاى ديگر ، براى توضيح بيشتر ، ر . ك : معجم البلدان .\r\n( 5 ) . كرامات الأولياء .\r\n( 6 ) . مُرْسى : منسوب به مُرْسِيَّه و يا مُرْسِيا ، شهرى مشهور واقع در اندلُس .\r\n","page_name":" 115 ","page_number":115},
  {"content":"\r\n\r\nاز اكابر عرفا ، صاحب مقامات عاليه و كرامات ظاهره و شاگرد شيخ ابوالحسن شاذلى است كه در سال 686 به ملكوت اعلى پيوست .\r\nگفتار\r\n- « جميعُ الأنبيآء - عليهم‌السّلام - خُلقوا من الرّحمة ، و نبيّنا - صلّى اللَّه عليه و آله و سلّم - هو عينُ الرّحمة . »\r\nتمام انبيا - عليهم‌السّلام - از رحمت [ حضرت حق 
  ] خلق شده‌اند ، ولى پيامبر ما - صلّى اللَّه عليه و آله و سلّم - سرچشمه [ و يا خود 
  ] رحمت است .\r\n- « الفقيهُ من انفَقَهَ الحجابُ عن عينَى قلبِه . »\r\nفقيه كسى است كه پرده از دو چشم دلش بركَنده شده باشد .\r\n- « رجالُ اللّيل هم الرّجالُ ، و كُلَّى أظلم الوقتُ ، قَوى نورُ الولىّ ضرورةً . »\r\nمردان شب ، مردان واقعى هستند و هر چه وقت تاريك گردد و گرفتارى زمانه افزون شود بىاختيار [ و يا مسلّماً 
  ] نور ولىّ خدا قوى مىگردد .\r\n- « إنّ للَّه‌عباداً ، محق أفعالهم بأفعاله ، و أوصافهم بأوصافه ، و ذاتهم بذاته ، و حمّلهم من أسراره ما يعجز عامةُ الأوليآء عن سماعِه . »\r\nهمانا خداوند بندگانى دارد كه افعال و كارهاى آنان را با افعال خود ، صفات ايشان را با صفات خود و ذات و وجودشان را با ذات از بين برده و در خود فانى نموده است و از اسرارش مقدارى برايشان حمل نموده [ و به آنان عنايت فرموده 
  ] كه عموم اوليا از شنيدن آن‌ها عاجزند .\r\n- در معنى حديث « من عرف نفسَه ، عرف ربَّه » . مىگفت :\r\n« من عرف نفسَه بذلِّها و عجزِها ، عرف اللَّه بعزّه و قدرته . »\r\nهر كس خود را شناخت ، پروردگارش را شناخته است و هر كس خود را به پستى و ناتوانى بشناسد ، خداوند را به عزّت و سربلندى و قدرت شناخته است .\r\nاز استاد خويش نقل مىكند :\r\n« من ثبتت ولايتُه من اللَّه - تعالى - لايكره الموتَ ، و هذا ميزانٌ للمريدين ، ليزنوا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبه على نفوسهم إذا ادّعوا ولايةَ اللَّه ؛ فإنّ من شأن النّفوس وجودَ الدّعوى للمراتب العالية من غير أن يسلُك السّبيلَ الموصلَ إليها . قال تعالى :  فَتَمَنَّوُا الْمَوْتَ إِنْ كُنْتُمْ صادِقِينَ  « 1 » . »\r\nهر كس دوستيش از جانب خداوند متعال ثابت و استوار باشد ، از مرگ كراهت ندارد و اين وسيله‌ى سنجش مريدين است تا هنگامى كه ادّعاى ولايت و دوستى خدا را مىكنند ، خود را با آن بسنجند ؛ زيرا كار نفوس انسانى ادّعاى مراتب و درجات بالا و والاى ايمان و ولايت است بدون اين كه راهى را كه به آن مراتب مىرساند ، پيموده باشند ، خداوند متعال مىفرمايد : « پس اگر راست مىگوييد ، مرگ را آرزو كنيد . » )\r\n- « للنّاس أسبابٌ ، و سببُنا نحنُ الإيمانُ و التّقوى ، قال اللَّهُ تعالى :  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ  « 2 » . »\r\nبراى مردم اسباب و وسيله‌هايى است ، ولى وسيله و دستاويز ما ايمان و تقوى است ، خداوند متعال مىفرمايد : « و اگر اهل شهرها ايمان مىآوردند و تقوى مىورزيدند ، مسلّماً درهايى از بركات [ الهى 
  ] از آسمان و زمين بر آنان مىگشوديم .\r\n- « لن يصلَ الولىُّ إلى اللَّه - تعالى - حتّى ينقطع عنه شهوةُ الوصول إلى اللَّه - تعالى . »\r\nولىّ خدا به خداوند متعال نمىرسد ، مگر اين كه خواسته و شهوت رسيدن به خدا از او گسسته و تمام شود .\r\n- عزّت را نديدم مگر در نظر از خلق برداشتن . روزى سگى را ديدم ، قدرى نان همراه داشتم ، پيشش انداختم ، التفاتى نكرد ، نزديك دهانش بردم ، باز التفاتى نكرد ، گويا كسى با من مىگفت :\r\n« افٍّ لمن يكون الكلبُ أزهدُ منه ! »\r\nاف به حال كسى كه سگ از او زاهدتر است .\r\n\r\n\r\n","description":"","footnote":"\r\n( 1 ) . سوره‌ى بقره ، آيه‌ى 94 .\r\n( 2 ) . سوره‌ى اعراف ، آيه‌ى 96 .\r\n","page_name":" 117 ","page_number":117},
  {"content":"\r\n\r\n- ابراهيم خليل جوانمرد شمرده نشد ، مگر براى اين كه بت‌هاى حسّى بشكست . اى فرزند من ! تو را هم بت‌هاى پنجگانه نفس و هوى و شيطان و شهوت و دنيا است ، چنان چه آن‌ها شكستى ، جوانمردى .\r\n- چون مىديد كسى زهد از دنيا اختيار نموده ، به وى مىگفت : دنيا را بزرگ شمردى ؛ زيرا براى آن وجود قايل شدى و زهد از آن ورزيدى ، دنيا كوچك‌تر از آن است كه زهد از آن ورزى . « 1 »\r\n\r\n( 704 ) ميرزا احمد مرشد چلويى « 2 »\r\nمردى برجسته و صاحب كمالات معنوى و در تحمل مشّاق دنيوى يگانه بود . يك جلسه با وى ملاقات نمودم ، با آن كه مردى صورتاً عامى بود ، براى تربيت اخلاقى و تذكرات مفيد به سالكين بسيار قابل تقدير بود .\r\n\r\n( 705 ) شيخ احمد مزيِّن « 3 »\r\nاهل معرفت ، صاحب كمالات نفسانى است و اگر چه در ظاهر مردى دلاك بود ، ولى در طريق حقّ پرستى چالاك بود .\r\nگفتار\r\nحاج ملّا زين العابدين شيروانى - متوفى به سال 1253 - كه الفت تمام با وى داشت ،\r\n\r\n\r\n","description":"","footnote":"\r\n( 1 ) . طبقات شعرانى ، ج 2 ، ص 12 ؛ نفحات الانس ؛ رشحات عين الحياة ، شماره‌ى 552 .\r\n( 2 ) . چلويى : كسى كه شغلش فروش چلوخورشت است .\r\n( 3 ) . مزيّن : 1 . حجّام و رگزن و خون گير ؛ 2 . آرايشگر سر و صورت .\r\n","page_name":" 118 ","page_number":118},
  {"content":"\r\n\r\nمىگويد : از وى سؤال كردم راه حق را چون يافتى ؟ و در طريق حق چون شتافتى ؟\r\nگفت : راه حقّ دور نيست ، كه بشتابيم و ايزد - تعالى - مفقود نيست ، كه دريابيم ، حضرت تعالى از شدت عيان پنهان ، و از كثرت ظهور مخفى از اين و آن است . مگر جمال معنىِ :\r\n« هو أقرب إليه من حبل الوريد » « 1 » ؛ ( او از رشته‌ى رگ گردن به من نزديك‌تر است . ) را نديده‌اى ؟ و يا به مضمون  وَ هُوَ مَعَكُمْ أَيْنَ ما كُنْتُمْ  « 2 » ؛ ( و هر كجا باشيد خدا با شماست . ) نرسيده‌اى ؟ و معنى :  فَأَيْنَما تُوَلُّوا فَثَمَّ وَجْهُ اللَّهِ  « 3 » ؛ ( هر كجا روى كنيد همانجا وجه و چهره‌ى [ و اسماء و صفات 
  ] خداست . ) را نمىدانى ؟ و آيه‌ى :  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  « 4 » ؛ ( او اول و آخر و ظاهر و باطن است . ) را نمىخوانى ؟ دريغا ! كه جمالِ  ما رَمَيْتَ إِذْ رَمَيْتَ  « 5 » ؛ ( هنگامى كه تير انداختى تو نينداختى . ) مشاهَدِ تو نشده ، و عروس  إِنَّهُ بِكُلِّ شَيْءٍ مُحِيطٌ  « 6 » ؛ ( همانا او به همه چيز احاطه دارد . ) در كنار تو نيامده ، تا بدانى كه حضرتِ هويّت را با جميع مظاهر معيّت ، متحقّق است . چنان چه ماهيّت مطلقه را وجود در ماهيّت مجرّده مخلوط ، لاجرم هويّت را سريان در اشياء ، مانند سريان واحد است در اعداد ، چنان چه هيچ عددى بىواحد نيست . و اگر نظر به حقيقت كنى ، در همه مراتب ظهور واحد را است ، و اختلاف به حسبِ تكرار و اضافات است و آن جز امر اعتبارى بيش نيست ، كذلك هيچ موجودى بىمعيّت هويّت ، كسوت شهود نتواند پوشيد ؛ اما ديدار او را هر ديده نتواند ديد ، و چون ديده‌ى حق بين كسى را حاصل شود و بينش « ليس فى الدّار غيرُه ديّارٌ . » ؛ ( در خانه ، غير از خدا ديّار و كسى موجود نيست . ) ظاهر گردد ، و اختلاف هستى و ما و من پرستى از ميان برخيزد ، دويى و من و تويى\r\n\r\n\r\n","description":"","footnote":"\r\n( 1 ) . مضمون آيه‌ى 16 ، سوره‌ى ق است .\r\n( 2 ) . سوره‌ى حديد ، آيه‌ى 4 .\r\n( 3 ) . سوره‌ى بقره ، آيه‌ى 115 .\r\n( 4 ) . سوره‌ى حديد ، آيه‌ى 3 .\r\n( 5 ) . سوره‌ى انفال ، آيه‌ى 17 .\r\n( 6 ) . سوره‌ى فصّلت ، آيه‌ى 54 .\r\n","page_name":" 119 ","page_number":119},
  {"content":"\r\n\r\nمرتفع شود ، و به سرِّ  وَ فِي أَنْفُسِكُمْ أَ فَلا تُبْصِرُونَ  « 1 » ؛ ( و آيا در خودتان نمىنگريد [ و تأمّل نمىكنيد ؟ 
  ] ) برسد ، و حقيقتِ « ليس فى الوجود إلّااللَّهُ . » ؛ ( در عالم هستى غير خدا موجود نيست . ) را معلوم كند ، آن گاه بىاختيار « در هر چه نظر كردم ، سيماى تو مىبينم » بگويد .\r\n\r\n( 706 ) ميرزا احمد ، متخلّص به مظفّر\r\nعارفى بزرگوار و مردى عامى است كه در قرن 13 و 14 در دهوك « 2 » مىزيست و گاهى شعر مىسرود . معصومعلى شاه ، حاج محمّد - قرن 13 و 14 - وى را ديدار كرد .\r\n\r\n( 707 ) ابوالعبّاس ، احمد ملئُم\r\nاز اعاظم مشايخ و محقّقين اهل معرفت مصر است و طالبين از بلاد مختلفه براى درك فيض به خدمتش مىرفتند . با آن كه شاهزاده بود از قيودات زندگى بر كنار مىشد و دلبستگى به دنيا و مافىها نداشت . به قدرى عمرش زياد بود كه مردم در مدت عمر او اختلاف مىكردند . روزى از خودش پرسيدند گفت : الان نزديك 400 سال است . در حدود سال 600 از دنيا رفت و در حَسنيّه مصر به خاك سپرده شد .\r\nگفتار\r\n- اقطاب اقطاب نشدند و اوتاد اوتاد نشدند و اوليا اوليا نشدند ، مگر براى آن كه پيغمبر - صلّى اللَّه عليه و آله و سلّم - را بزرگ داشتند و او را به عظمت شناختند و شريعتش را تجليل\r\n\r\n\r\n","description":"","footnote":"\r\n( 1 ) . سوره‌ى ذاريات ، آيه‌ى 21 .\r\n( 2 ) . دهوك : استانى مشهور واقع در عراق .\r\n","page_name":" 120 ","page_number":120},
  {"content":"\r\n\r\nنمودند و قيام به آداب او كردند .\r\n- « إذا امتلأ القلبُ من النّور ، دُكَّ كلُّ حجابٍ بين العبد و بين اللَّه تعالى . »\r\nهنگامى كه دل از نور پر شود ، تمام حجاب‌هاى ميان بنده و خداوند متعال نابود مىگردد . « 1 » - از احمد بن ابى الحسين نقل مىكند كه :\r\n« إذا استوى الحقُّ - سبحانه على قلب عبدٍ ، ذهب ما من العبد ، و بقى ما من اللَّه - تعالى ؛ فيبقى العبدُ كالفخّارِ فى ابتدآء النّشأة ، لاحِراك له من حيثُ نفسِه ، و إنّما حراكُه من الّذى يحرَكه ، و لا اختيارَ له ، و لاإرادةَ ، و لا علمَ ، و لاعمَل . »\r\nوقتى خداوند سبحان بر دل بنده‌اى چيره مىگردد ، تمام آن چه از بنده است از بين مىرود ، آن چه از خداوند متعال است باقى مىماند ، پس بنده مانند گل پخته و سُفال در آغاز وجودش بدون حركت از ناحيه‌ى خودش باقى مىماند و تنها حركتش از كسى [ حضرت حق 
  ] است كه او را حركت مىدهد ، و هيچ اختيار و يا اراده و يا علم و يا عملى براى او نيست [ و همه را فانى در حق مىبيند 
  ] .\r\n\r\n( 708 ) احمد بن مودّد بن يوسف چَشتى « 2 »\r\nپس از پدر در تربيت سالكين كوشيد و صاحب شفقت و مروّتى تمام بر خلايق بود .\r\nدر سال 507 متولّد شد و در سال 577 چشم از جهان فروبست . « 3 »\r\n\r\n\r\n","description":"","footnote":"\r\n( 1 ) . طبقات شعرانى ، ج 1 ، ص 137 .\r\n( 2 ) . چشتى / جشتى : منسوب به طريقه‌ى چَشْتِيّه از طريقه‌هاى اهل معرفت كه به دليل سكونت مؤسّس آن در چَشْت نام روستايى و سپس قصبه‌اى به اين نام واقع در شرق و نزديكى هرات بدين نام موسوم شده است .\r\n( 3 ) . رشحات عين الحياة ؛ نفحات الانس ، شماره‌ى 395 ؛ طرائق الحقائق ، ج 2 ، ص 62 .\r\n","page_name":" 121 ","page_number":121},
  {"content":"\r\n\r\n\r\n( 709 ) مولانا احمد بن موسى\r\nولىّ الهى كه شرحى بر گلشن راز شيخ محمود شبسترى نگاشت .\r\n\r\n( 710 ) احمد بن موسى ثَقَفى « 1 »\r\nاز كسانى است كه خداوند به خالص ذكر و عناياتش برگزيد ، و بر مكنون سرّش آگاه ساخت .\r\nشعر\r\n جهولٌ ليس تنهاه النّواهى * و لا تلقاه إلّاو هو ساهى \r\n[ انسان موجود 
  ] بسيار نادانى است كه نهىهاى خداوند او را باز نمىدارد ، و او را\r\nجز در حالت سهو و غفلت و فراموشى ملاقات نمىكنى و نمىبينى .\r\n يَسرِ بيومه لعباً و لهواً * و لايَدرى و فى غَده الدّواهى \r\nبا حالت بازى و سرگرمى به روز خود خوشحال است ، و نمىداند كه در\r\nفردايش چه مصيبت‌ها خواهد داشت .\r\n مررتُ بقصر ، فرأيتُ أمراً * عجيباً ، فيه مزدجرٌ و ناهى \r\nبه قصر و كاخى گذشتم و امر شگفت انگيزى را ديدم ، كه مايه‌ى [ عبرت و 
  ] و پند\r\nو بازدارندگى [ از گناهان 
  ] بود . عجيب بود و انسان را پند مىداد .\r\n بدا فوقَ السّرير ، فقلتُ : من ذا ؟ * فقالوا : ذلك الملكُ المُباهى \r\n[ كسى در 
  ] بالاى تخت ظاهر شد ، گفتم : اين كيست ؟ گفتند : اين همان پادشاهى\r\n\r\n\r\n","description":"","footnote":"\r\n( 1 ) . ثَقَفى : منسوب به قبيله‌ى عربىِ ثَقيف .\r\n","page_name":" 122 ","page_number":122},
  {"content":"\r\n\r\nاست كه [ به سلطنت خويش 
  ] افتخار مىكند .\r\n رأيتُ على الباب سودَالجوارى * ينُحنَ و هنّ يكسُرن المَلاهى \r\nبر دَرِ [ قصر 
  ] آن كنيزهاى سياهى را ديدم ، كه شيون و زارى مىكنند و ابزار آلات\r\nلهو را مىشكنند .\r\n تبين أىَّ دارٍ أنت فيها * و لاتسكن إليها و أدرِ ماهى \r\nبدان كه در كدام خانه هستى و به آن آرام مگير و دل نبند و بدان كه آن چگونه\r\nمنزل‌گاهى است ؟ « 1 »\r\n\r\n( 711 ) مولانا احمد مَوْصِلى شامى « 2 »\r\nعارفى بزرگوار كه به خالص ذكر الهى برگزيده شد و به اسرار مكنونات غيبى آگاهى يافت و شراب مشتاقان را نوشيد .\r\nحكايت\r\nاحمد ميمونى مىگويد به وى گفتم : حديثى برايت هديه آورده‌ام . گفت :\r\n« هاتِ ؛ فإمّا أن يأتينى المزيدُ من اللَّه - سبحانه - فاعمل عليه ؛ و إمّا أن أشهق شهقةً ، فأموت . »\r\nبياور ، پس يا چيز افزونى از ناحيه‌ى خداوند سبحان براى من مىآيد كه به آن عمل مىكنم ، و يا فريادى برآورده و جان مىسپارم .\r\nگفتم : از ابى العاليه به من رسيده كه : در بعضى از كتب خوانده‌ام حديثى را كه خواب\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 138 .\r\n( 2 ) . موصلى : منسوب به مَوْصِل شهر قديمى و مشهور واقع در شمال عراق ؛ شامى : منسوب به شام كه در اصطلاح قديم علاوه بر سوريّه شامل اردن و فلسطين نيز بوده است .\r\n","page_name":" 123 ","page_number":123},
  {"content":"\r\n\r\nرا از من ربوده و شهوات را از من دور ساخته و آن اين است :\r\n« يا معشرَ الربّانييّن من أمّة محمّدٍ ! إنتدبواالدّارَ . »\r\nاى گروه ربّانى [ و منسوبين به پروردگار 
  ] از امّت حضرت محمّد - صلّى اللَّه عليه و آله و سلّم - آماده‌ى خانه‌اى شويد .\r\nهنوز سخن من تمام نشده بود ، كه وى سرخ و سياه شد و غشّ كرد . بقيّه كلام اين است :\r\n« أرضُها زبرجدٌ أصفرٌ ، متدلّيةٌ عليها أشجارُ الجنّة . »\r\n[ كه 
  ] زمينش از زبرجد زرد است و درختان بهشت بر آن آويخته [ و سايه افكنده‌اند 
  ] .\r\nچون وى را چنين ديدم ، برخاستم و رفتم . « 1 »\r\n\r\n( 712 ) شيخ احمد مولا\r\nعارف مجذوب ، صاحب كمالات نفسانى است . وى شاگرد بابا كمال جُندى است كه از شاگردان نجم الدّين كبرى - متوفى به سال 618 - بود . « 2 »\r\n\r\n( 713 ) شيخ احمد مُولَه « 3 »\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 134 .\r\n( 2 ) . رشحات عين الحياة ؛ نفحات الانس ، در ضمن شرح حال بابا كمال جندى ، شماره‌ى 472 .\r\n( 3 ) . موله / مولهين : كسى كه شدت حزن و اندوه و يا وجد و شادمانى و شيفتگى ، او را سرگشته و حيران نموده باشد . ج : مولهين .\r\n","page_name":" 124 ","page_number":124},
  {"content":"\r\n\r\n\r\n( 714 ) ملّا احمد بن ملّا مهدى كردستانى ، متخلص به الفت\r\nدر علم و فضل و ذوق و حال معروف و مورد توجّه است . پدرش نيز وى را در سنندج « 1 » شيخ الاسلام مىخواند . با رضاقلى خان هدايت - قرن 13 - معاصر بود .\r\nشعر\r\n - همه مرغان چمن ، در قفسم جمع شوند * گر بدانند چو من ، ذوق گرفتارى ما \r\n در جهان ، يك دل آزرده نمىماند اگر * باز گيرند ازو ، شغل دل آزارى ما\r\nاى راهرو ! همراه شو مردانِ راهْ آگاه را * ترسم كه چون آگه شوى گم كرده باشى راه را \r\n\r\n( 715 ) احمد مهنى « 2 »\r\n\r\n( 716 ) مولانا احمد ميرشطّى « 3 »\r\nاهل معرفت و استاد اخلاقى بابا فرج - قرن ششم - است .\r\n\r\n\r\n","description":"","footnote":"\r\n( 1 ) . سنندج : مركز استان كردستان ايران .\r\n( 2 ) . مِهَنى : منسوب به : 1 . مِهْنِه يا مَيْهنِه از روستاهاى بزرگ خاوران ( ناحيه‌اى واقع در فيما بين سرخس و ابيورد در خراسان ) ؛ 2 . از روستاهاى غزنه ؛ 3 . مَهَن ، يكى از مضافات مشهد .\r\n( 3 ) . ميرشطى : منسوب به جدّ به نام مير شطّ : 1 . مُخَفّفِ امير شطّ به معناى متولّى و سرپرست رود ؛ 2 . نام جايى .\r\n","page_name":" 125 ","page_number":125},
  {"content":"\r\n\r\n\r\n( 717 ) احمد مَيْمونى شامى « 1 »\r\nنوشنده‌ى شراب مشتاقان و برگزيده‌ى خالص درگاه الهى است . « 2 »\r\n\r\n( 718 ) شيخ احمد نجّار استرآبادى\r\nاز مشايخ اهل معرفت خراسان است كه با جعفر بن يونس - متوفى به سال 334 - و عبداللَّه مرتعش - متوفى به سال 328 - مصاحبت داشت . « 3 »\r\n\r\n( 719 ) شيخ احمد نصر\r\nعارف بزرگ و معاصر با ابوالعبّاس قصّاب است . ابوعبداللَّه حصرى را ديد و در سال 400 در شهر نَساء « 4 » خراسان مىزيست . گويند بيست حج نمود كه بيشتر احرام آن را از خراسان بست . « 5 »\r\n\r\n\r\n","description":"","footnote":"\r\n( 1 ) . ميمونى : منسوب به : 1 . يكى از اجدادش به نام مَيْموُن به معناى مبارك و خجسته ؛ 2 . روستايى در نيم فرسنگى واسط واقع در عراق ؛ 3 . روستايى در ناحيه صعيد أدنى نزديك فسطاط واقع در ساحل غربى رود نيل در مصر ؛ شامى : منسوب به شام كه در اصطلاح قديم علاوه بر سوريّه شامل اردن و فلسطين نيز بوده است .\r\n( 2 ) . حلية الأولياء ( طبقات ابونعيم ) ، ج 10 ، ص 134 .\r\n( 3 ) . كرامات الأولياء ؛ رشحات عين الحياة ؛ نفحات الانس ، شماره‌ى 384 .\r\n( 4 ) . نساء : شهرى است در خراسان بين سرخس و مرو و ابيورد و نيشابور .\r\n( 5 ) . رشحات عين الحياة ؛ نفحات الانس ، شماره‌ى 360 .\r\n","page_name":" 126 ","page_number":126},
  {"content":"\r\n\r\n\r\n( 720 ) مولانا احمد ، ملقّب به نظامعلى\r\nشاگرد اخلاقى ميرزا حسن كرمانى - متوفى به سال 1235 - مىباشد . « 1 »\r\n\r\n( 721 ) شيخ احمد نهروالى « 2 »\r\nصاحب رياضات و مجاهده و از مريدان قاضى حميدالدّين ناكورى است كه با شيخ بهاءالدّين زكريّا - متوفى به سال 666 - مصاحبت داشت . شغلش نسّاجى بود و در شهر بدايون « 3 » و در سال 661 درگذشت . « 4 »\r\n\r\n( 722 ) سيد احمد نور بخش دِهْكُردى « 5 » ، معروف به رحمتعلى شاه حقّانى\r\nصاحب علم و عمل و از شاگردان ميرزا محمد حسن نجفى و آخوند ملّا محمد كاشى و برادرش آقا سيد ابوالقاسم دهكردى است . در حدود سال 1285 چشم به جهان گشود و در 12 جمادى الأولى سال 1339 رحلت كرد . مزارش در اصفهان در كوچه باغ حرم قرار دارد . تاليفاتى دارد چون : آغاز حقيقت ؛ رشحات رحمت ؛ ديوان اشعار [ دوازده هزار بيت 
  ] .\r\n\r\n\r\n","description":"","footnote":"\r\n( 1 ) . ر . ك : ذيل شرح حال ميرزا محمد حسن كرمانى .\r\n( 2 ) . نهروالى / نهرولى : منسوب به نهرواله ، بلدى در هند كه نام ديگر آن « تن » مىباشد .\r\n( 3 ) . بدايون : ظاهراً بديانون است : منسوب به بديانه از توابع نسف .\r\n( 4 ) . ثمرات القدس .\r\n( 5 ) . دِهكُردى : منسوب به دِهْكُرد ، نام سابق شهر كُرد مركز شهرستانى به همين نام از استان اصفهان .\r\n","page_name":" 127 ","page_number":127},
  {"content":"\r\n\r\n\r\n( 723 ) ابوجعفر ، احمد بن وهب\r\nعارفى بزرگوار كه با ابوحاتم عطاّر صحبت داشت . اصلش از بصره است ، و در سال 270 از دنيا رفت . « 1 »\r\n\r\n( 724 ) ابوالعبّاس ، احمد بن هارون بَردَعى « 2 »\r\nابوبكر ، عبداللَّه بن طاهرى ابهرى - متوفى به سال 330 - را ديدار نمود .\r\nگفتار\r\n- ابوالعباس از ابوبكر طاهر به نقل از عبداللَّه مرتعش مىگويد : هر كه ديدار وى تو را منفعت نبخشد ، وى تو را منفعت نكند .\r\n- نيز از ابوبكر طاهر نقل مىكند : « لا يصلح الكلامُ إلّالرجلٍ إذا سكت خاف العقوبةَ بكلامه . » ؛ ( سخن گفتن جز براى كسى كه وقتى ساكت شود به واسطه‌ى سخن گفتن از عذاب الهى بيم داشته باشد ، شايسته نيست . ) « 3 »\r\n\r\n( 725 ) شهاب الدّين ، احمد بن هلال صوفى حُسبانى « 4 »\r\nاهل معرفت و صاحب كرامات است كه در قرن 9 مىزيست . وى صاحب تفسير آية\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 142 .\r\n( 2 ) . بَردَعى : منسوب به بَرْدَعَه و يا بَرْذَعَه شهر بزرگ واقع در آخرين نقطه‌هاى جمهورى آذربايجان در 9 فرسنگى گنجه كه اكنون خراب گرديده است .\r\n( 3 ) . همان 167 .\r\n( 4 ) . صوفى : 1 . از باب اشتقاق كبير از صفا و صفوت گرفته شده و به معناى برگزيده است ؛ 2 . پشمينه پوش . دو احتمال ديگر نيز در وجه تسميه به اين نام ذكر شده ، براى توضيح بيشتر ، ر . ك : مفردات راغب ، و الانساب سمعانى ؛ حُسبانى : منسوب به حُسبان از توابع دمشق .\r\n","page_name":" 128 ","page_number":128},
  {"content":"\r\n\r\nالكرسى موسوم به مفتاح كنوز الأسماء و الذّخائر است كه در تاريخ 893 آن را به همراه شرح قصيده‌ى بردة نگاشت . اين عارف بزرگ در شوّال سال 893 از دنيا رفت . « 1 »\r\n\r\n( 726 ) ابوعبداللَّه ، احمد بن يحيى جلا\r\nاز اعاظم اهل معرفت شام ، صاحب علم و ورع و مقامات و كرامات و شاگرد ابوتراب نخشبى - متوفى به سال 245 - و ذوالنّون مصرى - متوفى به سال 248 - است .\r\nدر صحبت و سفر همراه پدر خويش يحيى جلا و ابوعبيد بسرى بود . اصلش از بغداد است كه در رمله « 2 » فلسطين و دمشق ساكن گرديد .\r\nگفتار\r\n- « يحتاج العبدُ أن يكون له شىءٌ يعرف به كلَّ شىءٍ . »\r\nبنده نيازمند به داشتن چيزى است كه به وسيله آن هر چيز را بشناسد .\r\n- « من استوى عنده المدحُ و الذَّمُ ، فهو زاهدٌ ؛ و من حافظ على الفرآئضِ فى أوّلِ مواقيتها ، فهو عابدٌ ؛ و من رأى الأفعالَ كلَّها من‌اللَّه ، فهو موحّدٌ . »\r\nهر كسى كه مدح كردن و سرزنش كردن مردم نزد او يكسان باشد زاهد است و هر كس كه بر واجبات در اول وقتشان مواظبت نمايد ، عابد است و هر كس تمام كارها را از خداوند بداند ، موحّد و يكتاپرست است .\r\n- « سمت هِممُ المريدين إلى طلب الطّريق إليه ، فأفنوا نفوسَهم فى الطّلب ، و سمت هِممُ العارفين إلى مولاهم ، فلم تعطف على شىءٍ سواه . »\r\n\r\n\r\n","description":"","footnote":"\r\n( 1 ) . طبقات اعلام الشيعه ( الضياء اللّامع ) ، ص 8 ؛ كرامات الأولياء .\r\n( 2 ) . رمله : 1 . شهر قديمى و بزرگ واقع در نزديكى قدس شريف در فلسطين كه زمانى قصبه و مركز فلسطين و محلّ سكونت مرزداران و بسيارى از دانشمندان مسلمان بوده و از اين روى بدان جا منسوب شده‌اند ؛ 2 . محلّه‌اى در بغداد كه مخروب گرديده است ؛ 3 . محلّه‌اى در سَرَخس ؛ 4 . روستايى در بحرين .\r\n","page_name":" 129 ","page_number":129},
  {"content":"\r\n\r\nهمّت و عزم و تصميم مريدان خدا در جستجو كردن راهى به سوى او اوج گرفتن به پيش‌گاه وى [ منعطف گشته 
  ] و لذا جان خويش را در راه طلب فانى نموده‌اند و همت و عزم عارفان به مولايشان است ، و لذا همتشان به چيزى غير او مايل و متوجه نگشته است .\r\n- « الحقُّ إستصحب أقواماً للكلام ، واستصحب أقواماً للخلّة ؛ فمن استصحبه الحقُّ لمن ابتلاه بأنواع المِحَن ، فليحذر أحدُكم طلب رتبةَ الأكابر . »\r\nحضرت حقّ دسته‌اى را براى سخن گفتن با خودش و گروهى را براى دوستى ناب و بىآلايش با خويش مصاحب و همدم خود قرار داده ، پس هر كس را كه حق به مصاحبت خود برگزيد از كسانى است كه خداوند او را به انواع گرفتارىها و امتحانات مبتلا نموده است ، پس بپرهيزيد از اين كه مقام و منزلت اكابر و بزرگتران را بخواهيد .\r\n- « من بلغ بنفسه إلى رتبة ، سقط عنها ؛ و من بلغ به ، ثبت عليها . »\r\nهر كس با تكيه بر نفس خويش به مرتبه و مقامى برسد ، از آن فرو مىآيد ، و هر كس با [ تكيه 
  ] به او [ خدا 
  ] به منزلت و مقامى برسد بر آن ثابت و استوار مىگردد .\r\n- قصد كردن تو رزق را ، دور گرداند تو را از حقّ ، و محتاج خلق گرداند .\r\n- « من غيرةِ الحقّ - تعالى - ، أنّه لم يجعل لِاحدٍ طريقاً ، و لم يونِس أحداً مِن الوصولِ إليهِ ، و ترك الخلقَ فى مفازةِ البحرِ يركِضون ، فى بحار الظّنّ يغرقون ؛ فمن ظنّ أنّه واصلٌ ، فاصلٌ ؛ و من ظنّ أنّه فاصلٌ ، فلا وصولَ إليه ، و لامهربَ عنه ، و لابدَّ منه . »\r\nاز غيرت حق تعالى است كه براى هيچ كس راهى [ به سوى خود ، با توجه به خود 
  ] قرار نداده و هيچ كس به چيزى انس نمىگيرد تا اين كه به او برسد ، و مردم را در صحرا و كناره‌ى دريا رها نمود تا بدوند و در درياهاى ظنّ و گمان [ خويش 
  ] غرق گردند ، پس هر كس گمان كند كه و اصل و به او رسيده ، از او جداست ، و هر كس نيز گمان كند كه از او جداست ، به او نرسيده ، و راه فرارى از خدا نيست ، و از او ناچاريم .\r\n- از او درباره‌ى حق پرسيدند . گفت :\r\n« إذا كان الحقُّ واحداً ، يجب أن يكون طالبهُ وحدانىَّ الذّات . »\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nهرگاه حضرت حق ، يگانه و يكى باشد [ كه چنين است 
  ] ، واجب است طالب و جستجو كننده‌ى او نيز وحدانىّ الذات و وجودش يگانه [ و تنها به حضرت حق توجه داشته باشد 
  ] .\r\n- سؤال كردند : « كيف يكون ليالِى الأحباب ؟ » ؛ ( شب‌هاى دوستان چگونه خواهد بود ؟ ) او اين شعر را خواند :\r\n من لم يبِت ، والحبُّ حشو فؤآدِه * لم يدر كيف تفتت الأكبادُ \r\nهر كس كه شب را [ تا به صبح 
  ] بيدار نباشد و محبت و دوستى تنها در گوشه‌ى\r\nدلش باشد [ نه اين كه آن را پر كرده باشد 
  ] ، نخواهد دانست كه چگونه جگر و\r\nدرونشان تفتيده و مىسوزد .\r\n- پرسيدند :\r\n« متى يستحقّ للفقير اسمُ الفقر ؟ »\r\nكى فقير لايق نام فقر مىشود ؟\r\nگفت :\r\n« إذا لم يبق عليه من نفسه مطالبةٌ ظاهراً و باطناً . »\r\nهنگامى كه نفس او ، از او هيچ بدهى و خواسته‌اى - نه ظاهرى و نه باطنى - نداشته باشد .\r\n- « من علت همّتهُ على الأكوان ، وصل إلى مكوّنها ؛ و من وقف على شىءٍ سوى الحقّ - تعالى - فإنّه الحقُّ لِأنّه أعزُّ مِن يرضى معه شريكاً . »\r\nهر كس همّتش بالاتر و برتر از موجودات باشد به پديد آورنده‌ى آن‌ها مىرسد ، و هر كس بر چيزى جز حقّ تعالى بايستد ، پس همان حق است ؛ زيرا خداوند سرافرازتر از آن است كه شريكى را براى خود برگزيده و بدان خرسند باشد . « 1 »\r\n\r\n\r\n","description":"","footnote":"\r\n( 1 ) . تذكرة الاولياء ؛ رشحات عين الحياة ؛ نفحات الانس ، شماره‌ى 112 ؛ حلية الأولياء ( طبقات ابونعيم ) ، ج 10 ، ص 314 . گفته‌اند نام وى محمّد است ، ولى اصحّ همان احمد است .\r\n","page_name":" 131 ","page_number":131},
  {"content":"\r\n\r\n\r\n( 727 ) ابوالعباس ، احمد بن يحيى شيرازى\r\nمتحقق در وجد و شكر و استاد ابو عبداللَّه خفيف - متوفى به سال 371 - است . وى در ايام عمر خويش جنيد - متوفى به سال 299 - و ابو محمد رويم - متوفى به سال 303 - را دريافت . « 1 »\r\n\r\n( 728 ) سيد احمد يزدى ، معروف به ابى على يزدى\r\nاز افاضل اهل معرفت است كه در سال 1278 به دنيا آمد و در سال 1313 چشم از جهان فروبست و در تخت فولاد اصفهان به خاك سپرده شد . « 2 »\r\n\r\n( 729 ) شيخ مولى احمد يزدى\r\nعارف بزرگوار و مسدَّد به روح القدس و صاحب علم و عمل است كه مرحوم ملّا هادى سبزوارى - متوفى به سال 1269 - او را ستود . « 3 »\r\n\r\n( 730 ) خواجه احمد يسوى « 4 »\r\nشيخ زاهد كه در قرن هشتم مىزيست از خاندان او است .\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 165 ؛ طرائق الحقائق ، ج 2 ، ص 214 .\r\n( 2 ) . طبقات اعلام الشيعه ( نقباء البشر ) ، ج 1 ، ص 87 . نيز ر . ك : نامه‌ى دانشوران .\r\n( 3 ) . طبقات اعلام الشيعه ( الكرام البرره ) ، ص 78 ، شماره‌ى 163 .\r\n( 4 ) . يسوى : منسوب به جدّ به نام يسو و يا قبيله‌ى بنى يسو .\r\n","page_name":" 132 ","page_number":132},
  {"content":"\r\n\r\n\r\n( 731 ) خواجه سراج الدّين احمد بن ضياءالدّين يوسف بن احمد جامى « 1 »\r\nعارف ربانى ، عالم و متوّرع بزرگوارى است كه در قريه‌ى كاريز « 2 » صاعد ساكن و به سلوك طريقت مشغول بود .\r\n\r\n( 732 ) ابوالعباس ، احمد بن يوسف حريثى « 3 »\r\nولى الهى ، اهل معرفت و صاحب كرامات است . « 4 »\r\n\r\n( 733 ) احمد بن يوسف كواشى « 5 »\r\n\r\n( 734 ) احنف همدانى « 6 »\r\nاز بزرگان عرفاى همدان است .\r\n\r\n\r\n","description":"","footnote":"\r\n( 1 ) . جامى : منسوب به تربت جام ، از توابع استان خراسان در نزديكى مرز افغانستان كه مدفن شيخ اجمد جام در آن جا مشهور و معروف مىباشد و يا به احتمال خيلى ضعيف منسوب به چندين روستا در اطراف تربت جام .\r\n( 2 ) . كارِز / كاريز : روستايى در نيم فرسخى نيشابور ، و اكنون كاريز مطلقا و يا با پسوند و اختلاف مختصر نام چندين‌روستا در تربت جام و يا غير آن است .\r\n( 3 ) . حُرَيثى : منسوب به جدّ به نام حُرَيْث .\r\n( 4 ) . كرامات الأولياء .\r\n( 5 ) . كَواشى : منسوب به كَواشه ، قلعه‌اى واقع در موصل .\r\n( 6 ) . هَمَدانى : منسوب به هَمَدان شهرى معروف و قديمى واقع در غرب ايران ؛ هَمْدانى : منسوب به قبيله‌اى يَمَنى الاصل كه در كوفه زندگى مىكرده‌اند .\r\n","page_name":" 133 ","page_number":133},
  {"content":"\r\n\r\n\r\n( 735 ) احمد يمنى مجذوب « 1 »\r\nعارفى بزرگوار و صاحب كرامات است كه اهل كمال او را بزرگ مىداشتند . در سال 1007 دار دنيا را وداع گفت و در مصر در فِيّه سويقه به خاك سپرده شد .\r\n\r\n( 736 ) سيده اخت سيد محمد مهدى بحرالعلوم ، ام سيد محمد باقر قزوينى « 2 »\r\nاز نساء عابدات ، اهل معرفت و كمال و صاحب ورع و عقل و ديانت است . در طاعون 1246 از دنيا رفت و در تشيعش تمام اهل نجف با ضجّه و شيون شركت نمودند و برادرش پيشاپيش خبر اين كه چه كسى به وى نماز مىخواند را داده بود و همان گونه نيز شد . « 3 »\r\n\r\n( 737 ) شيخ اختيار الدّين سارنى\r\nاهل معرفت و صاحب مقامات عاليه و كرامات ظاهره بسيار است . از وى مكتوباتى نيز بر جاى مانده است . « 4 »\r\n\r\n\r\n","description":"","footnote":"\r\n( 1 ) . مجذوب / مجذوبه : كسى كه مورد عنايت و جذبه و كشش حضرت حق قرار گرفته است .\r\n( 2 ) . قزوينى : منسوب به قزوين ، شهرى در دامنه‌ى جنوبى كوه‌هاى البرز ايران .\r\n( 3 ) . فوائد الرضويّه ، ص 402 .\r\n( 4 ) . ثمرات القدس .\r\n","page_name":" 134 ","page_number":134},
  {"content":"\r\n\r\n\r\n( 738 ) شرف الدّين اخضر طارى\r\n\r\n( 739 ) مولانا شيخ حاجى اختيار تفتى يزدى « 1 »\r\nاز شاگردان اخلاقى و صاحب اجازه و نوّاب سيد نعمت اللَّه ولى - متوفى به سال 834 - است .\r\n\r\n( 740 ) شيخ اخلاص خلوتى حلبى « 2 »\r\nعارف باللَّه و صاحب كرامات است كه در سال 1074 در سنّ 71 سالگى دار دنيا را وداع گفت . « 3 »\r\n\r\n( 741 ) ادايى يزدى\r\nاز وارستگان قلمرو وجود ، و نظّاركيان جمال شهود است كه پيوسته صائم و ذاكر و\r\n\r\n\r\n","description":"","footnote":"\r\n( 1 ) . تفتى : منسوب به تَفْت از توابع يزد كه بر سر راه يزد از مسير شيراز - ابرقو قرار دارد ؛ حاجى : 1 . كسى كه مناسك حج را به جا آورده است ؛ 2 . منسوب به جدّ به نام حاج ؛ يزدى : منسوب به يزد ، شهر معروف واقع در جنوب شرق اصفهان و مركز استان يزد .\r\n( 2 ) . خَلوتِى : منسوب به طريقه‌ى خَلْوَتِيّه ، از طريقه‌هاى اهل معرفت كه در سوريّه و مصر رواج دارد ؛ حلبى : منسوب به : 1 . حلب شهر معروف واقع در شمال سوريّه ؛ 2 . محله‌اى در شاهراه قاهره در نزديكى فسطاط .\r\n( 3 ) . كرامات الأولياء .\r\n","page_name":" 135 ","page_number":135},
  {"content":"\r\n\r\nمشغول طاعت و بندگى بود و به غير حق تعالى التفاتى نداشت . بنابر عللى به هندوستان رفته و در بندر سورت « 1 » اقامت كرد . چند روز به مرگش اظهار نمود كه از جهان سير شده‌ام و بدون هيچ علّتى از دنيا درگذشت .\r\nشعر\r\n - ز مرده كودك بيدل چنان نمىترسد * كه من زديدن اين زندگان هراسانم\r\nاين عمر به باد نو بهاران ماند * وين عيش به سيل كوهساران ماند\r\nزنهار چنان بزى كه بعد از مردن * انگشت گزيدنى به ياران ماند « 2 » \r\n\r\n( 742 ) ادريس ابن يحيى خولايى مصرى\r\nاهل معرفت ، عاقلى ربّانى و از كسانى است كه با بشر حافى - متوفى به سال 227 - و اصحاب معروف كرخى مصاحبت داشت . « 3 »\r\n\r\n( 743 ) مولانا درويش ادهم\r\nاز اولياى الهى است كه مزارش در تبريز نزديك مزار خواجه رشيد الدّين محمد قرار دارد . « 4 »\r\n\r\n\r\n","description":"","footnote":"\r\n( 1 ) . سورت : شهر بندرى در هند كه در شمال بمبئى واقع است .\r\n( 2 ) . رياض العارفين ، ص 276 .\r\n( 3 ) . حلية الأولياء ( طبقات ابونعيم ) ، ج 8 ، ص 319 .\r\n( 4 ) . روضه اطهار ( تاريخ حشرى ) ، شماره‌ى 30 .\r\n","page_name":" 136 ","page_number":136},
  {"content":"\r\n\r\n\r\n( 744 ) شيخ ادهن بن بهاء الدّين جاينورى\r\nجامع علوم ظاهرى و باطنى و مقتداى مشايخ ، صاحب كشف و كرامات است .\r\nمصاحبت پدر خويش را اختيار نمود و در سال 976 دار دنيا را در نهايت كهولت سن بدرود گفت . « 1 »\r\n\r\n( 745 ) شهاب الدّين اديب صابر\r\nاز معاصرين ابوالفضل بغدادى و مربّى سيد ابوجعفر ، على بن حسين موسوى صابر است كه قصيده سوگند نامه براى وى سروده ، يك بيت آن اين است :\r\n از آن سبب كه عسل را حلاوت از لب توست * خداى - عزوجل - ، در عسل نهاد شفا « 2 » \r\n\r\n( 746 ) اديب كَمَنْدى « 3 »\r\nاز معاصرين صاحب كتاب كشف المحجوب است و در حدود سال 400 مىزيست . « 4 »\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . طرائق الحقائق ، ج 2 ، ص 265 .\r\n( 3 ) . كَمَنْدى : منسوب به كَمَنْدَه از روستاهاى سُغْد و صُغد ( ناحيه‌اى در ماوراءالنهر فيما بين بخارا و سمرقند .\r\n( 4 ) . طرائق الحقائق ، ج 2 ، ص 265 ؛ رشحات عين الحياة ؛ نفحات الانس ، شماره‌ى 383 .\r\n","page_name":" 137 ","page_number":137},
  {"content":"\r\n\r\n\r\n( 747 ) استاد شاگرد\r\nشاگرد اخلاقى سيّد سليمان كفشدوز است و مزارش در تبريز نزد استادش ، در چهار منار نزديك به مدرسه شيخ اويس قرار دارد . « 1 »\r\n\r\n( 748 ) استاد مردان\r\nاز برجستگان اهل معرفت ، و شاگرد ابو محمد جشتى است . اصلش از سِنْجان خواف « 2 » بود و در سال 411 بدرود دنيا گفت .\r\nدر احوال وى گفته‌اند : سال‌ها آب وضو و كلوخ استنجاء استاد را مهيّا مىساخت و چون استاد به وى امر كرد به وطن خود بازگردد ، گريه سرداد كه من طاقت مفارقت شما را ندارم . خواجه گفت : چون تو را آرزوى ديدار ما باشد ، حجاب مرتفع گردد .\r\n\r\n( 749 ) پير اسحاق\r\nاز اصحاب حضرت صادق - عليه السّلام - و شاگردان رشيد آن حضرت است . مزارش در سر راه ده دده على از نواحى تبريز قرار دارد .\r\n\r\n\r\n","description":"","footnote":"\r\n( 1 ) . روضه اطهار ( تاريخ حشرى ) .\r\n( 2 ) . روضه اطهار ( تاريخ حشرى ) ، شماره‌ى 27 .\r\n","page_name":" 138 ","page_number":138},
  {"content":"\r\n\r\n\r\n( 750 ) مولانا مير اسحاق\r\nبه دست برادرش پير ستاره تربيت اخلاقى يافت و در ديزاب تبريز در منزل شخصى دفن گرديد . « 1 »\r\n\r\n( 751 ) اسحاق بن ابراهيم حمّال « 2 »\r\nعارفى بزرگوار و صاحب كرامات است . در كوه لُكام « 3 » در تركيه و سوريه مقام داشت و از خلق گريزان بود . « 4 »\r\n\r\n( 752 ) شيخ اسحاق تربتى « 5 »\r\nعالم بزرگ ، جامع منقول و معقول ، صاحب ورع و تقوى و صلاح و زهد و عبادت است . در سال 1157 در تربت خراسان ديده به جهان گشود و در مشهد رضوى - عليه الاف التحية والثناء - در سال 1237 از دنيا رفت . گويند وى محلى را به عنوان مقبره‌ى قتلگاه حفر كرده بود كه هر روز در آن جا نماز مىخواند و به دفن و مرگ خويش مىانديشيد و در همان جا نيز به خاك سپرده شد . « 6 »\r\n\r\n\r\n","description":"","footnote":"\r\n( 1 ) . روضه اطهار ( تاريخ حشرى ) ، شماره‌ى 4 .\r\n( 2 ) . حمّال : باربر و باركش .\r\n( 3 ) . لُكام / لكّام : كوهى مشرف بر انطاكيّه و مصيصه و طَرَطوس واقع در كشور تركيه و سوريّه .\r\n( 4 ) . رشحات عين الحياة ؛ نفحات الانس ، شماره‌ى 186 .\r\n( 5 ) . تُربتى : منسوب به شهر تربت شيخ جام واقع در جنوب شرقى شهر مشهد ( مركز استان خراسان ) در جوار مرز افغانستان و يا به شهر تربت حيدريه‌باز از شهرهاى خراسان واقع در جنوب مشهد بر سر راه مشهد به بيرجند و زاهدان .\r\n( 6 ) . طبقات اعلام الشيعه ( الكرام البرره ) ، ج 1 ، ص 121 ، شماره‌ى 237 .\r\n","page_name":" 139 ","page_number":139},
  {"content":"\r\n\r\n\r\n( 753 ) خواجه اسحاق خَتْلانى « 1 »\r\nاز بزرگ زادگان ختلان بوده است كه در مدت كوتاهى به دست مير سيد على همدانى - متوفى به سال 786 - به مقامات عاليه رسيد و در فتنه‌ى سيد على محمد نور بخش اشتباهاً دستگير شده و به شهادت رسيد . « 2 »\r\n\r\n( 754 ) ميرزا اسحاق بهار دارابى « 3 »\r\nدر نهايت حسن خلق و سلامت ذات و نيكى صفات بود كه به تصفيه باطن اشتغال داشت و به تكميل معارف قلبى همت مىگماشت و دست ارادت به حاج محمد حسين اصفهانى ملقب به حسينعلى شاه - متوفى به سال 1234 - داد بود . « 4 »\r\n\r\n( 755 ) ابو يعقوب ، اسحاق بن راهويه حنظلى « 5 »\r\nصاحب ورع ، جامع ميان فقه و حديث است ، به گونه‌اى كه هفتاد هزار حديث از حفظ داشت . وى با سفيان بن عيينة و ثورى و ديگر عرفا كه در طبقه‌ى ايشان بوده‌اند ، مصاحبت نمود . ابو يعقوب مهار شتر كجاوه‌ى حضرت رضا - عليه السّلام - را در سفر خراسان به دست داشت . « 6 » اين عارف بزرگ سال 161 و يا 163 و يا 166 به دنيا آمد و در\r\n\r\n\r\n","description":"","footnote":"\r\n( 1 ) . ختلانى : منسوب به خَتْلان ، ناحيه و ولايتى از بدخشان واقع در ماوراءالنهر در نزديكى سمرقند .\r\n( 2 ) . رشحات عين الحياة ؛ نفحات الانس ، شماره‌ى 482 ، شماره‌ى دوم از شاگردان مير سيد على .\r\n( 3 ) . دارابى : منسوب به داراب شهرى قديمى واقع در جنوب درياچه‌ى نيريز در استان فارس .\r\n( 4 ) . رياض العارفين ، ص 412 .\r\n( 5 ) . حَنظلى : منسوب به جدّ به نام حَنْظَلَه منسوب است .\r\n( 6 ) . طرائق الحقائق ، ج 2 ، ص 122 .\r\n","page_name":" 140 ","page_number":140},
  {"content":"\r\n\r\nاواخر عمر در نيشابور اقامت گزيد تا اين كه در شعبان سال 237 يا 238 از دنيا رحلت نمود .\r\n\r\n( 756 ) بدرالحق و الدّين ، اسحاق بن على غزنوى « 1 » دهلوى\r\nصاحب علوم ظاهرى و باطنى و زهد است و با شيخ فريد الدّين مسعود كنج شكر - قرن هفتم - مصاحبت داشت . مدفنش در دهلى در مسجد قديم جمعه اجودهن - كه بيشتر در آن جا به عبادت پرداخت - قرار دارد .\r\n\r\n( 757 ) شيخ اسحاق كاكوى لاهورى « 2 »\r\nعارف باللَّه و صاحب علوم ظاهرى و باطنى و جامع آن دو است . همواره به ذكر قلبى مشغول بود و قدمى راسخ در توكّل داشت . سال 996 دار دنيا را وداع گفت و در لهاور [ لاهور 
  ] مدفون گرديد . « 3 »\r\n\r\n( 758 ) بابا اسحاق كهنوى « 4 »\r\nاهل معرفت است كه شيخ احمد كهنو - متوفى به سال 845 - به وى نسبت ارادت مىرساند .\r\n\r\n\r\n","description":"","footnote":"\r\n( 1 ) . غزنى / غزنوى : منسوب به غزنه يا غزنين ، شهرى معروف واقع در افغانستان .\r\n( 2 ) . لاهورى : منسوب به لاهور شهرى قديمى واقع در شمال شرقى پاكستان .\r\n( 3 ) . ثمرات القدس .\r\n( 4 ) . كهنوى / لكهنوى / لَكَنهودى : منسوب به : 1 . لَكْنَهُو شهرى معروف واقع در شمال هند ؛ 2 . لَكْهَنوتى ، شهرى در انتهاى خاورى بنگاله ، ناحيه‌اى در شبه قاره‌ى هند متعلّق به هندوستان ، و پاكستان ( بنگلادش كنونى ) .\r\n","page_name":" 141 ","page_number":141},
  {"content":"\r\n\r\n\r\n( 759 ) ابوالقاسم ، اسحاق بن محمد اسماعيل حكيم سمرقندى « 1 »\r\nمردى منقطع ، و متوجه به حضرت حقّ است ، به گونه‌اى كه درباره وى گفته‌اند : از عرش تا خاك [ زمين 
  ] جز به خداوند سبحان نظر نداشت و معامله‌ى او با مردم تنها براى طلب بهره‌بردن ايشان و بهره رسانيدن به آنان بود ، نه براى بهره‌گيرى خودش از مردمان .\r\nبا ابوبكر ورّاق صحبت داشت و در سال 342 روز عاشورا از دنيا رحلت كرد و در مقبره چاكر ديزه‌ى دفن شد . از وى سخنانى نيكو در معاملات و عيوب نفس و آفات اعمال به جاى مانده است .\r\nحكايت\r\nآورده‌اند كه روزى در سراى خود نشسته بود ، ابوطاهر - از بزرگان آن وقت - بر در سراى وى آمد ، نگاهش به حوض آبى و سروهاى سبز افتاد ، از همان جا بازگشت و بر دكّان نشست . شيخ ابوالقاسم به غلام خويش دستور داد : تبرى بياور و آن سروها را بيفكن ، سپس گفت : برو ابوطاهر را بخوان . چون در آمد ، گفت : اى اباطاهر ! آن چيزى كه تو را از حق حجاب شد ، از ميان بركندم ؛ امّا با حق چنان صحبت كن ، كه درختى حجاب تو از وى نشود .\r\n- نقل است كه روزى در ميان مردم نشسته بود و حكم مىكرد ، يكى از بزرگان به زيارت وى آمد و او را در چنين موقعيتى مشغول ديد . سجّاده بر حوض افكند و به نماز ايستاد . چون فارغ شد ، شيخ ابوالقاسم به وى گفت : اى برادر ! اين كار كودكان است ، مرد آن است كه در ميان چندين شغل ، دل با خداى تعالى نگاه دارد .\r\nگفتار\r\n- گويند : از وى پرسيدند : در آخرالزّمان چگونه بايد زيست كه دين بنده به سلامت\r\n\r\n\r\n","description":"","footnote":"\r\n( 1 ) . سمرقندى : منسوب به سمرقند ، شهرى معروف واقع در آسياى ميانه ( ازبكستان ) در نزديكى بخارا .\r\n","page_name":" 142 ","page_number":142},
  {"content":"\r\n\r\nباشد ؟ جواب داد : دل به زير بار قَضا ، دين به زير بار جفا ، چشم به دار بقاء دارد و هر چه برود غير از دين ، روا دارد . « 1 »\r\n\r\n( 760 ) ابوالمكارم عقيلى « 2 » ابهرى\r\n\r\n( 761 ) ابوالنصر خرقانى « 3 » ابهرى\r\nدر سال 526 قمرى چشم از جهان فرو بست و در ابهر مدفون گرديد .\r\n\r\n( 762 ) ابويعقوب ، اسحاق بن محمد نَهْرْجورى « 4 »\r\nعالم عارف ، صاحب سوز و گداز فراوان و مجاهداتى سخت است ، به گونه‌اى كه يك ساعت از عبادت و مجاهده نمىآسود . با عمر بن عثمان مكّى و ابوالقاسم جنيد صحبت داشت و شاگرد ابويعقوب سوسى بود . سال‌ها در مكه مكرمه مجاور بود و سال 330 از دنيا رفت .\r\nگفتار\r\n- « الدّنيا بحر ، والْاخرة ساحل ، والْمرْكب التّقْوى ، والنّاس على سفر . »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 129 .\r\n( 2 ) . عَقيلى / عُقَيلى : منسوب است به جدّ به نام عَقيل و يا عُقَيْل .\r\n( 3 ) . خَرقانى : منسوب به خَرقان ، روستايى از توابع سمرقند ؛ خُرقانى : منسوب به خُرقان ، روستايى واقع در كوه‌هاى بسطام .\r\n( 4 ) . نَهْرْجورى : بلدى فيما بين اهواز و مَيْسان .\r\n","page_name":" 143 ","page_number":143},
  {"content":"\r\n\r\nدنيا درياست و آخرت ساحل آن و تقوى مركب و كشتى است و مردم در سفر هستند .\r\n- « الّذى اجتمع عليه المحقّقون فى حقآئقهم ، أنّ اللَّه تعالى غير مفقود فيطلب ، و لا له غايةً فيُدرَك و من أدرك موجوداً ، فهوبالموجود مغرور ، والموجود عندنا معرفة حالٍ و كشف علمٍ بلا حال . »\r\nآن چه كه محقّقين در حقايق خود اتفاق نظر دارند ، اين است كه خداوند متعال ناپديد نيست تا جستجو شود ، و براى او غايت و نهايتى نيست تا بتوان به آن رسيد و هر كس موجودى را درك كند و بدان برسد ، او تنها به موجود فريفته گشته و بدان راه نيافته ولى موجود در نزد ما عبارت است از شناخت حال و ظاهر گشتن علم بدون توجه به آن حال .\r\n- « من عرف اللَّه ، لم يغتّر باللَّه . »\r\nهر كس خدا را شناخت ، به او مغرور نمىشود .\r\n- « مشاهدة الأرواح تحقيق ، و مشاهدة القلوب تعريف ؛ فإذا اقتفانى ربّى بعضَ حقِّه قبلى ، فذاك أوانُ حزنى ؛ و إذا أذن فى اقتضآء سرّه ، فذاك أوان سرورى و نعمتى ؛ إذ هو بالجود و الوفآء معروف ، والعبد بالضّعف والعجز موصوف . »\r\nمشاهده‌ى روح‌ها رسيدن به حقيقت و مشاهده‌ى دل‌ها رسيدن به معرفت است ، پس وقتى پروردگارم حقوق خويش نزد من را از من طلب كند ، آن وقت ، هنگام حزن و اندوه من است و وقتى به من درخواست سرّس را اجازه دهد آن هنگام ، وقت شادمانى و نعمت من است ؛ زيرا او به بخشش و وفاء شناخته شده و بنده به سستى و ناتوانى و درماندگى موصوف است .\r\n- « أعرف النّاس باللَّه أشدّهم تحيّراً . »\r\nآشناترين مردم به خدا ، سرگشته‌ترين آن‌هاست .\r\n- « من أخذ التّوحيد بالتّقليد فهو عن الطّريق بعيد . »\r\nهر كس توحيد را از راه تقليد فراگيرد ، از راه دور است .\r\n- « من كان شبعُه بالطّعام ، لم يزل جآئعاً ؛ و من كان غناه بالمال ، لم يزل فقيراً ؛ و من مال\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nباطنه إلى العطآء من الخلق ، لم يزل محروماً ؛ و من استعان على أمر به غير اللَّه ، لم يزل مخذولًا . »\r\nهر كس به غذا و خوراك سير شود ، هميشه گرسنه است و هر كس نيازىاش به مال و دارايى باشد ، همواره فقير است و هر كس ميل درونى به عطا و بخشش خلق داشته باشد ، پيوسته محروم خواهد بود و هر كس بر امرى غير خدا كمك جويد هميشه بىيار و ياور خواهد بود .\r\n- هر نعمتى كه شكرش را به جاى آورى زوال نيابد و چون كفر كنى پايدار نماند و چون بنده به حقيقت يقين به كمال رسد ، بلا نزدش نعمت گردد .\r\n- اصلِ سياست ، كم خوردن و كم گفتن و تركِ شهوات كردن است .\r\n- صحّت بندگى ، در فنا و بقا است .\r\n- فاضل‌ترين كارها آن باشد كه به علم پيوسته شود .\r\n- صدق ، موافقت حق است در سرّ و علانية .\r\n- چون بنده به حقيقت يقين به كمال رسيد ، بلا نزد او نعمت و رخا مصيبت گردد .\r\n- بنده چون از خود فانى شود ، به حق باقى گردد ، و ناچار به هيچ نامش نخواند إلّا عبد :\r\n فَأَوْحى إِلى عَبْدِهِ ما أَوْحى  « 1 » پس وحى فرمود به بنده‌اش آن چه را كه وحى نمود .\r\n- متوكّل به درستى و حقيقت ، آن است كه رنج و موؤنت خود از خلق بازگرفته باشد ، نه از آن چه به دو رسد شكايت سردهد و نه از كسى كه وى را منع مىكند بدگويى نمايد ؛ زيرا نبيند منع و عطا مگر از خداى تعالى .\r\n- اهل توكّل را در حقايقِ توكّل ، اوقاتى است كه اگر در آن حال بر آتش بروند خبر نيابند و اگر ايشان را در آن حالت در آتش اندازند هيچ مضرّت به ايشان نرسد و اگر تير بر ايشان زنند ايشان را مجروح گردانند ، الم نيابند و نيز وقتى باشد كه اگر پشه‌اى ايشان\r\n\r\n\r\n","description":"","footnote":"\r\n( 1 ) . سوره‌ى نجم ، آيه‌ى 10 .\r\n","page_name":" 145 ","page_number":145},
  {"content":"\r\n\r\nرا بگزد ، بترسند ، به اندك حركتى از جاى بروند .\r\n- توكّل به حقيقت ، ابراهيم خليل - عليه السّلام - را بود ، كه جبرييل - عليه السّلام - او را گفت : هيچ حاجت دارى ؟ در وقتى كه در آتش قرار گرفته بود . جواب داد : به تو نه ؛ زيرا از نفس خود غايب بود ، جز خدا هيچ چيز نمىديد .\r\n- « سُئل عن الطّريق إلى اللَّه . فقال للسّائل : إجتنب الجهلآء و اصحب العلماء ، و استعمِل العلم ، و دوام الذّكر ، و أنتَ إذاً من أهل الطّريق . »\r\nاز راه به سوى خداوند از او سؤال شد . گفت : از افراد نادان دورى كن و با علما همنشينى كن و علم را به كار ببند و همواره به ياد خدا باش كه در اين هنگام تو از اهل راه خواهى بود .\r\n- پرسيدند : عارف تأسف بر چيزى خورد جز خدا ؟ گفت اين كلام را از استاد پرسيدم ، گفت : عارف نبيند هيچ چيز جز خدا تا بر آن تأسف خورد . پرسيدند : به كدام چشم نگرد . گفت : به چشم فنا و زوال .\r\n- در ذيل آيه‌ى شريفه‌ى :  وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ  « 1 » مىگفت :\r\n« سخّر الكون و ما فيه ، لئلّا يسخّرك منه شىء ، و تكون مسَخّراً لمن سخَّر لك الكلّ ، فمن ملكه شىء من الكون و أسرّته زينةُ الدّنيا و بهجتها ، فقد جحد نعمةاللَّه و جهل فضله ، و إلّاعنده ؛ إذ خلقه جزءاً من الكلّ عبداً لنفسه ، واستعبد الكلّ ، و لم يشتغل لعبوديّة الحقّ . »\r\nدر ذيل آيه شريفه : خداوند تمام آن چه را كه در آسمان‌ها و آن چه را كه در زمين است از ناحيه‌ى خود مسخّر و رام شما گردانيده ، مىگفت : خداوند هستى و آن چه را كه در آن است مسخّر گردانيده ، تا چيزى از هستى تو را تسخير خود نكند و تو در تحت فرمان و مسخّر كسى باشى كه همه چيز را براى تو رام كرده ، پس هر كس كه چيزى از هستى مالك او شود و زينت و برافروختگى دنيا او را اسير خود كند ، مسلّماً نعمت خدا را انكار كرده و بتفضّل و اكرام الهى جاهل است ؛ زيرا\r\n\r\n\r\n","description":"","footnote":"\r\n( 1 ) . سوره‌ى جاثيه ، آيه‌ى 14 .\r\n","page_name":" 146 ","page_number":146},
  {"content":"\r\n\r\nپروردگارتان او را به عنوان جزئى از كلّ و بنده‌ى خودش آفريده و همه را به بندگى خويش خوانده و حال آن كه او به عبوديّت و بندگى حق مشغول نگرديده است .\r\n\r\n( 763 ) ميرزا اسحاق محلّاتى ، « 1 » متخلص به انوار\r\nاز سالكين آگاه و عارفين باللَّه است كه ارادتمند حاج زين العابدين ، مستعلى شاه بود و در حدود سال 1260 در تهران از دنيا رفت . « 2 »\r\n\r\n( 764 ) بابا اسحاق بن محمود دهلوى مغربى\r\nاهل معرفت و صاحب رياضات است كه با شيخ عبدالقادر گيلانى مصاحبت داشت و بسيارى از مشايخ به دست وى تربيت يافتند چون شيخ محيىالدّين محمد بن عمر ؛ دهلوى در 17 رمضان المعظّم سال 781 در قصبه كهتو دار دنيا را وداع گفت و در همان جا به خاك سپرده شد . « 3 »\r\n\r\n( 765 ) شيخ اسحاق مراغه‌اى\r\nاز كبار و متقدّمين عرفاست . مولدش در مراغه و مزارش در سُرخاب تبريز قرار دارد و عده‌اى از عزيزان كه در خدمتش بودند ، در حوالى مزارش مدفونند . « 4 »\r\n\r\n\r\n","description":"","footnote":"\r\n( 1 ) . محلاتى : منسوب به محلات واقع در مركز ايران .\r\n( 2 ) . طرائق الحقائق ، ج 3 ، ص 131 .\r\n( 3 ) . ثمرات القدس .\r\n( 4 ) . روضه اطهار ( تاريخ حشرى ) ، شماره‌ى 107 .\r\n","page_name":" 147 ","page_number":147},
  {"content":"\r\n\r\n\r\n( 766 ) سيد شرف الدّين ، اسحاق مرندى « 1 »\r\nمزارش در مرند آذربايجان است . « 2 »\r\n\r\n( 767 ) صفى الدّين ، اسحاق موسوى « 3 » اردبيلى\r\nصاحب مقامات و كرامات و مريد شيخ تاج الدّين ، ابراهيم زاهد گيلانى است كه در صبح دوشنبه دوازده محرم‌الحرام سال 735 از دنيا رحلت كرد و در اردبيل مدفون گرديد . « 4 »\r\n\r\n( 768 ) مولانا اسحاق واعظ « 5 »\r\nعارفى ربانى كه در حظيره‌ى بابا حسن در سُرخاب تبريز به خاك سپرده شد . « 6 »\r\n\r\n( 769 ) ميرزا اسداللَّه اشرفى مازندرانى متخلّص به نادر\r\nعالمى اخلاقى ، اديبى فاضل و از شعراى قرن سيزدهم است كه اهل سير و سلوك\r\n\r\n\r\n","description":"","footnote":"\r\n( 1 ) . مرندى : منسوب به مرند ، از شهرهاى مشهور آذربايجان .\r\n( 2 ) . همان ، 189 .\r\n( 3 ) . موسوى / موسايى : منسوب به جدّ به نام موسى ، و گاه به حضرت موسى بن جعفر - عليه السّلام - .\r\n( 4 ) . طرائق الحقائق ، ج 2 ، ص 144 ؛ رياض العارفين ، ص 155 .\r\n( 5 ) . ممكن است وى همان اسحاق مراغه‌اى باشد كه گذشت .\r\n( 6 ) . روضه اطهار ( تاريخ حشرى ) ، شماره‌ى 115 .\r\n","page_name":" 148 ","page_number":148},
  {"content":"\r\n\r\nبود .\r\nشعر\r\n - درد دهر به هر كه در رسيدم * و ز ديده‌ى اعتبار ديدم\r\nجز نقش توأش نبود در دل * جز فكر توأش نبود حاصل\r\nمهر تو به مهر و ماه تابيد * هندو ، مَه و مِهر را پرستيد\r\nآبى زتو سوى آتش آمد * بر مغبچه ، آتشت خوش آمد\r\nسوزى زتو اندر آب افتاد * يك فرقه در اضطراب افتاد\r\nعكس تو به روى بت در افتاد * بت قبله‌ى قوم ديگر افتاد\r\nرنگى زتو ريخت در گلستان * بلبل شده كودك دبستان\r\nاز مهر تو نيست كس مُعرّا * آفاق انفس هَلُمَّ جَرّا « 1 »\r\nسنگى است كه مىربايد آهن * كم‌تر نه تو زآنى و نه زين من\r\nچون كاه رُبا ، رباى كاهم * كز كاه كِشان گذشت آهم « 2 » \r\n\r\n( 770 ) شيخ اسداللَّه اصفهانى ، متخلّص به ديوانه\r\nعالمى حكيم ، اديبى عارف است كه اشعارى شيوا مىسرود و در مدارس اصفهان معقول تدريس مىنمود . روز يكشنبه 18 ذى القعده در حدود سال 1334 دار دنيا را بدرود گفت و مزارش در تخت پولاد اصفهان است . « 3 »\r\n\r\n\r\n","description":"","footnote":"\r\n( 1 ) . آفاق و انفس نيز هم‌چنان از محبت تو جدا نيستند .\r\n( 2 ) . طبقات اعلام الشيعه ( الكرام البرره ) ، ج 1 ، ص 122 ، شماره‌ى 239 ؛ مجمع الفصحاء ، چاپ قديم ، ص 499 .\r\n( 3 ) . طبقات اعلام الشيعه ( نقباء البشر ) ، ج 1 ، ص 132 ، شماره‌ى 299 .\r\n","page_name":" 149 ","page_number":149},
  {"content":"\r\n\r\n\r\n( 771 ) شيخ اسداللَّه بن محمود جرفادقانى گلپايگانى ايزد كَشْب « 1 »\r\nعالمى موحّد و از شاگردان اخلاقى ملّا سلطانعلى گنابادى و مصنّفى بارع است . در سال 1303 به دنيا آمد و در شب جمعه پنجم جمادى الأولى سال 1366 وفات نمود . و در تخت پولاد به خاك سپرده شد . وى را تصنيفاتى است از آن جمله : مظاهر الأنوار ؛ لوامع الأنوار ؛ حياة الإنسان . « 2 » گفتار\r\nحقايق عرفانيّة يافتنى است نه بافتنى ؛ ديدنى است نه شنيدنى . اين راه رفتنى است نه گفتنى ؛ گفتنىها خبر از منازل و مراحل است ، نه حلّ مشاكل است ، آن كه از گلستان آيد دسته گلى براى دوستان به ارمغان آرد ، سخن عشق نمكدان هر سخن است . « 3 »\r\n\r\n( 772 ) اسد الجيال\r\n\r\n( 773 ) اسداللَّه خان غالب تهرانى\r\nوى را از زمره‌ى عارفان الهى برشمرده‌اند كه در سنّ جوانى با ارباب كمال همنشين\r\n\r\n\r\n","description":"","footnote":"\r\n( 1 ) . جُرفادقانى / جُزفادقانى : معرّب گلپايگانى منسوب به گلپايگان ، شهرى قديمى و مركز شهرستانى به همين نام ، واقع در جنوب اراك و جنوب غربى قم ؛ ايزد گشسب : ايزد : خداوند و گشسب : يكى از نُجباى دانشمند ايرانى و ايزد گشسب به احتمال نام خاندان مىباشد .\r\n( 2 ) . تا 27 كتاب با تعيين نام از اين عارف باللَّه ذكر نموده‌اند .\r\n( 3 ) . طبقات اعلام الشيعه ( نقباء البشر ) ، ج 1 ، ص 141 ، شماره‌ى 318 .\r\n","page_name":" 150 ","page_number":150},
  {"content":"\r\n\r\nشد و به تكميل نفس شائق گرديد . اسداللَّه خان به اخلاق پسنديده موصوف و به صفاى صورى و معنوى معروف بود و در حدود سال 1250 در قيد حيات بود .\r\nشعر\r\n - لب تشنه‌ايم ساقى ! تر كن گلوى مارا * تا باده در خمت هست ، پر كن گلوى ما را\r\nدر عشق عاشقان را ، هست آبروى از اشك * بر روى ما نظر كن ، بين آبروى ما را\r\nاز بحرش ار مدد نيست ، از آب جو چه خيزد * با بحرِ خود رهى ده ، خشكيده جوى ما را \r\n ما سالكان راهيم و ابليس در پى ماست * پيش آر خضرِ ره را ، پى كن عدوى ما را\r\nمشكل ز تار مويت ، دل را بوَد رهايى * پيوندهاست با تو ، هر تار موى ما را\r\nز آغاز پشيمان باش از نفْس پرستيدن * ورنه نبود سودى ، انجام ندامت را\r\nمعشوق ، خود عيان است هستى ماست پرده * اين پرده‌ها به مستى ، در هم دريده بايد « 1 » \r\n\r\n( 774 ) حاج ميرزا اسداللَّه قاضى طباطبايى تبريزى\r\nعالم ربانى كه از رياضات و تصفيه قلب خالى نبود و در غالب علوم غريبه دستى\r\n\r\n\r\n","description":"","footnote":"\r\n( 1 ) . رياض العارفين ، ص 454 .\r\n","page_name":" 151 ","page_number":151},
  {"content":"\r\n\r\nداشت و با جمعى از اهل اين فنون مصاحبت داشت و بخصوص از مرحوم حاجى مهدى درويش استفاده‌ها كرد . در سال 1286 چشم به جهان گشود و در سال 1348 در تبريز وفات نمود . جنازه‌اش به نجف اشرف حمل و در آن جا به خاك سپرده شد . « 1 »\r\n\r\n( 775 ) سيّد اسداللَّه قزوينى « 2 »\r\nاز صلحا و علما و صاحب ورع و تقوى است . با عدّه‌اى از برجستگان و مراجع مصاحبت داشت . اين عالم وارسته در حدود سال 1245 به دنيا آمد و به امر آقا سيد اسماعيل صدر به حيدر آباد هند نقل مكان نمود . شب جمعه 10 ذى القعده در سال 1327 در همان جا از دنيا رفت و در دائرة المؤمنين حيدر آباد به خاك سپرده شد . وى را تصنيفاتى بود ولى به امر دوست اخلاقىاش و براى پرهيز از عجب نفس ، همه را به آب داد ، « حذراً من إعجاب نفسه » . « 3 »\r\n\r\n( 776 ) قاضى اسداللَّه قُهُسْتانى « 4 »\r\n\r\n( 777 ) قاضى اسداللَّه قهيبايى\r\nشاگرد اخلاقى درويش على سديرى است . در سال 1048 از دنيا رفت و در نزديك\r\n\r\n\r\n","description":"","footnote":"\r\n( 1 ) . از شجره نامه استاد علامه طباطبائى .\r\n( 2 ) . قزوينى : منسوب به قزوين ، شهرى در دامنه‌ى جنوبى كوه‌هاى البرز ايران .\r\n( 3 ) . طبقات اعلام الشيعه ( نقباء البشر ) ، ج 1 ، ص 135 ، شماره‌ى 307 .\r\n( 4 ) . قُهُسْتانى : منسوب به قُهُسْتان معرّب كُهُستان و كوهستان ، جاهاى بسيار در بلاد عجم ، ولى در بيشتر موارد منطقه‌ى كوهستانى واقع در فيما بين هرات و نيشابور از آن مقصود است .\r\n","page_name":" 152 ","page_number":152},
  {"content":"\r\n\r\nدروازه‌ى فين « 1 » كاشان در مقبره‌ى شاه شمس به خاك سپرده شد .\r\n\r\n( 778 ) قاضى اسداللَّه كاشى\r\nفاضلى صاحب مقامات و كرامات است كه به شيخ مؤمن شيرازى - قرن پنجم - ارادت داشت و در كاشان به رحمت ايزدى پيوست ، مقبره‌اش در ميدان قاضى كاشان قرار دارد .\r\nحكايت\r\nدرباره‌ى قاضى اسدللَّه نقل است كه كسى در خواب قصرى دلگشا ديد كه روزنه‌ها و سوراخ‌هاى بسيارى دارد . پرسيد : اين قصر از كيست و اين سوراخ‌ها براى چيست ؟\r\nخادم قصر گفت : اين قصر قاضى است و هر كرامتى كه از وى بروز مىكند ، رخنه‌اى در قصر پيدا مىشود . از خواب بيدار شد و به نزد قاضى آمد تا خواب را بگويد . قاضى تا وى را ديد ، گفت : اين رخنه هم بالاى آن رخنه‌ها ! تو چنين خوابى ديده‌اى . آن شخص يكى از مخلصين وى شد .\r\nشعر\r\n - مِىاى را كز خرَد مستور كردند * به اين شوريده‌ى ديوانه دادند\r\nاگر دادند جامى ديگران را * من بيچاره را خمخانه دادند\r\nاى آن كه تويى محرم راز همه كس ! * شرمنده‌ى ناز تو ، نياز همه كس \r\n\r\n\r\n","description":"","footnote":"\r\n( 1 ) . فين : از توابع كاشان ، در نزديكى و غرب آن .\r\n","page_name":" 153 ","page_number":153},
  {"content":"\r\n\r\n چون دشمن و دوست ، مظهر ذات تواند * از بهرِ تو مىكشم ناز همه كس\r\nتو ز پيدايى خود ، پنهانى * مى نبينند تو را بىبصران « 1 » \r\n\r\n( 779 ) اسرافيل مغربى\r\nاستاد ذوالنّون مصرى - متوفى به سال 248 - و اصلش از مغرب است كه در مصر سكونت داشت . فتح شخرف - متوفى به سال 273 - به ديدن وى آمده و از او سؤالى نمود و پس از چند روز اسرافيل از دنيا رفت . « 2 »\r\n\r\n( 780 ) مولانا اسفهسالار بن بدر بن ماما الاسفاسى\r\nدر سال 550 قمرى از دنيا رفت و در فلاجه ابهر به خاك سپرده شد .\r\n\r\n( 781 ) پير اسكندر دهخوار قانى\r\nصاحب حالات و كمالات و خرق عادات و از شاگردان اخلاقى خواجه محمد زرّين كمر است . مزارش در قصبه دهخوارقان « 3 » آذربايجان قرار دارد . « 4 »\r\n\r\n\r\n","description":"","footnote":"\r\n( 1 ) . رياض العارفين ، ص 274 .\r\n( 2 ) . رشحات عين الحياة ؛ نفحات الانس ، شماره‌ى 3 .\r\n( 3 ) . دهخوارقان / دهخوارگان : آذر شهر كنونى از توابع تبريز .\r\n( 4 ) . روضه اطهار ( تاريخ حشرى ) ، شماره‌ى 209 .\r\n","page_name":" 154 ","page_number":154},
  {"content":"\r\n\r\n\r\n( 782 ) اسماء رمليّه « 1 »\r\nمتعبّده مجتهده بزرگوارى است كه از بيضاء بنت المفضّل سؤالاتى نمود « 2 » و احمد بن ابى الحوارى - متوفى به سال 230 - اين كلمات را بلا واسطه از وى نقل مىكند . « 3 »\r\n\r\n( 783 ) اسماعيل بن ابراهيم بن عبدالصّمد جبرتى زُبيدى « 4 »\r\nاز اوليا و اكابر علماى عاملين ، صاحب كرامات و استاد شيخ عبدالكريم جيلى صاحب كتاب الإنسان الكامل است . در حقايق ، گفتارى عالى داشت و در سال 806 دار دنيا را وداع گفت و در مقبره‌ى باب سهام شهر زُبيد به خاك سپرده شد .\r\n\r\n( 784 ) صدرالدّين ، اسماعيل بن ابى سعيد احمد بن نيشابورى\r\nولادتش در سال 464 و وفاتش در سال 541 اتفاق افتاد و در ظاهر رباط كه در فاصله دورى باب بصره قرار دارد به خاك سپرده شد . « 5 »\r\n\r\n\r\n","description":"","footnote":"\r\n( 1 ) . رَملى / رَمليّه : منسوب به رمله : 1 . شهر قديمى و بزرگ واقع در نزديكى قدس شريف در فلسطين كه زمانى قصبه و مركز فلسطين و محلّ سكونت مرزداران و بسيارى از دانشمندان مسلمان بوده و از اين روى بدان جا منسوب شده‌اند ؛ 2 . محلّه‌اى در بغداد كه مخروب گرديده است ؛ 3 . محلّه‌اى در سَرَخس ؛ 4 . روستايى در بحرين .\r\n( 2 ) . اين پرسش و پاسخ‌ها در ذيل نام بيضاء بنت مفضّل ذكر مىشود .\r\n( 3 ) . حلية الأولياء ( طبقات ابونعيم ) ، ج 10 ، ص 13 .\r\n( 4 ) . جَبَرتى : منسوب به جَبَرت : 1 . نام و لقب مسلمانان در حبشه ؛ 2 . بلاد زيلع واقع در حبشه ؛ زُبَيدى : منسوب به زُبيد ، شهرى معروف واقع در يَمَن ، نزديك بحر احمر در كناره‌ى راه عَدَن به مكّه مكرّمه ، كه در قديم گروهى از محدثين و علما ، در آن مىزيسته‌اند .\r\n( 5 ) . طرائق الحقائق ، ج 2 ، ص 263 .\r\n","page_name":" 155 ","page_number":155},
  {"content":"\r\n\r\n\r\n( 785 ) اسماعيل بن ابى القاسم نيشابورى\r\nاز صلحا و از اصحاب استاد ابى القاسم قشيرى است . در سال 531 چشم از جهان فرو بست . « 1 »\r\n\r\n( 786 ) شهاب الدّين اسماعيل اصفهانى\r\n\r\n( 787 ) شيخ مولى اسماعيل بجنوردى « 2 » ملقّب به عارف\r\nعالمى بىنظير است كه حاج ملّا هادى سبزوارى - متوفى به سال 1290 - در توصيف وى مىگويد :\r\n« ألعالم العامل الفاضل الكامل المتحقّق بأخلاق اللَّه . »\r\nعالمى عامل و فاضلى كامل ، آراسته به اخلاق الهى است .\r\nعارف ، 3 بار از حاج ملّا هادى سؤالاتى نمود كه آن‌ها در مجموعه‌اى گردآورى شده است . « 3 »\r\n\r\n( 788 ) مجدالدّين ، اسماعيل بغدادى\r\nشاگرد اخلاقى نجم الدّين كُبرى ، احمد بن عمر - متوفى به سال 618 - است .\r\n\r\n\r\n","description":"","footnote":"\r\n( 1 ) . همان ، ص 263 .\r\n( 2 ) . بجنوردى : منسوب به بجنورد از شهرهاى خراسان .\r\n( 3 ) . طبقات اعلام الشيعه ( الكرام البرره ) ، ج 1 ، ص 133 ، شماره‌ى 259 .\r\n","page_name":" 156 ","page_number":156},
  {"content":"\r\n\r\n\r\n( 789 ) نجم الدّين ، اسماعيل تفلسى « 1 » بن امام\r\n\r\n( 790 ) ابوالمؤيّد ، خواجه شهاب الدّين ، اسماعيل جامى\r\nمتّصف به علوم ظاهرى و باطنى ، صاحب ولايت و كرامت و از اولاد صلبى شيخ الاسلام احمد جامى نامقى - متوفى به سال 536 - است . ابوالمؤيد عمرى طولانى داشت و مبتلا به درد گرده و وجع مفاصل بود . هنگامى كه لشگر مغول « 2 » از آب گذشت ، عزيمت كوه يزد كرد در راه مرضش شدت يافته قصد بازگشت نمود . بوزجانى كه مريد وى بود ، استاد را به گرده گرفته و به تربت شيخ الاسلام احمد آورد . تا اين كه در همان جا به جوار رحمت حق پيوست و به خاك سپرده شد .\r\nشعر\r\n خوشا آن دم كه آندم در نگنجد * از آن خوش‌تر كه آدم در نگنجد\r\nدمى با چاشنىِ « لى مَعَ اللَّه » * در آن دم روح و آدم در نگنجد\r\nعزيزان را كه در عالم نگنجد * دمى باشد كه عالم در نگنجد\r\nهر آن وقتى كه آن دم رخ نمايد * در آن دم شادى و غم در نگنجد\r\nز شادىّ و غم عالم چه گويم * بهشت و حور عين هم در نگنجد\r\nچو با معشوق در خلوت نشينى * در آن دم هيچ محرم در نگنجد\r\nمثال گفتِ اسماعيلِ احمد * درون كعبه زمزم در نگنجد « 3 » \r\n\r\n\r\n","description":"","footnote":"\r\n( 1 ) . تِفلِسى / تفليسى : منسوب به تِفْليس شهرى باستانى و پايتخت جمهورى گرجستان كنونى .\r\n( 2 ) . مغول : قوم معروف ، ساكن در كشور مغولستان ، شمال چين و نواحى ديگر .\r\n( 3 ) . رشحات عين الحياة ، شماره‌ى 14 از 431 .\r\n","page_name":" 157 ","page_number":157},
  {"content":"\r\n\r\n\r\n( 791 ) شيخ اسماعيل جبرتى يمنى « 1 »\r\n\r\n( 792 ) خواجه اسماعيل چشتى « 2 »\r\nاز برجستگان اهل معرفت و صاحب فراست و برادر احمد چشتى است كه با خواجه عبداللَّه انصارى - متوفى به سال 481 - مصاحبت داشت . « 3 »\r\n\r\n( 793 ) ملّا اسماعيل بن حسن مؤذّن مشهدى « 4 »\r\n\r\n( 794 ) شيخ ابوابراهيم ، اسماعيل بن حسن بن عبداللَّه قصرى « 5 » اصفهانى\r\nاز اصحاب ضياءالدّين ، ابوالنجيب ، عبدالقاهر ، عبداللَّه بن محمد سهروردى - متوفى\r\n\r\n\r\n","description":"","footnote":"\r\n( 1 ) . جَبَرتى : منسوب به جَبَرت : 1 . نام و لقب مسلمانان در حبشه ؛ 2 . بلاد زيلع واقع در حبشه ؛ يمنى : منسوب به يمن كشورى معروف واقع در جنوب غربى شبه جزيره عرب .\r\n( 2 ) . چشتى / جشتى : منسوب به طريقه‌ى چَشْتِيّه از طريقه‌هاى اهل معرفت كه به دليل سكونت مؤسّس آن در چَشْت نام روستايى و سپس قصبه‌اى به اين نام واقع در شرق و نزديكى هرات بدين نام موسوم شده است .\r\n( 3 ) . رشحات عين الحياة ، شماره‌ى 407 .\r\n( 4 ) . مشهدى : منسوب به مشهد ، شهر بزرگ و معروف كه بارگاه امام هشتم حضرت علىّ بن موسى الرّضا - عليه السّلام - در آن واقع است .\r\n( 5 ) . قصرى : منسوب به قَصْرِ ابن هُبَيْرَه ، كاخى در نزديكى پل سُورا واقع در نزديكى حلّه عراق .\r\n","page_name":" 158 ","page_number":158},
  {"content":"\r\n\r\nبه سال 563 - و شيخ نجم الدّين ، احمد بن عمر - متوفى به سال 618 يا 518 - مىباشد .\r\nمزارش در سربازار قديم دزفول قرار دارد . « 1 »\r\n\r\n( 795 ) مجدالدّين ، اسماعيل دانيالى « 2 »\r\n\r\n( 796 ) اسماعيل دبّاس جيرفتى « 3 »\r\nعارف باللَّه است كه شيخ مؤمن شيرازى را ديدار نمود و استاد خواجه عبداللَّه انصارى - متوفى به سال 481 - مىباشد . « 4 »\r\n\r\n( 797 ) ملا اسماعيل سبزوارى\r\nاز اعاظم شاگردان حاج ملّاهادى سبزوارى است كه بر طبق وصيّتِ استاد ، هميشه در جستجوى مردى كامل بود تا آن كه دست ارادت به آقا محمد شيرازى ، منوّر على شاه داد و در سال 1295 از دنيا رفت . « 5 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 464 .\r\n( 2 ) . دانيالى : منسوب به جدّ به نام دانيال .\r\n( 3 ) . جيرفتى : منسوب به جيرُفت از شهرهاى تابع فارس .\r\n( 4 ) . رشحات عين الحياة ، شماره‌ى 417 .\r\n( 5 ) . طرائق الحقائق ، ج 3 ، ص 237 .\r\n","page_name":" 159 ","page_number":159},
  {"content":"\r\n\r\n\r\n( 798 ) مخدوم شيخ اسماعيل سهروردى « 1 »\r\nصاحب زهد و ورع و خوارق و كرامات است و با شيخ شهاب الدّين سهروردى مصاحبت داشت . سال 760 در سن 111 سالگى دار دنيا را در قصبه نهرولى « 2 » از شهر اللَّه آباد هندوستان وداع گفت و به خاك سپرده شد .\r\n\r\n( 799 ) مولانا مجدالدّين ، اسماعيل سيسى « 3 »\r\nاز كُمّل فرقه‌ى اهل اللَّه و كعبه طالبان و قبله اعيان در زمان خويش است و دو سال در كعبه اقامت كرد و به خدمت بسيارى [ 220 تن 
  ] از بزرگان اولياى كبار رسيد و عدّه‌اى نيز خدمت وى را درك نمودند ، همچون : محمد شيرين مغربى - متوفى به سال 809 - ، مزارش در قريه‌ى سيس آذربايجان قرار دارد .\r\n\r\n( 800 ) كمال الدّين ، اسماعيل بن جمال الدّين ، عبدالرّزاق اصفهانى\r\nاز مشاهير شعر است كه در اواسط عمر ترك و تجريد پيشه نمود و طريق تجريد و توكّل اختيار كرد ، از خلق اصفهان كنار گرفت و به صحبت جمعى از اهل معرفت چون\r\n\r\n\r\n","description":"","footnote":"\r\n( 1 ) . سُهْرَوَردى / سُهرورديّه : منسوب به سُهْرَوَرد : 1 . شهرى بوده در نزديكى زنجان ، و اينك دهستانى است تابع قِيْدار استان زنجان ؛ 2 . از توابع كلات خراسان كه از آن جا تا مهنه - كه مقبره‌ى مشايخ در آن جا واقع است - چهار فرسخ راه است .\r\n( 2 ) . نهروالى / نهرولى : منسوب به نهرواله ، بلدى در هند كه نام ديگر آن « تن » مىباشد .\r\n( 3 ) . روضه اطهار ( تاريخ حشرى ) ، شماره‌ى 188 .\r\n","page_name":" 160 ","page_number":160},
  {"content":"\r\n\r\nكمال كوفى و شهاب الدّين ، عمر بن محمد - متوفى به سال 632 - رسيد . در خارج شهر اصفهان خلوت گاه عبادتى اختيار كرد و در كنج عزلت به سختى شب و روز مىگذرانيد با آن كه پيش از اين خود ثروتمند بود و حتى مستمندان را دستگيرى مىنمود . اين رهرو راه معرفت در دوم جمادى الأولى سال 635 به دست مغول « 1 » به شهادت رسيد . از وى ديوان شعرى بر جاى مانده است . اين رباعى را با خون خود به ديوار نوشته بود :\r\n دل خون شد و شرطِ جان گدازى اين است * در حضرت او كمينه بازى اين است\r\nبا اين همه هم ، هيچ نمىيارم گفت * شايد كه مگر بنده نوازى اين است \r\nشعر\r\n - جان را چو نيست وصل تو حاصل ، كجا برم ؟ * دل را كه شد ز درد تو غافل ، كجا برم ؟\r\nگفتند : بر گرفت فلان دل ز مهر تو * من داورى مردم جاهل كجا برم ؟ \r\n گر بر كنم دل از تو و بردارم از تو مهر * آن مهر بر كه افكنم ، آن دل كجا برم ؟ « 2 »\r\nبه تركِ خويش بگو ، تا به كوى ياررسى * كه كارهاى چنين ، با خطر تواند بود \r\n\r\n\r\n","description":"","footnote":"\r\n( 1 ) . مغول : قوم معروف ، ساكن در كشور مغولستان ، شمال چين و نواحى ديگر .\r\n( 2 ) . خواجه محمّد حافظ شيرازى مىگويد :\r\n ور باورت نمىشود از بنده اين‌حديث * از گفته‌ى « كمال » ، دليلى بياورم\r\n« گر بر كنم دل از تو و بردارم از تو مهر * آن مهر بر كه افكنم ، آن دل كجا برم ؟ » \r\n","page_name":" 161 ","page_number":161},
  {"content":"\r\n\r\n كسى به گردن مقصود ، دست حلقه كند * كه پيش تير بلاها ، سپر تواند بود\r\nز مُلك بىخودى آن را ، كه بهره‌اى باشد * وجود ، در نظرش مختصر تواند بود\r\nجاى مقام نيست جهان ، دل در او مبند * خود را مسافرى كن و اين رهگذار گير\r\nكليد كامِ تو ، بر آستينِ خويشتن است * ولى چه سود ؟ كه با خويش در نمىيابى\r\nبه دست خويش ، تبه مىكنى تو صورت خويش * و گرنه ساخته‌اندت چنان چه مىبايى\r\nاگر كنى طلب نا نهاده ، رنجه شوى * وگر بداده قناعت كنى ، بياسايى\r\nدست از طلب مدار ، گرت برگ اين ره است * كآن را كه راه توشه ، نه فقر است ، بينواست\r\nنه فقرِ صورتى ، كه بود هَمعنان كفر * بل فقر معنوى ، كه به دو فخر انبياست\r\nتا با وجود همرهى ، از نيست كم‌ترى * چون در فنا سلوك كنى ، منزل بقاست\r\nآن كس به بارگاه قدَم سر درآورد * كز جان پاك ، پيرو آثار مصطفاست\r\nاى آن كه لاف مىزنى از دل كه عاشق است * طوُبى لَك ! ار زبانِ تو با دل موافق است \r\n\r\n","description":"","footnote":"","page_name":" 162 ","page_number":162},
  {"content":"\r\n\r\n جان دادن و نفَس زدن ، او را يكى بود * مانند صبح ، هر كه در اين راه ، صادق است\r\nخورشيد حق ، زسايه‌ى تو در حجاب شد * ورنه ، همه شوارق عالم ، مشارق است « 1 » \r\n\r\n( 801 ) سيّد اسماعيل بن عبدالقادر گيلانى\r\nعارفى بزرگوار بوده و از فرزندان عبدالقادر جيلى - متوفى به سال 561 - است .\r\nصاحب جذبه‌اى قوى بود و در دارالسلطنه اكره « 2 » زندگى مىكرد . « 3 »\r\n\r\n( 802 ) شيخ اسماعيل فَرّاء « 4 »\r\nعارف باللَّه و از اولياى معتقد ، معروف به زاهد قاهرى است . سال 927 در قاهره چشم از جهان فرو بست . « 5 »\r\n\r\n( 803 ) شيخ اسماعيل قراباغى نجفى\r\nعالمى جليل و فقيهى متورّع ، صاحب كرامات و از اولياء اللَّه و مجاهدين و مراقبين و\r\n\r\n\r\n","description":"","footnote":"\r\n( 1 ) . طرائق الحقائق ، ج 2 ، ص 260 ؛ رياض العارفين ، ص 386 .\r\n( 2 ) . اكره : از ولايات هند و نيز نام مركز آن ولايت .\r\n( 3 ) . ثمرات القدس .\r\n( 4 ) . فراء : كسى كه پيشه‌اش دوختن و فروش جامه‌هاى بالاپوشى كه طرف زيرين آن از پوست بعضى از حيوانات باشد .\r\n( 5 ) . كرامات الأولياء .\r\n","page_name":" 163 ","page_number":163},
  {"content":"\r\n\r\nاتقيا است كه اكثر اوقاتش به عبادت و مراقبه و مجاهده مىگذشت . با آن كه دنيا به وى روى آورده بوده ، آن را قبول نمىكرد و عيال هم اختيار ننمود . وى از شاگردان ميرزا باقر تبريزى طباطبايى و اصلش از قرباغ است . پس از سير و سفر و اقامت در شهرهاى مختلف ، در نجف اشرف مقيم گشت . در تمام اماكن به تدريس اشتغال داشت و در نجف در حرم و صحن اقامه‌ى جماعت مىنمود و اتقيا و ابرار و اعاظم به وى اقتداء مىكرد . اين عارف بزرگ در سال 1323 دار دنيا را وداع گفت و در وادى السلام « 1 » نجف به خاك سپرده شد . در حالات وى گفته‌اند :\r\nزيارت‌هاى مخصوصه را با پاى پياده انجام مىداد و هر شب پنج شنبه با پاى پياده به مسجد سهله در كوفه رفت و اين كار را ترك نمىكرد . وى از كسانى بود كه - به دليل وجود قرائن و نشانه‌هاى بسيار - گمان مىشد با حضرت حجّت - عجّل اللَّه تعالى فرجه الشريف - ملاقات مىنمايد . « 2 »\r\n\r\n( 804 ) اسماعيل مانكيل\r\n\r\n( 805 ) اسماعيل شيروانى « 3 »\r\n\r\n\r\n","description":"","footnote":"\r\n( 1 ) . وادى السّلام : قبرستانى معروف واقع در نجف اشرف .\r\n( 2 ) . طبقات اعلام الشيعه ( نقباء البشر ) ، ج 1 ، ص 149 ، شماره‌ى 335 .\r\n( 3 ) . شيروانى : منسوب به شيروان ، روستايى از توابع بخارا .\r\n","page_name":" 164 ","page_number":164},
  {"content":"\r\n\r\n\r\n( 806 ) شيخ اسماعيل بن شمس الدّين محمّد بن على ملك داد تبريزى ، ملقّب به ربويگر\r\nصاحب مقامات معنوى و از شاگردان اخلاقى ركن الدّين سجاسى و شيخ شهاب الدّين محمود تبريزى و بابا كمال جندى « 1 » و - در آخر - مولانا محمّد بن محمّد رومى مولوى - متوفى به سال 672 - است . مزارش در چرنداب تبريز نزديك مزار ابومنصور جعد بن عصارى قرار دارد . « 2 »\r\n\r\n( 807 ) مولى اسماعيل بن محمد حسين بن محمد رضا مازندرانى خواجويى « 3 »\r\nعالمى صاحب ورع ، حكيمى جليل القدر و يگانه در عبادت و زهادت است . از اجتماع اعتزال گزيد ، و به سنن نبىّ اكرم - صلّى اللَّه عليه و آله و سلّم - عامل بود . و نهايت اخلاص را به ائمه اطهار - عليهم‌السّلام - داشت . مولى اسماعيل مستجاب الدّعوه و صاحب كرامات بود . چنان كه وى را آيتى عظيم از آيات الهى ، و حجّت بالغه‌اى از حجج پروردگار مىگفتند . به گفته برخى در 11 شعبان سال 1173 چشم از جهان فرو بست .\r\nمادّه تاريخش را « خانه‌ى علم منهدم گرديد . » ذكر نموده‌اند و در تخت فولاد اصفهان جنب مزار فاضل هندى ، به خاك سپرده شد . وى را تأليفاتى است از آن جمله : شرح دعاء صباح ؛ شرح اربعين .\r\n\r\n\r\n","description":"","footnote":"\r\n( 1 ) . فوت بابا كمال جندى را 835 قمرى نوشته‌اند كه در اين صورت يا تاريخ وى اشتباه است و يا آن كه بابا كمال استادوى نبوده زيرا با تاريخ ديگر اساتيدش تطبيق نمىكند .\r\n( 2 ) . تذكرة القبور اصفهان ؛ روضات الجنّات ، ج 1 ، ص 114 .\r\n( 3 ) . چون ساكن محله خواجو اصفهان بوده .\r\n","page_name":" 165 ","page_number":165},
  {"content":"\r\n\r\n\r\n( 808 ) مولانا اسماعيل بن محمد حضرمى « 1 »\r\nشيخ مسعود جاوى - متوفى به سال 750 - با وى مصاحبت داشت . « 2 »\r\n\r\n( 809 ) مجدالدّين ، اسماعيل بن محمّد خداداد\r\nولى بزرگوار الهى و يگانه روزگار و صاحب كرامات است كه در حدود سال 700 در قيد حيات بود . « 3 »\r\n\r\n( 810 ) عمادالدّين ، اسماعيل بن صدر الدّين محمد زكرياى عارف هندى\r\nعارف باللَّه و صاحب علوم ظاهرى و باطنى است كه مصاحبت برادر خود ركن الدّين ، ابوالفتح فيض اللَّه را اختيار نمود و پس از وى به تربيت سالكين پرداخت . سال 735 « 4 » قمرى در شب جمعه جمادى الأولى دار دنيا را وداع گفت . « 5 »\r\n\r\n\r\n","description":"","footnote":"\r\n( 1 ) . حضرمى : منسوب به : 1 . حضرموت ، قبيله‌اى بزرگ منشعب از حِمْيَر ؛ 2 . ناحيه‌اى وسيع در جنوب شبه جزيره‌ى عربستان در يَمَن ، البته بسيارى از اهل اين ناحيه به جاهاى ديگر نقل مكان نموده ، ولى نام حَضْرَمِىّ بر آنان محفوظ مانده است ؛ 3 . ناحيه‌ى ديگرى در يمن .\r\n( 2 ) . ر . ك : شرح حال شيخ مسعود جاوى .\r\n( 3 ) . كرامات الأولياء .\r\n( 4 ) . اين تاريخ با تاريخ برادرش يكى مىنمايد ، محتمل است اشتباهى در قلم كاتب رخ داده باشد .\r\n( 5 ) . ثمرات القدس .\r\n","page_name":" 166 ","page_number":166},
  {"content":"\r\n\r\n\r\n( 811 ) آقا اسماعيل بن محمد على بن خواجه شفيع كرمانى\r\nاهل معرفت و صاحب حال و كمال است . تاريخ وفات پدر وى خواجه شفيع كرمانى ملقّب به انيس على را سال 1247 ثبت نموده‌اند .\r\n\r\n( 812 ) شيخ الاسلام شهاب الدّين ، اسماعيل بن محمد بن مطهر بن احمد جامى « 1 »\r\nصاحب ولايت و فراست و جاه و دولت و علم و عمل است . بعد از 730 به درود حيات گفت و مزارش در جوار پدر بزرگوارش در مرقد جدّش احمد نامقى است .\r\n\r\n( 813 ) ابوعمر ، اسماعيل بن نُجَيد بن احمد سُلَمى « 2 »\r\nاز بزرگان اصحاب ابو عثمان حميرى و ابوالقاسم جنيد است كه در سال 365 و يا 366 رحلت نمود .\r\nگفتار\r\n- « كلّ حال يكون نتيجته علم [ العلم 
  ] فإنَّ ضرَّه على صاحبه أكثرُ من نفعه . »\r\nهر حالى كه نتيجه آن علم باشد ، مسلّماً ضرر آن بر صاحبش بيشتر از سود آن خواهد بود .\r\n\r\n\r\n","description":"","footnote":"\r\n( 1 ) . جامى : منسوب به تربت جام ، از توابع استان خراسان در نزديكى مرز افغانستان كه مدفن شيخ اجمد جام در آن جا مشهور و معروف مىباشد و يا به احتمال خيلى ضعيف منسوب به چندين روستا در اطراف تربت جام .\r\n( 2 ) . نجيد : 1 . نام شخص يا جدّ ؛ 2 . محلى به نام بنونجيد واقع در يمن ؛ سُلَمى : منسوب به قبيله سُلَيم از قبايل معروف عرب .\r\n","page_name":" 167 ","page_number":167},
  {"content":"\r\n\r\n- « من كرمت عليه نفسُه ، هان عليه دينُه . »\r\nهر كس كه نفس او بر او گرامى باشد انجام دستورات دين برايش آسان مىگردد .\r\n- « من لم تُهذِّبكَ رؤيته ، فاعلم أنّه غيرُ مهذَّب . »\r\nهر كس كه ديدن او تو را از صفات رذيله پاك نگرداند ، بدان كه او خود از صفات ناپسند پاك نگشته است .\r\n- « لايصفو لِاحد قدم العبوديّة حتّى تكون أفعاله كلّها عِنده رِيإً ، و أحواله عِنده دعاوى . »\r\nقدم بندگى براى كسى خالص نمىگردد ، تا اين كه تمام كارهاى او نزد خودش ريا و حالاتش ادّعا باشد .\r\n- « إذا أراد اللَّه بعبد خيراً ، رزقه خدمة الصّالحين والأخيار ، و وفَّقه بقبول ما يشيرون به ، و سهَّل عليه سبيلَ الخيرات ، و حجبه عن رؤيتها . »\r\nوقتى خداوند خير و خوبى بنده‌اى را بخواهد ، خدمت كردن صالحين و خوبان را نصيب و روزى او گردانيده و او را به پذيرش آن چه به او دستور داده و ارشاد مىنمايند مؤفق مىدارد و راه رسيدن به خيرات و خوبىها را بر او هموار مىنمايد و او را از ديدن آن‌ها [ خيرات و خوبىها 
  ] مانع مىگردد .\r\n- « إنّما تتولّد الدّعاوى من فساد الإبتداء ؛ فمن صحّت بدايته ، صحّت نهايته ؛ و من فسدت بدايته ، فربّما هلك فى حال من أحواله . »\r\nبى گمان ادّعاها تنها زاييده‌ى فساد و تباهى سالك در ابتدا راه است ، پس هر كس ابتداى سلوكش صحيح باشد ، فرجام كارش نيز صحيح خواهد بود و هر كس آغاز كارش فاسد و خراب باشد ، چه بسا كه در يكى از حالات خود نابود گردد .\r\n- « إحترم عامّةَ المسلمين ، و لاتتقدّر فى أمكنك ، و كن خاملًا فى النّاس ، فبقدر ما تتعرّف إليهم و تشتغل بهم ، تضيع حظّك من أوامر ربّك . »\r\nعموم مسلمان‌ها را احترام بگذار و حتى الامكان رياست را قبول نكن و در ميان مردم ،\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nناشناس و گمنام باش ؛ زيرا به همان اندازه كه خود را به ايشان بشناسانى و به آن‌ها مشغول گردى ، بهره‌ات از اوامر پروردگارت را ضايع خواهى نمود .\r\n- « من استقام حدَّ الإستقامة لايعوِّج أحداً و من أعوَج لايستقيم به أحدٌ . »\r\nهر كس در مرز استقامت پابر جا باشد كسى به واسطه‌ى او منحرف نمىگردد و هر كس كه كج و منحرف باشد كسى به واسطه‌ى او مستقيم و اصلاح نمىگردد .\r\n- « الأنس به غير اللَّه تعالى وحشةٌ . »\r\nانس داشتن با غير خداوند متعال ، وحشت و تنهايى است .\r\n- آفت بنده در رضاى نفس است به آن چه در او است و هر كه در چشم خويش گرامى بود ، آسان باشد بر او گناه او .\r\n- هر كه خواهد بشناسد چند است قدر معرفت او به نزديك خداوند ، گو : بنگر تا چند است قدر هيبتِ حقّ در وقتِ خدمت به نزديك تو . « 1 » - از وى پرسيدند : دعاوى از كجا پديد آيد ؟ گفت :\r\n« مِن الإغترار و تشويش الأسرار . »\r\nاز مغرور و فريفته شدن و پريشانى درون و باطن .\r\n- پرسيدند : آن چيست كه بنده را از آن چاره نيست ؟ گفت :\r\n« ملازمة العبوديّة على السّنّة و دوام المراقبة . »\r\nملازم بندگى بودن بر اساس سنّت نبوىّ - صلّى اللَّه عليه و آله و سلّم - و پيوسته مراقب خدا بودن .\r\n\r\n( 814 ) ابوالقاسم ، اسماعيل وزير صاحب بن عباد\r\nنادره‌ى دوران و وحيد زمان خويش است كه در علم و بخشندگى ، يكتا بود و در\r\n\r\n\r\n","description":"","footnote":"\r\n( 1 ) . تذكرة الاولياء ؛ رشحات عين الحياة ؛ نفحات الانس ، شماره‌ى 282 ؛ طبقات شعرانى ، ج 1 ص 103 ؛ طرائق الحقائق ، ج 2 ، ص 228 در حاشيه .\r\n","page_name":" 169 ","page_number":169},
  {"content":"\r\n\r\nشعر و ادب بىهمتا . اشعار فراوانى كه در مدح اهل بيت - عليهم‌السّلام - و ذم دشمنان آنان سروده ، حاكى از عمق محبت و ولايت او نسبت به اين خاندان است . تأليفات فراوانى از وى بر جاى مانده و حكايات حيرت‌انگيزى در جود و سخاى او نقل شده است . در 24 صفر سال 385 چشم از جهان فرو بست و در اصفهان به خاك سپرده شد .\r\n\r\n( 815 ) شيخ اسماعيل هندى\r\nصاحب ذوق و شوق و محرم اسرار ربوبى و مريد خواجه حسن سرمست مىباشد . « 1 »\r\n\r\n( 816 ) اسماعيل هروى خراسانى « 2 »\r\n\r\n( 817 ) اسماعيل بن يوسف دَيْلَمى « 3 »\r\nاز اكابر عباد و زهّاد و اولياى عارف و جامع ميان علم و عمل و صاحب كرامات است . در انبابه « 4 » دار دنيا را وداع گفت و در همان جا به خاك سپرده شد . « 5 »\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . روضات الجنّات ، ج 2 ، ص 45 .\r\n( 3 ) . ديلمى : منسوب به دَيْلَم ، بلاد معروف واقع در بخش كوهستانى گيلان واقع در شمال قزوين .\r\n( 4 ) . انبابه : روستايى : 1 . واقع در ناحيه‌ى دماوند از توابع رى ؛ 2 . واقع در مصر از توابع جيزه .\r\n( 5 ) . كرامات الأولياء .\r\n","page_name":" 170 ","page_number":170},
  {"content":"\r\n\r\n\r\n( 818 ) ابو حامد ، اسود زنجى « 1 »\r\nاز برگزيدگان عرفا و استاد ابوعلى رودبارى - متوفى به سال 323 - است . « 2 »\r\n\r\n( 819 ) ابوعمرو ، اسود بن زيد [ يزيد 
  ] بن قيس نَخَعى « 3 »\r\nاز صحابه‌ى اميرالمؤمنين - عليه السّلام - و عبّاد و صالحين و رهبان امت است . در عبادت و روزه نفس خود را به تعب مىانداخت و از كثرت گريه چشمانش نابينا شده بود و به اوقات نماز مواظبت تمام داشت . در ماه رمضان هر دو شب يك ختم قرآن و در غير آن هر شش شب يك ختم مىنمود . هشتاد حجّ به جاى آورده بدين گونه كه از خانه‌اش احرام مىبست و از كوفه « 4 » با تهليل و تكبير خارج مىشد . اين عبد صالح الهى در سال 75 در كوفه چشم از جهان فرو بست .\r\nدر احوال ابو عمرو آورده‌اند كه چون به وى گفتند : چرا اين گونه بدنت را به زحمت مىاندازى ؟ گفت :\r\n« إنّ الْامْر جِدّ ، إنّ الْامْر جدّ . »\r\nهمانا امر جدّى است ، همانا امر جدّى است .\r\nو نيز گفت :\r\n« إنّما أريد له الرّأفة . »\r\n\r\n\r\n","description":"","footnote":"\r\n( 1 ) . زنجى : منسوب به زَنْج ، تيره‌اى معروف از سياه پوستان .\r\n( 2 ) . رشحات عين الحياة ؛ نفحات الانس ، شماره‌ى 194 .\r\n( 3 ) . نخعى : منسوب به نَخَع ، قبيله‌اى منشعب از مَذحج كه در كوفه سكونت داشتند .\r\n( 4 ) . شهر معروف در شمال عراق .\r\n","page_name":" 171 ","page_number":171},
  {"content":"\r\n\r\nبى گمان دلسوزى و عطوفت و رأفت بر او را مىخواهم .\r\nچون هنگام مرگش فرا رسيد ، گريست ، گفتند : اين جزع براى چيست ؟ گفت : چرا نگريم ؟ چه كس از من سزاوارتر است به گريه .\r\n- « واللَّه ، لو أتيت بالمغفرة من اللَّه ، لَهمَّنى الحيآء منه ممّا قد صنعتُه ، إنَّ الرَّجل لَيكونَ بينه و بين الرّجل الذّنب الصّغير ، فيعفو عنه ، فلا يزال مستحياً منه . »\r\nبه خدا سوگند ، اگر آمرزش خداوند شامل حالم گردد ، مسلّماً حيا و شرم از آن چه انجام داده‌ام مرا به غم و اندوه وا مىدارد ، زيرا [ گاه 
  ] ميان دو نفر گناه كوچكى واقع مىشود و شخصى كه نسبت به او گناه شده ، گناهكار را مىبخشد ، ولى گناهكار همواره از او شرم و حيا دارد . « 1 »\r\n\r\n( 820 ) اسود بن كلثوم\r\nاهل كرامت ، مستجاب الدعوه و صاحب خلوص است . هنگام راه رفتن چشمش از قدمش برداشته نمىشد .\r\nمناجات\r\nگويند :\r\n« فلمّا قدم غازياً ، قال : أللّهم ! إنّ نفسى هذه تزعم فى الرّخآء أنّها تحبّ لقآئك ، فإن كانت صادقةً ، فارزقها ذلك ؛ و إن كانت كاذبةً ، فاحملها عليه ؛ و إن كرهت ، فأطعِم لحمى سِباعاً و طَيراً . . . »\r\nوقتى كه به جنگ با دشمنان رفت ، گفت : خداوندا ! نفس من در حال راحتى و خوشى گمان مىكند كه ملاقات تو را دوست دارد ، پس اگر راست مىگويد آن را\r\n\r\n\r\n","description":"","footnote":"\r\n( 1 ) . أعيان الشيعه ؛ طبقات شعرانى ، ج 25 ؛ حلية الأولياء ( طبقات ابونعيم ) ، ج 2 ، ص 102 ؛ تنقيح المقال ( رجال مامقانى ) ، ج 1 ، ص 147 ، شماره‌ى 956 ؛ كرامات الأولياء .\r\n","page_name":" 172 ","page_number":172},
  {"content":"\r\n\r\nروزى او بفرما و اگر دروغ مىگويد او را بر لقاء خودت وادار كن و اگر از ملاقات با تو بدش مىآيد ، گوشت بدنش را غذا و خوراك درندگان و پرندگان قرار ده . . . « 1 »\r\n\r\n( 821 ) اسود مجهول\r\nذوالنّون ، ثوبان ابن ابراهيم مصرى - متوفى به سال 248 - گفته :\r\n« رأيتُ فى التّيه أسودَ كلَّما ذكراللَّه ابيضَّ لونُه ، فقلتُ له : يا هذا ! إنّه ليبدو عليك حال يغيّرك . فقال : إليك عنّى ، يا ذا النّون ! فإنّه لو بدأ عليك ما يبدو علىَّ ، لجلتَ كما أجول ، ثمّ أنشأه يقول :\r\nشخص سياهى را در بيابان ديدم كه هر گاه خدا را ياد مىكرد ، رنگش سفيد مىگرديد . به او گفتم : فلانى ! حالتى بر تو ظاهر مىگردد كه حال تو را دگرگون مىسازد ! گفت : اى ذوالنّون ! از من دور شو ، زيرا اگر آن چه كه براى من آشكار مىگردد ، بر تو ظاهر گردد ، مسلّماً تو نيز مانند من سرگردان مىشدى . سپس اين شعر را خواند :\r\n ذكرنا و ما كنّا نسينا و نذكر * و لكن نسيم القرب يبدو فيبهر \r\nياد كرديم و فراموش نكرده بوديم ، و اينك نيز به ياد مىآوريم ، ولى نسيم قرب\r\nاو ظاهر شده و [ نور و روشنايىاش غلبه مىكند 
  ] .\r\n فاحبا به طوراً و أغدى به له * إذا الحقّ عنه مخيّر و مغبّر \r\nگاه از او دور مىشوم و گاه نزديك ، از اين رو ، حق گاه آشكار مىگردد و گاه\r\nپنهان مىشود . « 2 »\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 2 ، ص 254 .\r\n( 2 ) . ر . ك : شرح حال ذوالنّون .\r\n","page_name":" 173 ","page_number":173},
  {"content":"\r\n\r\n\r\n( 822 ) اسود مجهول\r\nنيز از ذوالنّون نقل است كه : در ايامى كه در شهر مصر بودم ، شخص سياهى را ديدم كه ساق‌هاى پايش باريك و نحيف بود . نزديك وى رفته سلام كردم . گفت : و عليك السّلام يا ذا النّون ! گفتم : چگونه مرا شناختى ، و حال اين كه تا به حال مرا نديده بودى ؟\r\nگفت :\r\n« يا بطّال ! إتّصلت المعرفة بحركات العارفين ، فعرفتُك بمعرفة المحبوب ثمَّ أنشأه يقول :\r\nاى هرزه گرا و تن آسا ! معرفت با حركات عارفان پيوند خورده و به همين دليل تو را با شناخت محبوب شناختم ، پس اين اشعار را خواند :\r\n إنَّ عرفان ذى الجلال لعِزّ * و بهآء و بهجة و سرور \r\nبىگمان شناخت خداوند صاحب جلال و بزرگوار ، مايه‌ى سربلندى و حُسن و\r\nبرافروختگى و شادمانى است .\r\n و على العارفين أيضاً بهآء * و عليهم من الجلالة نور \r\nو عارفان نيز حسن و زيبايى دارند و نورى از جلال و عظمت حق بر آن‌ها\r\nآشكار است .\r\n فهنيئاً لمن أطاعك ربّى * فهو الخير كلُّه معمور \r\nپس اى پروردگار من ! گوارا باد بر كسى كه تو را اطاعت كند ، كه چنين كسى\r\nسراسر خير و خوبى است با تمام وجود آباد گرديده است .\r\n ليس للخائفين غيرُك ربّى ! * أنت سئولى و مُنيتى يا غفور . \r\nاى پروردگار من ! براى خائفان از تو ، غير تو كسى نيست و تويى خواسته و\r\nآرزويم اى بسيار بخشنده و آمرزنده ! « 1 »\r\n\r\n\r\n","description":"","footnote":"\r\n( 1 ) . در شرح حال ذوالنّون .\r\n","page_name":" 174 ","page_number":174},
  {"content":"\r\n\r\n\r\n( 823 ) سيد اشرف جهانگير سمنانى « 1 »\r\nاهل معرفت و صاحب كشف و كرامات است . از سمنان به هندوستان نقل مكان نمود و مصاحبت با شيخ علاء الحق ، عمر اسعد لاهورى را اختيار كرد . « 2 »\r\n\r\n( 824 ) شيخ اصيل الدّين شيرازى\r\nشاگرد اخلاقى ركن الدّين سنجاسى - متوفى به قرن 5 يا 6 - و استاد اخلاقى عبداللَّه بن مسعود بلياتى - متوفى به سال 683 - است .\r\n\r\n( 825 ) اصْلان دَدَهْ\r\nاز مجذوبين است . در حلب مىزيست و صاحب كرامات بود . سال 1048 دار دنيا را در سنّ 100 سالگى وداع گفت . « 3 »\r\n\r\n( 826 ) شيخ اعرابى « 4 » دمشق\r\n\r\n\r\n","description":"","footnote":"\r\n( 1 ) . سمنانى : منسوب به سمنان ، شهرى در شمال ايران ، مركز استان سمنان .\r\n( 2 ) . ثمرات القدس .\r\n( 3 ) . كرامات الأولياء .\r\n( 4 ) . اعرابى : منسوب به : 1 . اعراب و باديه نشينان عرب ؛ 2 . منسوب به پدر و يا جدّ كه از اعراب باديه نشين بوده .\r\n","page_name":" 175 ","page_number":175},
  {"content":"\r\n\r\n\r\n( 827 ) اعرابى گمنام\r\nابراهيم خوّاص - متوفى به سال حدود 291 - گويد : وقتى در باديه مىرفتم ، بسيار گرسنه شدم ، اعرابى پيش من آمد و گفت : اى فراخ شكم ! اين همه تقاضاى طعام چيست كه تو مىكنى ؟ گفتم : چندين روز است كه هيچ نخورده‌ام . گفت : تو ندانى كه دعوى ، پرده‌ى مدعيان بِدرد ، تو را با دعوى توكّل چه كار ؟ « 1 »\r\n\r\n( 828 ) اعرابى مجهول « 2 »\r\n\r\n( 829 ) اعرابى مجهول\r\nسفيان بن عينيه - متوفى به سال 198 - گويد : هنگام طواف اعرابىاى را در كنار خود ديدم كه طواف مىكرد ولى هيچ نمىگفت . چون طواف خود را خاتمه داد ، در مقام دو ركعت نماز خواند ، سپس برخاست و مقابل خانه ايستاد و گفت :\r\n« إلهى ! مَن أولى بالزّلل والتّقصير منّى ، و خلقتَنى ضعيفاً ؟ ! و من أولى بالعفو منك ، و علمُك فى سابق ، و قضاؤُكَ فىَّ محيط ؟ ! أطعتُك بإذنك و المنتهى لك ، و عصيتُك بعلمك والحجّة لك ؛ فأسألك بوجوب حجّتك علىَّ وانقطاع حجّتى و فقرى إليك و غناك عنّى ، إلّاما غفرتُ لى . »\r\n\r\n\r\n","description":"","footnote":"\r\n( 1 ) . ر . ك : شرح حال ابراهيم خوّاص .\r\n( 2 ) . ذكر وى در شرح حال ذوالنّون مصرى - متوفى به سال 248 - آمده است .\r\n","page_name":" 176 ","page_number":176},
  {"content":"\r\n\r\nبار الها ! چه كسى به لغزش و كوتاهى در اعمال از من سزاوارتر است ؟ و حال آن كه تو خود مرا ضعيف آفريدى و چه كسى به عفو و گذشت از تو زيبنده‌تر است و حال آن كه پيش از آفرينش من به من علم داشتى و قضا و اراده‌ى حتمىات بر من محيط و فراگير بود . با اجازه‌ى تو ، تو را اطاعت كردم و بازگشت همه به سوى توست و با وجود علم و آگاهى تو تو را معصيت كردم و حجّت براى تو است و مىتوانى از من بازخواست نمايى ، پس به حق حتمى بودن حجّتت بر من و حجّت نداشتن خود و نيازمندىام به تو و بىنيازى تو از من ، از تو مسألت دارم مرا مورد مغفرت و آمرزش خويش قرار دهى .\r\nچنان از گفتار وى فرحناك شدم كه تا آن وقت اين گونه مسرور نشده بودم . « 1 »\r\n\r\n( 830 ) اعرابى مجهول مكفوف « 2 »\r\n\r\n( 831 ) اعمى مجذوم « 3 »\r\nعلى بن سعيد عطّار گويد : در عبّادان « 4 » به كور مجذومى برخوردم كه زنبور زيادى بر\r\n\r\n\r\n","description":"","footnote":"\r\n( 1 ) . ر . ك : شرح حال ذوالنّون ثوبان بن ابراهيم .\r\n( 2 ) . ابوهاشم محمد بن سعيد فديم - قرن دوم - حكايت وى را از پدرش نقل مىكند كه در شرح حال محمد بن سعيد ذكر شد . مكفوف : نابينا .\r\n( 3 ) . مجذوم : كسى كه به بيمارى خُوره مبتلا است .\r\n( 4 ) . عَبّادان / آبادان : شهر معروف واقع در جنوب غربى ايران ، كه در زمان قديم محل استقرار گروه بسيارى از علما وزهّاد براى عبادت و انقطاع بوده است .\r\n","page_name":" 177 ","page_number":177},
  {"content":"\r\n\r\nبدن او نشسته بود و او را نيش بر بدنش مىزدند و در آن حال شكر مىكرد . نزديك رفته پرسيدم : اين چه حال است كه در تو مىبينم ؟ كلام من تمام نشده بود كه فريادى كشيد و گفت : كيستى كه ميان من و پروردگارم حايل شده‌اى ؟ سپس اين كلمات را بر زبان جارى ساخت ، بخواند :\r\n« و عزّتك و جلالك ، لو قطعتَنى إرباً إرباً ، أو صببتَ علىّ العذاب صبّاً ، ما ازددتُ لك إلّاحبّاً . »\r\nسوگند به عزّت و سرافرازى و جلال و عظمت تو ، اگر من را پاره پاره و تكه تكه نمايى ، يا عذابت را به شدت بر من فرو ريزى ، جز بر محبت و دوستىام‌نسبت به تو نمىافزايد .\r\n\r\n( 832 ) شيخ افلح يمنى « 1 »\r\nشيخ ابوالغيث ، جميل يمنى - متوفى به سال 651 - در ابتدا امرش با وى مصاحبت داشت . « 2 »\r\n\r\n( 833 ) آسيد آقا اروميه\r\nعارف بزرگوار و مؤلّف رساله مهدوية است كه همين كتاب نشانگر كمالات او مىباشد .\r\n\r\n\r\n","description":"","footnote":"\r\n( 1 ) . يمنى : منسوب به يمن كشورى معروف واقع در جنوب غربى شبه جزيره عرب .\r\n( 2 ) . ر . ك : شرح حال افلح .\r\n","page_name":" 178 ","page_number":178},
  {"content":"\r\n\r\n\r\n( 834 ) شيخ آقا بزرگ ساوجى « 1 »\r\nصاحب علوم ظاهرى و معنوى ، زاهدى وارسته و عالمى عامل ، از شاگردان آخوند مُلّا فتحعلى سلطان آبادى است . در تهران مقيم بود و به تدريس اشتغال داشت و در ضمن عدّه‌اى از سالكين از انوار وى استفاده‌ها برده به كمالات نفسانى نايل گرديدند .\r\nاين عالم ربانى دوشنبه نهم شوّال 1357 دار دنيا را بدرود گفت و در مقبره‌ى پروين اعتصامى در صحن حرم حضرت معصومه - عليهاالسّلام - به خاك سپرده شد . از فرزند او نقل است كه گفت : چون جسد مطهّر پدرم را از خانه مىآوردند ، مادرم گفت : اين جنازه‌ى پدر شما نيست ، بلكه مَلَكى را مىبرند .\r\n\r\n( 835 ) حاج آقا كوچك قمشه‌اى « 2 »\r\nعالم بزرگوار و اهل كمال و معرفت است . در سال 1297 از دنيا رفت و در صحن تكيه مادر شاه زاده در تخت پولاد اصفهان به خاك سپرده شد .\r\n\r\n( 836 ) إلاهِ بخش هندى نقشبندى « 3 »\r\nعارف باللَّه ، صاحب كرامات و تصرّفات و از اجلّ مشايخ عارف باللَّه تاج الدّين ، هندى نقشبندى است . سال 1002 در سنّ 82 سالگى دار دنيا را وداع گفت . « 4 »\r\n\r\n\r\n","description":"","footnote":"\r\n( 1 ) . ساوى / ساوَجى : منسوب به شهر قديمى ساوه واقع در فيما بين تهران و همدان .\r\n( 2 ) . قمشه‌اى : منسوب به قُمْشِهْ ، نام ديگر شهرضا ، شهرى واقع در سر راه اصفهان به شيراز .\r\n( 3 ) . نقشبندى / نقشبنديّه : يكى از طريقه‌هاى اهل معرفت .\r\n( 4 ) . كرامات الأولياء .\r\n","page_name":" 179 ","page_number":179},
  {"content":"\r\n\r\n\r\n( 837 ) شيخ إلاه داد خيرآبادى « 1 »\r\nاز اخيار و ابرار و صاحب علوم ظاهرى و باطنى است كه با شيخ سعد مصاحبت داشت و سال 890 رحلت كرد . « 2 »\r\n\r\n( 838 ) حاجى اللَّه قلى خان ايلخانى « 3 »\r\nاهل كمال و معرفت است كه با شيخ چغندر ملاقات نموده و حكايتى از وى نقل كرده است و نيز ايلخانى به دست وى هدايت يافته است . « 4 »\r\n\r\n( 839 ) مولانا اللَّه قلى گارز مجذوب\r\nولىّ الهى و از زمره‌ى مجذوبين و مصاحب و معاصر با بابا عبدالعليم مشهور به بابا عبدالعلى - متوفى به سال 956 - است كه هر دو صاحب خرق عادات زيادى بود و هرگز از هم جدا نمىشدند . مزارش در تبريز در ويجويه « 5 » قرار دارد . « 6 »\r\n\r\n\r\n","description":"","footnote":"\r\n( 1 ) . خيرآبادى : منسوب به خيرآباد : 1 . از توابع هند ؛ 2 . از توابع بهبهان ؛ 3 . روستايى از توابع عشق آباد ؛ 4 . از حومه‌ى شهر يزد .\r\n( 2 ) . ثمرات القدس .\r\n( 3 ) . ايلخانى : منسوب به خاندان ايلخانيّه كه اصالتاً مغول ، و در ميان فارس بوده‌اند .\r\n( 4 ) . ر . ك : ضمن شرح حال شيخ چغندر .\r\n( 5 ) . ويجويه : محله‌اى در تبريز .\r\n( 6 ) . روضه اطهار ( تاريخ حشرى ) ، شماره‌ى 61 .\r\n","page_name":" 180 ","page_number":180},
  {"content":"\r\n\r\n\r\n( 840 ) ميرزا اللَّه ويردى منوّر رازى « 1 »\r\nسالك مسلك طريقت ، و رونده راه حقيقت و از مريدان حاج محمّد جعفر همدانى - متوفى به سال 1239 يا 1338 - است . مدّتى نيز خدمت حاج محمد رضا همدانى را درك نمود .\r\nشعر\r\n مهر ازلى ، در دل بىكينه‌ى ماست * منزلگه اسرار نهان ، سينه‌ى ماست\r\nما گر چه خرابيم ، ز ما در بگذر * كآن گنج خفى ، درون گنجينه‌ى ماست « 2 » \r\n\r\n( 841 ) بابا الهى\r\nعارف باللَّه و مزارش نزديك قبر صاحب بن عبّاد در اصفهان است .\r\n\r\n( 842 ) سيّد بابا الياس\r\nعارف كامل و صاحب مقامات عالى و كرامات است كه بسيار نيكو شعر مىسرود .\r\nمزارش در طَسُّوج « 3 » آذربايجان قرار دارد . « 4 »\r\n\r\n\r\n","description":"","footnote":"\r\n( 1 ) . اللَّه ويردى : واژه‌ى تركى به معناى خداداده ؛ رازى : منسوب به شهر بزرگ و قديمى رى كه در جنوب شرقى تهران قرار داشته كه خراب گشته و امروز با تهران يكى است .\r\n( 2 ) . طرائق الحقائق ، ج 3 ، ص 120 ؛ رياض العارفين ، ص 115 .\r\n( 3 ) . تسوج / طسوج : ده يا قصبه‌اى در ساحل شمالى درياچه‌ى اروميه .\r\n( 4 ) . روضه اطهار ( تاريخ حشرى ) ، شماره‌ى 182 .\r\n","page_name":" 181 ","page_number":181},
  {"content":"\r\n\r\n\r\n( 843 ) الياس اتا\r\n\r\n( 844 ) ابو محمّد ، نظام الدّين الياس بن يوسف [ احمد بن الياس 
  ] « 1 » بن مؤيّد قمى گنجوى « 2 »\r\nموحّد عالى مقام و صاحب علوم ظاهرى و قناعت و تقوى و عزلت و كرامات است .\r\nدر سال 540 در تفرش قم ديده به جهان گشود و در گنجه اقامت داشت و در سال 614 از دنيا رفت . غزليات و مثنويّات و قصايدى از وى برجاى مانده است .\r\nشعر\r\n - هر كه نه گويا به تو ، خاموش به * هر چه نه ياد تو ، فراموش به\r\nبى بدَل است آن كه تو آويزىاش * بى ديَت است آن كه تو خون ريزىاش\r\nبنده‌ى دل باش ، كه سلطان شوى * خواجه‌ى عقل و مَلِك جان شوى\r\nسرو شو ، از بند خود آزاد باش * شمع شو ، از خوردن خود شاد باش\r\nبر در او شو ، كه از اينان بِهْ او است * روزى او خواه ، كه روزى ده او است\r\nهر چه خلاف آمدِ عادت بوَد * قافله سالار سعادت بود\r\nسر ز هوا تافتن از سرورى است * ترك هوا ، قوَّت پيغمبرى است\r\nتو خدا را شو ، اگر جمله جهان گيرد آب * به خدا ، گر سر مويى ، قدمت‌تر گردد\r\nهر كه در اين مهد روان راه يافت * بيشتر از نور سحرگاه يافت\r\nاى ز خجالت همه شب‌هاى تو * رو سيه از روز ، طرب‌هاى تو \r\n\r\n\r\n","description":"","footnote":"\r\n( 1 ) . نام پدرش را الياس نوشته‌اند و نام وى را احمد .\r\n( 2 ) . گنجوى : منسوب به گنجه ، شهر معروف و قديمى واقع در ناحيه قفقاز ( جمهورى آذربايجان كنونى ) .\r\n","page_name":" 182 ","page_number":182},
  {"content":"\r\n\r\n من كه از اين شب ، صفتى كرده‌ام * آن صفت از معرفتى كرده‌ام\r\nشب صفت پرده‌ى تنهايى است * شمع در او گوهر بينايى است\r\nعود و گلابى كه در او بسته شد * ناله و اشك دو دل خسته شد\r\nو آن همه خوبى كه در آن صدر بود * نور خيالات شب قدر بود\r\nقدر دل و پايه‌ى جان يافتن * جز به رياضت ، نتوان يافتن\r\nسيم طبايع به رياضت سپار * زرّ طبيعت ، به رياضت برآر\r\nتا ز رياضت به مقامى رسى * كَت به كسى دركشد اين ناكسى \r\n توسنى طبع چو رامت شود * سكه‌ى اخلاص به نامت شود\r\nخيز و بساط فلكى در نورد * زآن كه وفا نيست در اين تخته نرد\r\nنقش مراد از در وصلش مجوى * خصلت انصاف ، ز خصلش مجوى\r\nخلوت خود ساز ، عدم خانه را * باز گذار اين ده ويرانه را\r\nخيز و وداعى بكن ايّام را * از پس دامن فكن اين دام را\r\nمملكتى بهتر از اين ساز كن * خوش‌تر از اين حجره ، درى باز كن\r\nتا نكنى جاى قدم استوار * پاى منه در طلب هيچ كار\r\nدر همه كارى كه گرايى نخست * رخنه‌ى بيرون شدنش كن درست\r\nشرط بود ديده به ره داشتن * خويشتن از چاه نگهداشتن\r\nرخنه كن اين خانه‌ى سيلاب ريز * تا بودت فرصت راه گريز\r\nاى شده خشنود به يك بارگى ! * چون خر و گاوى به علف خوارگى\r\nفارغ از اين مركز خورشيد گَرد * غافل از اين دايره‌ى لاجورد\r\nاز پى صاحب خبران است كار * بى خبران را ، چه غم از روزگار ؟\r\nبر سر كار آى ، چرا خفته‌اى ؟ * كار چنان كن كه پذيرفته‌اى\r\nمست چه خسبى ؟ كه كمين كرده‌اند * كارشناسان ، نه چنين كرده‌اند\r\nاى چو الف ، عاشق بالاى خويش * الف تو با وحشت سوداى خويش\r\nگر الفى ، مرغ پرافكنده باش * ورنه چو بىحرف ، سرافكنده باش \r\n\r\n","description":"","footnote":"","page_name":" 183 ","page_number":183},
  {"content":"\r\n\r\n چون الف آراسته‌ى مجلسى * هيچ ندارى چو الف مفلسى\r\nكار به دولت ، نه به تدبير ماست * تا به جهان ، دولت روزى كه راست\r\nمرد ز بىدولتى افتد به خاك * دولتيان را به جهان ، در چه باك \r\n زنده بود طالع دولت پرست * بنده‌ى دولت شو ، هر جا كه هست\r\nمُلك به دولت ، نه مجازى دهند * دولت كس را ، نه مجازى دهند\r\nگِرد سرِ دولتيان چرخ ساز * تا شوى از چرخ زدن بىنياز\r\nگر درِ دولت زنى افتاده شو * از گره كار جهان ساده شو\r\nساده دل است آب ، كه دلخوش رسيد * وز گره‌اى ، عود بر آتش رسيد\r\nپيرو دل باش و مده دل به كس * خود تن تو ، زحمت راه تو بس\r\nجمله‌ى عالم تو گرفتى ، رواست * چون بگذارى ، طلبيدن چراست ؟\r\nحرص بهل ، كو ره طاعت زند * گردن حرص تو ، قناعت زند\r\nمركز اين گنبد فيروزه رنگ * بر تو فراخ است ، بر انديشه تنگ\r\nيا مكن انديشه ، به چنگ آورش * يا به يك انديشه ، به تنگ آورش\r\nاى ز خدا غافل و از خويشتن ! * در غم جان مانده و در رنج تن\r\nاين من و من ، كو كه در اين قالب است * هيچ مگو جنبش او ، تا لب است\r\nچون خَم گردون ، به جهان در مپيچ * آن چه نه آن تو ، به آن در مپيچ\r\nخانه پر از دزد ، جواهر بپوش * باديه پر غول ، به تسبيح كوش\r\nغارتيانى كه رهِ دل زنند * راه به نزديكى منزل زنند\r\nترسم از آن شب كه شبيخون كنند * خوارت از اين باديه ، بيرون كنند\r\nدشمن خُرد است ، بلايى بزرگ * غفلت ازو هست ، خطايى بزرگ\r\nصحبت اين خاك تو را خوار كرد * خاك ، چنين تعبيه بسيار كرد\r\nبَرْ پَرْ از اين دام كه خونخواره‌اى است * زيركى ، از بهر چنين چاره‌اى است\r\nجهد بر آن كن ، كه وفا را شوى * خود نپرستى و خدا را شوى \r\n خاك دلى شو ، كه وفايى در او است * وز گِل انصاف ، كيايى در او است \r\n\r\n","description":"","footnote":"","page_name":" 184 ","page_number":184},
  {"content":"\r\n\r\n - ز خود بگذشتن است ايزد پرستى * ندارد روز با شب هم نشستى\r\nخداى از عابدان آن را گزيند * كه در راه خدا ، خود را نبيند\r\nنظامى ! جام وصل آنگه كنى نوش * كه بر يادش كنى ، خود را فراموش\r\nگرم بشكنى ، ور نِهى ، در نورد * كفى خاك خواهى زمن ، خواه گَرد\r\nبرون افتم از خود ، به پركندگى * بيفتم برون از تو از بندگى\r\nبه هر گوشه كافتم ، ثنا خوانمت * به هر جا كه باشم ، خدا خوانمت\r\nقرار همه هست بر نيستى * تويى آن كه بر يك قرار ايستى\r\nگر سفر خاك نبودى هنر * چرخ ، شب و روز نكردى سفر\r\nتا ندرد ديو گريبانْت ، خيز * دامنِ دين گير و در ايمان گريز\r\nشرع تو را خواند ، سماعش بكن * طبع تو را نيست ، وداعش بكن\r\nشرع ، نسيمى است به جانش سپار * طبع ، غبارى به جهانش گذار\r\nشرع تو را ساخته ريحان به دست * طبع پرستى مكن ، او را پرست\r\nبه شُكرم رسان اوّل آنگه به گنج * نخستم صبورى ده ، آن گاه رنج\r\nبلايى كه باشم در آن ناصبور * زمن دور دار ، اى زبيداد دور !\r\nگرم در بلايى كنى مبتلا * نخستم صبورى ده ، آنگه بلا\r\nكسى كز تو در تو نظاره كند * ورق‌هاى بيهوده پاره كند\r\nنشايد تو را جز به تو يافتن * عنان بايد از هر درى تافتن « 1 » \r\n\r\n( 845 ) امام الدّين قاينى « 2 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 579 ؛ طرائق الحقائق ، ج 2 ، ص 279 ؛ رياض العارفين ، ص 241 .\r\n( 2 ) . قاينى : منسوب به قايِن ، قصبه‌ى مركزى بيرجند .\r\n","page_name":" 185 ","page_number":185},
  {"content":"\r\n\r\n\r\n( 846 ) قاضى امام بن عصر\r\n\r\n( 847 ) ميرزا امام قلى بختيارى ، « 1 » متخلص به وحشت\r\nاهل معرفت و صاحب حال و برادر خليل خان است كه شهر خليل آباد « 2 » را بنا كرد .\r\nشعر\r\n - اى غم دوست ! چسان با تو توان برد به سر * كه نه در حوصله گُنجى و نه از ياد رَوى\r\nبا نفْس جهاد كن ، شجاعت اين است * بر خويش امير شو ، امارت اين است\r\nانگشت به حرف عيب مردم مگذار * مفتاح خزاين سعادت اين است\r\nوحشت ! گِره از خاطر خود وانكنى * تا ديده به روى دوست ، بينا نكنى\r\nآن روز قبول درگه دوست شوى * كز ردّ و قبول خلق ، پروا نكنى « 3 » \r\n\r\n\r\n","description":"","footnote":"\r\n( 1 ) . بختيارى : منسوب به ايل بختيارى ، ساكن در چهارمحال و بختيارى ( واقع در فيما بين اصفهان و فارس و خوزستان ) .\r\n( 2 ) . خليل آباد : از توابع نيشابور .\r\n( 3 ) . رياض العارفين ، ص 254 .\r\n","page_name":" 186 ","page_number":186},
  {"content":"\r\n\r\n\r\n( 848 ) حاج امام قلى نخجوانى [ غرباغى 
  ] « 1 »\r\nاز برجستگان ، صاحب كمالات نفسانى و از شاگردان عالم عامل مرحوم سيّد قريش قزوينى و استاد مرحوم سيد على قاضى طباطبايى تبريزى - متوفى به سال 1365 - در سنّ جوانى و ابتدا امرش مىباشد .\r\nحكايت\r\nامام قلى نخجوانى داستان شروع سير و سلوك خويش را اين گونه نقل مىكند :\r\n- جوان بودم ، در قَفْقاز عاشق جوانى شدم ، به طورى كه هيچ نمىفهميدم ، روزى از يكى از محلّه‌هاى قفقاز مىگذشتم ، درويشى به من رسيد و گفت : « اين طريق كه مىروى ، غلط است . محبّتِ كسى پيشه خود ساز ، كه خالق تو و همه چيز تو از او است ، و عالِم به تو است . » كلام وى چنان مرا از خود بيرون كرد ، كه ديگر از ياد آن جوان بيرون شدم . اساس خود را به 45 ريال پول آن زمان فروخته ، به دنبال يافتن مقصود بيرون شدم ، قريب چهار سال در مكّه ، و چند سال در بيت المقدّس به مجاهدات مشغول بودم و طلب حقيقت مىكردم . درى بر من گشوده نشد ، به ارض اقدس رضوى - عليه السّلام - آمدم و معتكف جوار حضرتش شدم ، باز درى گشوده نشد . به فكرم گذشت اين نمىشود ، بايد پافشارى كرد . با خود گفتم : از حرم بيرون نمىروم ، تا جنازه‌ام را بيرون برند و يا مقصودم را بيابم . شب شد همه زُوّار كه بيرون رفتند ، تنها ماندم ، صدايى از ميان ضريح مقدّس بلند شد كه تمام فضا را گرفت ، كه : « برو در قزوين نزد سيّد قريش . » از بس روح طلب در من قوى بود ، گفتم : پس از او ؟ صدا آمد : « شيخ عبداللَّه . »\r\nاز مشهد به قزوين آمدم و سراغ سيّد را گرفتم ، معلوم شد وى يكى از علما و بزرگان\r\n\r\n\r\n","description":"","footnote":"\r\n( 1 ) . نخجوانى / غرباغى / قرباغى : منسوب به غره باغ يا نخجوان يا نقجوان از بلاد قفقاز واقع در كشور ارمنستان .\r\n","page_name":" 187 ","page_number":187},
  {"content":"\r\n\r\nقزوين است و صاحب شهرتى بسزاست . خانه‌اش را پرسيده ، خدمتش رسيدم . اتّفاقاً آن روز ، روز عيدى بود كه آمد و شد نزد وى زياد بود ، وى هم به امور ظاهرى اشتغال داشت ، پيش خود گفتم : كسى را كه به من معرّفى كرده‌اند ، اين نبايد باشد . باز گفتم :\r\nمىنشينم ، تا ببينم چه مىشود . تا نزديك ظهر نشستم ، خواستم برخيزم و بروم ، [ چون آثارى به حسب ظاهر در وى نديدم 
  ] فرمود : بنشين . جمعيّت كه رفتند ، مرا از اطاقى به اطاق ديگر برد ، تا به اطاق مخصوص خود رساند و دستوراتى به من داد . مدّتى در قزوين بودم و خدمتش مىرسيدم ، سپس به من فرمود : كار تو در اين جا تمام شد ، به شهر خود برو .\r\nبه تبريز آمدم و شاگرد تاجرى شدم . آن تاجر و خانواده‌اش مريد كسى بودند كه قابليّت راهنمايى را نداشت . من به راهنمايى آنان آن طورى كه بايد ، پرداختم و به خانواده وى روزى دو صفحه رساله‌ى عمليّه مرجع وقت را برايشان بيان مىكردم . وى مىگفت : شيخ عبداللَّه را كه حضرت - عليه السّلام - اشاره فرموده بود ، تا به حال نيافته‌ام .\r\n- وقتى پيرمردى را ديدم ، فهميدم شيطان است . دست به محاسن خود گذاشتم و گفتم : بيا در اين لحظات آخِر عمر ، دست از من بدار . به من گفت : نگاه كن ! چون نظر كردم خود را در قلّه كوهى ، و در زير ، درّه‌اى عميق ديدم . به من گفت : خدا در دل من رحم قرار نداده ، چنان چه به كسى طَرفة العَينى دست بيابم ، چنان او را در اين درّه افكنم ، كه اثرى از آثارش نماند ، مرا به كوچك و بزرگ ترحم نباشد .\r\n- نقل است كه فرزندان جوانش يك يك مريض شدند و مردند ، كه ديگر جوانى براى وى نماند ، گفتند : اين چه حالت است ؟ شما را ناراحت نمىبينيم . فرمودند :\r\nقباله‌هايى را كه مرسوم است ، مىنويسند ديده‌ايد ؟ در آخِر آن مىنويسند : اين مِلك فلان شخص است ، هر گونه تصرّفى در آن مىتواند بكند . فرزند من و هر چه در عالم است ، مِلك طِلق حضرت حقّ است و هر گونه در آن مىتواند تصرّف بكند ، منتهى چند روزى به رسم امانت ، در اختيار من قرار داده ، مِلكِ طِلق من نكرده ، تا از گرفتنش ناراحت شوم .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\n( 849 ) حاجى امام قلى قاجار متخلّص به مشعوف\r\nجوانى نجيب ، خليق ، خوش فطرت و بلند همّت بود كه به واسطه صفاى ذات ، ترك ملازمت ديوانى گفت و طريقه‌ى سلوك و رياضات و ترك دنيا و تصفيه‌ى نفس اختيار كرد و با مشايخ اهل حال و معارف اهل كمال رابطه‌ى كامل حاصل نمود . گاهى به زيارت مشاهد مقدّسه و ملاقات شيخ معاصر مىپرداخت و گاهى به طاعات و انزوا مىگذرانيد . و مكرر مىگفت : آسمان بر سر من خراب خواهد شد . آخر الأمر سقف خانه بر سرش فرود آمد و رحلت نمود .\r\nشعر\r\n - خوش آن عاشق كه اندر عشق ، بىنام و نشان گردد ! * به جز جانان نداند هيچ كس ، نام و نشانش را\r\nكنى چو ميل به پستى ، رسى به عالم بالا * كه قطره ، گوهر غلطان شود چو جويد پستى\r\nشرط اوّل قدم آن است كه از جان بگذرى * با سر زلف بتان ، گر سرِ سودا دارى \r\n\r\n( 850 ) شيخ امان اللَّه بن شيخ [ عبدالوهاب 
  ] عبدالغفور پانى پتى « 1 »\r\nاز جمله عرفا و از مدقّقين آنان در توحيد و صاحب تصنيفات لائقه است . در فهم مقاصد شيخ محىالدّين كسى مانند وى نبود . ايشان در قرن 10 در قيد حيات بود . « 2 »\r\n\r\n\r\n","description":"","footnote":"\r\n( 1 ) . پانى پتى : منسوب به پانى پت از بلاد هند .\r\n( 2 ) . ثمرات القدس .\r\n","page_name":" 189 ","page_number":189},
  {"content":"\r\n\r\n\r\n( 851 ) شيخ امان اللَّه هندى\r\nاهل معرفت و از نوادر روزگار خصوصاً در علم توحيد و وحدت است . تصنيفات بزرگ و لطيفى دارد . از آن جمله شرح بر لوايح عارف جامى كه بسيارى از معارف و حقايق را در آن درج نموده است ، گويند جميع تأليفات وى شاهد بر بزرگى و كمال او است . اين عارف بزرگ سال 959 دار دنيا را وداع گفت . « 1 »\r\n\r\n( 852 ) امة الجليل\r\nاز عابدات و زاهدات روزگار است .\r\nگفتار\r\nوقتى عدّه‌اى از عُبّاد در معنى ولايت اختلاف نمودند ، گفتند : خدمت امَة الْجَليل برويم و از معناى ولايت سؤال كنيم . از وى پرسيدند :\r\n« ما الّذى عندك من تعريف الولاية ؟ »\r\nچه چيز از تعريف ولايت نزد تو [ حاضر 
  ] است ؟\r\nوى گفت :\r\n« ساعات الولىّ ساعاتٌ شغَل عن الدّنيا ، ساعةٌ يتفرّع منها لشىءٍ دون‌اللَّه - عزّوجلّ - ثم قالت لواحد منهم : من حدّثكم أنّ وليّاً للَّه - تعالى - له شغل به غير اللَّه - تعالى - فكذّبوه . »\r\nلحظات ولىّ خدا لحظاتى است كه از دنيا دورى مىكند ، لحظه‌اى است كه از غير\r\n\r\n\r\n","description":"","footnote":"\r\n( 1 ) . ثمرات القدس .\r\n","page_name":" 190 ","page_number":190},
  {"content":"\r\n\r\nخدا در آن آسوده خاطر است . سپس به يكى از حضّار گفت : كسى كه به شما گفت ولىّ خدا سر و كارى با غير خدا دارد ، او را تكذيب كنيد .\r\n\r\n( 853 ) امرأه اصفهانيّه\r\nزنى صاحب كمال است كه شيخ عبدالقادر گيلانى - متوفى به سال 561 - وى را خواهر مىخواند . « 1 »\r\n\r\n( 854 ) امرأه خوارزميّه « 2 »\r\nامام يافعى عبداللَّه اسعد - متوفى به سال 768 - يكى از مشايخ اهل معرفت نقل كرده كه زنى را ديده كه داراى كمالات معنوى بوده . « 3 »\r\n\r\n( 855 ) امرأه رباحِ قَيْسى « 4 »\r\nزنى با كمال ، عابده و زاهده است كه شب را تا به صبح به عبادت و بيدارى مىگذراند و شوهر خود را هم به عبادت شب تشويق مىنمود ، ولى وى اجابت نمىكرد . گويند : قدرى خاك از زمين برمىداشت و مىگفت : به خدا قسم ، دنيا از اين\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 616 .\r\n( 2 ) . خوارزمى / خوارزميّه : منسوب به خوارزم ناحيه‌اى معروف و وسيعى واقع در كناره‌ى رود جيحون ( آمودريا ) در آسياى ميانه .\r\n( 3 ) . رشحات عين الحياة ؛ نفحات الانس ، شماره‌ى 614 .\r\n( 4 ) . قيسى : منسوب به : 1 . قبيله‌ى قَيْس ؛ 2 . به جدّ به نام قَيْس .\r\n","page_name":" 191 ","page_number":191},
  {"content":"\r\n\r\nخاك پيش من پست‌تر است .\r\nنيز گويند : چون نماز عشاء مىخواند ، خود را خوشبو مىكرد و لباس‌هاى خود را مىپوشيد و خود را به شوهر عرضه مىكرد و مىگفت : آيا حاجتى دارى ؟ اگر مىگفت :\r\nخير ، لباس‌ها و زينت از خود جدا مىكرد و تا به صبح به نماز مشغول مىشد . « 1 »\r\n\r\n( 856 ) امرأه زَمِنه\r\nپيرزنى است كه ذوالنّون - متوفى به سال 248 - درباره‌ى وى و عدّه‌اى ديگر مىگويد :\r\n« من أراد تجريد التّوحيد و خالص التوكّل ، فعليه بالنسآء الزّمنى ببغداد . »\r\nهر كس توحيد پيراسته از شائبه شرك و توكّل خالص را بخواهد ، نزد زنان زمين گير در بغداد برود .\r\nگويند : هنگامى كه ذوالنّون را دستگير كرده و از مصر به بغداد ، نزد متوكل مىآورده‌اند ، زمنه را ديده و وى كلماتى به ذوالنّون تعليم كرد تا چون نزد متوكّل آمد جواب دهد و نجات يابد . ذوالنّون نيز چنان كرد و نجات يافت . « 2 »\r\n\r\n( 857 ) امرأه سوداء « 3 »\r\nذوالنّون مصرى - متوفى به سال 248 - گويد :\r\n\r\n\r\n","description":"","footnote":"\r\n( 1 ) . طبقات شعرانى ، ج 1 ، ص 56 .\r\n( 2 ) . طبقات شعرانى ، ج 1 ، ص 59 ، در شرح حال ذوالنّون .\r\n( 3 ) . سوداء : سياه پوست .\r\n","page_name":" 192 ","page_number":192},
  {"content":"\r\n\r\n« دخلتُ إلى سوداء نيل مصر ، فجآءنى اللّيل ، فقمتُ بين زروعها ، فإذاً أنا بإمرَةَ سَودآءَ ، قَد أقبَلَت إلى سنبلة ، فَفَرَكَتها ، ثمّ امتنعَت عَلَيها ، فتبرّكتها وَ بَكَت ، و هى تقول : يا من بذره حَبّاً يابساً فى أرضه ، و لم يكُ شيئاً ، أنت الّذى صيّرتَه حشيشاً ، ثمّ أنبتَه عوداً قآئماً بتكوينك ، و جعلتَ فيه حبّاً متراكباً ، و دوّرتَه فكونته ، و أنتَ على كلّ شىءٍ قدير . »\r\nبه سياهى و كشتزارهاى اطراف رود نيل مصر رفتم . شب فردا رسيد ، و من ميان كشتزارهاى آن ايستاده بودم كه ناگهان زنى سياه را ديدم كه به سوى خوشه‌اى پيش آمد و آن را از پوست جدا نمود سپس آن را رها كرد و گريست و در حال گريه مىگفت : اى كسى كه گندم را به صورت دانه‌اى خشك در زمين‌ات رويانيدى ، در حالى كه چيزى نبود ، تو بودى كه آن را گياه گردانيدى ، سپس با هستى بخشى خويش آن را به صورت چوبى خشك رويانيدى و در آن دانه‌هاى متراكم و انباشته قرار دادى و آن را به شكل دايره خلق گردانيده و خلقش نمودى ، و به راستى كه تو بر هر چيز توانايى .\r\n« و قالت : عجبتُ لمن هذه مشيّته كيف لايُطاع ؟ و عجبتُ لمن هذا صنعه كيف يُشتكى ؟ فدنوتُ منها فقلتُ : مَن يشكو أملَ المؤمِّلين ؟ فقالت لى : أنتَ يا ذا النّون ! إذا اعتللتَ ، فلا تجعل علّتك إلى مخلوق مثلك ، واطلُب دواءك ممّن ابتلاك ، و عليك‌السّلام ! لاحاجةَ لى فى مناظرة الباطلين . ثمّ أنشأت تقول :\r\nو نيز گفت : در شگفتم كسى را كه خواسته و مشيّتش چنين است چرا بندگى و اطاعتش نمىكنند . تعجب مىكنم از كسى كه ساخته‌ى او چنين است چرا مورد گله و شكايت قرار مىگيرد ؟ ذوالنّون مىگويد : به او نزديك شده و گفتم : چه كسى مانند افراد آرزومند شكايت مىكند ، گفت : تو ، اى ذوالنّون ! وقتى مريض شدى ، بيمارى خود را نزد مخلوقى مانند خود بازگو مكن و دواى خود را از كسى كه تو را مبتلا نمود بجوى و سلام بر تو باد ! و نيازى به بحث كردن با تن آسايان و\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبىكاران ندارم . سپس اين شعر را خواند :\r\n و كيف تنام العين ، وهى قريرة * و لم تدرِ فى أىِّ المحلّين تنزل \r\nچگونه چشم به خواب رود و از گريستن باز مىايستد [ و روشن مىگردد 
  ] و حال\r\nآن كه نمىداند كه در كدام يك از دو منزل فرود مىآيى . « 1 »\r\n\r\n( 858 ) امرأه شوريده\r\nذوالنّون مصرى - متوفى به سال 248 - در يكى از سفرهايش وى را ملاقات كرده و سؤالاتى از وى نمود . « 2 »\r\n\r\n( 859 ) امرأه عابده مجهوله\r\nذوالنّون مصرى - متوفى به سال 248 - مىگويد : در بدايت امر كه قدم در سير و سلوك نهادم ، شنيدم در يكى از ديرهاى نصارى ، زنى است كه ايّام خود را به عبادت مىگذراند . هواى ديدن وى در سرم افتاد ، بدان سو شدم ، چون به دير رسيدم ، زنى را كه از شدّت بى خوابى و رياضت ، بدنش نحيف و رنگش متغيّر بود ديدم . پيش رفتم و سلام كردم . جواب داد . گفتم : چه شده با اين همه رنج و تعب ، در مسكن و معبدِ نصارى به سر مىبرى ؟ گفت : اى ذوالنّون ! با نظر تحقيق نيك بنگر ، هيچ مكانى هست كه در آن جا حق - سبحانه - حاضر نباشد و ناظر نگردد ؟ ! گفتم : خير ، در هر مقام و مكان حاضر و ناظر است . پرسيدم : با وحشت تنهايى و رنج بىمونسى چه مىكنى ؟ گفت : مونس تنهايى ، محبّت او است و بىوحشتى قلب از حكمت او و جان و تن آسوده از رؤيت او ؛\r\n\r\n\r\n","description":"","footnote":"\r\n( 1 ) . ر . ك : شرح حال ذوالنّون .\r\n( 2 ) . ر . ك : شرح حال ذوالنّون ثوبان ابن ابراهيم .\r\n","page_name":" 194 ","page_number":194},
  {"content":"\r\n\r\nبا اين حال چيزى غير او در دل نيايد . گفتم : مرا از نزد خود محروم مكن و به طريق مستقيم ارشاد كن . رو به من كرد و گفت :\r\n« إجعل التّقوى زادك ، و الزّهد منها حبَّك ، والورع مَطِيّتك ، واسلك طريق الخآئفين ، حتّى يأتى باباً ليس تُرى دونه حجاباً و لا بوّاباً ، فعندها يوُمرُ الخَزَنَةُ أن لايعصَوا لك أمراً . »\r\nتقوى را توشه و زهد را بند و ريسمان و ورع را مركب خود قرار بده و راه بيمناكان و هراسناكان از خدا را بپيما ، تا به درى برسى ، كه حجاب و پرده و دربانى در مقابل آن نبينى ، پس در اين هنگام به گنجينه داران دستور داده مىشود كه در هيچ امرى از تو نافرمانى ننمايند . [ و كاملًا دستور تو را اجرا نمايند 
  ] .\r\nسپس اين دو بيت را بخواند :\r\n من تعرف الرّب و لم تُغنِه * معرفةُ الرب ، و ذاك الشّقىّ \r\nكسى كه شناسايى خدا را به خود ببندد و شناخت خدا او را بىنياز نگردانيده\r\nباشد ، واقعاً بدبخت است .\r\n ما ضرَّ ذا الطّاعة ما ناله * فى طاعة اللَّه ، و ما قد لقى \r\nآن چه كه صاحب طاعت و عبادت در طاعت خدا بدان نايل گشته و با آن\r\nبرخورد نموده ، ضررى به او نمىرساند . « 1 »\r\n\r\n( 860 ) امرأه غريبه\r\nعبدالواحد بن زيد - متوفى به سال 177 - حكايت ملاقات خود را با وى ذكر نموده و در شرح حال وى تكرار شده است . « 2 »\r\n\r\n\r\n","description":"","footnote":"\r\n( 1 ) . ر . ك : شرح حال ذوالنّون ثوبان ابن ابراهيم .\r\n( 2 ) . ر . ك : شرح حال عبدالواحد .\r\n","page_name":" 195 ","page_number":195},
  {"content":"\r\n\r\n\r\n( 861 ) امرأه فارسيّه « 1 »\r\nزنى با كمال ، و صاحب كرامت بود كه شيخ ابوالنجيب الدّين ، على برغشى - متوفى به سال 678 - در سفر خود از گلپايگان به شيراز وى را ديد . « 2 »\r\n\r\n( 862 ) امرأه مجهوله\r\nذوالنّون مصرى - متوفى به سال 248 - گويد :\r\n« رأيتُ ببعض سواحل الشّام امرأةً ، فقلتُ : من أين أقبلتَ ؟ قالت : من عند أقوام تتجافى جنوبهم عن المضاجع . فقلتُ : و أين تريدين ؟ قالت : إلى رجال لاتلهيهم تجارةٌ و لابيعٌ عن ذكر اللَّه . »\r\nدر بعضى از ساحل‌هاى شام زنى را ديدم ، به او گفتم : از كجا آمده‌اى ؟ گفت : از نزد گروهى كه پهلوهايشان از رختخواب‌ها تهى و بلند شده است . به او گفتم : آهنگ [ رفتن 
  ] كجا را دارى ؟ گفت : به سوى مردانى كه هيچ تجارت و خريد و فروشى ايشان را از ياد خدا باز نمىدارد و مشغول نمىكند .\r\nفقلتُ : صفيهم لى . فأنشأت :\r\nگفتم : آنان را براى من توصيف نما . وى اين اشعار را خواند :\r\n قوم همومُهم باللَّه قد علقت * فمالهمّ هَمَمٌ تسمو إلى أحدٍ \r\n[ ايشان 
  ] دسته‌اى هستند كه تمام همّ و غمشان به خدا وابسته است و لذا هيچ\r\nهمّت و آرزويشان به سوى هيچ كس بالا نمىرود [ و از كسى چيزى\r\n\r\n\r\n","description":"","footnote":"\r\n( 1 ) . فارسى / فارسيّه : منسوب به فارس ناحيه و استانى معروف واقع در جنوب ايران .\r\n( 2 ) . رشحات عين الحياة ؛ نفحات الانس ، شماره‌ى 617 .\r\n","page_name":" 196 ","page_number":196},
  {"content":"\r\n\r\nنمىخواهند 
  ] .\r\n فمطلب القوم مولاهم و سيّدهم * يا حسن مطلبُهم للواحد الصمد ! \r\nخواسته‌ى اين قوم تنها مولا و سرورشان است ، و چه قدر نيكوست خواستن\r\nايشان آن يگانه‌ى بىنياز را !\r\n ما أن تنازعهم دنيا و لا شرف * من المطاعم واللذّات والولد \r\nدعوايى نسبت به دنيا و شرف ندارند ، آن شرفى كه عبارت باشد از خوردنىها و\r\nلذّت‌ها و بچه .\r\n و لاللبس ثياب فائق أنق * و لالروح سرور حلّ فى بلد \r\nو پوشيدن لباس‌هاى فاخر و ذى قيمت ، و همچنين نزاع در رسيدن به سرور و\r\nخوشحالى كه در شهر آمده ندارند .\r\n إلّا مسارعة فى إثر منزلة * قد قارب الخطو فيها باعد الأبد \r\nمگر شتاب كردن در پى مقام و منزلتى ، به طورى كه بدورى ابديّت قدم‌هايشان\r\nرا نزديك مىگذراند .\r\n فهم رهآئن غدران و أودية * و فى الشّوامخ تلقاهم مع العدد \r\nپس ايشان در گرو تاريكىها و بيابان‌ها هستند ، و در بلندىها ايشان را با تعداد\r\nمعيّن ملاقات مىكنى . « 1 »\r\n\r\n( 863 ) امرأه مجهوله\r\nذوالنّون مصرى - متوفى به سال 248 - گويد :\r\n« خرجتُ حاجّاً إلى بيت اللَّه الحرام ، فبينا أنا بالطّواف ، إذاً به شخص متعلّق بأستار\r\n\r\n\r\n","description":"","footnote":"\r\n( 1 ) . ر . ك : شرح حال ذوالنّون .\r\n","page_name":" 197 ","page_number":197},
  {"content":"\r\n\r\nالكعبة ، و إذاً هو يبكى ، و هو يقول فى بكآئه كتمتُ بلآئى من غيرك ، و بحت بسرّى إليك ، واشتغلت بك عمّن سواك ، عجبتُ لمن عرفك كيف يسلو عنك ؟\r\nو لمن ذاق حبَّك ، كيف يصبر عنك ؟ ثم أنشأ يقول :\r\nبراى حج به سوى بيت اللَّه الحرام بيرون رفتم ، و در حالى كه مشغول در طواف بودم ناگهان شخصى را ديدم كه به پرده‌هاى كعبه درآويخته و در حالت گريه مىگويد : [ خداوندا ! 
  ] گرفتارى خود را از غير تو پوشاندم و رازم تنها در نزد تو فاش نمودم ، و به غير تو پشت كرده تنها به تو مشغول شدم ، در شگفتم كسى كه تو را شناخت چگونه تو را فراموش مىكند ، و [ تعجّب مىكنم 
  ] از كسى كه محبّت تو را چشيده ، چگونه بر دورى تو صبر و شكيبايى مىكند ؟ سپس اين اشعار را خواند :\r\n ذوّقتَنى طيبَ الوصال فزدتَنى * شوقاً إليك مَخامر الحسَرات \r\nبه من وصل پاكيزه‌ى خود را چشاندى پس زياد كردى براى من شوقم را به\r\nتو ، در حالى كه اندوه خود را مىپوشانم .\r\nعلى نفسه ، فقال : أمهلك ، فما ارعويتَ و ستر عليك فمااستحيتَ ، و سلبك حلاوة المناجاة فما باليتَ ، ثمّ قال : عزيزى ! مالى إذا قمتُ بين يديك ، ألقيتَ علىَّ النُّعاس ، و منعتنَى حلاوة قرّة عينى له . ثمّ أنشأ يقول :\r\nسپس به خودش متوجه شده و گفت : [ خدا 
  ] تو را مهلت داد ولى [ از گناه 
  ] دست برنداشتى ، و [ گناه 
  ] تو را پوشانيد ولى تو شرم و حيا نكردى ، و شيرينى مناجات را از تو گرفت و اعتنا ننمودى . سپس گفت : عزيز من ! چه شده است مرا كه وقتى [ براى عبادت 
  ] در مقابل تو مىايستم مرا گرفتار چرت مىكنى ، و از شيرينى نور چشمم [ نماز 
  ] منع مىنمايى ، سپس اين اشعار را خواند :\r\n أقبل روّعتَ قلبى بالفراق ، فلم أجد * شيئاً أمر من الفراق و أوجعا \r\nدلم را با فراق جدايى [ از خود 
  ] بيمناك و هراسناك گردانيدى ، چيزى تلخ‌تر و\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدردآورتر از فراق و دورى نيافتم .\r\n حسبُ الفراق بأن يفرق بيننا * و أطال ما قد كنتُ منه مودَّعا \r\nفراق راهمين بس كه ميان ما را جدايى افكند ، و آن چه را كه از آن وداع و\r\nخداحافظى كرده و بدرود گفته بودم ، طولانى گردانيد .\r\n« فلم أنّما لك أن أتيتُ الكعبة مستخفياً ، فلمّا أحسَّ ، تجلَّل بخِمار كان عليه . ثمّ قال : يا ذا النّون ! غَضِّ بصرَك من مواقع النظر ، فإنّى حرام ، فعلمتُ أنّها امرأةً .\r\nفقلتُ : يا أمةَ اللَّه ! ممّ يحوى الهمومُ قلبَ المحبّ ؟ فقالت : إذا كانت للتذّكار محاورةً ، وللشّوق محاضرةً . يا ذا النّون ! أما علمتَ أنّ الشّوق يورث السّقام ؛ و تجديد التّذكار يورث الأحزان ؟ ! ثمّ أنشأت تقول :\r\n[ عبداللَّه بن داود 
  ] گويد : نتوانستم خود را نگاه دارم تا اين كه مخفيانه نزديك خانه كعبه شدم ، وقتى كه [ وجود مرا 
  ] احساس كرد سرانداز خود را بر چهره انداخت ، سپس گفت : اى ذوالنّون ! چشم از نظرگاه‌ها و چشم اندازها بپوشان ، كه من حرام هستم ، دانستم كه وى زن است ، گفتم : اى كنيز خدا ! چرا همّ و غم و افكار دل عاشق را فرا گرفته و مالك آن مىگردد ؟ گفت : وقتى كه آن‌ها [ دل‌ها 
  ] گفتگوى [ باطنى 
  ] اش ياد [ خدا 
  ] ، و شوق [ حق 
  ] در آن حاضر و آماده باشد . اى ذوالنّون ! آيا نمىدانى كه شوق موجب بيمارىها است ، و تذكّر و ياد آورى ، حزن و اندوه‌ها را به جاى مىگذارد ؟ سپس اين شعر را خواند :\r\n لم أذُق طعمَ وصلك حتّى * زال عنّى محبّتى للأنام \r\nمزه و طعم وصل تو را نچشيدم مگر وقتى كه محبّت من نسبت به مردم از\r\nبين رفت .\r\nثمّ قال : ثمّ أنشأت تقول :\r\nسپس اين شعر را خواند :\r\n نِعم المحبّ إذا تزايَد وصله * و علت محبّته به عقب وصال \r\n\r\n","description":"","footnote":"","page_name":" 199 ","page_number":199},
  {"content":"\r\n\r\nچه خوب عاشقى است [ عاشقى كه 
  ] وصل ، او رو به فزونى باشد و محبّت و\r\nدوستىاش به محبوب بعد از وصال بالا رود .\r\nفقالت : أوجعتنى ، أما علمتَ أنه لايبلغ إليه إلّابترك مَن دونه ؟ !\r\nپس گفت : موجب ناراحتى من شدى ، آيا نمىدانى كه جز به رها كردن غير او به او نمىتوان رسيد ؟ ! « 1 »\r\n\r\n( 864 ) امرأه مجهوله\r\nعبداللَّه بن داود واسطى گويد : « 2 » « بينا أنا واقف به عرفات إذا أنا بإمرأة هى تقول :  مَنْ يُضْلِلِ اللَّهُ فَلا هادِيَ لَهُ .  « 3 » فقلتُ : من أنتِ ؟ فقالت : امرائة ضآلّة . فنزلت عن بعيرى ، و قلت لها : يا هذه ! ما قصّتك ؟ فقرأت :  وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  « 4 » فقلتُ فى نفسى : حرورية لاترى كلامنا ، فقلتُ لها :\r\nفمِن أين أتيتِ ؟ فقالت :   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى .   « 5 » فأرْكبْتُها بعيرى ، و قدْتُ بها ، اريد بها رحال المقدّسين .\r\nفلمّا توسّطت الرحل ، قلتُ : يا هذه به من أصوت ؟ فقرأت :  يا داوُدُ إِنَّا جَعَلْناكَ خَلِيفَةً فِي الْأَرْضِ .  « 6 »  يا زَكَرِيَّا إِنَّا نُبَشِّرُكَ بِغُلامٍ  « 7 »  يا يَحْيى خُذِ الْكِتابَ بِقُوَّةٍ  « 8 »\r\n\r\n\r\n","description":"","footnote":"\r\n( 1 ) . ر . ك : شرح حال ذوالنّون .\r\n( 2 ) . اين حكايت را با قدرى كم و زياد در احوال فضّه خادمة الزّهراء ذكر كرده‌اند .\r\n( 3 ) . سوره‌ى اعراف ، آيه‌ى 186 .\r\n( 4 ) . سوره‌ى اسراء ، آيه‌ى 36 .\r\n( 5 ) . سوره‌ى اسراء ، آيه‌ى 1 .\r\n( 6 ) . سوره‌ى ص ، آيه‌ى 25 .\r\n( 7 ) . سوره‌ى مريم ، آيه‌ى 7 .\r\n( 8 ) . سوره‌ى مريم ، آيه‌ى 12 .\r\n","page_name":" 200 ","page_number":200},
  {"content":"\r\n\r\nفناديتُ : يا داود ! يا زكريّا ! يا يحيى ! فخرج إلىَّ ثلاثةُ فتيان من بين الرّحالات ، فقالوا : آمنّا ، و ربِّ الكعبة ، ضلتِ منذ ثلاثة ، فأنزلوها ، فقرأت :  فَابْعَثُوا أَحَدَكُمْ بِوَرِقِكُمْ هذِهِ إِلَى الْمَدِينَةِ  « 1 » فغدوا فاشتَروا تِمراً وفستقاً و جوازاً ، و سألونى قبولَه ، ققبلتُه ، فقلتُ لهم : مالها ، لاتتكلّم ؟ قالوا : هذه إمنا لا تتكلّم منذ ثلاثين سنةً إلّا بالقرآن ، مخافة أن تزل . »\r\nهنگامى كه در عرفات وقوف كرده بودم ، زنى را ديدم كه مىگفت : « هر كس را كه خدا هدايت كند ، گمراه كننده‌اى براى او نخواهد بود و هر كس را كه خدا گمراهش كند ، هدايت كننده‌اى براى او نخواهد بود . » گفتم : كيستى ؟ گفت : زن گمشده‌اى هستم . پس از شتر خود پايين آمدم و به او گفتم : اى زن ! داستان تو چيست ؟ وى اين آيه را خواند : « از هر چه علم و آگاهى ندارى ، پيروى مكن كه همانا گوش و چشم و دل ، همه‌ى اين‌ها مورد سؤال و بازخواست واقع مىشوند . » پس در دلم گذشت : كه از اشراف است و به كلام ما اعتنايى ندارد ، به او گفتم : از كجا آمده‌اى ؟ گفت : « منزّه است خدايى كه شبانه بنده خود را از مسجد الحرام به مسجدالاقصى سير داد . » پس او را بر شتر خود سوار نمودم و جلو افتادم و شتر را كشيدم تا او را به منازل اهل بيت المقدس ببرم . وقتى به وسط منزل رسيدم ، به او گفتم : اى فلانى ! چه كسى را صدا زنم ؟ اين آيه را خواند : « اى داود ! به راستى كه ما تو را در زمين جانشين [ خود 
  ] قرار داديم . » ، « اى زكريّا ! همانا ما تو را به پسرى بشارت مىدهيم . » « اى يحيى ! كتاب را با نيرومندى بگير . » پس صدا زدم : اى داود ! اى زكريا ! اى يحيى ! آن گاه سه جوان از ميان منزل‌ها بيرون آمدند و گفتند : به پروردگار كعبه سوگند ، كه ايمان آورديم ، سه روز است كه گم شده است . پس او را از شتر پايين آوردند ، وى اين آيه را خواند : « پس يكى از شما اين ورقه را به شهر\r\n\r\n\r\n","description":"","footnote":"\r\n( 1 ) . سوره‌ى كهف ، آيه‌ى 19 .\r\n","page_name":" 201 ","page_number":201},
  {"content":"\r\n\r\nببرد . » پس رفتند و خرما و پسته و گردو خريدند و از من خواستند كه آن‌ها را بپذيرم . و من قبول نمودم و به ايشان گفتم : چرا اين زن سخن نمىگويد ؟ گفتند :\r\nاين زن مادر ماست ، سى سال است از ترس اين كه لغزشى براى او پيدا شود به غير از قرآن سخنى نمىگويد . « 1 »\r\n\r\n( 865 ) امرأه مجهوله\r\nذوالنّون مصرى - متوفى به سال 248 - گويد : وقتى در مكه معظّمه به طواف مشغول بودم ، ناگاه نورى ديدم كه از محلّ طواف ظاهر گرديد ، تكيه بر خانه داده متفكّر بودم ، كه آن نور چيست ؟ و از آن كيست ؟ در آن حال ناله‌ى حزينى به گوشم رسيد . نزديك رفتم ، ديدم كنيزكى نيكو رخسار به جامه‌ى كعبه آويخته ، مىنالد و مىگويد : اى خداوند ! و اى خالق من ! جز هواى تو در دل مرا چيزى نيست و غير تو مقصودى و جز توأم محبوبى نباشد . افسوس من بر آن است كه اشك سرخ و چهره زردم را در هواى تو رسوا ساخت . و اين ابيات بخواند :\r\n أنت تدرى يا حبيبى ! من حبيبى ! أنتَ تدرى * و نحول الجسم و الدّمع يبوحان بسرّى \r\nاى محبوب من ! تو مىدانى كه محبوب من كيست و تو مىدانى و لاغرى جسم و\r\nاشك چشمم راز مرا آشكار و فاش مىكنند .\r\n قد كتمتُ الحبَّ حتّى * ضاق بالكتمان صدرى \r\nعشق و محبّتم را كتمان نمودم تا جايى كه از پوشاندن آن سينه‌ام به تنگ آمد .\r\nو باز ادامه داد : الهى ! به حقّ آن كه دوستار منى ، مرا بيامرز ، اگر چه از بسيارى گناه رويى سياه دارم . نزديك‌تر رفتم و گفتم : بهتر آن بود ، بگويى به حقّ آن كه دوستدار توأم ! اين چه جرأتى است و از كجا اطمينان دارى كه حقّ دوستدار تو باشد ؟ گفت : اين سخن به فهم تو در نيايد . مگر آيه‌ى :  فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ  « 2 » ؛ ( پس به زودى\r\n\r\n\r\n","description":"","footnote":"\r\n( 1 ) . ر . ك : شرح حال واسطى .\r\n( 2 ) . سوره‌ى مائده ، آيه‌ى 54 .\r\n","page_name":" 202 ","page_number":202},
  {"content":"\r\n\r\nخداوند عدّه‌اى را مىآورد كه ايشان را دوست مىدارد ، و ايشان نيز خدا را دوست مىدارند . ) نخوانده‌اى ؟ تا او تو را دوست ندارد ، دوستدارى از تو درست نباشد . قبول كردم ، گفتم :\r\nبا اين جوانى ، چرا اين گونه ضعيف و لاغر هستى ؟ آيا بيمارى دارى ؟ گفت : آن كه مست دوست است ، همواره در دنيا مريض خواهد بود .\r\n محبّ اللَّه فى الدّنيا عليل * تطاوَل سقمُه ، فداوه داه \r\nدوستدار خدا در دنيا مريض است ، [ و 
  ] بيمارى او طولانى مىگردد ، پس دواى او\r\nدرد او خواهد بود .\r\n كذا من كان للبارى محبّاً * يهيم بذكره ، حتّى يراه \r\nهمچنين كسى كه دوستدار و عاشق خدا باشد [ همواره 
  ] سرگشته ياد او است ، تا\r\nاين كه او را ببيند .\r\nاگر مىخواهى اين مطلب بر تو روشن شود ، به قفاى خود نظر كن . ذوالنّون مىگويد : صورت برگرداندم ، وى را نديدم . بسيار افسوس خوردم كه چرا آن چه در دل داشتم و پيوسته در طلب آن بودم ، از وى نپرسيدم . « 1 »\r\n\r\n( 866 ) امرأه مجهوله\r\nسعيد بن عثمان گويد :\r\n« كنتُ مع ذوالنّون فى تيه بنى إسرآئيل ، فبينا نحن نسير إذا به شخص قد أقبل ، فقلتُ : استاذ ! شخص ، فقال لى : انظر ، فإنّه لايضيع قدمه فى هذا المكان إلّا صدّيق ، فنظرتُ ، فإذا امرأة ، فقلتُ : إنّها امرأة . فقال : صدّيقة ، و ربِّ الكعبة .\r\nفابتدر إليها ، و سلِّم عليها ، فردّت السّلام ، ثمّ قالت : ما للرجل و مخاطبة النسآء ؟\r\n\r\n\r\n","description":"","footnote":"\r\n( 1 ) . نفحات الانس ؛ رشحات عين الحياة ، شماره‌ى 610 ؛ طرائق الحقائق ، ج 2 ، ص 97 .\r\n","page_name":" 203 ","page_number":203},
  {"content":"\r\n\r\nفقال لها : إنّى أخوك ذوالنّون ، و لستُ من أهل التّهم . فقالت : مرحباً ! حيّاك اللَّه بالسّلام . فقال لها : ما حملك على الدّخول إلى هذا الموضع ؟ فقالت : آية فى كتاب اللَّه - تعالى -  أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها  « 1 » ، فكلّما دخلتُ إلى موضع يُعصى فيه ، لم يهننى [ لم يهنئنى 
  ] القرار فيه بقلب قدأبِ هلته شدّةُ محبّته ، وهامَ بالشّوق إلى رؤيته . فقال لها : صِفى لى . فقالت : يا سبحان اللَّه ! أنتَ عارف تكلّم بلسان المعرفة ، تسألنى ؟ فقال : يحقُّ للسّآئل الجواب . فقالت : نعم ، المحبّة عندى لها أوّل و آخر ، فأوّلها لهج القلب بذكر المحبوب ، والحزن الدّآئم ، والتّشوّق اللّازم ؛ فإذا صاروا إلى أعلاها ، شغلهم وجدانُ الخلوات عن كثير من أعمال الطّاعات . ثمّ أخذت فى الزّفير و الشّهيق ، و أنشأت تقول :\r\nدر بيابانى كه بنى اسرائيل در آن سرگردان شدند با ذوالنّون بودم ، و در حالى كه راه مىرفتيم ناگهان شَبَح و سياهىاى را ديديم كه روى مىآورد . گفتم : كه اى استاد ! سياهى و شبحى را مىبينم . ذوالنّون به من گفت : نگاه كن ، كه غير از صدّيقين در اين جا قدم نمىگذارند ، پس نگاه كردم و ديدم كه زنى است . گفتم : او زنى است ، ذوالنّون گفت : به پروردگار كعبه سوگند كه او صدّيقه است ، به سوى او شتافت ، و بر او سلام كرد ، و وى جواب سلامش را داد و گفت : مرد كجا و سخن گفتن با زنان ؟ ذوالنّون به او گفت : من برادرت ذوالنّون هستم ، و اهل تهمت و گمان بد نيستم . پس به ذوالنّون گفت : خوش آمدى و خداوند تو را همراه با سلامتى و تندرستى زنده بدارد . ذوالنّون به او گفت : چه چيزى سبب شد كه به اين مكان داخل شوى ؟ آن زن در جواب گفت : آيه‌اى در كتاب خداوند متعال : « آيا زمين خدا وسيع و گسترده نبود تا در آن هجرت كنيد . » پس هرگاه در جايى كه در آن معصيت خدا مىشود وارد شدم ، قرار گرفتن و ماندن در آن برايم گوارا نگرديد ، زيرا دلم را شدّت محبّت او رها و سرگردان نموده و به جهت شوق به ديدارش سرگشته و ديوانه گرديده . ذوالنّون به او گفت : [ حالت خود را 
  ] براى من توصيف نما . زن\r\n\r\n\r\n","description":"","footnote":"\r\n( 1 ) . سوره‌ى نساء ، آيه‌ى 97 .\r\n","page_name":" 204 ","page_number":204},
  {"content":"\r\n\r\nگفت : سبحان اللَّه ! تو با وجود اين كه عارف هستى و با زبان معرفت سخن مىگويى [ حال مرا 
  ] از من مىپرسى ؟ ذوالنّون گفت : سزاوار است كه جواب سؤال كننده داده شود . آن زن گفت : بله ، محبت در نزد من اول و آخرى دارد ، پس اول آن شيفتگى دل به ياد محبوب و اندوه دايمى و پيوسته اظهار شوق نمودن است . پس [ اهل محبت 
  ] وقتى به بالاترين درجه‌ى اين حالات رسيدند ، خلوت جويى و يافتن مكان‌هاى خلوت ايشان را از طاعات و عبادات مشغول مىكند . سپس شروع كرد به فرياد برآوردن و گريه كردن و اين شعر را خواند :\r\n احبّك حبّين : حبَّ الهوى * و حبّاً لِانّك أهلٌ لِذاكا \r\nتو را به دو دوستى و محبت ، دوست مىدارم : يكى محبت عشق و ميل دلم و\r\nديگر محبتى كه تو اهل آن هستى .\r\n فأمّا الّذى هو حبّ الهوى * فذكر شغلتُ به عن سواكا \r\nپس محبت عشق و دلدادگى عبارت است از ياد كردنم [ تو را 
  ] به گونه‌اى كه\r\nاز غير تو بريده و تنها به تو مشغول مىگردم .\r\n و أمّا الّذى أنت أهل له * فكشفُك للحجُب حقّ [ حتّى 
  ] أراكا \r\nو اما آن محبتى كه تو اهل آن هستى ، عبارت است از پرده برداشتن و رفع\r\nحجاب‌ها به وسيله تو تا تو را مشاهده نمايم .\r\n فما الحمد فى ذا و لا ذاك لى * و لكن لك الحمد فى ذا و ذاكا \r\nبنابراين ، ستايشى در اين محبت و آن محبت براى من نيست ، بلكه حمد و\r\nستايش در هر دو فقط براى توست .\r\n« ثم شهقت شهقةً ، فإذا هى قد فارقت الدّنيا . »\r\nسپس آن زن فريادى برآورد ، و ناگهان ديدم كه از دنيا جدا گشته و جان سپرده است . « 1 »\r\n\r\n\r\n","description":"","footnote":"\r\n( 1 ) . ر . ك : شرح حال سعيد بن عثمان .\r\n","page_name":" 205 ","page_number":205},
  {"content":"\r\n\r\n\r\n( 867 ) امرأه مجهوله\r\nذوالنّون مصرى - متوفى به سال 248 - گويد :\r\n« بينا أنا فى بعض مسيرى ، إذ لَقِيَنى امرائة ، فقالت لى : من أين أنتَ ؟ قلتُ : رجل غريب . فقالت لى : ويحك ! و هل يوجَد مع اللَّه أحزان الغربة ، و هو مونس الغربآء ، و معين الضعفآء ؟ ! قال : فبكيتُ . فقالت لى : ما يُبكيك ؟ قلت : وقع الدوآء على الدّآء ، قد قرح ، فأسرع لى بحاجة . قالت : فإن كنتَ صادقاً ، فلِمَ بكيتَ ؟ قلتُ : والصّادق لايبكى ؟ قالت : لا . قلتُ : و لَم ؟ قالت : لِانّ البكآء راحةُ القلب ، و ملجأًيلجأ إليه ، و ما كتم القلب شيئاً أحقّ من الشّهيق و الزّفير ، فإذا أسبلت الرّمعة [ الدمعة 
  ] استراح القلب ، و هذا ضعف الأطبّآء بإبطال الدّآء . قال :\r\nفبقيت متعجّباً من كلامها . فقالت لى : مالك ؟ قلتُ : تعجّبتُ من هذا الكلام .\r\nقالت : و قد نسيتَ القرحةَ الّتى سألتَ عنها . قلتُ : لا ، ما أنا بالمستغنى عن طلب الزّوآئد . قالت : صدقتَ ، حبَّ ربّك سبحانه ، واشتق إليه ؛ فإنّ له يوماً يتجلّى فيه على كرسىّ كرامته لِاولِيائه و أحِبّائه ، فيذيقهم مِن محبّته كأساً ، لايظمأون بعده أبداً . قال : ثمّ أخذت فى البكآء و الزّفير و الشّهيق ، و هى تقول : سيّدى ! إلى كم تخلفنى فى دار ، لا أجد فيها أحداً يسعفنى على البكآء أيّام حياتى ؟ ثمّ تركتنى و مضت . »\r\nدر بعض از سير و سياحتم با زنى برخورد كردم ، كه به من گفت : از كجايى ؟ گفتم :\r\nمرد غريبى هستم ، به من گفت : واى بر تو باد [ خداوند رحمتت كند ! 
  ] آيا با [ وجود وصل با 
  ] خدا اندوه‌هاى غربت مىماند ؟ و حال آن كه او مونس غريبان و كمك كننده و ياور ناتوانان است . ذوالنّون مىگويد : گريه كردم . گفت : چرا گريه مىكنى ؟\r\nگفتم : دواء بر دردى كه مجروحم نموده قرار گرفت و با شتاب نياز مرا برآورد .\r\nگفت : اگر راست مىگويى چرا گريه مىكنى ، گفتم : مگر صادق گريه نمىكند ؟\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nگفت : نه ، گفتم : چرا ؟ گفت : زيرا گريستن مايه‌ى آسودگى و راحتى دل و پناهگاهى است كه به آن پناه مىبرد و دل هيچ چيز را سزاوارتر از فرياد زدن و ناليدن نهان نمىكند ، پس وقتى كه اشك چشم جارى گشت ، دل راحت و آسوده مىگردد و اين نشانه‌ى ناتوانى طبيبان است كه درد و بيمارى را از بين مىبرند .\r\nذوالنّون گويد : از كلام او شگفت زده شده و درماندم . سپس به من گفت : تو را چه شده است ؟ گفتم : از اين سخن تو تعجب كردم ، گفت : زخمى را كه از آن پرسيدى ، فراموش نمودى ؟ گفتم : نه ، من از خواستن امور بيهوده بىنياز نيستم . گفت :\r\nراست گفتى ، محبت پروردگارت سبحانه را داشته باش و به او ميل و اشتياق بورز ؛ زيرا او روزى بر كرسى كرامت خود بر اوليا و دوستانش تجلى مىكند و جامى از محبت خود را به آنان مىچشاند كه ديگر هيچ گاه تشنه نمىگردند .\r\nذوالنّون گويد : سپس شروع به گريه كرد و ناله و فرياد برآورد ، در حالى كه مىگفت : سرور من ! تا به كى مرا در خانه‌اى [ دنيا 
  ] نگاه مىدارى كه كسى را نمىيابم كه بر گريه كردن در روزگار زندگانىام يارى نمايد ، سپس مرا رها كرد و گذشت . « 1 »\r\n\r\n( 868 ) امرأه مصريّه\r\nامام يافعى ، عبداللَّه‌بن اسعد - متوفى به سال 768 - يكى از مشايخ اهل معرفت نقل مىكند كه : در نواحى مصر زنى سى ساله را ديدم كه در زمستان و تابستان ، واله و حيران ، بر دو پاى ايستاده بود ، نه شب مىنشست و نه روز و از آفتاب و باران پناهى نداشت و افعىها و مارها به گرد وى در مىآمدند . « 2 »\r\n\r\n\r\n","description":"","footnote":"\r\n( 1 ) . ر . ك : شرح حال ذوالنّون .\r\n( 2 ) . رشحات عين الحياة ؛ نفحات الانس ، شماره‌ى 612 ، در روض الرّياحين .\r\n","page_name":" 207 ","page_number":207},
  {"content":"\r\n\r\n\r\n( 869 ) امّ حسان\r\nاز زمره‌ى عارفات و زهّاد اهل كوفه است كه با ابويزيد - متوفى به سال 264 - معاصر بود .\r\nحكايت\r\nوقتى سفيان ثورى بر وى در آمد در خانه وى جز حصيرى كهنه نيافت . به وى گفت :\r\nمىخواهى به پسر عموهايت بنويسم تا به حال تو رسيدگى كنند ؛ گفت : اى سفيان ! من هرگز دنيا را از كسى كه قادر بر آن نيست سؤال نمىكنم . اى سفيان واللَّه من دوست ندارم وقتى بر من بگذرد كه در آن وقت از خدا به غير وى مشغول باشم . سفيان با شنيدن اين كلمات شروع به گريه كرد . « 1 »\r\n\r\n( 870 ) امّ على ، زوجه‌ى احمد بن خضرويه [ متوفى 
  ]\r\nاز اولاد اكابر است . مال بسيار داشت ، همه را انفاق نمود . با يزيد طيفور بن عيسى و ابو حفص عمر بن سلمه را ديدار نموده و از ابويزيد سؤالاتى پرسيده است .\r\nابوحفص درباره‌ى وى گويد : مجالست با زنان را مكروه مىداشتم ، تا زمانى كه امّ على را ديدم ، پس دانستم خدا ، شناختن خود را در هر كه مىخواهد مىنهد .\r\nو بايزيد گويد : هر كه مىخواهد راهِ خدا پيشه سازد ، به همّتى چون همّت امّ على ، و يا حالى چون حال امّ على پيشه سازد .\r\n\r\n\r\n","description":"","footnote":"\r\n( 1 ) . رشحات عين الحياة ، شماره‌ى 595 ؛ طرائق الحقائق ، ج 2 ، ص 97 .\r\n","page_name":" 208 ","page_number":208},
  {"content":"\r\n\r\nگفتار\r\n- خدا خلق را به خود خواند به انواع لطف و نيكويى ، اجابت نكردند ، پس بر ايشان بلاهاى گوناگون فرو ريخت ، تا ايشان را به بلا ، به سوى خود بازگرداند ، چون ايشان را دوست مىداشت .\r\n- فوتِ حاجت ، آسان‌تر است از خارى كشيدن براى آن . « 1 »\r\n\r\n( 871 ) امّ على و حسين [ حسن 
  ]\r\nاز عابدات و زاهدات و قانتات و قائمات است . دو فرزندش ، محمد سال 154 ، و حسين سال 163 از دنيا رفتند و مادرشان نيز پيش از محمّد چشم از جهان فرو بست . « 2 »\r\n\r\n( 872 ) امّ محمد\r\nاز صالحات و عمّه شيخ عبدالقادر گيلانى - متوفى به سال 561 - است .\r\nحكايت\r\nزمانى در گيلان خشك سالى شد ، مردم به استسقاء رفتند اما باران نيامد . همه به در خانه امّ محمد آمدند و گفتند : دعا كن ، باران بيايد . وى خانه خود بِرُفت و گفت : خدايا ! من جاروب كردم ، تو آب بپاش . چيزى نگذشت ، بقدرى باران آمد به گونه‌اى كه گويا دهانه‌هاى مَشك‌ها را باز كرده‌اند . « 3 »\r\n\r\n\r\n","description":"","footnote":"\r\n( 1 ) . رشحات عين الحياة ، شماره‌ى 599 ؛ طرائق الحقائق ، ج 2 ، ص 97 .\r\n( 2 ) . ر . ك : شرح حال دو فرزندش حسين [ حسن 
  ] و على بن صالح بن حىّ .\r\n( 3 ) . رشحات عين الحياة ، شماره‌ى 605 .\r\n","page_name":" 209 ","page_number":209},
  {"content":"\r\n\r\n\r\n( 873 ) امّ محمد\r\nوالده‌ى شيخ ابوعبداللَّه خفيف - متوفى به سال 371 - و از عابدات و قانتات و صاحب مكاشفات و مشاهدات بسيار است .\r\nحكايت\r\nشيخ در دهه‌ى آخر ماه صيام ، شب‌ها را احياء مىگرفت ، تا ليلة القدر را دريابد ، و به بام خانه‌اش نماز مىكرد . والده‌اش ام محمد نيز در درون خانه متوجه خدا نشسته بود كه ناگاه انوار شب قدر بر وى ظاهر شد ، فرياد زد : اى فرزند ! آن چه تو مىطلبى اين جاست ! شيخ فرود آمد و آن انوار را بديد ، و در قدم مادر افتاد . « 1 »\r\n\r\n( 874 ) امّ مولى محمد تقى مجلسى\r\nاز عارفات و صالحات و مقدسات و صاحب قدس و ورع و دختر عالم جليل ، كمال الدّين درويش محمد بن شيخ حسن عاملى از بزرگان ثقات علما است .\r\n\r\n( 875 ) امّ محمد ، تلميذه سرى سقطى « 2 »\r\nعارفه‌اى بزرگوار است كه در اثر مواظبت بر واجبات و انجام وظايف عبادى ، به\r\n\r\n\r\n","description":"","footnote":"\r\n( 1 ) . رشحات عين الحياة ، شماره‌ى 600 .\r\n( 2 ) . سرىّ : نام به معناى : 1 . نهر كوچك ؛ 2 . جوانمرد شرافتمند ؛ 3 . بخشنده و جوانمرد ؛ 4 . سرور بخشنده ؛ سَقَطى : منسوب به سَقَط ، فروشنده‌ى اشياى كم ارزش مانند مهره ، ملاقه و . . .\r\n","page_name":" 210 ","page_number":210},
  {"content":"\r\n\r\nكمالات نفسانى رسيد .\r\n\r\n( 876 ) امّ هارون\r\nوى را از عابدات و زاهدات و خائفين برشمرده‌اند . نان را به تنهايى مىخورد و مىگفت : دل من گشوده نمىشود ، مگر به فرا رسيدن شب ، و چون روز مىشود ، غمناك مىشوم . شب را تا به صبح احياء مىداشت ، و مىگفت : چون صبح مىشود ، دلم را روح و راحتى فرا مىگيرد .\r\nبيست سال سر خود را روغن نزده بود ، ولى موى سرش از ديگر زنان بهتر مانده بود . در بيابان چون به شير بر مىخورد ، مىگفت : مرا رزق تو قرار داده‌اند ؟ ! شير بر مىگشت . گويا در قرن 1 و 2 مىزيسته است .\r\n\r\n( 877 ) اميرچه سفال فروش\r\nاهل معرفت و صاحب كرامت و گويا از ابْدال است . پدر خواجه عبداللَّه انصارى - متوفى به سال 481 - به ديدار وى نايل آمده است . « 1 »\r\n\r\n( 878 ) سيد امير كلال بن حمزه نقشبندى « 2 »\r\nعارف باللَّه و صاحب كرامات و استاد بهاءالدّين نقشبندى - متوفى به سال 791 - است . « 3 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 347 .\r\n( 2 ) . نقشبندى / نقشبنديّه : يكى از طريقه‌هاى اهل معرفت .\r\n( 3 ) . كرامات الأولياء .\r\n","page_name":" 211 ","page_number":211},
  {"content":"\r\n\r\n\r\n( 879 ) شيخ العجم امير مازندرانى\r\nاز مجاذيب عاشقان و مزارش در دارالمرز « 1 » مشهور است . ديوان رباعياتى دارد كه به لفظ پهلوى « 2 » سروده است .\r\n « كنت كنز » نه كره ره من بو شائمه * خمير كرده آب چهل صائمه\r\nواجب الوجود علّم الاسمائمه * ارزان مفروش دُرّ گرانبهائمة « 3 » \r\n\r\n( 880 ) اميره مولا\r\nپدرش حاكم تبريز بود و مزارش در امامزاده رى است . « 4 »\r\n\r\n( 881 ) امين افندى « 5 »\r\nبه خصايل انسانى و فضايل نفسانى پيراسته و به اوصاف حميده و اخلاق گزيده آراسته و در مروّت و محبّت وحيد روزگار است . عمرى دراز يافت [ قريب 90 سال 
  ] و همه را به مجاهدت و اوراد و اذكار گذرانيد . حاج زين العابدين شيروانى - متوفى به\r\n\r\n\r\n","description":"","footnote":"\r\n( 1 ) . دارالمرز : به سه جا اطلاق مىشود : 1 . گيلان و مازندران و استرآباد عموماً ؛ 2 . گيلان خصوصاً ؛ 3 . رشت بالاخصّ .\r\n( 2 ) . پهلوى : زبان يا خط اصيل ايرانى .\r\n( 3 ) . رياض العارفين ، ص 55 .\r\n( 4 ) . روضه اطهار ( تاريخ حشرى ) ، شماره‌ى 1 .\r\n( 5 ) . بعيد نيست وى همان درويش محمد امين افندى باشد . افندى : واژه تركى برگرفته از لاتين ، كسى را كه مستقّل از ديگران كار كند ، كه به طريق احترام به بزرگان اطلاق شده و يا به آخر نام آنان افزوده مىشود .\r\n","page_name":" 212 ","page_number":212},
  {"content":"\r\n\r\nسال 1253 - صحبت وى را درك نمود . « 1 »\r\n\r\n( 882 ) امين الدّين ، امام جامع غمرى « 2 »\r\nراسخ در علم و صاحب كرامت است . از بيچارگان بازجويى مىنمود و خود را براى ايشان به زحمت مىانداخت . در سال 929 ، در سنّ 57 سالگى از دنيا رفت و در تربت خارج باب النّصر به خاك سپرده شد .\r\nدر حالات اين عارف باللَّه آورده‌اند : پيش از طلوع صبح از خانه‌اش خارج مىشد و وضو مىساخت و هر چه مىخواست نماز مىخواند . سپس 17 حزب قرآن را آهسته قرائت مىكرد و چون فجر طالع مىشد ، اذان صبح مىگفت و قرآن را با صداى بلند مىخواند و چنان زيبا مىخواند كه تسخير قلوب مىنمود تا آن جا كه نصرانى در اثر شنيدن صوت قرآن وى منقلب شده و به دست وى ايمان آورد .\r\nجمعيّت ، از اطراف براى نماز صبحش حاضر مىشدند ، چنان نماز را با صداى خوش و خشوع و گريه اداء مىكرد ، كه اكثر مردم گريه مىكردند .\r\nامين الدّين دايم الوضوء و همواره با طهارت بود و زمانى بر او نمىگذشت ، كه وضو نداشته باشد . « 3 »\r\n\r\n( 883 ) ميرزا امين شيرازى « 4 »\r\nاهل معرفت و استاد اخلاقى فروغى بسطامى - متوفى به سال 1233 - است .\r\n\r\n\r\n","description":"","footnote":"\r\n( 1 ) . ر . ك : حداقق السياحه .\r\n( 2 ) . غمرى : منسوب به : 1 . غَمْر ، قبيله‌اى منشعب از غافق ؛ 2 . روستايى است پايين‌تر از هيت در صحرا نزديك فرات .\r\n( 3 ) . طبقات شعرانى ، ج 2 ، ص 131 ؛ كرامات الأولياء .\r\n( 4 ) . شيرازى : منسوب به شيراز شهر معروف و قديمى ، مركز استان فارس .\r\n","page_name":" 213 ","page_number":213},
  {"content":"\r\n\r\n\r\n( 884 ) امينه بيگم ، بنت محمد على امين التجّار\r\nعلويه عالمه فاضله عارفه است كه در سال 1308 متولد شد . از تأليفات او است :\r\nاربعين الهاشميّة ؛ مخزن اللئالى ؛ نفحات الرحمانيّة ؛ معاد ؛ آخرين سير بشر .\r\n\r\n( 885 ) اميّه بنت صامت\r\nعارفه‌ى بزرگوارى كه خداوند وى را به خالص ذكر و عناياتش برگزيد و بر مكنون سرّش آگاه ساخت . خير نسّاج - متوفى به سال 322 - وى را ديدار نمود .\r\nحكايت\r\nخير نسّاج گويد : با اميّة بودم ، به غلامى نظر كرد بلافاصله متنبّه شد و اين آيه بخواند :\r\n وَ هُوَ مَعَكُمْ أَيْنَ ما كُنْتُمْ وَ اللَّهُ بِما تَعْمَلُونَ بَصِيرٌ  « 1 » و هر كجا كه باشيد او با شماست ، و خداوند به تمام آن چه عمل مىكنيد بينا و آگاه است .\r\nسپس گفت :\r\n« أينَ الفرار مِن سجن اللَّه ، و قد حصَّنه بملآئكته ؟ تبارك اللَّه فما أعظم ما امتحننى به من نظرى إلى هذا الغلام ! ما تشبّهت نظرى إليه إلّابنار وقعت على قَصَب فى يوم ريح ، فما أبقت و لاتركت . ثمّ قال : أستغفراللَّه من بلآء جنته عيناى على قلبى و أحشآئى ، لقد خفتُ أن لاأنجو من معرّته ، و لاأتخلّص من إثمه و لو وافيتُ القيامة به عمل سبعين صدّيقاً . »\r\n\r\n\r\n","description":"","footnote":"\r\n( 1 ) . سوره‌ى حديد ، آيه‌ى 4 .\r\n","page_name":" 214 ","page_number":214},
  {"content":"\r\n\r\nاز زندان خدا به كجا مىگريزى و حال آن كه آن را با ملايكه و فرشتگانش مصون و محفوظ نگاه داشته . بلند مرتبه [ و يا : پر خير و بركت 
  ] باد خداوند ! پس چه بزرگ است امتحانى كه به واسطه‌ى نگاه كردنم به اين غُلام [ برده يا نوكر ، يا پسر نوجوان 
  ] مرا آزمود ! نگريستن من به او همانند آتشى بود كه در روز بادى بر نيستانى واقع شود و هيچ چيز از آن را باقى و به جا نگذارد . سپس گفت : از خداوند طلب آمرزش مىنمايم به خاطر بلا و گرفتارى و جنايتى كه چشمانم بر دل و درونم وارد نمود ، بىگمان هراس آن را داشتم كه از بدى و گزند و نقص و زشتى آن نجات نيافته و از گناهش رهايى نداشته باشم ، هر چند با عمل هفتاد صدّيق وارد قيامت مىشدم .\r\nپس از اين گفتار ، آن قدر گريه كرد كه نزديك بود جان بدهد . شنيدم در اين حال مىگفت :\r\n« يا طَرفى ! لَأشغلَنّكَ بالبكآء عَن النظَر إلَى البَلآء . »\r\nاى چشم من ! قطعاً تو را از نگاه كردن به [ امورى كه موجب 
  ] بلا و گرفتارى [ است 
  ] به گريستن مشغول خواهم كرد . « 1 »\r\n\r\n( 886 ) شيخ امّى مجذوب « 2 »\r\nاز مجاذيب مداريّه و صاحب كمالات انسانى و ذوق و حال و كشف و كرامات است . مزارش در پيش در قلعه شهر گور [ ظاهراً هندوستان 
  ] است . « 3 »\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 154 .\r\n( 2 ) . مجذوب / مجذوبه : كسى كه مورد عنايت و جذبه و كشش حضرت حق قرار گرفته است .\r\n( 3 ) . ثمرات القدس .\r\n","page_name":" 215 ","page_number":215},
  {"content":"\r\n\r\n\r\n( 887 ) انيس على كرمانى\r\n\r\n( 888 ) اوحد الدّين بدل شيروانى\r\n\r\n( 889 ) بابا اوحدى « 1 »\r\nعارف باللَّه مزارش در لنجان « 2 » اصفهان است .\r\n\r\n( 890 ) اوحدى اصفهانى\r\nدر علوم ظاهرى و باطنى و كمالات صورى و معنوى ، مفخّر دوران است . ظاهراً اسم وى صَدر باشد ، چنان كه در بيت اول مثنوى جام جَمْ مىگويد :\r\n خويشتن را نمىشناسى قَدْر * ورنه بس محتشم كسى اى صدر ! \r\nسال 737 از دنيا رفت و مزارش در مراغه است . مثنويات جام جم قطعاً سروده‌ى او است ، زيرا در آخر آن مىگويد :\r\n چون ز تاريخ برگرفتم فال * هفت صد رفته بود و سى و سه سال \r\n\r\n\r\n","description":"","footnote":"\r\n( 1 ) . ممكن است وى همان اوحدى مراغه‌اى آتيه باشد ، كه مشهور به اصفهانى بوده و مزارش در اصفهان است .\r\n( 2 ) . لِنجان / خان لِنجان : شهرى در اطراف اصفهان كه اكنون دهستانى است در دو سوى زاينده رود ، قسمت بالاى رودخانه را لنجان بالا ، و قسمت پايين آن را لنجان پايين مىگويند .\r\n","page_name":" 216 ","page_number":216},
  {"content":"\r\n\r\nاما اين كه ديوان و منتخبات مثنوى نيز سروده‌ى او باشد معلوم نيست ، زيرا تراجم نويسان اوحدى مراغه‌اى مشهور به اصفهانى را با وى يكى انگاشته‌اند .\r\nشعر\r\n - خويشتن را نمىشناسى قَدر * ورنه ، بس محتشم كسى اى صَدر !\r\nهم خلَف نام و هم خليفه نسب * نه به بازى شدى ، خليفه رَسَب\r\nذات حق را مَهينه اسمى تو * گنج تقديس را طِلِسْمى تو\r\nبه بدن دَرج ، اسم ذات شدى * به قوا ، مظهر صفات شدى\r\nباده نوشيدگان جام السْت * نشدند از شراب دنيا ، مست\r\nذوق پاكان ، به خُمّ و مستى نيست * جاى نيكان به كبر و هستى نيست\r\nاوحدى ، شصت سال سختى ديد * تا شبى ، روى نيك بختى ديد\r\nسرِّ گفتار ما ، مجازى نيست * باز كن ديده ، كاين به بازى نيست \r\n سال‌ها چون فَلك به سر گشتم * تا فَلك وار ، ديده ور گشتم\r\nاز برون ، در ميان بازارم * وز درون ، خلوتى است با يارم\r\nآن كه عيب تو گفت ، يار تو او است * و آن كه پوشيده داشت ، مار تو او است\r\nراه معنى ، به اسب و زين نروند * جز به دل ، در طريق دين نروند\r\nخواهى اطلس بپوش و خواهى دلق * با خدا باش در ميانه‌ى خلق\r\nذكر بىفكر ، علم بىعمل است * دل بىعشق ، چشم با سَبَل است\r\nدلِ شب زنده دار ، زنده بوَد * قالب خفته ، سرفكنده بود\r\nمردم ، نشسته فارغ و من ، در بلاى دل * دل دردمند شد ، ز كه جويم دواى دل ؟\r\nاز من نشان دل طلبيدن ز بيدلان * من نيز بىدلم ، چه نوازم نواى دل ؟ \r\n\r\n","description":"","footnote":"","page_name":" 217 ","page_number":217},
  {"content":"\r\n\r\n رمزى بگويمت ز دل ، ار بشنوى به جان * بگذر ز جان ، كه زود بينى لقاى دل\r\nگر در دل تو جاى كسى هست غيردوست * فارغ نشين ، كه‌هيچ نگردى به جاىدوست\r\nسر پوش جسم گر ز سر جان برافكنى * فيض ازل ، نزول كند در فضاى دل « 1 » \r\n\r\n( 891 ) تقى الدّين اوحدى كازرونى « 2 »\r\nعارف ربانى كه غيرى كرمانى - متوفى به سال 1017 - و شيخ يوسف تبيينى را ملاقات نمود . تذكره كعبه عارفان از تأليفات او است .\r\n\r\n( 892 ) اوحدى مراغه‌اى مشهور به اصفهانى\r\nصاحب كمالات معنوى و از اصحاب اوحدالدّين ، حامد بن ابى الفخر كرمانى - متوفى به سال 536 - است و به همين جهت وى را اوحدى گفته‌اند . در سال 554 در اصفهان از دنيا رفت و در همان شهر به خاك سپرده شد . و مثنوى جام جم - چنان كه در شرح حال اوحدى اصفهانى ذكر شد - كه تاريخ ختمش 733 است ، مسلّماً از وى نيست ، بلكه از اوحدى اصفهانى است ، ولى ديوان و منتخبات مثنوى و ترجيعات معلوم نشد كه از وى است ، يا از اوحدى اصفهانى ؛ زيرا شرح حال نويسان هر دو را\r\n\r\n\r\n","description":"","footnote":"\r\n( 1 ) . وى غير از اوحدى مراغه‌اى ، مشهور به اصفهانى است كه شاگرد اوحدالدّين ، حامد بن مظفر كرمانى ، ابوحامد - متوفى به سال 536 - بوده ، و در سال 554 در اصفهان از دنيا رفته و مزارش در آن جاست . اما اين كه آيا وى را ديوان و اشعارى هست يا خير معلوم نشد . ولى مثنوى جام جم حتماً از مراغه‌اى نيست .\r\n( 2 ) . كازرونى : منسوب به كازرون ، شهرى قديمى واقع در استان فارس فيما بين شيراز و بوشهر .\r\n","page_name":" 218 ","page_number":218},
  {"content":"\r\n\r\nيكى به حساب آورده و همه‌ى تأليفات را به دو نسبت داده‌اند . « 1 »\r\n\r\n( 893 ) خواجه اولياى كلان\r\nولى الهى و از خلفاى خواجه عبدالخالق عجدوانى است كه در قرن پنجم مىزيست .\r\n\r\n( 894 ) اولياى مجهول\r\nابراهيم بن ادهم - متوفى به سال 166 - گويد : به قصد بيت المقدس روانه بودم ، هفت نفر را ديدم ، بر ايشان سلام كردم و گفتم : مرا فايده‌اى دهيد ، تا شايد خداوند مرا به وسيله شما نفع بخشد . گفتند :\r\n« انظُر كلَّ قاطع يقطعك عن اللَّه ، من أمر الدّنيا و الآخرة ، فاقطعه . »\r\nنگاه و تأمل كن كه به هر چيزى كه تو را از خدا جدا مىنمايد ، از امور دنيا باشد يا از امور آخرت ، آن را قطع نما .\r\nگفتم :\r\n« زيدونى ، رحمكم اللَّه ! »\r\nخدا شما را رحمت كند ، بيشتر بگوييد .\r\nگفتند :\r\n« انظُر الّا ترجَو أحداً غيراللَّه ، و لاتخاف غيرَه . »\r\nنگاه و تأمّل كن كه به غير خدا اميد نداشته باشى ، و از غير او نترسى .\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 576 ؛ طرائق الحقائق ، ج 2 ، ص 282 ؛ رياض العارفين ، ص 41 .\r\n","page_name":" 219 ","page_number":219},
  {"content":"\r\n\r\nگفتم :\r\n« زيدونى ، رحمكم اللَّه ! »\r\nخدا شما را رحمت كند ، بيشتر بگوييد .\r\nگفتند :\r\n« كلّ من يحبّه فأَحبّه ، و كلّ من يُبغضه فأبغِضه . »\r\nهر كس كه او [ خدا 
  ] را دوست مىدارد ، دوستش داشته باش و هر كس كه با او دشمنى و سر ستيز دارد ، با او دشمن باش .\r\nگفتم :\r\n« زيدونى ، رحمكم اللَّه ! »\r\nخدا شما را رحمت كند ، بيشتر بگوييد .\r\nگفتند :\r\n« عليك بالدّعآء و التّضرّع والبكآء فى الخلوات ، و التّواضع و الخضوع له حيث كنتَ ، والرّحمة المسلمين [ للمسلمين 
  ] والنّصح لهم . »\r\nبر تو باد به دعا كردن و زارى كردن و التماس و گريستن در مكان‌هاى خلوت و تواضع و فروتنى به او هر جا كه باشى و دلسوزى و مهربانى و خيرخواهى نسبت به مسلمانان .\r\nگفتم :\r\n« زيدونى ، رحمكم اللَّه ! »\r\nخدا شما را رحمت كند ، بيشتر بگوييد .\r\nگفتند : پروردگارا ! بين ما و كسى كه ما را از تو غافل نموده ، حايل شو . اين همه كلام او را كفايت نكرده است ، ابراهيم مىگويد : من نفهميدم كه ايشان را آسمان بالا برد ، يا زمين بلعيد ، ديگر نديدمشان و خداوند مرا به ايشان نفع داد . « 1 »\r\n\r\n\r\n","description":"","footnote":"\r\n( 1 ) . ر . ك : شرح حال ابراهيم ادهم .\r\n","page_name":" 220 ","page_number":220},
  {"content":"\r\n\r\n\r\n( 895 ) اولياى مجهول تبريز و حوالى آن\r\n- قبور و مزار اوليا و مشايخ اهل معرفت در نواحى تبريز بسيار و افزون از شمارش است كه عدّه‌اى در كتب تراجم ذكر نشده و عدّه‌اى هم مزارشان از بين رفته ؛\r\n- قبورى از اوليا در بالاى درّه كراب به نزديك كوه در كنار راه بوده و آن را باب مىگفته‌اند ؛\r\n- دو مكان است كه قبور اهل معرفت زياد است : يكى حَظيره‌ى بابا فرج و ديگر حظيره‌ى بابا مزيد .\r\n- مزار چهارصد تن از اوليا در جوار مزار بابا فرج در كجيل در جانب قبله و جنوب است . بعضى از آن‌ها نام برده شده ، و بعضى اثرى از آن‌ها نيست .\r\n- يكى از اهل تراجم تبريز از بزرگى نقل كرده كه در سرخاب ده هزار از اوليا مدفونند .\r\n- در چرنداب حوالى تكيه مير حسين مفتول بند ، مزار اوليا و اتقياى بسيارى است .\r\n- دو تن از تلامذه اخلاقى و عده‌اى ديگر از تلامذه اخلاقى درويش ادهم ، در كوهِ وليان در باغ شيخ كمال مسعود خُجَندى نزد درويش ادهم مدفونند .\r\n- دو مزار در حوالى امام زاده عبداللَّه است ، كه يكى را مغربى ، و يكى را مشرقى گفته‌اند . براى آن كه يكى از مغرب ، و يكى از مشرق بوده ، از يكديگر استفاده‌ها نموده‌اند .\r\n- در قصبه‌ى مرند آذربايجان نيز قبور اهل معرفت و اولياى بسيار است ، عدّه‌اى در اين فهرست ذكر مىشود [ به حروف تهجّى 
  ] ، و نام‌هاى عده‌اى ديگر آن‌ها در دست نيست ، فقط نوشته‌اند : چون اهل اللَّه آن قصبه زياد است ، از ذكر همه آن‌ها خوددارى مىشود .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n- دو تن از اولياى عالى مقدار در بالاى سَرِ مزار شيخ اسماعيل قريب به ديوار بوبكر در چرنداب تبريز است .\r\n- صاحب تاريخ حشرى مىگويد : در قصبه خسرو شاه و بايرام « 1 » و كلجاه و خسرق و باويل « 2 » و ميلان و اسكو و كهنمويه و خليجان « 3 » و فسقديس كه در رودخانه خسرو شاه است ، در قريه سردرود و بابا احمد و باقى قراء كه در رودخانه سرد رود است ، مقابر اصحاب و فضلاء و مشايخ و اوليا و كمّلين بلا حصر و احصاء است ، اگر راقم حروف به تسويه همه مىپرداخت ، تذكره عليحده مىبايست .\r\n- در قصبه‌ى اسكو مزار اتقيا و اولياى بسيار است ، در مقبره‌ى اسكو 360 تن از اوليا چون پير قهّار است .\r\n- در نزديكى كوه وليّان « 4 » كوهى است ، كه چهارصد و هشتاد ولى در آن موضع مدفونند ، بدان جهت آن كوه را وليّان گفته‌اند .\r\n- مزار بسيارى بندگان خاص و ابرار عزيزالوجود در چهار منار است ، كه الآن اثرى از قبر آن‌ها نيست .\r\n- در محلّه حسن گلّه بان جنب مسجد مزار يكى از اوليا و مشايخ است ، كه صاحب كرامات بوده و اوقافى داشته ، به سنگى كه در ديوار مسجد نصب نموده متذكر شده .\r\nتذكره‌اى جداگانه داشته كه شرح حال وى را به تفصيل نوشته بودند ، در فترت روميّه آن تذكره به غارت رفته است .\r\n- در ويجويه « 5 » در كوچه‌اى كه مزار بابا عبدالعلى است ، در خانه‌اى مزار يكى از كمّل\r\n\r\n\r\n","description":"","footnote":"\r\n( 1 ) . بايرام : واژه‌ى تركى به معناى عيد .\r\n( 2 ) . باويل : چهارمين نسل حضرت آدم - عليه السّلام - .\r\n( 3 ) . خليجان : محلى در دو فرسخى شهر تبريز .\r\n( 4 ) . وليان : كوهى در نزديكى شهر تبريز .\r\n( 5 ) . ويجويه : محله‌اى در تبريز .\r\n","page_name":" 222 ","page_number":222},
  {"content":"\r\n\r\nاهل معرفت است كه به جذبه الهى مشرّف گشته .\r\n- در ديزج « 1 » دَبّاغان مزار يكى از اوليا است ، مردم آن جا مكرر از دور روشنايى چراغ در آن مزار مشاهده مىنمودند ، و چون نزديك مىشدند چيزى نبوده ، و چون بر مىگشتند باز روشنايى چراغى مىديدند . صاحب كتاب حشرى مىگويد : براى من يكى از موثّقين كه خود آن جريان را ديده بود ، نقل كرد .\r\n- در قرب امير قير مزار يكى از اوليا است ، كه شهرت به الجبييّن دارد ، و مردم قبل از فترت روميّه به آن توجه داشته‌اند ، وجه تسميه و حالاتش معلوم نيست .\r\n- در سر راه آب شور مزار يكى از اوليا است ، كه آن مزار را به تكيه بكر مىخوانند ؛ اسم شريف و حالاتش در دست نيست .\r\n- در سُرخاب در عقب تكيه مير مهدى در محوّطه‌ى شخصى ، مزار وليّى است معروف به قدم گاه ، مردم صالح در آن مكان رسول اللَّه - صلّى اللَّه عليه و آله و سلّم - را ديده‌اند كه دعا و مناجات مىكند .\r\n- در كجيل در حرم فقيه زاهد مقابر زيادى از اعزّه اوليا است ، از آن جمله پير حاجى كه نام وى جداگانه درج شد .\r\n- در چرنداب جنب مسجد شيخ بيك هفت تن از اكابر اوليا و اجلّه ابرار و محرمان اسرار است ، مردم ايشان را هفت تنان « 2 » مىخوانند .\r\n- در قريه هزبرآباد مشهور به قريه بابا حميد نزد مزار بابا عدّه‌اى از ابرار و اعزّه مدفونند .\r\n- مزار اوليا و مشايخ اهل معرفت در نواحى تبريز بسيار و مزيد بر شمارش است كه\r\n\r\n\r\n","description":"","footnote":"\r\n( 1 ) . ديزج : از روستايى در نزديكى شهر زنجان .\r\n( 2 ) . هفت تنان : تكيه‌اى واقع در خارج شهر شيراز .\r\n","page_name":" 223 ","page_number":223},
  {"content":"\r\n\r\nاسماء بىشمارى از آن‌ها به دست نبوده تا ذكر شود .\r\n- در امامزاده‌اى دو نفر از اهل اللَّه مدفونند كه اسم و رسمى از آن‌ها نيست .\r\n- مزار يكى از اهل اللَّه از جاروب بندان به طرف مزار بابا مزيد در جانب غربى شارع ، در پاى ديوار نزديك پرچين در كجيل است مردم آن گذر توجه تمام به آن مزار دارند .\r\n- مزار يكى از اهل اللَّه اكابر در حوالى منازلى كه به خانه‌هاى ساربان قلى معروف است واقع ، و مورد توجه مردم مىباشد .\r\n- در قصبه تسوج « 1 » و حوالىاش مزار اهل اللَّه بسيار است ، قسمتى از آن را كه ذكر كرده‌اند به حروف تهجّى ذكر مىكنيم و بقيّه اسماء آن‌ها در دست نيست .\r\n- مزار يكى از اهل اللَّه جنب مزار شيخ ابواسحاق بن يحيى در چرنداب تبريز است .\r\n- مزار 344 تن از اهل اللَّه مشهور به گليم پوشان در شبستر در كنار قلعه كفّار بوده ، ايشان به جنگ كفارى كه در قلعه‌اى بالاتر از شبستر است مىآيند و كشته مىشوند ، همان جا به خاك سپرده شده‌اند .\r\n- مزار عدّه‌اى از اهل اللَّه در قريه صوفيان « 2 » آذربايجان است ، از آن جمله باله خليل « 3 » است .\r\n- مزار عدّه‌اى از اعزّه در حوالى مزار پير صديق ما بين كججان « 4 » و سفيد خوانى از حوالى تبريز است .\r\n- در قبرستان خسرو شاه مقابر بسيارى از مشايخ اهل اللَّه است . « 5 »\r\n\r\n\r\n","description":"","footnote":"\r\n( 1 ) . تسوج / طسوج : ده يا قصبه‌اى در ساحل شمالى درياچه‌ى اروميه .\r\n( 2 ) . صوفيان : 1 . فرقه‌اى از بقارة الجبل ، واقع در جزيره ، يكى از استان‌هاى كشور سوريه ؛ 2 . مثناى صوفى ، دو صوفى ؛ 3 . محله‌اى در شهر بروجرد ؛ 4 . از توابع تبريز .\r\n( 3 ) . باله : در لغت تازى ، يعنى بزرگ و جوانمرد و صاحب ايثار .\r\n( 4 ) . كججان : منسوب به كججان ، روستايى در دو فرسخى تبريز .\r\n( 5 ) . روضه اطهار ( تاريخ حشرى ) .\r\n","page_name":" 224 ","page_number":224},
  {"content":"\r\n\r\n\r\n( 896 ) ابوعامر اويس بن عامر قَرَنى\r\nاز اكابر اهل معرفت و زهّاد است . وى را سرور عبادت كنندگان و نشانه‌ى برگزيدگان از ميان زاهدان و راهب امّت خوانده‌اند . بنابر منقول رسول اكرم - صلّى اللَّه عليه و آله و سلّم - درباره‌اش فرمود :\r\n« اويس القرنى خير التّابعين بإحسان . »\r\nاويس قرنى از بهترين تابعين [ كسانى كه صحابه را درك نموده‌اند 
  ] همراه با احسان و نيكوكارى است .\r\nو نيز فرمود :\r\n« إنّى أشمّ [ أجد 
  ] نَفَس الرّحمن من جانب اليمن . »\r\nمن بوى نسيم خداوند رحمان را از سوى يمن استشمام مىكنم .\r\nدر جنگ صفّين « 1 » در سال 37 پس از آن كه چهل جراحت از ضرب نيزه به بدنش وارد آمد ، به شهادت رسيد و مزارش در صفّين معروف است .\r\nدر احوال اين عارف بزرگوار آورده‌اند : لباس و اساس خانه و خوراك به قدر احتياج يا كم‌تر از احتياج براى خود تهيه مىكرد و چون شام مىكرد آن چه در خانه ذخيره داشت ، صدقه مىداد و مىگفت :\r\n« أللّهم ! إنّى أعتذر إليك من كلّ كبد جآئع ، فإنّه ليس فى بيتى من الطّعام إلّاما فى بطنى . »\r\nخدايا ! به درگاه تو من از هر گرسنه‌اى ، عذر و پوزش مىطلبم ، كه در خانه من ، خوراكى و غذايى جز آن مقدار كه در شكم من است ، وجود ندارد .\r\nمردى از مادر وى سؤال كرد : چه شد كه پسرت به مقام و منزلتى رسيد كه رسول اللَّه\r\n\r\n\r\n","description":"","footnote":"\r\n( 1 ) . صِفِّين : منطقه‌اى در ساحل غرب رود فرات ، واقع در فيما بين شهر رقّه و بالس .\r\n","page_name":" 225 ","page_number":225},
  {"content":"\r\n\r\n- صلّى اللَّه عليه و آله و سلّم - وى را ستود ، ستودنى كه هيچ يك از صحابه را چنين نستود ، با آن كه رسول اللَّه - صلّى اللَّه عليه و آله و سلّم - وى را نديده بود ؟ جواب داد : بله ، از وقتى كه به حال بلوغ رسيد ، از ما دورى مىگرفت و به فكر و اعتبار مىپرداخت .\r\nحكايت\r\nبعضى از صحابه خبر وى را از اهل نَجْد « 1 » گرفتند ، گفتند نمىشناسيم ، مگر ديوانه‌اى را كه از خلق وحشى شده و در بيابانى به نام عَرَنه شتر مىچراند و به نان خشك قناعت كرده ، و به شهر نمىآيد و با كسى صحبت نمىكند و از طعام مردمان نمىخورد و غم و شادى نداند ، چون مردم بخندند او مىگريد و چون ايشان بگريند او مىخندد . به آن وادى رفتند ، وى را در نماز ديدند . چون نمازش خاتمه يافت ، سلام كردند و پرسيدند :\r\nنامت چيست ؟ گفت : عبداللَّه . گفتند : ما همه بنده‌ى خداييم . نام مخصوصت چيست ؟\r\nجواب داد : اويس . گفتند : ما را دعا كن . گفت : من مؤمنين را دعا مىكنم ، چنان چه شما مؤمنيد ، دعاى من شما را شامل است ، و چنان چه مؤمن نيستيد ، دعا را ضايع نمىكنم .\r\nيكى از آن‌ها گفت : ما را نصيحتى فرما . پرسيد : خدا را مىشناسى ؟ گفت : بلى . گفت : اگر غير او را نشناسى بهتر است . آن شخص گفت : بيش از اين فرما . گفت : خداى تعالى تو را مىداند . گفت : آرى . فرمود : اگر غير از خدا تو را نداند ، بهتر است . خواستند به وى عطايى دهند ، دست در كيسه كرد ، و دو درهمى بيرون آورد و گفت : چنان چه شما ضامن شويد كه من آن قدر زنده بمانم تا اين دو درهم را مصرف كنم ، عطاى شما را نيز قبول مىكنم . سپس به ايشان گفت : برگرديد ، كه قيامت نزديك است و من براى زاد و توشه قيامت اشتغال دارم . اويس از آن بيابان گريخت و به كوفه آمد .\r\n- اويس قرنى شتربانى مىكرد و اجرت آن را نفقه‌ى مادر مىنمود . وقتى خواست براى طلب رسول - صلّى اللَّه عليه و آله و سلّم - و ديدارش از يمن به مدينه آيد ، از مادر اجازه\r\n\r\n\r\n","description":"","footnote":"\r\n( 1 ) . نَجد : سرزمينى واقع در فيما بين عراق و حجاز .\r\n","page_name":" 226 ","page_number":226},
  {"content":"\r\n\r\nخواست . مادر گفت : اجازه مىدهم ، به شرط آن كه بيش از نيم روز توقّف نكنى و چنان چه رسول اللَّه - صلّى اللَّه عليه و آله و سلّم - نبودند بيش از مقدارى كه گفتم ، بيشتر نمانى و مراجعت نمايى . اويس به مدينه آمد ، اتّفاقاً رسول اللَّه - صلّى اللَّه عليه و آله و سلّم - در خانه نبود ، پس از چند ساعت مراجعت نمود . چون رسول اللَّه - صلّى اللَّه عليه و آله و سلّم - به خانه بازگشتند ، پرسيدند : اين نور كيست كه در اين خانه مىنگرم ؟ گفتند : شتربانى به نام اويس در اين خانه آمد و بازگشت . حضرت فرمود : در خانه ، اين نور را به جا گذاشت و رفت .\r\n- ابن حيّان مىگويد : چون مقام و منزلت اويس را شنيدم ، مرا اشتياق ديدارش در دل افتاد . به كوفه آمدم و در جستجوى وى بودم . روزى در كنار فرات او را با نشانىهايى كه داده بودند يافتم در حالى كه وضو مىساخت و جامه مىشست . سلام كردم ، جواب را داد و سپس نگاهى به من كرد . خواستم دستش را بگيرم ، امتناع كرد . گفتم :\r\n« رحمك اللَّه يا اويس ! و غفرلك ! »\r\nاى اويس ! خدا تو را رحمت كند و بيآمرزد .\r\nاز محبّت وى و ناتوانى كه بر او غالب شده بود به گريه افتادم ، اويس نيز بگريست و گفت :\r\n« حيّاك اللَّه يا هرم ابن حيّان ! »\r\nاى هرم بن حيّان ! خداوند تو را زنده بدارد و عمرت را افزون گرداند !\r\nچه چيزى تو را اين جا ، و چه كس تو را به من راهنمايى نمود ؟ گفتم : نام من و پدر من از كجا دانستى ، با آن كه تا به حال مرا نديده بودى ؟ گفت :\r\n« نبّأنى العليم الخبير . »\r\nخداوند آگاه كاردان مرا آگاه نمود .\r\nگفتم : مرا حديثى از رسول - صلّى اللَّه عليه و آله و سلّم - بگو . گفت : وى را نيافته‌ام ، اما اخبار حضرتش را از ديگران شنيده‌ام ، ولى خوش ندارم محدّث و مُفتى باشم ، مرا خود\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nشعله‌اى است كه بدان نتوانم پرداخت . گفتم : آيه‌اى بخوان تا از تو بشنوم ، گفت :\r\n« أَعُوذُ بِاللَّهِ مِنَ الشَّيَطانِ الرَّجِيمِ »\r\nبه خدا پناه مىبرم از شيطان رانده شده [ از رحمت حق 
  ] .\r\nو زار بگريست ، و اين آيه بخواند :\r\n وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 1 » جنيان و انسان‌ها را نيافريدم مگر براى اين كه مرا بپرستند\r\n وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ  « 2 » و ما آسمان و زمين را بيهوده و براى بازى نيافريديم .\r\n ما خَلَقْناهُما إِلَّا بِالْحَقِّ وَ لكِنَّ أَكْثَرَهُمْ لا يَعْلَمُونَ .  « 3 »\r\nو ما آن دو را نيافريديم مگر به حق ، و ليكن بيشتر مردم نمىدانند .\r\nپس نعره‌اى زد « 4 » كه گمان كردم عقل خود از دست داد . پس گفت : اى پسر حيّان ! چه تو را بدين جا آورد ؟ گفتم : تا با تو انسى گيرم و آسودگى خاطر حاصل كنم . اويس گفت :\r\nممكن نيست كسى كه خدا را شناخت ، با غير او انس گيرد و به غير او آسودگى خاطر پيدا كند . گفتم : مرا وصيّتى كن . گفت : مرگ را زير بالين نگر ، و هنگام خواب پيش چشم حاضر ساز و كوچكى گناه را منگر ، بزرگى كسى را كه معصيتش كنى ببين ، كه اگر گناه را كوچك شمردى ، خدا را كوچك دانسته‌ايى . گفتم : كجا فرمان دهى تا اقامت كنم . گفت :\r\nشام . گفتم : معيشت خود چه كنم ؟ گفت : افّ بر اين دل‌ها ! كه شكّ بر آن غالب شده ، و پند نپذيرد . گفتم : وصيّتى ديگر فرما . گفت : پدرانت همه مردند و من و تو هم از\r\n\r\n\r\n","description":"","footnote":"\r\n( 1 ) . سوره‌ى ذاريات ، آيه‌ى 56 .\r\n( 2 ) . سوره‌ى انبيا ، آيه‌ى 16 .\r\n( 3 ) . سوره‌ى الدّخان ، آيه‌ى 39 .\r\n( 4 ) . نقل شده كه وى آيه  إِنَّ يَوْمَ الْفَصْلِ مِيقاتُهُمْ أَجْمَعِينَ  ؛ ( به راستى كه روز جدايى [ و قيامت 
  ] وعده‌گاه همه‌ىآن‌هاست . ) را خوانده ، و نعره زده و سپس آيه   يَوْمَ لا يُغْنِي مَوْلًى عَنْ مَوْلًى شَيْئاً ، وَ لا هُمْ يُنْصَرُونَ إِلَّا مَنْ رَحِمَ اللَّهُ إِنَّهُ هُوَ الْعَزِيزُ الرَّحِيمُ   ؛ ( روزى كه هيچ سرپرستى شايد از اول كه در متن است تا  وَ هُوَ الْعَزِيزُ الرَّحِيمُ  را خوانده باشد .\r\n","page_name":" 228 ","page_number":228},
  {"content":"\r\n\r\nمردگانيم . اين بگفت و دعا كرد و گفت : وصيّت من به تو آن است كه كتاب خداى و راه اهل صلاح پيش‌گيرى و ساعتى از ياد مرگ ننشينى ، چون به قوم خويش رسى ، ايشان را پند دهى و از خلق خدا نصيحت بازنگيرى . سپس گفت :\r\n« أللّهم ! إنّ هذا يزعم‌اللَّه يحبّنى فيك ، و زارنى مِن أجلك ، فأدخِله على زآئراً فى الجنّة دارالسّلام ، وارضَه من الدّنيا باليسير و ما أعطيتَه من شىء فى الدّنيا فى يسير و عافية ، واجعله لما تعطيه ، من العمل من الشّاكرين . أستودعك اللَّه يا هرم بن حيّان ! والسّلام عليك . »\r\nبارالها ! اين شخص گمان مىكند كه مرا در راه تو دوست مىدارد و به خاطر تو مرا زيارت كرده ، پس او را در بهشتِ دارالسلام به صورت زيارت كننده بر من وارد گردان و با اعمال كم در دنيا از او راضى شو ، و آن چه را كه به او داده‌اى در دنيا در راحتى و عافيت قرار بده و او را نسبت به آن چه كه به او داده‌اى از شكرگذاران قرار ده ، تو را به خدا مىسپارم اى هرم بن حيّان و درود بر تو باد .\r\nسپس گفت : اى پسر حيّان ! پس از اين نه تو مرا مىبينى و نه من تو را ، تو از اين جانب رو ، من هم از آن جانب مىروم . خواستم با وى همراهى كنم و چند لحظه با وى باشم ، اجازه نداد و بگريست و مرا به گريه در آورد . من در قفاى وى نگريستم تا ناپيدا شد و بعد از آن خبرى از وى نيافتم .\r\n- ربيع گويد : رفتم تا اويس را ببينم ، وى را در نماز صبح يافتم ، تا چند شبانه روز خدمتش بودم ، به عبادت و تسبيح و تقديس حضرت حق اشتغال داشت . شبى قدرى خوابيد ، چون برخاست شروع كرد به مناجات كردن كه : الهى ! به تو پناه مىگيرم از چشمِ پر خواب و از شكم پر . شب‌ها نمىخفت و مىگفت :\r\n« هذه ليلة الرّكوع ، هذه ليلة السّجود ، هذه ليلة القيام . »\r\nاين شب ، شب ركوع است ، اين شب سجده ، اين شب قيام و ايستادن .\r\nهر شب را به نوعى زنده مىداشت .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n- به اويس گفتند : در نزديكىِ شما مردى است كه سى سال در گور نشسته و كفن در گردن آويخته و مىگريد . گفت : مرا نزد وى بريد . چون بدان جا رسيد ديد مردى است صورتش به زردى پيوسته ، و از بس گريه كرده اشكش تمام شده . گفت : اى فلان ! « قلّ شغلك القبر عن اللَّه . » ؛ ( [ مشغول بودن خود را 
  ] كم كن ، كه مشغول بودن به قبر تو را از خدا باز داشته . ) آن مرد چون اين سخن بشنيد ، نعره‌اى بزد و جان سپرد .\r\nگفتار\r\nاز وى پرسيدند : از خشوع در نماز ، گفت : آن كه چون نيزه بر وى زنند ، نداند . گفتند :\r\nچگونه‌اى ؟ گفت : چگونه است حال كسى كه صبح برخيزد ، نداند اجلش تا شب مُهلتش مىدهد يا خير ، و چون شام كند ، نداند صبح مىكند يا خير ، نمىداند بشارت بهشت به وى مىدهند ، يا جهنم . گفتند : كار چگونه است ؟ گفت : آه اززادى و درازى راه !\r\n- كسى به وى گفت : مرا دعا كن . گفت :\r\n« حفظك اللَّه مادمت حيّاً ، و رضاك من الدنيا باليسير ، و جعلك لما أعطاه لك من الشّاكرين . »\r\nتا وقتى زنده هستى خداوند تو را حفظ نمايد ، و به مقدار كم از دنيا راضى و خشنود گرداند و تو را نسبت به آن چه به تو عطا فرموده از شكرگذاران قرار دهد .\r\nكسى ديگر گفت : مىخواهم با تو نشينم . گفت : برادر ! من تو را پس از امروز ملاقات نمىكنم و از شهرت خوشم نمىآيد ، تنهايى نزد من بهتر و محبوب‌تر است . چون با مردمان دنيا مىنشينم ، غممم زياد مىشود ، نه از من چنين سؤالى را كن و نه پس از جدايى ، مرا طلب كن ، من تو را از دعا فراموش نمىكنم .\r\n- « إنّ الموت و ذكره لم يدع لمؤمن فرَحاً ، و إنَّ علمه بحقوق اللَّه لم يترك له فى ماله فضّةً و لاذهباً ، و إنّ قيامه للَّه‌لم يترك له صدّيقاً . »\r\nهمانا مرگ و ياد آن براى هيچ مؤمنى شادمانى به جاى نگذاشته و علم و آگاهى مؤمن به حقوق الهى نقره و طلايى براى او باقى نگذاشته و قيام و عمل كردن او براى خدا ، هيچ دوستى\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبراى او باقى نگذاشته است .\r\n- اگر خداوند تعالى را پرستش كنى ، به عبادت آسمانيان و زمينيان از تو نپذيرد ، تا باورش ندارى . پرسيدند : چگونه ؟ گفت : ايمن باشى به اين كه تو را پذيرفته و فارغ باشى كه در پرستش به چيز ديگرت مشغول نساخته .\r\n- هر كه سه چيز را دوست دارد ، دوزخ به دو از رگ گردنش نزديك‌تر است : طعام خوش خوردن ؛ لباس نيكو پوشيدن ؛ با توانگران نشستن .\r\n- « من عرف اللَّه - تعالى - لايخفى عليه شىء . »\r\nهر كس كه خداوند متعال را شناخت ، چيزى بر او پوشيده نخواهد ماند .\r\n- « السّلامة فى الوحدة . »\r\nسلامتى و تندرستى ، در تنهايى است .\r\n- « عليك بقلبك . »\r\nبر تو باد به [ نگاهدارى كردن از 
  ] دلت .\r\n- « طلبتُ الرّفعة ، فوجدتُها فى التّواضع ؛ و طلبتُ الرّياسة ، فوجدتُها فى الفقر [ فوجدتها فى نصيحة الخلآئق 
  ] ؛ و طلبتُ النّسبة ، فوجدتُها فى التّقوى ؛ [ و طلبت المروة ، فوجدتها فى الصدق 
  ] ؛ و طلبتُ الشّرف ، فوجدتُه فى القناعة ؛ و طلبتُ الرّاحة ، فوجدتُه [ تها 
  ] فى الزّهد ؛ [ و طلبتُ الفخر ، فوجدته فى الفقر 
  ] ؛ و طلبتُ الْاسْتغْنآء ، فوجدتُه فى التوكّل . »\r\nدر جستجوى بلند پايگى و بزرگوارى شدم و آن را در تواضع يافتم و رياست و سردارى را طلب نمودم و آن را در نيازمندى يافتم [ آن را در خيرخواهى نسبت به مخلوقات و مردم يافتم 
  ] و در جستجوى بستگى و خويشاوندى شدم و آن را در تقوى يافتم [ و جوانمردى را جستجو نمودم و آن را در صدق و راستى يافتم 
  ] و شرافت و برترى را طلب كردم و آن را در قناعت يافتم و در جستجوى آسودگى و راحتى شدم و آن را در زهد [ و رغبت نداشتن نسبت به دنيا 
  ] يافتم [ و فخر را جستجو كردم و آن را در نيازمندى يافتم 
  ] و در جستجوى احساس بىنيازى شدم و آن را در توكّل يافتم . « 1 »\r\n\r\n\r\n","description":"","footnote":"\r\n( 1 ) . تذكرة الاولياء ؛ طبقات شعرانى ، ص 25 ؛ أعيان الشيعه ، ج 12 ؛ حلية الأولياء ( طبقات ابونعيم ) ، ج 2 ، ص 72 ؛ طرائق الحقائق ؛ كرامات الأولياء ؛ ارشاد القلوب .\r\n","page_name":" 231 ","page_number":231},
  {"content":"\r\n\r\n\r\n( 897 ) اويس خولايى\r\nاهل كمال و صاحب كرامت و جدّ و جهد در عبادت است . اويس تازيانه خود را در عبادتگاه خويش مىآويخت و مىگفت :\r\n« أنا أحقّ بالسّوط من الدّوآبّ . »\r\nمن سزاوارتر هستم به تازيانه از چهارپايان .\r\nگفتار\r\n- « لايهتك اللَّه سترَ عبد و فى قلبه مثقالُ ذرّة من خيرٍ . »\r\nخداوند هرگز پرده [ و آبروى 
  ] بنده‌اى را كه در دلش به اندازه‌ى ذرّه‌اى از خير باشد هتك نمىكند [ و از بين نمىبرد 
  ] .\r\n- « إعراب اللّسان يقيم جاهك عندالنّاس ، و إعراب القلب يقيم جاهك عند اللَّه . »\r\nدرست و آشكار سخن گفتن ارزش و مقام و منزلت تو را در نزد مردم استوار و افزون مىگرداند و درست به كار زدن قلب و آراسته نمودن آن به صفات پسنديده مقام و منزلت تو را در نزد خداوند استوار و افزون مىگرداند . « 1 »\r\n\r\n( 898 ) شيخ كبير اهدل « 2 »\r\nشيخ ابوالغيث جميل يمنى - متوفى به سال 651 - با وى مصاحبت اخلاقى داشت . « 3 »\r\n\r\n\r\n","description":"","footnote":"\r\n( 1 ) . طبقات شعرانى ، ج 1 ، ص 38 .\r\n( 2 ) . اهدل : كسى كه لب پايينش بيش از حدّ معمول به پايين افتاده باشد .\r\n( 3 ) . ر . ك : شرح حال جميل .\r\n","page_name":" 232 ","page_number":232},
  {"content":"\r\n\r\n\r\n( 899 ) اهلا\r\nبرادر سهلا ، عاقل مجنون نما و صاحب كرامت و فراست است . وى شاگرد شيخ الاسلام احمد جامى نامقى - متوفى به سال 536 - و اصلش از سرخس مىباشد .\r\n\r\n( 900 ) اياز خان ابن ابراهيم بيك طالش « 1 »\r\nصورتاً از خوانين صاحب جاه و باطناً از سالكان طريق معرفت است . سرش پر شور و دلش پر نور بود و از به دو جوانى در پى اهل كمال مىگشت و با ايشان مصاحبت داشت . دست ارادت به حاج محمد جعفر ، مجذوبعلى شاه - متوفى به سال 1239 يا 1238 - داد و در شيراز به صحبت حاج ميرزا ابوالقاسم شيرازى رسيد .\r\nشعر\r\n - چون نكو ديدم ، به غير از آن نگار * در دو عالم هيچ موجودى نبود\r\nخود دل آمد آن نگار ده دله * خود زبى دل‌ها ، دل آن دلبر ربُود\r\nنبوَد عجَب اگر دل‌بى خود كشد فغان را * با بار هجر جانان كو طاقت آسمان را ؟\r\nبىنام و بىنشان شو تا زو نشان بيابى * كس با نشان نيابد آن يار بىنشان را « 2 » \r\n\r\n\r\n","description":"","footnote":"\r\n( 1 ) . بيك : واژه‌ى تُركى ، عنوان شاهزادگان و نُجبا يا امير قبيله‌ى كوچك يا فرمانده‌ى سپاه ؛ طالش : قومى ايرانى ساكن در استان گيلان .\r\n( 2 ) . رياض العارفين ، ص 409 ؛ طرائق الحقائق ، ج 3 ، ص 120 .\r\n","page_name":" 233 ","page_number":233},
  {"content":"\r\n\r\n\r\n( 901 ) ايزدى يزدى\r\nوى بزرگ الهى است كه خدمت جمعى از كمّلين رسيد . در زمان سلطنت اكبر شاه به هندوستان رفت و در همان جا از دنيا رفت .\r\nشعر\r\n - بر نيك و بد جهانِ پر درد و دريغ ! * گه خنده كنم چو برق و گه گريه چو ميغ\r\nغير از لب ساغر و دم صبح ، مرا * لب‌ها ، لب مار گشت و دم‌ها ، دم تيغ\r\nاى ساقى باده‌ى محبّت ! جامى * وى قاصد غمزه‌ى بتان ! پيغامى\r\nتا كى هدف تير تغافل باشيم ؟ * قهرى ، لطفى ، تبسّمى ، دشنامى « 1 » \r\n\r\n( 902 ) شيخ ايّوب بن احمد بن احمد خلوتى دمشقى « 2 »\r\nاز مشاهير عرفا و اعيان علماى عامل و اولياى مقرّب و صاحب كرامات و كشف آشكارا است . در سال 1071 در دمشق دار دنيا را وداع گفت ، و در مقبره‌ى فراديس در دمشق در تربت غرباء به خاك سپرده شد . « 3 »\r\n\r\n\r\n","description":"","footnote":"\r\n( 1 ) . رياض العارفين ، ص 52 .\r\n( 2 ) . خَلوتِى : منسوب به طريقه‌ى خَلْوَتِيّه ، از طريقه‌هاى اهل معرفت كه در سوريّه و مصر رواج دارد ؛ دمشقى : منسوب به دمشق ، پايتخت كشور سوريه .\r\n( 3 ) . كرامات الاولياء .\r\n","page_name":" 234 ","page_number":234},
  {"content":"\r\n\r\n\r\nحرف « ب »\r\n\r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\n( 903 ) بابا باب اللَّه\r\nعارف باللَّه مزارش در ساروتقى در جهانباره‌ى اصفهان است .\r\n\r\n( 904 ) بابا بيات\r\nاستاد اخلاقى بابا ركن الدّين ، مسعود بن عبداللَّه - متوفى به سال 769 - و مزارش در اواخر تخت پولاد اصفهان است .\r\n\r\n( 905 ) بابا توكّل\r\nدر توكّل يگانه و صاحب زهد و ورع و جامع مبانى علوم ظاهرى و باطنى و مقامات عاليه مىباشد . از استاد خود جدايى نگرفت تا دار دنيا را وداع گفت و در ملك كجرات « 1 » مدفون گشت .\r\n\r\n\r\n","description":"","footnote":"\r\n( 1 ) . كجرات : از بلاد هند .\r\n","page_name":" 237 ","page_number":237},
  {"content":"\r\n\r\n\r\n( 906 ) باجى بيك\r\nصاحب مقامات عاليه و از شاگردان اخلاقى ماما عصمت - از اولاد فقيه احمد - است . در قرن هفتم مىزيست و مزارش در قريه اسپس در نواحى تبريز در مقبره‌ى نَه‌نِه نزديك استادش قرار دارد . « 1 »\r\n\r\n( 907 ) شاه بارك اللَّه\r\nدر علوم ظاهرى و باطنى يگانه و مريد قطب عالم برهان الدّين بختيارى - متوفى به سال 857 - است كه از وى علوم ظاهرى و باطنى را كسب نمود و در خدمت وى بود تا از دنيا رفت . « 2 »\r\n\r\n( 908 ) باز بار عرامى [ عراقى 
  ] « 3 »\r\nاز بزرگان اوليا و ملازمين بابا حسن ولىّ سرخابى - متوفى به سال 610 - است .\r\nمزارش در سرخاب تبريز نزديك عمارت بيكم قرار دارد . « 4 »\r\n\r\n\r\n","description":"","footnote":"\r\n( 1 ) . روضه اطهار ( تاريخ حشرى ) ، شماره‌ى 170 .\r\n( 2 ) . ثمرات القدس .\r\n( 3 ) . عرامى : منسوب به عُرام ، به معناى سوء خلق ؛ عراقى : 1 . منسوب به عراق كشور معروف واقع در جنوب غربى آسيا ؛ منسوب به عراق عجم ، ناحيه‌اى از مركز ايران شامل ايالات و ولايات مركزى فيما بين اصفهان و همدان و تهران و مشتمل بر شهرهاى كرمانشاه ، همدان ، ملاير ، اراك ، گلپايگان و اصفهان .\r\n( 4 ) . روضه اطهار ( تاريخ حشرى ) ، شماره‌ى 122 .\r\n","page_name":" 238 ","page_number":238},
  {"content":"\r\n\r\n\r\n( 909 ) شيخ ميرزا باقر شكّى نجفى\r\nعالمى عارف ، حكيمى الهى ، صاحب ورع و زهد و انزوا و تارك دنيا است كه همواره در مدرسه كاشف الغطاء ساكن بود ، تا اين كه در سال 1290 در نجف اشرف دار دنيا را بدون اهل و ولد در سنّ 60 سالگى بدرود گفت . « 1 »\r\n\r\n( 910 ) شيخ باقر بن مولى محمد تقى شهيد برغانى قزوينى « 2 »\r\nعالمى صاحب علم و عمل و تقوى ، از اجلّه مرتاضين و اهل صلاح و صاحب ورع است . حدود سال 1280 در قزوين از دنيا رفت . همسرش دختر سيد قريش قزوينى صاحب كرامات است . « 3 »\r\n\r\n( 911 ) شيخ باقر قاموسى « 4 »\r\nعالمى ربّانى و شاگرد اخلاقى آخوند مولا حسين قلى همدانى - متوفى به سال 1311 - است . « 5 »\r\n\r\n\r\n","description":"","footnote":"\r\n( 1 ) . طبقات اعلام الشيعه ( نقباء البشر ) ، ج 1 ، ص 163 ، شماره‌ى 338 .\r\n( 2 ) . مولى : 1 . سرور و آقا ؛ 2 . ولىّ و دوستدار حضرت حق ؛ 3 . برده‌ى آزاد شده ؛ برغانى : منسوب به بَرَغان ؛ قزوينى : منسوب به قزوين ، شهرى در دامنه‌ى جنوبى كوه‌هاى البرز ايران .\r\n( 3 ) . طبقات اعلام الشيعه ( الكرام البرره ) ، ج 1 ، ص 176 ، شماره‌ى 363 .\r\n( 4 ) . قاموسى : منسوب به طايفه‌ى قاموسى در نجف اشرف .\r\n( 5 ) . ر . ك : عداد تلامذه‌ى آخوند ، طبقات اعلام الشيعه ( نقباء البشر ) ، ج 2 ص 677 . احتمالًا وى همان محمد باقر قاموسى باشد كه صاحب طبقات اعلام الشيعه ( نقباء البشر ) ، در ج 1 ، ص 189 ذكر مىكند .\r\n","page_name":" 239 ","page_number":239},
  {"content":"\r\n\r\n\r\n( 912 ) حاج ميرزا باقر آقا قاضى تبريزى\r\nدر قرن چهاردهم مىزيست .\r\n\r\n( 913 ) شيخ باقر بن محمد قمى نجفى\r\nفقيهى عامل ، صاحب ورع و تقوى و زهد و كرامات و مقامات است . زهد و تقواى وى بيش از آن است كه بتوان توصيف كرد . در مسجد هندى در نجف اشرف اقامه جماعت مىنمود و روز يكشنبه 23 شعبان سال 1334 در كنار مزار اميرالمؤمنين - عليه السّلام - چشم از جهان فرو بست . « 1 »\r\n\r\n( 914 ) شيخ باقر نجم آبادى « 2 »\r\nعالم ربانى و از شاگردان اخلاقى مولا حسين قلى همدانى - متوفى به سال 1311 - است . « 3 »\r\n\r\n( 915 ) اميرباقر هروى « 4 » هندى\r\nصاحب علوم ظاهرى و باطنى و مجاهدات و رياضات است . سال 947 در شهر\r\n\r\n\r\n","description":"","footnote":"\r\n( 1 ) . طبقات اعلام الشيعه ( نقباء البشر ) ، ج 1 ، ص 220 ، شماره‌ى 475 .\r\n( 2 ) . نجم آبادى : منسوب به نجم آباد از توابع تهران .\r\n( 3 ) . ر . ك : ذيل شرح حال استادش ؛ طبقات اعلام الشيعه ، ج 2 ، ص 677 . گمان مىشود وى همان شيخ محمد باقر نجم آبادى باشد كه در طبقات اعلام الشيعه ( نقباء البشر ) ، ج 1 ، ص 277 ، شماره‌ى 490 ذكر شده باشد .\r\n( 4 ) . هَرَوى / هروانى : منسوب به هرات ، شهرى معروف و قديمى در شمال غربى افغانستان نزديك مرزهاى ايران .\r\n","page_name":" 240 ","page_number":240},
  {"content":"\r\n\r\nخوشاب لاهور چشم از جهان فرو بست و پيكر وى را به قندهار « 1 » نقل نمودند . « 2 »\r\n\r\n( 916 ) پير با يزيد امندى\r\nعارف بزرگوار كه مزارش بر سر تلى در امّند حوالى تبريز واقع است .\r\n\r\n( 917 ) ابومحمّد با يزيد بن عنايت اللَّه بسطامى « 3 »\r\nاز معاصرين شيخ بهايى و از اسباط ابويزيد ، طيفور بن آدم بن عيسى بسطامى است .\r\nتأليفاتى دارد چون معراج التحقيق و رساله قضا و قدر كه به اسم سيد امير مظفّر از اعاظم عصرش نگاشت . « 4 »\r\n\r\n( 918 ) بايما چين\r\nدر قرن هشتم مىزيست .\r\n\r\n( 919 ) خواجه قطب الدّين بختيار اوشى « 5 » كاكى\r\nاز اعاظم اهل معرفت قرن چهارم است كه به خواجه معين حسن سنجرى چشتى\r\n\r\n\r\n","description":"","footnote":"\r\n( 1 ) . قندهار : شهرى واقع در افغانستان .\r\n( 2 ) . ثمرات القدس .\r\n( 3 ) . بسطامى : منسوب به : 1 . شهر قديمى بسطام واقع در دامنه كوه‌هاى البرز در خراسان ايران ؛ 2 . به جدّ به نام بسطام .\r\n( 4 ) . براى توضيح بيشتر ر . ك : رياض العلماء .\r\n( 5 ) . اوْشى : منسوب به اوْش از بلاد فرغانه ، واقع در ماوراءالنهر .\r\n","page_name":" 241 ","page_number":241},
  {"content":"\r\n\r\nهروى ارادت داشت . مزارش در سه فرسخى دهلى در سمت جنوب واقع است .\r\nشعر\r\n من به چندين آشنايى ، مىخورم خونِ جگر * آشنا را حال چون اين ، واى بر بيگانگان !\r\nقطب مسكين ، گرگناهى مىكند ، عيبش مكن * دور نبود گر گناهى مىكند ديوانه‌اى « 1 » \r\n\r\n( 920 ) بابا بختيار\r\nاز مجذوبان و مشايخ كبّار است . عيال وى نيز از مجذوبات بود . در سال 902 از دنيا رفت و مزارش در محلّه چهار منار تبريز قرار دارد . « 2 »\r\n\r\n( 921 ) بابا بدالان\r\nاهل معرفت و مزارش در محلّه‌ى دروازه حسن آباد اصفهان است .\r\n\r\n( 922 ) بدر آتا\r\n\r\n\r\n","description":"","footnote":"\r\n( 1 ) . طرائق الحقائق ، ج 2 ، ص 63 ؛ رياض العارفين ، ص 196 .\r\n( 2 ) . روضه اطهار ( تاريخ حشرى ) ، شماره‌ى 54 .\r\n","page_name":" 242 ","page_number":242},
  {"content":"\r\n\r\n\r\n( 923 ) دادا بدر ادهمى « 1 »\r\n\r\n( 924 ) بدر الدّين تولّه\r\nدر مجاهده و رياضت و كشف و كرامت و زهد و ورع بىنظير و در استقامت بىبديل است . آيينه دلش در غايت صفا و پرتو الهى پيوسته در وى جلوه‌گر بود . با نظام الدّين ، محمد بن احمد بخارى - متوفى به سال 720 - مصاحبت داشت . گفته‌اند وى گنج پنهانى و جهان فضل و هزم بود . « 2 »\r\n\r\n( 925 ) بدرالدّين غزنوى « 3 »\r\nرهرو راه معرفت و صاحب كرامت است و با قطب الدّين بختيار اوشى - متوفى به سال 633 - مصاحبت داشت . تولدش در غزنى و وفاتش در دهلى كه اقامتگاهش بود ، واقع شد و در كنار حوض شمسى به خاك سپرده شد . از وى نقل است كه استاد قطب الدّين همواره اين رباعى تكرار مىنمود :\r\n\r\n\r\n","description":"","footnote":"\r\n( 1 ) . 1 . منسوب است به ادْهَمْ نام جدّ ؛ 2 . يا به طريقه‌ى ادْهميّه ؛ 3 . يا به ادْهَم كه به معانى زير آمده است : سياه ، بسيار تيره ، اثر نو ، اثر كهنه ، بندى كه بر پاى گناهكاران اندازند .\r\n( 2 ) . ثمرات القدس .\r\n( 3 ) . غزنى / غزنوى : منسوب به غزنه يا غزنين ، شهرى معروف واقع در افغانستان .\r\n","page_name":" 243 ","page_number":243},
  {"content":"\r\n\r\n سوداى تو اندر دل ديوانه ماست * هر چند حديث توست ، افسانه ماست\r\nبيگانه كه از تو گفت ، او خويش من است * خويشى كه نه از تو گفت ، بيگانه‌ى ماست « 1 » \r\n\r\n( 926 ) سيّد بدر بن محمد حسينى قدسى « 2 »\r\nعارف بزرگى كه اولياى زمانش در مقابل وى خاضع بودند و خاص و عام براى زيارتش مىشتافتند . و وحوش و درنده‌ها نيز زيارتش مىنمودند . او را كلمات بلند به طريق اهل حقايق بود و كراماتش مشهور . در سال 650 دار دنيا را وداع گفت و در زاويه وادى النّور در خارج قدس شريف [ در سه بريدى 
  ] « 3 » مدفون گشت . « 4 »\r\n\r\n( 927 ) بدر مَغازِلى « 5 »\r\nاز زمره‌ى ابدال ، صاحب حالات عجيبه و از كسانى است كه در ابتلآئات و پيش آمدها براى دعا نمودن بسيار مورد توجّه مردم بود . با بشر حافى - متوفى به سال\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . قَدَسى : منسوب به قَدَس ، بلدى واقع در شام قديم نزديك حمص سوريّه ؛ قُدسى : منسوب به بيت المقدس و قدس شريف ، قبله‌ى اوّل مسلمانان .\r\n( 3 ) . هر بَريد برابر با 12 ميل مىباشد .\r\n( 4 ) . كرامات الأولياء .\r\n( 5 ) . مَغازلى : منسوب به مَغازِل جمع مَغْزَل و يا مَغْزِل و يا مُغْزَل به معناى : 1 . ابزارى است كه با آن پشم و پنبه و مانند آن ريسيده و تافته مىشود ؛ 2 . كسى كه پيشه‌اش ساختن چنين وسيله‌اى باشد ؛ 3 . سازنده‌ى پُتك كه براى كوبيدن غلّات به كار مىرود .\r\n","page_name":" 244 ","page_number":244},
  {"content":"\r\n\r\n226 - و اصحاب معروف كرخى صحبت داشت . « 1 »\r\n\r\n( 928 ) شيخ بدن لاهورى\r\nاهل معرفت و صاحب جذبه‌اى قوى و حالات معنوى ، جامع علوم ظاهرى و باطنى است كه خوارق و كرامات نيز از وى ظهور پيدا مىكرد . از بعضى قراين ظاهر مىشود كه وى در قرن 9 و 10 در قيد حيات بود . « 2 »\r\n\r\n( 929 ) شيخ بده اعظم پورى\r\nدر علوم ظاهرى و باطنى سرآمد آفاق و صاحب زهد و ورع و خوارق و كرامات است كه با شيخ عبدالغفور اعظم مصاحبت داشت . سال 1000 دنيا را وداع گفت و در ظاهر قصبه اعظم به خاك سپرده شد . « 3 »\r\n\r\n( 930 ) شيخ بده حقّانى\r\nصاحب كمالات ظاهرى و معنوى و در علوم متعارفه از نادران روزگار است . وى با شيخ محمد بن عيسى - متوفى به قرن 9 - مصاحبت نمود . « 4 »\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 305 .\r\n( 2 ) . حلية الأولياء ( طبقات ابونعيم ) .\r\n( 3 ) . ثمرات القدس .\r\n( 4 ) . ثمرات القدس .\r\n","page_name":" 245 ","page_number":245},
  {"content":"\r\n\r\n\r\n( 931 ) شيخ بديع الدّين سمرقندى « 1 »\r\nعارف بزرگ كه مصاحبت و ملازمت با شيخ ابوالمؤيّد ، محمد ملقب به غوت - متوفى به سال 970 - اختيار نمود و به همه‌ى مؤلّفات استادش حواشى مفيد مىنگاشت . « 2 »\r\n\r\n( 932 ) قطب الادوار ، شاه مدار ، بديع الدّين بن عبداللَّه\r\nاز كبراى مشايخ هند و عظماى عرفاى آن ديار و صاحب علوم ظاهرى و باطنى ، مقامات عاليه و كمالات جليّه و مواهب جزيله و احوالات سنيّه و كرامات است . نام مادرش ميهمنه بود و تولدش در سه منزلى رود نيل واقع شد و در همان موضع نشو و نما نمود و نزد پدرش كمالات انسانى را كسب كرد . سال 250 يا پيش از 300 در قيد حيات بود و عمرش را بيش از 500 سال نوشته‌اند . پس از مسافرت‌ها به هند آمد و اقامت گزيد تا از دنيا برفت و در مكهن پور به خاك سپرده شد .\r\n\r\n( 933 ) بابا برات كوهى « 3 »\r\nاز شاگردان اخلاقى و ملازمين بابا حسن ولىّ - متوفى به سال 610 - است و مزارش در سرخاب تبريز ، در خانقاهى است كه در آن بوده‌اند . « 4 »\r\n\r\n\r\n","description":"","footnote":"\r\n( 1 ) . سمرقندى : منسوب به سمرقند ، شهرى معروف واقع در آسياى ميانه ( ازبكستان ) در نزديكى بخارا .\r\n( 2 ) . ثمرات القدس .\r\n( 3 ) . كوهى : منسوب به : 1 . كوه ، نام بلدى ؛ 2 . كوهك كه كوهى است واقع در سمرقند و يكى از درب‌هاى شهر محسوب مىشود .\r\n( 4 ) . روضه اطهار ( تاريخ حشرى ) ، در شرح حال بابا حسن ولىّ .\r\n","page_name":" 246 ","page_number":246},
  {"content":"\r\n\r\n\r\n( 934 ) شيخ بركات خيّاط\r\nولىّ الهى و صاحب كرامات است و در سال 923 از دنيا رفت و در حسينيّه‌ى مصر ، نزديك حوض صارم به خاك سپرده شد . « 1 »\r\n\r\n( 935 ) بركات مجذوب « 2 » مصرى\r\nاهل معرفت و صاحب كرامات زياد بود و در سال 915 ارتحال كرد . « 3 »\r\n\r\n( 936 ) شيخ بركه‌ى همدانى\r\nاز برجستگان و صاحب كمالات نفسانى است كه عين القضاة همدانى - متوفى به سال 533 يا 525 - به وى ارادت داشت و در مصنّفاتش از وى حكايت مىكند ، از آن جمله مىگويد : بَرْكه جز فاتحه و سوره‌اى چند از قرآن ياد ندارد و آن نيز با شرايط نمىدانست و قال ، يقول نمىدانست چيست و اگر درست پرسى ، حديثِ موزون هم به زبان همدانى نمىدانست ؛ اما مىدانم كه او قرآن مىداند و من نمىدانم ، الّا بعضى از آن را و آن بعض را هم از طريق تفسير ندانسته‌ام ، بلكه از راه خدمت او دانسته‌ام . « 4 »\r\n\r\n\r\n","description":"","footnote":"\r\n( 1 ) . طبقات شعرانى ، ج 2 ، ص 130 ؛ كرامات الأولياء .\r\n( 2 ) . مجذوب / مجذوبه : كسى كه مورد عنايت و جذبه و كشش حضرت حق قرار گرفته است .\r\n( 3 ) . كرامات الأولياء .\r\n( 4 ) . رشحات عين الحياة ؛ نفحات الانس ، شماره‌ى 461 .\r\n","page_name":" 247 ","page_number":247},
  {"content":"\r\n\r\n\r\n( 937 ) بابا برهان الدّين\r\nشاگرد اخلاقى و از ملازمين بابا حسن ولىّ است . مزارش در سرخاب تبريز در خانقاهى است كه در آن بوده‌اند . « 1 »\r\n\r\n( 938 ) بابا عريان بابا صلت\r\n\r\n( 939 ) بابا سرخ بابا سنگى\r\n\r\n( 940 ) شيخ برهان الدّين\r\nعارف بزرگى است كه در كمالات انسانى در زمان وى كسى به مرتبه‌اش نبود .\r\nمصاحبت با سيد محمد بخارى ملقّب به شاه عالم - متوفى به سال 880 - داشت و در احمد آباد كجرات از دنيا رفت و همان جا مدفون گرديد .\r\n\r\n( 941 ) برهان الدّين غريب دكنى « 2 »\r\nصاحب رياضات و مجاهدات عظيمه و از خلفاى عظيم شيخ نظام الدّين ، محمد بن\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس .\r\n( 2 ) . دكنى : منسوب به دكن ، ناحيه‌اى كوهستانى واقع در جنوب هندوستان كه مركز آن شهر حيدرآباد است .\r\n","page_name":" 248 ","page_number":248},
  {"content":"\r\n\r\nاحمد بخارى است كه دوازدهم صفر سال 741 دار دنيا را وداع گفت . « 1 »\r\n\r\n( 942 ) برهان الدّين كالبى « 2 » وال هندى\r\nصاحب زهد و ورع و تقوى و كرامات و خوارق است . در بلده‌ى فاخره‌ى كالبى كه از مشهور بلاد هند است توطن داشت و سال 970 در سن 100 سالگى بدرود حيات گفت . « 3 »\r\n\r\n( 943 ) سيد برهان الدّين محقّق\r\nاز سادات حسينىّ ، اهل ترمذ مشرف بر خواطر است . وى از تربيت يافتگان بهاءالدّين ولد ، محمد بن حسين - متوفى به سال حدود 600 - شاگرد نجم الدّين كبرى - متوفى به سال 618 - بود ، و مزارش در دار الفتح قيصريّه قرار دارد .\r\nگفتار\r\nاز وى پرسيدند : كه راه خدا را حدّ و آخرى هست ؟ گفت : راه را آخر هست ، ولى منزل را پايان و كران نيست ؛ زيرا راه خدا تويى ، و تو را بايد ، و واجب است از خود و هستى بگذرى ، ناچار اين را آخرى هست ؛ اما چون به حقّ رسيدى ، طلب و سير حقيقى آن است كه بعد از يافت است ، راه وصال را پايان نيست ، اول را كه از خود گذشتن است سير الى اللَّه گويند ، و آخر را كه بعد از وصل است سير فى اللَّه خوانند . « 4 »\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . كالبى : روستايى واقع در بلاد هند .\r\n( 3 ) . ثمرات القدس .\r\n( 4 ) . رشحات عين الحياة ؛ نفحات الانس ، شماره‌ى 493 .\r\n","page_name":" 249 ","page_number":249},
  {"content":"\r\n\r\n\r\n( 944 ) سيد برهان الدّين بن سيد محمد بن سيد جلال مخدوم جهان\r\nاز معاصرين شاه نعمةاللَّه ولى - متوفى به سال 834 - است كه در سال 730 به دنيا آمد . « 1 »\r\n\r\n( 945 ) شيخ برهان الدّين\r\n\r\n( 946 ) برهان الدّين ساغرجى [ سمرقندى 
  ] « 2 »\r\n\r\n( 947 ) سيد برهان الدّين محمود بخارى ، ملقب به قطب عالم\r\nعارف باللَّه و صاحب كرامات است كه با پدرش مصاحبت داشت . در چهاردهم شهر رجب المرجّب سال 790 چهاردهم به دنيا آمد و صبح يكشنبه هفتم ماه ذىالحجه سال 857 به ديار باقى شتافت . مزارش در قصبه بتوه در يك فرسخى احمدآباد هند واقع است . « 3 »\r\n\r\n\r\n","description":"","footnote":"\r\n( 1 ) . طرائق الحقائق ، ج 3 ، ص 30 .\r\n( 2 ) . ساغرجى / صاغرجى : منسوب به ساغَرج يا صاغرج ، روستايى از توابع سمرقند ؛ سمرقندى : منسوب به سمرقند ، شهرى معروف واقع در آسياى ميانه ( ازبكستان ) در نزديكى بخارا .\r\n( 3 ) . طرائق الحقائق .\r\n","page_name":" 250 ","page_number":250},
  {"content":"\r\n\r\n\r\n( 948 ) بشار بن ابى العاصم ابهرى\r\nدر سال 554 قمرى از دنيا رفت .\r\n\r\n( 949 ) بشار بن محمد ماركوزى\r\nدر سال 560 قمرى از دنيا رفت .\r\n\r\n( 950 ) بشر بن بشار مُجاشِعى « 1 »\r\nاز عابدين و قائمين و كسانى است كه خداوند به خالص ذكر و عناياتش مخصوص ، و بر مكنون سرّش آگاه ساخته است .\r\nاز مجاشعى نقل است كه :\r\n« لقيتُ عبّاداً ثلاثةً ببيت المقدس ، فقلت لِاحدِهِم : أوصِنى . قال : ألقِ نفسَك مع القدرةِ ، حيث ألقاك ، فهو أحرى أن يفرِغ قلبك ، و أن يقِلّ همَّك ، فإيّاك أن تسخط ذلك ، فيحلّ بك السّخَط ، و أنتَ عنه فى غفلة لا تشعر به .\r\nفقلت للآخر : أوصنى . قال : ما أنا بمتوصّ ، فأوصيك ، قلتُ : ذلك عسى اللَّه أن ينفع بوصيّتك . قال : أمّا إذا أبيتَ إلّاالوصيّة ، فاحفظ عنّى : إلتمس رضوانَه فى ترك مناهيه فهو أوصل لك إلى الزُّلفى لديه .\r\nو قلتُ للْاخر : أوْصنى ، فبكى ، فاستحدر سُفوحاً ، يعنى بالدّموع . ثمّ قال : يابن\r\n\r\n\r\n","description":"","footnote":"\r\n( 1 ) . مُجاشِعى : منسوب به : 1 . قبيله‌ى مُجاشع منشعب از قبيله‌ى بزرگ تميم بن دارم ؛ 2 . جدّ به نام مُجاشِع .\r\n","page_name":" 251 ","page_number":251},
  {"content":"\r\n\r\nأخى ! لاتبتغ فى أمرك تدبيراً غير تدبيره ، فتهلك و تضلّ فيمن ضلّ . »\r\nبا سه نفر از عبادت كنندگان در بيت المقدّس ملاقات كردم ، به يكى از ايشان گفتم :\r\nبه من سفارشى بنما ، گفت : خويشتن را [ در مقايسه 
  ] با قدرت و نيروى خويش آن جايى كه خداوند انداخته بيانداز ، زيرا او شايسته و سزاوارتر است كه دلت را فارغ و آسوده ساخته ، و همّ و غمت را بكاهد . و بپرهيز از اين كه از اين‌ها بدت بيايد ، تا مبادا در حالى كه از او غفلت دارى و به او توجّه ندارى ، سخط و ناخشنودى حضرت حقّ شامل حالت گردد . به ديگرى گفتم : مرا سفارشى بنما ، گفت : من سفارش گر و اندرز دهنده نيستم تا تو را سفارش كنم ، گفتم : چيزى بگو ، شايد خداوند مرا به سفارش تو سود دهد ، گفت : چون بر سفارش كردن اصرار مىورزى و از غير آن سرباز مىزنى ، پس از من اين سخن را به ياد داشته باش :\r\nرضايت و خشنودى او [ حضرت حق 
  ] را در ترك امورى كه از آن نهى فرموده ، بجوى كه اين كار تو را زودتر به مقام قرب و منزلت يافتن در پيشگاه او مىرساند .\r\nبه ديگرى گفتم : مرا سفارشى نما ، پس گريست و قطره‌هاى اشك چشمش را فرو ريخت سپس گفت : اى پسر برادرم ! در امور خود تدبيرى غير تدبير خدا را مجوى ، كه در غير اين صورت هلاك مىشوى و جزو گمراهان قرار مىگيرى . « 1 »\r\n\r\n( 951 ) ابونصر ، بشر بن حرث [ حارث 
  ] بن عبدالرّحمان بن عطاء بن هلال ، معروف به حافى « 2 »\r\nمردى موحّد و به حق پيوسته ، با كمال ، صاحب علم و زهد و ورع و مجاهدى عظيم\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 132 .\r\n( 2 ) . حافى : پابرهنه . دليل اين كه به بشر حافى ، حافى گفته‌اند آن است كه وى با پاى برهنه از منزلش خارج شد و به دست مبارك حضرت موسى بن جعفر - عليه السّلام - توبه نمود . وجوه ديگر غير از اين نيز ذكر شده است . ر . ك : الأنساب سمعانى .\r\n","page_name":" 252 ","page_number":252},
  {"content":"\r\n\r\nاست كه به دست مبارك موسى بن جعفر - عليهماالسّلام - توبه نمود ، « 1 » و با فضيل بن عياض مصاحبت داشت . سال 150 به دنيا آمد و روز چهارشنبه دهم محرّم الحرام [ ربيع الأوّل و يا ماه صيام 
  ] سال 226 يا 227 در بغداد از دنيا رفت ، اصلش از يكى از قُراى مَروْ به نام مابُرسام « 2 » است و بعدها ساكن بغداد گرديد . و بعضى گفته‌اند در بغداد از دنيا رفت و برخى گفته‌اند : مزارش در قصبه‌اى از اعمال و توابع شوشتر زيارتگاه مردمان است .\r\nبشر حافى از اولاد رؤسا و كتّاب بود . گويند : سبب توبه‌اش آن بود كه روزى موسى بن جعفر - عليهماالسّلام - از در خانه او مىگذشت ، صداى ساز و آواز از منزل بشر شنيدند .\r\nكنيزكى از خانه بيرون شد . حضرت پرسيدند : صاحبِ اين خانه آزاد است ، يا بنده ؟\r\nگفت : آزاد . فرمود : راست گفتى ، اگر بنده بود از مولايش مىترسيد ، و چنين نمىكرد .\r\nكنيزك برگشت و جريان را به مولايش گفت . بشر با پاى برهنه بيرون دويد و خدمت حضرت اظهار ندامت و شرمندگى نمود و به دست ايشان توبه كرد . « 3 » حكايت\r\nنقل است كه : هنگام احتضارش ، جمعى از ياران بر بالينش حاضر بودند ، خواستند قاروره‌ى وى را به طبيب برند . گفت : من نزد طبيبم ، هر چه اراده‌ى او است ، با من كند .\r\nگفتند : فلان نصرانى ، طبيب حاذقى است . گفت : بگذاريد طبيب مرا بيمار نموده است .\r\nچون زياده مبالغه نمودند ، به خواهر خود گفت : فردا قاروره‌ى مرا به ايشان ده . چون صبح شد ، قاروره‌ى وى را نزد طبيب نصرانى بردند ، نظرى در آن كرد و تا سه مرتبه دستور داد حركت داده ، به زمين گذاشتند ، يكى از آن‌ها گفت : ما تو را طبيبِ حاذقى\r\n\r\n\r\n","description":"","footnote":"\r\n( 1 ) . از قول شهيد ثانى نوشته‌اند كه وى به دست حضرت سجاد - عليه السّلام - توبه نموده ، و عين نقل فوق را انتساب به آن‌حضرت داده است . ظاهراً درست نباشد ، چون ولادت بشر سال 150 است ، لذا نمىتواند درك زمان امام سجاد - عليه السّلام - را بنمايد ، ولى ملاقاتش با حضرت كاظم - عليه السّلام - ممكن است چون شهادت حضرت در سال 183 واقع شد .\r\n( 2 ) . مابرسام : روستايى در مرو .\r\n( 3 ) . علّت توبه‌اش را غير از اين هم گفته‌اند .\r\n","page_name":" 253 ","page_number":253},
  {"content":"\r\n\r\nمىدانستيم ، گويا علت بيمارى را نمىدانى . گفت : مرتبه‌ى اوّل فهميدم . از تعجّب چنين مىكنم . اين بول اگر از نصرانى است ، راهبى است كه خوف خدا ، جگر او را پاره كرده ؛ و اگر از مسلمانى است ، از بشر حافى است ، آن را دوايى نيست و خواهد مرد . گفتند : از بشر است ، طبيب مسلمان شد ، و زنار ببريد . خبر اسلام نصرانى به وى بردند ، چون چشم بشر به ايشان افتاد ، پيش از آن كه ايشان بگويند ، گفت : « أسلَم الطّبيب ؟ » ؛ ( پزشك اسلام آورد . ) گفتند : بلى . گفت : چون شما رفتيد ، به خواب رفتم ، شنيدم كسى گفت :\r\n« يا بشر ! ببركة مآءك ، أسلم‌الطّبيب النصرانى . »\r\nاى بشر ! به بركت آب تو ، پزشك نصرانى اسلام آورد .\r\nساعتى نگذشت ، بشر جان به جان آفرين تسليم كرد .\r\nگفتار\r\n- به وى گفتند : بغداد مختلط شده ، بلكه بيشتر حرام است ، تو از چه مىخورى ؟ گفت : از آن چه شما مىخوريد . پرسيدند : پس به چه چيز به اين منزلت رسيدى ؟ گفت : به لقمه‌اى كم‌تر از لقمه ، و به دوستى كوتاه‌تر از دوستى ، كسى كه خورد و خندد ، با كسى كه خورد و گريد برابر نباشد . سپس گفت : حلال ، اسراف پذيرد .\r\n- به وى گفتند : به چه چيز به اين مقام رسيدى ؟ گفت : حال خود را از غيرِ خداى تعالى ، در همه عمر پنهان كردم .\r\n- از وى پرسيدند : اخلاص چيست ؟ گفت :\r\n« الإخلاص هو الإفلاس . »\r\nاخلاص ، همان دريافت ورشكستگى و ندارى و فقر ذاتى خويشتن است .\r\n- از وى پرسيدند از توكّل ، گفت :\r\n« إضطراب بلا سكون ، و سكون بلا اضطراب . »\r\nاضطراب و دلهره بدون سكون و آرامش ، و سكون و آرامى بدون اضطراب و شوريدگى است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n- مىگفت : روزى داخل خانه شدم ، مردى ديدم ، پرسيدم : كيستى ؟ گفت : برادرِ تو ، خضرم . گفتم : مرا دعايى كن . فرمود : خداى تعالى ، گذاردنِ طاعت خود ، بر تو آسان كند .\r\nگفتم : زيادت فرما . فرمود : طاعتِ تو بر تو پوشيده گرداند .\r\n- فاضل‌ترين چيزى كه بنده را داده‌اند ، معرفت و صبر بر فقر است .\r\n- « لايجد حلاوة الآخرة رجل يحبّ أن يعرفه النّاس . »\r\nهر كس دوست داشته باشد مردم او را بشناسند ، شيرينى آخرت را نمىيابد .\r\n- « حسبُك أقوام موتى تحى القلوبَ بذكرهم ، و إنّ أقواماً أحياء تقسوا القلوبَ برؤيتهم . »\r\nمصاحبت با گروه‌هاى مردگانى كه دل‌ها به يادشان زنده مىگردد ، تو را كفايت مىكند و به راستى كه عده‌اى زنده هستند ، ولى دل‌ها با ديدن ايشان قساوت پيدا مىكند .\r\n- « الأمس قد مات ، واليوم فى النّزع ، و غد لم يولد ؛ فبادِروا بالاعمال الصّالحة . »\r\nديروز مُرد و امروز در حال در گذشتن است و فردا زاييده نشده ، پس بشتابيد به انجام دادن اعمال صالح و شايسته .\r\n- روزى داخل خانه‌ام شدم ، مرد بلند بالايى را ديدم كه مشغول نماز است . ترسيدم كه اين چه امرى است در حالى كه كليدِ خانه نزد من است . سلام نماز خود بداد و گفت :\r\nمترس ، من برادرت خضر هستم . گفتم : مرا بياموز چيزى را كه فايده برم . فرمود : اين كلمات را بخوان :\r\n« أستغفراللَّه و أسأله التّوبة من كلّ ذنبٍ تبتُ منه ثمّ رجعتُ إليه ، و أستغفراللَّه و أسأله التّوبة من كلِّ عقد عقدتُه للَّه‌على نفسى ففسختُه و لم أوفِ به ، و أستغفراللَّه و أتوب إليه من كلّ نعمة أنعَم بها على طول عمرى ، واستَعنتُ بها على معصية ، و أسأله الحفظ و الحميّة من ذلك كلِّه . »\r\nاز خدا طب آمرزش مىنمايم و از او درخواست توبه مىكنم از هر گناهى كه از آن\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nتوبه كردم و سپس باز به سوى آن برگشتم ؛ و از خدا طلب آمرزش مىنمايم و از او درخواست توبه مىكنم از هر پيمانى كه براى خدا عليه نفس خويش بستم و سپس آن را به هم زدم و به آن وفا ننمودم ؛ و از خدا طلب آمرزش مىكنم و به سوى او توبه مىكنم از هر نعمتى كه خداوند در مدّت عمرم بر من ارزانى داشت ، ولى در انجام معصيت او از آن كمك و يارى گرفتم ؛ و از خدا نگاهدارى و خوددارى از همه‌ى اين امور را درخواست مىنمايم .\r\n- « لايفلح فقير يقول : بأىّ شىءٍ آكلُ خبزى . »\r\nهر فقير [ و سالك 
  ] ى كه بگويد : نان خود را با چه چيزى خواهم خورد ، رستگار نمىگردد .\r\n- « سكون النّفس إلى قبول المدح لها ، أشدّ عليها من ذلّ المعصية ، و لايضرّ الثّنآء من عرف نفسه . »\r\nآرام گرفتن نفس به پذيرش مدح و ستايش ديگران از خوارى معصيت و گناه بر او سخت‌تر و بدتر است ؛ و مدح و ثنا براى كسى كه نفس خويش را شناخته ضرر و گزندى ندارد .\r\n- « من ضبط بطنه ، ضبط الأعمال الصّالحة كلّها . »\r\nهر كس شكم خود را حفظ نمايد ، تمام اعمال صالح و شايسته را حفظ نموده است .\r\n- « من طلب الدّنيا ، فليتهيّأ للذلّ . »\r\nهر كس در جستجوى دنيا باشد ، بايد خود را آماده‌ى پستى و خوارى نمايد .\r\n- « إجعل الآخرة رأس مالك ، فما أتاك من الدّنيا ، فهو ربح . »\r\nآخرت را سرمايه‌ى خود قرار بده ، سپس آن چه از دنيا به تو رسد ، سود است .\r\n- « أُقسِم باللَّه ، لَرضحُ النّوى ، و شرب مآء القلب المالحة ، أعزّ للإنسان من حرصه ، و من سؤال الأوجه الكالحة ؛ فاستعِن باللَّه ، تكن ذا غنىً ، مغتبطاً بالصّنعة الرّابحة . اليأس عزّ و التّقى سؤدد ، و رغبة النّفس لها فاضحة . من كانت الدّنيا به برّةً ، فإنّها يوماً له ذابحةً . »\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبه خدا سوگند كه شكستن هسته و خوردن آب شور براى انسان از حرص داشتن و درخواست كردن از انسان‌هاى اخمو و ترشرو عزيزتر و سربلندتر است ، پس به خدا بىنياز شو ، تا بىنياز گردى در حالى كه به كردار سودآور شكفته و شادمان هستى . يأس و نوميدى از مردمان مايه‌ى عزّت و سرافرازى است و تقوى سبب بزرگى و ميل و رغبت نفس به دنيا ، آن را رسوا مىگرداند و هر كس كه دنيا به او نيكى كند ، سرانجام روزى او را ذبح كرده و ناكامش مىگرداند .\r\n- « رأيتُ النّبى - صلّى اللَّه عليه و آله و سلّم - فى المنام ، فقال لى : يا بُشر ! أتدرى لم رفعك من بين أقرانك ؟ قلتُ : لا ، يا رسول اللَّه ! قال : باتّباعك لسنّتى ، و خدمتك الصّالحين ، و نصيحتك لِإخوانِك المؤمِنين ، و محبّتِك لِاهلِ بيتى و أصحابِى المنتجبين . »\r\nپيامبر اكرم - صلّى اللَّه عليه و آله و سلّم - را در خواب ديدم ، كه به من فرمود : اى بشر ! آيا مىدانى كه چرا خداوند تو را از ميان دوستانت بلند پايه گردانيده ؟ عرض كردم : خير ، اى رسول خدا ! فرمود : به خاطر پيروى از سنّت من و خدمت كردن به صالحان و خيرخواهى نسبت به برادران مؤمن‌ات و دوست داشتن اهل بيت و اصحاب برگزيده‌ام .\r\n- « إذا قصّر العبدُ فيما بينه و بين اللَّه - تعالى - أخذ منه ما كان يونِسه . »\r\nهر گاه بنده ميان خود و خداوند متعال در انجام اوامر الهى كوتاهى نمايد ، خداوند امورى كه بنده با آن انس مىگرفت را از او مىگيرد .\r\n- هرگز حلاوت عبادت و نياز نيابى ، تا ميان خود و شهوات ديوار آهنين نكشى .\r\n- ورع آن است كه از شبهات پاك بيرون آيى ، و محاسبه‌ى نفس در هر طرفةالعينى بنمايى .\r\n- « لاتكون كاملًا ، حتّى يأمنك عدوّك ، و كيف يكون فيك خيرٌ و أنتَ لايأمنك صديقك ؟ »\r\nتو انسان كامل نمىگردى تا اين كه دشمنت از تو ايمن باشد و چگونه در تو خيرى باشد و\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nحال آن كه دوستت از دستت ايمن و آسوده نيست .\r\n- « غنيمة المؤمن غفلة النّاس عنه ، و خفآء مكانه عليهم . »\r\nغافل بودن مردم از مؤمن و مخفى بودن مكان او بر آنان ، براى مؤمن غنيمت است .\r\n- « ما أعظم مصيبة مَن فاته اللَّه - عزّوجلّ ! »\r\nچه بزرگ است مصيبت كسى كه خداوند - - عزّوجلّ - - از دست او رفته !\r\n- « لو تفكّروا النّاس فى عظمة اللَّه ، لما عصوااللَّه . »\r\nاگر مردم در عظمت خداوند مىانديشيدند ، هرگز معصيت خدا را نمىكردند .\r\n- « إذا قلّ عملُ العبد ، ابتلِى بالهّم . »\r\nوقتى عمل بنده اندك باشد ، به همّ و غمّ و حزن و اندوه گرفتار مىگردد .\r\n- « أصلح سريرتك ، واعبُد حيث شئتَ . »\r\nباطن خود را شايسته و پيراسته گردان ، و هر جا [ و هر گونه 
  ] خواستى خدا را عبادت كن .\r\n- « اكتُم حسناتِك ، كما تكتِم سيئاتِك . »\r\nهمان گونه كه گناهان خود را از مردم مىپوشانى حسنات و كارهاى نيك خود را نيز بپوشان .\r\n- « إذا أعجبك الكلام ، فاصمُت ؛ و إذا أعجبك الصّمتُ ، فتكلّم . »\r\nوقتى از سخن گفتن خوشت آمد ساكت شو ، و هرگاه از سكوت و خاموشى خوشت آمد سخن بگو .\r\n- « من عامل اللَّه بالصّدق ، إستوحش من النّاس . »\r\nهر كس كه با صدق و راستى با خدا معامله كند ، احساس تنهايى با مردم خواهد كرد .\r\n- « من سأل اللَّه - تعالى - الدّنيا ، فإنّما يسأله طولَ الوقوف . »\r\nهر كس دنيا را از خداوند متعال بخواهد ، در حقيقت ماندن و وقوف بيشتر در دنيا ، و در محضر الهى در قيامت را از او خواسته است .\r\n- « عزّ المؤمن إستغنآئه عن النّاس ، و شرفه قيامُه باللّيل . »\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nعزّت و سربلندى مؤمن در بىنيازى او از مردم و شرافت و برترىاش شب زنده‌دارى او است .\r\n- « من حُرّم المعرفة ، لم يجد للطّاعة حلاوةً . »\r\nهر كس كه از معرفت خدا محروم باشد ، شيرينى طاعت را نمىچشد .\r\n- « من وهب له الرّضا ، بلغ أفضل الدّرجات . »\r\nهر كس كه مقام رضا به او داده شده ، به برترين درجات ايمان نايل گشته است .\r\n- « خصلتان تُقسيان القلب : كثرةُ الكلام ، و كثرة الأكل . »\r\nدو صفت و خصلت موجب قساوت قلب مىگردد : بسيار سخن گفتن و بسيار خوردن .\r\nحسن مسوحى شاگرد اخلاقى بشر گويد : بشر بن حرث روزى مرا ديد كه از سرما مىلرزم ، نگاهى به من كرد و گفت :\r\n قطع اللّيالى مع الْأيّام فى حلق * والنّوْم تحْت رواق الْهمّ والْقلق \r\nپيمودن شب‌ها همراه با روزها در ميان حلقه‌ها و زنجيرها و خوابيدن در زير\r\nايوان [ و يا : خانه 
  ] اى از همّ و غم و اضطراب و پريشانى .\r\n أحرى و أعذّرنى من أن يقال غداً * أنّى التمستُ الغنى من كفّ مختلق \r\nسزاوارتر و بيشتر مايه‌ى عذرپذيرى من است از اين كه فردا گفته شود كه : تو\r\nغنى و بىنيازى و توانگرى را از دست افترا و دروغ بندى درخواست نموده‌اى .\r\n قالوا : رضيتَ بذا ؟ قلتُ : القنوع غنىً * ليس الغنى كثرة الأموال والورق \r\nمردم گفتند : به همين خشنودى ؟ گفتم : قناعت كردن خود بىنيازى و توانگرى\r\nاست ، و بىنيازى به بسيارى مال و پول نيست در حال تنگدستى و سختى .\r\n رضيتُ باللَّه فى عسرى و فى يسرى * فلست أسلك إلّاواضح الطّرق \r\nو هنگام توانگرى به خدا خشنود و خرسندم ، و لذا جز راه‌هاى روشن را\r\nنمىپيمايم . « 1 »\r\n\r\n\r\n","description":"","footnote":"\r\n( 1 ) . تذكرة الاولياء ؛ حلية الأولياء ( طبقات ابونعيم ) ، ج 8 ، ص 336 ؛ طبقات شعرانى ، ج 2 ، ص 62 ؛ طرائق الحقائق ، ج 2 ، ص 84 ؛ روضات الجنّات ، ج 2 ، ص 129 ؛ كرامات الأولياء .\r\n","page_name":" 259 ","page_number":259},
  {"content":"\r\n\r\n\r\n( 952 ) بشر [ بشير 
  ] طبرانى [ طبرى 
  ] « 1 »\r\nعارف بزرگ ، صاحب كرامت و خالص به ذكر الهى است . احمد ابى الحوارى - متوفى به سال 230 - به يك واسطه ، جريان آزاد كردن غلامانش را نقل كرده است . « 2 »\r\n\r\n( 953 ) ابوالقاسم ، بشر بن ياسين\r\nاز جمله مشاهير علماى عصر خويش و بزرگان اهل معرفت در مهنه « 3 » است . سال 380 از دنيا رفت . بشر در زمان كودكى ابوسعيد ابوالخير به پدرش گفت : وى در آينده از برجستگان مىشود .\r\nگفتار\r\nابوسعيد گويد : روزى خدمت ابوالقاسم بشر بودم ، پرسيد : اى پسر مىخواهى با خدا سخن گويى ؟ گفتم : چرا نخواهم ؟ ! گفت : هر وقت در خلوت باشى ، اين كلام گوى ، و بيش از اين مگوى :\r\n بى تو جانا ! قرار نتوانم كرد * احسان تو را شمار نتوانم كرد\r\nگر بر تن من ، زبان شود هر مويى * يك شكر تو از هزار ، نتوانم كرد « 4 » \r\n\r\n\r\n","description":"","footnote":"\r\n( 1 ) . طَبَرانى : 1 . منسوب به طَبَريّه شهرى در فلسطين واقع در كنار درياچه‌اى به همين نام ؛ 2 . مانند طَبَرىّ منسوب به طبرستان و مازندران ؛ 3 . منسوب به طابَران ، تابع طوس خراسان ؛ طبرى : منسوب به طبرستان و مازندران .\r\n( 2 ) . رشحات عين الحياة ؛ نفحات الانس ، شماره‌ى 28 ؛ حلية الأولياء ( طبقات ابونعيم ) ، ج 10 ، ص 130 .\r\n( 3 ) . مهنه / ميهنه / مهينه : 1 . از روستاهاى خاوران ( ناحيه‌اى واقع در بين ابيوَرْد و سَرَخس ) .\r\n( 4 ) . رشحات عين الحياة ؛ نفحات الانس ، شماره‌ى 364 .\r\n","page_name":" 260 ","page_number":260},
  {"content":"\r\n\r\n\r\n( 954 ) بقيه بصال ذهبى « 1 »\r\n\r\n( 955 ) بقاء بن بطّور [ بطو 
  ]\r\nاز اعيان مشايخ عراق و اكابر صدّيقين و صاحب كرامات است و در يكى از قريه‌هاى نهر الملك به نام نانوى سكونت اختيار نمود ، تا آن كه سال قريب به 552 در سنّ بيش از هشتاد سالگى دار دنيا را وداع گفت و در همان جا به خاك سپرده شد . « 2 »\r\n\r\n( 956 ) شيخ ابو عبد الرّحمان ، مخلّد بن مزيد قرطبى « 3 » اندلسى\r\nاز اعلام علما و اولياى مستجاب الدّعوه و صاحب كرامات و تأليفات است . سال 376 بدرود حيات گفت . « 4 »\r\n\r\n( 957 ) به كار بن عمران رحيبى « 5 » دمشقى\r\nمستغرق حالات معنوى و كشف و تصرّف و كرامات كثيره است . سال 1067 از دار دنيا رحلت كرد و در مقبره فراديس دمشق در تربت غرباء به خاك سپرده شد . « 6 »\r\n\r\n\r\n","description":"","footnote":"\r\n( 1 ) . ذَهَبى : طلاساز .\r\n( 2 ) . رشحات عين الحياة ؛ نفحات الانس ، شماره‌ى 526 ؛ كرامات الأولياء .\r\n( 3 ) . قرطبى : منسوب به قُرْطُبَه بزرگ‌ترين شهر اندلس .\r\n( 4 ) . كرامات الأولياء .\r\n( 5 ) . رحَيبى : منسوب به يكى از روستاهاى نزديك دمشق به نام رَحْبَه دمشق كه خراب شده است .\r\n( 6 ) . كرامات الأولياء .\r\n","page_name":" 261 ","page_number":261},
  {"content":"\r\n\r\n\r\n( 958 ) [ ابوبكر 
  ] بكر سُغدى « 1 »\r\nشاگرد ابوبكر ورّاق ، محمد بن عمر حكيم ترقدى است كه در حدود سال 200 الى 300 مىزيست . « 2 »\r\n\r\n( 959 ) بكر بن عبداللَّه حّرانى « 3 »\r\nگفته‌اند وى با مطرف بن عبداللَّه - متوفى به سال 207 - در موقف عرفات ملاقات داشت .\r\n- مطرف در حال ملاقات خود با بكر در عرفات گفت :\r\n« أللّهم لاتردّهم لأجلى ، و قال بكر : ما اشرف هذه المواقع و أرجاها لولا أنا فيهم ، أللّهمّ لاتحبس المغفرة بشؤمى و لاتردّهم لأجلى . »\r\nخدايا ، مردم را به خاطر اين كه من در جمع آن‌ها هستم ردّ مكن . و بكر گفت : اين جايگاه‌ها چه با شرافت و جاى اميد به خدا هستند ، اگر من در ميان مردم نباشم .\r\nخدايا ، به خاطر بىيُمنى من ، آمرزشت را از مردم باز مدار و به خاطر من آنان را ردّ مكن .\r\n\r\n\r\n","description":"","footnote":"\r\n( 1 ) . سُغدى / صُغدى : ناحيه‌اى در ماوراءالنهر از نواحى سمرقند واقع در فيما بين سمرقند و بخارا مشتمل بر روستاهاى بسيار .\r\n( 2 ) . رشحات عين الحياة ؛ نفحات الانس ، شماره‌ى 130 .\r\n( 3 ) . حرّانى : منسوب به : 1 . حَرّان شهر قديمى و بزرگ و مشهور واقع در بين النهرين ( عراق ) ، كه اينك به شكل روستاى خرابى است ؛ 2 . روستايى در نزديكى حَلَب ؛ 3 . دو روستا به نام حَرّان كُبرى و حَرّان صُغرى واقع در بحرين ؛ 4 . روستايى در ناحيه‌ى غوطه‌ى دمشق ؛ 5 . كوچه‌ى معروف حُرّان يا حُران در اصفهان كه گروهى از محدّثين در آن مىزيسته‌اند ؛ 6 . به قبيله‌ى حَرّان منشعب از قبيله‌ى بزرگ هَمْدان يا حِمْيَر .\r\n","page_name":" 262 ","page_number":262},
  {"content":"\r\n\r\nگفتار\r\n- « من اشتغل بطرائف الحكمة و دقائقها صار محجوباً عن دقائقها . »\r\nهر كس به ظرايف و دقايق حكمت مشغول گردد ، از دقايق آن محجوب خواهد گرديد .\r\n- « ما أعرفُ معصية أضرّ بصاحبها من نسيان الرّب و علاقة القلب بغيره . »\r\nهيچ گناهى آسيب‌رسان‌تر از فراموشى پروردگار و دلبستگى به غير خدا نمىشناسم .\r\n- « كلّ همّ و ذكر لغير اللَّه تعالى فهو حجاب بينك و بين اللَّه . »\r\nهر دل‌مشغولى و ياد غيرخدا خداوند متعال ، حجابى ميان تو و خدا است .\r\n- از وى پرسيدند :\r\n« ما القلب السّليم ؟ قال : قلب منقطع عن علائق الدّنيا مملوّ من حبّ المولى ، لايشكو من الشّدائد و البلوى و لايهتك أستار الصّيانة و التّقوى . »\r\nقلب سليم چيست ؟ گفت : قلبى كه از علايق دنيا گسسته و از دوستى مولى آكنده شده باشد و از سختىها و بلا شكايت نكند و پرده‌هاى عصمت و تقوا را پاره نكند .\r\n- « كلّما ازدّدتُ من اللّباس و أمتعة الدّار ، إزدّدتُ من اللَّه مَقتاً ؛ و كلّما ازدّدتُ مالًا عن إمساك ، إزددتُ من اللَّه طرداً . »\r\nهر مقدار از لباس و ساز و برگ خانه‌ام بسيار مىگردد ، ناخشنودى خداوند نسبت به من افزون مىشود ، و به هر اندازه مال و دارايىام به جهت نگاه داشتن [ و ندادن به اهلش 
  ] بسيار مىگردد ، بيشتر از جانب خداوند دور و بر كنار مىشوم .\r\n- « إذا وجدتُ من إخوانك جفاءً ، فذلك لذنبٍ أحدثتَه ، فتُب إلى اللَّه - تعالى - و إذا وجدتَ منهم زيادةَ محبّة ، فذالك لطاعة أحدثتَها ، فاشكُراللَّه . »\r\nهرگاه از برادرانت جور جفاء ديد ، اين به خاطر گناهى است كه انجام داده‌اى ، پس به سوى خداى متعال توبه كن ، و هنگامى كه ديدى محبت ايشان به تو بسيار شده ، آن به جهت اطاعت و عبادتى است كه انجام داده‌اى ، پس خدا را شكر كن .\r\n- « إذا رأيتُم الرّجل موكّلًا بعيوب النّاس ، خبيراً بها ، فاعلَموا أنّه قد مكر به . »\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nهرگاه كه ديديد انسانى به عيب‌ها و كاستىهاى مردم گماشته شده [ و همواره به عيوب مردم مشغول است 
  ] و به آن‌ها آگاه است ، بدانيد كه او مورد مكر و حيله‌ى حضرت حق قرار گرفته .\r\n- « رحم اللَّه عبداً ! رزقه اللَّه قوّةً فأعمل نفسَه فى طاعة اللَّه - تعالى - أو قَصَر به ضَعف ، فلم يعملها فى معاصى اللَّه . »\r\nخداوند رحمت كند بنده‌اى را كه خداوند قدرت و نيرويى به او روزى كرده و خود را در طاعت خداوند به كار گرفته ، يا ناتوانى و ضعفى او را سست گردانيده و آن قدرت و نيرو را در معصيت‌هاى خدا به كار نزده است .\r\n- « من مثلُك ؟ يابن آدم ! خلّى بينك و بين المحراب ، تدخُل منه إذا شئتَ على ربّك ، ليس بينك و بينه حجاب و لاترجمان . »\r\nاى پسر آدم ! چه كسى همانند توست ؟ او [ خداوند 
  ] ميان تو و محراب را رها نموده ، هر وقت كه بخواهى بر پروردگارت وارد شوى از طريقِ آن [ وارد مىشوى 
  ] ، و ميان تو و خدايت پرده و ترجمانى وجود ندارد .\r\n\r\n( 960 ) بكر بن عبداللَّه مُزْنى « 1 »\r\nعارف باللَّه در سال 108 از دنيا رفت .\r\nگفتار\r\n- « أوثق أعمالى عندى ، حبّى للرّجل الصّالح . »\r\nمحبتم نسبت به مردان صالح ، از مورد اعتمادترين عمل‌هايم در نزد من است .\r\n- « وقَف به عرفات ، فقال : لولا أنّى فيهم ، لرجوتُ أن يغفر اللَّه لهم أجمعين . »\r\n\r\n\r\n","description":"","footnote":"\r\n( 1 ) . مُزْنى : منسوب به : 1 . جدّ به نام مَزنيه ؛ 2 . قبيله‌اى به اين نام از فروع تميم ؛ 3 . محلّه‌اى به همين نام در بصره ، به علّت سكونت در آن جا ؛ 4 . به مُزن و يا مُزْنَه و يا مُزنى و يا مِزنور واقع در نزديكى سمرقند ؛ 5 . مُزن بلده‌اى از نواحى ديلم .\r\n","page_name":" 264 ","page_number":264},
  {"content":"\r\n\r\nدر عرفات ايستاد و گفت : اگر من در ميان ايشان نبودم ، مسلّماً اميد آن را داشتم كه خداوند تمام ايشان را بيآمرزد .\r\n- « لايكون الرّجل متّقياً ، حتّى يكون بطىء الطّمع ، بطىء الغضب . »\r\nانسان با تقوى نمىشود ، حتى اين كه طمع و غضب او كُند باشد . [ و دير به خشم و طمع و آز بيايد 
  ] . « 1 »\r\n\r\n( 961 ) ابوالسّجاد ، بكر بن عمر بن يحيى فرسانى « 2 » تغلبى\r\nعارفى زاهد ، صاحب ورع و علم و عمل و كرامات است كه اسم اعظم را مىدانست .\r\nدر سال 700 در يمن دار دنيا را وداع گفت و قبرش زيارتگاه مردم است . « 3 »\r\n\r\n( 962 ) بكير درّاج\r\nاز اهل معرفت و فاضل و زاهد ، و برادر ابوالحسين درّاج - متوفى به سال 320 - بوده . « 4 »\r\n\r\n( 963 ) بابا بلال\r\nمزار وى در حوالى مزار بابا فرج است ، در كنار مزار چند تن از اوليا كه نام آن‌ها معلوم نيست . « 5 »\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 2 ، ص 224 .\r\n( 2 ) . فَرَسانى : منسوب به نواحى و ساحل فَرَسان از جزائر يمن و يا قبيله‌اى منشعب از تَغْلِب و يا حِمْيَر .\r\n( 3 ) . كرامات الأولياء .\r\n( 4 ) . رشحات عين الحياة ؛ نفحات الانس ، شماره‌ى 209 .\r\n( 5 ) . روضه اطهار ( تاريخ حشرى ) ، شماره‌ى 128 .\r\n","page_name":" 265 ","page_number":265},
  {"content":"\r\n\r\n\r\n( 964 ) ابوعبداللَّه [ ابوعمر ابوعبدالكريم 
  ] ، بلال بن رباح مولى رسول اللَّه\r\n- صلّى اللَّه عليه و آله و سلّم -\r\nعارفى برجسته ، متعبّد ، مجرد ، صادق ، طاهر القلب و موذّن رسول اللَّه - صلّىاللَّه‌عليه وآله‌وسلّم - است كه بعد از آن حضرت ، اذان نگفت ، مگر وقتى كه براى زيارت مزار ايشان آمد و يا به تقاضاى حضرت فاطمه - عليهاالسّلام - كه آن هم ناتمام اذان را خاتمه داد .\r\nبنابر آن چه نقل شده است رسول اللَّه - صلّى اللَّه عليه و آله و سلّم - درباره‌ى وى فرمود :\r\n« نِعم المرءُ البلال ! »\r\nبلال ، مرد خوبى است .\r\nو حضرت صادق - عليه السّلام - فرمود : خدا رحمت كند بلال را كه ما اهل بيت را دوست مىداشت .\r\n« كان بلال عبداً صالحاً ، و كان صهيب عبد سوء ، كان يبكى على عمر . »\r\nبلال بنده‌ى صالحى بود ، ولى صهيب بنده‌ى بدى بود زيرا بر عُمر مىگريست .\r\nبلال در جنگ‌هاى رسول اللَّه - صلّى اللَّه عليه و آله و سلّم - شركت داشت و در سن بيش از 60 سالگى ، در سال 18 يا 20 يا 21 در دمشق به مرض طاعون از دنيا رفت و در باب صغير به خاك سپرده شده و گفته شده كه در حلب از دنيا رفته و در باب اربعين به خاك سپرده شد .\r\nحكايت\r\nچون خورشيد مىتابيد و از گرما برافروخته مىشد ، وى را در بيابان مكه به پشت مىخوابانيدند و سنگى بر سينه‌اش مىگذاشتند و مىگفتند : بر اين حال هستى تا به محمّد - صلّى اللَّه عليه و آله و سلّم - كافر شوى ، و لات و عُزّى را عبادت نمايى . بلال مىگفت :\r\nاحَدٌ أحَدٌ .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nگفتار\r\nبلال از رسول اللَّه - صلّى اللَّه عليه و آله و سلّم - نقل مىكند كه فرمود :\r\n« يا بلال ! مُت فقيراً ، و لا تمت غنيّاً . »\r\nاى بلال ! در حال فقر و نادارى بمير ، و در حال بىنيازى و توانگرى نمير .\r\nعرض كردم :\r\n« فكيف لى بذلك ؟ يا رسول اللَّه ! »\r\nاى رسول خدا ! چگونه اين گونه باشم ؟\r\nفرمود :\r\n« ما رُزقتَ فلا تخباء ، و ما سُئلتَ فلا تمنع »\r\nآن چه كه به تو روزى شده ، آن را مپوشان [ و ذخيره مكن 
  ] ، و آن چه از تو درخواست كنند ، منع نكن .\r\nعرض كردم :\r\n« يا رسول اللَّه - صلّى اللَّه عليه و آله و سلّم - ! كيف لى بذلك ؟ »\r\nاى رسول خدا ! چگونه اين چنين كنم ؟\r\nفرمود :\r\n« هو ذلك أو النّار . »\r\nيا اين دستور را انجام مىدهى ، و يا اين كه جاى تو در آتش است . « 1 »\r\n\r\n( 965 ) بلقيس ، بنت محمد بن بدر الدّين بن سراج الدّين بلقينى « 2 »\r\nصاحب علم و دانش و زهد و صلاح و جود است . ده سال آخر عمر خود را در راه\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 1 ، ص 147 ؛ تنقيح المقال ( رجال مامقانى ) ، ج 1 ، ص 182 ، شماره‌ى 1421 .\r\n( 2 ) . بُلقينى : منسوب به : 1 . بُلْقَيْن يا بُلْقينَه ، روستايى از قراى حَوْفِ مصر ، كه اصلشان از عَسْقَلان ( شهرى در ساحل فلسطين جنوبى ، نزديك مصر ) بوده ؛ 2 . طايفه مصرى فلسطينى الاصل بُلقينى .\r\n","page_name":" 267 ","page_number":267},
  {"content":"\r\n\r\nسلوك و رياضت و عرفان و طى مقامات گذراند ، به طورى كه وى را جزو مشايخ اهل معرفت دانسته‌اند . در سن 60 سالگى در ذى القعده سال 841 از دنيا رفت . « 1 »\r\n\r\n( 966 ) ابوالحسن بنان ابن عبداللَّه\r\nگفتار\r\n- هر كس [ سالك 
  ] ، دلش به غم روزى بسته باشد ، بايد كسب كند . « 2 »\r\n\r\n( 967 ) ابوالحسن ، بنان بن محمد بن سعيد حمّال « 3 » بغدادى\r\nاز بزرگان اهل معرفت ، آمر به معروف و صاحب كرامات است . با ابوالقاسم جنيد و ديگر عرفا مصاحبت داشت . اصلش از واسط بود و در مصر سكونت داشت . در ماه صيام سال 316 چشم از جهان فرو بست و در قرافه « 4 » جنب جامع محمود ، به خاك سپرده شد .\r\nحكايت\r\nاز وى نقل است كه گفت : چند روزى چيزى نيافتم تا سدّ رمق بنمايم ، مردى حجامت كننده بود كه هر كس از سالكين نزد وى حجامت مىكرد ، به وى طعام مىداد ، گفتم : نزد\r\n\r\n\r\n","description":"","footnote":"\r\n( 1 ) . تذكرة الخواتين .\r\n( 2 ) . رشحات عين الحياة ؛ نفحات الانس ، شماره‌ى 187 .\r\n( 3 ) . حمّال : باربر و باركش .\r\n( 4 ) . قَرافه : 1 . قبيله‌اى منشعب از قبيله‌ى بزرگ معافِر ؛ 2 . گورستانى معروف واقع در مصر ، كه به دليل نزول و امامت‌قبيله‌ى ياد شده در آن جا ، بدين نام ناميده شده است .\r\n","page_name":" 268 ","page_number":268},
  {"content":"\r\n\r\nوى بروم ، و حجامت كنم ، در ضمن سد رمقى كنم . در ضمن حجامت ، نفس با من مىگفت : حال كه حجامت تمام شود ، غذا حاضر است . تصميم گرفتم از آن طعام نخورم چون خواستم بروم ، حجّام گفت : رويّه مرا كه مىدانى . عذر خواستم و به مسجد الحرام شدم ، آن روز چيزى نيافتم . روز ديگر هم تا عصر چيزى نيافتم و از شدت ضعف در ميان نماز خواندن به صورت به زمين افتادم و بىهوش شدم . مردم گرد من آمدند .\r\nابراهيم خوّاص آن جا بود ، مردم را كنار زد و نزد من آمد و پرسيد : غذا مىخورى ؟ گفتم :\r\nشب نزديك است . گفت : نيكو مىكشيد اى مُبتديان ! قدم استوار داريد ، تا رستگار شويد . برخواست و كاسه‌اى عدس و 2 رغيف آورد و من آن‌ها را خوردم . پرسيد : باز مىخواهى ؟ گفتم : آرى ، تا سه مرتبه همان غذا را آورد . سپس پرسيد : باز مىخورى ؟\r\nگفتم : خير . آن شب تا صبح خوابيدم و از تهجّد باز ماندم . حضرت رسول - صلّى اللَّه عليه و آله و سلّم - را به خواب ديدم ، فرمود : اى بنان ! عرض كردم : « لبّيك يا رسول اللَّه ! » ؛ ( بله ، اى رسول خدا ! ) فرمود :\r\n« مَن أكل بشرّة نفس ، أعمى اللَّه عينَ قلبه . »\r\nهر كس كه با شدّت آز و حرص غذا بخورد ، خداوند چشم دل او را كور مىگرداند .\r\nاز خواب بيدار شدم ، تصميم گرفتم ، بعد از آن سير نخورم .\r\nگفتار\r\n- نيكوترين احوال اهل معرفت پنج چيز است :\r\n« الثّقة بالمضمون ، والقيام بالأمر ، والمراعاة للسرّ ، والتّخلّى من الكونين ، والتّعلّق بالحقّ . »\r\nاعتماد داشتن به آن چه ضمانت شده [ روزى 
  ] ، و بپاداشتن امر [ و دستورات حضرت حق 
  ] و مراعات كردن باطن ، خالى گشتن [ دل 
  ] از دو عالم [ دنيا و آخرت 
  ]\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nو وابستگى به [ حضرت 
  ] حق .\r\n- « الحُرّ عبد ما طمع ، و العبد حرّ ما قنع . »\r\nآزاد تا وقتى كه آز و طمع داشته باشد برده است ، و بنده تا وقتى كه قناعت داشته باشد ، آزاد است .\r\n- « من كان يسرّه ما يضرّه ، متى يفلح ؟ ! »\r\nكسى كه آن چه كه ضرر به او است او را خوشحال و شادمان مىكند ، كى رستگار مىگردد ؟ !\r\n- « إن أفردتَه بالعبوديّة ، أفردك بالعناية ، والأمر بيدك ، إن نصحتَ صآفّوك ، و إن خلطتَ خلوك ، و إن كان [ كانت 
  ] رؤية الأسباب على الدّوام قاطعةً عن مشاهدة المسبِّب ، و الإعراض عن الأسباب جملةً تؤدّى بصاحبه إلى ركوب الفواضل . »\r\nاگر او [ خدا 
  ] را به يگانگى بندگى كنى ، خداوند نيز عنايت ويژه‌اش را شامل حال تو مىكند ، و اختيار به دست توست ، اگر با آنان [ ساحت ربوبى 
  ] خيرخواهى كنى آن‌ها نيز دوست بىآلايش خواهند بود ، و اگر با آنان با آلايش و آميخته باشى ، تو را رها خواهند نمود .\r\nو به راستى كه پيوسته ديدن اسباب مانع از ديدن مسبّب مىشود ، و اعراض و روى گرداندن [ و عدم توجه 
  ] از تمام اسباب ، به آراسته شدن صاحب آن به برترين فضيلت‌ها و فرابستگىها منجر مىشود .\r\n- هم او گويد : ابوجعفر حدّاد فرجى را در مصر ملاقات نمودم ، گفتم :\r\n« إختصر لى من العلم كلِّه كلمةً واحدةً ، أنتفع بها . »\r\nتمام علم را براى من در يك كلمه مختصر كن تا از آن سود ببرم .\r\nگفت :\r\n« عليك بأخذ الأقلّ من الدّنيا ، وارضَ فيها بالذلّ . »\r\nبر تو باد به گرفتن كم‌ترين مقدار از دنيا و در آن به ذلّت و خوارى راضى و خشنود باش .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nگفتم : مرا كفايت است ، مرا كفايت است .\r\n- نيز گويد :\r\n« دخلت باديةَ تبوك ، فاستوحشتُ ، فهتفَ بىهاتف : نقضتَ العهد ، لِمَ تستوحش ؟\r\nأليس حبيبك معك ؟ »\r\nبه صحراى تبوك داخل شدم ، پس احساس تنهايى نمودم . هاتفى مرا صدا زد و گفت : عهد و پيمان [ خويش با خدا 
  ] را شكستى . چرا احساس تنهايى مىكنى ؟ آيا محبوب تو همراه تو نيست ؟ ! « 1 »\r\n\r\n( 968 ) بنت ام حسان اسديّه « 2 »\r\nاز عابدات و زاهدات و صاحب كمالات نفسانى است . سفيان ثورى - متوفى به سال 161 - با وى ملاقات نمود . گويند : آن قدر سجده كرده بود ، كه در پيشانى او آثار سجده ظاهر بود و لباس‌هاى كهنه‌اى در برداشت . سفيان خواست نامه به كسى بنويسد ، تا كمكى به وى كند . وى گفت :\r\n« تأمرنى أن أسألَ الدّنيا مَن لايملكها ؟ و عزّتُه و جلاله ، إنّى أستحيى أن أسأله الدّنيا ، و هو يملكها . »\r\nبه من دستور مىدهى كه دنيا را از كسى كه مالك آن نيست بخواهم ؟ به عزت و بزرگى خداوند سوگند كه همانا از او شرم و حيا مىكنم كه دنيا را از او كه مالك دنياست ، درخواست نمايم .\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 185 ؛ طبقات شعرانى ، ج 1 ، ص 84 ؛ حلية الأولياء ( طبقات ابونعيم ) ، ج 10 ، ص 324 . گويند از اين رو ، به او « حَمّال » گفته شده كه با آن‌كه خود را از اهل توكّل مىدانست ، سالى از سال‌ها همراه خود زاد و توشه برداشته و به سوى خانه خدا براى به جا آوردن حج حركت مىنمايد ، پيرزنى او را در صحرا مىبيند و به او مىگويد : تو حَمّالى ، نه متوكّل . از اين جا اين اسم بر او مىماند .\r\n( 2 ) . منسوب به : 1 . به قبيله‌اى به نام اسد ؛ 2 . به جدّ به نام اسد .\r\n","page_name":" 271 ","page_number":271},
  {"content":"\r\n\r\nگفتار\r\n- « كفى بالمرء جهلًا ، أن يُعجِب بعمله ، و كفى بالمرء علماً ، أن يخشى اللَّه . »\r\nبراى جاهل بودن انسان همين بس كه به عمل خود عجب آورد و براى عالم بودن او همين بس ، كه از [ عظمت 
  ] خداوند بيم داشته باشد .\r\n- « لن تنقى القلوب من الرّدى حتّى تكون الهموم كلّها فى اللَّه همّاً واحداً . »\r\nهلاكت و گمراهى پاكيزه و بىآلايش نمىگردد ، تا اين كه تمام حزن و اندوه آن‌ها در خدا ، يك همّ و غمّ گردد .\r\nمناجات\r\nچون شب مىشد ، به محلى كه براى عبادت خود تهيه كرده بود ، داخل مىشد و شروع به مناجات مىكرد . مىگفت :\r\n« إلهى ! خلا كلُّ حبيب بحبيبه ، و أنا خاليةٌ بك ، يا محبوب ! فما كان مَن سجن تسجن به من عصاك إلّاجهنّم ، و لاعذاب إلّا النّار . »\r\nبارالها ، هر دوستى با دوست خود خلوت نمود و من با تو اى محبوب ! خلوت نموده‌ام و زندانى كه شخص معصيت كار را در آن زندانى نمايى جز جهنم و عذابى جز آتش [ آن 
  ] وجود ندارد .\r\n\r\n( 969 ) مولانا بندار ارغانى « 1 »\r\nاستاد اخلاقى ابوعبداللَّه ، احمد بن ابراهيم ماتك - قرن چهارم - است .\r\n\r\n\r\n","description":"","footnote":"\r\n( 1 ) . بُندار : عمده فروش . شايد اسم و يا پيشه او و يا يكى از اجدادش بوده ، و يا معناى ديگرى داشته . براى توضيح بيشتر ، ر . ك : الانساب سمعانى و فرهنگ معين ؛ ارغانى : منسوب ارغان يا ارجان ، شهرى بزرگى از توابع اهواز ، واقع در فيما بين شيراز و اهواز .\r\n","page_name":" 272 ","page_number":272},
  {"content":"\r\n\r\n\r\n( 970 ) ابوالحسين ، بندار بن حسين بن محمد بن ملهب شيرازى\r\nعارف باللَّه و عالم به حقايق و اصول است و با جعفر حذّاء صحبت داشت و شبلى وى را بزرگ مىداشت . استاد ابوعبداللَّه خفيف بود و ميانشان مكاتباتى در مسايل مختلف برقرار شد . اصلش از شيراز و ساكن آذربايجان بود . ابوالحسين در سال 353 دار دنيا را وداع گفت .\r\nگفتار\r\n- « لاتخاصِم نفسَك ، فإنّها ليست لك ، دعها لمالكها يفعل بها ما يريد . »\r\nبا نفس خويش دشمنى نكن ، كه آن براى تو نيست ، آن را به مالكش واگذار كن ، تا هر كارى كه مىخواهد با آن بكند .\r\n- « ليس من الأدب أن تسأل رفيقك إلى أين ؟ أوفى أيش ؟ »\r\nپرسيدن از دوست كه كجا مىروى ؟ يا در چه امرى و مشغول چه كارى هستى از ادب به دور است .\r\n- « من لم يجعل قبلته على حقيقة ربّه ، فسَدَت صلاته . »\r\nكسى كه قبله‌ى خود را بر حقيقت پروردگارش قرار ندهد ، نماز او فاسد و باطل است .\r\n- « من أقبل على الآخرة ، و ركن إليها ، أحرقته بنورها ، و صار سبيكة ذهَب ينتفع به ؛ و من أقبل على اللَّه ، أحرقه بنور التّوحيد ، وصار جوهراً لا قيمة له . »\r\nكسى كه به آخرت روى آورده و به آن دل ببندد ، آخرت با نور خود ، او را مىسوزاند و مانند شمش و قطعه‌اى از طلا مىشود كه مىتوان از آن بهره برد و هر كس كه به خدا روى آورد ، خداوند او را با نور توحيد مىسوزاند و او گوهرى مىگردد كه ارزشى براى آن نمىتوان معيّن كرد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n- « من لم يترك الكلّ رسماً فى جنب الحقّ ، لايحصل له الكلّ حقيقةً ، و هو الحقّ ، سبحانه . »\r\nهر كس كه همه [ موجودات 
  ] را در كنار حق [ تعالى 
  ] رها نكند ، حقيقت كلّى كه حقّ سبحانه باشد ، براى او حاصل نمىشود .\r\n- « الجمع ما كان بالحقّ ، و التّفرقة ما كان للحقّ . »\r\nجمع آن است كه به واسطه‌ى حقّ باشد و تفرقه و جدايى آن است كه براى حقّ باشد .\r\n- « دع ما تهوى لما تؤمل »\r\nآن چه را كه دل تو مىخواهد ، براى رسيدن به آن چه كه آرزو دارى ، رها كن .\r\nبه وى گفتند : « ما هى الدّنيا ؟ » ؛ ( دنيا چيست ؟ ) گفت :\r\n« ما دنى من القلب و شغل عن الحقّ . »\r\nآن چه كه به دل نزديك باشد ، و از حق تعالى باز دارد . « 1 »\r\n\r\n( 971 ) بندار بن على ابهرى\r\nدر سال 534 قمرى چشم از جهان فرو بست و در ابهر به خاك سپرده شد .\r\n\r\n( 972 ) ابوالخير ، بندار بن يعقوب مالكى « 2 »\r\nاز اعاظم اهل معرفت و عالم به انواع علوم است . ابوعبداللَّه ، محمد بن خفيف - متوفى به سال 371 - وى را ديدار نمود .\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 281 ؛ طبقات شعرانى ، ج 1 ، ص 103 ؛ حلية الأولياء ( طبقات ابونعيم ) ، ج 10 ، ص 384 ؛ طرائق الحقائق ، ج 2 ، ص 216 .\r\n( 2 ) . مالكى : منسوب به : 1 . جدّ به نام مالك ؛ 2 . قبيله به نام مالك ؛ 3 . به مذهب فقهى اهل تسنّن كه مؤسس آن معروفِ مالك بن انس مىباشد ؛ 4 . روستاى مالكيّه واقع در كناره‌ى فرات در عراق .\r\n","page_name":" 274 ","page_number":274},
  {"content":"\r\n\r\nگفتار\r\nخفيف گويد : از وى سؤال كردم :\r\n« متى يصفوا العيش مع اللَّه ؟ »\r\nچه وقتى زندگى با خدا خالص و بىآرايش مىگردد ؟\r\nگفت :\r\n« إذا رفعت المخالفة . »\r\nوقتى كه مخالفت با خداوند بر كنار گذارده شود . « 1 »\r\n\r\n( 973 ) شرف الدّين بن يامين بن احمد بن يوسف بن احمد جامى\r\nفاضلى كامل و سالكى عامل است . حافظ كلام اللَّه بود و در زيارت حرمين به صحبت شيخ اوحد الدّين ، حامد بن ابى الفخر كرمانى - متوفى به سال 536 - رسيد و به دست وى تربيت يافت و پس از مراجعت به جام در صحبت قطب الدّين محمد « 2 » تحت تربيت قرار گرفت . « 3 »\r\n\r\n( 974 ) بو [ ابو 
  ] سعيد شيرازى\r\nاصلش از بَهْم است و با عده‌اى از اهل كمالِ آن جا چون ابوالخير ، ثقب بن عبداللَّه حبشى - متوفى به سال 383 - ياران يكديگر بودند . « 4 »\r\n\r\n\r\n","description":"","footnote":"\r\n( 1 ) . نفحات الانس ؛ رشحات عين الحياة ، شماره‌ى 299 ؛ طرائق الحقائق ، ج 2 ، ص 244 و 216 .\r\n( 2 ) . دو « قطب الدّين محمد جامى » ثبت شده است : يكى محمد بن مطهر جامى متوفى 667 ؛ كه 90 سال عمر كرد ؛ و ديگرى قطب الدّين محمد جامى متوفى 783 . ممكن است منظور اول باشد ، تا از جهت تاريخ اختلاقى حاصل نشود ؛ زيرا شرف الدّين در قرن ششم و هفتم مىزيسته است .\r\n( 3 ) . رشحات عين الحياة ، در ذكر احفاد و اعقاب شيخ احمد جامى ، شماره‌ى 432 .\r\n( 4 ) . ر . ك : ضمن شرح حال محمد ساخرى .\r\n","page_name":" 275 ","page_number":275},
  {"content":"\r\n\r\n\r\n( 975 ) شيخ بوعلى مايانى « 1 »\r\nاهل معرفت و مزارش در مايان از توابع طرقبه‌ى مشهد مقدس است . « 2 »\r\n\r\n( 976 ) بابا بهاءالدّين\r\nاز شاگردان اخلاقى و ملازمين بابا حسن ولى - متوفى به سال 610 - مزارش در سرخاب تبريز در خانقاهى است كه در آن بوده‌اند . « 3 »\r\n\r\n( 977 ) خواجه بهاءالدّين\r\n\r\n( 978 ) پير بهاءالدّين\r\nاز اولياى الهى و مزارش در قصبه‌ى مرند آذربايجان است . وى بزرگ الهى است كه مورد توجه حاجتمندان بود و مزارش در بازارچه شتربان قرار دارد . « 4 »\r\n\r\n\r\n","description":"","footnote":"\r\n( 1 ) . مايانى : منسوب به مايان ، نام جدّ يا قبيله .\r\n( 2 ) . ر . ك : شرح حال حاج ميرزا حبيب اللَّه خراسانى در اول ديوانش .\r\n( 3 ) . روضه اطهار ( تاريخ حشرى ) ، از 72 تن ملازمين بابا حسن ولى ، شماره‌ى 90 .\r\n( 4 ) . طبقات شعرانى ، ج 2 ، ص 126 ؛ كرامات الأولياء ؛ روضه اطهار ( تاريخ حشرى ) ، شماره‌ى 189 .\r\n","page_name":" 276 ","page_number":276},
  {"content":"\r\n\r\n\r\n( 979 ) پير بهاءالدّين\r\nدر تبريز به خاك سپرده شده است .\r\n\r\n( 980 ) شيخ بهاءالدّين جانپورى هندى\r\nعارف باللَّه و از مشاهير مشايخ جانپور است . مصاحبت شيخ محمد عيسى را اختيار نمود . 150 سال عمر نمود و در قرن 9 مىزيست . « 1 »\r\n\r\n( 981 ) شيخ بهاءالدّين كنبو\r\nعارفى بزرگوار و صاحب حال است كه در قرن 6 مىزيست و جمالى دهلوى به وى ارادت داشت .\r\n\r\n( 982 ) شيخ بهاءالدّين مجذوب\r\nاز اكابر اهل معرفت و صاحب مكاشفات عجيبه است . در ابتدا خطيب و از شهود قاضى بود ، سپس به جذبات الهى از آن كار دست كشيد تا اين كه در سال 920 يا 922 در مصر از دنيا رحلت كرد و نزديك بابا شعريه در خلوت‌گاه عبادت او به خاك سپرده شد . « 2 »\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . روضه اطهار ( تاريخ حشرى ) ، شماره‌ى 189 .\r\n","page_name":" 277 ","page_number":277},
  {"content":"\r\n\r\n\r\n( 983 ) شاه بهاءالدّين نور بخش\r\nعارف ربانى و صاحب علم و دانش است كه با شاه خليل اللَّه و فرزندش حبيب اللَّه ، محبّ بن برهان الدّين ، خليل اللَّه - متوفى به سال 914 - معاصر بود ، و در زمان شاه اسماعيل صفوى « 1 » از دنيا رفت . « 2 »\r\n\r\n( 984 ) مولانا بهرام دَميرى « 3 »\r\nشاگرد اخلاقى شيخ ابوالفتح واسطى - متوفى به سال 580 - است و در سفرى كه استادش به امر احمد رفاعى به اسكندريّه « 4 » نمود ، جمع كثيرى از آن جمله دميرى را راهنمايى كرد .\r\n\r\n( 985 ) بابا بهلول « 5 »\r\nشاگرد اخلاقى بابا حسن ولى - متوفى به سال 610 - است و مزارش در سرخاب تبريز در خانقاهى است كه در آن بوده‌اند . « 6 »\r\n\r\n\r\n","description":"","footnote":"\r\n( 1 ) . احتمالًا شاه اسماعيل اوّل باشد كه در 907 به سلطنت رسيد و در 930 فوت نمود و شايد شاه اسماعيل دوم مراد باشد كه در 984 به سلطنت رسيد و 985 در گذشت .\r\n( 2 ) . طرائق الحقائق ، ج 3 ، ص 55 .\r\n( 3 ) . دَميرى : منسوب به يكى از دو روستاى دَميره واقع در كناره رود نيل در نزديكى شهر دِمْياط در مصر .\r\n( 4 ) . شهر بندرى معروف واقع در مصر .\r\n( 5 ) . بهلول : 1 . خندرو ؛ 2 . شخص بزرگ و سرورى كه جامع تمام خوبىها مىباشد .\r\n( 6 ) . روضه اطهار ( تاريخ حشرى ) ، از ملازمين بابا حسن ولى ، شماره‌ى 90 .\r\n","page_name":" 278 ","page_number":278},
  {"content":"\r\n\r\n\r\n( 986 ) شيخ بهلول دهلوى\r\nبا شاه قميص بن سيد ابى الحبوت - متوفى به سال 992 - مصاحبت داشت . شيخ بهلول جامع علوم منقول و معقول بود . « 1 »\r\n\r\n( 987 ) بهلول بن عمرو « 2 »\r\n\r\n( 988 ) بابا بهلول مجذوب هندى\r\nاز مجذوبان سالك است كه در زمان سلطان فيروز شاه اخير به سر مىبرد .\r\n\r\n( 989 ) شيخ بهورو هندى\r\nصاحب كمالات انسانى و و اصل درگاه الهى و از شاگردان شيخ عبدالقدّوس است .\r\nسال 982 دار دنيا را وداع گفت . وى هندوى بيگانه از دين بود كه ناگاه جذبه الهى دامنگير وى شد و دست از حرفه صبّاغى خود بازداشت و به خدمت شيخ عبدالقدّوس آمد و مسلمان شد و به وى ارادت ورزيد .\r\n\r\n\r\n","description":"","footnote":"\r\n( 1 ) . ثمرات القدس .\r\n( 2 ) . روضات الجنّات ، ج 2 ، ص 145 .\r\n","page_name":" 279 ","page_number":279},
  {"content":"\r\n\r\n\r\n( 990 ) بىبى جه خلوتى « 1 »\r\nاز موحّدين و رابعه‌ى زمان خويش است . مزارش در محله شش گيلان « 2 » در مال مير نزديك مزار شرف الدّين طارمى است . بر سر قبرش گنبدى مختصر بود ، كه به دست روميان ويران شد . « 3 »\r\n\r\n( 991 ) دده بيرام\r\nدر عهد حاجى بكتاش ، سيد محمد رضوى - متوفى به سال 738 - در قيد حيات بود .\r\n\r\n( 992 ) بيرسمى\r\nاستاد اخلاقى ابوالحسين بن حبّان جمّال - قرن 3 - مىباشد .\r\n\r\n( 993 ) بىبى يك [ بى بيك 
  ] مرويّه\r\nشيخ ابوسعيد ابوالخير - متوفى به سال 440 - وى را ديدار نمود و درباره‌ى وى مىگويد : در مرو بوديم ، پيرزنى بود او را بىبيك مىگفتند ، نزديك ما آمد ، و گفت : اى\r\n\r\n\r\n","description":"","footnote":"\r\n( 1 ) . خَلوتِى : منسوب به طريقه‌ى خَلْوَتِيّه ، از طريقه‌هاى اهل معرفت كه در سوريّه و مصر رواج دارد .\r\n( 2 ) . شش گيلان / شش كلان : از محله‌هاى شهر تبريز كه از شمال و مغرب به سرخاب متصل است .\r\n( 3 ) . روضه اطهار ( تاريخ حشرى ) ، شماره‌ى 26 .\r\n","page_name":" 280 ","page_number":280},
  {"content":"\r\n\r\nابو سعيد ! به تظلّم آمده‌ام . گفتم : بر گوى . گفت : مردمان دعا مىكنند ما را يك نفس به ما باز نگذار ، سى سال است مىگويم : مرا يك طرفة العين به من بازگذار ، تا ببينم كه من كيم ، يا من خود هستم ، هنوز اتّفاق نيفتاده است . « 1 »\r\n\r\n( 994 ) بيضاء بنت مفضّل\r\nگفتار\r\nاحمد بن ابى الحوارى - متوفى به سال 230 - گويد : از اسماء رمليّه كه از متعبّدات و مجتهدات بود ، شنيدم كه مىگفت :\r\n« سألتُ البيضآء بنتَ المفضّل ، فقلتُ : يا أختى ! هل للمحبّ دلآئل يُعرف بها ؟\r\nقالت : يا اختى ! والمحبّ للسيّد يخفى ، لو جهد المحبّ للسّيّد أن يخفى ، ما خفى .\r\nقلتُ : فصفيه لى فى أخلاقه و طعامه و شرابه و نومه و يقظته و حركاته . قالت :\r\nبلى ، قد أكثرتِ علىَّ ، و لكن سأصف لك من ذلك ما قدّرتِ عليه : لو رأيتِ المحبّ للَّه ، لرأيتِ عجباً عجيباً ، من واله ما يقرّ على الأرض ، طائر متوحّش ، أنسُه فى الوحدة ، قد منع الرّاحة وَلَهاً بذكر المحبوب ، و طعامه الحبّ عن الجوع ، [ و 
  ] شربه الحبّ عندالظماء ، و نومه الفكرة فى الوصلة ، و يقظته المبادرة فى الغفلة ، ليس له هدو ، و لايميل إلى سلو ، إن عزى لم‌يتعزّ ، و إن صبر لم يتصبّر ؛ فهو الدّهر منكّس لاتغيّرُه الأيّام ، و لايملُّ من طول الخدمة للَّه ، إذا ملَّ الخدّام ، حتّى يصير من محبّته و طولَ خدمته فى درج الشّوق ، فيقرّ قراره ، وتخمد ناره ، و\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 606 .\r\n","page_name":" 281 ","page_number":281},
  {"content":"\r\n\r\nيطفئ شررَه ، و يقلّ همّه ، و تواصل أحزانه . »\r\nاز بيضا ، دختر مفضّل ، پرسيدم كه اى خواهر من ! آيا براى محبّ نشانه‌هايى وجود دارد كه با آن‌ها شناخته شود ؟ گفت : اى خواهر من ! عاشقِ مولى خود را مخفى مىدارد ، ولى هر چه كوشش كند كه خود را مخفى بدارد ، پنهان نمىماند . گفتم :\r\nاخلاق و خوردن و نوشيدن و خواب و بيدارى و حركت‌هاى او را براى من توصيف نما . گفت : آرى بسيار گفتى ، ليكن آن مقدار از اين‌ها را كه توان آن را دارم ، براى تو توصيف مىكنم : اگر عاشق خدا ببينى ، بىگمان چيز شگفت و عجيبى را خواهى ديد ، سرگشته‌اى است كه نمىتواند بر روى زمين قرار گيرد ، [ مانند 
  ] پرنده‌ى وحشت زده است ، كه انس او در تنهايى است و به خاطر وله و سرگشتگى به محبوب راحتى از او گرفته شده ، خوراك و غذاى او از شدت محبت و دوستى حضرت حق است ، [ و 
  ] نوشيدنى او هنگام تشنگى ، محبت است و خوابيدن او تفكر در وصل محبوب و بيدارى وى شتافتن [ به بر طرف كردن 
  ] غفلت مىباشد ، و سكون و آرامشى براى او نيست ، و ميلى به فراموشى [ حضرت حق 
  ] ندارد ، اگر دلدارى دهند دل او آرام نمىگيرد و چون امر به صبر و شكيبايى شود ، صبر و شكيبايىپذير نيست ، پس او در طول روزگار سرافكنده است و روزها او را دگرگون نمىكنند و نمىتوانند تغييرى در او به وجود آورند ، و هرگاه خدمت كنندگان خسته و كوفته شوند ، او از خدمت بندگى كردن طولانى براى خدا خسته نمىشود ، تا اين كه به علّت محبت و بندگى طولانى در پله‌ها و درجات شوق قرار گرفته و آرام گيرد و آتش او فروكش نموده و آتش‌پاره‌ها و جرقه‌هاى او خاموش گشته و همّ و غم‌ّاش اندك ، و ناراحتىها و اندوه‌هايش پيوسته گردد . « 1 »\r\n\r\n\r\n","description":"","footnote":"\r\n( 1 ) . حلية الأولياء ( طبقات ابونعيم ) ، ج 10 ، ص 13 .\r\n","page_name":" 282 ","page_number":282},
  {"content":"\r\n\r\n\r\n( 995 ) حاجى بابا بيگ اسد آبادى « 1 »\r\nاز سالكين راهرو و آگاه است كه دست ارادت به زين العابدين ، رحمتعلى شاه - متوفى به سال 1278 - داد . « 2 »\r\n\r\n\r\n","description":"","footnote":"\r\n( 1 ) . منسوب به اسدآباد : 1 . شهرى واقع در غرب همدان ؛ 2 . روستايى از توابع بَيْهَق سبزوار يا نيشابور .\r\n( 2 ) . طرائق الحقائق ، ج 3 ، ص 199 .\r\n","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n\r\n\r\nحرف « پ »\r\n\r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n\r\n( 996 ) پادشاه چينى\r\nاز اهل اللَّه ، صاحب ترك و تجريد و از شاگردان اخلاقى اخى سعد الدّين ، محمود بن ابى القاسم تبريزى - متوفى به سال 570 - است مزارش در سر قلّه‌اى معين معروف به قله اخى سعد الدّين جنب مزار استادش قرار دارد .\r\nحكايت\r\nدر علت آن كه ترك و تجريد را اختيار نمود و دست از سلطنت كشيد گفته‌اند كه : اخى سعد الدّين هنگام سياحت گذارش به چين افتاد و در حال سير دريا چيز نفيسى در دست داشت . كه در دريا افتاد و غوّاصان از بيرون آوردن آن عاجز گشتند . پادشاه متألّم و متأسّف شد . آن مرد بزرگ به ماهيان خطاب مىكند ، پس از ساعتى آن شيىء نفيس را بيرون آورده و به خدمتش عرضه مىدارند . پادشاه از مشاهده‌ى اين امر بىقرار گشته و از ارادتمندان وى مىشود و با سعدالدّين به تبريز مىآيد و ترك سلطنت مىكند . « 1 »\r\n\r\n( 997 ) پادشاه خاتون زوجه‌ى پير شيخ علىّ بن تاج صبيّه‌ى يعقوب پادشاه\r\nعارف بزرگوارى است كه در اثر صحبت پير شيخ به كمالات نايل گشت و قبل از\r\n\r\n\r\n","description":"","footnote":"\r\n( 1 ) . روضه اطهار ( تاريخ حشرى ) ، شماره‌ى 34 .\r\n","page_name":" 287 ","page_number":287},
  {"content":"\r\n\r\nوى از دنيا رفت . مزارش در پاى قلعه كجيل تبريز در طرف شرقى شارع دروازه سرد رود ، نزد شوهرش پير شيخ واقع است . « 1 »\r\n\r\n( 998 ) پادشاه زاده جوان « 2 »\r\nبا ذوالنّون مصرى - متوفى به سال 248 - ملاقات نمود و از كلام وى متنبّه گشت و از برجستگان شد . « 3 »\r\n\r\n( 999 ) پرتوى تونتاب « 4 »\r\nاز شعراء عُشّاق و از سالكين آگاه و معاصرين شاه خليل اللَّه - متوفى به سال 775 - ، و فرزندش - متوفى به سال 914 - است . علامه دوانى وى را ستوده و گفته :\r\n« ما رأيتُ أتمّ مسكنةً منه ، و عندى من السّالكين . »\r\nهيچ كس مسكين‌تر و بيپچاره‌تر از او نديدم ، در نزد من او از سالكين مىباشد .\r\nدر جوار سعدى شيرازى مدفون است و غزليّات و ساقى نامه از وى بر جاى مانده است . « 5 »\r\n\r\n\r\n","description":"","footnote":"\r\n( 1 ) . روضه اطهار ( تاريخ حشرى ) ، شماره‌ى 138 ، در ضمن شرح حال شوهرش .\r\n( 2 ) . ذكر ملاقات وى را در احوال ذوالنّون آورده‌ايم .\r\n( 3 ) . ر . ك : شرح حال ذوالنّون مصرى .\r\n( 4 ) . تونتاب : كسى را كه عهده‌دار گرم كردن خزينه‌ى حمّام است .\r\n( 5 ) . طرائق الحقائق ، ج 3 ، ص 57 .\r\n","page_name":" 288 ","page_number":288},
  {"content":"\r\n\r\n\r\n( 1000 ) پِرْزيل\r\nاز كبار اوليا ، و به غايت بزرگوار و عالى مقدار است . مزارش در قريه بنس از نواحى تبريز در مزار باله حسن « 1 » كه معاصر با وى بود قرار دارد . « 2 »\r\n\r\n( 1001 ) پسر رئيس حلّه « 3 »\r\nحكايت\r\nابوالعبّاس ارزيزى حكايت كند كه ابوالحسن عبّادانى گفت : با درويشى به بصره آمديم و چيزى براى خوردن نداشتيم . چند روزى بدين منوال بر ما گذشت . روزى شخصى پيدا شد ، قدرى پول به هر كدام از ما داد ، من سهم خود را به رفيقم دادم ، چيزى خريده خورديم . قدرى راه آمديم تا به دريا رسيديم ، رفيقم پول خود را به ملّاح داد و سوار شديم . دو روز در كشتى بوديم ، درويشى در كنجى نشسته و سر به گريبان فرو برده بود ، قدرى نماز به جاى مىآورد و دوباره سر به گريبان فرو مىبرد . نزد او رفتيم و گفتيم : ما دوستان توييم ، چنان چه كارى دارى ، بگو . گفت : گويم . فردا نماز پيشين از دنيا مىروم از ملّاح درخواست كنيد شما را به كنار ساحل برد و اگر لازم شد از اين جامه من به وى دهيد ، چون وارد ساحل شديد ، درختستانى مىبينيد ، در ميان آن درختان ، درخت بزرگى است ، تمام وسايل دفن و كفن من در آن مهيّاست ، مرا همان جا دفن كنيد ، و لباس‌هايم را برداريد . به محلّه‌اى خواهيد رسيد ، جوانى ظريف و لطيف ، لباس‌هاى مرا\r\n\r\n\r\n","description":"","footnote":"\r\n( 1 ) . باله : در لغت تازى ، يعنى بزرگ و جوانمرد و صاحب ايثار .\r\n( 2 ) . روضه اطهار ( تاريخ حشرى ) ، شماره‌ى 174 .\r\n( 3 ) . حِلّه : شهرى واقع در عراق فيما بين كوفه و بغداد در ساحل رود فرات .\r\n","page_name":" 289 ","page_number":289},
  {"content":"\r\n\r\nطلب خواهد كرد ، آن‌ها را به وى دهيد . چون فردا شد ، جريان همان طورى كه گفته بود واقع گرديد و ما به دستورش عمل كرديم ، چون به آن جوان رسيديم ، از ما وديعت خواست . لباس‌ها را به او داديم و سؤال كرديم : او كه بود و تو كه هستى و اين قصه چيست ؟ گفت : وى درويشى بود و ارث طلب مىكرد ، مرا به او نمودند ، شما ميراث را به من بدهيد و برويد . چون جامه‌ها را به وى داديم ، جامه‌ى خود را از تن درآورد و آن جامه‌ها را بپوشيد ، سپس لباس خود را به ما داد و ناگهان از نظر ما غايب گشت . دو روز در مسجد حلّه بوديم ، چيزى نيافتيم ، پس آن جامه را به رفيقم دادم تا بفروشد و غذايى بياورد . چيزى نگذشت ديدم جمعيّتى به وى آويخته و مىآيند و مرا نيز بگرفتند و كشيدند . پرسيدم : جريان چيست ؟ گفتند : امروز سه روز است پسر رئيس حلّه پيدا نيست . جامه‌ى وى را با شما مىبينيم ، ما را نزد رئيس بردند ، از ما پرسيد : پسر من كجاست ؟ جامه‌ى وى براى چه نزد شماست ؟ جريان را از اوّل تا به آخر گفتيم . وى بگريست و روى به آسمان كرد و گفت : الحمدللَّه ! كه از صلب من چنين فرزندى آمد كه حق تعالى را سزاست . « 1 »\r\n\r\n( 1002 ) شيخ پنجوى سنبهلى هندى\r\nجامع علوم ظاهرى و باطنى و صاحب رياضات و مجاهدات شاقّه است . چون جذبه الهى وى را گرفت ، ترك تعليم و تعلّم نمود و سر به صحرا و كوهستان گذاشت .\r\nگاهى خدمت علاءالدّين دهلوى مىرسيد در ابتدا مصاحبت با شيخ عزيزاللَّه تلنبهى داشت . تاريخ وفات وى را كلمه درويش دانشمند گفته‌اند . « 2 »\r\n\r\n\r\n","description":"","footnote":"\r\n( 1 ) . رشحات عين الحياة ؛ نفحات الانس ، شماره‌ى 163 .\r\n( 2 ) . ثمرات القدس .\r\n","page_name":" 290 ","page_number":290},
  {"content":"\r\n\r\n\r\n( 1003 ) پير الياس اماسى\r\nعارف باللَّه و صاحب مجاهدات و رياضات و كرامات است و با عارف باللَّه صدرالدّين شيروانى مصاحبت داشت و بعد از وى به تربيت سالكين پرداخت . اماسى در سلطنت محمد بن بايزيد خان مىزيست . « 1 »\r\n\r\n( 1004 ) پير پاره دوز\r\nاز اهل كمال و مزارش در محلّه جهانبار اصفهان است .\r\n\r\n( 1005 ) پير پرنده\r\nاز زمره‌ى عرفا و اخيار است كه در قرن هشتم مىزيست . علّت ملقّب شدنش به اين اسم ، آن بود كه مىتوانست پرواز كند . مزارش در حدود مسجد نمكى تبريز قرار دارد .\r\n\r\n( 1006 ) پير تاج\r\nاهل معرفت و صاحب ترك و تجريد و رياضت‌ها و مجاهدات و فتوحات و از\r\n\r\n\r\n","description":"","footnote":"\r\n( 1 ) . كرامات الأولياء .\r\n","page_name":" 291 ","page_number":291},
  {"content":"\r\n\r\nشاگردان اخلاقى اسماعيل سيسى است . ابتدا مردى تاجر بود و خدمت مولانا محمد شيرين مغربى - متوفى به سال 809 - مىرسيد ، چون سخنان و صحبت مولانا در وى اثر كرد ، وى را خدمت مولانا سيسى برد . مزارش در تبريز در محلّه مهاد مهين در مقابل مزار خواجه على شاه است . « 1 »\r\n\r\n( 1007 ) جمال الدّين پير جمال شيرازى عجمى « 2 »\r\nاز اكابر عارفين و صاحب كرامات است كه بعد از سال 880 دار دنيا را در بيت المقدس وداع گفت . « 3 »\r\n\r\n( 1008 ) پير و جوان مجهول\r\nابوعبداللَّه ، محمد بن خفيف شيرازى - متوفّى 371 قمرى - ملاقات خود را با ايشان ذكر كرده . به شرح حال وى رجوع شود .\r\n\r\n( 1009 ) پير حاجات\r\nاز اخيار و ابرار و مزارش در يزيچه از بلوك لنجان « 4 » است .\r\n\r\n\r\n","description":"","footnote":"\r\n( 1 ) . روضه اطهار ( تاريخ حشرى ) ، شماره‌ى 73 .\r\n( 2 ) . عجمى : منسوب به 1 . عجم و بلاد فارس ؛ 2 . كسى كه نمىتواند به خوبى عربى سخن بگويد .\r\n( 3 ) . كرامات الأولياء .\r\n( 4 ) . لِنجان / خان لِنجان : شهرى در اطراف اصفهان كه اكنون دهستانى است در دو سوى زاينده رود ، قسمت بالاى رودخانه را لنجان بالا ، و قسمت پايين آن را لنجان پايين مىگويند .\r\n","page_name":" 292 ","page_number":292},
  {"content":"\r\n\r\n\r\n( 1010 ) پيرداد\r\nابو سعيد ابوالخير - متوفى به سال 440 - ملاقات خود را در يكى از اسفار با اهل دهى و سؤال از بزرگان آن ده ذكر نموده ، جريان ملاقات وى را در ترجمه ابوسعيد فضل اللَّه ذكر كرديم .\r\n\r\n( 1011 ) پيرزن خميده\r\nعبداللَّه مبارك - متوفى به سال 181 - جريان ملاقات خود را در صحرا با وى نقل كرده ، به شرح حال وى رجوع شود .\r\n\r\n( 1012 ) پيرزن مجهوله\r\nسهل بن عبداللَّه - متوفى به سال 273 يا 283 - گويد : وقتى در بيابان مىرفتم ، پيرزنى را ديدم كه مىآيد ، دستمالى بر سر و عصايى در دست . گمان كردم از قافله باز مانده ، دست در جيب كردم تا چيزى به وى دهم كه زاد راه خود قرار دهد و به مقصود برسد .\r\nانگشت تعجّب به دندان گرفت و دست خود به طرف آسمان كرد و مشتى زر بگرفت و گفت : تو از جيب مىگيرى من از غيب ، اين بگفت و ناپديد گشت . من در حسرت بماندم تا آن كه به كعبه رسيدم ، در عالم مشاهده ديدم كعبه به دور سر آن پيرزن طواف مىكند . چون چشمم به آن زن خورد ، گفت : اى سهل ! هر كه قدم بردارد تا جمال كعبه را بيند ، كعبه را طواف كند ؛ اما هر كه قدم از خودى خود برگيرد تا جمال حق بيند ، كعبه را گرد وى بايد طواف كردن . « 1 »\r\n\r\n\r\n","description":"","footnote":"\r\n( 1 ) . ر . ك : شرح حال سهل .\r\n","page_name":" 293 ","page_number":293},
  {"content":"\r\n\r\n\r\n( 1013 ) پير صرّاف\r\nابو سعيد ابى الخير - متوفى به سال 440 - جريان ملاقات خود را با وى ذكر كرده ، به شرح حال وى رجوع شود . « 1 »\r\n\r\n( 1014 ) مولانا پير فارسى « 2 »\r\nاز بزرگان اهل معرفت و صاحب كرامات و از تلامذه اخلاقى شريف حمزه عقيلى - قرن سوم - است .\r\n\r\n( 1015 ) پيرمرد مجهول\r\nسفيان بن عينيه - متوفى به سال 198 - مىگويد : وقتى در حين طواف پيرمردى را ديديم كه اشراف بر جمعيّت داشت و قيافه‌اى جذّاب . هر كدام به يكديگر گفتيم : از قيافه وى پيداست كه از اهل علم باشد ! به دنبالش رفتيم تا طوافش تمام شد و به مقام آمد ، دو ركعت نماز خواند و دعا كرد ، سپس متوجه ما شد و گفت :\r\n« هل تدرون ماذا قال ربّكم ؟ »\r\nآيا مىدانيد كه پروردگار شما چه فرموده ؟\r\nگفتيم :\r\n\r\n\r\n","description":"","footnote":"\r\n( 1 ) . ر . ك : شرح حال ابى الخير .\r\n( 2 ) . فارسى / فارسيّه : منسوب به فارس ناحيه و استانى معروف واقع در جنوب ايران .\r\n","page_name":" 294 ","page_number":294},
  {"content":"\r\n\r\n« ماذا قال ربنا ؟ »\r\nپروردگار ما چه فرموده ؟\r\nگفت :\r\n« قال ربّكم : أنا المَلِك أدعوكم إلى أن تكونوا ملوكاً . »\r\nپروردگار شما فرموده : من پادشاه و سلطان هستم ، شما را دعوت مىكنم به اين كه شما نيز سلطان گرديد .\r\nسپس باز به طرف قبله متوجه شد و دعاهايى بخواند و باز متوجه ما شد و گفت : « هل تدرون ماذا قال ربّكم ؟ »\r\nآيا مىدانيد پروردگارتان چه فرموده است ؟\r\nگفتيم :\r\n« و ماذا قال ربّنا يرحمك اللَّه ! »\r\nخدا تو را رحمت كند ! پروردگار ما چه فرموده است ؟\r\nگفت :\r\n« قال ربّكم : أنا الحىّ الّذى لايموت ، أدعوكم إلى أن تكونوا أحيآءً لا تموتون . »\r\nپروردگار شما فرموده است : من زنده‌اى هستم كه نمىميرم ، شما را نيز دعوت مىكنم به اين كه زنده‌اى گرديد كه هرگز نميريد .\r\nدر مرتبه سوم باز متوجه قبله شد و دعاهايى خواند و متوجه ما شد و گفت : « هل تدرون ماذا قال ربّكم ؟ » گفتيم :\r\n« ماذا قال ربّنا ؟ حدّثنا رحمك اللَّه ! »\r\nپروردگار ما چه چيزى فرموده است ؟ به ما بگو خدا تو را رحمت كند .\r\nگفت :\r\n« قال ربّكم : أنا الذى إذا أردت شيئاً ، كان ؛ أدعوكم إلى أن تكونوا به حال ، إذا\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nأردتم شيئاً ، كان لكم . »\r\nپروردگار شما فرموده است : من آن خدايى هستم كه هرگاه چيزى را بخواهم ، موجود مىشود ، شما را نيز دعوت مىكنم به اين كه به گونه‌اى باشيد كه هر وقت چيزى را خواستيد ، براى شما موجود شود .\r\nپس از آن رفت و ديگر وى را نديديم . « 1 »\r\n\r\n( 1016 ) مولانا پير ملاميّه\r\nاستاد اخلاقى ميموورى ، مشهور به پير قنديل چراغ كش ، بابا حسن ولى - متوفى به سال 610 - است .\r\n\r\n\r\n","description":"","footnote":"\r\n( 1 ) . ر . ك : شرح حال سفيان .\r\n","page_name":" 296 ","page_number":296},
  {"content":"\r\n\r\n\r\nحرف « ت »\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\n( 1017 ) بابا تاج الدّين\r\nشاگرد اخلاقى و از ملازمين بابا حسن ولى - متوفى به سال 610 - است . « 1 »\r\n\r\n( 1018 ) شيخ تاج الدّين تبادكانى « 2 »\r\nاز شاگردان اخلاقى شيخ غلامعلى - قرن 9 - مىباشد .\r\n\r\n( 1019 ) تاج الدّين بن جلال الدّين بدايونى « 3 »\r\nدر فطانت و علم و درايت و تقوى و حسن اخلاق و اخلاص آيتى عظيم است كه در رياضت و مجاهده يد بيضايى داشت . صاحب خوارق و كرامات بسيار بود و مزارش در سرخاب تبريز در خانقاهى است كه در آن بوده‌اند . « 4 »\r\n\r\n\r\n","description":"","footnote":"\r\n( 1 ) . روضه اطهار ( تاريخ حشرى ) ، شماره‌ى 90 .\r\n( 2 ) . تبادكانى : منسوب به تبادكان يا تبدك ، روستايى از توابع مشهد .\r\n( 3 ) . بداونى / بدايونى : ظاهراً بديانونى است : منسوب به بديانه از روستاهاى نسف .\r\n( 4 ) . ثمرات القدس .\r\n","page_name":" 299 ","page_number":299},
  {"content":"\r\n\r\n\r\n( 1020 ) شيخ تاج الدّين ذاكر\r\nصاحب كمال و ولايت است كه به جمال و نورانيّت و وقار و اخلاق جميله آراسته بود به طورى كه گويا هر موى او صدا مىزد كه : « هذا ولى اللَّه . » ؛ ( اين ولىّ و دوست خداست . ) شاگردان زيادى داشت و 25 سال ، پهلوى خود را زمين نگذاشت و 40 سال نماز صبح را با وضوى نماز عشاء مىخواند . در سال 920 از دنيا رحلت كرد و در محل عبادت و گوشه‌گيرى خويش به خاك سپرده شد . « 1 »\r\n\r\n( 1021 ) سيد تاج الدّين سيستانى « 2 »\r\nشاگرد اخلاقى ، صاحب اجازه و از نوّاب سيد نعمت اللَّه ولىّ - متوفى به سال 834 - است . « 3 »\r\n\r\n( 1022 ) تاج الدّين شريعتمدار كرمانى\r\nاز شاگردان شاه نعمة اللَّه ولى - متوفى به سال 836 - مىباشد . « 4 »\r\n\r\n( 1023 ) تاج الدّين كندرى « 5 »\r\n\r\n\r\n","description":"","footnote":"\r\n( 1 ) . طبقات شعرانى ، ج 2 ، ص 117 .\r\n( 2 ) . سجستان / سختيان / سيستان : منطقه‌اى بزرگ كه اكنون در ايران و افغانستان مشتركاً واقع است .\r\n( 3 ) . ر . ك : شرح حال سيد نعمت اللَّه .\r\n( 4 ) . طرائق الحقائق ، ج 3 ، ص 199 .\r\n( 5 ) . كُنْدُرى : 1 . فروشنده‌ى كندر ؛ 2 . منسوب به كُنْدُر ، روستايى از توابع : الف . قزوين ؛ ب . نيشابور .\r\n","page_name":" 300 ","page_number":300},
  {"content":"\r\n\r\n\r\n( 1024 ) بى بى تاج لاهورى « 1 »\r\nدر كمالات هم‌چون خواهرش ، بى بى حاج لاهورى است و پس از آمدن لشگر امير تيمور به لاهور به دعاى خواهرش هر دو دار دنيا را وداع گفتند . « 2 »\r\n\r\n( 1025 ) تحفه عابده\r\nصاحب شورى عجيب بود ، سرّى سقطى - متوفى به سال 257 - كه به ديدار وى نايل آمد مىگويد : شبى خوابم نيامد و قلق و اضطرابى عجيب داشتم ، چنان كه از تهجّد محروم ماندم . چون نماز بامداد كردم ، بيرون رفتم و به هر جا كه گمان مىبردم شايد از آن اضطراب تسكينى حاصل شود ، گذر كردم ، هيچ سودى نداشت . آخر گفتم : به تيمارستان بگذرم و اهل ابتلاء را ببينم ، شايد بترسم و منزجر شوم . چون به تيمارستان درآمدم ، دل من بگشاد و سينه من منشرح شد ، ناگاه كنيزكى ديدم بسيار تازه و پاكيزه و جامه‌هاى فاخر پوشيده ، بوىِ خوش از او به مشام من رسيد ، منظرى زيبا و جمالى نيكو داشت ، به هر دو پاى و دو دست دربند بود . چون مرا ديد ، چشمها پر آب كرد و شعرى چند بخواند . به صاحب تيمارستان گفتم : اين كيست ؟ گفت : كنيزكى است ، ديوانه شده ، خواجه‌ى وى ، وى را دربند كرده است تا مگر به اصلاح آيد . چون سخن صاحب تيمارستان را شنيد ، گريه راه گلويش را گرفت ، سپس اين ابيات را بخواند :\r\n معشر النّاس ! ما جننتُ ، و لكن * أنا سكرانه ، و قلبى صاحى \r\nاى گروه مردم ! من ديوانه نشده‌ام ، و ليكن ، من مست اويم ، و دلم هوشيار است .\r\n\r\n\r\n","description":"","footnote":"\r\n( 1 ) . لاهورى : منسوب به لاهور شهرى قديمى واقع در شمال شرقى پاكستان .\r\n( 2 ) . ثمرات القدس .\r\n","page_name":" 301 ","page_number":301},
  {"content":"\r\n\r\n أغللتم يدى ، و لم آتِ ذنباً ؟ * غيرَ جَهدى فى حبّه وافتضاحى \r\nآيا دست‌هاى مرا با زنجير بسته‌ايد ، با آن كه گناهى جز تلاش و كوشش در\r\nمحبت او [ محبوبم 
  ] و رسوايىام مرتكب نشده‌ام ؟ !\r\n أنا مفتونة بحبّ حبيب * لستُ أبغى عن بابه من براح \r\nمن به محبت محبوبى فريفته گشته‌ام ، كه هرگز از در او [ به جاى ديگر 
  ] نمىروم .\r\n فصلاحِى الّذى زعمتم ، فسادى * و فساد [ ى 
  ] الذى زعمتم ، صلاحى \r\nپس صلاحى را كه شما گمان مىكنيد ، [ مايه‌ى 
  ] فساد و تباهى من است ، و\r\nفسادى كه شما گمان مىكنيد ، [ مايه‌ى 
  ] صلاح من است .\r\n ما على مَن أحبَّ مولى الموالى * وارتضاه لنفسه ، مِن جناحى \r\nبر كسى كه آقاى آقايان را دوست بدارد و او را براى خودش برگزيند و به او\r\nخشنود گردد ، گناهى نيست .\r\nسخن وى مرا بسوخت و به اندوه و گريه درآورد ، چون آب چشم من بديد ، گفت :\r\nاى سَرىّ ! اين گريه است بر صفت او ، چون باشد اگر او را بشناسى چنان كه حقِّ معرفت او است . سپس بى خود شد ، چون به خود آمد ، گفتم : اى جاريه ! گفت : لَبّيك اى سَرىّ ! گفتم : مرا از كجا مىشناسى ؟ گفت : جاهل نشدم از آن زمان كه وى را بشناختم . گفتم :\r\nمىشنوم كه به او اظهار محبت مىكنى ؟ كه را دوست مىدارى ؟ گفت : آن كس را كه شناسا گردانيد ما را به نعمت‌هاى خود و منّت نهاد بر ما به عطاياى خود ، او كه به دل‌ها قريب است و سائلان را مجيب . گفتم : تو را اين جا كه محبوس كرده است ؟ گفت : اى سرّى ! حاسدان با هم يارى كردند . بعد از آن شهقه‌ى بزد كه من گمان كردم جان داده ، چون به خود آمد ، بيتى چند مناسب حال خود خواند . به صاحب تيمارستان گفتم : وى را رها كن . او نيز درخواست من را اجابت نمود و دختر را آزاد ساخت ، گفت : هر جا كه مىخواهى برو . گفت : اى سرىّ ! به كجا روم ؟ مرا جاى رفتن نيست آن كه حبيب دل من است ، مرا مملوك بعضى از مماليك خود قرار داده ، اگر مالك من راضى شود بروم ، و الّا\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nصبر كنم . گفتم : واللَّه ، كه وى از من عاقل‌تر است . ناگاه خواجه وى به تيمارستان آمد و صاحب تيمارستان را گفت : تحفه كجاست ؟ گفت : داخل است و شيخ سرّى نيز نزد او است . با خوشحالى داخل شد و به من سلام كرد و مرا تعظيم بسيار نمود . گفتم : اين كنيزك اولىتر است از من به تعظيم چرا وى را محبوس ساخته‌اى ؟ گفت : از گفتار بسيارى كه مىگويد ، معلوم است عقل وى از دست رفته ، به علاوه نمىخورد ، نمىآشامد و نمىخوابد و مرا نيز نمىگذارد كه بخوابم ، فكر و گريه بسيار مىكند . تمام بضاعت من او است ، به 20000 درهم وى را خريدارى كرده‌ام و اميد آن بسته بودم كه از بهاى وى مرا سودى حاصل شود ، چون داراى كمال است . گفتم : آن چيست ؟ گفت :\r\nمطربه است . پرسيدم : چند وقت است كه اين ابتلاء براى وى پيدا شده ؟ گفت : يك سال .\r\nگفتم : ابتداى آن چه بود ؟ گفت : عوُد در كنار داشت و به اين ابيات تغنّى مىكرد :\r\n و حقّك لانقضت الدّهر عهداً * و لا كدرت بعد الصّفو ودّاً \r\nبه حق تو سوگند ، كه هرگز روزگار نمىتواند پيمان [ من با تو را بشكند 
  ] ، و\r\nنمىتواند مهر و محبت [ من نسبت به تو 
  ] را بعد از ناب و بىآلايش بودنش ،\r\nآميخته و تيره گرداند .\r\n ملأت جوانحى والقلب وجداً * فكيف ألذّ واسئلو و أهدا ؟ \r\nاعضا و جوارح و دل من از وجد و محبّت [ تو 
  ] پر شده است . پس چگونه [ از\r\nچيزى غير تو 
  ] لذت برده و تو را فراموش كنم و آرام و ساكن باشم .\r\n فيامن ليس بى مولىً سواه ! * أراه تركتَنى فى النّاس عبداً \r\nپس اى كسى كه براى من مولايى غير تو نيست ! مىبينم كه مرا در ميان مردم به\r\nصورت بنده رها كرده‌اى .\r\nپس از آن برخواست ، و عود بشكست و به گريه درآمد . ما وى را به محبّت كسى متّهم كرديم اما معلوم شد كه از آن اثرى نبود . يعنى از تحفه پرسيدم : حال چنين است ؟ با دل خسته و زبان شكسته گفت :\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n خاطبنى الحقُّ من جنانى * فكان وعظى على لسانى \r\nحضرت حق از طريق دلم مرا مورد خطاب قرار داد و لذا پند و اندرز بر زبان من\r\nجارى شده است .\r\n قرّبنى منه بعدَ بُعدٍ * و خصَّنى اللَّه واصطفانى \r\nبعد از دور بودن [ بسيار من از او 
  ] به خود نزديكم گردانيد ، و خداوند مرا\r\nمخصوص و از ويژگان درگاه خود قرار داد و برگزيد .\r\n أجبتُ لمّا دُعيتُ طوعاً * ملبّياً للّذى دعانى \r\n[ و 
  ] هنگامى كه فراخوانده شدم از روى ميل و اختيار پاسخ [ مثبت 
  ] دادم ، در\r\nحالى كه به كسى كه مرا دعوت نمود آرى و لبيك گفتم .\r\n و خفتُ ممّا جنيتُ قدماً * فوقع الحبّ بالأمانى \r\nو از جنايت‌هايى كه پيش از اين انجام دادم ، ترس و بيم داشتم ، پس محبّت و\r\nدوستى با آرزوها [ ى من نسبت به حق 
  ] ترس و بيمم را از بين برد .\r\nبه صاحب كنيزك گفتم : بهاى او بر من است و زياده نيز مىدهم . آواز برداشت و گفت : وافقراه ! تو از كجا چنين پولى را خواهى داد ؟ تو مرد درويشى . گفتم : تعجيل مكن ، همين جا باش ، تا بهاى وى را بياورم . گريان كنان از پيش آنان رفتم و به خدا سوگند كه يك درم و يك دينار نزد من نبود ، پس شب در تنهايى و متحيّر تضرّع مىكردم و نمىتوانستم چشم بر هم گذارم و مىگفتم : اى پروردگار من ! تو پنهان و آشكار مرا مىدانى ، من اعتماد بر فضل تو كردم ، مرا رسوا مكن . ناگاه كسى در زد . گفتم :\r\nكيست ؟ گفت : يكى از احباب . چون در بگشادم ، مردى را ديدم با چهار غلام و شمعى در دست . گفت : اى استاد ! اجازه مىدهى داخل شوم ؟ گفتم : آرى ، چون در آمد ، گفتم :\r\nكيستى ؟ گفت : احمد بن مثنّى ، به خواب ديدم ، هاتفى مىگويد : پنج بدره بردار و پيش سرّى بره و نفس وى را به آن خوش كن تا تحفه را بخرد ، كه خدا را با تحفه عنايتى است .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nچون اين سخن را از او شنيدم ، سجده شكر كردم به خاطر عنايتى كه از نعمت الهى نصيبم گشت . تا صبح منتظر نشستم ، پس نماز صبح بيرون آمدم ، و دست وى [ ابن مثنّى 
  ] را گرفتم و به تيمارستان رفتيم . صاحب تيمارستان چپ و راست مىنگريست ، چون مرا ديد ، گفت : مرحبا ! بيا كه تحفه را نزد خداى تعالى قرب و اعتبار است . دوش ديدم هاتفى آواز داد و گفت :\r\n إنّها منّا ببال * ليس تخلو من نوال \r\nهمانا او نزد ما حال و منزلتى دارد و ما به او اعتناء داريم ، و بخشش و عطاى ما\r\nخالى نمىماند .\r\n قرُبت ثمّ ترقّت * و علَّت فى كلِّ حال \r\nنزديك شد سپس ترقّى نمود و برترى يافت ، و از هر حالت و لحاظى اوج\r\nگرفت .\r\nچون تحفه ما را ديد با چشم پر آب با خداى تعالى مناجات مىكرد و مىگفت : مرا در ميان خلق رسوا كردى . در اين هنگام صاحب تحفه گريه كنان از راه رسيد . گفتم :\r\nگريه مكن كه آن چه تو گفتى آوردم با پنج هزار سود . گفت : نه واللَّه . گفتم : به ده هزار .\r\nگفت : نه واللَّه . گفتم : به مثل بهاء سود . گفت : هرگز ، اگر همه دنيا را به من دهى ، قبول نمىكنم ، و وى آزاد است خالصاً للَّه . پرسيدم قصّه چيست ؟ گفت : اى استاد ! دوش مرا توبيخ كردند . تو را گواه مىگيرم كه من از همه مال خود بيرون آمدم و به خداى تعالى پناهنده مىشوم .\r\n« أللّهم ! كن لى بالسعة كفيلًا ، و بالرزق جميلًا . »\r\nخدايا ! تو خود ضامن توسعه‌ى [ زندگى من 
  ] باش ، و روزى زيبايى را عطايم فرما .\r\nروى به ابن مثنّى كردم وى نيز مىگريست ، گفتم : چرا مىگريى ؟ گفت : گوييا خداى تعالى به آن چه مرا به آن خواند ، از من راضى نيست . تو را گواه مىگيرم كه صدقه كردم همه مال خود را خالِصاً للَّه‌سبحانه . گفتم : چه بزرگ است بركات تحفه بر همه !\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبعد از آن تحفه برخواست و جامه‌هاى خود بيرون كرد ، و پلاس پاره پوشيد ، و بيرون رفت و مىگريست . گفتم : خداى تعالى تو را رهايى داد ، گريه براى چيست ؟\r\nگفت :\r\n هربتُ منه إليه * و بكيتُ منه عليه \r\nاز او به سوى او گريختم ، و از [ دست 
  ] او به درگاه او گريه كردم .\r\n و حقّه و هو سُؤلى * لا زلتُ بين يديه \r\nو سوگند به حق او ، كه خواسته و مطلوب من است ، همواره در پيشگاه او هستم .\r\n حتّى أنال و أحتظى * بما رجوتُ لديه \r\nتا اين كه به آن چه در نزد او اميد دارم ، نايل گشته و برخوردار و بهره‌مند گردم .\r\nسپس بيرون آمديم و هر چه وى را طلب كرديم ، نيافتيم . به قصد زيارت بيت اللَّه به راه افتاديم ، ابن مثنّى در راه وفات كرد من و خواجه تحفه به مكه رسيديم . طواف مىكرديم كه آواز مجروحى شنيديم كه از جگر ريش مىگفت :\r\n محبّ اللَّه فى الدّنيا سقيم * تطاول سقمُه ، فدواه داه \r\nدوستدار و عاشق خدا ، [ همواره 
  ] در دنيا بيمار است ، و بيمارى او طولانى است\r\nو لذا دواى او همان درد و بيمارى اوست .\r\n فهامِ لحبّه و سما إليه * فليس يريد محبوباً سواه \r\nپس به واسطه محبت و دوستى او سرگشته و ديوانه گرديده و به سوى او بالا\r\nرفته ، و محبوبى غير او را نمىخواهد .\r\n سقاه من محبّته بكأس * فأرواه المهيمن إذ سقاه \r\nو محبوبش [ حضرت حق 
  ] او را جامى از محبت خويش نوشانيده ، و خداوند\r\nايمنى بخش هنگام نوشانيدن ، او را سيراب نموده .\r\n كذاك من ادّعى شوقاً إليه * يهيم بحبّه حتّى يراه \r\nو اين چنين است كه هر كس ادّعاى اشتياق به او را داشته باشد ، سرگشته و\r\nديوانه‌ى محبّت او مىگردد ، تا اين كه او را ببيند .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nبه او نزديك شدم چون مرا ديد ، گفت : اى سرىّ ! گفتم : لبيك ، تو كيستى ؟ خداى تو را رحمت كند ! گفت : لا إله الا اللَّه ! بعد از شناختن ، ناشناختن واقع شد ؟ من تحفه‌ام ! چنان ضعيف و لاغر شده بود ، كه وى را نمىشناختم . پرسيدم : چه از تنهايى و دورى از خلق فايده ديدى ؟ گفت : خداى تعالى مرا به قرب خود خواند و انس بخشيد و از غير خود وحشت داد . خبر فوت ابن مثنى را به او دادم . گفت : رحمه اللَّه ، خدا وى را از كرامت‌ها چندان بخشد كه هيچ چشمى نديده . او همسايه من در بهشت است . گفتم :\r\nخواجه تو نيز كه تو را آزاد كرد با من است . دعايى پنهان كرد سپس در برابر كعبه بيفتاد و بمرد . چون خواجه‌ى وى بيامد و وى را مرده ديد ، همان جا به روى زمين افتاد . چون وى را جنبانيدم مرده بود . هر دو را تجهيز و تكفين كرديم و به خاك سپرديم . « 1 »\r\n\r\n( 1026 ) ميرزا ترابعلى\r\nاز شاگردان حاج زين العابدين ، مستعلى شاه است كه خدمت ارباب معارف رسيد و به قدم توكّل به زيارت بيت اللَّه مشرّف گرديد . غالباً مغلوب حال بود و در سال 1262 در مشهد مقدس به رحمت ايزدى پيوست . « 2 »\r\n\r\n( 1027 ) مولانا پير ترابى\r\nقصّاب بود ، جذبات الهى وى را در ربود و از خوف الهى چندان گريست تا هلاك شد . مزارش در نوبر تبريز واقع است و مردم از روح وى استمداد مىطلبند . « 3 »\r\n\r\n\r\n","description":"","footnote":"\r\n( 1 ) . نفحات الانس ؛ رشحات عين الحياة ، شماره‌ى 604 ؛ طرائق الحقائق ، ج 2 ، ص 170 .\r\n( 2 ) . طرائق الحقائق ، ج 3 ، ص 199 .\r\n( 3 ) . روضه اطهار ( تاريخ حشرى ) ، شماره‌ى 47 .\r\n","page_name":" 307 ","page_number":307},
  {"content":"\r\n\r\n\r\n( 1028 ) پير ترك\r\nاز اهل معرفت و مزارش در تبريز است . « 1 »\r\n\r\n( 1029 ) تشبيهى كاشانى « 2 »\r\nاز اجلّه سادات كاشان و از مجذوبان و سالكان مسلك قرب است كه فضايل و خصايل ستوده داشت . مَشهور بود چهل سال در هندوستان عزلت اختيار نمود و در گورستان‌ها مىگرديد .\r\nشعر\r\n - به اين يك مىفروشد عشوه ز آن يك مىخرد حيرت * به ذرّات جهان ، خورشيد من ، گرم است بازارش \r\n- تا نپرسند زمن واسطه‌ى خاموشى به رفيقان ، به ضرورت ، لب من در سخن است « 3 »\r\n\r\n( 1030 ) شيخ تقى بن اسداللَّه دزفولى « 4 »\r\n\r\n\r\n","description":"","footnote":"\r\n( 1 ) . روضه اطهار ( تاريخ حشرى ) ، شماره‌ى 50 .\r\n( 2 ) . كاشانى : منسوب به كاشان ، شهرى قديمى و معروف واقع در مركز ايران .\r\n( 3 ) . رياض العارفين ، ص 65 .\r\n( 4 ) . دزفولى : منسوب به دزفول ، از شهرهاى معروف استان خوزستان .\r\n","page_name":" 308 ","page_number":308},
  {"content":"\r\n\r\nمهذّب ، صاحب تقوا و ورع و برگزيده علماى عصر خويش است . شب‌ها را به عبادت و روزها را به روزه بسر مىبرد ، و به كوچك و بزرگ تواضع و توقير مىنمود .\r\nكم‌ترين سجاياى او در طريق علم و تقوى و ورع و حلم و زهد اين است كه خوراكش بد و ناهنجار و لباسش خشن و سخت ، داراى نفس ارجمند و سزاوار و از ظلم و ستم [ از پذيرش ظلم و ستم 
  ] سرباز مىزد . پيش از سال 1290 دار دنيا را وداع گفت . « 1 »\r\n\r\n( 1031 ) حاج سيد تقى بن نقى قزوينى « 2 »\r\nاز علما و اولياى صاحب تقوى و مقامات و كرامات است . تصنيفاتى نيز دارد ، از آن جمله : الفيّه در نحو . « 3 »\r\n\r\n( 1032 ) بابا توتا\r\nعارف باللَّه و ولى الهى و مزارش در محلّه‌ى جانباره اصفهان است .\r\n\r\n\r\n","description":"","footnote":"\r\n( 1 ) . طبقات اعلام الشيعه ( الكرام البرره ) ، ج 1 ، ص 208 ، شماره‌ى 431 .\r\n( 2 ) . قزوينى : منسوب به قزوين ، شهرى در دامنه‌ى جنوبى كوه‌هاى البرز ايران .\r\n( 3 ) . طرائق الحقائق ، ج 3 ، ص 214 ( فوائد الرضويّه ) .\r\n","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\n\r\nحرف « ث »\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\n\r\n( 1033 ) ابو محمّد ، ثابت بن اسلم [ اسد 
  ] بنانى « 1 »\r\nمردى وارسته ، در علم و عمل يگانه و از اصحاب حضرت امام سجاد - عليه السّلام - و عابدترين اهل زمان خويش و بكّاء [ بسيار گريه كننده 
  ] بود و هر شبانه‌روز قرآن شريف را ختم مىكرد و همواره با روزه به سر مىبرد ، با انس بن مالك معاصر بود و از وى حديث نقل مىنمود . اين عارف بزرگ بعد از سال 120 به ديار باقى شتافت .\r\nگفتار\r\n- « اهل ذكر چون به ذكر مشغول مىشوند ، با گناهى بسيارند ؛ و چون بر مىخيزند ، آن‌ها را گناهى نمىماند . »\r\n- « الصلاة خدمة اللَّه فى الْارْض ، و لوْ علم اللَّه شيْئاً أفْضل من الصّلاة ، لما قال :  فَنادَتْهُ الْمَلائِكَةُ وَ هُوَ قائِمٌ يُصَلِّي فِي الْمِحْرابِ  « 2 » . »\r\nنماز خدمت خداست در زمين و اگر خداوند مىدانست كه چيزى با فضيلت‌تر از نماز است [ درباره‌ى حضرت زكريّا 
  ] نمىگفت : كه ملايكه او را ندا كردند در حالى كه در محراب\r\n\r\n\r\n","description":"","footnote":"\r\n( 1 ) . بُنانى : منسوب به : 1 . قبيله‌ى بُنانه ؛ 2 . محل سكونت همين قبيله كه يكى از محله‌هاى شهر بصره است .\r\n( 2 ) . سوره‌ى آل عمران ، آيه‌ى 39 .\r\n","page_name":" 313 ","page_number":313},
  {"content":"\r\n\r\nبراى نماز ايستاده بود .\r\n- « كابدتُ الصّلاة عشرين سنةً ، و تنعّمتُ بها عشرين سنةً . »\r\nبيست سال در اقامه نماز خود را به مشقت انداختم و بيست سال به آن بهره‌مند شدم . « 1 »\r\n\r\n( 1034 ) ثابت خبّاز « 2 »\r\nاز قدماى اهل معرفت است كه با ابوالقاسم جنيد - متوفى به سال 229 - و رويم بن احمد صحبت داشت ، از ايشان استفاده‌ها نمود و پيوسته حكايت ايشان مىگفت .\r\n\r\n( 1035 ) ابوحمزه ، ثابت بن دينار ثمالى « 3 »\r\nاز زهّاد اهل كوفه است . در بزرگى مقام و شأن وى همين بس كه حضرت رضا - عليه السّلام - درباره‌ى او فرمود :\r\n« أبوحمزة الثّمالى فى زمانه ، كسلمان الفارسى ، و ذلك أنّه خدم أربعةً منّا : علىّ بن الحسين ، و محمّد بن على ، و جعفر بن محمّد ، و برهةً من عصرموسى بن جعفر - عليه السّلام - . »\r\nابوحمزه‌ى ثمالى در زمان خويش ، مانند سلمان فارسى بود به سبب آن كه چهار نفر از ما را خدمت كرد : على بن الحسين و محمد بن على و جعفر بن محمد و مقدارى از زمان موسى بن جعفر - عليه السّلام - .\r\n\r\n\r\n","description":"","footnote":"\r\n( 1 ) . تنقيح المقال ( رجال مامقانى ) ، ج 1 ، ص 188 ، شماره‌ى 1448 ؛ طرائق الحقائق ، ج 2 ، ص 244 ؛ حلية الأولياء ( طبقات ابونعيم ) ، ج 2 ، ص 318 ؛ طبقات شعرانى ، ج 1 ، ص 31 .\r\n( 2 ) . خَبّاز : نانوا و نان پز و نان فروش .\r\n( 3 ) . ثُمالى : منسوب به قبيله‌ى ثُماله كه از قبيله‌ى بزرگ ازد منشعب است .\r\n","page_name":" 314 ","page_number":314},
  {"content":"\r\n\r\nو در جاى ديگر فرموده :\r\n« . . . كلقمان فى زمانه . »\r\n. . . [ ابوحمزه ثمالى در زمان خويش 
  ] مانند لقمان در زمان خودش بود .\r\nو حضرت صادق - عليه السّلام - فرموده :\r\n« أبو حمزة فى زمانه ، مثل سلمان فى زمانه . »\r\nابوحمزه در زمان خويش مانند سلمان در زمان خويش بود .\r\nو نيز علىّ بن ابى حمزة گويد : حضرت صادق - عليه السّلام - به ابى بصير فرمود :\r\n« إذا رجعتَ إلى أبى حمزة الثمالى ، فاقرأه منّى السّلام ، و أعلِمه أنّه يموت فى شهر كذا ، فى يوم كذا . »\r\nهنگامى كه به سوى ابوحمزه‌ى ثمالى برگشتى از طرف من به او سلام برسان و به او اعلام كن كه در فلان ماه و فلان روز مىميرد .\r\nابوبصير عرض كرد :\r\n« جعلتُ فداك ، واللَّه لقد كان فيه انس ، و كان لكم شيعةً . »\r\nفدايت شوم ، به خدا قسم به تحقيق در او انسى بود و او شيعه‌ى شما بود . حضرت فرمود :\r\n« صدقتَ ، ما عندنا خير لكم . »\r\nراست گفتى ، آن چه نزد ما وجود دارد براى شما بهتر است .\r\nعرض نمودم :\r\n« شيعتُكم معكم ؟ »\r\nآيا شيعيان شما با شما هستند ؟\r\nحضرت فرمود :\r\n« إنّ هو خافَ اللَّه ، و راقب نبيّه ، و توفّى الذّنوب ؛ فإذا هو فعل ، كان معنا فى درجتنا . »\r\nاگر از خدا بترسد و مراقب پيامبرش باشد و از گناهان خودش را حفظ كند ، وقتى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nاين امور را انجام داد در درجه و رتبه‌ى ما با ما خواهد بود .\r\nعلىّ بن ابى حمزه راوى اين حديث مىگويد : در آن سال كه حضرت آن سخن را فرمود ، از خدمت حضرت برگشتم ، چيزى نگذشت كه ابوحمزه از دنيا رفت . [ سال 150 
  ] . كتاب تفسير قرآن و رساله حقوق از تأليفات اوست . « 1 »\r\n\r\n( 1036 ) ثابت نسّاج « 2 »\r\nگفتار\r\n« قرأتُ القرآن سنين بالخوف فلم أجد القلب ، ثمّ قرأتُه بالرّجاء فلم أجد القلب ، ثم قرأتُه بتجريد القلب عن كلِّ ما دون اللَّه تعالى ، فعند ذلك وجدتُه ، و رأيتُ عند وجوده الولاية الكبرى و العزّة العظمى و المراتب العليا . »\r\nچندين سال قرآن را از روى خوف از خدا خواندم و در دل اثرى نديدم ، سپس چندين سال از روى اميد به خدا خواندم و اثرى از آن در قلب نديدم ، سپس آن را با تجريد و پالوده ساختن دل از هر چه جز خدا است خواندم و در اين هنگام اثر آن را در دل ديدم و نيز در اين هنگام ولايت كبرى و عزّت عظمى و مراتب بزرگ را دريافتم .\r\n\r\n( 1037 ) ابوالخير ، ثقب بن عبداللَّه حبَشى « 3 »\r\nاز زبدگان اهل معرفت است . در آغاز غلامى حبشى بود و بندگى بعضى خواجگان\r\n\r\n\r\n","description":"","footnote":"\r\n( 1 ) . تنقيح المقال ( رجال مامقانى ) ، ص 189 ، شماره‌ى 1494 .\r\n( 2 ) . نسّاج : 1 . پارچه باف ؛ 2 . سخن پرداز ؛ 3 . بافنده‌ى زره آهنى .\r\n( 3 ) . حَبشى / حبشيّه : منسوب به حَبَشيّه ، كشورى معروف واقع در شمال آفريقا ، كه پادشاه آنان نجاشى به پيامبر اكرم - صلّى اللَّه عليه و آله و سلّم - ايمان آورد ، و نام فعلى آن اتيوپى است .\r\n","page_name":" 316 ","page_number":316},
  {"content":"\r\n\r\nجُرجان « 1 » را مىنمود . در اوان بندگى ، به بندگىِ حقّ نيز اشتغال داشت . پس از آن كه خواجه‌ى وى ، وى را آزاد كرد ، به بغداد براى ديدن يكى از مشايخ رفت ، و آن شيخ كه مُشرف به موت بود ، پس از سلام و جواب ، به وى مىگويد : يا اباالخير ! ما مشتاق تو بوديم ! اين لقب تو است ، و او را به مجاورت حرمين وصيّت مىكند و مىگويد : مقصود تو ، آن جا حاصل مىشود .\r\nبنابر نقلى بعد از آزاد شدن به دست مولايش ، مجاورت حرمَين شريفين را اختيار نمود و لذا طاووس الحَرمين خوانده مىشد . در بزرگى منزلت وى همين بس كه شيخ عمر احمد بن حمزه و شيخ عباس به ديدارش مفاخرت مىكردند . اين عارف الهى سال 383 در حرم به ديار باقى شتافت . « 2 » گفتار\r\nبِرّ ، تجارت احرار است ؛ و تواضع ، سود ايشان . « 3 »\r\n\r\n( 1038 ) ابوالفيض ، ثوبان ابن ابراهيم ذوالنّون مصرى\r\nصاحب رياضات و مقامات و كرامات و معرفت و توحيد است . شاگرد عزيزى مغربى از قدماى اهل عرفان و اسرافيل مغربى و شقرانِ عابد بود و محضر حضرت امام محمد تقى جواد الائمه - عليه السّلام - را درك كرد و با تظاهر به جنون ، عقيده و حال خود را مستور مىداشت ، در اوخر ماه ذىالقعده سال 245 يا 246 ، يا 248 چشم از جهان فروبست و در مصر در قرافه‌ى صغير به خاك سپرده شد .\r\n\r\n\r\n","description":"","footnote":"\r\n( 1 ) . جرجان : معرّب گرگان شهر قديمى و معروف مازندران .\r\n( 2 ) . برخى گفته‌اند : وى همان است كه قبرش در ابرقوه ( ابرقو ، از توابع استان يزد ) و نامش اقبال و لقبش طاووس الحرمين و كنيه‌اش ابوالخير است .\r\n( 3 ) . رشحات عين الحياة ؛ نفحات الانس ، شماره‌ى 261 .\r\n","page_name":" 317 ","page_number":317},
  {"content":"\r\n\r\nحكايت « 1 »\r\n- نقل است كه سبب تنبّه ذوالنّون آن بود كه شنيد : در محلّه‌اى عابدى است ، عازم زيارت او شد ، وى را به درختى آويخته يافت ، كه با خود مىگفت : اى تنِ من ! با من مساعدت كن و گرنه اين چنين بگذارمت ، تا از گرسنگى بميرى ! چون گريه بر ذوالنّون غالب شد ، عابد آواز گريه‌اش را شنيد ، گفت : كيست كه رحم مىكند بر كسى كه شرمش اندك و جرمش بسيار است ؟ ذوالنّون مىگويد : نزد وى رفتم و سلام كردم . پرسيدم : اين چه حالت است ؟ گفت : اين تن با من قرار نمىگيرد در طاعت حق و با خلق آميختن مىخواهد . ذوالنّون مىگويد به وى گفتم : پنداشتم خونِ مسلمانى ريخته‌اى يا گناهى كبيره كرده‌اى ! گفت : تو نمىدانى چون با خلق آميختى ، همه چيز از آن پديد آيد . گفتم :\r\nزاهد بزرگى هستى . جواب داد : مىخواهى از من زاهدتر هم ببينى ؟ گفتم : آرى . گفت : به بالاى اين كوه برو . بالا رفتم ، شخصى به وضع عجيبى ديدم ، او هم مرا به زاهدتر از خود رجوع داد . در اثر ديدن اين امر و امور ديگر ، حال تنبّهى براى من حاصل شد .\r\n- از وى نقل است كه گفت : سى سال خلق را دعوت كردم ، يك كس به درگاه خدا آمد آن طورى كه بايد . روزى پادشاه زاده‌اى با جلالت تمام مىگذشت ، و من مىگفتم :\r\nهيچ كس احمق‌تر از شخص ضعيفى نيست كه با قوى پنجه نرم كند . آن پادشاه زاده آمد و گفت : اين چه سخن است ؟ گفتم : بشرِ ضعيف ، مخلوقى است ، با خداى قوى در مىافتد . جوان رنگش تغيير كرد و رفت ، روز ديگر آمد و پرسيد : راه به خداى چيست ؟\r\nگفتم : دو طريق است : يكى كوچك ، و يكى بزرگ . اگر طريق اوّل مىخواهى ، ترك گناه ، ترك دنيا و ترك شهوت كن ؛ و اگر طريق دوم خواهى ، ترك ما سوى اللَّه ، و دل از همه كس گسيختن . جوان گفت : غير از طريق دوم اختيار نكنم . روز ديگر آمد و در طريق سلوك قدم گذاشت ، تا آن كه به كمالات نفسانى نايل گشت .\r\n\r\n\r\n","description":"","footnote":"\r\n( 1 ) . ذوالنّون عده‌اى از عبّاد و صالحين و ابرار را ديده است ، در اين‌جا تنها چند نفر از آن‌ها را ذكر مىشود بقيّه را در ابواب مناسب خواهد آمد .\r\n","page_name":" 318 ","page_number":318},
  {"content":"\r\n\r\n- اعرابىايى را در طواف ديدم ، با بدنى ضعيف و لاغر . گفتم : تو محبّى ؟ گفت : بلى .\r\nگفتم : محبوب تو ، به تو نزديك است يا دور ؟ گفت : نزديك . گفتم : موافق است ، يا مخالف ؟ گفت : موافق . گفتم : سبحان اللَّه ! محبوب تو به تو قرين و موافق ، تو بدين زارى و ضعيفى ؟ گفت : اى بطّال ! ندانسته‌اى كه عذاب موافقت ، هزار بار سخت‌تر است از عذاب بُعد و مخالفت .\r\n- در يكى از سفرها ، زنى زيبا و شوريده را ديدم ، گفتم : اى زن ! تو را صاحبِ درد و پريشان حال مىبينم ، از چه روى اين‌گونه‌اى ؟ رنگش متغيّر و آب از ديدگانش سرازير شد . گفت : اى جوان ! تو را با اين كار چه كار است ؟ گفتم : نه آخر محبّت را نهايتى است .\r\nگفت : اى بطّال ! محبّت را نهايتى نيست . گفتم : چرا ؟ گفت : از بهر آن كه حضرت محبوب را نهايتى نباشد . گفتم : حبيب در محبّت الم يابد ؟ گفت : حبيب نيست آن كه از محبوب الم يابد و خود را به محبت او مشهور گرداند .\r\n- در سفرى در صحراى پر از برف ، گبرى را ديدم ، دامن خود به سر انداخته و دانه مىپاشيد . گفتم : اين چه كار است ؟ گفت : مرغان هوا امروز دانه پيدا نمىكنند ، مىپاشم تا ببرند ، و خدا بر من رحمت آرد . گفتم : دانه‌اى كه بيگانه پاشد كى پذيرند ؟ گفت : اگر نپذيرند ، بينند ، اين مرا بس باشد .\r\nپس از مدتى به حجّ رفتم و آن گبر را ديدم كه عاشق آسا طواف مىكند ، چون مرا ديد گفت : ديدى كه بديد و پذيرفت و مرا آشنايى داد و آگاهى بخشيد و به خانه خود برد .\r\nچون اين شنيدم ، با خداى تعالى در مناجات شدم : اى كه به مشتى ارزن ، گبرى چهل ساله را به خود راه مىدهى ، ارزان مىفروشى ! شنيدم كسى مىگويد : حق تعالى هر كه را خواند ، نه به علّت خواند ؛ و هر كه را راند ، نه به علّت راند ، تو اى ذوالنّون ! فارغ باش كه كارِ  فَعَّالٌ لِما يُرِيدُ  « 1 » ؛ ( مگر آن چه پروردگارت بخواهد . ) با قياس و عقل تو درست نيايد .\r\n\r\n\r\n","description":"","footnote":"\r\n( 1 ) . سوره‌ى هود ، آيه‌ى 107 .\r\n","page_name":" 319 ","page_number":319},
  {"content":"\r\n\r\n- « وصف لى رجل باليَمن قد برز على المخالفين ، وسما على المجتهدين ، و ذكر لى باللّبَ والحكمة ، و وصف لى بالتّواضع والرحمة ، فخرجتُ حاجّاً ، فلمّا قضيتُ نسُكى ، مضيتُ إليه لِأسمع مِن كلامِهِ ، و أنتفِع موعظته ، أنا و ناس كانوا معى يطلبون منه مثل ما أطلب ، و كان معنا شابٌّ عليه سيمآ [ ء 
  ] الصّالحين و منظر الخائفين ، و كان مصفار الوجه من غير مرض ، أعمش العينين من غير عمش ، ناحِل الجسم من غير سُقم ، يحبّ الخلوة ، و يأنس بالوحدة ، تراه أبداً كأنّه قريب عهد بالمصيبة ، أو قد قدحته نائبةٌ .\r\nفخرج إلينا ، فجلسنا إليه ، فبدأ الشّابّ بالسلام عليه ، و صافحه ، فأبدى له الشّيخ البُشر و التّرحيب ، فسلّمنا عليه جميعاً ، ثمّ بدأ الشّابّ بالكلام ، فقال : إنّ اللَّه - تعالى - بمنّه و فضله قد جعلك طبيباً لسقام القلوب ، و معالجاً لِأوجاعِ الذّنوب ، و بى جرح قد فعل ، و دآء قد استكمل ؛ فان رأيتَ أن تتلطّف لى ببعض مراحمك ، و تعالجنى برفقك ؟ فقال له الشّيخ : سَل ما بدالك يا فتى !\r\nفقال له الشّاب : يرحمك اللَّه ! ما علامة الخوف من اللَّه ؟ فقال : أن يؤمنه خوفه من كلِّ خوف غير خوفه .\r\nثمّ قال : يرحمك اللَّه ! متى يتبينّ للعبد خوفه من ربّه ؟ قال : إذا أنزل نفسه من اللَّه بمنزلة السّقيم ، فهو يحتمى من أكل الطّعام ، و يصبر على مضض كلِّ دواء ، مخافةَ طول الفنى ، فصاح الفتى صيحةً و قال : عافيتُ فأبلغتُ ، و عاجلتُ فشفيتُ ، ثمّ بقى باهتاً ساعةً لا يحيَّر جواباً ، حتّى ظننتُ روحه قد خرجت من بدنه .\r\nثمّ قال : يرحمك اللَّه ! ما علامة المحبّ للَّه ؟ قال له : حبيبى ! إنّ درجة الحبّ رفيعة . قال :\r\nاحبّ أن تصفها لى . قال : إنّ المحبّين للَّه‌شقّ لهم من قلوبهم ، فأُبصروا بنور القلوب إلى عزّ جلال اللَّه ، فصات [ فصارت 
  ] أبدانهم دنياويّةً ، و أرواحهم حجبيةً ، و عقولهم سماويّةً ، تسرح بين صفوف الملائكة كالعيان ، و تشاهد ملك الأمور باليقين ، فعبدوه به مبلغ استطاعتهم ، بحبّهم له ، لا طمعاً فى جنّة : و لا خوفاً من نار .\r\nفشهق الفتى شهقةً ، و صاح صيحةً كانت فيها نفسه ، فانكب الشّيخ عليه يلثمه ، و هو\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nيقول : هذا مصرع الخآئفين ، هذه درجة المجتهدين ، هذا أمان [ منازل 
  ] المتّقين . »\r\nشخصى در يمن برايم توصيف شد كه بر مخالفان آشكار شده و بر مجتهدين برترى پيدا كرده است و وى را داراى عقل و حكمت و تواضع و رحمت برايم توصيف كردند . پس به حج رفتم و پس از پايان اعمال ، به سويش رفتم تا سخنش را بشنوم و از پندش سود برم و عدّه‌اى نيز با من بودند كه همين را طلب مىكردند . و با ما جوانى هم بود كه چهره‌ى صالحان و صورت خائفان از خدا را داشت و بدون اين كه مرضى داشته باشد زرد چهره و بدون اين كه چشمانش ضعيف باشد ، چشمانش ضعيف و بدون داشتن كسالتى ، جسمش ضعيف بود ، تنهايى را دوست مىداشت و با آن انس مىورزيد ، همواره اين گونه بود ، گويا تازه مصيبت يا بلائى به دو رسيده است .\r\nپس به طرف ما بيرون آمد و ما نزد آن شيخ نشستيم ، آن جوان به او سلام كرد و با او دست داد ، شيخ نيز به دو خوشرويى كرد و خوشامد گفت . تمامى ما به او سلام كرديم ، سپس جوان شروع به سخن كرد و گفت : همانا خداوند متعال با منّت و تفضّلش تو را طبيب ما براى دردهاى دلمان و علاج كننده‌ى دردهاى گناهانمام قرار داده است . در من زخمى تأثير نموده و مرضى كامل شده ، اگر توجه فرمايى و با بعضى از مرحمت‌هايت به من لطف كرده و مرا با مرافقت و همراهيت معالجه نمايى بسيار نيكوست . شيخ به او گفت : اى جوان هر چه به ذهنت مىآيد بپرس .\r\nجوان گفت : خداوند تو را رحمت كند ، نشانه‌ى ترس از خداوند چيست ؟ شيخ گفت :\r\nترسش او را از هر ترسى غير از ترس از خدا ايمن مىگرداند .\r\nگفت : خداوند تو را رحمت كند ، چه وقت ترس از پروردگار براى بنده آشكار مىشود ؟\r\nگفت : هنگامى كه خود را نسبت به خداوند مانند مريض بداند ، پس از خوردن طعام امتناع مىورزد و بر درد هر دوايى صبر مىكند ، چون مىترسد كه مرضش طول بكشد . پس جوان فريادى كشيد و گفت : خوب شدم ، رسيدم و معالجه شدم و شفا پيدا كردم ! سپس ساعتى متحيّر بدون جواب باقى ماند تا جايى كه گمان كرديم كه روح از بدنش بيرون رفته است .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nسپس گفت : خدا تو را رحمت كند ، نشانه‌ى محب خدا چيست ؟ شيخ به او گفت : حبيب من درجه‌ى محبت بلند است . سؤال كرد : من دوست دارم كه آن را برايم توصيف نمايى ، جواب داد : محبّين خدا دل‌هايشان پاره شده است ، پس با نور دل به عزت جلال الهى مىنگرند ، بدن‌هايشان دنيايى و روحشان دربان [ حق تعالى 
  ] و عقل‌هايشان آسمانى شده ، بين صف‌هاى ملايكه آشكارا سير مىكند و سلطان امور را با يقين مشاهده مىكنند و او را به اندازه‌ى توانشان به خاطر محبت به او عبادتش مىكنند ، نه به علت طمع در بهشت و نه ترس از آتش .\r\nچون سخن بدين جا رسيد جوان فرياد بلندى كشيد و صيحه‌اى زد كه جانش بيرون رفت و وفات نمود . پس شيخ روى او افتاد و او را مىبوسيد در حالى كه مىگفت : اين جا قتلگاه اهل خوف از خداست ، اين درجه‌ى مجتهدين است ، اين جا محل امان متّقين است .\r\n- « دخلت على بعض متعبّدى العرب ، فقلتُ له : كيف أصبحتَ ؟ قال : أصبحتُ فى بحائج نِعَمه أجول ، و بلسان فضله وإحسانه أقول ، نعمائه على باطنةً و ظاهرةً ، و غصون رياض مواهبه على مشرفة ظاهرة . »\r\nبر بعضى از عبادت كنندگان عرب وارد شدم و به او گفتم : چگونه صبح كردى ؟ گفت :\r\nصبح كردم در حالى كه در نعمت‌هايى كه به آن نياز دارم غوطه ورم و به زبان تفضّل و احسانش گويا هستم ، نعمت‌هاى باطنى و ظاهرى او بر من سرازير است و شاخه‌هاى باغ مواهبش بر من آشكار و نور افشان است .\r\n- « دخلت على متعبّدة ، فقلتُ لها : كيف أصبحتِ ؟ فقالت : أصبحتُ من الدّنيا على وقار ، مبادرةً فى أخذ الجهاز ، متأهّبةً لهول يوم الجواز ، له علىّ نِعَمٌ أعترف بتقصيرى عن شكرها ، واتّصل عن ضعفى إحصآئها و ذكرها ، فقد غفلت القلوب عنه و هومُنشئها ، و أدبرت النّفوس عنه و هو يناديها ؛ فسبحانه ما أمهله ! فلا نام من تواتر الْأيادى والأنعام . »\r\nبر زن عبادت كننده‌اى وارد شدم به او گفتم : چگونه صبح كردى ؟ گفت : صبح كردم از دنيا در حالى كه بر وقار و حلم هستم و پيشى گيرنده در گرفتن توشه و ترسناك براى عظمت روز\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nگذشتن ( قيامت ) ، از جانب خداوند بر من نعمت‌هايى است كه اعتراف مىكنم به كوتاهيم از شكر آن‌ها و ناتوانى مستمرم از شمارش و ذكر آن‌ها ، پس به تحقيق دل‌ها غافل شده‌اند از او و حال آن كه او ايجاد كننده‌ى آن‌هاست و جان‌ها به او پشت كردند و حال آن كه او آن‌ها را مىخواند . پس پاكا خدايى كه چه قدر مهلت مىدهد و هرگز از ارسال پياپى نعمت‌ها و بخشش‌ها به خواب نمىرود .\r\n- نقل است كه به دست و پاى ذوالفنون غل افكنده و به طرف زندانش مىبردند ، و مردم در اطرافش مىگريستند . وى مىگفت :\r\n« هذا من مواهب اللَّه و عطاياه ، و كلّ فعاله ، عذب ، حسن ، طيّب . »\r\nاين از موهبت‌هاى خداوند و بخشش‌هاى او است و تمامى كارهايش گوارا ، خوب و پاكيزه است .\r\nسپس اين شعر را انشاء كرد :\r\n لك من قلبى المكان المصون * كل صعب [ لوم 
  ] علىّ فيك يهون \r\nجايگاه تو در قلبم جاى محفوظى است ، هر امر سختى [ سرزنش 
  ] در راه تو بر\r\nمن آسان است .\r\n لك عزم بأن أكون قتيلًا في * ك والصّبر عنك ما لا يكون \r\nتو قصد دارى كه برايت كشته شوم ولى صبر از دورى تو را نمىتوانم .\r\nگفتار\r\n- « من ذكر اللَّه على حقيقة ، نسِى فى حبّه كلِّ شىءٍ ؛ و من نسى فى حبّه كل شىءٍ حفيظ اللَّه عليه كل شئٍ ، و كان له عِوَضاً فى كلِّ شىءٍ . »\r\nكسى كه خدا را حقيقتاً ياد كند ، در محبّت او أشياء را فراموش مىكند و كسى كه در محبّت او هر چيزى را فراموش كند ، خداوند همه موجودات را براى او حفظ مىكند و او برايش در هر چيزى عوض خواهد بود .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n- « أشدّ المريدين نفاقاً ، من لحظ أو نطق بكلمة بلا حجّة استبانها فيما بينه و بين ربّه . »\r\nمنافق‌ترين مدعيان طريق حضرت حق آنكس است كه بدون دليل گوشه چشمى يا كلامى بين خود و پروردگارش را آشكار نمايد .\r\n- « الأنس باللَّه من صفآء القلب مع اللَّه ؛ و التفرّد باللَّه ألانقطاع إليه من كلِّ شىءٍ سوى اللَّه . »\r\nانس با خدا از روى صفاى دل با خدا سرچشمه مىگيرد و تنها بودن با خدا به وسيله بريدن از هر چيزى غير از او حاصل مىشود .\r\n- « إيّاك أن تكون للمعرفة مدّعياً ، أو بالزّهد محترفاً ، أو بالعبادة متعلّقاً ، و فرِّ من كلّ شىءٍ إلى ربّك . »\r\nبترس از اين كه از مدعيان دروغين معرفت حضرت حق باشى ، يا زهد را حرفه‌ى خود قرار دهى ، يا به عبادت دل ببندى . و از هر چيزى به سوى پروردگارت فرار كن .\r\n- « كلُّ مدَّعٍ محجوبٌ بدعواه عن شهود الحقّ ؛ لأنّ الحقّ شاهِد لِاهلِ الحقّ ، بِأنّ اللَّه هو الحقُ ، و قوله الحقّ . و من كان الحقّ - تعالى - شاهداً له لا يحتاج أن يدّعى ؛ فالدّعوى علامة الحجاب عن الحقّ . والسّلام . »\r\nشخص ادّعا كننده با ادّعايش از مشاهده‌ى حق محجوب است ، زيرا حق اهل حق را شاهد است به اين كه خدا و قولش حق است و كسى كه خداوند متعال شاهد او باشد احتياج به ادّعا ندارد ، پس ادّعا كردن نشانه محجوب بودن از حق است . والسلام .\r\n- « يا معشر المريدين ! من أراد منكم الطّريق ، فليلقِ العلمآء بإظهار الجهل ، و الزّهّاد بإظهار الرّغبة ، والعارفين بالصّمت . »\r\nاى كسانى كه اراده‌ى حق داريد كسى از شما كه مىخواهد طى طريق كند بايد علما را در حالى كه اظهار جهل مىنمايد ملاقات كند و زهاد را به اظهار ميل و عارفين را با اظهار سكوت ملاقات نمايد .\r\n- « مِن علامة سخط اللَّه - تعالى - على العبد ، خوفُه من الفقر . »\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاز نشانه‌هاى غضب خداوند نسبت به بنده ، ترس او از نداشتن و فقير شدن است .\r\n- « لكلّ شىء علامة ، و علامة طرد العارف عن حضرة اللَّه - تعالى - إنقطاعه عن ذكر اللَّه - عزّوجلّ - . »\r\nبراى هر چيزى نشانه‌اى است و نشانه‌ى دور شدن عارف از محضر خداوند متعال منقطع شدن او است از ياد خداوند - عزّوجلّ - .\r\n- « من آنسه اللَّه بقُربه ، أعطاه العلم من غير طلب . »\r\nكسى را كه خداوند به قرب خود مأنوس كند ، بدون طلب كردن به او علم مىدهد .\r\n- « ليس بعاقلٍ من تعلّم العلم ، فعُرف به ، ثمّ آثَر بعد ذلك هواه على عمله . »\r\nكسى كه علم را بياموزد و به آن شناخته شود سپس بعد از آن هواى نفسش را بر عملش ترجيح دهد ، عاقل نيست .\r\n- « ليس بعاقل من طلب الإنصاف من غيره لنفسه ، و لم ينصف من نفسه غيره . »\r\nكسى كه انصاف را از ديگران براى خود طلب مىنمايد ؛ ولى خودش به ديگران انصاف نمىدهد ، عاقل نيست .\r\n- « ليس بعاقلٍ من نسى اللَّه فى طاعته ، و ذكر اللَّه - تعالى - فى تواضع الحاجة إليه . »\r\nكسى كه خداوند را در اطاعت او فراموش مىكند و لكن در موارد نيازمندى به او ، ياد مىكند ، عاقل نيست .\r\n- « من نظَر فى عيوب النّاس ، عمِى عن عيب نفسه . »\r\nكسى كه در عيوب مردم نظر كند از عيب خودش نابينا مىماند .\r\n- « مِن علامة إعراض اللَّه - تعالى - عن العبد ، أن تراه ساهياً ، لاهياً ، لاغياً ، معرضاً عن ذكراللَّه - تعالى . »\r\nاز نشانه‌هاى روى گرداندن خداوند متعال از بنده ، آن است كه او را سهو كننده و مشغول لهو و امور بيهوده و روى گرداننده از ياد خداى متعال ببينى .\r\n- گويد : يكى از دوستان مريض شده بود ، به من نوشت براى وى دعا كنم ، در جواب نوشتم :\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n« سألتَنى أن أدعوَ اللَّه لك أن يزيل عنك النّعم ؟ ! و اعلم يا أخى ! أنّ العلّة يأنس بها أهل الصّفا والهمم ، والضّياء [ ع 
  ] فى الحياة ذكرك للشّفآء ، و من لم يعدّ البلآء نعمةً ، فليس من الحكماء ، و من لم يأمن التّشفيق على نفسه ، فقد أمن أهل التّهمة على أمره ، فليكن معك يا أخى ! حيآءُ يمنعك عن الشّكوى . والسّلام .\r\nسؤال كردى كه برايت از خداوند بخواهم تا نعمت‌ها را از تو زائل گرداند و بدان برادرم كه مريضى چيز بزرگى است ، اهل صفا و همّتِ بلند با آن انس مىگيرند و ياد شفا ، ضايع شدن زندگى است و كسى كه بلاء را نعمت نشمارد ، از حكما نمىباشد و كسى كه نسبت به دلسوز بر خودش مطمئن نباشد ، اهل تهمت را بر كارهايش مطمئن نموده است . پس برادرم ، بايد حيائى داشته باشى تا از شكايت كردن مانعت شود . والسلام .\r\n- « تنال المعرفة بثلاث : بالنّظر فى الأمور كيف دبّرها ؛ و فى المقادير كيف قدّرها ؛ و فى الخلآئق كيف خلقها . »\r\nبا سه چيز به معرفت خداوند رسيده مىشود ، با دقّت كردن در امور كه چگونه خداوند آن‌ها را تدبير مىكند و در حدود اشياء كه چگونه آن‌ها را اندازه‌گيرى مىكند و در مخلوقات كه چگونه آن‌ها را آفريده است .\r\n- « قرأتُ فى باب مصر بالسّريانية ، فتدبّرته ، فإذاً فيه : « يُقدّر المقدّرون ، والقضاء يضحَك » . »\r\nدر درب مصر با لغت سريانى خواندم ، سپس در آن تأمّل نمودم ، در آن نوشته بود : « برنامه ريزان در امور خود برنامه ريزى مىكنند در حالى كه قضاى الهى به آن‌ها مىخندد . » )\r\n- « ثلاثة من أعلام المحبّة : الرضا فى المكروه ؛ و حسن الظّنّ فى المجهول ؛ والتّحسين فى الإختيار فى المحذور . »\r\nسه چيز از نشانه‌هاى محبت است : خشنودى در امور ناگوار ، و گمان خوب داشتن در امور مجهول ، و خوب اختيار كردن از ميان امور ممنوع .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n- « ثلاثة من أعلام الصّواب : الانس به فى جميع الأحوال ؛ والسَكون إليه فى جميع الأعمال ؛ و حبّ الموت بغلبة الشّوق فى جميع الأشغال . »\r\nسه چيز از نشانه‌هاى [ راه 
  ] صحيح است : انس داشتن با خداوند در تمامى حالات ، و تكيه كردن به او در تمامى كارها ، و مرگ را دوست داشتن با غلبه‌ى شوق در تمامى مشغوليت‌ها .\r\n- « ثلاثة من إعمال اليقين : النّظر إلى اللَّه - تعالى - فى كلّ شىءٍ ؛ والرّجوع إليه فى كلّ أمرٍ ؛ والإستعانة به فى كلّ حالٍ . »\r\nسه چيز از به كار بستن يقين است : توجه به خداوند متعال در هر چيزى ، و رجوع به او در هر امرى ، و كمك گرفتن از او در هر حالى .\r\n- « ثلاثة من إعمال الثّقة باللَّه : السّخاء بالموجود ؛ و ترك الطّلب للمفقود ؛ و الإستنابة إلى فضل الموجود . »\r\nسه چيز از به كار بستن اطمينان به خداوند است : بخشيدن چيزى كه دارد ، و طلب نكردن آن چه را كه ندارد ، و نائب گرفتن نسبت به زيادى موجود .\r\n- « ثلاثة من إعمال الشّكر : المقاربة من الإخوان فى النّعمة ؛ و استغنام قضاء الحوائج قبل العطيّة ؛ و استقلال الشّكر لملاحظة المنّة . »\r\nسه چيز از به كار بستن شكر است : در نعمت‌ها نزديك شدن به برادران ، و غنيمت شمردن در برآوردن احتياجات قبل از عطا كردن ، و كم شمردن شكر به سبب ملاحظه كردن منّت خداوند .\r\n- « ثلاثة من أعلام الرّضى : ترك الإختيار قبل القضاء ؛ و فقدان المرارة بعد القضاء ؛ و هيجان الحبّ فى حشو البلاء . »\r\nسه چيز از نشانه‌هاى خشنودى [ از خداوند 
  ] است : اختيار نكردن قبل از قضاى الهى ، و تلخى را حس نكردن بعد از قضاى الهى ، و غلبه‌ى حبّ خداوند در ميان سختى امتحان او .\r\n- « ثلاثة من إعمال الانس باللَّه : إستلذاذ الخلوة ؛ والإستيحاش من الصّحبة ؛ واستحلآء الوحدة . »\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nسه چيز از به كار بستن انس با خداوند است : از تنهايى و خلوت لذت بردن و از مصاحبت وحشت داشتن و شيرين بودن تنهايى .\r\n- « ثلاثة من أعلام حسن الظنّ باللَّه : قوّة القلب ؛ و فسحة الرّجاء فى الزّلّة ؛ و نفى الأياس بحسن الإنابة . »\r\nسه چيز از نشانه‌هاى گمان نيكو به خداوند داشتن است : قوى بودن دل ، و سعه اميد فراوان به خداوند داشتن در لغزش‌ها ، و نااميد نبودن به توبه در هنگام حسن بازگشت به خداوند .\r\n- « ثلاثة من أعلام الشّوق : حبّ الموت مع الرّاحة ؛ و بغض الحياة مع الدّعة ؛ و دوام الحزن مع الكفاية . »\r\nسه چيز از نشانه‌هاى شوق به خداوند است : دوست داشتن مرگ در حال راحتى ، و مبغوض داشتن زندگى در حال گشايش آن ، و حزن دايمى [ نسبت به نرسيدن به حق يا طرد از درگاه او 
  ] با داشتن زندگى كافى .\r\n- « لا يزال العارف ، مادام فى دار الدّنيا ، متردّداً بين الفقر و الفخر ؛ فإذا ذكر اللَّه افتخر ، و إذا ذكر نفسه افتقر . »\r\nعارف همواره تا وقتى كه در دنياست بين حالت فقر و فخر كردن مىباشد ؛ پس هنگامى كه خدا را ياد مىكند فخر مىكند و گاهى كه خود را ياد مىكند حالت فقر دارد .\r\n- « من أنس بالخلوة ، فقد استمكن من بساط الفراغ ؛ و من غَيب عن ملاحظة نفسه ، فقداستمكن من مقاعد [ مجانبة 
  ] الإخلاص ؛ و من كان حظّه من الأشياء هواه ، لم يبال مافاته ممّن هو دونه . »\r\nكسى كه با خلوت و تنهايى انس داشته باشد پس بساط فراغ را براى خود فراهم آورده ؛ و كسى كه از ملاحظه كردن خويش غايب شود [ توجه به خود نداشته باشد 
  ] پس به تحقيق در جايگاه‌هاى اخلاص ساكن شده است ؛ و كسى كه از اشياء به خاطر هوى و هوس بهره‌مند شود باكى ندارد نسبت به آن چه كه از غير او از دستش مىرود .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n- « المؤمن إذا آمن باللَّه ، واستحكم إيمانه ، خاف اللَّه ؛ فإذا خاف اللَّه ، تولّدت من الخوف هيبةُ اللَّه ؛ فإذا سكن درجة الهيبة ، دامت طاعته لربّه ؛ فإذا أطاع ، تولّدت من الطّاعة الرّجاء ؛ فإذا سكن درجة الرّجاء ، تولّدت من الرّجاء المحبّة ؛ فإذا استحكمت معانى المحبّة فى قلبه ، سكن بعدها درجة الشّوق ؛ فإذا اشتاق ، أدّاه الشّوق إلى الانس باللَّه ؛ فإذا أنس باللَّه ، إطمأنّ إلى اللَّه ؛ فإذا اطمأنّ إلى اللَّه ، كان ليله فى نعيم ، و نهاره فى نعيم ، و سرّه فى نعيم ، و علانيته فى نعيم . »\r\nمؤمن هنگامى كه به خداوند ايمان داشت و ايمانش را محكم كرد ، از خداوند مىترسد ، پس وقتى از خداوند ترسيد از خوفش توجه به عظمت خداوند به وجود مىآيد و وقتى در درجه‌ى توجه به عظمت خداوند ساكن شد اطاعتش نسبت به پروردگارش هميشگى مىشود ، پس هنگامى كه اطاعت كرد از اطاعتش اميد به وجود مىآيد و وقتى در رتبه‌ى رجاء ساكن گشت از رجاء محبّت به وجود مىآيد ، وقتى معانى محبت در قلبش محكم شد ، بعد از آن در درجه‌ى شوق ساكن مىشود و چون مشتاق گشت ، شوقش او را به انس به خداوند مىكشاند و هنگامى كه انس به خداوند پيدا كرد به خداوند مطمئن شده و وقتى كه به خداوند اطمينان پيدا كرد ، شب و روز و درون و بيرونش در نعمت معنوى مىباشد .\r\n- « طوبى لمن أنصف ربّه عزّوجلّ ! »\r\nخوشا به حال كسى كه به پروردگارش انصاف بدهد !\r\nگفته شد :\r\n« و كيف ينصف ربّه ؟ »\r\nچگونه به پروردگارش انصاف بدهد ؟\r\nگفت :\r\n« يُقرّ له بالآفات فى طاعته ، و بالجهل فى معصيته ، و إن أخذه بذنوبه رأى عدله ، و إن غفر له رأى فضله ، و إن لم يتقبّل منه حسناته لم يره ظالماً ، لما معه من الآفات ؛ و إن قبلها رأى إحسانه ، لما جاء به من الكرامات . »\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاقرار كند به اين كه در طاعتش آفت داشته و در معصيتش جاهل بوده و اگر او را به گناهانش بگيرد ، عدلش را مىبيند و اگر او را ببخشد ، فضلش را مىنگرد و اگر حسناتش را نپذيرد ، او را ظالم نمىداند به سبب اين كه حسناتش آفت‌هايى داشته و اگر آن‌ها را بپذيرد ، احسانش را مىبيند ؛ زيرا كرامت‌هايى را به او عطا فرموده است .\r\n- « قال بعض الحكماء : ما خلّص العبد للَّه ، إلّاأحبّ أن يكون فى حبّ لايعرف . »\r\nبعضى از حكما گفته‌اند : بنده خود را براى خداوند خالص نكرد مگر اين كه دوست دارد در محبت حق ناشناخته باشد .\r\n- « إجلس إلى من تكلّمك صفته ، و لا تجالس إلى من يكلّمك لسانه . »\r\nنزد كسى بنشين كه صفت او با تو سخن گويد و ننشين نزد كسى كه زبانش با تو سخن گويد .\r\n- « يجول الغناء و العزّ فى كلّ موطن ليستوطنا قِبَل امرىءٍ أن توكّلا . و من يتوكّل ، كان مولاه حسبُه ، و كان له فيما يحاول معقلًا . »\r\nبىنيازى و عزّت ، در هر جا دور مىزنند تا در كنار مردى كه توكّل مىكند ، اقامت مىگزينند و كسى كه توكّل كند مولايش كافى خواهد بود و او برايش در امورى كه چاره مىكند ، پناهگاه مىباشد .\r\n- « ما طابت الدّنيا إلّابذكره ، و لا طابت الآخرة إلّابعفوه ، و لا طابت الجنان إلّابرؤيته . »\r\nدنيا جز به ياد خداوند و آخرت جز به بخشش او پاكيزه و پسنديده نباشد و بهشت جز بديدنش نيكو نيست .\r\n- « قل لمن أظهر حبّ اللَّه : إحذر أن تذلّ لغير اللَّه . و من علامة المحبّ للَّه ، أن لا يكون له حاجة إلى غير اللَّه . »\r\nبه كسى كه محبت خدا را اظهار مىكند بگو : بترس از اين كه براى غير خدا ذليل شوى و از نشانه‌هاى دوستدار خداوند آن است كه احتياجى به غير خداوند نداشته باشد .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n- « طوبى لمن كان شعار قلبه الورع ، و لم يعمِ بصرَ قلبه الطّمعُ ، و كان محاسباً لنفسه فيما صنع . »\r\nخوشا به حال كسى كه شعار قلبش ورع باشد و طمع چشم دلش را كور نكرده باشد و نسبت به آن چه انجام مىدهد ، حسابگر خويش باشد .\r\n- « الّذى اجتمع عليه أهل الحقائق فى حقائقهم ، أنّ اللَّه غير مفقود فيُطلب ، و لا ذو غاية فيُدرك ؛ فمن أدرك موجوداً ، فهو بالموجود مغرور ، و إنّما الموجود عندنا معرفة و كشف علم بالأعمال . »\r\nآن چيزى كه اهل حقايق در حقايقشان بر آن اتفاق دارند آن است كه خداوند مفقود نيست تا طلب شود و داراى نهايتى نيست تا درك شود ؛ پس كسى كه موجودى را درك كند پس او به آن موجود مغرور است و آن چه ما يافته‌ايم معرفت و مكشوف بودن آگاهى به اعمال است .\r\n- « البلاء ملح المؤمن ؛ إذا عدم البلاء ، فسد حاله . »\r\nبلاء نمك مؤمن است ، وقتى كه بلاء نداشت حالش بد و فاسد مىشود .\r\n- « ما أعزّ اللَّه عبداً بعزٍّ هو أعزّ له من أن يذلّه على ذلّ نفسه ، و ما أذلّ اللَّه عبداً بذلّ هو أذلّ له من أن يحجبه عن ذلّ نفسه . »\r\nخداوند بنده‌اى را عزيز نگردانيد به عزّتى كه عزيزتر باشد براى او از اين كه او را بر ذلّت خويش راهنمايى فرمود و خداوند بنده‌اى را ذليل نكرد به ذلّتى كه آن ذليل‌تر باشد بر او از اين كه او را از ذلّت خويش محجوب گرداند .\r\n- « الأنس باللَّه نور ساطع ، و الأنس غمّ واقع . »\r\nانس به خداوند نور درخشنده است و انسان [ بدون انس به خداوند 
  ] غم واقعى است .\r\nگفته شد : « ما الأنس باللَّه ؟ » ؛ ( انس به خداوند چيست ؟ ) گفت : « ألعلم و القرآن . » ؛ ( علم و قرآن است . )\r\n- « صدور الأحرار قبور الأسرار . »\r\nسينه‌ى آزاد مردان جايگاه اسرار است .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n- « إذا إطّلع الخبير على الضّمير ، فلم يجد فى الضّمير غير الخبير ، جعل فيه سراجاً منيراً . »\r\nهنگامى كه [ خداوند 
  ] آگاه بر باطن شخص اطلاع پيدا كند و در آن غير خود را نيابد ، در آن چراغى نورانى قرار مىدهد .\r\n- « من حصد عُشب الذّنوب بمنجل الورع ، أضائت له روضة الإستقامة . »\r\nكسى كه گياه گناهان را با ورع درو كند ، براى او زمين سبز استقامت نورانى مىشود .\r\n- « من قطع لسانه بشَفرَة الصّمت ، وجد طعم عذوبة الرّاحة . »\r\nكسى كه زبانش را با چاقوى برنده‌ى خاموشى قطع كند ، مزه‌ى گواراى راحتى را مىيابد .\r\n- « من تدرع بدرع الصّدق قوى على مجاهدة عسكر الباطل ، واعتدل خوفُه و رجاؤه ، و حسن فى الآخرة مثواه . »\r\nكسى كه زره راستى را به تن كند بر مجاهده‌ى لشكر باطل قوّت پيدا مىكند و خوف و رجايش همسان خواهد شد و بازگشتش در آخرت نيكو خواهد بود .\r\n- « طوبى لمن تطهّر ، و لزم الباب ! و طوبى لمن تضمر للسّباق ! طوبى لمن أطاع اللَّه أيّام حياته ! »\r\nخوشا به حال كسى كه پاكيزه كند خود را و ملازم خانه‌اش باشد [ ملازم كوبيدن در خانه‌ى خدا باشد 
  ] و خوشا به حال كسى كه باطنش سبقت گرفتن [ به خيرات را 
  ] بخواهد ، خوشا به حال كسى كه خداوند را در ايام زندگانيش اطاعت كند .\r\n- « من وثق بالمقادير استراح ، و من صحّح استراح ، و من تقرّب قرب ، و من صفى صُفِى له ، و من توكّل وفّق ، و من تكلّف ما لا يعنيه ، ضيّع ما يعنيه . »\r\nكسى كه به تقديرات اطمينان داشته باشد راحت خواهد بود و كسى كه تصحيح كند [ خويش را 
  ] ، در راحتى و آسايش به سر خواهد برد و كسى كه نزديكى [ به خدا 
  ] را طلب كند ، نزديك مىشود و كسى كه خالص شود ، براى او [ امور 
  ] خالص مىشود و كسى كه توكّل كند ، موفق مىشود و كسى كه خود را در امور بىفايده به زحمت بيندازد ، امور با فايده را ضايع مىكند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n- « خصّ اللَّه خصآئص من خلقه ، فعرّفهم حكمته ، فنظروا من أعين القلوب إلى محجوب ، فساحت أرواحهم فى ملكوت السّماء ، ثمّ عادت إليهم بأطيب جَنى ثِمار السّرور ؛ فعند ذلك صيّروا الدّنيا مَعبراً والآخرة منزلًا ، همّتهم و قلوبهم عند ربّهم ؛ فأوّل ابتداء نعمةاللَّه على من اختصّ اللَّه من خلقه ، إهاجة النّفوس على مناظر العقول : فعند ذلك قام لها شواهد من المعرفة ، تقف به عند العجز والتّقصير ، و هما حالان يُورثان الهمّ ، و يحثّان على الطّلب ، و لن تغنى النّفس إلّابالعلم باللَّه . »\r\nخداوند خصيصه‌هايى را به مخلوقاتش مختص كرده ، پس حكمتش را به ايشان شناسانده تا با چشم‌هاى دل به آن چه در پرده است بنگرند ، پس روح ايشان در ملكوت آسمان سياحت مىكند ، سپس بايشان بر مىگردد با پاكيزه‌ترين ميوه‌هاى سرو . در اين هنگام ايشان دنيا را محل عبور و آخرت را منزل قرار داده‌اند ، همّت و دل‌هايشان نزد پروردگارشان است ، پس شروع نعمت خداوند بر كسى كه از ميان خلقش او را مخصوص گردانيده توقف و سكونت نفوس بر ديدنىهاى عقول است ، در اين هنگام براى آن‌ها شواهدى از معرفت ظهور خواهد كرد كه در هنگام عجز و اظهار كوتاهى كردن [ در وظايف بندگى 
  ] به آن واقف مىشوند و اين دو ، حالتى است كه همّ و غم را به بار مىآورند و وى را وادار بر طلب مىنمايند و نفس جز به علم به خداوند بىنياز نيست .\r\n- « لا يتفكّر القلب لغير اللَّه ، إلّاإذا كان عليه عقوبة . »\r\nقلب براى غير خداوند فكر نمىكند مگر هنگامى كه عقوبتى بر او باشد .\r\n- « ما هلك مَن هلك ، إلّابطلب أمر قد أخفاه ، أو إنكار أمر قد أبداه . »\r\nآن كسانى كه هلاك گشتند جز به طلب آن چيزى كه خداوند آن را مخفى گردانيده يا انكار آن چيزى كه او آن‌ها را ظاهر كرده است ، هلاك نگشتند .\r\n- « من المحال أن يحسن منك الظّنّ ، و لا يحسن منه المَنّ . »\r\nمحال است كه تو گمان خوبى به خداوند داشته باشى و او منّت خوبى نداشته باشد .\r\n- « كيف أفرح بعملى ، و ذنوبى مزدحمة ؟ أم كيف أفرح بأملى ، و عاقبتى مبهمة ؟ »\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nچگونه به عملم خوشحال باشم در حالى كه گناهانم انباشته است يا چگونه با آرزويم خوشحال باشم در حالى كه عاقبتم مبهم است ؟\r\n- « الكيّس ، مَن بادر بعمله ، و سوف بأمله ، واستعدّ لِأجلِه . »\r\nشخص زيرك كسى است كه به عملش پيشى بگيرد و آرزويش را تأخير بيندازد و براى فرا رسيدن مرگش آماده شود .\r\n- « المستأنس باللَّه ، فى وقت استيناسه ، يستأنس بجميع ما يرى و يسمع و يحسُّ به فى ملكوت ربّه ، و يستأنس بالذّرّ فما دونه ، و يهابُه . »\r\nكسى كه انس به خدا دارد هنگام انسش ، به تمامى آن چه مىبيند و مىشنود و حس مىكند آن را در ملكوت پروردگارش ، انس مىورزد و حتى به ذرّه و كمتر از آن انس مىورزد و آن از او مىترسد .\r\n- « من أنس بالخلق ، فقد استمكن من بساط الفراعنة . »\r\nكسى كه به مخلوقات انس داشته باشد ، پس به تحقيق در جايگاه وسيع فرعون‌ها مكان گرفته است .\r\n- « ألعبادة مفتاح الفكرة . و علامة الهوى متابعة الشّهوات . و علامة التّوكّل انقطاع المُطاع . »\r\nعبادت كليد فكر است و متابعت شهوات نشانه‌ى هوى و هوس است و قطع علاقه‌ى از غير خداوند كه موجب اطاعت شدن مىشود ، نشانه‌ى توكّل است .\r\n- « إنّ العارف لا يلزم حالةً واحدةً ، إنّما يلزم ربّه فى الحالات كلّها . »\r\nهمانا عارف داراى يك حالت نيست ، بلكه در تمامى حالات ملازم پروردگارش مىباشد .\r\n- « أخفىَ الحجاب و أشدُّه ، رؤية النّفس و تدبيرها . »\r\nسبك‌ترين پرده‌ها و شديدترين آن‌ها [ بين انسان و خداوند 
  ] ديدن خود و تدبير آن است .\r\n- « التّفكر فى ذات اللَّه جهل ، والْاشارة إليه شرك ، و حقيقة المعرفة حيرة . »\r\nتفكر در ذات خداوند جهل است ، اشاره‌ى به او شرك و حقيقت شناخت او حيرت است .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n- حكمت ، در معده‌اى كه از طعام پر بوَد ، قرار نگيرد .\r\n- صحّت تن در كم خورى است و صحّت روح در كم گناه كردن .\r\n- عجب از كسى نيست كه به بلا مبتلا شود و صبر كند ، عجب از كسى است كه به بلا مبتلا شود و راضى باشد .\r\n- كسى بر راه راست است ، كه از خدا بترسد ، چون ترس برخاست از راه بيفتد .\r\n- مرد را از شش راه ، فساد و انحراف پيدا شود : اوّل ، ضعف نيت به عمل آخرت ؛ دوم آن كه ، تنهايى او گرو شيطان شده باشد ؛ سوّم آن كه ، با قرب اجل ، درازى عمل [ أمل 
  ] براى او غالب شده باشد ؛ چهارم آن كه رضاى مخلوق را بر رضاى حقّ ترجيح دهد ؛ پنجم آن كه متابعت هوا و ترك سنّت رسول - صلّى اللَّه عليه و آله و سلّم - نمايد ؛ ششم آن كه لغزش‌هاى گذشتگان را براى خود حجّت قرار دهد ، و هنرهاى ايشان را بپوشد .\r\n- زندگانى نيست ، مگر با مردانى كه دل ايشان مايل به تقوى ، و نشاطشان به ذكر مولا باشد .\r\n- علامت محبّ خدا آن است كه تابع حبيب خدا - صلّى اللَّه عليه و آله و سلّم - باشد ، در اخلاق و افعال و اوامر و سُنَن .\r\n- « أكبر ذنبى ، معرفتى إيّاه . »\r\nبزرگ‌ترين گناه من ، شناخت من است او را [ زيرا با توجّه به خود و شناخت خود دورى از خداوند و دوئيّت حاصل مىشود 
  ] .\r\n- « توبة العوامّ من الذّنوب ، و توبة الخواصّ من الغفلة . »\r\nتوبه عمومى مردم از گناهانست ، و توبه‌ى افراد خاص از غفلت است .\r\n- توكّل ، از اطاعت خدايانِ بسيار بيرون آمدن ، و به طاعت يك خداى در آمدن ، و از سبب‌ها بُريدن ، و خود را در صفت بندگى داشتن ، و از صفتِ خداوندى بيرون آمدن است .\r\n- توكّل ، تركِ تدبير ، و بيرون آمدن از قوّه‌ى حيله‌ى « 1 » خويش است .\r\n\r\n\r\n","description":"","footnote":"\r\n( 1 ) . توانايى و قدرت بر چاره‌جويى و تدبير امور .\r\n","page_name":" 335 ","page_number":335},
  {"content":"\r\n\r\n- يقين ، به كوتاهىِ امَل دعوت كند و كوتاهى امل به زهد ، و زهد به حكمت و حكمت ، عنايت و نگريستن به عواقب باز آورد .\r\n- از وى پرسيدند : علامت برگزيدگان بندگان الهى كدام است ؟ گفت :\r\n« إذا خلع العبد الرّاحة ، و أعطى المجهود فى الطّاعة ؛ و أحبّ سقوط المنزلة . »\r\nهنگامى كه بنده از راحت‌طلبى جدا شد و توان خود را در طاعت پروردگار به كار بندد و دوست داشته باشد ، منزلت و مقامش نزد مردم از بين رود .\r\n- پرسيدند : علامت اقبال خدا به بنده‌اش چيست ؟ گفت :\r\n« إذا رأيتَه صابراً شاكراً ذاكراً ، فذلك علامة إقبال اللَّه على العبد . »\r\nهنگامى كه او را صابر ، شكر گذار و ذاكر پروردگار ببينى پس آن نشانه‌ى روى آوردن خدا بر بنده است .\r\n- پرسيدند ، علامت اعراض خدا از بنده‌اش چيست ؟ گفت :\r\n« إذا رأيتَه ساهياً راهباً معرضاً عن ذكراللَّه ، فذاك حين يعرض اللَّه عنه ، و كفى بالمعرض عن اللَّه ، و هو يعلم أنّ اللَّه مقبل عليه ، و هو معرض عن ذكره . »\r\nهنگامى كه او را غافل و ترسناك [ از غير خداوند 
  ] و روى گردان از ياد خداوند ببينى ، پس اين آن وقتى كه خداوند از او روى گردانيده و بس است براى كسى كه از خداوند رو مىگرداند در حالى كه مىداند كه خداوند به او روى آورده و حال آن كه او از يادش روى گردانيده است .\r\n- پرسيدند : علامت انس به خدا چيست ؟ گفت :\r\n« إذا رأيتَه يونِسك بخلقه ، فإنّه يوحِشك من نفسه ؛ و إذا رأيته يوحشك من خلقه ، فإنّه يونسك بنفسه . »\r\nوقتى ديدى كه خداوند تو را با مخلوقش مأنوس گردانيده ، پس او تو را از خودش به وحشت انداخته ، و هنگامى كه ديدى تو را از خلقش به وحشت انداخته پس او تو را به خويشتن مأنوس گردانيده است .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nسپس گفت :\r\n« الدّنيا والخلق ، للَّه‌عبيد ، خلقَهم للطّاعة ، و ضمن لهم أرزاقهم ، و نهاهم و حذّرهم و أنذرهم ، فحرصوا على ما نهاهم اللَّه عنه ، و طلبوا الأرزاق ، و قد ضمّنها اللَّه لهم ، فلاهم فى أرزاقهم استزادوا . »\r\nدنيا و مخلوقات بندگان خدايند ، آن‌ها را براى اطاعتش آفريده و ضامن روزيشان شده و آن‌ها را نهى كرده و برحذر داشته و ترسانيده ، پس آن‌ها بر آن چه او از آن‌ها نهى كرده حريص شدند و دنبال روزى رفتند در حالى كه خداوند حتماً آن را براى ايشان ضامن شده ، پس ايشان در روزىهايشان زياد نكردند .\r\nسپس گفت :\r\n« عجباً لقلوبكم كيف لا تتصدّع ! و لا لِاجسامِكم كيف لا تتضعضع ! إذا كنتم تسمعون ما أقول لكم ، و تعقِلون . »\r\nعجب است براى دل‌هاى شما چگونه متلاشى نمىشود و جسم‌هاى شما چگونه خاضع نمىشود ، وقتى كه آن چه را براى شما گفتم گوش دهيد و تعقل نماييد .\r\n- پرسيدند :\r\n« ماالّذى أنصب العباد و أضناهم ؟ »\r\nچه چيزى بندگان را به زحمت انداخته و آن‌ها را سنگين كرده است ؟\r\nگفت :\r\n« ذكرالمقام ، و قلّة الزاد ، و خوف الحساب . »\r\nياد ايستادن در پيشگاه حق و كمى توشه و ترس از حساب .\r\nسپس گفت :\r\n« و لم لاتذوب أبدان العمّال ، و تذهل عقولهم ، والعرض اللَّه أمامهم ، و قرآئة كتبهم بين أيديهم ، والملآئكة وقوف بين يدى الجبّار ، ينتظرون أمره فى الأخيار و الأشرار . »\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nو چرا بدن عمل كنندگان آب نمىشود و عقل آن‌ها از بين نمىرود در حالى كه عرضه‌ى بر خداوند پيش رويشان و خواندن كتاب‌هايشان در پيششان و ملايكه نزد خداوند جبّار ايستاده‌اند و درباره‌ى خوبان و بدان منتظر امرش مىباشند .\r\nسپس گفت :\r\n« مثلوا هذا فى نفوسهم ، و جعلوه نصبُ أعينهم . »\r\nاين امور را در درونشان نمودار كرده و آن را در پيش چشمشان قرار داده‌اند .\r\n- به وى گفتند : « كيف أصبحتَ ؟ » ؛ ( چگونه صبح كردى ؟ ) گفت :\r\n« أصبحتُ مقيماً على ذنبٍ و نعمةٍ ، فلا أدرى من الذّنب أستغفر ، أم على النّعمة أشكر ؟ »\r\nصبح كردم در حالى كه بر گناه و نعمت پابرجا هستم ، نمىدانم از گناهم توبه كنم يا بر نعمت شكر گذارم .\r\n- پرسيدند : « كيف أصبحتَ ؟ » ؛ گفت :\r\n« أصبحتُ بطّالًا على العبادة ، متلوّثاً بالمعاصى ، أتمنّى منازل الأبرار ، و أعمل عمل الأشرار . »\r\nصبح كردم در حالى كه بسيار باطل كننده‌ى عبادت و آلوده‌ى گناهان هستم ، مقام‌هاى نيكان را آرزو دارم در حالى كه كار اشرار را انجام مىدهم .\r\n- كسى از وى پرسيد :\r\n« متى تصحّ لى عُزلة الخلق ؟ »\r\nچه وقت براى من كناره‌گيرى از خلق صحيح است ؟\r\nگفت :\r\n« إذا قويتَ على عزلة نفسك . »\r\nهنگامى كه بر كناره‌گيرى از خودت قوّت پيدا كردى .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nپرسيد :\r\n« فمتى يصحّ طلبى للزّهد ؟ »\r\nپس چه وقت براى من طلب زهد صحيح است ؟\r\nگفت :\r\n« إذا كنتَ زاهداً فى نفسك ، هارباً من جميع ما يشغلك عن اللَّه ؛ لِأنّ جميع ما شغلك عنِ اللَّهِ هىدنيا . »\r\nهنگامى كه در نفست زاهد باشى ، [ و 
  ] از تمامى آن چه تو را از خداوند مشغول به خود مىكند ، فرار كنى ؛ زيرا تمامى آن چه كه تو را از خداوند به خود مشغول گرداند ، دنياست .\r\n- پرسيدند :\r\n« أىّ الحجاب أخفى الّذى يحتجب به المريد عن اللَّه ؟ »\r\nكدام پرده‌ى مخفى است كه مريد خدا را از او محجوب مىگرداند ؟\r\nگفت :\r\n« ويحك ملاحظة النّفس و تدبيرها . »\r\nواى بر تو ملاحظه‌ى نفس و تدبير آن ( توجه مستقل به خويش داشتن و خود را مستقلّاً مدبّر خويش دانستن ) .\r\n- كسى به وى گفت :\r\n« دلّنى على طريق الصّدق و المعرفة . »\r\nمرا بر راه راستى و معرفت راهنما كن .\r\nگفت :\r\n« يا أخى ! أدِّ إلى اللَّه صدق حالتك الّتى أنتَ عليها ، على موافقة الكتاب و السنّة ، و لا تَرِق حيث لم تُرَق ، فتزلّ قدمَك ؛ فإنَّه إذا زلَّ بك لم تسقط ، و إذا ارتقيتَ أنت ، تسقط . و إيّاك أن تترك ما تراه يقيناً ، لما ترجوه شكّاً . »\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبرادرم ، صدق حالتت را كه بر آن هستى بر موافقت كتاب و سنت ، به خدا ادا كن و پانگذار و بدان جايى كه جايت نيست بالا نرو تا قدمت بلغزد ؛ زيرا وقتى قدمت لغزيد ساقط نگشتى بلكه هنگامى كه بالا رفتى ساقط گشته‌اى و دورى كن از اين كه براى رسيدن به امر مشكوك آن چه را كه يقين مىدانى ترك كنى .\r\n- از وى پرسيدند :\r\n« بم عرف العارفون ربّهم ؟ »\r\nبه چه چيزى عارفان پروردگارشان را شناختند ؟\r\nگفت :\r\n« إن كان بشىء ، فبقطع الطّمع و الإشراف منهم على اليأس ، مع التّمسّك منهم بالأحوال الّتى أقامهم عليها ، و بذل المجهود من أنفسهم ، ثم إنهم وصلوا بعد إلى اللَّه . باللَّه . »\r\nاگر معرفت به چيزى باشد ، به واسطه‌ى قطع طمع و تسلط ايشان بر نااميدى از غير حق با تمسّكشان بر حالاتى كه خداوند ايشان را بر آن داشته و طاقت خود را [ در راه آن 
  ] خرج كردن است ، سپس ايشان بعد از اين با تكيه به خداوند به او مىرسند .\r\n- يوسف بن حسين از وى پرسيد :\r\n« ما علامة الأخوّة [ الْاخْوان 
  ] فى اللَّه ؟ »\r\nنشانه‌ى برادرى براى خداوند چيست ؟\r\nگفت :\r\n« ثلاث : الصّفا ، والتّعاون ، والوفاء ؛ فالصّفاء فى الدّين ، والتّعاون فى المواساة ، والوفاء فى البلاء . »\r\nسه چيز است : صفاو كمك كردن به يكديگر و وفاء ، صفا در دين و تعاون در رسيدگى به يكديگر در نيازمندىها و وفاء در بلاها .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n- سؤال شد :\r\n« عن الآفة الّتى يخدع بها المريد عن اللَّه . »\r\nاز آفتى كه مريد را از خدا فريب مىدهد .\r\nگفت :\r\n« يريد الألطاف و الكرامات و الآيات . »\r\nاين‌كه الطاف و كرامت‌ها و نشانه‌ها را بخواهد .\r\nگفته شد :\r\n« فبم يخدع قبل وصوله إلى هذه الدّرجة ؟ »\r\nپس قبل از رسيدن به اين درجه به چه چيزى فريب مىخورد ؟\r\nگفت :\r\n« بوطأ الأعقاب و تعظيم النّاس له ، و التّوسّع فى المجالس و كثرة الأتباع . فنعوذ باللَّه من مكره و خدعه . »\r\nبه گام برداشتن پشت سر او و تعظيم مردم و جاى دادن در مجالس به او و پيرو زياد داشتن ، پس به خداوند پناه مىبريم از مكر و فريبش .\r\n- پرسيدند :\r\n« ما أساس قسوة قلب المريد ؟ »\r\nاساس قساوت پيدا كردن قلب مريد خداوند چيست ؟\r\nگفت :\r\n« ببحثه عن علوم رضىَ نفسه بتعليمها دون استعمالها و الوصول إلى قآئقها . »\r\nبا بحث كردن از علومى كه خوشش مىآيد آن‌ها را ياد بگيرد نه آن كه آن‌ها را عمل كندو به حقايقش برسد .\r\n- كسى مىگويد از وى پرسيدم :\r\n« متى أعرف ربّى ؟ »\r\nچه وقت پروردگارم را مىشناسم ؟\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nگفت :\r\n« إذا كان لك جليساً ، و لم ترلن نفسك سواه أنيساً . »\r\nهنگامى كه خداوند همنشين تو باشد و براى خود غير او مونسى نبينى .\r\nگفتم :\r\n« فمتى أحبّ ربّى ؟ »\r\nپس چه وقت پروردگارم را دوست دارم ؟\r\nگفت :\r\n« إذا كان ما أسخطه عندك أمر من الصّبر . »\r\nوقتى آن چيزى كه خدا را به غضب در مىآورد نزد تو تلختر از مادّه‌ى تلخ باشد .\r\nپرسيدم :\r\n« فمتى أشتاق إلى ربّى ؟ »\r\nپس چه وقتى مشتاق پروردگارم مىشوم ؟\r\nگفت :\r\n« إذا جعلت الآخرة لك قرار ، و لم تسمّ الدّنيا لك مسكناً و داراً . »\r\nهنگامى كه آخرت براى تو خانه‌ى ثبات قرار داده شود و دنيا برايت تنها مسكن و خانه ناميده نشود .\r\n- كسى از وى پرسيد :\r\n« كيف السّبيل إلى التّواضع ؟ »\r\nراه به سوى تواضع چگونه است ؟\r\nگفت :\r\n« إفهم ما ألقى إليك ؛ من أراد سلطان اللَّه ، ذهب سلطان نفسه ؛ لِأنّ النّفوس كلّها حقيرة عِند هيبتِهِ ، و من أشرفِ التّواضع أن لا ينظر إلى نفسه دون اللَّه ، و معنى قول النّبىّ - صلّى اللَّه عليه و آله و سلّم - : « مَن تواضع ، رفعه اللَّه » : من تذلّل بالمسكنة و\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nالفقر إلى اللَّه ، رفعه اللَّه بعزّ الإنقطاع إليه . »\r\nآن چه را كه به تو القاء مىكنم بفهم ، كسى كه سلطنت خدا را بخواهد سلطنت خود از بين مىرود ؛ زيرا تمامى جان‌ها نزد هيبت و عظمت او خوار و پست است و از شريف‌ترين انواع تواضع آن است كه شخص به خود نگاه نكند به غير خداوند و معناى فرمايش پيامبر اكرم - صلّى اللَّه عليه و آله و سلّم - كه فرمود : كسى كه تواضع كند خدا او را بالا مىبرد ، آن است كه كسى كه با بيچارگى و فقر ، خود را ذليل خدا بداند ، خداوند او را با عزّت منقطع شدن به سوى او ، او را بالا مىبرد .\r\n- پرسيدند :\r\n« من السِّفلَة ؟ »\r\nشخص عقب افتاده كيست ؟\r\nگفت :\r\n« من لايعرف الطّريقَ إلى اللَّه ، و لم يتعرّفه ؟ »\r\nكسى كه راه به خدا را نمىشناسد و نمىخواهد بشناسد .\r\n- پرسيدند :\r\n« من أدوم النّاس ذنباً له ؟ »\r\nكدام يك از مردم گناهش دايمىتر است ؟\r\nگفت :\r\n« من أحبّ دنياً فانيةً . »\r\nكسى كه دنياى فانى را دوست داشته باشد .\r\n- گفتند :\r\n« ما لنا لانقوى على النّوافل ؟ »\r\nچرا بر نوافل قوّت نداريم ؟\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nگفت :\r\n« لِأنّكم لاتصِحون الفرآئِض . »\r\nزيرا واجبات را صحيح انجام نمىدهيد .\r\n- كسى اظهار محبّت خدا نزدش نمود ، وى گفت :\r\n« إحذر أن تذلّ لغير اللَّه ؛ و من علامة المحبّ للَّه ، أن لا يكون له حاجة إلى غير اللَّه . »\r\nبترس از اين كه براى غير خدا ذليل شوى و از نشانه‌هاى دوستدار خداوند آن است كه احتياجى به غير او نداشته باشد .\r\n- پرسيدند از كمال عقل و كمال معرفت . گفت :\r\n« إذا كنتَ قآئماً بما أمرتَ به ، تاركاً لتكلّف ما كفيتَ ، فأنتَ كامل العقل ؛ و إذا كنتَ متعلقاً باللَّه فى أحوالك ، لا بأعمالك ، غير ناظر إلى سواه ، فأنت كامل المعرفة . »\r\nهنگامى كه به آن چه امر شدى قيام كنى و آن چه را كه از امور دنيا كفايت شدى ترك كنى ، پس تو كمال عقل را دارى و هنگامى كه در حالاتت به خداوند تعلّق داشته باشى نه به اعمالت ، به غير او نظر نيفكنى پس تو كمال معرفت را دارى .\r\n- پرسيدند : اوّل درجه‌اى كه اهل معرفت به آن نايل مىشوند ، چيست ؟ گفت :\r\n« التحيّر ، ثمّ الإفتقار ، ثمّ الْإتصال ، ثمّ انْتهى عقل العقلاء إلى الحيرة . »\r\nحيرت ، سپس نيازمندى كردن ، سپس اتصال به حق تعالى ، سپس عقل عقلا به حيرت منتهى مىشود .\r\n- پرسيدند :\r\n« ما أغلب الأحوال على العارف ؟ »\r\nكدام يك از حالات بر عارف غالب‌تر است ؟\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nگفت :\r\n« حبَّه ، والحبَ فيه ، و نشرالالآء ، و هى الأحوال الّتى لا تفارقه . »\r\nمحبت خدا و محبت براى او و پخش كردن نعمت‌ها و آن حالت‌هايى است كه از آن‌ها جدا نمىشوى .\r\n- پرسيدند :\r\n« فيم يجد العبد الخلاص ؟ »\r\nدر چه چيز بنده خلاصى را مىيابد ؟\r\nگفت :\r\n« الخلاص من الإخلاص ، فإذا اخلصت خلص . »\r\nخلاص شدن از اخلاص داشتن در اعمال است ، پس وقتى كه خودش [ به تمام وجود 
  ] خالص گشت خلاصى مىيابد .\r\nپرسيدند : علامت اخلاص چيست ؟ گفت :\r\n« إذا لم يكن فى عملك محبّة المخلوقين و لامخافة ذمّهم ، فأنت مخلص إن شاء اللَّه تعالى . »\r\nوقتى كه عملت براى محبت مخلوق و ترس از مذمت آن‌ها نباشد ، پس تو انشاءاللَّه مخلص خواهى بود .\r\n- پرسيدند از محبّت ؟ گفت :\r\n« هى التى لا تزيدها منفعة ، و لا تنقصها مُضرّة . »\r\nآن است كه منفعت آن را زياد نكند و ضرر ديدن آن را كم نگرداند .\r\nسپس اين شعر را انشاء كرد :\r\n شواهدُ أهل الحبّ باد دليلها * بأعلام صدق ما يضلّ سبيلها . . . \r\nگواهان اهل محبت دليلشان نابود است ، به واسطه‌ى نشانه‌هاى صدقى كه راه آن\r\nگمراه نيست . . .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n- پرسيدند : « كم الأبواب إلى الفطنة ؟ » ؛ ( درهاى به سوى زيركى چه مقدار است ؟ ) گفت :\r\n« أربعة أبواب : أوّلها الخوف ، ثمّ الرّجآء ، ثمّ المحبّة ، ثمّ الشّوق . و لها أربعة مفاتيح : فالفرض مفتاح باب الخوف ؛ والنّافلة مفتاح باب الرّجاء ؛ و حبّ العبادة والشّوق « 1 » مفتاح باب المحبّة ؛ و ذكر اللَّه الدّائم بالقلب واللّسان مفتاح باب الشّوق ، و هى درجة الولاية . . . ليس بالأبواب تنال المفاتيح ، و لكن بالمفاتيح تنال الأبواب . و اعلم أنّه من تكامل فيه الفرض ، فقد تكامل فيه الخوف ؛ و من جاء بالنّافلة ، فقد جاء بالرجاء ؛ و من جآء بمحبّة العبادة ، فقد وصل إلى اللَّه ؛ و من شغل قلبه و لسانه بالذّكر ، قذف اللَّه فى قلبه نور الإشتياق إليه ، و هذا سرّ الملكوت . فاعمله واحفظه ، حتّى يكون اللَّه - عزّوجلّ - هو الّذى يناوله مَن يشاء مِن عباده . »\r\nچهار درب است : اول ترس ، سپس اميد ، سپس محبت ، سپس شوق و براى هر كدام چهار كليد است : واجبات ، كليد درب خوف و نوافل ، كليد درب اميد و محبت به عبادت ، كليد درب محبت و ذكر دايمى خداوند با قلب و زبان ، كليد درب شوق است و آن درجه‌ى ولايت است . . . با درها به كليد نمىتوان رسيد و لكن با كليدها به درها مىتوان رسيد و بدان كه كسى كه واجبات را كاملًا انجام دهد ، خوفش كامل گشته و كسى كه نوافل را بياورد ، اميدش را ظاهر كرده و كسى كه محبت به عبادت داشته باشد ، به خدا رسيده و كسى كه قلب و زبانش به ذكر او مشغول باشد ، خداوند در دلش نور اشتياق به خودش را مىاندازد و اين سرّ ملكوت است ، پس آن را عمل و حفظ كن تا خداوند - عزّوجلّ - آن را به هر كس از بندگانش را كه بخواهد عطا فرمايد .\r\n- يوسف بن حسين چون خواست با وى وداع كند ، گفت :\r\n« أوصنى بوصيّة أحفظها عنك . »\r\nمرا سفارشى كن تا از تو آن را حفظ كنم .\r\n\r\n\r\n","description":"","footnote":"\r\n( 1 ) . ظاهر لفظ « والشّوق » زايد است .\r\n","page_name":" 346 ","page_number":346},
  {"content":"\r\n\r\nگفت :\r\n« لاتكن خصماً لنفسك على ربّك مستزيده فى رزقك و جاهك ، و لكن خصماً لربّك على نفسك ، فإنّه لايجتمع معك عليك . و لاتلقيَن أحداً به عين الإزدراء و التصغير ، و إن كان مشركاً ، خوفاً من عاقبتك و عاقبته ، فلعلّك تسلب المعرفة و يرزقها . »\r\nبراى خوشحالى نفس ، دشمن پروردگارت مباش تا كه از او در روزى و مقامت زياده طلب كنى و لكن براى جلب رضايت پروردگارت ، دشمن خويشتن باش ، زيرا خداوند با تو بر ضررت جمع نمىشود و هيچ كس را با چشم بىاعتنايى و كوچكى ملاقات مكن هر چند مشرك باشد به سبب ترس از عاقبتت و عاقبت او كه شايد از تو معرفت سلب شود و روزى او شود .\r\n- عبداللَّه بن سهل گفته : به وى گفتم :\r\n« متى تخلص للَّه‌صلاتى ؟ »\r\nچه وقتى نمازم براى خدا خالص مىگردد ؟\r\nگفت :\r\n« إذا سكنت معادن الأنوار من قلبك ، و نفدتَه فى ملكوت همّك . »\r\nهنگامى كه معدن‌هاى انوار در قلب ساكن شود و آن‌ها را در ملكوت همّت و فكرت از دست دهى [ توجه به اخلاصت نداشته فقط توجه به حق تعالى داشته باشى 
  ] .\r\nگفتم :\r\n« متى يتمّ زهدى بعد ورعى ؟ »\r\nچه وقتى زهدم بعد از پرهيزگاريم تمام مىشود ؟\r\nگفت :\r\n« إذا جعلتَ الفَرض لك معلّماً ، و أقمتَ الطّاعة لك مفهماً . »\r\nهنگامى كه واجبات برايت نشانه باشد و طاعات برايت محل فهم باشد .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nگفتم :\r\n« فمتى أتوكّل ؟ »\r\nچه وقتى متوكّل مىشوم ؟\r\nگفت :\r\n« اليقين إذا تمّ ، سُمّى توكّلًا . »\r\nيقين وقتى تمام شد توكّل ناميده مىشود .\r\nگفتم :\r\n« متى يتمّ حبّى لربّى ؟ »\r\nچه وقتى محبّتم نسبت به پروردگارم تمام مىشود ؟\r\nگفت :\r\n« إذا سمجت الدّنيا فى عينك ، و قذفت أملك فيها بين يديك . »\r\nهنگامى كه دنيا در چشمت زشت باشد و آرزويت نزدت در دنيا ريخته شود .\r\nگفتم :\r\n« فمتى يتمّ صومى ؟ »\r\nپس چه وقت روزه‌ام تمام مىشود ؟\r\nگفت :\r\n« إذا جوّعتَ نفسك من البغضاء ، و أمتّ لسانك من‌الفحشاء . »\r\nهنگامى كه نفست را از كينه گرسنگى دهى و زبانت را از زشتىها بميرانى .\r\nگفتم :\r\n« فمتى أعرف ربّى ؟ »\r\nپس چه وقت پروردگارم را مىشناسم ؟\r\nگفت :\r\n« إذا كان لك جليساً ، و لم تره لنفسك سواه أنيساً . »\r\nهنگامى كه او همنشين تو باشد و براى خود غير او مونسى نبينى .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nگفتم :\r\n« فمتى تطيب معرفتى ؟ »\r\nپس چه وقت معرفتم پاكيزه مىشود ؟\r\nگفت :\r\n« إذا استوحشتَ من الدّنيا ، واشتدّ فرحك بنزول البلآء . »\r\nهنگامى كه از دنيا وحشت كنى و خوشحاليت با نزول بلاء شديد شود .\r\nگفتم :\r\n« فمتى أفزع إلى ذكره و آنسُ بشكره ؟ »\r\nپس چه وقت به ذكر خداوند پناه مىبرم و به شكرش انس مىگيرم ؟\r\nگفت :\r\n« إذا سررتَ ببلائه ، و فرحتَ بنزول قضائه . »\r\nهنگامى كه به بلايش مسرور شوى و با نزول قضايش خوشحال گردى .\r\n- از آثار محبّت پرسيدند . گفت :\r\n« أن تحبَّ ما أحبّ اللَّه ، و تُبغض ما أبغض اللَّه ، و تفعل الخير كلُّه ، و ترفض كلّ ما يشغل‌عن اللَّه ، و أن لا تخاف فى اللَّه لومةَ لائم ، مع العطف للمؤمنين ، والغلظة للكافرين ، و اتّباع رسول اللَّه - صلّى اللَّه عليه و آله و سلّم - فى الدّين . »\r\nآن چه را كه خداوند دوست دارد ، دوست داشته باشى و آن چه را كه بغض دارد ، بغض داشته باشى و تمام خيرات را انجام دهى و هر چه را كه از خداوند مشغولت مىنمايد ، رها كنى و در راه خدا از سرزنش سرزنش كننده‌اى نترسى ، با عطوفت داشتن بر مؤمنين و درشتى با كافران و تبعيّت كردن رسول خدا - صلّى اللَّه عليه و آله و سلّم - در دين .\r\n- ذوالنّون در مواضع متعدّدى به تبيين و تفصيل صفت ابرار و اولياى حق پرداخته است ، از آن جمله :\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n« إنّ للَّه‌خالصةً من عباده ، و نجباء من خلقه ، و صفوةً من بريّته ، صحبوا الدّنيا بأبدانٍ أرواحُها فى الملكوت معلّقة ، اولئك نجباء اللَّه من عباده ، و أمناء اللَّه فى بلاده ، و الدّعاة إلى معرفته ، والوسيلة إلى دينه . هيهات بَعُدوا و فاتوا ، و وارتهم بطونُ الأرض و فجاجها ، على أنّه لاتخلو الأرض من قائم فيها بحجّته على خلقه ، لئلّا تبطل حجج اللَّه . »\r\nبراى خداوند بندگان خالص و برگزيدگانى از خلقش و دوستان مخلصى از مخلوقاتش وجود دارد كه بدن‌هايشان در دنيا و ارواحشان در ملكوت چنگ زده ، ايشان برگزيدگان خداوند از ميان بندگانش و امينان او در شهرها و خوانندگان به معرفتش و وسايل به دينش مىباشند . هيهات ، ايشان دورند و فوت مىشوند و شكم‌هاى زمين و راه‌هاى آن ايشان را مخفى مىكند ، بايد توجه داشت كه زمين خالى نيست از كسى كه در آن حجت بر خلقش را به پا مىدارند تا اين كه حجّت‌هاى خدا باطل نشود .\r\nسپس گفت :\r\n« و أين اولئك ؟ قوم حجبهم عن عيون خلقه ، و أخفاهم عن آفات الدّنيا و فتنتها ، ألا ! و هم الّذين قطعوا أوديةالشّكوك باليقين ، واستعانوا على أعمال الفرائض بالعلم ، واستدلّوا على فساد أعمالهم بالمعرفة ، و هربوا من وحشة الغفلة ، و تَسَربلوا بالعلم لاتّقاء الجهالة ، واحتجزوا عن الغفلة بخوف الوعيد ، و جدّوا فى صدق الأعمال لادراكِ الفوتِ ، و خلوا عن مطامعِ الكذب و معانقة الهوى ، و قطعوا عرىَ الإرتياب بروح اليقين ، و جاوزوا ظُلَم الدّجا ، و دحضوا حجج المبتدعين باتّباع السّنن ، وباد روا إلى الإنتقال عن المكروه قبل فوت الإمكان ، و سارَعوا فى الإحسان تعريضاً للقعود عن الإسائة ، و لاقوا النّعم بالشّكراست جلالًا لم زيده ، و جعلوا نصب أعينهم عند خواطر الهِهم و حركات الجوارح من زينة الدّنيا و غُرورها ، فزهدوا فيها عياناً ، و أكلوا منها قصداً ، و قدموا فضلًا ، و أحرزوا ذخراً ، و تزوّدوا منها التّقوى ، و شمّروا فى طلب النّعيم بالسّير\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nالحثيث والأعمال الزّكيّة ، و هم يظنّون بل لا يشكون أنّهم مقصّرون .\r\nو ذلك أنّهم عقلوا ، فعرفوا ، ثمّ اتّقوا ، و تفكّروا ، فاعتبروا حتّى أبصروا ، فلمّا أبصروا ، إستولت عليهم طرَقات أحزان الآخرة ، فقطع‌بهم الحزن حركات ألسنتهم عن الكلام من غير عىٍّ ، خوفاً من التّزيّن ، فيسقطوا من عين اللَّه ، فأمسكوا و أصبحوا فى الدّنيا مغمومين ، و أمسوا فيها مكروبين ، مع عقولٍ صحيحة و يقين ثابت و قلوب شاكرة و ألسن ذاكرة و أبدان صابرة ، و جوارحَ مطيعة . أهل صدق و نُصح و سلامة و صبر و توكّل و رضىً و ايمان ، عقلوا عن اللَّه أمره ، فشغلوا الجوارحَ فيما امروا به و ذكر و حياء ، وقطعوا الدّنيا بالصّبر على لزوم الحقّ ، و هجروا الهوى بدلالات العقول ، و تمسّكوا به حكم التّنزيل و شرايع السّنن ، و لهم فى كلّ ثارة منها دمعةٌ و لذّة و فكرة و عبرة ، و لهم مقام على المزيد للزّيادة ، فرحمة اللَّه علينا و عليهم ، و على جميع المؤمنين والصّالحين ! »\r\nو آنان كجايند ؟ ايشان قومى هستند كه خداوند ايشان را از چشم خلقش محجوب كرده و آن‌ها را از آفت‌هاى دنيا و فتنه‌هاى آن مخفى داشته است . آگاه باشيد ! ايشان كسانى هستند كه بيابان‌هاى شك‌ها را با يقين پيموده‌اند و بر انجام واجبات به علم كمك گرفتند و با شناخت بر فساد اعمالشان استدلال كردند و از وحشت غفلت فرار كردند و براى پرهيز از جهل لباس علم را به تن كردند و با خوف از عذاب از غفلت امتناع مىورزند و براى از دست ندادن در صدق اعمال تلاش مىكنند و از جايگاه‌هاى دروغ و هم آغوش شدن هوى و هوس خالى هستند و ريسمان‌هاى شك را با روح يقين بريدند و از ظلمت‌هاى تاريكىها گذشتند و دلايل بدعت گزاران را با تبعيّت از سنت‌هاى خداوند و اوليايش باطل كردند و پيشى گرفتند به انتقال از امور مكروه قبل از گذشتن وقتش و در احسان تسريع نمودند به سبب اين كه خود را در معرض بازداشتن از بدى قرار دادند و با نعمت‌ها با شكر برخورد كردند ؛ زيرا زياد شدن آن را بزرگ مىشمردند و هنگامى كه افكار برايشان هجوم مىآورد و آن‌ها را حركت مىداد ، زينت دنيا و فريبش را جلو\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nچشم خود قرار مىدادند ، پس در دنيا زهد مىورزيدند و به اندازه‌ى كفايت و ميانه روى در آن تصرف مىكردند و زيادى را به ديگران مىدادند و براى خود توشه‌اى را حفظ مىكردند و از دنيا تقوى را توشه بر مىداشتند و در طلب نعمت‌هاى معنوى با اعمال پاكيزه سرعت شديدى داشتند در حالى كه يقين داشتند - و شك نمىكردند - كه كوتاهى مىكنند .\r\nبه علّت اين كه تعقّل مىنمودند معرفت پيدا كردند ، سپس تقوى اختيار كرده و تفكّر كرده ، پس عبرت گرفتند تا اين كه بينا گشتند و وقتى كه بينا گرديدند راه‌هاى اندوه آخرت برايشان چيره گشت و حزن ايشان حركت زبانشان را از سخن گفتن قطع نمود ، بدون اين كه لُكنتى در گفتن داشته باشند ؛ چون مىترسيدند از اين كه نزد ديگران آرايش شوند و از چشم خداوند ساقط گردند ، پس از سخن گفتن امساك كردند و در دنيا غم زده و اندوهناك بسر مىبرند با اين كه عقلشان سالم و يقينشان ثابت و دل‌هايشان شاكر و زبانشان به ياد خدا و بدن‌هايشان صابر و اعضاء و جوارح اطاعت كننده دارند . اهل راستى و نصيحت و سلامتى و صبر و توكّل و رضا و ايمان مىباشند ، از خداوند نسبت به اوامرش طلب فهم كردند پس اعضاء و جوارحشان را در اوامرش مشغول داشتند و دنيا را با صبر بر ملازمت بر حق به پايان رساندند و از هوى و هوس با راهنمايىهاى عقل دورى كردند و به حكم قرآن و قوانين سنت چنگ زدند و در هر چيزى از قرآن و سنت كه موجب انقلاب و دگرگونى باطنى است براى ايشان اشكى و لذّتى و فكرى و عبرتى مىباشد و ايشان را مقامى است زياده از آن چه گفته شد ، پس رحمت خدا بر ما و بر ايشان و بر تمامى مؤمنان و صالحان باد . « 1 »\r\n\r\n\r\n","description":"","footnote":"\r\n( 1 ) . مناجات و ادعيه‌ى بسيارى كه از ذوالفنون به جاى مانده كه در واقع ذكر حقايق و خواست كمالات و مقامات است و در ميان آن‌ها جملاتى از دعاى عرفه سيّدالشّهداء - عليه السّلام - و مناجات شعبانيه اميرالمؤمنين - عليه السّلام - و ساير ادعيه به چشم مىخورد . بعضى از اين دعا كه حاوى اشارات و حقايقى است و با وضع اين رساله مخالفتى ندارد ، ذكر مىگردد .\r\n","page_name":" 352 ","page_number":352},
  {"content":"\r\n\r\nمناجات\r\n- « إلهى ! لو أصبتُ موئلًا فى الشّدآئد غيرَك ، أو ملجأً فى المنازل سواك ، لحقَّ لى أن لاأعرَض إليه بوجهى عنك ، و لاأختاره عليك ؛ لقديم إحسانك إلىّ و حديثه ، و ظاهر منّتك علىّ و باطنها . »\r\nبارالها ! اگر در گرفتارىها پناهگاهى غير از تو مىيافتم يا در منزل‌ها [ درجات سير 
  ] به پناهى غير از تو برخورد مىكردم ، باز هم سزاوار بود كه از تو به سوى او روى نگردانم و او را بر تو اختيار نكنم ، به سبب نيكىهاى قديم و جديد تو به من و منّتهاى آشكار و پنهان تو بر من .\r\n- « لو تقطّعتُ فى البلآء إرباً إرباً ، وانصبّت علىّ الشّدآئد صبّاً صبّاً ، و لا أجد مشتكىً غيرك و لا مَفزعاً . . . فيا وارث الأرض و مُنّ عليها ! و يا باعث جميع مَن فيها ! ورِّث أملى فيك منّى أملى ، و بلِّغ همّى فيك منتهى وسآئلى . »\r\n[ بارالها ! 
  ] اگر در بلاها قطعه قطعه گردم و گرفتارىها ناگهان بر من فرو ريزند و غير از تو محلّ شكايت و پناهى نيابم . . . پس اى كسى كه وارث زمين و آن چه روى آن است و اى برانگيزاننده‌ى آن چه در آن است ، آرزويم را در خودت تا آخرين درجه‌اش برآورده كن و به قصدم نسبت به خودت تا آخرين وسائلش برسان .\r\n- « أللّهمّ ! اجعلنا من الّذين جازوا ديار الظّالمين ، واستوحشوا من مؤانسة الجاهلين ، و شابوا ثمرة العمل بنور الإخلاص ، واستقوا من عين الحكمة ، و ركبوا سفينة الفطنة ، و أقلعوا بريح اليقين ، و لجّجوا فى بحر النّجاة ، و رسوا بشطّ الإخلاص . »\r\nبار الها ! ما را از كسانى قرار ده كه از خانه ستمگران گذشتند و از انس با جاهلان وحشت دارند و نتيجه‌ى عمل را با نور اخلاص مخلوط نمودند و از چشمه‌ى حكمت سيراب گشتند و بر كشتى زيركى سوار شدند و بوى يقين را آشكار كردند و در درياى نجات غوطه ور شدند و در كرانه‌ى اخلاص ساكن شدند .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n- « أللهمّ ! اجعلنا من‌الّذين سرحت أرواحهم فى العلا ، و حطّت همَم قلوبهم فى عاريات النّقى ، حتّى أناخوا فى رياض النعيم ، و جنوا من رياض ثمار التّسنيم ، و خاضوا لجّة السّرور ، و شربوا بكأس العيش ، واستظلّوا تحت العرش فى الكرامة . »\r\nبار الها ! ما را از كسانى قرار ده كه روحشان در عوالم بالا سير مىكند و همّت دلشان در تقوى خالص قرار دارد تا اين كه در باغ نعمت‌هاى معنوى مركب خود را خواباندند و از ميوه‌هاى باغ تسنيم [ محل اعلاى بهشت 
  ] چيدند و در ورطه‌ى سرور فرو رفتند و از كاسه‌ى عيش و زندگى حقيقى نوشيدند و زير عرش پروردگار با بزرگوارى سايه كردند .\r\n- « أللهمّ ! اجعلنا من الّذين فتحوا باب الصّبر ، و ردموا خنادق الجزع ، و جازوا شديد العقاب ، و عبروا جسر الهوى ، فإنّه - تعالى - يقول :   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى * فَإِنَّ الْجَنَّةَ هِيَ الْمَأْوى   « 1 » . »\r\nبار الها ! ما را از كسانى قرار ده كه درب صبر را باز كردند و چاله‌هاى جزع و بىتابى را پُر كردند و از عقاب شديد گذشتند و از پُل هوى و هوس عبور كردند ؛ زيرا خداوند متعال مىفرمايد : « و امّا كسى كه از ايستادن در برابر پروردگارش هراسيد ، و نفس [ خود 
  ] را از هوس باز داشت ، پس جايگاه او همان بهشت است . »\r\n- « أللّهم اجعلنا من الّذين أشارت إليهم أعلام الهداية ، و وُضّحت لهم طريق النّجاة ، و سلكوا سبيل إخلاص اليقين . »\r\nبارالها ! ما را از كسانى قرار ده كه نشانه‌هاى هدايت به ايشان اشاره دارد و راه نجات براى آن‌ها روشن گشته و راه خالص كردن يقين را پيمودند .\r\n- « أللّهم ! إليك تقصد رغبتى ، و إيّاك أسأل حاجتى ، و منك أرجو نجاح طلبتى ، و بيدك مفاتيح مسألتى ، لا أسأل الخير إلّامنك ، و لا أرجوه من غيرك ، و لا أيأس من روحك بعد معرفتى بفضلك . يا من جمع كلُّ شىءٍ حكمتُه ! و يا من نفذ فى كلّ شىءٍ\r\n\r\n\r\n","description":"","footnote":"\r\n( 1 ) . سوره‌ى نازعات ، آيات 40 و 41 .\r\n","page_name":" 354 ","page_number":354},
  {"content":"\r\n\r\nحُكمه ! يا من الكريم اسمه ! لا أجد لى غيرَك فأسأله ، و لا أثق بسواك فآمله ، و لا أجعل لغيرك مشيئةً من دونك أعتصم بها ، وأتوكّل عليه ؛ فمن أسأل إن جهلتُك ؟ و به من أثق بعد إذ عرفتُك ؟ »\r\nبار الها ! ميلم قصد تو را دارد و حاجتم را از تو سؤال مىكنم و از تو رسيدن به مطلوبم را اميد دارم و كليدهاى سؤالم بدست توست ، خير را جز از تو سؤال نمىكنم و از غير تو اميدش ندارم و از الطافت بعد از شناخت تفضّلت مأيوس نمىباشم ، اى كسى كه هر چيزى حكمتت را جمع نموده و حُكمت در هر چيزى نفوذ كرده است ، اى كسى كه اسمت كريم است ؛ غير از تو كسى را براى خود نمىيابم تا از او سؤال كنم و اطمينان به غيرت ندارم تا به او آرزو بندم و براى غير تو اراده‌اى مستقلّاً قرار نمىدهم تا به آن چنگ زنم و بر آن توكّل نمايم ، پس از چه كسى سؤال نمايم اگر به تو جاهل باشم و به چه كسى اطمينان پيدا كنم بعد از اين كه تو را شناختم .\r\n- « أللّهم ! إنّ ثقتى بك ، و إن ألهتنى الغفلاتُ عنك ، و أبعدَتنى العثراتُ منك بالإغترار .\r\nيا مقيل العثرات ! إن لم تتلافنى بعصمة من العثرات ، فإنّى لا أحول بعزيمة من نفسى ، و لا أروم على خليفة به مكان من أمرى . »\r\nبار الها ! اطمينانم به توست هر چند كه غفلت‌ها مرا از تو بازداشته و لغزش‌ها با فريبشان مرا از تو دور كنند ، اى گذشت كننده‌ى لغزش‌ها ! اگر مرا با حفظ كردن از لغزش‌ها تلافى نكنى ، و نگاه ندارى از ناحيه‌ى خودم قدرت بر عزمى نداشته و ثباتى بر جايگزين كردن امرى از اموراتم ندارم .\r\n- « أللّهم ! اجعلنا من الّذين تفكّروا فاعتبروا ، و نظروا فأبصروا ، و سمعوا فتعلّقت قلوبهم بالمنازعة إلى طلب الآخرة ، حتّى أناخت وانكسرت عن النّظر إلى الدّنيا و ما فيها ، ففتقوا بنور الحكم مارتقه ظُلَم الغفلات ، و فتحوا أبواب مغاليق العِمى بأنوار مفاتيح‌الضّياء ، و عمَروا مجالس الذّاكرين بحسن مواظبة استيدام الثّنآء . »\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nبار الها ! ما را از كسانى قرار ده كه فكر كردند پس عبرت گرفتند و تأمّل كردند پس بينا شدند و شنيدند پس دل‌هايشان به تمايل به طلب آخرت تعلق پيدا كرد تا اين كه از توجه به دنيا و آن‌چه در آن است به زانو در آمد و متلاشى شد ، پس با نور حكمت‌ها شكافتند آن چه را كه تاريكى غفلت‌ها آن را بستند و درهاى بسته شده‌ى نابينايى را با انوار كليدهاى نورانى باز كردند و مجالس اهل ذكر را با مواظبت نيكو كردند و مدح دايمى ، آباد كردند .\r\n- « أللّهم ! اجعلنا من الّذين تراسلتَ عليهم ستور عصمة الأوليآء ، و حصنت قلوبهم بطهارة الصّفا ، و زيّنتَها بالفهم والحيآء ، و طيّرتَ همومهم فى ملكوت سماواتك حجّاباً حتّى تنتهى إليك ، فرددتها بطرآئف الفوآئد . »\r\nبارالها ! ما را از كسانى قرار ده كه پرده‌هاى عصمت اوليا را برايشان فرستادى و دل‌هايشان را با پاكى صفا حفظ كردى و آن را با فهم و حياء زينت دادى و همّت‌هايشان را در ملكوت آسمان‌هايت از پرده‌ها پرواز دادى تا به تو رسيدند ، پس آن‌ها را با فايده‌هاى ظريف برگرداندى .\r\n- « أللّهم ! اجعلنا من الّذين سهُل عليهم طريقُ الطّاعة ، و تمكّنوا فى أزّمة التّقوى ، و منحوا بالتّوفيق منازل الأبرار ، فزُيّنوا و قربوا وكرموا بخدمتك . »\r\nبارالها ! ما را از كسانى قرار ده كه راه طاعت برايشان آسان شد و در ريسمان‌هاى تقوى ثابت ماندند و با توفيق ، منزل‌هاى نيكان به آن‌ها داده شد ، پس زينت داده شدند و نزديك گرديدند و به خدمتت اكرام شدند .\r\n- « إلهى ! من ذا الّذى ذاق طعمَ حلاوة مناجاتك ، فألهاه شىء عن طاعتك و مرضاتك ؟ أم من ذا الّذى ضمنت له النّصر فى دنياه و آخرته ، فاستنصر به من هو مثله فى عجزه وفاقته ؟ أم من ذا الّذى تكلّفت له بالرّزق فى سُقمه و صحّته ، فاسترزق غيرَك بمعصيتك فى طاعته ؟ أم من ذا الّذى عرّفتَه آثامَه ، فلم يحتمل ، خوفاً منك ، مؤونة فطامه ؟\r\nأم من ذاالّذى أطّلعتَه على ما لديك ، ثم انقطع إليك كرامته ، فأعرض عنك صفحاً ، إخلاداً\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nإلى الدّعة فى طلب راحته ؟ من ذا الّذى عرف دنياه و آخرته ، فآثرالفانىَ على الباقى لحُمقه و جهالته ؟ أم من ذاالّذى شرب الصّافى من كأس محبّتك ، فلم يستبشر بقوارع محنتك ؟ أم من ذاالّذى عرف حسنَ اختيارك لخلقك فى قدرتك ، فلم يرضَ بذلك ؟ أم من ذاالّذى عرف علمَك بسرّه و علانيته ، و قدرتك على نفعه و ضرِّه ، فلم يكتفِ بك عن علم غيرك به ، و لم يستغنِ بك عن قدرة عاجز مثله ؟ »\r\nخداوندا ! كيست آن كسى كه طعم شيرينى مناجاتت را چشيد ، پس چيزى او را از طاعت و رضايتت به خود سرگرم كرد ؟ يا كيست آن كسى كه تو براى او يارى در دنيا و آخرت را تضمين نمودى ، پس به كسى كه مانند خودش در ناتوانى و بيچارگى مىباشد يارى جويد ؟ يا كيست آن كسى كه تو ضامن روزيش در مرض و صحّتش شدى ، پس آن را از غير تو طلب مىكند با معصيت كردن تو در اطاعت از او ؟ يا كيست آن كسى كه گناهانش را شناساندى ، پس از تو براى بريده شدن روزيش نترسيد ؟ يا كيست آن كسى كه بر آن چه نزد توست او را مطّلع كردى ، سپس كرامتش را به سوى تو منقطع كرد ، پس به علت فرو رفتن در طلب راحتى با اطمينان به تو پشت كرد ؟ كيست كه دنيا و آخرتش را بشناسد ، پس امر فانى را بر امر باقى به سبب احمق بودن و نادانيش ترجيح دهد ؟ يا كيست آن كسى كه شراب خالصى از ظرف محبّت را نوشيده باشد ، پس با نزول رنج‌هاى شديدت خوشحال نگردد ؟ آيا كيست آن كسى كه اختيار نيكوى تو را در قدرتت براى مخلوق شناخت پس به آن راضى نگشت ؟ يا كيست آن كسى كه علمت را به پنهان و آشكارش و قدرتت را بر نفع و ضررش دانست ، پس به تو از علم غيرت به او اكتفاء نكرد و از قدرت شخص عاجزى مثل خودش ، به تو بىنياز نگرديد ؟\r\n- « أللّهم ! اجعلنا من الّذين استظلّوا تحت رواق الحزن ، و قرؤوا صحف الخطايا ، و نشروا دواوين الذّنوب ، فأورثهم الفكر الصّالحةفى القلب . »\r\nبار الها ! ما را از كسانى قرار ده كه زير سقف حزن سايه گزيدند و كتاب لغزش‌ها را خواندند و صفحه‌هاى گناهان را باز نمودند ، پس فكر صالح در قلبشان به ارث گذارده شد .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n- « أللّهم ! واجعلنا من الّذين أدَّبوا أنفسَهم بلذّة الجوع ، و تزيّنوا بالعلم ، و سكنوا حظيرة الورع ، و غلّقوا أبواب الشّهوات ، و عرفوا مسير الدّنيا بموقنات المعرفة ، حتّى نالوا علوّ الزّهد ، فاستعذبوا مذلّة النّفوس ، فظفروا بدار الجلال ، و تواسو بينهم بالسّلام . . . . »\r\nبارالها ! ما را از كسانى قرار ده كه خود را با لذّت گرسنگى ادب كردند و به علم ، زينت دادند و در بهشت ورع ساكن شدند و درهاى شهوات را بستند و مسير دنيا را با معرفت‌هاى يقينى شناختند ، تا اين كه به زهد عالى رسيدند ، پس لذّت گواراى ذلت نفس را چشيدند ؛ و جلال و عظمت الهى پيروز شدند و به يكديگر در امنيت [ از شرور و رذايل 
  ] كمك كردند . . . « 1 »\r\n\r\n\r\n","description":"","footnote":"\r\n( 1 ) . تذكرة الاولياء ؛ حلية الأولياء ( طبقات ابونعيم ) ، ج 9 ، ص 10 ؛ رشحات عين الحياة ؛ نفحات الانس ؛ طرائق الحقائق ؛ روضات الجنّات ، ج 2 ، ص 168 . وى اهل يكى از شهرهاى مصر به نام اخميم ( شهرى قديمى در ساحل شرقى رود نيل در ناحيه صعيد كشور مصر ) بود ، سپس به مصر رفت و ساكن آن جا شد ، و پدرش از آزاد كرده‌هاى قريش ، و اهل نوبه ( منطقه‌اى وسيع در كنار رود نيل ميان اسوان در مصر و ذنقله در سودان ) بود ، وى را علاوه بر كلمات و گفتارى كه قدرى از آن ذكر شد ، حكاياتى است كه هر كدام در باب خود ذكر مىشود ، و همچنين اشعار عربى توحيدى است ، و ما به ذكر كلمات وى اكتفا كرديم .\r\n","page_name":" 358 ","page_number":358},
  {"content":"\r\n . \r\n","description":"","footnote":"","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n . \r\n","description":"","footnote":"","page_name":" 361 ","page_number":361},
  {"content":"\r\n . \r\n","description":"","footnote":"","page_name":" 362 ","page_number":362},
  {"content":"\r\n . \r\n","description":"","footnote":"","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n . \r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n . \r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n . \r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n . \r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n . \r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n . \r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n . \r\n","description":"","footnote":"","page_name":" 377 ","page_number":377},
  {"content":"\r\n . \r\n\r\n","description":"","footnote":"","page_name":" 378 ","page_number":378}
  ]