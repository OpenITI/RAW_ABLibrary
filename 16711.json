[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nصحيفة سجادية\r\nترجمهء عبدالمحمدآيتى\r\nسروش\r\nواحد احياى هنرهاى اسلامى\r\nتهران 1375\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسروش\r\nانتشارات صداوسيماى جمهورى اسلامى ايران\r\nتهران ، خيابان استاد مطهرى ، تقاطع خيابان دكتر مفتح ، ساختمان جام جم\r\nچاپ اول : 1372\r\nچاپ : دوم : 1375\r\nويراستار : موسى اسوار\r\nخط : سيدكاظم ناصرى\r\nتذهيب : سيمون پرفكر\r\nحروفچينى : لاينوترون انتشارات سروش\r\nاين كتاب در ده هزار نسخه در چاپخانهء سروش چاپ وصحافى شد .\r\nهمهء حقوق محفوظ است .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست\r\nمقدمه 9\r\nنيايش يكم : در حمد و ثناى خداى عز و جل 24\r\nنيايش دوم : در درود بر محمد رسول اللّه ( ص ) 33\r\nنيايش سوم : در درود بر حاملان عرش و هرملك مقرب ديگر 37\r\nنيايش چهارم : در درود بر پيروان پيامبران و تصديق‌كنندگان ايشان 44\r\nنيايش پنجم : دعاى آن حضرت در حق خود و دوستانش 50\r\nنيايش ششم : دعاى آن حضرت به هنگام پگاه و شامگاه 55\r\nنيايش هفتم : دعاى آن حضرت به هنگامى كه براى او مهمّى پيش مىآمد يا حادثه‌اى رخ مىداد و به هنگام اندوه 63\r\nنيايش هشتم : در پناه بردن به خدا از ناگواريها و بدخوييها و كارهاى نكوهيده 66\r\nنيايش نهم : در اشتياق به طلب مغفرت از خداى جل جلاله 69\r\nنيايش دهم : در التجا به خداى تعالى 72\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nنيايش يازدهم : در طلب عاقبت خير 75\r\nنيايش دوازدهم : در اعتراف و طلب توبه از خداى تعالى 78\r\nنيايش سيزدهم : در طلب حاجت از خداى تعالى 85\r\nنيايش چهاردهم : دعاى آن حضرت به هنگامى كه از ستمكاران به دو ستمى يا مكروهى مىرسيد 91\r\nنيايش پانزدهم : دعاى آن حضرت به هنگام بيمارى و محنت و بلا 96\r\nنيايش شانزدهم : در طلب بخشش و تضرع در طلب عفو از عيبهاى خود 99\r\nنيايش هفدهم : دعاى آن حضرت هنگامى كه ذكر شيطان مىرفت و او از عداوت و مكرش به خدا پناه مىبرد 109\r\nنيايش هجدهم : دعاى آن حضرت به هنگامى كه چيزى كه از آن بيمناك بود از او دور مىشد يا نيازى كه داشت روا مىگرديد 115\r\nنيايش نوزدهم : دعاى آن حضرت به هنگام طلب باران در خشكسالى 117\r\nنيايش بيستم : در طلب اخلاق ستوده و افعال پسنديده 120\r\nنيايش بيست و يكم : دعاى آن حضرت هنگامى كه چيزى غمگينش مىساخت يا گناهان سبب اندوهش مىشد 135\r\nنيايش بيست و دوم : دعاى آن حضرت به هنگام سختى و مشقت و بسته شدن كارها 142\r\nنيايش بيست و سوم : در طلب عافيت از خدا و شكر بر عافيت 149\r\nنيايش بيست و چهارم : دعاى آن حضرت در حق پدر و مادرش 154\r\nنيايش بيست و پنجم : دعاى آن حضرت در حق فرزندانش عليهم السلام 161\r\nنيايش بيست و ششم : دعاى آن حضرت به هنگام ياد كردن از\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nهمسايگان و دوستانش 168\r\nنيايش بيست و هفتم : دعاى آن حضرت دربارهء مرزبانان 171\r\nنيايش بيست و هشتم : دعاى آن حضرت به هنگام زارى به درگاه خداوند عزّ و جل 182\r\nنيايش بيست و نهم : دعاى آن حضرت هنگامى كه روزى بر او تنگ مىشد 185\r\nنيايش سىام : در يارى خواستن بر اداى وام 187\r\nنيايش سى و يكم : در ذكر توبه و طلب توبه 190\r\nنيايش سى و دوم : دعاى آن حضرت در حق خود پس از فراغت از نافلهء شب و اعتراف او به گناهان 202\r\nنيايش سى و سوم : در طلب خير 215\r\nنيايش سى و چهارم : دعاى آن حضرت به هنگام ابتلا و يا به هنگامى كه كسى را به رسوايى گناهى گرفتار مىديد . 217\r\nنيايش سى و پنجم : دعاى آن حضرت در مقام رضا هنگامى كه دنياداران را مىديد 220\r\nنيايش سى و ششم : دعاى آن حضرت هنگامى كه به ابر و برق مىنگريست يا آواز رعد مىشنيد 223\r\nنيايش سى و هفتم : در اعتراف به تقصير در اداى شكر 226\r\nنيايش سى و هشتم : در پوزش خواستن از تقصير در اداى حقوق مردم 232\r\nنيايش سى و نهم : در طلب عفو و رحمت 234\r\nنيايش چهلم : دعاى آن حضرت هنگامى كه خبر مرگ كسى به او مىرسيد يا خود مرگ را ياد مىكرد 240\r\nنيايش چهل و يكم : در طلب پرده‌پوشى و نگهدارى از گناه 243\r\nنيايش چهل و دوم : دعاى آن حضرت به هنگام ختم قرآن 245\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nنيايش چهل و سوم : دعاى آن حضرت به هنگام ديدن هلال ماه نو 257\r\nنيايش چهل و چهارم : دعاى آن حضرت به هنگام فرارسيدن ماه رمضان 260\r\nنيايش چهل و پنجم : در وداع ماه رمضان 270\r\nنيايش چهل و ششم : دعاى آن حضرت در روز عيد فطر و روز جمعه 290\r\nنيايش چهل و هفتم : دعاى آن حضرت در روز عرفه 298\r\nنيايش چهل و هشتم : دعاى آن حضرت در روز عيد قربان و روز جمعه 335\r\nنيايش چهل و نهم : در دور ساختن مكر دشمنان و بازگرداندن قهر ايشان 348\r\nنيايش پنجاهم : در خوف از خداى تعالى 356\r\nنيايش پنجاه و يكم : در تضرع و اظهار فروتنى 360\r\nنيايش پنجاه و دوم : دعاى آن حضرت به هنگام طلب به اصرار از بارى تعالى 366\r\nنيايش پنجاه و سوم : در اظهار خشوع و خضوع به درگاه خداوند 372\r\nنيايش پنجاه و چهارم : دعاى آن حضرت به هنگام درخواست از ميان بردن غم و اندوه 375\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه\r\nامام همام زين العابدين و سيد الساجدين ، على بن الحسين بن على بن ابى طالب به سال سى و هفتم يا سى و هشتم هجرى در مدينه ولادت يافت . مادر گرامى آن امام بنابر مشهور ، شهربانو 1 دخت يزدگرد سوم ساسانى است . شهربانو را در زمان عثمان در زمرهء اسيران ايرانى به مدينه بردند و امير المؤمنين على ( ع ) وى را براى فرزند خود حسين ( ع ) به زنى گرفت .\r\nزندگى مادر به روايتى كوتاه بود و پس از زادن فرزند خويش از دنيا رحلت كرد و به روايتى همراه شوى خود امام حسين ( ع ) به كربلا رفت .\r\nاگر تولد امام را در سال سى و هشتم بدانيم ، پس در واقعهء كربلا جوانى بيست و سه ساله بوده كه به مشيت خداوندى از آن كشتار بىرحمانه به سلامت رسته تا چراغ خاندان امامت را افروخته نگه دارد .\r\nزين العابدين ( ع ) همراه كاروان اسيران اهل بيت به اسارت\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكوفه و شام رفت و در مجلس عبيد الله بن زياد و يزيد بن معاويه و در هرموضع و موقع ديگر كه ضرورى مىنموده ، زبان به سخن گشوده و خصم غالب را مغلوب فصاحت و بلاغت خود ساخته است .\r\nامام ( ع ) پس از سپرى شدن دوران اسارت كه گويا يك سال مدت گرفته بود ، به مدينه بازگشت و بيش از سى سال ، در عين زهد و پرهيز و عبادت ، بر مسند ارشاد و امامت جاى داشت .\r\nالقاب آن حضرت ، چون زين العابدين و سيد الساجدين و قدوة الزاهدين و سيد المتقين و امام المؤمنين و الامين و السّجاد و الزكىّ و زين الصالحين و منار القانتين و العدل 2 ، حاكى از علوّ مقام او در تقوى و عبادت است . از جملهء القاب آن امام يكى هم ذو الثفنات است ، از آن جهت كه پيشانى و كف دستها و سر زانوهاى او از كثرت سجده به درگاه ذو الجلال پينه بسته بود و لقب ديگر او البكّاء است يعنى بسيار گريان ، و اين گريه همه از خوف خدا بوده است .\r\nدربارهء على بن الحسين ( ع ) و مقام و منزلت والاى او سخن بسيار گفته‌اند و صحيفهء مباركهء سجاديه و آن‌همه مواعظ و حكم كه در مطاوى آن دعاها و مناجاتها آمده بهترين گواه بر جلالت قدر و علوّ مقام و رفعت منزلت او در زهد و عبادت و علم و حكمت است ، ولى شايسته است كه رشتهء سخن را به ابو فراس فرزدق 3 بسپاريم ، در آن روز كه در مسجد الحرام در نزد هشام بن عبد الملك نشسته بود و امام به مسجد الحرام درآمد و به حجر الاسود نزديك شد تا بر آن دست كشد و مردم به احترام و ادب راهش گشاده داشتند و فرستادهء قيصر روم كه\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nدر نزد هشام بود شگفت‌زده پرسيد كه اين كيست ؟ و هشام خود را به نادانى زد ، به ناگهان برخاست و مرتجلا قصيده‌اى سرود به اين مطلع :\r\n هذا الذى تعرف البطحاء و طئته * و البيت يعرفه و الحلّ و الحرم \r\nاين كسى است كه سرزمين بطحاء جاى پايش را مىشناسد و خانهء كعبه و بيرون حرم و حرم مىشناسندش .\r\nترجمهء باقى قصيده چنين است :\r\nاين فرزند بهترين همهء بندگان خداست . اين پرهيزگار است ، اين گزيده است ، اين پاكيزه خصال است و اين ستيغ بلند هدايت است .\r\nاگر ندانى كه اين مرد كيست ، اكنون بدان كه او فرزند فاطمه ( ع ) است و كسى است كه با رسالت نياى او سلسلهء پيامبران خداوند به پايان رسيده است .\r\nسخن تو كه مىپرسى : اين مرد كيست ؟ او را زيانى نرساند زيرا آن‌كس را كه تو نمىشناسى هم عرب شناسد و هم عجم .\r\nدستان او باران رحمت پروردگار است . بارانى كه سودش همه را رسد . همگان از دستان او بخشش خواهند و هرگز نيستى و نادارى بر آنها چيره نگردد .\r\nنرمخوى مردى است ، آن‌سان كه خشم او كس را نترساند و او به زيور دو خصلت آراسته است : نيكخويى و نيك‌طبعى .\r\nچون مردمى به رنج و مصيبت گرفتار آيند ، او بار رنج و مصيبت آنان بردوش كشد . « آرى » گفتن را شيرين‌ترين كلام داند ، كه خود خويى شيرين دارد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nجز به هنگام تشهّد « نه » بر زبان نياورد . و اگر براى تشهد نبود ، همواره به جاى « نه » مىگفت : « آرى » .\r\nهمگان را مشمول احسان خود ساخته است و ظلمت فقر و بينوايى از برق احسان او رخت بربسته .\r\nچون قريشيان ببينندش ، سخنورشان گويد : كرم و جوانمردى به كرم و جوانمردى اين مرد منتهى شود و از آن در نخواهد گذشت .\r\nاو به آزرم ديده برهم نهد و ديگران را از هيبت و شكوه او ياراى نگريستن در او نيست و آنجا كه اوست كسى لب به سخن نگشايد ، مگر آنگاه كه بر لب او تبسمى نقش بندد .\r\nدر دستش عصايى است از خيزران كه رايحه‌اى خوش از آن بردمد ، از دست كسىكه شگفتى افزاست ، چهرهء زيبا و بينى خوش‌تراش و متناسبش .\r\nچون براى استلام حجر الاسود آيد ، ركن حطيم خواهد كه دست او بگيرد و رها نكند ، كه مىداند آن دست ، دست چه كسى است .\r\nخداوند از روز ازل شريف و بزرگوارش آفريده و قلم قدرت بر لوح چنين روان گشته است .\r\nكدام‌يك از آفريدگان است كه از خوان بىدريغ نعمت نياكانش برخوردار نشده باشد ؟\r\nهركه خدا را سپاس گويد ، بايد كه پدران اين مرد را سپاس گويد . زيرا آن دين كه همگان بدان رسيده‌اند از خاندان ايشان برآمده است .\r\nاو را به قلهء رفيع دين انتساب است ، جايى كه نه دست كس\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبدان تواند رسيد و نه پاى كس .\r\nاين مرد همان است كه پيامبران فضيلت جدش را معترفند و ديگر امتها به فضيلت امت او مقرّند .\r\nشاخه‌اى بر رسته از درخت رسالت است . نژاده مردى است خوش‌خوى و پاك‌سيرت .\r\nپردهء ظلمت از فروغ پيشانى او بشكافد ، آن‌سان كه خورشيد با فروغ خود تاريكى را بزدايد .\r\nاو از خاندانى است كه دوستيشان دين است و دشمنى با آنان كفر و تقرب به آنان رهايى است و پناهگاه است .\r\nپس از ياد خدا ياد آنان بر هرچيز مقدم است ، خواه در آغاز سخن يا در پايان سخن .\r\nاگر پرهيزگاران را شمار كنند ، ايشان پيشوايانشان باشند و اگر كسى بپرسد كه بهترين مردم روى زمين چه كسانند ؟ پاسخ شنود كه ايشان .\r\nچون دست سخا گشايند ، هيچ بخشنده‌اى را با ايشان ياراى همسرى نيست . و چون سخن از بزرگوارى و كرم در ميان آيد ، كس به پايهء آنها نرسد .\r\nبه هنگام خشكسالى باران رحمتند و در عرصهء پيكار هژبران دمان .\r\nتنگدستى سبب نقصان در بخشندگيشان نشود . آرى ، همواره بخشنده‌اند ، خواه توانگر باشند و خواه تنگدست .\r\nبه پايمردى دوستى ايشان هرشرّى و هرمصيبتى از ميان برود و نعمت و احسان فزونى گيرد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبه يقين آن‌زمان كه شاعر پرتوان عرب ، براى شناساندن امام ( ع ) به آنان كه دربارهء او تجاهل مىكرده‌اند ، به چنين مدح و ستايشى پرداخته ، اين مجموعه نيايشها كه بعدها صحيفهء سجاديه نام گرفته ، يا هنوز از سوى امام ( ع ) به كسى املاء نشده يا فرزدق از آن بىخبر بوده است ، و گرنه شاعرى چون او كه سخن سره از ناسره و سخته از ناسخته مىشناخت ، وصف آن را بيت القصيدهء مديحهء خويش مىساخت .\r\nصحيفهء سجاديه كه آن را زبور آل محمد و انجيل اهل البيت گفته‌اند ، از سخن بارى تعالى كه بگذريم ، همانند نهج البلاغه از سخن هرآفريده فراتر است . اگر هرسخنى در خور جايگاهى است يا هرجايگاهى را سخنى درخور بايد ، پس در پيشگاه ايزد متعال و خداوند ذو الجلال ، براى عرض نياز و بيان پرستندگى و شكسته‌حالى به هنگام شب‌خيزى و اشك‌ريزى ، كدام راز و نجوا شايسته‌تر از آن‌راز و نجوا كه از اعماق دل و صميم جان شب‌خيزان اشك‌ريز برآمده باشد ؟\r\nو صحيفه راز و نجواى كسى است كه او را زيور عابدان و سرور ساجدان و سرخيل شب‌زنده‌داران و پيشواى مشتاقان لقاى پروردگار خوانده‌اند .\r\nتحقيق در اسانيد صحيفهء سجاديه كارى است دشوار بل طاقت‌سوز كه از من با اين تنك‌مايگى كه مراست برنيايد . ولى به حمد الله اين كار شگرف را چندتن از فضلاى معاصر يا به پايان برده‌اند 4 و يا سرگرم تحقيق و تفحصند 5 و راه سخن بر امثال من بربسته‌اند . ولى به‌طور اجمال مىتوان گفت كه نخستين\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nراويان صحيفه فرزندان امام سجاد ( ع ) يعنى امام محمد بن على ( ع ) و زيد بن على 6 ( ع ) بوده‌اند . امام محمد باقر ( ع ) اين وديعت به فرزند خود امام جعفر صادق ( ع ) سپرده است و زيد بن على ( ع ) وديعتى را كه در نزد خود داشته به فرزند خود يحيى بن زيد 7 داده است . متوكل بن هارون كسى است كه با يحيى بن زيد ديدار كرده و يحيى چون خبر شهادت خود را شنيده صحيفه‌اى را كه در نزد او بوده به اين متوكل داده است كه به مدينه ببرد . براى آشنايى با باقى ماجرا ترجمهء بخشى از مطلبى را كه از سالهاى دور در آغاز يا انجام بيشتر صحيفه‌ها آمده است مىآوريم .\r\n« . . . سيد اجلّ نجم الدين بهاء الشرف ، ابو الحسن محمد بن حسن بن احمد بن على بن محمد بن عمر بن يحيى العلوى الحسينى از . . . عمير بن متوكل ثقفى بلخى و او از پدر خود متوكل بن هارون روايت كند كه گفت : با يحيى بن زيد بن على ( ع ) ديدار كردم ، به هنگامى كه عازم خراسان بود . سلام كردم .\r\nپرسيد : از كجا آمده‌اى ؟\r\nگفتم : از حج .\r\nيحيى بن زيد از خاندان و بنى اعمام خود كه در مدينه بودند پرسيد و بيش از همه از حال جعفر بن محمد [ الصادق 
  ] ( ع ) جويا شد .\r\nگفتمش كه حالش خوب است ولى همگان از آنچه بر پدرت زيد رفته است محزونند .\r\nگفت : عمّ من محمد بن على [ الباقر 
  ] ( ع ) به پدرم اشارت مىكرد از قيام بپرهيزد كه اگر قيام كند و از مدينه بيرون رود ،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكشته خواهد شد . آيا تو پسر عمّ من جعفر بن محمد ( ع ) را ديده‌اى ؟\r\nگفتم : آرى .\r\nگفت : آيا شنيده‌اى كه دربارهء من سخنى بر زبانش رفته باشد ؟\r\nگفتم : آرى .\r\nگفت : مرا بگوى كه از من چگونه ياد كرد ؟\r\nگفتم : فدايت شوم ، نمىخواهم آنچه را از او شنيده‌ام روى در روى تو بگويم .\r\nگفت : مرا از مرگ بيم مىدهى ؟ بگوى كه از او چه شنيده‌اى ؟\r\nگفتم : از او شنيدم كه مىگفت كه تو كشته خواهى شد و پيكرت بر دار كنند ، آن‌سان كه پدرت را كشتند و پيكرش را بردار كردند .\r\nچون اين بگفتم ، چهره درهم كشيد و گفت « خدا هرچه را بخواهد مىسترد و هرچه را بخواهد نگاه مىدارد و ام الكتاب در نزد اوست . » 8 اى متوكل ، خداوند عز و جل اين دين را به ما مؤيد ساخته . ما را هم علم ارزانى داشته و هم شمشير و اين دو را ويژهء ما ساخته و حال آنكه پسر عمان ما را تنها علم عطا كرده است .\r\nگفتم : فدايت شوم ، مىبينم كه مردم را به پسر عمت جعفر بن محمد ( ع ) گرايش بيش است تا به تو و پدرت .\r\nيحيى گفت : از اين‌روست كه عمّ من محمد بن على و پسرش جعفر ( ع ) مردم را به زندگى فراخوانده‌اند و ما به\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمرگ .\r\nگفتم : اى زادهء رسول خدا ، آيا شما را علم بيش است يا آنان را ؟\r\nيحيى سر فرو داشت و پس از لختى انديشيدن ، سر برداشت و گفت : همهء ما از علم بهره‌اى داريم ، ولى هرچه ما مىدانيم آنها هم مىدانند اما آنها چيزهايى مىدانند كه ما نمىدانيم .\r\nآنگاه از من پرسيد : آيا از پسر عمّم چيزى نوشته‌اى ؟\r\nگفتم : آرى .\r\nگفت : به من بنماى كه از سخن او چه نوشته‌اى .\r\nمن سخنى چند از علم بيرون آوردم و به او نشان دادم . آنگاه دعايى را كه ابو عبد الله [ جعفر بن محمد ( ع ) 
  ] مرا املاء كرده بود نزد او نهادم .\r\nامام مرا گفته بود كه اين دعا را پدرش محمد بن على [ الباقر 
  ] ( ع ) بر او املاء كرده است و گفته بود كه آن دعاى على بن الحسين ( ع ) است و از دعاهاى صحيفهء كامله است .\r\nيحيى از آغاز تا پايان در آن نگريست و مرا گفت : آيا رخصت مىدهى كه نسختى از آن بردارم ؟\r\nگفتم : اى فرزند رسول الله ، براى چيزى كه از آن شماست از من رخصت مىطلبى ؟\r\nگفت : خواهى كه صحيفه‌اى از دعاى كامل كه پدرم از پدر خود فراگرفته است به تو عرضه دارم ؟ ولى پدرم مرا وصيت كرده كه آن را نيك نگه دارم و به دست نااهلانش ندهم .\r\nعمير گويد كه پدرم گفت : برخاستم و بر سرش بوسه دادم و گفتم : اى فرزند رسول الله ، من خدا را به محبت شما و اطاعت\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاز شما پرستش مىكنم و اميد آن دارم كه مرا در زندگىام و در مرگم به ولايت شما قرين سعادت سازد .\r\nپس صحيفه‌اى را كه به او داده بودم به جوانى كه در آنجا بود داد و گفت : اين دعا را به خطى خوش و خوانا بنويس . سپس به من ده ، باشد كه آن را از بر كنم ، كه من اين دعا را از جعفر خواسته بودم و او دريغ مىكرد .\r\nمتوكل گويد : از كردهء خود سخت پشيمان شدم و نمىدانستم كه چه بايدم كرد . و امام ابو عبد الله ( ع ) مرا نگفته بود كه آن را به كس ندهم . سپس جعبه‌اى آورد و از آن صحيفه‌اى قفل برنهاده و مهر كرده بيرون آورد . نخست در مهر نگريست ، آنگاه بر آن بوسه داد و بگريست . پس مهر را شكست و قفل بگشود و آن صحيفه بگشاد و بر ديده نهاد و بر چهره ماليد و گفت : به خدا سوگند اى متوكل ، اگر پسر عمّم خبر نداده بود كه من كشته مىشوم و پيكرم بر دار مىرود ، اين صحيفه را به تو نمىدادم ، كه همواره در نگهداشت آن حرص مىورزيده‌ام .\r\nولى مىدانم كه سخن او حق است . چيزى است كه از پدران خود شنيده است و به زودى صحت آن آشكار خواهد شد . بيم دارم كه اين علم به دست بنى اميه افتد و مكتومش دارند و در گنجينه‌هاى خود براى خود اندوخته‌اش سازند . اينك آن را بستان و خاطر من آسوده گردان و نيكويش نگه دار . چون خداوند ، آن داور دادار ، ميان من و اين قوم حكم خود روان سازد ، اين صحيفه از من به امانت نزد تو باشد تا آن را به محمد 9 و ابراهيم 10 پسران عم من عبد الله 11 بن حسن بن حسن بن على ( ع ) برسانى ، زيرا آن دو پس از من به اين كار قيام خواهند كرد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمتوكل گويد : آن صحيفه را بستدم . چون يحيى بن زيد به شهادت رسيد ، به مدينه آمدم و به ديدار ابو عبد الله ( ع ) رفتم و آنچه يحيى گفته بود به او باز گفتم . امام سخت اندوهگين شد و گريست و گفت : خداوند يحيى را بيامرزد و او را به پدران و نياكانش برساند . اى متوكل ، به خدا سوگند آنچه مانع مىآمد كه دعا به او دهم همان چيزى بود كه يحيى را از سرنوشت صحيفهء پدرش به دست ديگران بيمناك كرده بود . اكنون آن صحيفه كجاست ؟\r\nگفتم : اين است .\r\nامام ( ع ) صحيفه را گشود و گفت : به خدا سوگند كه اين خط عمّم زيد بن على است و دعاهاى آن از جدّم على بن الحسين ( ع ) .\r\nآنگاه فرزند خود اسماعيل را گفت : فرزندم ، برخيز و آن دعاها كه گفته بودمت آنها را از بر كنى و نيك نگه دارى بياور .\r\nاسماعيل برخاست و صحيفه بياورد . گويى همان صحيفه بود كه يحيى بن زيد به من داده بود . امام ( ع ) بر آن بوسه داد و بر ديده نهاد و گفت : اين صحيفه به خط پدرم و املاى جدم ( ع ) است كه در وقت املاى آن من نيز حاضر بودم .\r\nگفتم : اى فرزند رسول الله ، آيا رخصت مىدهى كه آن را با صحيفهء يحيى بن زيد مقابله كنم ؟\r\nگفت : آرى ، تو شايستهء چنين كارى هستى .\r\nمن آن دو را باهم مقابله كردم . هردو يكسان بودند ، حتى يك حرف هم ميانشان اختلاف نبود . سپس از او خواستم كه صحيفهء يحيى را به پسران عبد الله بن حسن دهم چنان‌كه يحيى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nسفارش كرده بود . امام فرمود :\r\n« خدا شما را فرمان مىدهد كه امانتها را به صاحبانشان بازگردانيد . » 12 آرى ، آن را به ايشان ده .\r\nچون برخاستم كه به ديدار آن دو بروم ، مرا گفت كه سر جايم بنشينم . سپس كس فرستاد تا محمد و ابراهيم بيامدند و آن دو را گفت : اين ميراث عمّ شما يحيى است كه از پدرش به او رسيده و آن را نه به برادرانش داده ، كه به شما داده است ، ولى با شما شرطى است .\r\nگفتند : خدايت رحمت كناد ، آن شرط بيان نماى كه سخن تو پذيرفته آمده است .\r\nگفت : اين صحيفه را از مدينه بيرون نبريد .\r\nگفتند : به چه سبب ؟\r\nگفت : به همان سبب كه پسر عم شما از آن بيم داشت ، من بر شما بيم دارم .\r\nگفتند : پسر عم ما مىدانست كه كشته خواهد شد ، از اين‌رو از تباه شدن صحيفه بيمناك بود .\r\nامام ( ع ) فرمود : شما نيز در امان نخواهيد بود . به خدا سوگند كه من مىدانم كه شما نيز به زودى خروج خواهيد كرد و سر در سر آن كار خواهيد داد ، آن‌سان كه او داد .\r\nپس آن دو از جاى برخاستند و گفتند : لا حول و لا قوة الا بالله العلى العظيم . و از نزد امام بيرون شدند . . .\r\nمتوكل بن هارون گويد : سپس ابو عبد الله ( ع ) دعا را بر من املا فرمودند . هفتاد و پنج دعا بود و من به نوشتن يازده دعا موفق نشدم و شصت و چند دعا را حفظ كردم . »\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nحسن ختام اين مقدمه را بر خود واجب مىدانم كه از اولياى محترم انتشارات سروش كه مرا به ترجمه اين اثر ترغيب كرده‌اند سپاسگزارى كنم .\r\nعبد المحمّد آيتى\r\n\r\nحواشى\r\n\r\n\r\n","description":"\r\n( 1 ) . گفتيم بنابر مشهور ، زيرا نام مادر امام ( ع ) را به صورتهاى زير نيز ذكر كرده‌اند :\r\nشهربانويه ، شاه زنان ، جهان شاه ، شهرناز ، جهان بانويه ، خوله ، برّه ، سلافه ، غزاله ، سلامه ، حرار ، مريم و فاطمه ( ر ك . دكتر سيد جعفر شهيدى ، زندگانى على بن الحسين ، دفتر نشر فرهنگ اسلامى ، ص 10 . )\r\n( 2 ) . همان ، ص 7 .\r\n( 3 ) . ابو فراس همام بن غالب ملقب به « فرزدق » در حدود سال بيستم هجرى در بصره متولد شد . فرزدق شاعرى است اهل مدح و هجا و ممدوحان او بيشتر خلفاى بنى اميه‌اند . ولى او را قصيده‌اى است در مدح على بن الحسين ( ع ) با اين مطلع :\r\n هذا الذى تعرف البطحاء وطئته * و البيت يعرفه و الحلّ و الحرم \r\nشمار ابيات اين قصيده مختلف ذكر شده است ؛ از چهار بيت تا چهل و يك بيت . همچنين بعضى همهء آن را يا ابياتى از آن را به شاعران ديگر و در مدح ممدوحان ديگر دانسته‌اند .\r\nآنچه ترجمهء آن را آورده‌ايم ابياتى است كه در ديوان شاعر چاپ شده ( به تحقيقات شگرف استاد دكتر شهيدى در كتاب زندگانى على بن الحسين ، صص 112 - 133 ، مراجعه فرماييد . )\r\n( 4 ) . مراد سيد جليل القدر محمد باقر موحد ابطحى است كه تحقيقات ايشان در پايان\r\n","footnote":"","page_name":" 21 ","page_number":21},
  {"content":"\r\n\r\nمجموعهء جديدى از صحيفه به نام الصحيفة السجادية الجامعة به تفصيل آمده است .\r\n\r\n\r\n","description":"\r\n( 5 ) . مراد آقاى رحمان نبوى است كه سرگرم پديد آوردن دايرة المعارف امام سجاد هستند .\r\n( 6 ) . زيد بن على بن الحسين بن على بن ابى طالب . كنيه‌اش ابو الحسين بود و بدان سبب كه همواره به تلاوت قرآن مشغول بود او را « حليف القرآن » لقب داده بودند . گويند به نزد هشام بن عبد الملك رفت و هشام را به تقوى و ترس از خدا دعوت كرد . هشام گفت : تو اين سخنان از آن مىگويى كه آرزوى خلافت دارى . آنگاه سخنى نابكارانه بر زبان آورد و به مادر زيد كه كنيزى ام ولد بود اهانت كرد . زيد نيز پاسخى سخت داد . هشام به خشم آمد و فرمان داد كه او را آسوده نگذارند . چون زيد از نزد هشام بيرون آمد گفت : هرقومى كه از شمشير بهراسد ، جز خوارى نصيبى نخواهد داشت . اين سخن به گوش هشام رسانيدند .\r\nهشام از خروج او بيمناك شد و گفت : شما مىپنداشتيد كه دوران اهل بيت به سر رسيده است و حال آنكه با چنين مردانى پندار انقراضشان پندارى باطل است . از اين پس نه زيد بيكار نشست و نه هشام . چون زيد به كوفه آمد ، مردمى از مخالفان بنى اميه و دوستان اهل بيت گردش را گرفتند . گويند پانزده هزار نفر با او بيعت كردند . ياران او جماعاتى از مردم مداين و بصره و واسط و موصل و خراسان و رى و جرجان و بلاد جزيره بودند . به عللى كه شرح آن دراز است ياران او از گردش پراكنده شدند و از آن‌همه جز دويست و هيجده تن براى او باقى نماند . زيد نبرد آغاز كرد و تيرى بر پيشانىاش نشست و به شهادت رسيد ، به سال 122 . يارانش پيكر او را دفن كردند و بر گور او آب بستند تا موضع آن دانسته نشود .\r\nولى عوامل حاكم كوفه يوسف بن عمر گور او بيافتند و پيكر او بيرون آوردند و سر از تنش جدا كردند . سر را به شام و از شام به مصر بردند . پيكر زيد را در كوفه بر دار كردند . بعضى گويند تا چهار سال پيكر او بر دار بود . تا زمان وليد بن يزيد كه به يوسف بن عمر نوشت پيكر زيد از دار فرود آرد و بسوزاند و خاكسترش را در فرات ريزد . يوسف بن عمر نيز چنين كرد ( ر ك . مقاتل الطالبيّين ، طبع كاظم المظفر ، ص 68 به بعد ؛ عمدة الطالب ، انتشارات الرضى ، قم ، ص 255 . )\r\n( 7 ) . يحيى بن زيد ، فرزند زيد بن على بن الحسين ( ع ) است . چون زيد به شهادت رسيد ، فرزندش يحيى رهسپار مداين شد . يوسف بن عمر كسانى را به طلب او فرستاد . يحيى از مداين به نيشابور و از نيشابور به سرخس رفت . وليد بن يزيد كه پس از هشام به خلافت رسيده بود به نصر بن سيار نامه نوشت و خواستار دستگيرى يحيى شد . عاقبت در بلخ او را دستگير كردند و به زندان بردند . نصر بن سيار گرفتار شدن زيد را به يوسف بن عمر خبر داد و يوسف به وليد . وليد فرمان داد كه او را بترسان كه گرد فتنه نگردد و آزادش كن . نصر چنين كرد و دو هزار درهم و دو استر به او داد . يحيى به جوزجان و طالقان ( خراسان ) رفت .\r\nدر آنجا قريب به پانصد تن گردش گرفتند و يحيى خروج كرد . نصر بن سيار لشكرى به\r\n","footnote":"","page_name":" 22 ","page_number":22},
  {"content":"\r\n\r\nجنگش فرستاد . سه روز جنگ در پيوستند . عاقبت در روز جمعه‌اى هنگام عصر به شهادت رسيد . اين واقعه در سال 125 بود . سرش را جدا كردند و به نزد وليد بن يزيد فرستادند و پيكرش را در شهر جوزجان بر دار كردند . پيكر يحيى همچنان بر دار بماند تا بنى اميه برافتادند و ياران ابو مسلم آن را از دار پايين آوردند ( ر ك . عمدة الطالب ، صص 259 و 260 . )\r\n\r\n\r\n","description":"\r\n( 8 ) . يمحو الله ما يشاء و يثبت و عنده ام الكتاب . ( الرعد / 39 )\r\n( 9 ) . مراد محمد بن عبد الله المحض است معروف به صاحب نفس زكيّه . كنيه‌اش ابو عبد الله يا ابو القاسم بود و ملقب به المهدى . محمد در سال 100 هجرى متولد شد و در بيست و پنجم ماه رجب سال 145 به شهادت رسيد . منصور دوانيقى و جماعتى از بنى هاشم با او و برادرش ابراهيم بيعت كردند . چون بنى عباس بر سر كار آمدند ، در تمام مدت خلافت سفّاح ، محمد و ابراهيم در نهان مىزيستند . در زمان منصور هردو برادر خروج كردند . محمد رهسپار مدينه شد . منصور بر سرش لشكر فرستاد . محمد در مكانى به نام « احجار الزيت » كشته شد ( ر ك . مقاتل الطالبيين ، ص 157 ؛ عمدة الطالب ، ص 103 . )\r\n( 10 ) . ابراهيم بن محمد معروف به قتيل باخمرى براى خروج راه بصره در پيش گرفت . بر بصره مستولى شد . حتى يك‌بار لشكر منصور از او شكست خورد عاقبت در ماه ذو القعدهء سال 145 به شهادت رسيد ( ر ك . مقاتل الطالبيين ، ص 210 ؛ عمدة الطالب ، ص 108 به بعد . )\r\n( 11 ) . عبد الله بن حسن بن حسن بن على بن ابى طالب . پدرش را حسن مثنّى مىگفتند و عبد الله به المحض ملقب بود . چون بنى عباس بر سر كار آمدند و با آل على ( ع ) آن شيوهء نابكارانه در پيش گرفتند ، عبد الله محض را به زندان بردند و او را در زمان حكومت منصور ، به امر منصور ، در زندان خفه كردند ( ر ك . عمدة الطالب ، ص 101 به بعد . )\r\n( 12 ) . انّ الله يأمركم ان تؤدّوا الأمانات الى اهلها . ( النساء / 58 )\r\n","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n . \r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n . \r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nنيايش يكم [ 1 
  ]\r\nحمد و سپاس خداى را ، آن نخستين بى پيشين را و آن آخرين بى پسين را ، خداوندى را كه ديدهء بينايان از ديدارش قاصر آيد و انديشهء واصفان از نعتِ او فرومانَد . آفريدگان را به قدرت خود ابداع كرد و به مقتضاى مشيت خويش جامهء هستى پوشيد و به همان راه كه ارادت او بود روان داشت و رهسپار طريق محبت خويش گردانيد .\r\nچون ايشان را به پيش راند ، كس را ياراىِ واپس گراييدن نبوَد ، و چون واپس دارَد ، كس را ياراى پيش تاختن نباشد .\r\nهر زنده جانى را از رزق مقسوم خويش توشه‌اى معلوم نهاد ؛ آن سان كه كس نتواند از آن كه افزونش داده ، اندكى بكاهد و بر آن كه اندكش عنايت كرده ، چيزى بيفزايد .\r\nسپس هر يك از آدميان را عمرى معين مقرر كرد و مدتى محدود كه با گامهاى روزها و سالهايش مىپيمايد ، تا آنگاه كه به سر آرَدَش ؛ آن سان كه چون آخرين گامها را بر دارد و پيمانهء عمرش لبريز شود ، او را فرو گيرد : يا به ثواب فراوانش بنوازد ، يا به ورطهء عقابى خوفناكش اندازد ، تا بدكاران را به كيفر عمل خويش برساند و نيكوكاران را به پاداش كردار نيك خويش و اين خود عينِ عدالتِ اوست .\r\nمنزّه و پاك است نامهاى او و ناگسستنى است نعمتهاى او . كس را نرسد كه او را در برابر اعمالش باز خواست كند و اوست كه همگان را به باز خواست كشد . [ 2 
  ]\r\n\r\n\r\n","description":"","footnote":"\r\n[ 1 
  ] چون به دعا آغاز مىكرد نخست خداى عز و جل را با چنين عبارتهاى حمد و ثنا مىگفت .\r\n[ 2 
  ] اشاره است به اين آيه :  « لا يُسْئَلُ عَمَّا يَفْعَلُ وَ هُمْ يُسْئَلُونَ .  ( سورهء 21 - آيهء 23 )\r\n","page_name":" 29 ","page_number":29},
  {"content":"\r\n\r\nحمد و سپاس خداوندى را كه اگر معرفتِ حمد خويش را از بندگان خود دريغ مىداشت ، در برابر آن همه نعمتها كه از پس يكديگر بر آنان فرو مىفرستاد ، آن نعمتها به كار مىداشتند و لب به سپاسش نمىگشادند ، به رزق او فراخ روزى مىجستند و شكرش نمىگفتند . و اگر چنين مىبودند از دايرهء انسانيت برون مىافتادند و در زمرهء چارپايان در مىآمدند . چنان مىشدند كه خداى تعالى در محكم تنزيل خود گفته است : « چون چارپايانند ، بل از چارپايان هم گمراه‌تر . » [ 1 
  ] حمد و سپاس خداوندى را كه خود را به ما شناسانيد و شيوهء سپاسگزارىاش را به ما الهام كرد و ابوابِ علمِ ربوبيّت خويش را به روى ما بگشاد و ما را به اخلاص در توحيد او راه نمود و از الحاد و ترديد در امر وى به دور داشت . او را سپاس گوييم ، چنان سپاسى كه چون در ميان سپاسگزارانش زيستن گيريم ، همواره با ما باشد و به يارى آن از همهء آنان كه خواستار خشنودى و بخشايش او هستند گوى سبقت بربايم . آن چِنان سپاسى كه تابشش تاريكى وحشت افزاى گور بر ما روشن گرداند و راه رستاخير براى ما هموار سازد و در آن روز كه هر كس به جزاى عمل خويش رسد و بر كس ستم نرود و هيچ دوستى از دوست خويش دفع مضرت نتواند و كس به كس يارى نرساند ، چون در موقف بازخواست ايستيم ، منزلت ما برافرازد و بر مرتبت ما بيفزايد .\r\nحمد و سپاسى آنچنان كه نوشته در نامهء عمل ما به اعلى عليين فرا رود و فرشتگان مقرب بر آن گواهى دهند .\r\nحمد و سپاسى آنچنان كه در آن روز كه ديدگان را پردهء حيرت فرو گيرد ، ديدگان ما بدان روشنى گيرد و در آن روز كه گروهى سيه‌روى شوند ، ما سپيدروى گرديم .\r\n\r\n\r\n","description":"","footnote":"\r\n[ 1 
  ]  إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا .  ( سورهء 25 - آيهء 44 )\r\n","page_name":" 30 ","page_number":30},
  {"content":"\r\n\r\nحمد و سپاسى آنچنان كه ما را از آتش دردناك خداوندى برهاند و در جوار كَرَمش بنشاند .\r\nحمد و سپاسى آنچنان كه ما را با فرشتگان مقرب او همنشين سازد و در آن سراى جاويد كه جايگاه كرامت هميشگى اوست با پيامبران مرسل همدوش گرداند .\r\nحمد خداوندى را كه سيرتها و صورتهاى پسنديده را براى ما برگزيد و روزيهاى خوش و نيكو را به ما ارزانى داشت . خداوندى كه ما را آن گونه برترى داد كه بر همهء آفريدگان سلطه يابيم ، چندان كه به قدرت او هر آفريده فرمانبردار ماست و به عزت او در ربقهء طاعت ما .\r\nسپاس خداوندى را كه جز به خود ، درِ نياز را به روى ما فرو بست .\r\nچگونه از حمد او بر آييم ؟ كى سپاسش توانيم گفت ؟ نمىتوانيم ، كى توانيم ؟ حمد خداوندى را كه در پيكر ما ابزارهايى نهاد كه توانِ بست و گشادمان باشد و به نعمت روح ، زندگيمان عنايت فرمود و اندامهايى داد كه به نيروى آنها كارها توانيم ساخت و ما را از هر چه خوش و گوارنده است روزى داد و به فضل خويش بىنياز گردانيد و به منّ و كرم خود سرمايه بخشيد . و تا فرمانبردارى و سپاسگزاريمان بيازمايد ، به كارهايى فرمان داد و از كارهايى نهى فرمود . چون از فرمانش سر برتافتيم و بر مركب عصيان برنشستيم ، به عقوبت ما نشتافت و در انتقام از ما تعجيل روا نداشت ، بلكه به رحمت و كرامت خويش ما را زمان داد و به رأفت و حلم خود مهلت عطا فرمود ، باشد كه بازگرديم .\r\nحمد و سپاس خداوندى را كه ما را به توبه راه نمود . و اگر پرتو فضل او نبود ، هرگز بدان راه نمىيافتيم . و اگر از فضل او تنها به همين يك نعمت بسنده مىكرديم ، بازهم دهشِ او به ما نيكو و احسان او در حق ما جليل و فضل و كرمش بس كرامند مىبود ، كه روش او در قبول توبهء\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nپيشينيان نه چنين بود . ما را از هر چه فراتر از تاب و توانمان بود معاف داشت و جز به اندازهء توانمان تكليف نفرمود و جز به اعمال سهل و آسانمان وا نداشت ، تا هيچ يك از ما را عذرى و حجتى نماند .\r\nهر كه از ما سر از فرمانش برتابد ، كارش به شقاوت كشد و آن كه به درگاه او روى كند ، تاج سعادت بر سر نهد .\r\nحمد و سپاس خداى را ، بدان سان كه مقرب‌ترين فرشتگانش و گرامىترين آفريدگانش و ستوده‌ترين ستايندگانش مىستايند .\r\nحمدى برتر از هر حمد ديگر ، آن سان كه پروردگار ما از همهء آفريدگانِ خود برتر است .\r\nحمد باد او را به جاى هر نعمتى كه بر ما و بر ديگر بندگانِ در گذشته و زندهء خود دارد ، به شمار همهء چيزها كه در علم بىانتهاى او گنجد و چند برابر نعمتهايش ، حمدى بىآغاز و بىانجام و تا روز رستاخيز ، حمدى كه حدى و مرزى نشناسد و حسابش به شمار در نيايد و پايانش نبود و زمانش در نگسلد . حمدى كه ما را به فرمانبردارى و بخشايش او رساند و خشنودىاش را سبب گردد و آمرزش او را وسيله باشد و راهى بود به بهشت او پناهگاهى بُوَد از عذاب او و آسايشى بوَد از خشمِ او و ياورى بوَد بر طاعت او و مانعى بوَد از معصيت او و مددى بوَد بر اداى حق و تكاليف او . حمدى كه ما را در ميان دوستان سعادتمندش كامروا كند و به زمرهء آنان كه به شمشير دشمنانش به فوز شهادت رسيده‌اند درآورد . انّه ولىٌ حميد .\r\n\r\n","description":"","footnote":"","page_name":" 32 ","page_number":32},
  {"content":"\r\n . \r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nنيايش دوم [ 1 
  ]\r\nحمد و سپاس خداوندى را كه بر ما منّت نهاد و پيامبر خود محمّد صلّى اللّه عليه و آله را به رسالت بر ما فرستاد . اين نعمت ويژهء ما بود و امتهاى گذشته كه در قرنهاى پيشين مىزِيستند بىبهره از آن بودند .\r\nاين همه برآمده از قدرت اوست كه ناتوان نبوَد در هر كار هر چند سترگ بُوَد و فرو نگذارد هيچ كارى را هر چند خرد بُوَد .\r\nپس ما را خاتمِ همهء آفريدگان قرار داد و گواهان بر منكران . و به كَرَمِ خود شمارِ ما را از آنان كه شمارشان فرو كاست فزونى بخشيد .\r\nبار خدايا ، بر محمد كه امين وحى توست ، برگزيده از ميان آفريدگان توست ، دوست مخلص از ميان همهء بندگان توست ، آن امام رحمت و پيشواى خير و كليد بركات ، درود بفرست ، آن‌سان كه او جان خويش در فرمان تو نهاد و جسم خويش به راه تو هدف تير بلا گردانيد و در دعوت به دين تو با خويشاوندان خود آشكارا خصومت ورزيد و براى خشنودى تو با خاندان خويش به پيكار برخاست و تا دين تو را زنده دارد ، پيوند از خويش و پيوند ببريد . نزديكان انكار پيشه را از خود دور داشت و دوران دعوت‌پذير را به خود نزديك ساخت . در راه تو با بيگانگان دوستى ورزيد و با نزديكان دشمنى . و تا حق رسالت تو بگزارد ، خويشتن را به رنج افكند . جان خويش در بوتهء تعب نهاد تا به كيش تو دعوت كند . خويشتن به كار داشت تا امت را اندرز دهد . به ديار غربت رخت كشيد و موطن مألوف و زادبوم و سراى انس خود رها كرد ، تا دين\r\n\r\n\r\n","description":"","footnote":"\r\n[ 1 
  ] دعاى آن حضرت است . پس از حمد و سپاس خداوندى ، بر محمد رسول اللّه ( ص ) درود مىفرستد .\r\n","page_name":" 35 ","page_number":35},
  {"content":"\r\n\r\nتو را نصرت دهد و بر آنان كه بر تو كفر مىورزيدند غلبه جويد ، تا به هر چه در حق دشمنان تو خواسته بود به تمام دست يافت و هر چه در بارهء دوستان تو انديشيده بود ، به كمال حاصل آمد . پس بدان هنگام كه به يارى تو پيروزى مىطلبيد و به نيروى نصرت تو بر ناتوانى خويش چيره مىگشت ، آهنگ جنگ ايشان كرد . با آنان در دل خانه‌هايشان غزا كرد و به ناگاه در ميان منازلشان بر سرشان تاخت ، تا دين تو آشكار گرديد و كلمهء تو برتر شد ، اگر چه مشركان را ناخوش افتاد .\r\nبار خدايا محمد را به پاداش رنجى كه در راه تو كشيد به عالىترين درجات بهشت خود فرابر ، آن سان كه هيچ كس را نرسد تا به منزلت با او برابرى جويد و به مرتبت با او همسرى كند و هيچ ملك مقرب و پيامبر مرسلى در نزد تو با او برابرى نتواند .\r\nبار خدايا ، افزون از آنچه او را وعده داده‌اى كه شفاعتش را در حق اهل بيت پاك و امت با ايمانش بپذيرى ، عطا فرماى .\r\nاى خداوندى كه هيچ وعده‌اى خلاف نكنى و به هر چه گويى وفا كنى .\r\nاى دگرگون كنندهء بديها به چند برابر نيكيها انّكَ ذو الفضل العظيم و الجواد الكريم .\r\n\r\n","description":"","footnote":"","page_name":" 36 ","page_number":36},
  {"content":"\r\n . \r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n . \r\n","description":"","footnote":"","page_name":" 39 ","page_number":39},
  {"content":"\r\n\r\n\r\nنيايش سوم [ 1 
  ]\r\nبار خدايا ، درود بفرست بر حاملان عرش خود ، فرشتگانى كه در تسبيح تو سستى نپذيرند و از تقديس تو ملال نگيرند و از پرستش تو در نمانند و فرمانبردارى تو را آن گونه به جدّ در ايستند كه چشم بر هم زدنى كوتاهى نورزند و از عشق و شيفتگى تو ذره‌اى غفلت نكنند .\r\nبار خدايا ، درود بفرست بر اسرافيل ، آن فرشتهء صاحب صور كه چشم گشوده منتظر فرمان توست ، تا در صور خود بدمد و خفتگان گور را برانگيزاند .\r\nبار خدايا ، درود بفرست بر ميكائيل ، آن فرشته‌اى كه در نزد تواش مقامى ارجمند است و در فرمانبردارى تواش مكانتى رفيع .\r\nبار خدايا ، درود بفرست بر جبرئيل ، آن فرشته‌اى كه امين وحى توست و ساكنان آسمان‌هايت را مطاع است و در آستان تواش مرتبتى عظيم است و خود مقرب درگاه توست .\r\nو درود بفرست ، بر روح ، آن فرشته‌اى كه فرمانرواى فرشتگان مأمور بر حجابهاست ، و بر روح كه از عالم امر توست .\r\nبر آنها درود بفرست و برفرشتگانى كه فروتر از آنهايند : آنان كه\r\n\r\n\r\n","description":"","footnote":"\r\n[ 1 
  ] از دعاهاى آن حضرت است در درود بر حاملان عرش و هر ملك مقرب ديگر .\r\n","page_name":" 40 ","page_number":40},
  {"content":"\r\n\r\nساكنان آسمان‌هاى تواند و امينان رسالتهاى تو . هر چه كوشش كنند ، خستگى بر خود نبينند و هر چه تحمل رنج كنند ، درماندگى و سستى نپذيرند . خواهشهاى دل از تسبيح تو بازشان ندارد و سهوها و غفلتها از تعظيم تو رويگردانشان نسازد . از خشوع ديده بر هم نهاده‌اند و ياراى نگريستن در تو را ندارند .\r\nسر فرو داشته‌اند و رغبتشان به چيزهايى كه در نزد توست بسيار است .\r\nهمهء آزمنديشان ياد نعيم توست و در برابر عظمت تو و جلال كبرياى تو به تواضع سر به زير افكنده‌اند . و چون به لهيب دوزخ تو بنگرند و نهيبش را بر گنهكاران بشنوند ، گويند كه پروردگارا منزهى تو ، تو را آنچنان كه سزاوار پرستش توست نپرستيده‌ايم .\r\nخداوندا ، بر ايشان درود بفرست و بر ملائكهء رحمت خويش ، و آنان كه مقرب درگاه تواند ، و آنها كه حاملان غيب به پيامبران تواند ، و آنان كه امينان وحى تواند ، و بر فرشتگانى كه خاص خود گردانيده‌اى و به تقديس خود از خوردن و آشاميدنشان بىنياز ساخته‌اى و در درون طبقات آسمان‌هايت جاى داده‌اى . و درود بفرست بر آن گروه از فرشتگان كه در اطراف آسمان‌ها ايستاده‌اند ، آن هنگام كه فرمان اتمام وعدهء خداوندى فرا رسد .\r\nدرود بفرست بر خازنان باران و روان كنندگان ابرها كه چون بر ابرها بانگ زنند ، آواز تندرها به گوش رسد و چون ابرها از آن نهيب به راه افتند ، آذرخشها از درونشان بدرخشد . و بر آن فرشتگان كه دانه‌هاى برف و تگرگ را از پى مىآيند و با هر قطره باران كه فرو مىشود ، فرود مىآيند . و بر آن فرشتگان كه نگهبانان خزاين بادهايند و آنان كه موكلان بر كوههايند تا فرو نريزند و آن فرشتگان كه ميزان و مقدار آب‌ها و پيمانهء بارانها را به ايشان آموخته‌اى .\r\nدرود بفرست بر آن فرشتگان كه رسولان تو به ساكنان زمينند : يا\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبلايى ناخوش فرو مىآورند يا آسايشى خوش . و آن سفيران گرانقدر نيكوكار و آن بزرگواران كه نويسنده و نگهدارندهء اعمال ما هستند . و درود بفرست بر فرشتهء مرگ و يارانش و نكير و منكر و رومان [ 1 
  ] كه آزمايندهء ساكنان گورهاست . و آن فرشتگان كه بر گرد بيت المعمور [ 2 
  ] طواف مىكنند . و بر مالك و خازنان دوزخ و بر رضوان و خادمان بهشت .\r\nو بر فرشتگانى كه از فرمان خداى سر بر نمىتابند و هر چه فرمان يابند همان كنند .\r\nدرود فرست بر آن فرشتگان كه به ما مىگويند : « سلام بر شما به خاطر آن همه شكيبايى كه ورزيده‌ايد . سراى آخرت چه سرايى نيكوست . » [ 3 
  ] و درود فرست بر فرشتگان زبانى [ 4 
  ] كه چون فرمانشان رسد كه « بگيريدش و در زنجيرش كشيد و به دوزخش در افكنيد » [ 5 
  ] ، بىدرنگ و بىآنكه مهلتش دهند ، او را فرو گيرند .\r\nو درود فرست بر فرشتگانى كه نام آنها در وهمِ ما نگنجيد و مقام و مرتبت آنها را در نزد تو ندانستيم و ندانستيم به چه كارى مأمورند .\r\nو درود بفرست بر فرشتگان ساكن هوا و زمين و آب و آنها كه بر آفريدگان گماشته‌اند .\r\nبار خدايا ، بر آنان درود بفرست در روزى كه هر كس آيد با او فرشته‌اى است كه مىراندش و فرشته‌اى است كه بر اعمال او گواهى\r\n\r\n\r\n","description":"","footnote":"\r\n[ 1 
  ] رومان نام ملكى است كه پيش از نكير و منكر به قبر مىآيد و سخن مىپرسد .\r\n[ 2 
  ] بيت المعمور : خانهء آبادان . خانه‌اى است در آسمان ششم برابر كعبه كه مطاف فرشتگان است .\r\n[ 3 
  ] اشاره است به اين آيه :  سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ .  ( سورهء 13 - آيهء 24 )\r\n[ 4 
  ] زبانيها فرشتگان عذابند .\r\n[ 5 
  ] اشاره به آيه‌هاى   « خُذُوهُ فَغُلُّوهُ ثُمَّ الْجَحِيمَ صَلُّوهُ . »   ( سورهء 69 - آيه‌هاى 30 و 31 )\r\n","page_name":" 42 ","page_number":42},
  {"content":"\r\n\r\nمىدهد .\r\nبار خدايا ، بر آنان درود بفرست ، آن سان درودى كه بر كرامت و پاكيشان ، كرامت و پاكى ديگر افزايد .\r\nبار خدايا ، در آن هنگام كه بر فرشتگان و رسولانت درود مىفرستى و درود ما نيز به آنان مىرسانى ، به آنكه زبان ما به ثناى ايشان گشاده‌اى بر ما نيز رحمت فرست . انّك جوادٌ كريم .\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n . \r\n","description":"","footnote":"","page_name":" 45 ","page_number":45},
  {"content":"\r\n\r\n\r\nنيايش چهارم [ 1 
  ]\r\nبارخدايا ، به آمرزش و خشنودى خود ، آن گروه از مردم روى زمين\r\n\r\n\r\n","description":"","footnote":"\r\n[ 1 
  ] دعاى آن حضرت است در درود بر پيروان پيامبران و تصديق كنندگان ايشان .\r\n","page_name":" 46 ","page_number":46},
  {"content":"\r\n\r\nرا ياد كن كه پيروان پيامبران بودند و ناديده به پيامبريشان گواهى دادند ، به هنگامى كه معاندان به دروغشان نسبت مىدادند . آنان در هر زمان از عهد آدم تا محمد صلى اللّه عليه و آله - كه پيامبرانى مبعوث داشتى و راهنمايانى برانگيختى كه پيشوايان هدايت بودند و سرداران اهل تقوى - بر آنان به تمامى سلام و درود باد - به پرتو حقايق ايمان شوق يارى رسولان داشتند .\r\nبار خدايا ، به آمرزش و خشنودى خود ، اصحاب محمد را ياد كن ، بويژه آنان كه حق صحبتش نيكو ادا كردند و در نصرتش دليريها نمودند و به يارى او بر خاستند و به ديدار او شتافتند و اجابت دعوتش را بر يكديگر پيشى گرفتند . چون حجت رسالت خويش به گوششان رسانيد ، پاسخ قبول دادند و از زن و فرزند خويش براى اظهار دعوت او بريدند و در تثبيت نبوتش با فرزندان و پدران خود پيكار كردند ، تا به وجود او پيروز شدند .\r\nبار خدايا ، به آمرزش و خشنودى خود ، آن كسان را ياد كن كه محبت او در دل داشتند و در بازار مودت او به تجارتى اميد بستند كه در آن زيان و كساد راه نيابد . و آن كسان را كه چون چنگ در ريسمان ولاى او زدند ، خاندان و عشيرت از ايشان بگسست و چون در سايهء پيوند او آرميدند ، خويشان پيوند از ايشان ببريدند .\r\nبار خدايا ، آنچه را كه آنان براى تو و در راه تو واگذاشتند فراموش منماى و به خشنودى خويش خشنودشان فرماى ، زيرا كه مردم را براى اعتلاى دين تو گرد آوردند و همراه با رسول تو براى رواج آيين تو خلق را به سوى تو فرا خواندند . و به سزاى آنكه از شهر و ديار خود و از ميان قوم خويش مهاجرت كردند و امن و راحت خود به عسرت و تنگى بدل كردند ، پاداش نيكشان عطا فرماى . و نيز پاداش ده آن گروه از ستمديدگان را كه در راه نصرت دين خود بر شمارشان افزوده‌اى .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبار خدايا ، تابعان اصحاب محمد را بهترين پاداش ارزانى دار ؛ آنان كه به نيكى در پى اصحاب رفتند و مىگويند : « پروردگار ما ، ما را و برادران ما را كه در ايمان بر ما پيشى گرفتند بيامرز . » [ 1 
  ] آنها به جانب ايشان آهنگ كردند و مقصد و مقصود آنان جستند و به شيوهء آنان رفتند و در دلشان شائبهء ترديد پديد نيامد تا از راهشان منحرف سازد يا در پيروى آثار ايشان خلل آورد و از اقتدا به فروغ تابناك هدايتشان بازدارد ، بلكه همواره پشتيبان و ياور آنان باشند ، آيين ايشان را پيروى كنند و به فروغ هدايتشان راه جويند و همرأى و همپيمانشان بوند و آنچه از ايشان بشنوند به دروغ نسبت نكنند .\r\nبار خدايا ، بر تابعان و زنان و فرزندانشان و هر كه از ايشان مطيع فرمان تو باشد ، از امروز تا روز باز پسين درود بفرست ؛ درودى كه به بركت آن ، ايشان را از نافرمانى خود بازدارى و باغهاى بهشت به رويشان گشاده گردانى و از كيد شيطانشان نگه‌دارى .\r\nو چون در كارى نيك از تو مدد خواهند ، ياريشان كنى و از حوادث روزان و شبان - مگر آنچه خيرشان در آن باشد - حفظ كنى و اميد به لطف و كرم خويش در دل آنان پديد آورى و چنان كنى كه به آنچه در نزد توست آزمند گردند و در آنچه ديگر بندگان در دست دارند تهمت روا ندارند . تا آنان را چنان بازگردانى كه به سوى تو بگروند و از تو بيم كنند ، و به فراخيها و خواسته‌هاى اين جهان زودگذر بىميلشان كنى و شوق عمل براى ثواب آن جهانى و آمادگى براى پس از مرگ را در دلشان اندازى و سختى و تلخكامى روزى را كه جانها از بدنهاشان\r\n\r\n\r\n","description":"","footnote":"\r\n[ 1 
  ] اشاره است به اين آيه :  وَ الَّذِينَ جاؤُ مِنْ بَعْدِهِمْ ، يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا ، رَبَّنا إِنَّكَ رَؤُفٌ رَحِيمٌ  . ( سورهء 59 - آيهء 10 )\r\n","page_name":" 48 ","page_number":48},
  {"content":"\r\n\r\nبيرون مىآيد بر آنها آسان كنى و از حوادث وحشتزاى قيامت و سختى آتش دوزخ و عذاب جاويد آن معاف دارى و به جايگاه امن و آرامش كه پرهيزگاران راست روانه گردانى .\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n . \r\n","description":"","footnote":"","page_name":" 51 ","page_number":51},
  {"content":"\r\n\r\n\r\nنيايش پنجم [ 1 
  ]\r\nاى خداوندى كه عجايب عظمت تو پايان نپذيرد ، درود بفرست بر محمد و خاندانش و ما را از سرگرايى در برابر عظمت خود بازدار .\r\nاى خداوندى كه زمان فرمانرواييت را نهايتى نيست ، درود بفرست بر محمد و خاندانش و ما را از مكافات عقوبت خويش رهايى بخش .\r\nاى خداوندى كه خزاين رحمتت فنا نشود ، درود بفرست بر محمد و خاندانش و ما را از رحمت خويش نصيبى ده .\r\nاى خداوندى كه ديدگان از ديدارت فرومانند ، درود بفرست بر محمد و خاندانش و ما را به مقام قرب خود نزديك ساز .\r\nاى خداوندى كه در برابر عظمت تو هر عظمتى حقير نمايد ، درود بفرست بر محمد و خاندانش و ما را در نزد خود گرامى بدار .\r\nاى خداوندى كه هر نهانى پيش تو آشكار است ، درود بفرست بر محمد و خاندانش و ما را در پيشگاه خود رسوا مگردان .\r\nخداوندا ، ما را به عطاى خويش از عطاى هر بخشنده‌اى بىنياز گردان . به پيوند خويش وحشت تنهايى از ما دور بدار تا به بخشش تو به كس جز تو نگراييم و در پناه جود و احسان تو از كس نهراسيم .\r\n\r\n\r\n","description":"","footnote":"\r\n[ 1 
  ] دعاى آن حضرت است در حق خود و دوستانش .\r\n","page_name":" 52 ","page_number":52},
  {"content":"\r\n\r\nبار خدايا درود بفرست بر محمد و خاندانش و به سود ما تدبير كن نه بر زيان ما . به سود ما مكر نما نه به زيان ما . ما را پيروزى ده و پيروزى از ما مستان .\r\nبار خدايا ، درود بفرست بر محمد و خاندانش و ما را از خشم خود دور نگه‌دار و در پناه خود بدار . ما را به خود راه نماى و از خود دور مدار ، كه هر كرا از خشم خود دور نگهدارى سلامت به دست آرد و هر كرا راه نمايى به دانش رسد و هر كرا به خود نزديك گردانى سود برد .\r\nبار خدايا ، درود بفرست بر محمد و خاندانش و ما را از سطوت حوادث زمان و شرّ دامهاى شيطان و تلخى قهر سلطان حفظ فرماى .\r\nبار خدايا ، هر كه بىنيازى يافته تنها به فضل و قوّت تو يافته ، پس درود بفرست بر محمد و خاندان او و ما را بىنياز گردان . بخشندگان چون دست سخا گشايند ، تنها از فضل انعام تو بخشند ، پس بر محمد و خاندانش درود بفرست و بر ما عطا ببخشاى . هدايت‌يافتگان تنها به نور وجه تو هدايت يافته‌اند ، پس بر محمد و خاندانش درود بفرست و ما را هدايت فرماى .\r\nخداوندا ، آن را كه تو يارى كنى به خذلان كس زيان نبيند و آن را كه تو بر او ببخشايى به منع كس نقصان نگيرد و آن را كه تو راه بنمايى به گمراهى كس از راه نرود .\r\nپس درود بفرست بر محمد و خاندانش و ما را به عزت خويش از آسيب بندگانت در امان دار و به بخشايش خويش از هر كس ، جز خود ، بىنياز فرماى و به راهنمايى خويش راه ما به حق بگشاى .\r\nبار خدايا ، درود بفرست بر محمد و خاندانش و سلامت دلهاى ما را در ياد كرد عظمتت ، آسايش ابدان ما را در شكر نعمتت و گشادگى زبان ما را در وصف احسانت قرار ده .\r\nبار خدايا درود بفرست بر محمد و خاندان او و ما را در زمرهء داعيانى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nدر آور كه به تو دعوت مىكنند و در شمار راهنمايانى كه به تو راه مىنمايند و ما را از خاصترين خاصان درگاه خود گردان . يا ارحم الراحمين .\r\n\r\n","description":"","footnote":"","page_name":" 54 ","page_number":54},
  {"content":"\r\n . \r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n . \r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nنيايش ششم [ 1 
  ]\r\nحمد و سپاس خداوندى را كه به قوّت خود شب و روز را بيافريد و به قدرت خويش آن دو را از يكديگر فرق نهاد و هر يك را حدّى محدود و زمانى معيّن قرار داد . به تقدير خويش از يكى مىكاهد و بر ديگرى مىافزايد و بر يكى مىافزايد و از ديگرى مىكاهد ، تا بندگانش را توان به دست آوردن قوت باشد و امكان پرورش . شب را بيافريد تا بندگانش در آن از رنج و تلاش بياسايند و آن را به مثابهء پوششى گردانيد تا در آن به خواب راحت روند : تنشان بدان آسوده شود و نيرو گيرد و خود به لذت و كاميابى رسند . روز را بيافريد تا در روشنايى آن به طلب فضل و نعمت .\r\nخداوندى پردازند و رزق او را فرا چنگ آرند و در زمين خدا به سير و سفر روند ، تا هم از نعم اين جهان عاجل برخوردار شوند و هم در آن جهان به سعادت آجل رسند . به همهء اين‌ها كارشان به صلاح مىآورد و از كردارهايشان آگاه مىشود و مىنگرد كه در اوقات فرمانبردارىاش چگونه‌اند و اعمال واجب چسان به جاى مىآورند و احكام او چسان مجرى مىدارند ، تا بدكاران را به كيفر بد رساند و نيكوكاران را پاداش نيك دهد .\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام پگاه و شامگاه .\r\n","page_name":" 59 ","page_number":59},
  {"content":"\r\n\r\nبار خدايا ، حمد و سپاس تو را كه پرتو بامدادى آشكار ساختى و ما را از فروغ روز بهره‌مند گردانيدى و جايهايى را كه روزى خود از آنجا فراچنگ مىآوريم به ما نمودى و از پيشامدهاى آفات در امان داشتى .\r\nما و همهء چيزها جملگى صبح كرديم و همه از آن توايم : از آسمان و زمين و هر چه در آن دو نهاده‌اى از آرميده و جنبنده و ايستاده و رونده و هر چه بر هواست و هر چه درون زمين است . صبح كرديم و همه در قبضهء قدرت توايم ، در چنبر ملك و سلطهء توايم ، مشيّت تو ما را در بر گرفته و هر چه كنيم به مشيّت تو كنيم و به هر حال كه باشيم بستهء تدبير تو باشيم . ما را كارى نيست جز آنچه تو ما را مقرر داشته‌اى و ما را بهره‌اى نيست جز آنچه تو ما را عطا كرده‌اى . اين بامدادى است نو دميده و روزى است تازه فرا رسيده . بر اعمال ما گواه است . اگر نيكى كنيم ، ما را وداع كند به ستايش و اگر بدى كنيم ، از ما جدا شود به نكوهش .\r\nبار خدايا ، بر محمد و خاندانش درود بفرست و روزى ما چنان كن كه اين روز را مصاحبى شايسته باشيم و ما را از آن نگه‌دار كه تركش گوييم در حالى كه مرتكب گناهى كوچك يا بزرگ شده باشيم .\r\nخداوندا ، ما را در اين روز از حسنات پاداشى جزيل عنايت كن و از سيئات دور بدار . بامداد و شامگاهش را براى ما پر از سپاس و ستايش و پاداش و ثواب و بخشش و نيكى گردان .\r\nبار خدايا ، چنان كن كه فرشتگانى كه اعمال ما را مىنويسند از نوشتن اعمال بد ما در رنج نيفتند . نامه‌هاى عمل ما را از حسنات پر ساز و ما را به اعمال ناپسندمان در نزد آنان خوار مگردان .\r\nبار خدايا ، در هر ساعت از ساعتهاى روز ، از سوى بندگانت براى ما حظى قرار ده و از سپاسگزارى نصيبى و از فرشتگانت گواه راستينى .\r\nبار خدايا ، بر محمد و خاندانش درود بفرست و ما را از پيش رو و پشت سر و جانب راست و جانب چپ و از هر طرف حفاظت فرماى ، آن\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nسان كه از معصيت تو در امان مانيم و به اطاعت تو راه يابيم و هر چه كنيم در طريق محبت تو باشد .\r\nبار خدايا ، بر محمد و خاندانش درود بفرست و ما را در اين روز و اين شب و هر روز به انجام دادن كارهاى نيك و دورى از كارهاى ناپسند توفيق ده و به شكر نعمتها و پيروى از سنتها و دورى از بدعتها و امر به معروف و نهى از منكر و پاسداشت اسلام و نكوهش باطل و خوار داشت آن ، و نصرت حق و عزيز داشتن آن و راهنمايى گمگشتگان و يارى نا توانان و فريادرسى ستمديدگان ، توفيق ده .\r\nبار خدايا ، بر محمد و خاندانش درود بفرست و اين روز را براى ما مبارك‌ترين روزى گردان كه ديده‌ايم و نيكوترين مصاحبى كه به صحبت داشته‌ايم و بهترين وقتى كه بسر آورده‌ايم . از ميان بندگانت كه شب و روز بر آنان مىگذرد ، ما را خرسندترين آنان گردان و سپاسگزارترين بهره‌گيران از نعمتهايت و پايدارترين رهسپاران بر وفق آيينت و حذر كننده‌ترين كسان از آنچه به ترك آن فرمان داده‌اى .\r\nبار خدايا ، تو را به شهادت مىگيرم و تو شهادت را بسنده‌اى ، و آسمان تو را و ساكنانش را و زمين تو را و ساكنانش را از فرشتگانت و همهء آفريدگانت ، در اين روز و در اين ساعت و در اين شب و در اين مكان ، به شهادت مىگيرم كه گواهى دهم كه تو خداى يكتايى و جز تو خدايى نيست ، تويى آن كه بر پاى دارندهء عدالت بود و در داورى دادگر بود و به بندگان مهربان بود و فرمانرواى جهان بود و بر همهء آفريدگان رحمت آورد .\r\nشهادت مىدهم كه محمد بندهء توست و پيام‌آور توست و برگزيده‌ترين آفريدگان توست ، او را به ابلاغ رسالت خويش برانگيختى ، آن را ابلاغ كرد ، فرمانش دادى كه امت خود اندرز دهد ، اندرز داد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبار خدايا ، بر محمد و خاندانش درود بفرست ، بيشترين درودى كه به يكى از آفريدگان خويش فرستاده‌اى . و از سوى ما او را بهترين چيزى عطا كن كه به يكى از بندگان خويش عطا كرده‌اى و برترين و كرامندترين پاداشى ارزانى دار كه بر پيامبران خود از سوى امتشان ارزانى داشته‌اى .\r\nتو هستى كه نعمتهاى كرامند مىدهى و تويى كه گناهان بزرگ را مىآمرزى و تويى از هر مهربانى مهربان‌تر . پس درود بفرست بر محمد و خاندان طيب و طاهر او ، آن نيكان برگزيدگان .\r\n\r\n","description":"","footnote":"","page_name":" 62 ","page_number":62},
  {"content":"\r\n . \r\n","description":"","footnote":"","page_name":" 63 ","page_number":63},
  {"content":"\r\n\r\n\r\nنيايش هفتم [ 1 
  ]\r\nاى خداوندى كه گره كارهاى فرو بسته به تو گشوده مىشود و سختيها به تو آسان مىگردد ، اى خداوندى كه از تو خواهند رهايى از تنگناها را و يافتن آسودگى را به قدرت تو دشوارى خوارمايه گردد و به لطف تو اسباب كارها ساخته آيد . قضا به قدرت تو جارى است و هر چيزى بر وفق ارادهء تو پديد آمده است : به مشيت تو فرمانبر است و به گفتار\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگامى كه براى او مهمّى پيش مىآمد يا حادثه‌اى رخ مىداد و به هنگام اندوه .\r\n","page_name":" 64 ","page_number":64},
  {"content":"\r\n\r\nآمرانه‌اش نياز نيست ، به ارادهء تو بازداشتنى است و به گفتار بازدارنده‌اش نياز نيست .\r\nتويى آن كه در مهمات بخوانند و در سختيها به او پناه جويند . هيچ بلايى از سرما نرود جز آنكه تواش برانى و هيچ اندوهى از دل ما رخت نبندد مگر آنكه تواش از ميان بردارى .\r\nاى پروردگار من ، بر من محنتى رسيده كه بار گرانش مرا از پاى در آورده است و به رنجى در افتاده‌ام كه بر خود هموار نتوانم كرد . تو خود به قدرت خويش آن محنت و رنج بر من وارد آورده‌اى و به سوى من روانه داشته‌اى . آنچه را تو وارد آورده‌اى كس بازگرداندن نتواند و آنچه را تو روانه داشته‌اى كس دفع نتواند و آن در را كه تو بسته‌اى كس گشادن نتواند و آن در را كه تو گشاده‌اى كس بستن نتواند . چون كسى را به رنج افكنى كس راحتش نرساند و چون كسى را خوار دارى كس عزيز نگرداند . پس درود بفرست بر محمد و خاندانش . اى پروردگار من ، به فضل خويش در آسايش بر من بگشاى و به قدرت خويش سطوت اندوه را بر من بشكن و در آنچه زبان شكايت گشوده‌ام به رحمت نظر كن و مرا حلاوت استجابت در هر چه خواسته‌ام بچشان و از نزد خويش رحمتى و گشايشى خوشگوار بر من ارزانى دار و راه رهايى در پيش پاى من بگشاى . چنان مكن كه به سبب اندوه از انجام دادن فرايض و مستحبات تو بازمانم ، كه من اى پروردگار ، در برابر اين محنت كه بر من وارد آمده بىطاقتم و پيمانهء شكيباييم از آن اندوه كه نصيب من گرديده اينك لبريز است . تنها تويى كه توانى آن اندوه را از ميان بردارى و آن بلا را كه بدان گرفتار آمده‌ام دفع كنى . پس مرا از بند بلا وارهان اگر چه شايستهء آن نباشم . يا ذا العرش العظيم .\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nنيايش هشتم [ 1 
  ]\r\nبار خدايا ، به تو پناه مىبرم از شر و شور آزمندى و شدت خشم و غلبهء حسد و ناتوانى شكيبايى و اندك بودن قناعت و بدى خلق و خوى و اصرار شهوت و چيرگى عصبيت .\r\nبار خدايا ، به تو پناه مىبرم از پيروى از هواى نفس و مخالفت با هدايت و فرو رفتن به خواب غفلت و اختيار تكلف و برترى دادن باطل بر حق و اصرار بر گناه و خرد شمردن گناه و بزرگ شمردن طاعت .\r\nبار خدايا ، به تو پناه مىبرم از به خود باليدن توانگران و خوار داشتن\r\n\r\n\r\n","description":"","footnote":"\r\n[ 1 
  ] دعاى آن حضرت است در پناه بردن به خدا از ناگواريها و بدخوييها و كارهاى نكوهيده .\r\n","page_name":" 67 ","page_number":67},
  {"content":"\r\n\r\nدرويشان و بد رفتارى با زيردستان و ناسپاسى در حق كسى كه به ما نيكى كرده است .\r\nبار خدايا ، به تو پناه مىبرم از اينكه ستمگرى را يارى كنيم ، يا ستمديده‌اى را خوار بداريم ، يا قصد چيزى كنيم كه ما را در آن حقى نباشد ، يا از روى بىدانشى سخن در دانش گوييم .\r\nبار خدايا ، به تو پناه مىبريم ، از اينكه در دل خيال فريب كسى را بپروريم و از كردار خويش دستخوش خودپسندى شويم يا به آرزوهاى دور و دراز مبتلا گرديم .\r\nبار خدايا ، به تو پناه مىبريم از بدى باطن و حقير شمردن گناهان خرد و از اينكه شيطان بر ما چيره شود يا روزگار ما را واژگون بخت گرداند يا پادشاه بر ما ستم ورزد .\r\nبار خدايا ، به تو پناه مىبريم از اسرافكارى و هم از بينوايى .\r\nبه تو پناه مىبريم از شادكامى دشمنان و نيازمند شدن به اقران و از تنگناى معيشت و از مردن بى آنكه ساز رفتن مهيا كرده باشيم .\r\nبار خدايا ، به تو پناه مىبريم از بزرگترين حسرت و گران‌ترين مصيبت و بدترين شوربختيها و بد سرانجامى و محروم شدن از ثواب آخرت و گرفتار شدن به عقاب روز رستخيز .\r\nبار خدايا ، بر محمد و خاندانش درود بفرست و به رحمت خويش مرا و همهء مردان و زنان مؤمن را از آنچه گفته شد پناه ده ، يا ارحم الراحمين .\r\n\r\n","description":"","footnote":"","page_name":" 68 ","page_number":68},
  {"content":"\r\n . \r\n","description":"","footnote":"","page_name":" 69 ","page_number":69},
  {"content":"\r\n\r\n\r\nنيايش نهم [ 1 
  ]\r\nخداوندا ، درود بفرست بر محمد و خاندان او و ما را به توبه‌اى كه پسند مىدارى راه بر و از اصرار بر گناه كه ناپسند مىدارى دور فرماى .\r\nخداوندا ، چون ميان دو نقصان ، يكى در دين و يكى در دنيا ، قرار گرفتيم ، نقصان را در آن قرار ده كه زود گذر است و توبه را در آن قرار ده كه بقايش بيشتر است . و چون آهنگ دو كار كرديم كه يكى تو را خشنود مىسازد و ديگرى تو را به خشم مىآورد ، ما را بدان سوى كه سبب خشنودى توست روانه دار و عزم ما را در آنچه سبب خشم توست سست نماى . و در آن هنگام نفسهاى ما را به اختيار خود وامگذار ، كه نفسهاى ما اگر توفيق خويش رفيق آنها نگردانى راه باطل گزينند و نفس آدمى را به بدى فرمان دهد مگر آنكه تو رحمت آورى . [ 2 
  ] بار خدايا ، ما را از ناتوانى آفريده‌اى و بنيان ما بر سستى نهاده‌اى و از آبى پست و بىارج صورت بسته‌اى . ما را هيچ جنبشى نيست مگر به توانى كه تو ارزانى دارى و نيرويى نيست مگر به مددى كه تو رسانى .\r\nپس به توفيق خود ياريمان بخش و به راه راست خويش ارشاد فرماى و\r\n\r\n\r\n","description":"","footnote":"\r\n[ 1 
  ] دعاى آن حضرت است در اشتياق به طلب مغفرت از خداى جلّ جلاله .\r\n[ 2 
  ] اشاره است به آيهء  « إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي . »  ( سورهء 12 - آيهء 53 )\r\n","page_name":" 70 ","page_number":70},
  {"content":"\r\n\r\nديدهء دل ما را از آنچه خلاف دوستى توست كور گردان و چنان كن كه نافرمانى را در هيچ يك از اعضاى ما راه نباشد .\r\nبار خدايا ، درود بفرست بر محمد و خاندانش و رازهاى دلهاى ما را و جنبشهاى اندامهاى ما را و نگاههاى ديدگان ما را و سخن زبانهاى ما را چنان گردان كه موجب ثواب تو باشد ، تا حسنه‌اى كه سزاوار پاداش نيك توست از دست نشود وسيله‌اى كه موجب كيفر بد توست بر جاى نماند .\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nنيايش دهم [ 1 
  ]\r\nاى خداوند ، اگر مشيت تو بر آن قرار گيرد و ما را عفو كنى ، از فضل توست و اگر مشيت تو بر آن قرار گيرد و ما را عقوبت كنى ، از عدل توست . بر ما منت بنه و عفو خود نصيب ما كن و به بخشايش خويش از عذابت نجات بخش ، كه ما را طاقت آن نيست كه به عدل خود با ما رفتار كنى و اگر بخشايش تو نباشد ، هيچ يك از ما را نجات نباشد .\r\nاى بىنياز بىنيازان ، اينك ما بندگان تو در دست توايم ، و من محتاج‌ترين محتاجان به درگاه تو هستم . به گشايشى كه در كار ما دهى بينوايى ما جبران كن و ما را از درگه خود مران كه نوميد گرديم . و هرگاه چنين شود ، آن را كه به اميد نيكبختى روى به سوى تو نهاده بدبخت ساخته‌اى و آن را كه از فضل تو بخشايش طلبيده محروم داشته‌اى . در اين حالت ، ما راندگان درگاه توبه كه روى آوريم و از در تو به كجا رويم ؟ اى خداوند ، تو منزهى . ما همان بيچارگان هستيم كه اجابتشان واجب داشته‌اى و همان بدحالان كه وعدهء بهروزيشان داده‌اى .\r\nشبيه‌ترين چيزها به خواست و ارادهء تو و سزاوارترين كارها در عرصهء عزّ و جلال تو ، رحمت آوردن تو بر كسى است كه از تو رحمت طلبد و فرياد رسيدن تو كسى را كه از تو فرياد خواهد . پس بر زارى ما به درگاهت ، رحمت آورى . و چون خويشتن بر آستان تو افكنده‌ايم بىنيازمان فرما .\r\n\r\n\r\n","description":"","footnote":"\r\n[ 1 
  ] دعاى آن حضرت است در التجا به خداى تعالى .\r\n","page_name":" 73 ","page_number":73},
  {"content":"\r\n\r\nاى خداوند ، چون بر معصيت تو از پى شيطان رفتيم شيطان بر ما شماتت كرد . پس درود بفرست بر محمد و خاندانش و اكنون كه شيطان را به خاطر فرمانبردارى تو واگذاشته‌ايم و از او دل بركنده‌ايم و به سوى تو آمده‌ايم ، هرگز مباد كه او را بر ما مجال شماتت باشد .\r\n\r\n","description":"","footnote":"","page_name":" 74 ","page_number":74},
  {"content":"\r\n . \r\n","description":"","footnote":"","page_name":" 75 ","page_number":75},
  {"content":"\r\n\r\n\r\nنيايش يازدهم [ 1 
  ]\r\nاى خداوندى كه ذكر تو گويندگان ذكر را شرف و بزرگى است ، اى خداوندى كه شكر تو شكرگزاران را رستگارى و پيروزى است ، اى خداوندى كه فرمانبردارى از تو فرمانبرداران را سعادت رهايى است ، درود بفرست بر محمد و خاندانش و دلهاى ما را از ياد هر چيز ديگر به ياد خود و زبانهاى ما را از شكر هر كس ديگر به شكر خود و اعضاى ما را از فرمانبردارى از هر كس ديگر به فرمانبردارى خود مشغول دار .\r\nخداوندا ، اگر ما را آسايشى مقدر فرموده‌اى ، چنان كن كه به هنگام آسايش در امان مانيم : نه گناهى ما را گرفتار سازد و نه ملالتى به ما رسد ، تا فرشتگانى كه گناهان ما را مىنويسند ، با صحيفهء اعمال ما بىآنكه در آن گناهى نوشته شده باشد از نزد ما بازگردند و فرشتگانى كه ثوابهاى ما را مىنويسند ، شادمان با صحيفه‌اى نوشته از اعمال نيك ما به نزد تو آيند .\r\nچون روزهاى زندگى ما سپرى شد و مدت عمر ما سر آمد و صلاى دعوت تو ما را فراخواند - همان دعوتى كه از آن گريزى و از اجابت آن گريزى نيست - بر محمد و خاندانش درود بفرست و سرانجام آنچه را كه كاتبان اعمال ما براى ما رقم زده‌اند توبه‌اى پذيرفته شده قرار ده كه زان پس ما را به كيفر گناهى كه مرتكب شده‌ايم يا پادافره\r\n\r\n\r\n","description":"","footnote":"\r\n[ 1 
  ] دعاى آن حضرت است در طلب عاقبت خير .\r\n","page_name":" 76 ","page_number":76},
  {"content":"\r\n\r\nمعصيتى كه كرده‌ايم باز ندارى . و در آن روز كه بندگانت را مىآزمايى ، پرده‌اى را كه بر گناه ما كشيده‌اى در برابر همگنان بر مگير . تويى كه بر هر كس كه تو را بخواند مهربانى و تويى كه به هر كس كه تو را ندا دهد پاسخ مىگويى .\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n . \r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\nنيايش دوازدهم [ 1 
  ]\r\nاى خداوند ، سه خصلت است كه مرا باز مىدارد تا از تو چيزى خواهم و تنها يك خصلت است كه مرا بر آن مىدارد .\r\nآن سه : يكى فرمانى كه داده‌اى و من در گزاردن آن درنگ كرده‌ام ، ديگر ، كارى كه مرا از آن نهى فرموده‌اى و من در به جا آوردن آن شتابيده‌ام ؛ سه ديگر ، نعمتى كه مرا ارزانى داشته‌اى و من در سپاس آن قصور ورزيده‌ام .\r\nو اما آن يك خصلت كه مرا وا مىدارد تا از تو چيزى خواهم تفضل توست به كسى كه روى به درگاه تو آرد و با اميدى نيكو به سوى تو آيد ، كه هر احسان كه كنى از روى تفضل است و هر نعمت كه دهى بىهيچ سابقه .\r\n\r\n\r\n","description":"","footnote":"\r\n[ 1 
  ] دعاى آن حضرت است در اعتراف و طلب توبه از خداى تعالى .\r\n","page_name":" 81 ","page_number":81},
  {"content":"\r\n\r\nو اين منم ، اى خداوند من ، كه بر درگاه عزّ تو ايستاده‌ام ، آن سان كه تسليم شوندهء به مذلّت نشسته‌اى . در عين شرم‌زدگى ، چون بينوايان عيالمند دست سؤال دراز كرده‌ام . اقرار مىكنم كه به تسليم در برابر احسان تو كارى نكرده‌ام جز آن كه از عصيان تو چشم پوشيده‌ام و در همه حال از نعمتهاى تو بىبهره نبوده‌ام .\r\nآيا ، اى خداوند من ، همين كه به درگاه تو به اعمال ناپسند خود اقرار كنم مرا سودمند است ؟ و آيا همين كه به درگاه تو به زشتى كردار خويش معترف آيم ، رهايى خواهم يافت ؟ يا در همين جا كه ايستاده‌ام خشم خود بر من گماشته‌اى ، يا در همين هنگام كه دست دعا به سوى تو بر داشته‌ام ، غضب خود قرين من ساخته‌اى ؟ اى خداوند ، از تو نوميد نمىشوم ، زيرا در توبه به روى من گشوده‌اى ، بلكه به درگاه تو مىنالم : به سان بنده‌اى ذليل و بر خود ستم كرده و حرمت پروردگار خود شكسته ، آن كه گناهانش افزون است و افزون‌تر نمايد و روزگارش روى به ادبار نهاده و در گذشته است ، چندان كه زمان عمل را پايان يافته بيند و عمر را به نهايت رسيده ، و يقين كند كه جز تواش پناهى نيست و از تو گريختن نتواند اينك دست انابت به سوى تو برداشته و از روى اخلاص به درگاه تو توبه مىكند و با دلى پاك در مقام قرب تو ايستاده است و با آوازى نجواگونه و آهسته با تو راز مىگويد . به تواضع قامت خم كرده و سر فرو داشته و پيكر چنبر نموده است . از بيم ، پاهايش مىلرزد و سرشكش گونه‌هايش را غرقه ساخته است . تو را ندا مىدهد كه : اى مهربان‌ترين مهربانان ، اى مهربان‌ترين كسى كه مقصد جويندگان رحمتى ، و اى صاحب عطوفتى كه مقصود پويندگان استغفارى ، اى خداوندى كه عفوت از انتقام بيش است و خشنوديت از خشم افزون ، اى خداوندى كه از گناهان خلق نيكو در مىگذرى و از اين رو زير بار منت تو هستند ، اى خداوندى كه بندگان\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nخويش را به پذيرش توبه خوگر كرده‌اى و ناصالحانشان را به توبه به صلاح مىآورى ، اى خداوندى كه به اندكى از اعمال نيك آنان خشنود مىگردى و عملى اندكشان را پاداشى گران عنايت مىكنى ، اى خداوندى كه اجابت دعاى ايشان را التزام كرده‌اى و به تفضل خويش جزاى نيكشان وعده داده‌اى ، من گناهكارترين گناهكارانى كه آمرزيده‌اى نيستم ، من نكوهيده‌ترين عذرخواهانى كه از تو پوزش خواسته‌اند و تو پذيرفته‌اى نيستم ، من ستمكارترين ستمكارانى كه به درگاه تو توبه كرده‌اند و به احسانشان نواخته‌اى نيستم . در اين مكان كه ايستاده‌ام به درگاه تو توبه مىكنم ؛ توبهء كسى كه از افراط در گناه نادم شده و از آن بار گران معاصى كه بر گردن دارد ترسان است و از ورطه‌اى كه در آن افتاده سخت شرمنده است . مىداند كه تو عفو كردن از گناهان بزرگ را بزرگ نمىشمارى و گذشت از خطاى عظيم دشوارت نمىنمايد و تحمل خطاهاى فاحش ما بر تو گران نمىآيد و محبوب‌ترين بندگان تو بنده‌اى است كه در برابر تو گردنكشى فرو هلد و از اصرار بر گناه دورى جويد و همواره از تو آمرزش خواهد .\r\nاى خداوند ، از گردنكشى در برابر تو بيزارى مىجويم و از اصرار در گناه به تو پناه مىآورم و از هر قصور كه ورزيده‌ام آمرزش مىخواهم و در هر خدمت كه فرومانم از تو يارى مىطلبم .\r\nاى خداوند درود بفرست بر محمد و خاندانش و هر حقى را كه اداى آن بر من واجب است بر من ببخش ، هر خطايى را كه مستوجب عقوبت توست بر من ببخشاى و مرا از آنچه گناهكاران را وحشت است پناه ده ، زيرا تو همه عفو و بخشايشى ، در تو اميد مغفرت است و خود به گذشت و بخشايش شناخته‌اى . جز تو به كس حاجت نبرم و گناهانم را جز تو آمرزنده‌اى نيست . نه ، هرگز . بر خود بيمناكم و اين بيم جز از تو نيست ، كه تنها تويى كه بايد از تو ترسيد و تنها تويى كه بايد از تو آمرزش طلبيد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاى خداوند ، بر محمد و خاندانش او درود بفرست و حاجت من برآور ، خواهش من روا فرماى ، گناه من بيامرز ، مرا از ترس ايمن گردان ، كه تو بر هر چيزى توانايى و اين بر تو آسان است . آمين ربّ العالمين .\r\n\r\n","description":"","footnote":"","page_name":" 84 ","page_number":84},
  {"content":"\r\n . \r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n . \r\n","description":"","footnote":"","page_name":" 87 ","page_number":87},
  {"content":"\r\n\r\n\r\nنيايش سيزدهم [ 1 
  ]\r\nبار خدايا ، اى آنكه درگاه تو آخرين مقصد حاجات است و تنها در نزد توست كه به خواستها توان رسيد . اى خداوندى كه در برابر نعمتهايت بهايى نستانى . اى خداوندى كه زلال عطايت را به منت تيره نگردانى . اى خداوندى كه همگان به تو بىنياز شوند و كس را از تو بىنيازى نيست . اى خداوندى كه همگان را به تو رغبت است و كس را رخ تافتن از تو ميسر نيست . اى خداوندى كه هر چه خواهندگان از تو خواهند ، خزاين نعمتت فنا نپذيرد . اى خداوندى كه ناموس حكمتت را هيچ وسيله‌اى و سببى دگرگون نسازد . اى خداوندى كه حاجت حاجتمندان از تو منقطع نشود . اى خداوندى كه دعاى دعاكنندگانت به رنج نيفكند . به بىنيازى از آفريدگانت خود را ستوده‌اى و تو سزاوارى كه از آنان بىنيازى گزينى . آفريدگانت را به نيازمندى وصف كرده‌اى و آنان را سزاست كه به تو نيازمند باشند . پس هر كه بخواهد نيازمندى خويش را به خواهش از درگاه تو رفع كند و گرد بينوايى از چهرهء خود بيفشاند ، حاجت خود از جايى خواسته كه بايدش خواست و به دريافت مقصود از راهى رفته است كه بايدش رفت .\r\nخداوندا ، هر كس كه حاجت به يكى از بندگان تو برد يا يكى از بندگانت را سبب روا شدن حاجت خود پندارد ، جز حرمان نصيبى حاصل نكند و سزاوار است كه تو احسان از او بازگيرى .\r\nبار خدايا ، مرا به تو حاجتى است كه كوشش من از دست يافتن به آن قاصر آمده بود و راههاى چاره به روى من بسته شده بود . نفس من مرا واداشت كه برآوردن آن نياز ، از كسى خواهم كه او خود به روا شدن\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام طلب حاجت از خداى تعالى .\r\n","page_name":" 88 ","page_number":88},
  {"content":"\r\n\r\nحاجت نيازمند توست و براى دست يافتن به خواستهايش از تو بىنياز نيست . و اين خود خطايى بود از خطاهاى خطاكاران و لغزشى از لغزشهاى گنهكاران . سپس به هشدار تو از خواب غفلت بيدار شدم و به توفيق تو پس از لغزش بر پاى خاستم و چون به صوابم راه نمودى ديگر به سر در نيامدم و باز گرديدم . گفتم : منزه است پروردگار من ، چگونه نيازمندى دست نياز به سوى نيازمند ديگر برد و چسان بينوايى به بينواى ديگر روى كند ؟ پس ، اى خداوند من ، با رغبتى تمام آهنگ تو كردم و با اعتماد به تو روى اميد به درگاهت آوردم و دريافتم كه هر چه فراوان‌تر از تو خواهم باز هم در برابر توانگريت نا چيز است و بخشش را هر چه فزون‌تر خواهم در برابر گشادگى باب عطايت باز هم حقير است و كرم تو از سؤال هيچ سائلى به تنگنا نمىافتد و دست عطاى تو فراتر از هر دست ديگر است .\r\nبار خدايا ، بر محمد و خاندانش درود بفرست و با من از كرم و عدل خود آن كن كه فضل تو را در خور است نه استحقاق مرا . من نخستين كسى نيستم كه سزاوار منع و طرد بودن و اكنون به تو رغبت يافت و تو به عطاى خود او را نواختى . من نخستين كسى نيستم كه مستوجب حرمان از درگاه تو بود و دست طلب به سوى تو دراز كرد و تو نوميدش نساختى .\r\nبار خدايا ، بر محمد و خاندانش درود بفرست و دعاى مرا اجابت كن و به ندايم پاسخ گوى و به زاريهاى من رحمت آور و آوازم را بشنو . مرا از خود نوميد مكن ، رشتهء پيوندم را با خود مگسل و در اين نياز كه اكنون مراست ، يا هر نياز ديگر ، به درگاه ديگرم مران . ياريم نماى كه مطلبم برآيد و حاجتم روا شود و به خواسته‌ام برسم ، پيش از آنكه اين مكان را ترك گويم بدان سان كه سختيها را بر من آسان سازى و در هر كار آنچه را خير من در آن نهفته است مقدر دارى .\r\nبر محمد و خاندان او درود بفرست ، درودى پيوسته و دم افزون و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبى انقطاع و ابدى . و اين درود را ياور من ساز و وسيلهء برآمدن حاجتم گردان ، كه تو فراخ نعمت و بخشنده‌اى .\r\nاى پروردگار من ، حاجت من اين است . . . ( حاجت خود ياد كن و سر به سجده بگذار و بگوى ) فضل تو آسوده خاطرم گردانيد و احسان تو مرا به سوى تو راه نمود ، تو را به تو و به محمد و آل محمد ( ص ) سوگند مىدهم كه مرا نوميد باز نگردانى .\r\n\r\n","description":"","footnote":"","page_name":" 90 ","page_number":90},
  {"content":"\r\n . \r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nنيايش چهاردهم [ 1 
  ]\r\nاى خداوندى كه از درد و رنج دادخواهان آگاهى .\r\nاى خداوندى كه در دادخواهيشان به گواهى گواهانت نياز نيست .\r\nاى خداوندى كه ستمديدگان را ياوريت نزديك است و از ستمكاران جانبداريت دور .\r\nتو مىدانى - اى خداوند من - كه فلان فرزند فلان در حق من مرتكب چه كارهايى شده كه تو خود از آن منع فرموده‌اى و او را در بىحرمتى به من چه اعمالى است كه تو خود از آن نهى كرده‌اى . و اين همه از سر مستى اوست به سبب نعمتى كه تواش عنايت كرده‌اى و از بىباكى اوست در برابر كيفرى كه تواش مقرر داشته‌اى .\r\nبار خدايا ، بر محمد و خاندانش درود بفرست و به نيروى خود آن را كه بر من ستم مىكند يا دشمنى مىورزد فرو گير و به قدرت خود از تيزى سطوتش بكاه و به درماندگيهاى خود مشغولش نماى و در پيكار با آن كه\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگامى كه از ستمكاران بد و ستمى يا مكروهى مىرسيد .\r\n","page_name":" 93 ","page_number":93},
  {"content":"\r\n\r\nبه خلافش برخاسته است عاجزش گردان .\r\nبار خدايا ، بر محمد و خاندانش درود بفرست و خصم مرا رخصت مده كه بر من ستم روا دارد . نيك ياريم كن كه در برابرش پايدارى كنم و مرا از ارتكاب اعمالى چون اعمال او و گرفتار آمدن به حالتى چون حال او ، نگه‌دار .\r\nبار خدايا ، بر محمد و خاندانش درود بفرست و در حال مرا بر ضد او چنان ياورى كن كه خشم مرا فرو نشاند و انتقام من از او بستاند .\r\nبار خدايا ، بر محمد و خاندانش درود بفرست و به جاى آن ستم كه آن ستمكار بر من روا داشته است تو عفو و بخشايش خود بر من ارزانى دار و به جاى سوء رفتار او رحمت خود بر من عطا فرماى ، كه هر مكروهى در برابر خشم تو ناچيز است و هر مصيبتى در برابر غضب تو سهل .\r\nاى خداوند ، آن سان كه در دل من ستمديدگى را نكوهيده داشته‌اى مرا نيز توفيق ده كه به كس ستم نكنم .\r\nاى خداوند ، شكايت جز به تو به ديگر كس نبرم و از ديگرى جز تو داورى نجويم . هرگز مباد كه چنين كنم . پس بر محمد و خاندانش درود بفرست و دعاى مرا به اجابت پيوند و دادخواهى مرا با دگرگون ساختن ستمگر قرين فرماى .\r\nاى خداوند ، مرا به نوميدى از انصاف دادن خويش ميازماى . و آن را كه بر من ستم روا مىدارد آن چنان ايمن مگردان كه كيفر تو از ياد ببرد ، تا در ستم بر من پاى فشرده و بر حق من دست تطاول دراز كند . به زودى آن وعده كه به ستمكاران داده‌اى در حق او روا دار و آن وعدهء اجابت كه بيچارگان را داده‌اى در بارهء من به جاى آر .\r\nاى خداوند ، بر محمد و خاندانش درود فرست و مرا توفيق ده كه هر چه بر من مقدّر نموده‌اى ، خواه مرا سودمند افتد يا زيانمند ، به آسانى\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبپذيرم و به هر چه مرا داده‌اى يا از من گرفته‌اى خرسند گردان و به راست‌ترين راهها هدايتم نماى و به سالم‌ترين كاريم بر گمار .\r\nاى خداوند ، اگر خير من در آن است كه گرفتن حق من و انتقام من از آن كس كه بر من ستم روا داشته است تا روز باز پسين - روزى كه حق و باطل از يكديگر جدا شوند و خصمان براى داورى در يك جاى گرد آيند - به تأخير افتد ، پس بر محمد و خاندانش درود بفرست و مرا به نيتى صادق و صبر دايم مدد فرماى . و از اميال نكوهيده و آزمندى حريصان در پناه خود دار و پاداش نيكى را كه براى من اندوخته‌اى و آن كيفر و عقاب را كه براى خصم من مهيا ساخته‌اى در آينهء دل من عيان كن و سبب خرسندى منش گردان ، در برابر آنچه براى من مقدر ساخته‌اى و باعث اطمينان من است به آنچه براى من اختيار كرده‌اى .\r\nآمين رب العالمين ، انك ذو الفضل العظيم و انك على كل شيء قدير .\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nنيايش پانزدهم [ 1 
  ]\r\nاى خداوند ، حمد باد تو را ، به سبب آن مايه از تندرستى كه همچنان از آن برخوردارم . و نيز حمد باد تو را به سبب اين بيمارى كه در تن من پديد آورده‌اى .\r\nاى خداوند ، ندانم كدام يك از اين دو حالت سزاوارتر به سپاسگزارى توست و كدام يك از اين دو وقت به شكر تو اولى است ، آيا آن روزگاران تندرستى كه مرا از نعم پاكيزه و گواراى خود روزى من ساختى و به طلب خشنودى و فضل خويش به تلاش وا مىداشتى و براى فرمانبردارى خود توفيق مىدادى و نيرو مىبخشيدى ، يا اكنون\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام بيمارى و محنت و بلا .\r\n","page_name":" 97 ","page_number":97},
  {"content":"\r\n\r\nكه بيمارم و مرا به اين بيمارى آزموده‌اى و اين دردها را چونان نعمتى بر من ارمغان داشته‌اى ، تا بار گناهانم را كه بر پشتم سنگينى مىكند سبك گردانى و از گناهانى كه در آن غرقه گشته‌ام پاكيزه سازى و مرا به توبه هشدار دهى و ياد كرد نعمت قديم را سبب زدودن گناهان كنى ؟ اى خداوند ، در خلال اين احوال بسا اعمال پسنديده است كه آن دو فرشته در نامهء عمل من نوشته‌اند ، اعمالى كه نه هيچ دلى در آن انديشيده و نه هيچ زبانى از آن سخن گفته و نه هيچ اندامى براى آن تحمل رنجى كرده است ، بلكه همهء اين‌ها فضل و بخشايش تو بوده است در حق من و احسان و انعام تو بوده است براى من .\r\nبار خدايا ، بر محمد و خاندانش درود بفرست و در دل من بياراى آنچه را كه تو خود براى من خواسته‌اى و بر من آسان ساز آنچه را كه تو خود بر سر من فرستاده‌اى . مرا از لوث گناهان پيشين پاك گردان و بديهايى را كه زين پيش مرتكب شده‌ام از من بزداى و حلاوت عافيت را در من پديد آور و خنكى سلامت را به من بچشان و اكنون كه مرا شفا عنايت مىكنى بهبود مرا با عفو خويش دمساز كن و برخاستن از بسترم را با اغماض و گذشت خويش توأم فرماى و بيرون شدن از چنبر اندوهم را با رحمت خود قرين گردان و رهاييم را از اين محنت با گشايش خويش همراه كن . تويى تو كه به فضل خويش احسان مىكنى و نعمتهاى بىكران مىبخشى . تويى تو بخشايندهء كريم و صاحب جلال و بزرگوارى .\r\n\r\n","description":"","footnote":"","page_name":" 98 ","page_number":98},
  {"content":"\r\n . \r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n . \r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n . \r\n","description":"","footnote":"","page_name":" 103 ","page_number":103},
  {"content":"\r\n\r\n\r\nنيايش شانزدهم [ 1 
  ]\r\nبار خدايا ، اى كه گناهكاران به اميد رحمت تو به فرياد رسيت مىخوانند . اى خداوندى كه بيچارگان در پناه احسان تو مىآرامند . اى خداوندى كه خطاكاران از خوف تو مىنالند و مىگريند . اى انيس آزردگان دور از خان و مان . اى غمزداى اندوهگنان و شكسته‌دلان . اى فريادرس خوارشدگان و بى كسان . اى ياور نيازمندان و رانده شدگان .\r\nتويى كه رحمت تو و علم تو همه چيز را در برگرفته است . تويى كه از نعمتهاى خويش هر آفريده را بهره‌اى داده‌اى . تويى كه عفوت را از عقابت بيشى است . تويى كه رحمتت را بر غضبت پيشى است . تويى كه عطاى تو بيشتر از منع توست . تويى كه همهء آفريدگان در حيطهء قدرت تو جاى دارند . تويى كه چون كسى را نعمتى ارزانى دارى ، پاداشى از او\r\n\r\n\r\n","description":"","footnote":"\r\n[ 1 
  ] دعاى آن حضرت است در طلب بخشش و تضرع در طلب عفو از عيبهاى خود .\r\n","page_name":" 104 ","page_number":104},
  {"content":"\r\n\r\nنجويى . تويى كه چون عصيانگرى را عقوبت كنى ، راه افراط نپويى .\r\nو من اى پروردگار من ، بندهء تو هستم ، بنده‌اى كه به دعايش فرمان داده‌اى و او دست انابت به درگاه تو برداشته است ، گويد : لَبَّيْك و سَعْدَيْك . اين منم اى پروردگار من ، بر پيشگاهت افتاده . اين منم كه بار گناهانم بر پشتم سنگينى مىكند و گناهان عمرم را تباه ساخته است .\r\nاين منم كه از روى جهالت تو را عصيان كرده‌ام در حالى كه تو سزاوار عصيان من نبودى .\r\nآيا تو اى خداوند ، بر كسى كه به درگاهت دست به دعا بردارد رحمت مىآوردى ، تا من در دعا مبالغت ورزم ؟ آيا تو اى خداوند ، كسى را كه به درگاهت اشك ريزد مىآمرزى ، تا من به اشكبارى شتابم ؟ آيا تو اى خداوند ، كسى را كه به خوارى روى بر خاك درت نهد مىبخشايى ؟\r\nآيا تو اى خداوند ، كسى را كه شكايت بينوايى خويش به درگاه تو آرد در حالى كه به تو توكل كرده است بىنياز مىسازى ؟ اى خداوند ، آن را كه جز تو بخشنده‌اى نمىيابد نوميد مكن ، و آن را كه جز تو از ديگرى بىنيازى نجويد فرو مگذار .\r\nاى خداوند ، بر محمد و خاندان او درود بفرست و از من اعراض مكن كه روى به تو آورده‌ام ، و مرا محروم مدار كه دل به تو سپرده‌ام ، و دست رد به رويم مزن كه بر درگاهت ايستاده‌ام .\r\nتويى كه خود را به رحمت وصف كرده‌اى . پس بر محمد و خاندانش درود بفرست و بر من رحمت آورد . تويى كه خود را بخشنده ناميده‌اى ، پس گناهان من بر من ببخشاى .\r\nبار خدايا ، مىبينى كه چسان از خوف تو سرشكم روان است .\r\nچسان از خشيت تو دلم لرزان است . چسان از هيبت تو اعضايم درهم شكسته است . چگونه چنين نباشم كه از كردارهاى ناپسند خود شرمنده‌ام و آوازم به تضرع بر نمىآيد و زبانم نمىجنبد كه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nآهسته آهسته راز و نياز كنم .\r\nاى خداوند من ، حمد باد تو را ، بسا پرده بر عيبهاى من كشيده‌اى و رسوايم نساخته‌اى ، بسا گناهان من نهان داشته‌اى و مرا شهرهء شهر نكرده‌اى ، بسا آلودگىها كه مرا هست و تواش فاش نساخته‌اى و نشان بدنامى به گردنم نياويخته‌اى و از همسايگان من ، عيبجويان مرا و كسانى را كه بر نعمتى كه بر من عنايت كرده‌اى حسد مىبرند ، از عيب و عار من آگاه نكرده‌اى . اين همه مرا از آن باز نداشت كه از ادامت اعمال ناپسند خود - كه تو بر آنها آگاهى - ندامت جويم .\r\nپس اى خداوند من ، چه كسى است نادان‌تر از من به رستگارى خويش ؟ چه كسى است غافل‌تر از من به نصيب خود ؟ چه كسى است دور تر از من به اصلاح نفس امّاره‌اش به هنگامى كه آن نعمت بىكران تو را در راه معصيتى كه مرا از آن بازداشته‌اى تباه مىكنم ؟ چه كسى بيش از من در گرداب باطل غوطه‌ور و به بدى گراينده‌تر است چون ميان دعوت تو و دعوت شيطان مخيّر آيم و در عين بينايى و هشيارى ، نه از روى بىخبرى و فراموشى در پى دعوت او مىروم ؟ در حالى كه يقين دارم كه دعوت تو به بهشت نعيم مىانجامد و دعوت شيطان به آتش جحيم .\r\nمنزهى تو ! چه شگفت است كه من به زيان خود گواهى مىدهم و اعمال نهان خويش بر مىشمارم . و شگفت‌آورتر از اين بردبارى توست در برابر من و درنگ توست در مؤاخذت سريع من . و اين نه بدان سبب است كه مرا در نزد تو آبرويى است ، بلكه به سبب مداراى توست با من و احسان تو در حق من . باشد كه از معصيتى كه تو را به خشم آورد باز ايستم و از گناهانى كه مرا فرسوده است دست بدارم ، كه عفو و بخشايش مرا از عقوبت و عذاب من دوست‌تر دارى .\r\nمن - اى خداوند من - گناهم بيشتر است و اعمالم زشت‌تر و\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nكردارهايم ناپسندتر . در ارتكاب باطل بىباك‌ترم و به هنگام طاعت تو در خواب غفلتم و در برابر هشدارهاى تو آگاهى و مراقبتم كمتر است . با اين حال چگونه مىتوانم عيبهاى خود را بر شمارم و از گناهان خويش ياد كنم .\r\nاى خداوند ، اگر زبان به نكوهش خويش گشوده‌ام ، بدان سبب است كه طمع در رأفت تو دارم كه اصلاح حال گنهكاران بدان باز بسته است ، و اميد به رحمت تو دارم كه آزاد ساختن خطا كاران را وسيلت است .\r\nاى خداوند ، اين گردن من است در زير بار گناهان باريك شده ، پس بر محمد و خاندانش درود بفرست و به عفو خود آزادش كن . و اين پشت من است در زير بار خطاها خميده ، پس بر محمد و خاندانش درود بفرست و به فضل خود بار خطاى من بكاه .\r\nاى خداوند ، اگر چندان بگريم كه مژگانم فرو ريزد و مويه كنم تا آوازم منقطع شود و بر آستان جلال تو بايستم تا پاهايم آماس كند و ركوع كنم تا استخوان‌هاى پشتم از جاى بر آيد و سر به سجده نهم تا چشمانم از چشمخانه به در شود و همه عمر جز خاك زمين هيچ نخورم و تا پايان حيات جز آب خاكستر هيچ ننوشم و در خلال اين احوال چندان ذكر تو گويم تا زبانم از گفتن بازماند و از شرم تو ديده به سوى آسمان بر نكنم ، شايستهء آن نيستم كه حتى يك گناه از گناهانم را از نامهء عملم محو كنى .\r\nاگر مرا به هنگامى كه مستوجب آمرزش تو شوم بيامرزى و هنگامى كه مستحق عفو تو گردم عفو كنى ، باز هم نه به سبب شايستگى من است ، زيرا كيفر من در همان آغاز كه سر به عصيان تو برداشتم آتش جهنم بوده است و اگر مرا عذاب كنى در حق من ستم نكرده‌اى .\r\nاى خداوند ، اكنون كه بر گناه من پرده كشيده‌اى و رسوايم\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nنساخته‌اى ، اكنون كه به كرم خود با من مدارا ورزيده‌اى و به مؤاخذت من نشتابيده‌اى ، اكنون كه از فضل و احسان خويش مرا به بردبارى نواخته‌اى و نعمت خود بر من ديگرگون نساخته‌اى و زلال احسان خود تيره نكرده‌اى ، پس بر اين زاريهاى دراز من رحمت آور و بر شدت مسكنتم ببخشاى و بر نابسامانيم ترحم فرماى .\r\nبار خدايا ، بر محمد و خاندانش درود بفرست و مرا از معاصى نگه‌دار و به فرمانبردارى خود برگمار و نعمت انابت نصيب من كن و به آب توبه پاكيزه گردان و ياريم ده كه گرد گناه نگردم و به تندرستى ، نيكحالىام بخش و حلاوت مغفرت به من بچشان و مرا آزاد كردهء عفو و رحمت خود گردان و از خشم خود نامهء امانم ده و بشارت اين نعمتها در اين جهان ، پيش از فرا رسيدن آن جهان به من ده ، بشارتى كه آن را بشناسم و نشان آن را به من بشناسان .\r\nاى خداوند ، اين‌ها در برابر گشادگى عرصهء توان تو بر تو دشوار نباشد و تو را در حيطهء قدرتت به رنج نيفكند و با آن همه بردبارى كه تو راست دشوارت نيايد و در بخششهاى كرامندت كه آيات كتاب تو بر آن دليل است ، گران ننمايد ، كه تو كنى هر چه خواهى و فرمان رانى به هر گونه كه اراده نمايى . انّك على كلّ شيء قدير .\r\n\r\n","description":"","footnote":"","page_name":" 108 ","page_number":108},
  {"content":"\r\n . \r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nنيايش هفدهم [ 1 
  ]\r\nبار خدايا ، به تو پناه مىبريم از وسوسه‌هاى شيطان رجيم و كيدها و فريبهاى او . و به تو پناه مىبريم از دل بستن به تمناهاى او و وعده‌هاى او\r\n\r\n\r\n","description":"","footnote":"\r\n[ 1 
  ] دعاى آن حضرت است هنگامى كه ذكر شيطان مىرفت و او از عداوت و مكرش به خدا پناه مىبرد .\r\n","page_name":" 111 ","page_number":111},
  {"content":"\r\n\r\nو فريبها و دامهاى او .\r\nبار خدايا ، به تو پناه مىبريم ، هر گاه شيطان طمع در آن ورزد كه ما را از طاعت تو منحرف دارد و از براى خواريمان به راه معصيت تو كشاند و گناهانى كه در ديدهء ما بياراسته است ما را خوشايند بود و طاعاتى كه در دل ما ناخوش فرا نموده است بر ما گران آيد .\r\nبار خدايا ، ما را نيروى عبادت ده و بدان ، شيطان را از ما بر آن . بر سعى ما در راه محبت خود بيفزاى و به آن ، شيطان را خوار گردان . ميان ما و او حجابى قرار ده كه بر افكندنش را نتواند و سدّى چنان استوار كه از رخنه كردنش عاجز آيد .\r\nبار خدايا ، بر محمد و خاندانش درود بفرست و شيطان را از ما به دشمنانت مشغول دار و ما را نيك نگه‌دار و از او در پناه خود دار و مكر او از ما دفع فرماى و چنان كن كه پشت كرده از ما بگريزد و نشان پاى او از زمين ما برخيزد .\r\nبار خدايا ، بر محمد و خاندانش درود بفرست و در برابر ضلالت شيطان ما را از هدايت خود بهره‌مند گردان و در برابر تلاش او به گمراهى ما ، ما را از پرهيزگارى رهتوشه ساز . اگر او ما را به راه تباهى مىكشد ، تو ما را به راه تقوى راه نماى .\r\nبار خدايا ، راه شيطان به دلهاى ما مگشاى و جايگاه او در آنچه از آن ماست قرار مده .\r\nبار خدايا ، حقيقت هر باطل را كه شيطان در چشم ما مىآرايد به ما بشناسان . و چون شناساندى ، ما را از ارتكاب آن بازدار . و به ما بياموز كه چسان فريبش دهيم و ما را آگاه كن كه با چه آلت و عدّت با او جدال كنيم و از خواب غفلت بيدارمان ساز كه به دو نگرويم و توفيق خود رفيق ما گردان و در پيكار به خلاف او ياريمان نماى .\r\nبار خدايا ، دلهاى ما را از انكار اعمال او لبريز كن و لطف خويش\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nهمراه ما كن تا رشتهء حيله‌هاى او از هم بگسليم .\r\nبار خدايا ، بر محمد و خاندانش درود بفرست و شيطان را بر ما چيره مگردان و از ما نوميدش گردان و طمع او از ما ببر .\r\nبار خدايا ، بر محمد و خاندانش درود بفرست ، و پدران ما را و مادران ما را و فرزندان ما را و خاندان ما را و خويشاوندان ما را و نزديكان ما را و همسايگان ما مردان مؤمن و زنان مؤمنه را از گزند شيطان در ملاذى منيع و ملجأى رفيع و پناهگاهى استوار جاى ده و براى پيكار با او سپرهايى نگهدارنده و شمشيرهايى برنده عطا فرما .\r\nبار خدايا ، همهء كسانى را كه به پروردگاريت گواهى مىدهند و يگانگيت را از روى اخلاص پذيرفته‌اند و در عين عبوديت با شيطان در ستيزند و در معرفت علوم ربّانى بر ضدّ او به تو استظهار دارند ، از اين دعا بهره‌اى رسان .\r\nبار خدايا ، در هر كار كه شيطان گره افكند گرهگشايى كن ، و هر در را كه بر بندد تو باز كن ، و هر تدبير كه كند گسسته گردان ، و هر آهنگ كه كند بر هم زن ، و هر رشته كه محكم بر تابد پنبه نماى .\r\nبار خدايا ، لشكرش بشكن ، كيدش باطل نماى ، پناهگاهش ويران ساز و بينىاش بر خاك مال .\r\nبار خدايا ، ما را در شمار دشمنان شيطان قرار ده و از زمرهء دوستانش دور دار . چنان كن كه چون آهنگ فريبمان كند ، فرمانش اطاعت نكنيم و چون بخواند ، اجابتش ننماييم . هر كرا كه تابع امر ماست به خصومت با او فرمان دهيم و هر كه را تابع نهى ماست از متابعتش باز داريم .\r\nبار خدايا ، بر محمد خاتم پيغمبران و سرور فرستادگان و بر خاندان طيبين و طاهرينش درود بفرست . و ما را و كسان ما را و برادران ما را و همهء مردان و زنان مؤمن را ، از هر چه از شر آن به تو پناه آورده‌ايم پناه ده و ما را از آنچه از بيم آن از تو زنهار خواسته‌ايم زنهار ده .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاى خداوند ، آنچه را به دعا خواسته‌ايم روا ساز و هر چه را از ذكر آن غفلت ورزيده‌ايم به ما عطا كن و هر چه را به فراموشى سپرده‌ايم براى ما محفوظ دار و بدان سان كه ما را به درجات صالحان و مراتب مؤمنان فرابر . آمين ربَّ العالمين .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nنيايش هجدهم [ 1 
  ]\r\nاى خداوند ، حمد باد تو را بر آن حسن تقدير كه نصيب من ساخته‌اى و آن بلاها كه از من بگردانيده‌اى . چنان مباد كه اين تندرستى كه اكنون مرا ارزانى داشته‌اى ، همهء بهرهء من از رحمت تو باشد ، تا آنچه دوست\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگامى كه چيزى كه از آن بيمناك بود از او دور مىشد يا نيازى كه داشت روا مىگرديد .\r\n","page_name":" 115 ","page_number":115},
  {"content":"\r\n\r\nمىداشته‌ام سبب شوربختى من شود و ديگرى ، از آنچه من ناخوش مىداشته‌ام به سعادت رسد .\r\nاى خداوند ، اگر اين تندرستى كه مرا نصيب كرده‌اى و من شب و روزم را در آن به سر مىآورم نشانهء بلايى باشد بر دوام يا وبالى پايدار ، پس آنچه را كه واپس داشته‌اى پيش افكن و آنچه را كه پيش افكنده‌اى واپس دار . زيرا چيزى كه به فنا انجامد بس ناچيز است هر چند فراوان بود ، و چيزى كه به بقا انجامد بسيارى است هر چند اندك نمايد . و بر محمد و خاندانش درود بفرست .\r\n\r\n","description":"","footnote":"","page_name":" 116 ","page_number":116},
  {"content":"\r\n . \r\n","description":"","footnote":"","page_name":" 117 ","page_number":117},
  {"content":"\r\n\r\n\r\nنيايش نوزدهم [ 1 
  ]\r\nاى خداوند ، باران بفرست و سيرابمان ساز و همراه با بارانى فزاينده و ريزنده ، از ابرى در آفاق رونده و گياهان زيبا روياننده ، رحمت خود بر ما ارزانى دار .\r\nاى خداوند ، ميوه‌ها را برسان و بر بندگانت احسان فرماى ، گلها را شكفته گردان و زمين خود زنده نماى . فرشتگان خود ، آن فرستادگان بزرگوار را بفرماى تا از سوى تو ، بارانى سودمند و پيوسته و فراوان و گسترده و تند بار بياورند و همه جا را سيراب سازند ، تا زمين مرده را زنده نمايى و هر چه را از دست رفته است بازگردانى و آنچه روييدنى است برويانى و در روزى مردم گشايش دهى ، با چنان ابرى انبوه ، گرانبار ،\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام طلب باران در خشكسالى .\r\n","page_name":" 118 ","page_number":118},
  {"content":"\r\n\r\nخوش و بىزيان و از كران تا كران ، كه از آن آواز تندر آيد و بارانش ملايم و پر دوام بود و برقش فريبناك نبود .\r\nاى خداوند ، ما را از بارانى كه به فرياد رسنده ، قحط زداينده ، گياه روياننده ، فراگيرنده و فراوان بارنده سيراب نماى ، تا گياهان ايستاده را طراوت تازه دهى و گياهان بر زمين خفته را بر پاى دارى .\r\nاى خداوند ، بارانى برسان آن سان كه آب‌ها از تپه‌ها روان دارى و چاهها از آب‌ها پر سازى و رودها به خروش آرى و نباتات برويانى و در همهء شهرها ارزانى پديد آرى و چارپايان و مردمان به تن و توش آرى و براى ما خوردنيهاى خوش و گوارا كامل گردانى و كشته‌هاى ما برويانى و پستانهاى ستوران پر شير سازى و بر نيروى ما نيرويى ديگر افزايى .\r\nاى خداوند ، سايهء ابر بر ما باد سموم مگردان و خنكىاش را شوم منماى . چنان مباد كه به جاى باران بر سر ما سنگ ببارد و به جاى آب شيرين و گوارا آب تلخ و شور .\r\nبار خدايا ، بر محمد و خاندانش درود بفرست و ما را از بركات زمين و آسمان‌ها روزى ده . انّك على كلّ شيء قدير .\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n . \r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n . \r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n . \r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n . \r\n","description":"","footnote":"","page_name":" 127 ","page_number":127},
  {"content":"\r\n\r\n\r\nنيايش بيستم [ 1 
  ]\r\nبار خدايا ، درود بفرست بر محمد و خاندانش و ايمان مرا به كامل‌ترين درجات ايمان و يقين مرا به برترين مراتب يقين و نيّت مرا به نيكوترين نيتها و عمل مرا به بهترين اعمال فرا بر .\r\nاى خداوند ، به لطف خود نيّت مرا از هر شائبه مصون دار و به رحمت خود يقين مرا استوار گردان ، و به قدرت خود فساد مرا به صلاح بدل نماى .\r\nبار خدايا ، درود بفرست بر محمد و خاندانش و مرا از هر كار كه پرداختن به آن از پرداختنم به تو باز مىدارد ، بىنياز گردان و به كارى بر گمار كه در روز باز پسين از من خواهى و روزهاى عمر مرا در كارى كه مرا براى آن آفريده‌اى مصروف دار و مرا بىنياز فرماى و در روزى بر من بگشاى و به نگريستن به حسرت در مال و جاه كسان گرفتار مساز و عزيزم دار و به خود پسندى دچارم مكن . مرا به بندگى خودگير و عبادتم را به عجب و غرور تباه مكن . و بر دست من ، در حق مردم كارهاى خير جارى كن و كارهاى خير من به شائبهء منت نهادن بر خلق خداى مياميز و از اخلاق متعالى بهره‌ورم دار و از نازش بر خويش در امان .\r\nبار خدايا ، درود بفرست بر محمد و خاندانش و هر گاه مرا در نظر مردم به درجتى فرا مىبرى به همان قدر در نفس خود خوارم گردان و هر گاه مرا به عزّتى آشكار مىنوازى به همان قدر در نفس خود ذليل گردان .\r\nبار خدايا ، درود بفرست بر محمد و خاندانش و مرا به راه شايستهء هدايت راه بنماى و چنان كن كه راه ديگرگون نكنم ، و طريق حق پيش\r\n\r\n\r\n","description":"","footnote":"\r\n[ 1 
  ] دعاى آن حضرت است در طلب اخلاق ستوده و افعال پسنديده .\r\n","page_name":" 128 ","page_number":128},
  {"content":"\r\n\r\nپاى من بگشاى و چنان كن كه به راه باطل نگرايم ، و نيّتى صوابم ده و چنان كن كه در آن ترديد روا ندارم ، و عمر مرا دراز نماى و چنان كن كه در طاعت تو به سر شود و چون مرتع عمر من چراگاه اهريمن گردد ، پيش از آنكه خصومت تو بر من تازد يا خشم تو مرا به سر در اندازد ، جان من بستان .\r\nاى خداوند ، هر خصلت بد كه در من است به صلاح آور و هر زشتى كه با من است و موجب نكوهش من ، به زيبايى بدل نماى و هر كرامت كمال نايافته كه در من است كامل فرماى .\r\nبار خدايا ، درود بفرست بر محمد و خاندانش و بدل بفرماى كينه‌توزى دشمنان مرا به محبت و حسد حسودان مرا به مودت و بدگمانى صالحان را در حق من به اعتماد و دشمنى نزديكان را به دوستى و كژتابى خويشاوندان را به نيكخواهى و فرو گذاشتن اقرباى مرا به ياريگرى و دوستى ناپايدار مجامله‌گران را به دوستى پايدار و ناسازگارى معاشران را به معاشرتى كريمانه و تلخى بيم از ستمكاران را به شيرينى ايمنى از تجاوز ايشان .\r\nبار خدايا ، درود بفرست بر محمد و خاندانش و مرا در برابر آن كه بر من ستم مىكند ، تنى توانا ده و در برابر آن كه با من به بحث و جدال برخاسته ، زبانى گويا ده و در برابر كسى كه با من دشمنى مىورزد ، پيروزى ده و در برابر كسى كه بر من حيله مىكند ، مكر ارزانى دار و در برابر كسى كه مرا مقهور خود خواهد ، قدرت عطا فرماى و دروغ كسى را كه مرا دشنام مىدهد آشكار ساز و از آن كه تهديدم مىكند مرا به سلامت دار و توفيقم ده كه فرمانبردار كسى باشم كه مرا به راه راست برد و تابع آن كه مرا به طريق رشاد مىكشد .\r\nبار خدايا ، درود بفرست بر محمد و خاندانش و رستگارى بخش مرا تا كسى را كه با من ناراستى كند به اخلاص پاسخ دهم و كسى را كه از من\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nدورى گزيند به نيكويى جزا دهم و كسى را كه مرا محروم مىدارد به بذل و احسان بنوازم و با آن كس كه رشتهء مودت بريده است بپيوندم و كسى را كه از من به بدى ياد كرده به نيكى ياد كنم و خوبى را سپاس گويم و از بدى چشم فرو بندم .\r\nاى خداوند ، مرا سيماى صالحان ده و جامهء پرهيزگاران : در گستردن عدل و فرو خوردن خشم و خاموش كردن آتش دشمنى و به هم پيوستن تفرقه جويان و آشتى دادن خصمان و فاش كردن نيكى و پوشيدن عيبها و نرمخويى و فروتنى و نيك سيرتى و بيرون راندن باد غرور از سر و خوشخويى و سبقت در فضيلت و ايثار در بخشش و دم فرو بستن از عيب ديگران و ترك افضال در حق كسى كه در خور افضال نباشد و گفتن سخن حق ، هر چند دشوار بود و اندك شمردن نيكيهاى خود در كردار و گفتار هر چند بسيار بود و بسيار شمردن بديهاى خود در كردار و گفتار هر چند اندك بود . اى خداوند ، اين صفات را در من به كمال رسان به دوام طاعت خود و همسويى با جماعت مقبول و دورى از بدعت جويان و پيروان باورهاى مجعول .\r\nبار خدايا ، درود بفرست بر محمد و خاندانش و فراخ‌ترين روزىات را به هنگام پيرى به من ارزانى دار و نيرومندترين نيرويت را به هنگام درماندگى . در عبادت دچار كاهليم مگردان و چنان مكن كه ديدگانم از ديدن راه تو نابينا بود يا به خلاف محبت تو گام بردارم ، يا به آنان كه از تو بريده‌اند پيوندم ، يا از آنان كه به تو پيوسته‌اند بريده شوم .\r\nاى خداوند ، چنان كن كه به هنگام ضرورت به نيروى تو بتازم و به هنگام نياز از تو يارى خواهم و به هنگام مسكنت به درگاه تو تضرع كنم .\r\nو مرا ميازماى كه به هنگام اضطرار از جز تويى يارى جويم و به هنگام بينوايى به پيشگاه جز تويى خاضع شوم و به هنگام ترس در برابر جز تويى تضرع كنم ، تا آنگاه مستحق خذلان و منع و اعراض تو گردم . اى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمهربان‌ترين مهربانان .\r\nاى خداوند ، هر آرزو و گمان و حسد كه اهريمن در دل من افكند تو آن را به ذكر عظمتت و تفكر در قدرتت و تدبير بر ضد دشمنت بدل نماى .\r\nهر ناسزا و لغو و دشنام در آبرو ، يا شهادت باطل ، يا غيبت مؤمن غايب يا ناسزا به حاضران و از اين گونه كه اهريمن بر زبان من مىافكند تو آن را به حمد و سپاس خود و افزونى در ثناى خود و بيان مجد و عظمت خود و سپاس نعمت خود و اعتراف به احسان خود و شمارش نعم خود بدل فرماى .\r\nبار خدايا ، درود بفرست بر محمد و خاندانش . كس بر من ستم روا ندارد ، زيرا تو را توان دفع ستم از من هست و من بر كس ستم نكنم ، زيرا تو قادرى كه مرا از ستمگرى باز دارى . هرگز گمراه نخواهم شد زيرا تو مىتوانى مرا به راه هدايت اندازى . هرگز فقير نشوم ، زيرا كه توانگرىام از توست و هرگز گردنكشى نكنم كه قدرت و توان من از توست .\r\nاى خداوند ، بر آستان مغفرت تو فرود آمده‌ام و به اميد عفو تو آهنگ كرده‌ام و به بخشايش تو دل بسته‌ام و به فضل و احسان تو اعتماد كرده‌ام و مرا آنچه سبب آمرزش تو شود ، در دست نيست و كارى نكرده‌ام كه به پاداش آن شايستهء عفو تو باشم و چون بدين سان خويشتن را محكوم كرده‌ام ديگر جز فضل و احسان تو پناهى ندارم .\r\nپس درود بفرست بر محمد و خاندان او و مرا به فضل خويش بنواز .\r\nاى خداوند ، زبانم به هدايت بگشاى و پرهيزگارى را به من الهام كن و مرا به هر كارى كه پاكيزه‌تر است توفيق ده و به هر چه خشنودى تو در آن است برگمار .\r\nاى خداوند ، مرا به طريقت اعلى رهبرى كن و چنان كن كه بر دين تو بميرم و بر دين تو زنده شوم .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبار خدايا ، درود بفرست بر محمد و خاندانش و مرا از ميانه‌روى بهره‌مند ساز و در زمرهء اهل صواب در آور . مرا از راهنمايان طريق حق قرار ده و در شمار بندگان صالح . در قيامت رستگارى را نصيب من فرماى و از آتش دوزخم در امان دار .\r\nاى خداوند ، هر خصلتى را كه خلاص نفس من در آن نيست ، از من بستان و هر خصلتى را كه اصلاح نفس مرا سبب است براى من باقى گذار . زيرا نفس اگر تواش در امان خود ندارى هلاك شونده است .\r\nاى خداوند ، چون محزون شوم تويى ساز و برگ من و چون محرومم دارند طلب روزى را به سوى تو آيم . هر گاه مصيبتى به من رسد به درگاه تو استغاثه كنم و هر چه از دست رود تواش جبران مىكنى و هر چه تباه شود تواش به صلاح مىآورى و هر چه تو را ناپسند افتد تواش دگرگون توانى كرد . پس اى خداوند ، پيش از در رسيدن بلا ، نعمت عافيتم ده و پيش از آنكه دست طلب فرا كنم ، توانگريم بخش و پيش از آنكه كارم به گمراهى كشد ، راه هدايتم بنماى . رنج عيبجويى مردم از من دور بدار و ايمنى روز رستاخيز نصيب من فرماى و ارشاد نيك ديگران را به من ببخش .\r\nبار خدايا ، درود بفرست بر محمد و خاندانش و به لطف خود آسيب حوادث از من دور دار و به نعمت خود مرا بپروران و به كرم خود اصلاح فرماى و درد من دوا نماى و مرا در سايهء امن خود جاى ده و پيكر من به جامهء خشنودى خود بياراى و چون كارها بر من آشوبد به گزاردن درست‌ترين آنها توفيقم ده و چون امور به يكديگر مشتبه شوند به پاكيزه‌ترين آنها راه نماى و چون ميان عقايد خلاف بر خيزد ، تو مرا به آن مذهب رهبرى كن كه بيشتر مورد رضاى توست .\r\nبار خدايا ، درود بفرست بر محمد و خاندانش و تاج بىنيازى بر سر من نه و بر آنم دار كه هر كار كه مىكنم نيكو به انجامش رسانم و هدايت\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nصادقم آموز و مفتون مال و جاهم مساز و آسودگيم عنايت كن و زندگى من به رنج مياميز و دعاى من اجابت ناكرده بر سر من مزن كه من تو را همتايى نشناسم و با وجود تو از ديگرى چيزى نخواهم .\r\nبار خدايا ، درود بفرست بر محمد و خاندانش و مرا از اسرافكارى باز دار و روزى من از تلف و تباهى برهان و بر دارايى من به بركت بيفزاى و چون انفاق مىكنم راه درست را به من بنماى .\r\nبار خدايا ، درود بفرست بر محمد و خاندانش و مرا از رنج تحصيل معاش بىنيازى ده و بى حساب روزىام ده ، تا از عبادت تو به طلب روزى نپردازم و بار گران عواقب كسب و كار بر دوش نگيرم .\r\nاى خداوند ، آنچه را از تو طلب مىكنم به قدرت خود روا گردان و از هر چه بيمناكم به عزت خويش پناه ده .\r\nبار خدايا ، درود بفرست بر محمد و خاندانش و آبرويم به توانگرى مصون دار و جاه و منزلتم را به بينوايى مكاه ، آن سان كه از ديگر روزى خوارانت روزى بطلبم و دست پيش بندگان شرير تو دراز كنم ، آنگاه به ستايش كسى كه به من بخشيده است فريفته شوم و به نكوهش كسى كه دست منع فرا روى من داشته مبتلى گردم ، و حال آنكه كسى كه توان بخشيدن و منعش هست تنها تويى و بس .\r\nبار خدايا ، درود بفرست بر محمد و خاندانش و مرا تندرستى ده كه تو را پرستش كنم و آسايش عطا كن تا دامن از جهان در چينم و علم مرا با عمل همراه فرماى و پرهيزگاريم را با ميانه‌روى قرين نماى .\r\nاى خداوند ، عمر من با عفو خود به پايان بر و آرزويم را با اميد به رحمت خويش مقرون دار و راه مرا در رسيدن به خشنوديت آسان گردان و در هر حال كه هستم كار من نيكو كن .\r\nبار خدايا ، درود بفرست بر محمد و خاندانش و در اوقات غفلتم به ياد خود آگاهى ده و در ايام فرصتم به طاعت خود برگمار و براى وصول به\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nآستان محبت خود راهى هموار پيش پاى من گشاى و در آن راه خير دنيا و آخرت را به تمامى ارزانيم دار .\r\nبار خدايا ، درود بفرست بر محمد و خاندانش ، بهترين درودهايى كه پيش از او به يكى از آفريدگانت فرستاده‌اى ، يا بعد از او به يكى از آفريدگانت خواهى فرستاد . و ما را در اين جهان و هم در آن جهان نيكى عطا كن و به حرمت خويش مرا از عذاب آتش نگه‌دار .\r\n\r\n","description":"","footnote":"","page_name":" 134 ","page_number":134},
  {"content":"\r\n . \r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n . \r\n","description":"","footnote":"","page_name":" 137 ","page_number":137},
  {"content":"\r\n\r\n\r\nنيايش بيست و يكم [ 1 
  ]\r\nاى خداوندى كه تنها تو بسنده‌اى بندهء تنها و ناتوان را ، و اى خداوندى كه تنها تو نگهدارنده‌اى از هر چه سهمناك و وحشت خيز است . خطاهاى من سبب تنهايى من شده و ياور و همراهى براى من نمانده است . از خشم تو ناتوان گشته‌ام و كس مرا مددكار نيست .\r\nوحشت از ديدار تو بر من چيره شده و وحشتم را تسكين دهنده‌اى نيست .\r\nاى خداوند ، چه كسى مرا از ايمنى بخشد ، اگر تو مرا به وحشت افكنده باشى ؟ چه كسى مرا يارى دهد ، اگر تو بى كس و تنهايم ساخته باشى ؟ چه كسى مرا توانايى بخشد ، اگر تو ناتوانم خواسته باشى ؟\r\n\r\n\r\n","description":"","footnote":"\r\n[ 1 
  ] دعاى آن حضرت است هنگامى كه چيزى غمگينش مىساخت يا گناهان سبب اندوهش مىشد .\r\n","page_name":" 138 ","page_number":138},
  {"content":"\r\n\r\nاى خداوند من ، تنها پرورنده است كه پروردهء خود پناه تواند داد و غالب است كه مغلوب خود را ايمنى تواند بخشيد و جوينده است كه گريخته را يارى تواند داد .\r\nاى خداوند من ، همهء اين‌ها به دست توست و گريزگاهى جز به آستان تو نيست . پس بر محمد و خاندانش درود بفرست و اكنون كه به سوى تو گريخته‌ام پناهم ده و اكنون كه حاجت به تو آورده‌ام حاجت من بر آور .\r\nاى خداوند ، اگر تو روى نيكوى خود از من بگردانى ، يا مرا از فضل و احسان عظيم خويش منع فرمايى ، يا روزيت را از من دريغ دارى ، يا رشتهء عنايت خود از من ببرى ، باز هم براى رسيدن به آرزوهايم راهى جز تو نمىيابم و براى رسيدن به رحمت تو جز تو ياورى نمىجويم ، كه من بندهء تو هستم ، و در قبضهء اقتدار تو و موى سرم چون زمام من به دست توست .\r\nاى خداوند ، جز آنچه تو فرمايى مرا فرمانى نيست . حكم تو بر من روان است . هر چه براى من مقدر گردانى عين عدالت است و مرا ياراى بيرون شدن از حيطهء فرمانروايى تو نباشد . از دايرهء قدرت تو پاى بيرون نتوانم نهاد . و نياورم كه خود را محبوب تو گردانم و تو را از خود خشنود سازم . و به آنچه در نزد توست جز به طاعت و بخشش و بخشايش تو نتوانم رسيد .\r\nاى خداوند ، شب را به روز مىآورم و روز را به شب مىرسانم ، در حالى كه بندهء ذليل تو هستم . مالك سود و زيان خود نيستم مگر به نيروى تو . بر اين گواهى مىدهم و به ناتوانى و بيچارگى خود معترفم . پس اى خداوند ، آن وعده كه مرا داده‌اى برآور و هر چه مرا عطا كرده‌اى به كمال رسان ، كه من بندهء بينواى زار ناتوان زيان ديدهء حقير بىمقدار فقير ترسان پناهندهء توام .\r\nبار خدايا ، بر محمد و خاندانش درود بفرست و چنان مكن كه\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nسپاسگزارى در برابر نعمتت را فراموش كنم ، يا از ذكر احسان و بخشش تو غافل شوم ، يا از استجابت دعايم - هر چند به تأخير افتد - نوميد گردم ، چه در مسرّت باشم يا اندوه ، چه در سختى باشم يا آسايش ، چه در عافيت به سر برم يا در بلا ، چه در توانگرى باشم يا بينوايى ، چه در فراخى نعمت باشم يا در تنگى معيشت و چه در فقر يا غنا .\r\nبار خدايا ، بر محمد و خاندانش درود بفرست و مرا در همه حال توفيق ده كه ذكر جميل تو گويم و به ستايش تو بر خيزم و سپاست بگزارم ، تا به آنچه از مال دنيا بر من ارزانى داشته‌اى دلخوش نباشم و به منع تو اندوه نخورم . خوف خود شعار دلم گردان و تنم را به كارى برگمار كه تواش مىپسندى و مرا از هر چه به من روى آورد ، به فرمانبردارى خود مشغول دار ، تا چيزى كه تو را به خشم آورد به دوستى نگيرم و از چيزى كه رضاى تو در آن است خشم نگيرم .\r\nبار خدايا ، بر محمد و خاندانش درود بفرست و دلم از هر محبتى تهى گردان تا تنها جاى محبت تو باشد ، و به ياد خود مشغول دار و از بيم خود توانگر نماى و رغبت آن به خود برانگيز و به طاعت خود گرايش ده و بدان راه كه بيشترش دوست دارى روان بدار و چنان كن كه تا زنده‌ام مقهور رغبت به چيزى باشد كه در نزد توست .\r\nاى خداوند ، چنان كن كه در اين جهان پرهيزگارى رهتوشهء من باشد و مقصد من در اين سفر رسيدن به رحمت تو و خشنودى تو سراى من و بهشت تو جايگاه من . و مرا نيرويى ده كه بار رضاى تو بر دوش توانم كشيد و از هر كه گريزم در تو گريزم و خواست من چيزى باشد كه در نزد تو باشد . قلبم را از بدسيرتان به بيم افكن و انس خود و دوستان خود و بندگان فرمانبردارت را نصيب من كن .\r\nبار خدايا ، بار منّت هيچ گنهكار و كافر بر دوش من منه و براى هيچ يك از آنان در نزد من نعمت و بهره‌اى قرار مده و مرا نيز به آنان محتاج\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمكن ، بلكه آرامش دل و آسايش جان و بىنيازى و كفايت مرا تنها به خود و بندگان نيكوكارت منحصر فرماى .\r\nبار خدايا ، بر محمد و خاندانش درود بفرست و مرا همدم ايشان ساز و مرا ياور ايشان گردان و بر من منّت نه و شوق خود در دل من افكن و به كاريم بر گمار كه تواش دوست بدارى و تو از آن خشنود شوى ، كه تو بر هر كارى توانايى . و ذلك عليك يسير .\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n . \r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n . \r\n","description":"","footnote":"","page_name":" 145 ","page_number":145},
  {"content":"\r\n\r\n\r\nنيايش بيست و دوم [ 1 
  ]\r\nبار خدايا ، مرا در اصلاح خويش به كارى فرمان داده‌اى كه خود به گزاردن آن تواناتر از من هستى و قدرت تو بر آن و بر من از قدرت من بيش است . پس مرا به كارى بر انگيز كه تو را از من خشنود مىگرداند و خشنودى خود از من بخواه ، بدان هنگام كه از عافيت برخوردار باشم .\r\nبار خدايا ، مرا طاقت رنج نيست و مرا ياراى شكيبايى در بلا نيست و مرا توان درويشى نيست . پس روزى من از من دريغ مدار و مرا به ديگر آفريدگانت وامگذار و تو خود نياز من برآر و تو خود كفاف من بر عهده دار .\r\nبار خدايا ، در من بنگر و همهء كارهاى من زير نظر دار ، كه اگر مرا به خود واگذارى ، از گزاردن هر كار ناتوانم و زمام مصلحت خويش از كف بدهم . و اگر كار من به آفريدگان خود واگذارى ، بر من روى ترش كنند و اگر مرا به پناه خويشاوندانم فرستى ، محرومم دارند و اگر دهند ، اندك دهند و بىمقدار و بسى بر من منّت نهند و مرا مذمّت كنند .\r\nبار خدايا ، به فضل خود توانگرم گردان و به عظمت خود مرتبتى بزرگم ده و به توانگرى خود گشاده دستىام عطا كن و از هر چه تو راست به من بخش تا بىنياز گردم .\r\nبار خدايا ، بر محمد و خاندانش درود بفرست و مرا از حسد برهان و از گناهان در امان دار و از حرامها پرهيز ده و مرا بر ارتكاب معاصى گستاخ مفرماى و ميل و خواهشم را به ساحت خود معطوف دار و چنان كن كه به هر چه از تو مىرسد خرسند باشم . اى خداوند ، در هر چه مرا روزى كرده‌اى و در هر چه بخشيده‌اى و در هر چه نعمت كه ارزانىام\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام سختى و مشقت و بسته شدن كارها .\r\n","page_name":" 146 ","page_number":146},
  {"content":"\r\n\r\nداشته‌اى بركت ده و چنان كن كه در هر حالت كه هستم ، در حفظ تو باشم و در حراست تو باشم و مستور از چشم بدخواهان باشم و دور از تطاول دشمنان باشم و در پناه تو باشم و در زينهار تو باشم .\r\nبار خدايا ، بر محمد و خاندانش درود بفرست و مرا توفيق اداى آن ده كه مرا بر آن ملزم ساخته‌اى و در راه طاعت خويش يا خدمت به خلق بر عهدهء من گذاشته‌اى ، هر چند تنم از گزاردن آن ناتوان باشد و نيرويم به سستى گرايد و توانم بدان پايه نرسد و مال و دارايىام از آن قاصر آيد ، خواه به يادش داشته باشم يا از يادش برده باشم .\r\nاى پروردگار من ، آن وظيفه‌اى است كه تو بر من مقرر داشته‌اى و من از آن غفلت ورزيده‌ام . آن را تو خود ، از جانب من ، از عطاى جزيلت و نعمت كثيرت ادا فرما ، كه تو بس توانگر و بخشنده‌اى ، آن سان كه چيزى از آن بر ذمّهء من نماند تا موجب آن شود كه از حسنات من بكاهى يا در روز ديدار بر سيئات من بيفزايى .\r\nبار خدايا ، بر محمد و خاندانش درود بفرست و روزى من چنان قرار ده كه شوق عمل در راه تو توشهء روز باز پسينم باشد ، آن سان كه صدق آن در دل خود نيك احساس كنم و آن سان كه دل بر كندن از دنيا بر رغبت من غالب آيد و با اشتياق تمام به انجام حسنات پردازم و از روى بيم و هراس از سيئات در امان مانم . بار خدايا ، بر من فروغى تابناك افكن كه در پرتو آن در ميان مردم راه بسپرم و در تاريكيها راه خود بيابم و در روشنايى آن از دام هر شك و شبهه برهم .\r\nبار خدايا ، بر محمد و خاندانش درود بفرست و وحشت از اندوه عذاب و شوق ثواب موعود را بر من ارزانى دار ، تا لذّت چيزى را كه تو را براى حصول آن مىخوانم و اندوه چيزى را كه از وصول آن به تو پناه مىبرم ، دريابم .\r\nبار خدايا ، تو مىدانى كه دنيا و آخرت مرا چه چيز به صلاح مىآورد ،\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nپس به مهربانى حوايج من بر آور .\r\nبار خدايا ، بر محمد و خاندانش درود بفرست و بدان هنگام كه در سپاسگزارى در برابر نعمتهاى تو كه در آسودگى و سختى و تندرستى و بيمارى به من عطا كرده‌اى قصور ورزم ، تو حقيقت را روزى من ساز تا در حالت بيم و آسودگى و خشنودى و خشم و زيان و سود ، روحانيت خشنودى و آرامش جان خود را در انجام وظايفم نسبت به تو نيك احساس كنم .\r\nبار خدايا ، بر محمد و خاندانش درود بفرست و سينهء مرا از حسد خالى گردان ، آن سان كه بر هيچ يك از بندگان تو كه در حق آنان احسان كرده‌اى رشك نبرم ، و تا به جايى رسم كه چون بنگرم كه به يكى از بندگانت در دين و دنيا و تندرستى و پرهيزگارى و توانگرى و آسودگى نعمتى داده‌اى ، من نيز براى خود از تو آرزوى برتر از آن كنم ، اى خداى يكتاى بىهمتا .\r\nبار خدايا ، بر محمد و خاندانش درود بفرست و مرا در اين جهان و آن جهان ، چه خشنود باشم چه خشمگين ، از خطاها دور دار و از لغزشها بر كنار ، آن سان كه در برابر آنچه موجب خشنودى يا خشم است بر يك حال باشم و در كار فرمانبردارى تو باشم و در حق دوستان و دشمنان تو رضايت تو را بر خشنودى و خشم خود ترجيح دهم ، تا دشمن من از جور من در امان ماند و دوست من از توجه و هواى نفسم نوميد گردد .\r\nبار خدايا ، مرا از كسانى قرار ده كه تو را از روى اخلاص مىخوانند به هنگام آسودگى ، آن سان كه درماندگانت از روى اخلاص مىخوانند به هنگام درماندگى . انّك حميد مجيد .\r\n\r\n","description":"","footnote":"","page_name":" 148 ","page_number":148},
  {"content":"\r\n . \r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nنيايش بيست و سوم [ 1 
  ]\r\nبار خدايا ، درود بفرست بر محمد و خاندان او و جامهء عافيت خويش بر تن من بپوش و مرا در عافيت خود فرو پوشان و در حصار عافيت خود جاى ده و به عافيت خود گرامى دار و به عافيت خود بىنياز فرماى و عافيت خود به من بخش و عافيت خود به من ارزانى دار و عافيت خود براى من بگستران و عافيت خود در خور من گردان و ميان من و عافيت خود در دنيا و آخرت جدايى ميفكن .\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگامى كه از خدا طلب عافيت مىكرد و شكر بر عافيت .\r\nتوضيح آنكه « عافيت » معنى وسيع‌ترى از تندرستى دارد . و آن عبارت است از سلامت از بيمارى و مكروهات در بدن و باطن و دين و دنيا و آخرت .\r\n","page_name":" 151 ","page_number":151},
  {"content":"\r\n\r\nبار خدايا ، درود بفرست بر محمد و خاندان او و مرا عافيت ده ، عافيتى كفايت كننده و شفا بخش و عالى و افزاينده ، عافيتى كه از آن در تن من تندرستى زايد ، عافيت اين جهانى و آن جهانى .\r\nاى خداوند ، بر من احسان نماى به اعطاى تندرستى و امنيت و سلامت در دين من و جسم من . و مرا به ارزانى داشتن بصيرت دل و نفاذ امر و خشيت در برابر عظمت تو و خوف از تو بنواز و نيرويم ده بر طاعتى كه بدان فرمان داده‌اى و اجتناب از هر معصيت كه از آن نهى فرموده‌اى .\r\nاى خداوند ، بر من احسان نماى به اعطاى نعمت اداى حج و عمره و زيارت قبر پيامبرت - صلوات تو و رحمت تو و بركات تو بر او و آلش باد - و زيارت خاندان پيامبرت - بر ايشان سلام باد - همواره تا هرگاه كه مرا زندگى بخشيده‌اى در اين سال و هر سال ديگر ، زيارتى كه مقبول و مشكور تو افتد و تو را در نظر آيد و در نزد تو ذخيرهء روز بازپسين باشد .\r\nاى خداوند ، زبانم را به حمد خود و شكر خود و ذكر خود و ثناى نيك خود گويا كن و دريچه‌هاى دلم را در برابر مقاصد دين خود بگشاى .\r\nاى خداوند ، مرا و ذريّهء مرا از شيطان رجيم در پناه خود دار و از آسيب هر گزندهء زهر دارنده و هر بيم و هراس و بلا و چشم زخم در امان دار و از شر هر شيطان سركش و هر پادشاه ستمگر كينه توز و هر مخدوم غرقه در ناز و نعمت و هر ناتوان و نيرومند و هر بلند پايه و فرومايه و هر خرد و كلان و هر نزديك و دور و هر كس - از پريان و آدميان - كه به خلاف رسول تو و اهل بيت او برخاسته و هر جنبنده‌اى كه زمامش به دست قدرت توست ، پناه ده . تو كه فرمانرواى دادگر و راستكارى .\r\nبار خدايا ، درود بفرست بر محمد و خاندان او و هر كس را كه با نيّتى پليد آهنگ من كند ، از من بازگردان و مكر او از من دور دار و آسيبش از من دفع فرماى و نيرنگش را بر سر او زن .\r\nبار خدايا ، در برابر او سدّى بر آر تا ديده‌اش از ديدن من نابينا گردد و\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nگوشش از آنچه دربارهء من گويند ناشنوا . و در قلب او را قفل بر نه كه ياد من بدان در نيايد . و زبانش را از بردن نام من لال كن و سرش فرو كوب و عزّتش را به ذلّت آور و باد غرور از سرش بيرون بر و از همهء زيانهاى او و بديهاى او و غمّازى او و غيبت كردن او و عيبجويى او و رشك بردن او و عداوت او و بندها و دامهاى او و پيادگان و سواران او ، مرا در امان دار .\r\nانّك عزيزٌ قدير .\r\n\r\n","description":"","footnote":"","page_name":" 153 ","page_number":153},
  {"content":"\r\n . \r\n","description":"","footnote":"","page_name":" 154 ","page_number":154},
  {"content":"\r\n . \r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\nنيايش بيست و چهارم [ 1 
  ]\r\nبار خدايا ، درود بفرست بر بنده‌ات و پيامبرت محمد و خاندان او كه همه پاكانند . و برترين صلوات خود و رحمت خود و بركات و سلام خود ، خاص آنان گردان .\r\n\r\n\r\n","description":"","footnote":"\r\n[ 1 
  ] دعاى آن حضرت است در حق پدر و مادرش . توضيح آنكه مادر ايشان - به روايتى - شهربانو دخت يزدگرد سوم آخرين شهريار ساسانى بود .\r\n","page_name":" 157 ","page_number":157},
  {"content":"\r\n\r\nاى خداوند ، پدر و مادر مرا نيز به كرامت خود و رحمت خود مخصوص گردان ، اى مهربان‌ترين مهربانان .\r\nبار خدايا ، درود بفرست بر محمد و خاندانش و وظيفه‌ام را نسبت به پدر و مادرم به من الهام كن و همهء دانش خدمتگزارى به آن دو را به من بياموز و مرا به گزاردن آنچه به من الهام كرده‌اى برگمار و توفيق ده تا آنچه را كه از علم به من ارزانى داشته‌اى به كار بندم ، تا چيزى از آنچه مرا آموخته‌اى فرو نگذارم و پيكرم از آنجا آنچه مرا الهام كرده‌اى مانده نگردد .\r\nبار خدايا ، درود بفرست بر محمد و خاندانش همچنان كه ما را به وجود او شرافت بخشيدى ، و درود بفرست بر محمد و خاندانش همچنان كه به بركت وجود او براى ما بر ديگر مردم حقى واجب گردانيدى .\r\nبار خدايا ، چنان كن كه هيبت پدر و مادرم در دل من چنان باشد كه هيبت پادشاهى سخت مهيب ، و به آن دو نيكى و مهربانى كنم آن سان كه مادرى مهربان به فرزند خود نيكى و مهربانى كند . خداوندا ، فرمانبردارى از پدر و مادر و نيكى و مهربانى مرا در حق ايشان براى من شادى بخش‌تر گردان از به خواب رفتن بىخوابى كشيدگان و آب سرد نوشيدن جگر سوختگان ، تا ميل و خواهش ايشان را بر ميل و خواهش خويش برترى نهم و خشنوديشان را بر خشنودى خود پيش دارم .\r\nخداوندا ، چنان كن كه نيكى و مهربانى آن دو را در حق خود بسيار شمرم هر چند اندك بود و نيكى و مهربانى خود را در حق آن دو اندك شمرم هر چند بسيار بود .\r\nخداوندا ، آواز مرا در پيشگاه ايشان پست گردان و سخنم را خوشايندشان نماى و با ايشان نرمخوييم ده و دل من بر ايشان مهربان ساز و چنان كن كه با آنان به مدارا رفتار كنم و بر آنان مشفق باشم .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nخداوندا ، آن دو را پاداش ده كه مرا پرورده‌اند و از ثواب بهره‌مند گردان كه مرا گرامى داشته‌اند ، و حق ايشان نگه‌دار كه مرا در خردى محافظت كرده‌اند .\r\nبار خدايا ، هر آزار كه از من به آن دو رسيده و هر ناپسند كه از من در حق آن دو سر زده و هر حقى از آن دو كه من ضايع كرده‌ام ، همه را سبب كاستن از گناهانشان و علوّ درجاتشان و افزونى حسناتشان قرار ده ، اى خداوندى كه سيئات را به چند برابر حسنات بدل مىفرمايى .\r\nخداوندا ، هر تعدّى كه در گفتار و هر تجاوز كه در رفتار بر من روا داشته‌اند و هر حقى كه از من تباه كرده‌اند و هر قصور كه در وظايف خود نسبت به من ورزيده‌اند ، همه را به ايشان بخشيدم و به احسان ارزانى داشتم . از تو خواهم كه بار عواقب آن از دوش آن دو بردارى ، كه مرا به آن دو ادعايى نيست و نمىگويم كه در نيكى و مهربانى با من دستخوش مسامحه گشته‌اند و از آنچه بر من روا داشته‌اند ملول نيستم ، اى پروردگار من .\r\nاى خداوند ، حق ايشان بر من واجب تر است و احسانشان در حق من ديرينه‌تر و نعمتشان بيش از آن است كه من بخواهم به عدالت قصاص كنم يا به مثل مقابله . اى خداوند ، اگر چنين كنم ، پس آن همه سالها كه در پرورش من سر كردند و آن همه رنج كه در نگهدارى من بر خود هموار ساختند و آن همه سختى كه به جان خريدند تا من در آسايش باشم ، چه خواهد شد ؟ نه ! هرگز نتوانند همهء حقى را كه بر گردن من دارند به تمامى استيفا كنند و من نيز آن سان كه شايستهء آنهاست هرگز نتوانم حقشان شناخت و هرگز نتوانم حق خدمتشان را به جاى آورم . پس درود بفرست بر محمد و خاندانش و مرا يارى ده - اى بهتر از هر كس ديگر كه از او يارى خواهند - و توفيقم ده - اى راه نماينده‌ترين كسان كه به دو روى مىنهند - و مرا در روزى كه هر كس در\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبرابر عملش جزا داده مىشود و بر كس ستم نرود ، در شمار آن گروه كه پدر و مادر را نافرمانى كرده‌اند قرار مده .\r\nبار خدايا ، بر محمد و آل او و ذريّهء او درود بفرست و پدر و مادر مرا به برترين موهبتهايى كه خاص پدران و مادران بندگان مومن خود گردانيده‌اى ، مخصوص گردان . اى مهربان‌ترين مهربانان .\r\nخداوندا ، پس از هر نماز من و در هر وقت ديگر از اوقات شب و در هر ساعت از ساعات روز ، پدر و مادرم را از ياد من مبر .\r\nبار خدايا ، درود بفرست بر محمد و خاندانش و مرا به سبب دعايى كه در حق ايشان مىكنم بيامرز و آن دو را به سبب نيكى و مهربانى كه در حق من كرده‌اند به مغفرت خويش بنواز و به شفاعت من از ايشان خشنود شو و نيك خشنود شو . و آنان را گرامى دار و به جايهاى امن و آسايش بهشت رسان .\r\nخداوندا ، آن دو را شفيع من گردان اگر پيش از من آمرزيده‌اى ، و مرا شفيع ايشان گردان اگر پيش از ايشان آمرزيده‌اى ، تا من و پدرم و مادرم در سايهء لطف و رأفت تو ، در سراى كرامت و جايگاه مغفرت و رحمت تو ، همنشين هم گرديم ، كه تو را بخشايش بزرگ است و نعمت دير ساله . و أنت ارحم الراحمين .\r\n\r\n","description":"","footnote":"","page_name":" 160 ","page_number":160},
  {"content":"\r\n . \r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n . \r\n","description":"","footnote":"","page_name":" 163 ","page_number":163},
  {"content":"\r\n\r\n\r\nنيايش بيست و پنجم [ 1 
  ]\r\nاى خداوند ، بر من احسان كن و فرزندانم را برايم باقى گذار و شايستگيشان بخش و مرا از ايشان بهره‌مند گردان .\r\nاى خداوند ، براى من ، عمرشان دراز نماى و بر زندگانيشان بيفزاى . خردسالشان را پرورش ده . ناتوانشان توانا گردان . تنشان و دينشان و اخلاقشان به سلامت دار . در جانشان و جسمشان و در هر كار از كارهايشان كه روى در من دارد ، عافيت بخش و وظيفهء روزى ايشان ، براى من و بر دست من پيوسته گردان .\r\nاى خداوند ، فرزندان مرا همه نيكان و پرهيزگاران و بينايان قرار ده .\r\nو چنان كن كه فرمانهاى تو را بنيوشند و اطاعت كنند ، ياران تو را محبان و نيكخواهان و با دشمنان تو دشمنان و كينه‌توزان باشند . آمين .\r\n\r\n\r\n","description":"","footnote":"\r\n[ 1 
  ] دعاى آن حضرت است در حق فرزندانش عليهم السّلام .\r\n","page_name":" 164 ","page_number":164},
  {"content":"\r\n\r\nبار خدايا ، بازوى من به نيروى فرزندانم توانا گردان و به آنان ، نابسامانيهاى من به سامان آور و به ايشان ، شمار ياران من فزونى ده و مجلس من به وجود ايشان بياراى و نام من به ايشان زنده دار و در غياب من ايشان را كارساز من گردان و به ايشان ياريم ده كه بر حاجت خود دست يابم . اى خداوند ، چنان كن كه فرزندان من دوستدار من باشند و بر من مهر ورزند . روى دلشان با من باشد و در يارى من پايدار باشند .\r\nفرمانبرداران من باشند نه عصيانگران و نه نافرمانان و نه مخالفان و نه خطاكاران .\r\nبار خدايا ، مرا به تربيت ايشان و تأديب ايشان و نيكى و مهربانى در حق ايشان يارى فرماى . و افزون بر ايشان مرا فرزندانى نرينه عطا كن و خير مرا در آن قرار ده و آنان را ياوران من بر هر چه از تو مىطلبم .\r\nاى خداوند ، مرا و نسل مرا از شيطان رجيم در پناه خود دار . تو ما را آفريده‌اى و به نيكى امر كرده‌اى و از بدى نهى و به ثواب آنچه ما را بدان امر كرده‌اى مشتاق و از عقاب آن بيمناك . براى ما دشمنى ساخته‌اى همواره در كار نيرنگ و فريب ما . در امورى بر ما چيره‌اش گردانيده‌اى كه ما را بر او چيرگى نداده‌اى . در درون سينهء ما جايش داده‌اى و چون خون در رگهاى ما روانش گردانيده‌اى . اگر ما از او غافل شويم ، او از ما غافل نشود . اگر ما فراموشش كنيم ، او ما را فراموش نكند . عقاب تو را در نظر ما ناچيز مىنمايد و ما را از ديگرى جز تو بيم مىدهد . اگر آهنگ گناه كنيم ، در ارتكاب آن دليرمان گرداند و اگر آهنگ كارى شايسته كنيم ، از گزاردن آن بازمان دارد . براى ما هر چه مىطلبد هواهاى نفسانى است و به هر چه اشارت مىكند اعمال شبهه‌آميز . اگر وعده دهد ، وعده‌اش دروغ است و اگر آرزويى در دل ما برانگيزد ، خود به خلاف آن برخيزد . اى خداوند ما ، اگر مكرش را از ما باز نگردانى ، گمراهمان كند و اگر ما را از تبهكاريهايش در امان ندارى ، پاى ثبات ما\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبلغزاند .\r\nبار خدايا ، به قدرت خويش مقهورش كن كه بر ما سلطه نيابد ، تا آنگاه كه دست دعا به سوى تو بر مىداريم نگذارى كه سوى ما راه جويد و در زمرهء مصون ماندگان از كيد او در آييم .\r\nبار خدايا ، هر چه از تو خواسته‌ام به من عطا كن و حوايج من برآور . و چون بر عهده گرفته‌اى كه دعاى من به اجابت رسانى ، پس دعاى من از درگاه خود مران . و چون خود مرا به دعا فرمان داده‌اى ، دعاى من از آن پيشگاه محجوب مدار . اى خداوند ، از فضل خويش هر چه سبب اصلاح من در دنيا و آخرت شود ، به من عطا كن ، خواه آن را بر زبان آورده باشم يا فراموش كرده باشم ، آشكار كرده باشم يا نهان داشته باشم ، ديگران را از آن آگاه كرده باشم يا از ديگران پنهان كرده باشم .\r\nخداوندا ، چنان كن كه در همه حال به درخواستى كه از تو مىكنم در زمرهء مصلحان درآيم و به چيزى كه از تو طلب مىدارم در شمار كام يافتگان و به توكل بر تو در عداد آن كسان كه دست ردّشان بر سينه نزده‌اى .\r\nاى خداوند ، در شمار آنانم بر كه خو گرفته‌اند پناه جستن به تو را و سودها برده‌اند از سوداى با تو و پناه گرفته‌اند در مأمن عزّ تو و تو از خزانهء فضل و نعمت خويش به فراوانى روزى حلالشان داده‌اى و به جود و كرم تو فراخ نعمتى يافته‌اند و به تو از ذلت به عزت رسيده‌اند و از جور و ستم ستمكاران در سايهء دادگرى تو غنوده‌اند و به رحمت تو از بلا رهيده‌اند و به توانگرى تو از بينوايى به توانگرى رسيده‌اند و به يمن تقواى تو از گناه و لغزش و خطا در امان مانده‌اند و به طاعت تو به خير و رشاد و صواب توفيق يافته‌اند و به قدرت تو ميان ايشان و گناهان مانع پديد آمده است ، آن كسان كه همهء معاصى تو را ترك گفته‌اند و در جوار رحمت تو خفته‌اند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nاى خداوند ، همهء اين موهبتها را به توفيق و رحمت خود به من ارزانى دار و ما را از عذاب دوزخ نگه دار و همهء مردان مسلمان و زنان مسلمان و همهء مردان مؤمن و زنان مؤمن را در اين جهان گذران و آن جهان آينده ، هر چه براى خود و فرزندانم از تو طلب داشته‌ام عنايت فرما ، زيرا تو نزديكى و اجابت كننده‌اى ، تو شنوايى و دانايى ، تو عفو كننده‌اى و آمرزنده‌اى ، تو مشفق و مهربانى . ما را در اين دنيا نيكى ده و در آخرت نيكى ده و از عذاب آتش حفظ فرما .\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\nنيايش بيست و ششم [ 1 
  ]\r\nبار خدايا ، درود بفرست بر محمد و خاندانش و مرا يارى فرما كه حق آن گروه از همسايگان و دوستان خود را كه حق ما را مىشناسند و با دشمنان ما دشمنى مىورزند به وجهى نيكوتر بگزارم .\r\nبار خدايا ، همسايگان و دوستان مرا يارى ده كه سنت تو بر پاى دارند و رهنمودهاى نيكوى تو را فرا گيرند : در يارى ناتوانانشان و رفع نياز از نيازمندانشان و عيادت بيمارانشان و راهنمايى رهجويانشان و اندرز به مشورت كنندگانشان و ديدار مسافرانشان به هنگامى كه باز مىگردند و نهان داشتن اسرارشان و پوشيدن عيبهايشان و يارى ستمديدگانشان و دستگيرى از ايشان به اطعام و سود رسانيدن به ايشان به عطايا و بخششها و بر آوردن نيازهايشان زان پيش كه لب به سؤال بگشايند .\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام ياد كردن از همسايگان و دوستانش .\r\n","page_name":" 169 ","page_number":169},
  {"content":"\r\n\r\nبار خدايا ، مرا برگمار كه همسايگان و دوستان بد كردار خود را به نيكى پاداش دهم و از ستمكارشان در گذرم و از بد گمانى در حق ايشان بپرهيزم و با همگان مشفق و مهربان باشم و پاس پاكدامنى را ديده از نگريستن بر بندم و با آنان از روى تواضع به نرمى سر كنم و بر دردمندانشان به رحمت نظر كنم و در غيبت ايشان مودت خويش نشان دهم و از روى خير خواهى خواستار دوام نعمتشان باشم و هر چه براى خويشاوندان خود مىخواهم براى ايشان بخواهم و هر چه براى خاصان خود منظور مىدارم براى ايشان منظور دارم .\r\nبار خدايا ، بر محمد و خاندانش درود بفرست و آنچه من براى ايشان خواسته‌ام ، مرا نيز از سوى ايشان ، همانند آن ، روزى ده . به فراوانى از ايشان بهره‌مند گردان . و بر بصيرتشان بيفزاى كه حق مرا رعايت كنند و فضل مرا بشناسند ، تا ايشان به من نيكبخت شوند و من به ايشان . آمين رب العالمين .\r\n\r\n","description":"","footnote":"","page_name":" 170 ","page_number":170},
  {"content":"\r\n . \r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n . \r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n . \r\n","description":"","footnote":"","page_name":" 175 ","page_number":175},
  {"content":"\r\n\r\n\r\nنيايش بيست و هفتم [ 1 
  ]\r\nبار خدايا ، درود بفرست بر محمد و خاندان او و مرزهاى مسلمانان را\r\n\r\n\r\n","description":"","footnote":"\r\n[ 1 
  ] دعاى آن حضرت است دربارهء مرزبانان .\r\n","page_name":" 176 ","page_number":176},
  {"content":"\r\n\r\nبه پيروزمندى خويش استوار گردان و مرزبانان را به نيروى خود يارى ده و از خزانهء افضال خويش عطايشان به فراوانى ارزانى دار .\r\nبار خدايا ، درود بفرست بر محمد و خاندان او و شمارشان افزون كن و سلاحشان برنده . حوزه‌هاشان حراست فرماى و پيرامونشان را نفوذ ناپذير گردان . جمعشان متحد كن و خود به تدبير كارهاشان پرداز .\r\nسر رشتهء آذوقه‌شان گسسته مگردان و دشواريها از پيش پايشان بردار .\r\nآنان را به نصرت خويش قوت بخش و به شكيبايى مدد نماى و دفع مكر دشمن را به ايشان بياموز .\r\nبار خدايا ، درود بفرست بر محمد و خاندان او و به مدافعان مرزها هر چه نمىشناسند بشناسان و ايشان را هر چه نمىدانند بياموز و چشمانشان را بر هر چه نمىبينند بگشاى .\r\nبار خدايا ، درود بفرست بر محمد و خاندان او و چون با دشمنان روياروى شوند ، ياد دنياى مكار فريبنده از خاطرشان بزداى و هوس حطام فتنه‌انگيز اين جهانى از دلشان محو كن و بهشت را پيش چشم ايشان دار و آن مساكن جاويد و آن منازل كريم و آن حوران خوبروى و آن جويباران سرشار از آشاميدنىهاى نغز و گوارا و آن درختان سر فرو داشته و بارور از ميوه‌هاى گونه‌گون بهشتى را به آنان بنماى ، تا هواى پشت كردن به دشمن در دل هيچ يك از ايشان نجنبد و خيال گريختن از هماورد از خاطر كس نگذرد .\r\nاى خداوند ، به اين نيايش ، خصمشان درهم شكن و چنگال دشمن از تنشان كوتاه كن و ميان دشمنان و سلاحهايشان جدايى افكن و بند دلشان بگسل و چنان كن كه ميان ايشان و زاد و توشهء ايشان فاصله‌اى بزرگ پديد آيد و در راه سرگشته و حيرانشان گردان و آن سان كن كه راه خويش گم كنند . اى خداوند ، دشمنانشان را راه مدد بربند و از شمارشان بكاه و قلوبشان لبريز از وحشت نماى و دستشان از تطاول\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nكوتاه كن و زبانشان از گفتن به بند آر و چنان كن كه شكست ايشان سبب پراكندگى و عبرت آن كسان گردد كه از پىشان مىآيند و چون ايشان را به خوارى در افكنى از آن پس هيچ لشكر انگيز طمع در ستيز با ما نكند .\r\nاى خداوند ، زنانشان از زادن سترون دار و مردانشان را از آب پشت بخشكان و نسل چارپايان و ستورانشان منقطع گردان . آسمانشان را مفرماى كه بر آنان قطره‌اى ببارد و زمينشان را مفرماى كه گياهى بروياند .\r\nبار خدايا ، بدين نيايش ، بلاد مسلمانان نيرومند گردان و شهرهاشان استوار . اموالشان را فزونى ده و چنان كن كه از نبرد با دشمن فراغت جويند و روى به پرستش تو نهند و به جاى پيكار با دشمن با تو خلوت كنند ، تا مردم سراسر زمين كسى جز تو نپرستند و در برابر كس جز تو چهره بر خاك نسايند .\r\nبار خدايا ، مسلمانان هر ثغرى را براى نبرد با مشركانى كه در برابر ايشانند بسيج فرماى و آنان را به گروههايى از ملائكه كه پى در پى ، از پس هم ، به ياريشان فرود مىآيند يارى نماى ، تا دشمنان تو را تا آنجا كه خاك زمين به پايان مىرسد به كشتن و اسير كردن واپس رانند ، يا آنكه مشركان اقرار كنند كه تويى اللّه ، آن خداى كه جز او خدايى نيست ، يكتا و بىانباز .\r\nاى خداوند ، چنان كن كه اين دعا همهء دشمنانت را در اقطار بلاد در بر گيرد : از هندوان و روميان و تركان و خزران و حبشيان و مردم نوبه و زنگبار و سقلابيان و ديلميان و ديگر امم مشرك كه نام و صفاتشان كس نداند و تو خود به علم خود شمارشان كرده‌اى و به قدرت خود بر آنان اشراف دارى .\r\nاى خداوند ، مشركان را به مشركان مشغول دار تا از تطاول بر بلاد\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاسلاميان باز مانند و از شمار ايشان بكاه تا از شمار مسلمانان نكاهند .\r\nميانشان جدايى افكن تا بر ضد مسلمانان متحد شدن نتوانند .\r\nبار خدايا ، آرامش از دلشان و نيرومندى از تنشان دور كن و انديشهء هر حيله و نيرنگ از قلوبشان بپرداز . به هنگام نبرد با مردان ما دست و پايشان سست گردان و در دلشان بيم افكن تا از جدال و آويز با سلحشوران اسلام عاجز آيند . لشكرى از ملائكهء خود ، همراه با خشم و عذاب خود بر سرشان فرست ، آن سان كه در جنگ بدر فرستادى ، تا رگ حياتشان قطع كنى و جاه و جلالشان از ميان ببرى و جمعشان پراكنده سازى .\r\nاى خداوند ، آب‌هاشان را به و با بيالاى و طعامشان به دردها بياميز و شهرهاشان در زمين فرو بر و پى در پى سنگ بلا بر سرزمينشان ببار و آن را به قحطسال دچار كن و توشه و زادشان را در بىباران‌ترين و خشك‌ترين و دورترين زمينها قرار ده ، پناهگاههاى زمين به رويشان سد كن و به گرسنگى مداوم و بيمارى دردناك مبتلايشان گردان .\r\nبار خدايا ، هر جنگجويى از گروندگان به آيين تو كه به جنگ با آنان برخيزد و هر مجاهدى از پيروان سنت تو كه با آنان جهاد كند تا دين تو بيشتر اعتلا يابد و حزب تو تواناتر شود و نصيب تو افزون‌تر گردد ، پس هر چه خواهد برايش ميسّر گردان و اسباب كار او مهيا كن و بر عهده گير كه پيروزىاش دهى . خداوندا ، يارانى موافقش ده و پشتش محكم گردان و هزينه‌اش به فراوانى ارزانى دار و او را به نشاط و خرمى متمتّع ساز و آتش اشتياق او به يار و ديار در دلش فرو نشان و از غم تنهاييش در پناه خود دار و ياد زن و فرزند از خاطرش محو كن .\r\nخداوندا ، به حسن نيّتش راه نماى و عافيتش بخش و سلامتش بدار و ترس از او دور دار و دلش به جرئت و شهامت قوى گردان و صلابت و سختىاش ده و به نصرت خويش يارى نما و سيرتها و سنتهاى دين به او\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبياموز و در فرماندهى راه صوابش پيش پاى بگشاى و از رياكارى بر كنار دار و از دلبستگى به نام و آوازه برهان و چنان كن كه فكر و سخن و سفر و حضرتش در تو و براى تو باشد .\r\nاى خداوند ، هر گاه با دشمن تو و دشمن خود مصاف در پيوندد ، شمار هماوردان در چشمش اندك آور و هيبتشان در دلش خرد بنماى . او را بر دشمن چيره گردان و دشمن را بر او چيره مگردان . و اگر خواهى زندگىاش را به نيكبختى پايان دهى و به خلعت شهادتش بنوازى ، چنان كن كه شهادت او پس از آن باشد كه دشمنت را هلاك ساخته باشد .\r\nيا به بند اسارت آورده باشد و اطراف بلاد اسلاميان از تجاوز خصم ايمن گرديده باشد و دشمنان تو پشت كرده روى به هزيمت نهاده باشند .\r\nاى خداوند ، هر مسلمانى كه پس از رفتن يكى از غازيان يا مرزبانان به ميدان نبرد ، به جاى او عهده‌دار امور خانه‌اش گردد ، يا بازماندگانش را سرپرستى كند يا به بخشى از مال خود جنگجو را مدد رساند يا به ساز و برگ نبرد يارى دهد ، يا بر جهادش بر انگيزد ، يا دعاى خير خود بدرقهء راهش گرداند ، يا در غياب او حرمتش رعايت كند ، او را پاداشى ده همچند پاداش آن جنگجو ، به همان مقدار و همان گونه . اى خداوند ، جزاى كار او ، بهرى در اين دنيا عطا كن كه سود آن مال كه تقديم داشته و شادمانى عملى كه به جاى آورده ، به زودى فراچنگ آرد و چون عمرش به پايان رسد فضل و نعمتى كه برايش قرار داده‌اى و كرامتى كه مهيا داشته‌اى ، نصيبش گردد .\r\nبار خدايا ، هر مسلمانى كه امر اسلام دل مشغولش دارد و بسيج مشركان بر ضد مسلمانان ملولش كند و آهنگ جنگ در دل او پديد آيد يا جهاد را كار بندد ، سپس به سبب ناتوانى جسم از كار بازماند يا فقر و بينوايى كار او به تعويق افكند ، يا حادثه‌اى از عزمش باز دارد ، يا به ناگاه مانعى بر سر راهش پديد آيد ، نامش در زمرهء عابدان بنگار و ثواب\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمجاهدانش ده و در شمار شهيدان و صالحانش در آر .\r\nبار خدايا ، بر محمد بندهء خود و رسول خود و آل محمد درود بفرست ، درودى برتر از هر درود ديگر و فراتر از هر تحيّت ، درودى كه زمانش پايان نيابد و شمارش منقطع نگردد ، درودى تمام‌تر و كامل‌تر از هر درود ديگر كه يكى ديگر از دوستانت را فرستاده‌اى ، كه تو بخشنده‌اى و ستوده‌اى ، پديد آورنده‌اى و به صندوق عدم باز گرداننده‌اى و هر چه خواهى همان كنى .\r\n\r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\nنيايش بيست و هشتم [ 1 
  ]\r\nاى خداوند ، من از روى اخلاص ، تنها و تنها تو را برگزيده‌ام و با همهء وجودم به تو روى آورده‌ام و از هر كس كه خود نيازمند توست رو بر تافته‌ام و به هر كس كه از نعمت تواش بىنيازى نيست تمنّايى نكرده‌ام . و بر آنم كه در خواست نيازمندى از نيازمند ديگر سفاهت رأى است و ضلالت عقل .\r\nچه بسا - اى خداوند من - ديده‌ام كسانى را كه عزّت نه از تو طلبيده‌اند و به ذلت افتاده‌اند و جز از خزانهء فضل تو توانگرى جسته‌اند و بينوا شده‌اند و آهنگ بلندى كرده‌اند و به پستى گراييده‌اند . پس آن دور انديش كه از سر اعتبار نگريسته و چنين كسان را ديده ، در دور انديشى خويش به راه خطا نرفته است و اختيارش به راه صواب رهنمون گشته است .\r\nتويى - اى سرور و مولاى من - كه تنها و تنها پيشگاه توست كه بايد دست طلب به سوى آن دراز كرد ، نه هر كس ديگر كه از او چيزى\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام زارى به درگاه خداوند عزّ و جلّ .\r\n","page_name":" 183 ","page_number":183},
  {"content":"\r\n\r\nمىطلبند ، تنها و تنها درگاه توست كه بايد از آنجا حاجت خواست ، نه هر كس ديگر كه از او حاجت مىخواهند .\r\nپيش از آنكه ديگرى را بخوانم تنها و تنها تو را مىخوانم و تنها به تو اميد مىبندم و تنها دست دعا به آستان تو بر مىدارم و تنها تو را ندا مىدهم .\r\nتويى اى خداوند من كه به شمار يكتايى و آن توانايى كه در آن ناتوانى راه نيابد ، تنها و تنها صفت توست . قدرت و نيرومندى و علو درجت و رفعت ، تنها و تنها از آن توست .\r\nهر كس جز تو ، در زندگىاش خواستار ترحم است ، در كارش مغلوب است و مقهور ، دستخوش گونه‌گون حالات است و سرگشتهء گونه‌گون صفات .\r\nاى خداوند ، تو برتر از آنى كه تو را همتايانى باشند يا اضدادى ، بزرگ‌تر از آنى كه تو را همانندانى باشند يا اقرانى . منزهى تو و هيچ خدايى جز تو نيست .\r\n\r\n","description":"","footnote":"","page_name":" 184 ","page_number":184},
  {"content":"\r\n . \r\n","description":"","footnote":"","page_name":" 185 ","page_number":185},
  {"content":"\r\n\r\n\r\nنيايش بيست و نهم [ 1 
  ]\r\nخداوندا ، تو ما را آزمودى تا در كم و بيش روزيهايمان بدگمان شديم و در مدت عمرمان به آرزوهاى دور و دراز گرفتار آمديم ، تا آنگاه كه روزى خود از درگاه ديگر روزيخواران طلبيديم و به عمرى دراز چون عمر پيران كهنسال طمع بستيم .\r\nبار خدايا ، بر محمد و خاندانش درود بفرست و ما را به يقينى صادق برسان كه ما را از رنج طلب معاش كفايت كند و اطمينانى خالص بخش كه ما را از شدت تعب معاف دارد .\r\nخداوندا ، آن وعده‌اى را كه در وحى خود بر پيامبر ( ص ) بدان تصريح كرده‌اى و در قرآن بر آن سوگند خورده‌اى سبب قطع دلمشغولى ما به رزقى كه خود آن را تكفل كرده‌اى قرار ده .\r\nخداوندا ، تو خود گفته‌اى « روزى شما و هر چه به شما وعده شده در آسمان است . » اى خداوند گفتهء تو راست‌ترين گفته‌هاست و سوگند تو درست‌ترين و كامل‌ترين سوگندهاست . [ 2 
  ] و در پى آن سوگند خورده‌اى كه « سوگند به پروردگار آسمان‌ها و زمين كه اين سخن آن چنان كه سخن مىگوييد حتمى است . » [ 3 
  ]\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگامى كه روزى بر او تنگ مىشد .\r\n[ 2 
  ] و في السماء رزقكم و ما توعدون . ( سورهء 51 - آيهء 22 )\r\n[ 3 
  ] فَو ربِّ السماء و الارض انّه لحق مثل ما انّكم تنطقون . ( سورهء 51 - آيهء 23 )\r\n","page_name":" 186 ","page_number":186},
  {"content":"\r\n . \r\n","description":"","footnote":"","page_name":" 187 ","page_number":187},
  {"content":"\r\n\r\n\r\nنيايش سىام [ 1 
  ]\r\nبار خدايا ، درود بفرست بر محمد و خاندان او و مرا عافيت بخش از وامى كه بدان چهره‌ام دژم شود و خاطرم پريشان گردد و فكرم پراكنده ماند و تلاش من در اداى آن به دراز كشد .\r\nخداوندا ، به تو پناه مىآورم از اندوه وامدارى و انديشهء آن و دلمشغولى براى آن و بىخوابى كشيدن در غم آن . پس درود بفرست بر محمد و خاندانش و مرا از وام در پناه خوددار . اى پروردگار من ، از تو زنهار مىخواهم از ذلت وامدارى در اين جهان و از تبعات و عواقب آن پس از مرگ . پس درود بفرست بر محمد و خاندان او و مرا در امان خود گير ، يا به مالى سرشار يا به كفافى ناگسستنى .\r\nبار خدايا ، درود بفرست بر محمد و خاندان او و مرا از اسراف و زياده‌روى دور دار و به بخشش همراه با ميانه‌روى از كجروى بازدار و به من بياموز آن روش نيكو را كه هزينه‌ام از درآمد بيش نبود و به لطف خويش از تبذير نگه‌دار و روزى من از حلال روان گردان و انفاق‌هاى مرا\r\n\r\n\r\n","description":"","footnote":"\r\n[ 1 
  ] دعاى آن حضرت است در يارى خواستن بر اداى وام .\r\n","page_name":" 188 ","page_number":188},
  {"content":"\r\n\r\nبه راههاى خير متوجه ساز و از من بستان آن مال كه مرا مغرور سازد يا به ستمگرى اندازد يا به طغيانم كشاند .\r\nاى خداوند ، محبوب من گردان همنشينى با درويشان را و يارىام ده كه بر مصاحبت آنان شكيبا باشم . هر چه از متاع اين جهانى از من گرفته‌اى ، در خزاين باقى خود براى من اندوخته گردان . و آنچه را از خواستهء دنيوى نصيب من ساخته‌اى و در اين جهان به من عطا كرده‌اى وسيله‌اى ساز براى رسيدن من به آستان عزّ خود و پيوستن من به مقام قرب خود و دست يافتن من به بهشت جاويد خود . انك ذو الفضل العظيم و أنت الجواد الكريم .\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n . \r\n","description":"","footnote":"","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n . \r\n","description":"","footnote":"","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n . \r\n","description":"","footnote":"","page_name":" 195 ","page_number":195},
  {"content":"\r\n\r\n\r\nنيايش سى و يكم [ 1 
  ]\r\nبار خدايا ، اى آن كه توصيف واصفان ، وصف كردنت نتواند و اى آن كه اميد اميدواران از تو در نگذرد و اى آن كه پاداش نيكوكاران در نزد تو تباه نگردد . اى خداوندى كه پرستندگان چون از تو ترسند از ديگر كس نترسند و اى خداوندى كه پرهيزگاران چون بيم تو به دل دارند ، بيم كس به دل راه ندهند .\r\nاينجا كه من ايستاده‌ام ، جايگاه كسى است كه بازيچهء دست گناهان است و زمام اختيارش در كف خطاها و لغزشها . شيطان بر او تاخته و چيرگى يافته ، پس ، از روى تفريط ، از انجام هر چه بدان فرمان داده‌اى قصور ورزيده و از سر غرور ، هر چه را از آن نهى كرده‌اى مرتكب شده ، همانند كسى كه گستردگى عرصهء قدرت تو را نمىشناسد يا آنكه احسان تو را در حق خود انكار مىكند . و آنگاه كه ديدهء هدايتش بينا شود و آن ابرهايى كه بصيرتش را فرو پوشانيده پراكنده گردد ، آن ستمها كه در حق خود كرده بر شمرد و در آن خلافها كه در امر پروردگارش مرتكب شده بينديشد . پس عصيان بزرگ خود را به همان بزرگى كه هست بنگرد و خلاف عظيم خود را به همان عظمت كه هست مشاهده كند . آنگاه با دلى پر اميد به تو روى نهد در حالى كه ديده از پشت پاى خجالت بر نتواند داشت . همهء رغبت خويش در تو بسته و تنها اعتمادش به توست . با اميدى كه در دل خود پرورده از روى يقين آهنگ تو كرده و با دلى بيمناك و اخلاصى تمام به درگاه تو روى آورده است . و اگر ديگران طمع در ديگرى بسته‌اند او جز در تو طمع نبسته ، اگر ديگران از ديگرى هراسناكند او را جز از تو هراسى در دل نيست . بار خدايا ، بندهء\r\n\r\n\r\n","description":"","footnote":"\r\n[ 1 
  ] دعاى آن حضرت است در ذكر توبه و طلب توبه .\r\n","page_name":" 196 ","page_number":196},
  {"content":"\r\n\r\nتو در پيشگاه تو به تضرع ايستاده و به خشوع چشم بر زمين دوخته و در پيشگاه عزّ تو سر به خوارى فرو داشته و خاضعانه راز دلش را كه تو خود بدان آگاه‌ترى با تو در ميان نهاده و فروتنانه گناهانش را كه تو خود شمارشان بهتر مىدانى يك يك بر مىشمرد . به درگاه تو استغاثه مىكند از واقعهء شگرفى كه بدان گرفتار آمده و تو خود از آن با خبرى و زارى مىكند از عملى ناپسند كه به سبب سرپيچى از حكم تواش رسوا ساخته : همان گناهانى كه لذّات آنها سپرى گشته و شتابان گريخته است و عواقب شومشان باقى است چنان كه گويى هرگز سر رفتنش نيست .\r\nاى خداوند من ، چنين بنده‌اى اگر به عدل خود عقوبتش كنى زبان به انكار نمىگشايد و اگر عفوش كنى و بر او رحمت آورى عفو و رحمتت را در برابر عظمتت بزرگ نشمارد . زيرا تو آن پروردگار كريمى هستى كه آمرزش گناهان بزرگ را بزرگ نمىشمرى .\r\nاى خداوند ، اين منم كه به سوى تو آمده‌ام ، مطيع فرمان توام آنجا كه فرمان داده‌اى كه بندگانت دست به دعا بر دارند . اينك خواهم به آن وعدهء اجابت كه داده‌اى وفا كنى ، كه تو خود گفته‌اى : بخوانيد مرا تا شما را اجابت كنم . [ 2 
  ] بار خدايا ، بر محمد و خاندانش درود بفرست و آن سان كه من در برابر تو به گناه خود اعتراف كرده‌ام ، تو نيز به آمرزش خود مرا بپذير . و آن سان كه خود را در برابر تو پست گردانيده‌ام مرا از لغزشگاههاى گناه برگير و آن سان كه در انتقام گرفتن از من درنگ كرده‌اى ، مرا در پردهء رحمت خويش مستور دار .\r\nبار خدايا ، قصد مرا در اطاعت خويش پايدارى بخش و بصيرتم را\r\n\r\n\r\n","description":"","footnote":"\r\n[ 2 
  ] ادعونى استجب لكم . ( سورهء 40 - آيهء 60\r\n)\r\n","page_name":" 197 ","page_number":197},
  {"content":"\r\n\r\nدر پرستشت قوى گردان و مرا توفيق كارهايى ده كه با آن از آلودگى گناه شست و شويم دهى ، و چون بميرانى بر آيين خود و آيين پيامبرت محمد - عليه السلام - بميران .\r\nاى خداوند ، در همين مكان كه ايستاده‌ام ، از گناهان خرد و كلان خود ، از بديهاى پنهان و آشكار خود ، از لغزشهاى گذشته و حال خود به درگاه تو توبه مىكنم ، چونان توبهء كسى كه از آن پس حتى با خود سخن از گناه نگويد و در خاطر نگذراند كه خطاى پيشين از سر گيرد .\r\nاى خداوند من ، تو خود در كتاب محكمت گفته‌اى كه توبهء بندگانت را مىپذيرى و گناهانشان را عفو مىكنى [ 3 
  ] و توبه كنندگان را دوست مىدارى [ 4 
  ] ، پس همچنان كه وعده داده‌اى توبهء من بپذير و همچنان كه بر عهده گرفته‌اى از خطاهاى من درگذر و آن سان كه شرط كرده‌اى محبت خود نصيب من ساز .\r\nاى پروردگار من ، من نيز شرط مىكنم كه زين پس كارى را كه تواش ناخوش داشته‌اى مرتكب نشوم و بر عهده مىگيرم كه عملى را كه تواش ناپسند دانسته‌اى انجام ندهم و از هر چه معصيت توست دورى گزينم .\r\nاى خداوند ، تو بهتر مىدانى كه من چه كرده‌ام ، پس آن گناهان را كه خود بدانها آگاهى بيامرز و به قدرت خود مرا بدان سو ببر كه خود دوست دارى .\r\nاى خداوند ، بر ذمّهء من تبعاتى است كه در حفظ دارم و تبعاتى كه از ياد برده‌ام ، ولى همه را چشم تو كه هرگز به خواب نمىرود مى نگرد و علم\r\n\r\n\r\n","description":"","footnote":"\r\n[ 3 
  ] و هو الذي يقبل التوبة عن عباده و يعفو عن السيئات و يعلم ما تفعلون . ( سورهء 42 - آيهء 25 )\r\n[ 4 
  ] ان اللّه يحب التوّابين و يحب المتطهّرين . ( سورهء 2 - آيهء 222 )\r\n","page_name":" 198 ","page_number":198},
  {"content":"\r\n\r\nتو كه هيچ چيز از آن نهان نمىماند ، مىداند . تو خود كسانى را كه بر من ذمّه دارند عوض ده و بار گناه آن از دوش من برگير و از سنگينى آن بكاه و مرا از ارتكاب چنان گناهانى نگه‌دار .\r\nاى خداوند ، من در توبهء خويش پايدارى نتوانم ، مگر تو مرا از گناه نگه‌دارى و از گناه پرهيز نتوانم مگر تو توان آنم دهى . پس مرا به نيرويى به حد كفايت توانا گردان و به عصمتى باز دارنده از گناه مدد فرماى .\r\nاى خداوند ، هر بنده‌اى ، به درگاه تو توبه مىكند و حال آنكه تو به علم خود مىدانى كه توبهء خود خواهد شكست و بار ديگر به گناه و خطاى خود باز خواهد گشت . خداوندا ، به تو پناه مىآورم اگر در اين زمره باشم . اى خداوند ، اين توبهء من از آن گونه قرارده كه بعد از آن نيازمند توبه نشوم . توبه‌اى كه موجب زداييدن گناهان گذشتهء من باشد و سبب در امان ماندن در باقى عمر از گنهكارى .\r\nاى خداوند ، از نادانى خود ، از درگاه تو ، پوزش مىطلبم و بخشايش كردار بدم را از تو مىخواهم . به احسان خويش مرا در كنف رحمت خود جاى ده و به فضل و كرم خويش در پردهء عافيت خود بپوشان .\r\nاى خداوند ، به درگاه تو توبه مىكنم از هر خاطرهء بد كه در دلم خطور كرده و هر نگاه گناه آلود كه چشمم مرتكب شده و هر سخن بى جا كه بر زبانم جارى گشته كه خلاف ارادهء تو و بيرون از دايرهء دوستى تو بوده است ، توبه مىكنم آن چنان كه يك يك اعضايم از عقوبتهاى تو به سلامت مانند و از خشم دردناك تو كه متجاوزان و ستمكاران از آن بيمناكند در امان باشند .\r\nبار خدايا به تنهايى من در برابر خود و تپيدنهاى دلم از خوف خود و لرزش اعضايم از هيبت خود رحمت آور ، كه گناهانم ، اى پروردگار من ، مرا در پيشگاه تو در مقام رسوايى بر پاى داشته . اگر خود خاموشى گزينم ، كسى دربارهء من سخن نخواهد گفت و اگر شفيعى بطلبم ، دانم كه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nسزاوار شفاعت نيستم تا كسى مرا شفاعت كند .\r\nبار خدايا ، بر محمد و خاندانش درود بفرست و كرمت را شفيع خطاهاى من قرار ده و به عفو و بخشايش خود گناهانم عفو كن و مرا به عقوبتى كه سزاوار آنم جزا مده و احسان خود به فراوانى به من ارزانى دار و مرا در پردهء عفو خود بپوشان . اى خداوند ، با من همانند پيروزمندى رفتار كن كه بنده‌اى ذليل در برابرش زارى مىكند و آن پيروزمند بر او رحمت مىآورد ، يا همانند توانگرى كه فقيرى راه بر او مىگيرد و آن توانگر بىنيازش مىسازد .\r\nبار خدايا ، كس نيست كه مرا پناه دهد ، سايهء عزّ توست كه بايست مرا پناه دهد . كس نيست كه به درگاه تو شفيع من شود ، فضل و كرم توست كه بايست مرا شفاعت كند . گناهانم مرا مىترساند ، عفو توست كه بايست مرا ايمنى بخشد .\r\nاى خداوند من ، آنچه بر زبان مىآورم نه از آن روست كه از اعمال ناستودهء خود بىخبرم ، يا كردارهاى ناپسند خود از ياد برده‌ام ، بل براى آن است كه آسمان‌ها و ساكنان آنها و زمين و هر چه بر روى آن است ، پشيمانى مرا كه در برابر تو اظهار كرده‌ام بشنوند و بدانند كه توبه كرده‌ام و به تو پناه آورده‌ام . باشد كه يكى از آنها بر شوربختى من رحمت آرد يا بر بد حالى منش رقّت آيد و در حق من دعايى كند كه تو زودتر از دعاى من مستجاب فرمايى ، يا روى شفاعت بر زمين نهد و شفاعت او از درخواست من مقبول‌تر افتد و سبب رهايى من از خشم تو و توفيق يافتن من به خشنودى تو باشد .\r\nبار خدايا ، اگر پشيمانى به درگاه تو توبه است ، من پشيمان‌ترين پشيمانانم و اگر ترك گناه بازگشت به توست ، من نخستين بازگشتگانم و اگر استغفار است كه گناهان را مىريزد ، من در زمرهء استغفار كنندگانم .\r\nاى خداوند ، همچنان كه ما را به توبه فرمان داده‌اى و پذيرفتنش بر\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nعهده گرفته‌اى ، همچنان كه ما را به دعا بر انگيخته‌اى و وعدهء اجابت داده‌اى ، پس بر محمد و خاندانش درود بفرست و توبهء من بپذير و به جايى كه نوميدان از رحمت خود را باز مىگردانى باز مگردان . تويى آن كه توبهء گنهكاران مىپذيرى و با خطاكاران بازگشته از خطا مهربان هستى .\r\nبار خدايا ، بر محمد و خاندانش درود بفرست آن سان كه ما را به سبب او راه هدايت نمودى . بر محمد و خاندانش درود بفرست آن سان كه ما را به هدايت او نجات بخشيدى . بر محمد و خاندانش درود بفرست ، درودى كه در روز بازپسين ، روز بينوايى ، شفيع ما به نزد تو باشد ، كه تو بر هر كارى توانايى . و هو عليك يسير .\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n . \r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n . \r\n","description":"","footnote":"","page_name":" 205 ","page_number":205},
  {"content":"\r\n . \r\n","description":"","footnote":"","page_name":" 206 ","page_number":206},
  {"content":"\r\n . \r\n","description":"","footnote":"","page_name":" 207 ","page_number":207},
  {"content":"\r\n\r\n\r\nنيايش سى و دوم [ 1 
  ]\r\nاى خداوندى كه از آن توست پادشاهى ابدى جاويدان .\r\nاى خداوندى كه از آن توست آن سلطهء نيرومند بىمدد هيچ لشكر و هيچ ياور .\r\nاى خداوندى كه از آن توست عزّت و غلبهء جاودانه ، هر چند روزگاران بگذرند و سالها به سر آيند و زمانها و روزها سپرى شوند .\r\nسلطهء تو را آن پيروزمندى است كه نه آغاز شناسد و نه انجام .\r\nملك تو را رفعتى است كه هيچ چيزش در نيابد و توصيف واصفان هر چه فرا رود ، به فروترين پايهء آن رفعت و اعتلا كه براى خود برگزيده‌اى نخواهد رسيد .\r\n\r\n\r\n","description":"","footnote":"\r\n[ 1 
  ] دعاى آن حضرت است در حق خود پس از فراغت از نافلهء شب و اعتراف اوست به گناهان .\r\n","page_name":" 208 ","page_number":208},
  {"content":"\r\n\r\nدر ساحت تو اوصاف گم شود و رشتهء هر نعمتى گسسته آيد و انديشهء مردمان ، هر چند دقيق و لطيف ، در پيشگاه كبرياى تو حيران ماند .\r\nآرى ، تويى آن خداوند كه در ازليّت خود بىآغازى و تويى آن خداوند كه همواره هستى و زوال در تو راه نيابد . و من ، بنده‌اى هستم به عمل ناتوان و به آرزو بزرگ ، رشتهء پيوندها از كف داده‌ام مگر رحمت توام سر رشته به دست دهد ، و سلسلهء اميدم از دل گسيخته جز سلسلهء عفو تو كه در آن چنگ زده‌ام .\r\nاى خداوند من ، چون خواهم طاعات خويش بر شمرم ، اندك است و چون بخواهم به معاصى خود اعتراف كنم ، بسيار است . بندهء تو ، هر چه بد كردار بود ، بخشايش خود از او دريغ ندارى ، پس مرا ببخشاى .\r\nاى خداوند من ، علم تو بر اعمال نهان ما احاطه دارد و هر نهان در برابر علم تو آشكار است . نه خردترين چيزها از تو پوشيده است و نه هيچ راز نهانى از تو پنهان .\r\nاى خداوند من ، شيطان ، آن دشمن تو كه از تو زمان خواست تا مرا بفريبد و تو زمانش دادى ، و براى گمراه ساختن من از تو تا روز قيامت مهلت طلبيد و تو مهلتش عطا كردى ، اينك بر من غلبه يافته است .\r\nپس در آن حال كه از گناهان خرد كه هلاك من در آنها بود و گناهان بزرگ كه تباهى مرا در پى داشت ، به سوى تو مىگريختم ، مرا به سر در آورد . تا چون مرتكب معصيت تو شدم و به كردار زشتم سزاوار خشم تو گشتم ، لگام غدر خويش بازچيد و سخن كفرش بر من خواند [ 2 
  ] . سپس بر من پشت كرد و از من بيزارى جست و به راه شوم خود رفت و در وادى تنهايى در برابر غضب تو رهايم ساخت و بر آستان خشم تو مطرودم بيفكند . نه\r\n\r\n\r\n","description":"","footnote":"\r\n[ 2 
  ] اشاره است به اين آيه : اذ قال للانسان اكفر فلما كفر قال انّى بريءٌ منك . ( سوره 59 - آيه 16 )\r\n","page_name":" 209 ","page_number":209},
  {"content":"\r\n\r\nشفيعى كه در نزد تو شفاعتم كند ، نه نگهبانى كه در برابر تو ايمنيم بخشد ، نه حصارى كه از چشم توام پنهان دارد ، نه پناهگاهى كه از خشم توام پناه دهد .\r\nاى خداوند من ، در اينجا كسى ايستاده كه جز آستان تواش پناهى نيست و در مقابل تو به گناه خويش معترف است . مباد كه فضل تو از من دريغ آيد و دستم به دامان بخشايش تو نرسد . و مباد كه من نوميدترين بندگان تو باشم كه روى توبه به درگاه تو آورده‌اند ، و مباد كه من محروم‌ترين آنان باشم كه با دلى پر اميد روى به سوى تو نهاده‌اند .\r\nخدايا مرا بيامرز كه تو بهترين آمرزندگانى .\r\nبار خدايا ، تو مرا فرمان دادى و من ترك فرمان كردم . تو مرا نهى فرمودى و من به جاى آوردم . انديشهء بد ، خطا را در چشم من بياراست و من مرتكب تقصير شدم .\r\nاى خداوند من ، هيچ روزى را نيك روزه نداشته‌ام تا آن را به شهادت گيرم و هيچ شبى را نيك زنده‌دار نبوده‌ام تا به آن پناه جويم و هيچ مستحبى به جاى نياورده‌ام تا در خور تمجيد باشم . اگر به جاى آورده‌ام ، فرايض تو بوده كه هر كه ضايعش گذارد به هلاكت رسد . چگونه توانم به فضيلت نوافل خود توسل جويم ، حال آنكه از بسيارى از وظايف خويش در اداى فرايض تو غفلت كرده‌ام و از مرز مناهى تو گذشته و مرتكب اعمال حرام و گناهان بزرگ شده‌ام ، گناهانى كه عافيت تو چونان پرده‌اى مرا از رسواييهاى آن در امان داشته است .\r\nبار خدايا ، در اينجا كسى ايستاده است كه به سبب اعمال خود ، از تو شرمنده ، بر خود خشمگين و از تو خشنود است . پس با قلبى خاشع و گردنى كج و پشتى خميده از بار گناه ، اميدوار به تو و ترسان از تو به پيشگاه تو ايستاده است . سزاوارتر از تو كس نيافته كه دل در او بندد ، يا از او بترسد ، يا از او بپرهيزد . اى پروردگار من ، آنچه را بدان اميد بسته‌ام\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبه من ارزانى دار و از آنچه بيمناكم امان ده و رحمت سودمند خويش صلهء من ساز ، كه تو كريم‌تر كسى هستى كه دست سؤال پيش او دارند .\r\nاى خداوند من ، همچنان كه مرا در اين جهان فانى ، در محضر اقران و همسران پردهء عفو بر گناهان كشيدى و فضل و احسان خويش ارزانى داشتى ، در آن جهان باقى هم در محضر ملائكهء مقرب و رسولان مكرّم و شهيدان و صالحان ، از رسوايى نزد آن همسايه كه گناهان خود از او پوشيده مىداشتم و آن خويشاوند كه در اعمال نهانى خود از او شرم مىداشتم ، در پناه خود دار .\r\nاى پروردگار من ، به آنان اعتماد نكردم كه راز مرا پوشيده دارند و به تو - اى پروردگار من - اعتماد دارم كه مرا مىآمرزى و تنها تو شايان آنى كه بر تو اعتماد كنند . تو بخشنده‌ترين كسان هستى كه به او روى توان كرد ، تو مهربان‌ترين كسان هستى كه از او رحمت توان خواست .\r\nپس بر من رحمت آور .\r\nبار خدايا ، من قطره آبى بى مقدار بودم كه مرا از پشت پدر از ميان آن استخوان‌هاى درهم فشرده و راههاى باريك به تنگناى رحم مادر - در پس آن پرده‌ها كه بر آن پوشيده‌اى - فرو افكندى . مرا از حالى به حالى در آوردى ، تا آنگاه كه صورتى تمام يافتم و اعضا و جوارح من قوام گرفت ، آن سان كه در كتاب خود آورده‌اى : نطفه‌اى بود آن را خونى لخته ساختى ، سپس چيزى همانند گوشت جويده ، سپس استخوان آفريدى و آن استخوان به گوشت پوشانيدى و مرا چنان كه خود خواسته بودى ، آفرينش ديگر دادى . [ 3 
  ] . تا چون نيازمند روزى تو شدم و از\r\n\r\n\r\n","description":"","footnote":"\r\n[ 3 
  ] اشاره است به اين آيه : ثم خلقنا النطفة عَلَقة فخلقنا العلقة مضغة فخلقنا المضغة عظاماً فكسونا العظامَ لحماً ، ثم أنشأناه خلقاً آخر ، فتبارك اللّه احسن الخالقين . ( سورهء 23 - آيهء 14 )\r\n","page_name":" 211 ","page_number":211},
  {"content":"\r\n\r\nفريادرسى فضل و احسان تو بىنياز نبودم ، از زياد آمد طعام و آبى كه به كنيز خود - همان كه مرا در درون او در قرارگاه زهدانش نشاندى - روزى مىدادى ، قوت مرا مقرر داشتى .\r\nاى پروردگار من ، اگر مرا در اين حالات به توان خود وا مىگذاشتى يا ناچارم مىساختى كه از نيروى خويش مدد جويم ، نه توانم مىبود و نه نيرويى . تو مرا از روى احسان به مهربانى و لطف غذا دادى و آن مهربانى و لطف تا اين زمان كه هستم همچنان از من دريغ نداشته‌اى .\r\nسايهء نيكى و مهربانى تو همچنان بر سر من است و جويبار احسان تو بىهيچ درنگى همچنان روان است . با اين همه ، اعتمادم به روزى دادن تو استوارى نگيرد ، تا همهء سعى خويش در پرستش تو به كار دارم و آن سود كرامند سرشار نصيب من گردد .\r\nشيطان عنان من به دست گرفته و مرا به عرصهء بدگمانى مىكشد و پايه‌هاى يقين من سست مىگرداند . پس اى خداوند من ، از مجاورت چنين همنشين نابكار ، كه مرا به اطاعت خود وا مىدارد ، به تو شكايت مىكنم و از تسلط او بر خود ، به تو پناه مىآورم و به درگاه تو زارى مىكنم ، مگر كيد و مكر او از من دور دارى .\r\nبار خدايا ، از تو مىخواهم كه راه مرا به روزىام هموار سازى . پس حمد باد تو را بر آن نعمتهاى بزرگم كه در آغاز دادى ، و حمد باد تو را كه سپاس احسان و انعام خود به من الهام فرمودى . بر محمد و خاندانش درود بفرست و روزى من به آسانى به من برسان و به هر مقدار كه براى من مقدّر مىفرمايى خرسند گردان و به حصّه‌اى كه براى من مقرّر مىدارى خشنودم ساز و چنان كن كه هر چه از جسم من مىكاهد و از عمر من سپرى مىشود ، در راه فرمانبردارى تو باشد ، كه تو بهترين روزى دهندگانى .\r\nاى خداوند ، پناه مىبرم به تو از آتشى كه به لهيب آن هر كه را از تو\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nفرمان نبرد به سختى بيم داده‌اى و هر كه را در راه خشنودى تو گام نزند ، به عذاب تهديد كرده‌اى ، از آتشى كه روشنايى آن تاريكى است و اندك آن دردناك است و اگر چه دور باشد گويى نزديك است ، از آتشى كه شعله‌هايش يكديگر را مىبلعند و بر يكديگر مىپيچند ، از آتشى كه استخوان‌ها را مىپوشاند و ساكنانش را آب جوشان به كام مىريزد ، از آتشى كه نه بر آن كس كه زارى كند ابقا كند و نه بر آن كس كه از او ترحم جويد رحمت آورد و ياراى آتش نيست كه بر خاشعان و تسليم شدگانش اندكى سبك‌تر تازد ، بلكه آنان را با سوزنده‌ترين و دردناك‌ترين شكنجه و سخت‌ترين عقاب بگدازد .\r\nاى خداوند ، به تو پناه مىبرم از كژدمهاى سهمناك آن ، كه دهانها گشوده‌اند و از مارهاى دهشت افزاى آن ، كه نيشها آخته‌اند و از آن آب جوشان كه احشاء و امعاء دوزخيان را شرحه شرحه كند و دلهايشان را از جاى بركند . اى خداوند ، از تو راهى مىجويم كه از آن آتشم دور گرداند .\r\nو واپس دارد .\r\nبار خدايا ، درود بفرست بر محمد و خاندان او و مرا به فضل و رحمت خود از آن آتش پناه ده و به حُسن عفو خويش از خطاهايم در گذر . اى بهترين پناه‌دهندگان ، خوارم مگردان و فرو مگذارم .\r\nبار خدايا ، تو بندگانت را از هر رنج و مصيبت نگه مىدارى و حسناتشان ارزانى مىدارى و هر چه خواهى كنى ، كه تو بر هر كارى توانايى .\r\nبار خدايا ، درود بفرست بر محمد و خاندان او هنگامى كه از نيكان به نيكى ياد شود و شب و روز از پى يكديگر آيند ، درودى كه امدادش را انقطاع نباشد و عددش در شمار نيايد ، درودى كه هوا را در بر گيرد و زمين و آسمان را لبريز گرداند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nدرود خدا بر محمد باد ، تا آنگاه كه خشنود گردد . درود خدا بر او باد ، پس از آنكه خشنود گرديد ، درودى بىحد و بىانتها . يا ارحم الراحمين .\r\n\r\n","description":"","footnote":"","page_name":" 214 ","page_number":214},
  {"content":"\r\n . \r\n","description":"","footnote":"","page_name":" 215 ","page_number":215},
  {"content":"\r\n\r\n\r\nنيايش سى و سوم [ 1 
  ]\r\nبار خدايا ، از تو راه خير را مىطلبم ، كه تو به آن آگاهى . پس درود بفرست بر محمد و خاندان او و هر چه خير است براى من مقدر فرماى . و به ما الهام كن شناخت راهى را كه بايد اختيار كنيم . و آن را وسيله‌اى ساز كه به آنچه براى ما مقرر كرده‌اى راضى باشيم و در برابر حكم تو تسليم شويم . پس غبار ترديد از دل ما بزداى و ما را به يقينى چون يقين مخلصان يارى فرماى .\r\nبار خدايا ، براى ما مخواه كه در شناخت آنچه براى ما گزيده‌اى عاجز آييم ، آنگاه تقدير تو را حقير شماريم و آنچه را خشنودى تو در آن است مكروه داريم و به راهى رويم كه ما را از سرانجام نيك دور دارد و به غير عافيت نزديك گرداند .\r\nخداوندا ، ناخشنودى ما را از قضاى خود به خشنودى بدل فرماى و هر حكم تو را كه دشوار مىشماريم بر ما آسان گردان . در دل ما انداز كه مطيع اراده و منقاد مشيت تو باشيم ، تا در گزاردن هر كار كه فرمان داده‌اى در آن شتاب ورزيم درنگ نكنيم و در هر كار كه خواسته‌اى درنگ كنيم شتاب نورزيم و آنچه را كه تو دوست مىدارى ناخوش نينگاريم و آنچه را تو ناخوش مىدارى اختيار نكنيم .\r\nبار خدايا ، كار ما به راهى انداز كه فرجامش پسنديده‌تر بود و سرانجامش بهتر ، كه هر فايدت كه از تو رسد گرانبهاست و هر بخشش كه كنى عظيم است و هر چه خواهى كنى ، و أنت على كلّ شيء قدير .\r\n\r\n\r\n","description":"","footnote":"\r\n[ 1 
  ] دعاى آن حضرت است در طلب خير .\r\n","page_name":" 216 ","page_number":216},
  {"content":"\r\n . \r\n","description":"","footnote":"","page_name":" 217 ","page_number":217},
  {"content":"\r\n\r\n\r\nنيايش سى و چهارم [ 1 
  ]\r\nاى خداوند ، حمد باد تو را كه گناهان را مىدانى و مىپوشانى .\r\nحمد باد تو را كه بر حال درون ما آگاهى و ما را عافيت عطا مىكنى .\r\nاى خداوند ، ما همگان در پى عيب و عار بوده‌ايم و حال آنكه تو ما را بر زبانها نيفكنده‌اى ، مرتكب گناهان بزرگ شده‌ايم و حال آنكه تو رسوايمان نساخته‌اى . در نهان بديها كرده‌ايم و حال آنكه تو كسى را بر بديهاى ما راه ننموده‌اى .\r\nبسا كارها كه نهى فرموده‌اى و ما به جاى آورده‌ايم . بسا كارها كه فرمان داده‌اى و ما را بر آنها آگاه ساخته‌اى ، و ما تجاوز ورزيده‌ايم .\r\nبسا گناهان كه در كسب آن كوشيده‌ايم و بسا خطاها كه مرتكب شده‌ايم و تنها تو از آن آگاه بوده‌اى نه نگرندگان و تو از هر كس ديگر به افشاى آن تواناتر بوده‌اى . اى خداوند ، عافيت تو چونان پرده‌اى بر روى چشمانشان فرو افتاد و چون سدى راه گوشهايشان را بگرفت .\r\nاى خداوند ، چنان كن كه هر عيب ما كه پوشيده داشته‌اى و هر گناه كه نهان كرده‌اى ، ما را اندرز دهنده‌اى شود كه از اخلاق بد و ارتكاب خطاها بازمان دارد و به سوى توبه‌اى محو كنندهء گناهان براند و به آن راه كه پسند توست بكشاند .\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام ابتلا و يا به هنگامى كه كسى را به رسوايى گناهى گرفتار مىديد .\r\n","page_name":" 218 ","page_number":218},
  {"content":"\r\n\r\nاى خداوند ، زمان توبهء ما نزديك گردان و به غفلت گرفتارمان مساز ، كه ما به تو مىگراييم و از گناهان توبه مىكنيم .\r\nبار خدايا ، درود بفرست بر آن برگزيدگان از ميان آفريدگانت :\r\nمحمد و عترت او ، آن پاكان و گزيدگان ، و چنان كه خود فرمان داده‌اى ما را نيوشندهء سخن ايشان و فرمانبردار حكم ايشان قرار ده .\r\n\r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nنيايش سى و پنجم [ 1 
  ]\r\nحمد خداوند را رضا به قضاى خداوندى را . شهادت مىدهم كه خداى يكتا روزيهاى بندگانش را به عدالت تقسيم كرده و با همهء بندگانش به فضل و احسان رفتار كند .\r\nبار خدايا ، درود بفرست بر محمد و خاندان او و مرا به آنچه توانگران را عطا كرده‌اى مفتون منماى و آنان را به آنچه مرا نداده‌اى به عجب ميفكن ، تا مباد بر آفريدگانت رشك برم و تقدير تو حقير شمارم .\r\nبار خدايا ، درود بفرست بر محمد و خاندان او و خاطر من به قضاى خود شاد دار و آنجا كه تقدير توست سينهء من بگشاى و همتى بلند عطا كن و دلم را اطمينانى چنان بخش كه به پايمردى آن اقرار كنم كه قضاى تو جز به خير و نيكى روان نگشته است . اى خداوند ، سپاس مرا به درگاهت بر آنچه مرا نداده‌اى افزون‌تر نماى از سپاس من به درگاهت بر آنچه مرا عطا كرده‌اى .\r\nاى خداوند ، مرا در امان دار از اينكه به درويشى گمان فرومايگى برم يا به توانگرى گمان فضل و شرف . زيرا شريف كسى است كه فرمانبردارى تو شرافتش بخشيده باشد و عزيز كسى است كه از پرستش تو عزت يافته باشد .\r\nپس بر محمد و خاندان او درود بفرست و ما را از خواسته‌اى بهره‌مند گردان كه پايان نپذيرد و به عزتى يارى ده كه زوال نگيرد و ما را\r\n\r\n\r\n","description":"","footnote":"\r\n[ 1 
  ] دعاى آن حضرت است در مقام رضا هنگامى كه دنياداران را مىديد .\r\n","page_name":" 221 ","page_number":221},
  {"content":"\r\n\r\nبه آن ملك ابدى روانه فرماى ، كه تو آن خداى يكتايى هستى كه به كس نيازت نيست ، فرزندى نياورده‌اى و فرزند كس نبوده‌اى و تو را هيچ همتا و همسرى نيست .\r\n\r\n","description":"","footnote":"","page_name":" 222 ","page_number":222},
  {"content":"\r\n . \r\n","description":"","footnote":"","page_name":" 223 ","page_number":223},
  {"content":"\r\n\r\n\r\nنيايش سى و ششم [ 1 
  ]\r\nبار خدايا ، اين دو ، دو نشانه از نشانه‌هاى تو و دو كارگزار از كارگزاران تواند ، كه به فرمانبردارى تو مىشتابند ، آنگاه كه بخواهى رحمت سودمند خود را فرستى يا عقوبت و عذاب زيانبار خويش را .\r\nاى خداوند ، به آن دو ، باران عذاب بر ما مبار و جامهء محنت و بلا بر ما مپوشان .\r\nبار خدايا ، درود بفرست بر محمد و خاندانش و سود و بركت اين ابرها را بر ما بباران و آزار و زيانشان از ما دور گردان و به آفت آن گرفتار مساز و برگ معيشت ما دچار بلا مگردان .\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگامى كه به ابر و برق مىنگريست يا آواز رعد مىشنيد .\r\n","page_name":" 224 ","page_number":224},
  {"content":"\r\n\r\nاى خداوند ، اگر اين ابر برانگيخته‌اى كه ما را بدان عذاب كنى ، يا از سر خشم و سخط فرستاده‌اى ، از خشم و سخط تو به تو پناه مىآوريم و به درگاهت زارى مىكنيم مگر عفوت را به ما ارزانى دارى . اى خداوند ، خشم و سخط خويش بر سر مشركان بگمار و آسياب انتقامت را بر سر ملحدان به چرخش آر .\r\nاى خداوند ، باران بفرست و خشكى از زمينهاى تشنهء ما ببر و به رزقى كه ما را ارزانى مىدارى وسوسه و اضطراب از دل ما بزداى و ما را از خود به ديگرى مشغول مدار . مادهء فضل و كرم خويش از ما همگان منقطع مفرماى ، كه غنى كسى است كه تواش غنى گردانيده باشى و تندرست كسى است كه تواش از بلا نگه‌دارى . كس در برابر تو دفاع نتواند و كس در برابر سطوت تو پناهى نيابد . بر هر كس به هر چه خواهى حكم كنى و بر هر كس به هر چه خواهى قضا رانى .\r\nحمد باد تو را كه ما را از بلا در امان داشته‌اى . سپاس تو را كه نعم خود به ما عطا فرمودى . حمدى كه حمد ديگر حمد گويان را واپس گذارد ، حمدى كه زمين و آسمان‌ها را بينبارد .\r\nتويى كه انعامت ، نعمتهاى بزرگ است . تويى كه بخشايشت ، بخششهاى سترگ است . ستايشى اندك را پذيرنده‌اى و سپاسى ناچيز را سپاسگوى . احسان كننده‌اى ، نيكى رساننده‌اى ، صاحب نعمتى ، هيچ خدايى جز تو نيست و سرانجام همگان به سوى توست .\r\n\r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n . \r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\n\r\nنيايش سى و هفتم [ 1 
  ]\r\nبار خدايا ، كس هنوز سپاس نعمتت را چنان كه بايد به جاى نياورده كه نعمت ديگرش ارزانى دارى و شكرى ديگرش واجب گردانى .\r\nبار خدايا ، بندهء تو ، هر چه در طاعت تو كوشد به جايى نرسد و از طاعت تو ، آن سان كه در خور فضل توست ، قاصر آيد .\r\nبار خدايا ، شكرگزارترين بندگان تو از سپاس تو عاجزاند و عبادت كننده‌ترين عابدان تو در عبادت خويش قاصر .\r\nهيچ كس مستحق آن نيست كه تواش بيامرزى و آمرزش تو به پاس شايستگى او باشد ، و هيچ كس مستحق آن نيست كه تو از او خشنود باشى و به حق سزاوار اين خشنودى تو بود . پس هر كه را آمرزيده‌اى از انعام توست و از هر كه خشنود گشته‌اى از فضل و احسان تو .\r\nبار خدايا ، در برابر اندك سپاسى جزاى فراوان دهى و در برابر اندك طاعتى ثواب بسيار ، چنان كه گويى شكرگزارى بندگانت - با آنكه\r\n\r\n\r\n","description":"","footnote":"\r\n[ 1 
  ] دعاى آن حضرت است در اعتراف به تقصير در اداى شكر .\r\n","page_name":" 229 ","page_number":229},
  {"content":"\r\n\r\nدر برابر آن برايشان ثوابى مقرر داشته‌اى و اجرى عظيم داده‌اى - چيزى است كه آنان را در برابر تو ياراى سر بر تافتن از آن بوده است كه پاداششان مىدهى ، يا آنكه خود سبب آن نبوده‌اى كه اكنون جز ايشان عطا مى فرمايى ! نه چنين است - اى خداوند من - كه زمام كار بندگان تو به دست تو بوده پيش از آنكه توان عبادتشان باشد و ثواب ايشان را مهيا كرده‌اى پيش از آنكه به اطاعتت روى آرند . زيرا شيوهء تو بخشندگى است و خوى تو نيكوكارى است و راه و آيين تو بخشايندگى .\r\nبار خدايا ، همهء آفريدگان معترفند كه هر كه را عقوبت كنى بر او ستم نكرده‌اى و همگان بر اين گواهند كه هر كه را از عذاب رهايى بخشى در حق او احسان كرده‌اى و همه اقرار مىكنند كه حق عبادت و شكر تو را آن چنان كه در خور آن هستى به جاى نياورده‌اند .\r\nبار خدايا ، اگر آدميان را شيطان نفريفته و از طاعت تو باز نداشته بود ، هيچ گنهكارى جامهء جان به گناه نمىآلود و اگر باطل را در چهرهء حق جلوه نمىداد ، هيچ گمگشته‌اى راه تو گم نمىكرد .\r\nخداوندا ، منزهى تو . وه كه چه آشكار است نشان كرم تو در معامله با آن كه اطاعتت كند يا معصيت ورزد : فرمانبردار را پاداش نيكو مىدهى و حال آنكه تو خود توان فرمانبردارىاش داده‌اى و كيفر گناهكار را با آنكه در مؤاخذتش قدرت دارى به تأخير مىافكنى . هر دو را چيزى عنايت مىكنى كه نه سزاوار آن بوده‌اند و اعمالشان از احسانى كه در حقشان روا مىدارى قاصر است .\r\nبار خدايا ، اگر آن را كه فرمانبردار توست ، به مقتضاى عملش - كه تو خود بر آنش گماشته‌اى - پاداش مىدادى ، بيم آن بود كه ثواب تو از دست بدهد و نعمتى كه عنايتش داشته‌اى زايل گردد . ولى تو به كرم خود ، در برابر اندك زمانى عبادت در اين دنياى فانى ، پاداشى طولانى و\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nجاويدان مىدهى و در برابر اعمالى زود گذر ثوابى بىپايان و بىزوال عطا مىفرمايى . فراتر از اين ، از بندهء خود كه از روزى تو خورده است و هم بدان توان طاعتش بود عوض مطالبه نكرده‌اى . براى رسيدن به آمرزش تو ابزارى به كار داشته كه تو برسر آن بر او تنگ نگرفته‌اى .\r\nبار خدايا ، اگر نه چنين كرده بودى ، بندهء تو همهء آنچه را به رنج فراهم كرده و به كوشش فرا چنگ آورده بود در برابر كمترين انعام و احسانت از دست مىداد و خود در گرو ديگر نعمتهايت در نزد تو باقى مىماند . پس در اين حال چه وقت مستحق چيزى از ثواب تو مىبود ؟ هيچ گاه .\r\nاى خداى من ، اين حال كسى است كه تو را فرمان برده باشد و راه كسى است كه تو را عبادت كرده باشد . اما در كيفر آن كس كه در امر تو عصيان ورزيده و مرتكب مناهى شده ، تعجيل نكردى ، باشد كه از معصيت تو دست بردارد و به طاعت تو باز گردد ، حال آنكه در همان نخستين گناه مستحق همهء عقوبتهايى بود كه براى همهء آفريدگانت مهيا داشته‌اى .\r\nبار خدايا ، اگر كيفر گناهان را به تأخير افكنده‌اى و در خشم و انتقام و عقاب درنگ كرده‌اى چشم پوشى توست از حق تو ، و خشنودى توست ، بى آنكه چنين خشنودى بر تو لازم آمده باشد .\r\nپس اى خداوند ، چه كسى از تو كريم‌تر است ؟ چه كسى شقىتر است از آن شوربخت كه پاى در راه خلاف رضاى تو نهد و خود را به هلاكت رساند . نه ، هيچ كس . بار خدايا ، تو فراتر از آن هستى كه جز به احسانت وصف كنند و كريم‌تر از آن هستى كه جز به سبب دادگرى ، از تو بيمناك شوند . از جور تو بر كسى كه عصيان مىكند حيفى نيست و كسى كه به راه رضاى تو مىرود از آن بيم ندارد كه در پاداش او غفلت ورزى . پس بر محمد و خاندانش درود بفرست و آنچه مرا آرزوست بر من ارزانى دار و بر هدايت من بيفزاى تا توفيق عملم نصيب گردد . انّك منّان كريم .\r\n\r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\n\r\nنيايش سى و هشتم [ 1 
  ]\r\nبار خدايا ، از درگاه تو پوزش مىطلبم : اگر در محضر من بر ستمديده‌اى ستمى رفته و من به يارى او بر نخاسته باشم ، اگر كسى در حق من نيكيى كرده و من سپاسش نگفته باشم ، اگر خطا كارى از من عذرى خواسته و من عذرش نپذيرفته باشم ، اگر بينوايى از من چيزى طلبيده و من بر او ايثار نكرده باشم ، اگر مؤمنى را بر من حقى بوده و من به تمامى ادايش نكرده باشم ، اگر بر عيب مؤمنى آگاه شده‌ام و آن را نپوشيده باشم ، اگر با گناهى روياروى شده‌ام و از آن دورى نگزيده باشم .\r\nاى خداى من ، از اين خطاها و همانند اين خطاها ، همراه با پشيمانى ، از تو عذر مىخواهم . تا چون بار ديگر چنان خطاهايى پيش آيد ، مرا واعظى باشد .\r\nبار خدايا ، درود بفرست بر محمد و خاندان او و پشيمانى مرا در آن لغزشها كه مرتكب شده‌ام و عزم مرا بر ترك گناهانى كه بر من روى مىآورند ، توبهء من قرار ده ، توبه‌اى كه دوستى تو را سبب شود . اى خدايى كه توبه‌كنندگان را دوست مىدارى .\r\n\r\n\r\n","description":"","footnote":"\r\n[ 1 
  ] دعاى آن حضرت است در پوزش خواستن از تقصير در اداى حقوق مردم .\r\n","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n . \r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nنيايش سى و نهم [ 1 
  ]\r\nبار خدايا ، بر محمد و خاندان او درود بفرست و سورت شهوت مرا چون به حرام نزديك مىشوم بشكن و چنان كن كه آزمند ارتكاب هيچ گناهى نشوم . بار خدايا مرا از آزردن هر مرد و زن مؤمن و هر مرد و زن مسلمان بازدار .\r\nبار خدايا ، هر بنده‌اى كه دربارهء من مرتكب عملى شده كه تو آن را نهى كرده‌اى ، يا در آنچه تو منع فرموده‌اى پردهء حرمت من دريده ، و اينك كه حق مرا ضايع كرده در گذشته ، يا هنوز زنده است و حقى از من بر گردن اوست ، او را در اين ستمى كه بر من روا داشته و اكنون گريبانگير اوست بيامرز ، و در حقى كه از من تباه كرده عفو نماى .\r\nبار خدايا ، اگر در حق من خلافى به جاى آورده است ، او را سرزنش مكن . اگر به سبب آزار من گناهى بر اوست ، او را رسوا مساز . اى خداوند ، اين عفو و گذشت مرا و اين صدقه‌اى را كه به آنان ارزانى داشته‌ام پاك‌ترين صدقهء بخشندگان و برتر از هر صله و عطيه‌اى قرار ده كه براى تقرب جستن به تو ارزانى شده است .\r\nآن سان كه من از آنان در گذشته‌ام ، تو نيز از من در گذر و آن سان كه من در حق آنان دعاى خير كرده‌ام تو نيز رحمت خود از من دريغ مدار ، تا هم من و هم ايشان به بركت فضل و احسان تو به سعادت رسيم و رهايى يابيم .\r\nبار خدايا ، هر بنده‌اى از بندگانت كه از من به او آسيبى رسيده يا از\r\n\r\n\r\n","description":"","footnote":"\r\n[ 1 
  ] دعاى آن حضرت است در طلب عفو و رحمت .\r\n","page_name":" 237 ","page_number":237},
  {"content":"\r\n\r\nمن آزارى ديده يا به سبب من ستمى بر او شده و من حقش را ضايع كرده‌ام يا مانع دادخواهى او شده‌ام ، پس بر محمد و خاندانش درود بفرست و به بزرگوارى و بخشندگى خويش از من خشنودش گردان و از خزانهء كرمت حقش ادا فرما . آنگاه مرا از كيفرى كه به موجب حكم تو مستوجب آنم در امان آر و از عقوبتى كه به مقتضاى عدل توست رهايى بخش ، زيرا كه مرا نيروى تحمل خشم و انتقام تو نيست و تاب و توان من غضب تو را بر نمىتابد ، كه اگر به مقتضاى استحقاق من جزايم دهى هلاكم ساخته‌اى و اگر جامهء رحمت خود بر من نپوشانى تباهم كرده‌اى .\r\nاى خداوند من ، از تو چيزى را مىطلبم كه عطاى آن از تو هيچ نكاهد و برگرفتن بارى را در خواست مىكنم كه بر تو گران نمىآيد . از تو مىطلبم بخشايش نفسم را ، نفسى كه او را نيافريدى تا از خود ، زيانى را دور سازى يا به سودى دست يا بى ، بلكه او را آفريده‌اى تا قدرت خويش در آفرينش چنان چيزها به اثبات رسانى و آن را دليل توانايى خود بر خلقت همانندان آن قرار دهى .\r\nبار خدايا ، از تو مىخواهم كه بار گناه من برگيرى ، كه سخت گرانبارم ساخته . از تو در تحمل بار گرانى كه از پايم درآورده است يارى مىجويم . پس بر محمد و خاندان او درود بفرست و مرا كه بر خود ستم كرده‌ام عفو كن و رحمت خود بر گمار تا سبكبارم سازد . چه بسا رحمت تو گنهكاران را رسد و چه بسا ستمكاران كه مشمول عفو تو گردند . پس بر محمد و خاندان او درود بفرست و مرا سر دستهء كسانى قرار ده كه از گناهانشان گذشته‌اى و از گودالى كه خطاكاران در آن سرنگون شوند بيرون آورده‌اى و به توفيق خود از ورطهء هلاكت مجرمان خلاصى داده‌اى ، تا آزاد كردهء عفو تو از بند اسارت سخط تو گشتند و رهايى يافتهء احسان تو از زندان عدالت تو شدند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nاى خداى من ، اگر با من چنين كنى ، اين لطف و رحمت در حق كسى كرده‌اى كه خود منكر آن نيست كه مستحق عقوبت توست ، و خويشتن مبرا نمىداند كه سزاوار خشم توست .\r\nاى خداى من ، اگر با من چنين كنى ، اين لطف و رحمت در حق كسى است كه بيمش از تو از آزمنديش در رحمت تو بيش است و نوميدش از رهايى ، استوارتر از اميدش به رهايى است . نه چنان است كه نوميديش ، نوميدى از رحمت تو باشد ، يا اميدش از آن روست كه مىخواهد خود را به رحمت تو بفريبد ، بلكه به سبب قلّت حسنات اوست در برابر كثرت سيّئاتش و ضعف حجت اوست در دادگاه داورى تو . اما تو اى خداى من ، شايسته‌اى كه صدّيقان به رحمت تو مغرور نشوند و مجرمان از رحمت تو نوميد نگردند ، كه تو آن پروردگار بزرگ هستى كه فضل خود از كسى باز ندارى و در گرفتن حق خود از ديگران سخت نگيرى .\r\nياد تو از هر چه در ياد آيد ، برتر است و نام تو مقدس‌تر از آن است كه مردمان بر خود نهند . نعمت تو در ميان همهء آفريدگانت پراكنده است .\r\nفلك الحمد على ذلك يا رب العالمين .\r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n\r\nنيايش چهلم [ 1 
  ]\r\nاى خداوند ، بر محمد و خاندان او درود فرست و ما را از آرزوهاى دور و دراز در امان دار و به صدق عمل آرزوهاى ما تنگ ميدان ساز ، آن سان كه ما را آرزوى آن نبود كه به سر آوريم ساعتى را پس از ساعت ديگر و به پايان بريم روزى را پس از روز ديگر و بپيونديم نفسى را به نفس ديگر و بر داريم گامى را از پى گام ديگر .\r\nاى خداوند ، ما را از فريب سراب آرزوها به سلامت دار و از شر و فساد آن ايمنى بخش و مرگ را در برابر ما بدار و روزى مباد كه از ياد مرگ غافل باشيم .\r\nاى خداوند ، در اين جهان ، آن چنان از عمل صالح برخوردارمان فرماى كه وعدهء ديدار تو را با همهء نزديكىاش دير شماريم و آتش اشتياق ما در پيوستن به تو در دل زبانه كشد ، آن سان كه مرگ سراى انس ما شود كه بدان دل بربنديم و آشيانهء الفت ما كه به سوى آن پر بگشاييم و خويشاوند ما كه نزديك شدن به او را دوست بداريم .\r\nچون مرگ را بر سر ما آورى و بر ما فرود آرى ، ما را به چنان مهمانى نيكبخت گردان . و چون بيامد ، آرامش جان ما به دو قرار ده . مهمان ما را سبب شوربختى ما مگردان و از ديدار او ما را به خوارى ميفكن . او را\r\n\r\n\r\n","description":"","footnote":"\r\n[ 1 
  ] دعاى آن حضرت است هنگامى كه خبر مرگ كسى به او مىرسيد يا خود مرگ را ياد مىكرد .\r\n","page_name":" 241 ","page_number":241},
  {"content":"\r\n\r\nدرى از درهاى آمرزش و كليدى از كليدهاى رحمت خويش قرار ده .\r\nاى خداوندى كه جزاى نيكوكاران را بر عهده گرفته‌اى ، اى خداوندى كه عمل مفسدان را به صلاح مىآورى ، ما را در زمرهء هدايت يافتگان بميران ، نه گمراهان . چنان كن كه مرگ را به پيشباز رويم ، نه ناپسندش شمريم . چنان كن كه در شمار ثابتان باشيم ، نه در شمار عاصيان و نه در شمار اصرار كنندگان بر گناه .\r\n\r\n","description":"","footnote":"","page_name":" 242 ","page_number":242},
  {"content":"\r\n . \r\n","description":"","footnote":"","page_name":" 243 ","page_number":243},
  {"content":"\r\n\r\n\r\nنيايش چهل و يكم [ 1 
  ]\r\nبار خدايا ، بر محمد و خاندانش درود بفرست و فرشهاى كرامت خويش براى من بگستران و مرا به آبشخور رحمت خود در آور و در درون بهشت جاى ده و از درگاهت مران كه رنجيده شوم و از خود نوميد مگردان كه محروم مانم . به آنچه مرتكب شده‌ام قصاص مكن . به آنچه كرده‌ام خرده مگير . آنچه را نهان داشته‌ام آشكار منماى . از آنچه پوشيده داشته‌ام پرده بر مگير . اعمال من به ترازوى عدالت مسنج .\r\nكردارهاى پنهانىام را در برابر مردم فاش مگوى . هر چه را افشاى آن مرا ننگين مىسازد از مردم پوشيده دار . هر چه را سبب رسوايى من نزد تو مىشود ، از ايشان نهان كن . به خشنودى خود مقام و مرتبت من فرا بر و به آمرزش خويش كرامت من به كمال رسان . مرا در زمرهء اصحاب اليمين در آور و به راه ايمنى يافتگان بران . مرا در شمار رستگاران قرار ده . مجالس صالحان را به من آبادانى و رونق بخش . آمين ربّ العالمين .\r\n\r\n\r\n","description":"","footnote":"\r\n[ 1 
  ] دعاى آن حضرت است در طلب پرده‌پوشى و نگهدارى از گناه .\r\n","page_name":" 244 ","page_number":244},
  {"content":"\r\n . \r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n . \r\n","description":"","footnote":"","page_name":" 247 ","page_number":247},
  {"content":"\r\n . \r\n","description":"","footnote":"","page_name":" 248 ","page_number":248},
  {"content":"\r\n . \r\n","description":"","footnote":"","page_name":" 249 ","page_number":249},
  {"content":"\r\n . \r\n","description":"","footnote":"","page_name":" 250 ","page_number":250},
  {"content":"\r\n\r\n\r\nنيايش چهل و دوم [ 1 
  ]\r\nاى خداوند ، تو مرا يارى دادى كه كتاب تو را از آغاز تا انجام تلاوت كنم ، كتابى كه آن را همانند نورى نازل كرده‌اى و بر هر كتاب كه زين پيش نازل كرده‌اى گواهش ساخته‌اى و بر هر سخن كه گفته‌اى برتريش نهاده‌اى .\r\nفرقانى است كه به دو حلالت را و حرامت را از هم جدا كرده‌اى .\r\nقرآنى است كه به دو شرايع و احكام خويش آشكار ساخته‌اى . كتابى است كه در او براى بندگان هر چيز را واضح و روشن بيان كرده‌اى .\r\nوحيى است كه بر پيامبرت محمد - صلواتك عليه و آله - نازل كرده‌اى .\r\nبار خدايا ، قرآن را نورى قرار داده‌اى كه در پرتو آن از تاريكيهاى گمراهى و نادانى برهيم ، و شفايى براى هر كه از سر تصديق بر آن گوش نهد ، و ترازوى عدلى كه زبانه‌اش از حق منحرف نشود ، و چراغ هدايتى كه فروغ برهانش را خاموشى نيست ، و رايت نجاتى كه هر كه قدم در\r\n\r\n\r\n","description":"","footnote":"\r\n[ 1 
  ] دعاى آن حضرت است پس از ختم قرآن .\r\n","page_name":" 251 ","page_number":251},
  {"content":"\r\n\r\nپىاش نهاد و آيين او پيشه ساخت گمراه نگردد و آن كه چنگ در دست - آويز عصمتش زد دست هلاكت به دو نرسد .\r\nاى خداوند ، همچنان كه ما را به تلاوت قرآن يارى دادى و به عبارات نيكويش خشونت از زبان ما بر گرفتى ، اينك ما را از كسانى قرار ده كه در نگهداشت و حراست او آن سان كه در خور اوست سعى مىورزند و با اعتقاد به تسليم در برابر آيات محكماتش ، تو را عبادت مىكنند و در برابر متشابهات و دلايل واضحاتش از سر تسليم اقرار مىنمايند .\r\nبار خدايا ، تو اين قرآن را بىهيچ شرح و تفسيرى ، بر پيامبرت محمد صلى اللّه عليه و آله فرستادى و علم به شگفتيهايش را سراسر به او الهام فرمودى ، و علم تفسير آن را به ما به ميراث دادى و ما را بر آن كس كه از علم قرآنش بهره‌اى نبود برترى نهادى و ما را به شناخت قرآن توانايى بخشيدى ، تا بر كسانى كه ياراى حمل آن ندارند شرف و برترى دهى .\r\nبار خدايا ، همچنان كه دلهاى ما را حاملان قرآن ساختى و به رحمت خود شرف و فضيلت آن به ما شناساندى ، بر محمد ( ص ) كه خطيب قرآن است و خاندان او كه خازنان علم قرآنند ، درود بفرست و ما را در زمرهء كسانى قرار ده كه از سر صدق معترفند كه قرآن از نزد تو نازل شده ، تا هيچ شك و ترديد ، با يقين ما معارضه نكند و چون قدم به راه راست قرآن نهاديم هيچ چيز ما را در راه نلغزاند .\r\nبار خدايا ، بر محمد و خاندان او درود بفرست و ما را در زمرهء كسانى قرار ده كه در ريسمان قرآن چنگ مىزنند و چون در شناخت حق از باطل وامانند به دژ استوار او پناه مىجويند و در سايهء گستردهء بالهايش مىآرامند و در پرتو صبح تابناكش راه خويش مىيابند و آن مشعل فروزان را فرا راه خود مىدارند و چراغ معرفت خويش از چراغ او مىافروزند و جز او از كس هدايت نمىآموزند .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nاى خداوند ، همچنان كه محمد را قرآن دادى و او را چون علمى بر افراشتى تا راهنماى خلق به سوى تو باشد و به راهنمايى آل محمد راههاى خشنودى خويش آشكار ساختى ، پس بر محمد و خاندان او درود بفرست و قرآن را براى ما وسيله‌اى ساز كه بدان بر شريف‌ترين منازل كرامت فرارويم ، و نردبانى كه بدان به جايگاه امن و سلامت عروج كنيم ، و سببى كه بدان رهايى در عرصهء رستاخيز را پاداش يابيم و دست افزارى كه بدان از نعيم دار المقام بهشت تمتع جوييم .\r\nبار خدايا ، بر محمد و خاندان او درود بفرست و به يمن قرآن بار سنگينى گناهان از دوش ما بردار و صفات و خصال نيكانمان ارزانى دار و به راه آنان بر كه در همه حال ، شب هنگام و بامداد و شامگاه ، براى رضاى تو قرآن مىخوانند و به كارش مىبندند ، تا به آب رحمتش ما را از هر آلودگى پاكيزه سازى و راه كسانى فرا پيشمان گذارى كه از نور قرآن روشنايى جسته‌اند و آرزوها و خواهشهاى نفسانى از كارشان باز نداشت تا به خدعه و فريب تباهشان سازد .\r\nبار خدايا ، بر محمد و خاندانش درود بفرست و قرآن را در تاريكى شب مونس ما گردان و در برابر كششها و گرايشهاى شيطان و خاطرات وسوسه انگيز ، نگهبان ما قرار ده . و چنان كن كه قرآن پايهاى ما را از سپردن راه معاصى باز دارد و زبان را از گفتن سخن باطل - بىهيچ آفتى كه زبان را رسيده باشد - لال گرداند ، و اعضا و جوارح ما را از ارتكاب گناهان مانع آيد و طومار عبرتها را كه به دست غفلت پيچيده شده پيش روى ما بگشايد ، تا عجايب قرآن و مثلها و قصه‌هاى هشدار دهندهء آن - كه كوههاى سخت از تحمل آن ناتوانند - به دلهاى ما راه يابد .\r\nبار خدايا ، بر محمد و خاندان او درود بفرست و به قرآن آراستگى ظاهر ما را دوام بخش و تطاول خاطره‌هاى وسوسه‌انگيز از صفاى ضماير ما دور بدار و آلودگى از دلهاى ما بزداى و پيوند دل ما از گناهان\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nبگسل و پريشانيهاى ما به سامان آور و چون در گرماى طاقت سوز قيامت بازخواست را به پيشگاه تو مىايستيم ، تشنگى ما تسكين ده و در روز رستاخيز - روز وحشت بزرگ - بر پيكر ما جامهء ايمنى بپوش .\r\nبار خدايا ، بر محمد و خاندانش درود بفرست و به يمن قرآن ، بينوايى ما را به بىنيازى جبران نماى و زندگى خوش و فراوانى نعمت و وسعت رزق به ما عطا كن و ما را از صفات ناپسند و خصال نكوهيده دور دار و از فرو غلتيدن به گودال كفر و آنچه موجب نفاق است در امان دار ، تا در قيامت رهنماى ما به سوى خشنودى و بهشت تو باشد و ما را در دنيا از سخط تو و تجاوز از حدود تو حفظ كند و احكام حلال و حرام تو را گواه باشد .\r\nبار خدايا ، بر محمد و خاندانش درود بفرست و چون مرگ فرا رسد ، به مدد قرآن بر ما آسان كن اندوه جان كندن را و رنج ناليدن را و به تنگنا افتادن نفسها را به هنگامى كه جان به گلوگاه مىرسد و در آن حال يكى گويد : آيا افسون كننده‌اى نيست ؟ [ 2 
  ] در اين حال فرشتهء مرگ براى گرفتن جان ، از درون پرده‌هاى غيب آشكار شود و از كمان مرگ تيرهاى وحشت فراق به سوى او بگشايد و برايش جامى از زهر قتّال مرگ بياميزد و زمان رحيل و رخت بر بستن به سراى آخرت نزديك شود و اعمال چونان قلاده‌هايى [ 3 
  ] بر گردنها افتد و از آن پس تا روز رستاخيز گورها مأواى ما شود .\r\nبار خدايا ، بر محمد و خاندانش درود بفرست و ورود ما را به آن سراى كهنه و درنگ دراز ما را ميان طبقات خاك سرد بر ما مبارك گردان .\r\nپس از بيرون شدن ما از دنيا ، گورهاى ما را بهترين منازل ما گردان و به\r\n\r\n\r\n","description":"","footnote":"\r\n[ 2 
  ] سورهء 75 - آيهء 26 و 27\r\n[ 3 
  ] سورهء 17 - آيهء 13\r\n","page_name":" 254 ","page_number":254},
  {"content":"\r\n\r\nفضل و رحمت خويش گورهاى تنگ ما فراخ ساز و ما را در ميان انبوه مردم كه در عرصات گرد مىآيند ، به كيفر گناهان تباه كننده‌مان رسوا مساز .\r\nاى خداوند ، در آن هنگام كه در پيشگاه تو به صف ايستاده‌ايم ، به بركت قرآن برخوارى و بيچارگى ما رحمت آور و به هنگام گذشتن از پل لرزان جهنم ما را به قرآن ثبات بخش كه پاهايمان نلغزد . اى خداوند ، زان پيش كه از گورمان بر انگيزى ، ظلمت گورهاى ما به قرآن روشنى بخش و از اندوه روز حساب و لحظات هول انگيز قيامت رهايى ده .\r\nاى خداوند ، در آن روز حسرت و ندامت كه ستمكاران سياه رويند ، ما را سپيد روى گردان و دوستى ما در دلهاى مؤمنان انداز و زندگى ما بر ما دشوار مگردان .\r\nبار خدايا ، درود بفرست بر محمد بندهء خود و پيامبر خود ، به پاس آنكه پيام تو به مردم رسانيد و فرمان تو به آواز بلند در گوش خلق كشيد و بندگانت را اندرزهاى نيكو داد .\r\nاى خداوند ، چنان كن كه نشستنگه پيامبر ما ، صلوات اللّه عليه و على آله ، در روز حشر از همهء پيامبران نزديك‌تر به تو باشد و شفاعتش از همه پذيرفته‌تر و منزلتش در نزد تو از همه فراتر و جاه و حشمتش از همه افزون‌تر باشد .\r\nبار خدايا ، بر محمد و خاندانش درود بفرست و بناى دين او از همهء دينها افراشته‌تر دار و برهان او عظيم‌تر گردان و ترازوى حسنات او سنگين‌تر نماى و شفاعتش بپذير و مقرّب خود گردان و روسپيدش فرماى و نورش به كمال رسان و درجتش فرا بر و ما را بر سنّت او زنده بدار و بر دين او بميران و در راه او سير ده و بر طريقهء او روانه دار و فرمانبردار او گردان و به گروه او در آور و بر سر حوض او بر و از جام او سيراب نماى .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nدرود بفرست اى خداى من بر محمد و خاندان او ، درودى كه به بركت آن او را به برترين مايه از خير و فضل و كرامت كه اميد مىدارد برسانى ، كه عرصهء رحمت تو بس پهناور است و تويى آن خداى بخشندهء كريم .\r\nبار خدايا ، محمد را به پاداش رسانيدن پيامهاى تو و عرضهء آيات تو و اندرز دادنش به بندگان تو و جهاد در راه تو ، جزاى خير ده ، جزايى برتر از هر جزايى كه ملائكهء مقرب و پيامبران مرسل و برگزيدهء خود را داده‌اى . و السلام عليه و على آله الطيبين الطاهرين و رحمة الله و بركاته .\r\n\r\n","description":"","footnote":"","page_name":" 256 ","page_number":256},
  {"content":"\r\n . \r\n","description":"","footnote":"","page_name":" 257 ","page_number":257},
  {"content":"\r\n\r\n\r\nنيايش چهل و سوم [ 1 
  ]\r\nاى موجود فرمانبردار ، اى كوشندهء گرمپوى ، اى آينده و رونده در منازلى كه خداوندت مقرر داشته ، اى كارگزار خداوندى بر سپهر ، ايمان آوردم به آن خداوندى كه تاريكيها را به فروغ تو روشن ساخت و سايه‌هاى مبهم را به پرتو تو پديدار كرد و تو را آيتى از آيات عرصهء فرمانروايى و نشانى از نشانه‌هاى قدرت خويش گردانيد و به افزودن و كاستن و بر آمدن و فرو شدن و درخشندگى و تيرگى ، در فرمان خود گرفت\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام ديدن هلال ماه نو .\r\n","page_name":" 258 ","page_number":258},
  {"content":"\r\n\r\nو در همهء اين احوال مطيع فرمان او بوده‌اى و شتابان به ارادهء او در تكاپو .\r\nمنزه است ذات پروردگار ، شگفتا كه در كار تو چه تدبيرها كرده و در آفرينشت چه لطافتها به كار داشته . تو را كليد ماه نو قرار داد كه در آن كارهاى نو خواهد بود .\r\nپس ، از آن خداوند كه پروردگار من است و پروردگار تو ، آفرينندهء من است و آفرينندهء تو ، تقدير كنندهء سرنوشت من است و تقدير كنندهء سرنوشت تو ، صورتگر نقش من است و صورتگر نقش تو ، مىخواهم كه بر محمد و خاندانش درود بفرستد و تو را هلال بركت گرداند ، بركتى كه با گذشت روزگار از ميان نرود . تو را هلال پاكى و پاكيزگى سازد ، آن پاكى كه لوث گناهانش نيالايد . تو را هلال ايمنى از آفات و سلامت از سيئات گرداند ، هلال نيكبختى كه در آن شور بختى و بد اخترى راه نيابد ، هلال فرخندگى كه در آن از رنج و بلا نشانى نباشد ، هلال آسودگى كه از محنت بر كنار بود ، هلال نيكى كه بدى با آن نياميزد ، هلال ايمنى و ايمان و نعمت و احسان و سلامت و اسلام .\r\nبار خدايا ، بر محمد و خاندانش درود بفرست و ما را در شمار خشنودترين كسان قرار ده كه اين هلال بر آنان طلوع مىكند و منزّه‌ترين كسان كه به اين هلال نگريسته‌اند و نيكبخت‌ترين كسان كه در اين ماه تو را مىپرستند ، ما را در اين ماه توفيق توبه عنايت كن و از گناه در امان دار و از ارتكاب معاصى خود حفظ فرماى .\r\nاى خداوند ، ما را در اين ماه به سپاس نعمت خود برگمار و جامهء عافيت بر ما بپوشان و تا نعمت خويش بر ما تمام كنى ما را بر آن دار كه در طاعت تو به حد كمال بكوشيم ، كه تو بخشندهء نعمتهايى و تو ستوده‌اى .\r\nو درود خدا بر محمد و خاندان طيبين و طاهرين او .\r\n\r\n","description":"","footnote":"","page_name":" 259 ","page_number":259},
  {"content":"\r\n . \r\n","description":"","footnote":"","page_name":" 260 ","page_number":260},
  {"content":"\r\n . \r\n","description":"","footnote":"","page_name":" 261 ","page_number":261},
  {"content":"\r\n . \r\n","description":"","footnote":"","page_name":" 262 ","page_number":262},
  {"content":"\r\n . \r\n","description":"","footnote":"","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\n\r\nنيايش چهل و چهارم [ 1 
  ]\r\nحمد و سپاس خداوندى را كه ما را به حمد و سپاس خويش راه نمود و از جملهء حامدان خود قرار داد ، تا از شكرگزاران احسان او باشيم . و ما را در برابر حمد و سپاس خويش پاداش داد ، آن سان كه نيكوكاران را پاداش دهد .\r\nحمد و سپاس خداوندى را كه دين خود به ما ارزانى فرمود و ما را به آيين خويش اختصاص داد و به راههاى احسان خود در آورد ، تا به مدد احسانش در طريق خشنودىاش گام برداريم . حمد و سپاسى كه شايان قبولش افتد و بدان از ما خشنود گردد .\r\nحمد و سپاس خداوندى را كه يكى از آن راهها كه در برابر ما گشوده ، ماه خود ، ماه رمضان است ، ماه صيام و ماه اسلام ، ماه پاكيزگى از آلودگىها ، ماه رهايى از گناهان ، ماه نماز ، ماهى كه در آن قرآن نازل شده ، قرآنى كه راهنماى مردم است و نشانهء آشكار هدايت است و تميز دهندهء حق از باطل است .\r\nپس به حرمت بىشمار و فضيلت بسيارى كه بدين ماه ارزانى داشت ، برترى آن را بر ديگر ماهها آشكار ساخت . براى بزرگداشت آن ، هر چيز را كه در ديگر ماهها حلال داشته بود ، در اين ماه حرام كرد .\r\nگراميداشت آن را هر خوردنى و آشاميدنى ممنوع داشت و براى آن\r\n\r\n\r\n","description":"","footnote":"\r\n[ 1 
  ] دعاى آن حضرت است هنگامى كه ماه رمضان فرا مىرسيد .\r\n","page_name":" 265 ","page_number":265},
  {"content":"\r\n\r\nزمانى معين قرار داد ، آن سان كه اجازت ندهد روزهء آن پيشتر ادا گردد و نپذيرد كه به تأخير افتد .\r\nآنگاه شبى از شبهاى اين ماه برگزيد و بر شبهاى هزار ماه برترى داد . و آن شب را « ليلة القدر » ناميد . در آن شب ، فرشتگان و روح ، به فرمان پروردگارشان ، بر هر يك از بندگان او - كه بخواهد - نازل مىشوند ، همراه با تقديرى تغيير ناپذير . آن شب ، شب سلام و درود فرشتگان است و دامنهء بركاتش تا سپيده‌دم كشيده شود .\r\nبار خدايا ، درود بفرست بر محمد و خاندانش و شناخت فضيلت اين ماه و بزرگداشت حرمت آن و پرهيز از هر چه در اين ماه ما را از آن منع كرده‌اى . به ما الهام كن . و ما را به روزه داشتن يارى ده : آن سان كه اعضاى بدن خويش از معاصى تو بازداريم و در آنچه سبب خشنودى توست به كار داريم ، تا به هيچ سخن بيهوده گوش نسپاريم و به هيچ لهو و بازيچه ننگريم و به هيچ ممنوع دست نگشاييم و به سوى هيچ حرامى گام بر نداريم و چيزى جز آنچه تو حلال كرده‌اى در شكمهاى خود جاى ندهيم و زبانمان جز سخن تو نگويد و رنجى بر خود هموار نكنيم جز آنكه ما را به ثواب تو نزديك سازد و كارى نكنيم جز آنچه ما را از عقاب تو در امان دارد . اى خداوند ، از تو مىخواهيم كه اين همه اعمال را از رياى رياكاران و آوازه در افكندن آوازه افكنان دور نگه دارى . و چنان باد كه كسى را در عبادت با تو شريك نسازيم و جز تو براى خود مرادى نجوييم .\r\nبار خدايا ، درود بفرست بر محمد و خاندان او و در اين ماه ما را به اوقات نمازهاى پنجگانه آگاه فرما : به حدود و احكامش كه مقرر داشته‌اى و واجباتش كه واجب ساخته‌اى و شروط و هنگامش كه معين كرده‌اى .\r\nاى خداوند ، چنان كن كه به هنگام نماز همانند كسانى باشيم كه به\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمنازل والاى آن راه مىيابند و همهء اركان آن رعايت مىكنند و آن را به وقت خود ، به آيين بندهء تو و رسول تو محمد - صلى اللّه عليه و آله - در ركوع و سجود و همهء فضيلتهايش ، به كامل‌ترين وضوء و طهارت و در نهايت خشوع به جاى مىآورند .\r\nاى خداوند ، در اين ماه ما را موفق دار كه به خويشاوندانمان نيكى كنيم و به ديدارشان بشتابيم و همسايگانمان را به بخشش و عطاى خويش بنوازيم و اموالمان را از هر چه به ناحق بر آن افزوده‌ايم پيراسته داريم و با اداى زكات پاكيزه گردانيم و با آنان كه از ما گسيخته‌اند بپيونديم و با آن كه در حق ما ستمى روا داشته به مقتضاى انصاف رفتار كنيم و با آن كه با ما دشمنى ورزيده دوستى كنيم ، جز آن كسان كه به خاطر رضاى تو با آنان دشمن شده‌ايم ، كه با چنين دشمنى هيچ‌گاه سخن از دوستى نگوييم و همدل نشويم .\r\nاى خداوند ، در اين ماه ما را توفيق ده كه به كردارهاى پسنديده به تو تقرب جوييم ، آن سان كه ما را از گناهان پاك دارى و از بازگشت به اعمال ناشايست نگه‌دارى ، تا هيچ يك از ملائكهء تو طاعتى به درگاهت نياورد جز آنكه از طاعت ما كمتر باشد و در تقرب به پايهء تقرب ما نرسد .\r\nاى خداوند ، به حق اين ماه و به حق آن كس كه در اين ماه - از آغاز تا انجام - جبين عبادت به درگاه تو سوده ، خواه ملكى بوده كه او را مقرب خود ساخته‌اى ، يا پيامبرى كه به رسالتش فرستاده‌اى ، يا بنده‌اى صالح كه از ميان بندگانت برگزيده‌اى ، بر محمد و خاندانش درود بفرست و ما را سزاوار كرامتى كن كه به دوستان خود وعده داده‌اى . هر چه مبالغان در عبادت خود را نصيب داشته‌اى ما را نيز نصيب دار و به رحمت خود ما را در زمرهء كسانى قرار ده كه بهشت - آن بالاترين مرتبت - را سزاوارند .\r\nبار خدايا ، درود بفرست بر محمد و خاندان او و ما را دور دار از الحاد در توحيد خود و قصور در بزرگداشت خود و شك در دين خود و نابينايى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nدر طريق خود و غفلت از تعظيم خود و فريفته شدن به دشمنت ، آن شيطان رجيم .\r\nبار خدايا ، درود بفرست بر محمد و خاندان او و چون در شبهاى اين ماه ارادهء عفو و بخشايش كنى ما را در شمار آن بندگان در آور كه به عفو تو آزاد مىشوند و در خور بخشايش تو مىگردند . اى خداوند ، ما را از بهترين كسانى قرار ده كه در اين ماه زيسته‌اند و اين ماه به سر آورده‌اند .\r\nبار خدايا ، درود بفرست بر محمد و خاندان او و آنگاه كه هلال ماه رمضان به محاق مىافتد ، گناهان ما محو كن . و چون به سلخ رسد و روزهايش به آخر آيد ، جامهء شوخگن گناهان از تن ما بيرون كن ، آن سان كه چون به سر شود ما را از هر خطا پيراسته و از هر گناه ، پاك ساخته باشى .\r\nبار خدايا ، بر محمد و خاندان او درود بفرست . اگر در اين ماه به راه كج رفته‌ايم ، به راه راستمان آور و اگر از حق عدول كرده‌ايم ، به حقمان بازگردان و اگر دشمن تو ، شيطان ، بر ما چيره شد ، ما را از چنگال او رهايى بخش .\r\nاى خداوند ، ماه رمضان را از زمزمهء عبادت ما پرساز و شب و روزش را به طاعات ما آراسته گردان . ما را يارى ده كه روزهايش را روزه بداريم و شبهايش را به نماز و تضرع و خشوع و مذلّت در پيشگاه تو به سحر رسانيم ، تا مباد كه روزهايش به غفلت ما شهادت دهند و شبهايش به سهل انگارى ما .\r\nاى خداوند ، چنان كن كه در ديگر ماهها و روزها تا زنده‌ايم چنين باشيم . چنان كن كه در شمار بندگان صالح تو در آييم : آنان كه بهشت را به ميراث برده‌اند و در آن جاويدانند ، آنان كه همهء آنچه را كه بايد ادا كنند ادا مىكنند و باز هم دلهايشان ترسان است ، آنان كه بايد نزد پروردگارشان باز گردند ، آنان كه به كارهاى نيك مىشتابند و در آن\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبر يكديگر سبقت مىگيرند .\r\nبار خدايا ، در هر وقت و در هر زمان و در هر حال بر محمد و خاندانش درود بفرست ، به شمار درودهايى كه بر همهء كسانى كه شايان درود تو بوده‌اند فرستاده‌اى و چندين برابر آنها ، آن سان كه هيچ كس جز تو شمارش نتواند كرد . انك فعّال لما تريد .\r\n\r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n . \r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n . \r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n . \r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n . \r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n . \r\n","description":"","footnote":"","page_name":" 279 ","page_number":279},
  {"content":"\r\n\r\n\r\nنيايش چهل و پنجم [ 1 
  ]\r\nاى خداوندى كه در برابر نعمتهايى كه بندگانت را ارزانى مىدارى به پاداشت رغبتى نيست .\r\nاى خداوندى كه از بخشيدن پشيمان نمىشوى .\r\nاى خداوندى كه پاداش عمل بنده را نه برابر عمل ، بلكه بيش از آن مىدهى .\r\nنعمتت بىهيچ سابقه است و عفو تو بر مقتضاى فضل و احسان توست و عقوبتت بر آيين عدالت است و هر چه تقدير كنى خير ما در آن است .\r\nاگر عطا كنى ، عطاى خويش به منّت نياميزى و اگر منع كنى ، منع كردنت نه از روى ستم باشد .\r\n\r\n\r\n","description":"","footnote":"\r\n[ 1 
  ] دعاى آن حضرت است در وداع ماه رمضان .\r\n","page_name":" 280 ","page_number":280},
  {"content":"\r\n\r\nپاداش نيك دهى كسى را كه سپاست گويد ، با آنكه تو خود او را سپاس گفتن الهام كرده‌اى .\r\nجزاى خير دهى كسى را كه تو را بستايد ، با آنكه تو خود او را ستايشگرى آموخته‌اى .\r\nعيب كسى را مىپوشى كه اگر مىخواستى ، رسوايش مىساختى .\r\nبه كسى عطا مىكنى كه اگر مىخواستى ، عطا از او باز مىگرفتى . و آن دو يكى در خور آن بود كه رسوايش كنى و يكى سزاى آن بود كه عطاى خويش از او بازگيرى . ولى تو اى خداوند ، كار خود بر تفضل بنا نهاده‌اى و قدرت خود را بر گذشت از گناهان جارى داشته‌اى .\r\nبا آنان كه تو را عصيان كنند ، با بردبارى روياروى شوى و آنان را كه آهنگ ستم بر خود كنند ، مهلت دهى . آرى اى پروردگار من ، مهلتشان دهى و با آنان مدارا كنى ، باشد كه به سوى تو باز گردند ، و چارهء كارشان به توبه سپارى ، تا آن كه بايد هلاك شود به خلاف رضاى تو در مهلكه نيفتد و آن كه از نعمت تو مست غرور شده و طريق شقاوت در پيش گرفته بدبخت نگردد ، مگر آنگه كه ديگرش عذر نماند و حجت بر او تمام شود . همهء اين‌ها از روى كرم و عفو توست اى خداى بخشنده و سودى است كه از عطوفت تو حاصل گردد ، اى خداى بردبار .\r\nاى خداوند ، تويى كه در عفو به روى بندگانت گشوده‌اى و آن را توبه ناميده‌اى . و براى رسيدن به اين در ، آياتى را كه بر پيامبرت وحى كرده‌اى راهنما ساخته‌اى ، تا كسى آن در گم نكند ، كه تو اى خداوندى كه بزرگ و متعالى است نام تو ، خود گفته‌اى : « به درگاه خدا توبه كنيد ، توبه‌اى از روى اخلاص باشد كه پرودگارتان ، گناهانتان را محو كند و شما را به بهشتهايى داخل كند كه در آن نهرها جارى است . در آن روز ، خدا پيامبر و كسانى را كه به او ايمان آورده‌اند فرو نگذارد ، و نورشان پيشاپيش و در سمت راستشان در حركت باشد . مىگويند : اى پروردگار\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nما ، نور ما را براى ما به كمال رسان و ما را بيامرز ، كه تو بر هر كارى توانايى . » [ 2 
  ] پس كسى كه از دخول به چنين سرايى - سراى توبه - پس از گشودن در و بر گماشتن راهنما غفلت ورزد ، چه عذر تواند آورد ؟ اى خداى من ، تو كسى هستى كه در معامله با بندگان خود ، همواره به سود آنان در بها مىافزايى و مىخواهى كه در معاملهء با تو سود برند و به افزون دهى و نزول بر آستان تو كامياب شوند ، كه تو خود گفته‌اى - بزرگ و متعالى است نام تو و بلند است مرتبت تو - « هر كس كار نيكى انجام دهد ، ده برابر به او پاداش داده شود و هر كه كار بدى انجام دهد ، تنها همانند آن كيفر بيند . » [ 3 
  ] و نيز تو خود گفته‌اى : « مثل آنان كه مال خود را در راه خدا انفاق مىكنند مثل دانه‌اى است كه هفت خوشه بر آورد ، و در هر خوشه‌اى صد دانه باشد ، خدا پاداش هر كه را كه بخواهد ، چند برابر مىكند . » [ 4 
  ] و نيز تو خود گفته‌اى : « كيست كه به خدا قرض الحسنه دهد ، تا خدا بر آن چند برابر بيفزايد ؟ » [ 5 
  ] و نظاير اين آيات كه در قرآن در باب مضاعف شدن حسنات نازل كرده‌اى .\r\nبار خدايا ، تويى كه به وسيلهء وحيى كه از عالم غيب فرستادى و به ترغيب خويش ، آدميان را به چيزهايى راه نمودى كه اگر پنهان مىداشتى ، از ديدگانشان پنهان مىبود . گوششان از شنيدن آواز آن ناتوان و انديشه‌هايشان از تصور آن عاجز مىآمد ، كه تو خود گفته‌اى :\r\n« مرا ياد كنيد تا شما را ياد كنم . مرا سپاس گوييد و ناسپاسى من مكنيد . » [ 6 
  ] و نيز گفته‌اى : « اگر مرا سپاس گوييد ، بر نعمت شما مىافزايم و اگر كفران كنيد بدانيد كه عذاب من سخت است . » [ 7 
  ] و گفته‌اى :\r\n\r\n\r\n","description":"","footnote":"\r\n[ 2 
  ] سورهء 66 - آيهء 8\r\n[ 3 
  ] سورهء 6 - آيهء 160\r\n[ 4 
  ] سورهء 2 - آيهء 261\r\n[ 5 
  ] سورهء 2 - آيهء 245\r\n[ 6 
  ] سورهء 2 - آيهء 152\r\n[ 7 
  ] سورهء 14 - آيهء 7\r\n","page_name":" 282 ","page_number":282},
  {"content":"\r\n\r\n« بخوانيد مرا ، تا شما را پاسخ گويم . آنهايى كه از پرستش من سركشى مىكنند زودا كه در عين خوارى به جهنم در آيند . » [ 8 
  ] بار خدايا ، دعاى بندگان را به درگاه خود ، عبادت خوانده‌اى و ترك آن را خودپسندى و سركشى ، و كسانى را كه از آن سر بر تابند وعدهء جهنم و خوارى آن داده‌اى . از اين روست كه تو را به نعمت و بخششت ياد كردند و به فضل و احسانت سپاس گفتند و هم به فرمان تو ، تو را به دعا خواندند ، و در راه تو صدقه دادند تا به ثوابشان بيفزايى ، و در آن بود رهاييشان از خشم تو و كاميابيشان به خشنودى تو .\r\nبار خدايا ، اگر يكى از آفريدگان تو ، آفريدهء ديگر را چنان راهنمايى كرده بود كه تو بندگانت را راهنمايى كرده‌اى ، او را به صفت انعام و احسان متصف مىساختند و به هر زبان مىستودندش . پس حمد و سپاس تو را ، تا هر زمان كه سپاست توان گفت و تا آنگاه كه بر حمد تو لفظى باقى است و معنايى كه در اين طريق بهره‌اى از آن توان يافت .\r\nاى خداوندى كه احسان و فضل خويش به بندگانت عطا كرده‌اى و آنان را در بخشش و عطا غرقه ساخته‌اى . آثار نعمت تو بر ما چه آشكار است و احسان تو در حق ما چه بسيار . و چه بسيار ما را به برّ و نيكى خويش مخصوص گردانيده‌اى .\r\nما را به دين برگزيدهء خود ، آيين پسنديدهء خود ، شريعت سهل و آسان خود هدايت كردى و ديدگانمان را بينا ساختى كه به تو تقرب جوييم و به مقام كرامت تو و اصل آييم .\r\nبار خدايا ، يكى از اين برگزيده‌ترين وظايف و خاص‌ترين واجبات ، ماه رمضان را قرار دادى . ماهى كه آن را از ميان ديگر ماهها ويژگى ديگرى بخشيده‌اى و از ميان همهء زمانها و روزگارها اختيارش كرده‌اى و\r\n\r\n\r\n","description":"","footnote":"\r\n[ 8 
  ] سورهء 40 - آيهء 60\r\n","page_name":" 283 ","page_number":283},
  {"content":"\r\n\r\nبر همهء اوقات سال برترىاش نهاده‌اى ، زيرا كه در آن قرآن و نور نازل كرده‌اى و بر تكاليف مؤمنان چند برابر افزوده‌اى و روزه را در آن واجب داشته‌اى و مردمان را به بر پاى خاستن براى عبادت خود ترغيب كرده‌اى و شب قدر را كه از هزار ماه بهتر است تجليل فرموده‌اى . و چون رمضان را به ما عطا كردى ، ما را بر ديگر امتها فضيلت نهادى و از ميان پيروان ديگر كيشها برگزيدى . پس ما به فرمان تو روزش را روزه داشتيم و شبش را به نماز برخاستيم ، و با روزه داشتن و نماز خواندن در اين ماه به رحمتى كه ما را ارزانى داشته بودى روى نهاديم و آن را وسيلهء نيل به ثواب تو قرار داديم . تويى كه هر چه از تو خواهند توانى داشت و آنچه از فضل و احسان تو طلبند توانى داد و به خواستاران مقام قرب خود نزديك هستى .\r\nاى خداوند ، ماه رمضان در ميان ما بس ستوده زيست و ما را مصاحب و يارى نيكو بود و گرانبهاترين سودهاى مردم جهان را به ما ارزانى داشت . اما چون زمانش به سر رسيد و مدتش و شمار روزهايش پايان گرفت ، آهنگ رحيل كرد .\r\nاى خداوند ، اينك با او وداع مىكنيم ، همانند وداع با عزيزى كه فراقش بر ما گران است و رفتنش ما را غمگين و گرفتار وحشت تنهايى كند ، عزيزى كه او را بر ما پيمانى است كه بايد نگه‌داريم و حرمتى كه بايد رعايت كنيم و حقى كه بايد ادا نماييم . پس ، اكنون مىگوييم : بدرود اى بزرگ‌ترين ماه خداوند و اى عيد اولياى خدا .\r\nبدرود اى گرامىترين اوقاتى كه ما را مصاحب و يار بودى ، اى بهترين ماه در همهء روزها و ساعتها .\r\nبدرود اى ماه دست يافتن به آرزوها ، اى ماه سرشار از اعمال شايستهء بندگان خداوند .\r\nبدرود اى يار و قرينى كه چون باشى ، قدرت بس جليل است و چون\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nرخت بر بندى ، فراقت رنج افزا شود . اى مايهء اميد ما كه دوريت براى ما بس دردناك است .\r\nبدرود اى همدم ما كه چون بيايى ، شادمانى و آرامش بر دل ما آرى و چون به روى ، رفتنت وحشت خيز است و تألم افزاى .\r\nبدرود اى همسايه‌اى كه تا با ما بودى ، دلهاى ما را رقّت بود و گناهان ما را نقصان .\r\nبدرود اى ياريگر ما كه در برابر شيطان ياريمان دادى و اى مصاحبى كه راههاى نيكى و فضيلت را پيش پاى ما هموار ساختى .\r\nبدرود كه آزاد شدگان از عذاب خداوند ، در تو چه بسيارند ، و چه نيكبخت است آن كه حرمت تو نگه داشت .\r\nبدرود كه چه بسا گناهان كه از نامهء عمل ما زدودى و چه بسا عيبها كه پوشيده داشتى .\r\nبدورد كه درنگ تو براى گنهكاران چه به درازا كشيد و هيبت تو در دل مؤمنان چه بسيار بود .\r\nبدرود اى ماهى كه هيچ ماه ديگر را توان همسرى با تو نيست .\r\nبدرود اى ماهى كه تا تو بودى ، امن و سلامت بود .\r\nبدرود اى آن كه نه در مصاحبت تو كراهت بود و نه در معاشرتت ناپسندى .\r\nبدرود كه سرشار از بركات بر ما در آمدى و ما را از آلودگىهاى گناه شست و شو دادى .\r\nبدرود كه به هنگام وداع از تو نه غبارى به دل داريم و نه از روزه‌ات ملالتى در خاطر .\r\nبدرود كه هنوز فرا نرسيده از آمدنت شادمان بوديم و هنوز رخت بر نبسته از رفتنت اندوهناك .\r\nبدرود كه چه بديها كه با آمدنت از ما دور شد و چه خيرات كه ما را\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nنصيب آمد .\r\nبدرود تو را و آن شب قدر تو را كه از هزار ماه بهتر است .\r\nبدرود كه ديروز كه در ميان ما بودى آزمند ماندنت بوديم و فردا كه از ميان ما خواهى رفت آتش اشتياق در دل ما شعله خواهد كشيد .\r\nبدرود تو را و آن فضل و كرم تو را كه اينك از آن محروم مانده‌ايم . و بر آن بركات كه پيش از اين ما را داده بودى و اينك از كفش داده‌ايم .\r\nبار خدايا ، ما آشناى اين ماهيم ، ماهى كه ما را بدان شرف و منزلت دادى و به بركت نعمت و احسان خويش روزه داشتنش را توفيق دادى ، در حالى كه مردمان شقى قدرش را نشناختند و شور بختى خويش را از فضيلتش محروم ماندند .\r\nاى خداوند ، تو بودى كه ما را برگزيدى و به شناخت اين ماه توفيق عنايت كردى و به سنت آن راه نمودى . تو بودى كه ما را توفيق روزه داشتن و نمازگزاردن ارزانى داشتى ، هر چند ما قصور ورزيديم و اندكى از بسيار به جاى آورديم .\r\nبار خدايا ، حمد تو راست در حالى كه به بدكردارى خويش اقرار مىكنيم و به تبهكارى خويش معترفيم . براى رضاى توست اگر در اعماق دلمان پشيمان شده‌ايم و از سر صدق از تو پوزش مىطلبيم . پس در برابر قصورى كه در اين ماه در طاعت تو ورزيده‌ايم ، ما را پاداشى ده كه به يارى آن بر فضيلت مرغوب دست يابيم و آن اندوخته‌هاى گوناگون را كه به آن مشتاق شده‌ايم بستانيم . عذر تقصير ما را در اداى حق خود بپذير و عمر ما را تا رمضان ديگر دراز كن . و چون به رمضان ديگر رسيديم ، ياريمان ده تا آن سان كه سزاى خداوندى توست عبادتت كنيم و ما را به منزلتى رسان كه سزاوار طاعت توست و به چنان اعمال شايسته‌اى برگمار كه اداى حق تو را در اين رمضان و رمضان ديگر ، بايسته باشد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبار خدايا ، در اين ماه اگر قصد گناه كرده‌ايم ، يا مرتكب آن شده‌ايم ، يا به عمد خطايى از ما سر زده ، يا از سر فراموشى ستمى بر خود روا داشته‌ايم ، يا پردهء حرمت ديگرى را دريده‌ايم ، بار خدايا ، بر محمد و خاندانش درود بفرست و گناه ما در پردهء اغماض فرو پوش و ما را عفو كن و در برابر ديدگان شماتت كنندگان قرار مده و زبان طاعنان در حق ما دراز مگردان و ما را به رأفت پايان نيافتنى و فضل و كرم نقصان ناپذير خود به كارى برگمار كه خطاهايى را كه در اين ماه مرتكب شده‌ايم و تو آن را نپسنديده‌اى ، از ميان ببرد يا فرو پوشد .\r\nبار خدايا ، درود بفرست بر محمد و خاندان او . ما از سپرى شدن رمضان اندوهگينيم ، تو ما را بر اندوه اين فراق پاداش خير ده و اين روز عيد و روز روزه گشادن را بر ما مبارك گردان . چنان كن كه روز عيد از شمار بهترين روزهايى باشد كه بر ما گذشته و عفو تو را به سوى ما آورده و گناه ما را زدوده است . بار خدايا ، گناهان آشكار و نهان ما را بيامرز .\r\nاى خداوند ، با به پايان رسيدن اين ماه ما را از لوث گناه پاك نماى و با رفتنش ، از ورطهء گناهان برهان و از نيكبخت‌ترين كسانى قرار ده كه در آن به عبادت تو پرداخته‌اند و نصيبشان از همه بيشتر بوده و بيش از همه از آن بهره يافته‌اند .\r\nبار خدايا ، اگر كسى از بندگان تو ، حق اين ماه آن چنان كه شايستهء اوست رعايت كرده و حرمتش نگه داشته و وظايف خود و احكام آن را به جاى آورده و از گناهان پرهيز كرده و به تو تقرب جسته ، آن سان كه خشنودى تو نصيبش شده و رحمت تو بر او روى نهاده ، اى خداوند ، همانند مزدى كه او را مىدهى ، از خزانهء بىنيازيت به ما نيز ارزانى دار و چند برابر آن از فضل خود عطا فرماى ، كه خزاين فضل تو را نقصان نيست ، بلكه همواره در افزايش است ، و معادن احسان تو دستخوش فنا\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nنشود و بخشش تو چه بخششى گواراست .\r\nبار خدايا ، بر محمد و خاندانش درود بفرست و براى ما مزدى بنويس چونان مزد كسى كه اين ماه را تا روز قيامت روزه داشته و تو را عبادت كرده است .\r\nاى خداوند ، ما در اين روز فطر ، روز عيد و شادمانى مؤمنان ، روز اجتماع مسلمانان به گرد يكديگر ، از هر گناه كه مرتكب شده‌ايم و از هر كار زشت كه زين پيش از ما سر زده ، و از هر خيال بد كه در دل خود پنهان داشته‌ايم ، توبه مىكنيم ، توبهء كسى كه در دل خيال بازگشتش به گناه نيست و بار ديگر به گناه باز نگردد ، توبه‌اى بىبازگشت ، عارى از هر گونه شك و ريب . بار خدايا ، چنين توبه‌اى را از ما بپذير و از ما خشنود شو و ما را در آن توبه ثابت قدم گردان .\r\nاى خداوند ، روزى ما ساز خوف از عقاب جهنم را و شوق به نعيم بهشت را ، تا لذت آنچه را كه از تو خواسته‌ايم در يابيم و از اندوه آنچه از آن به تو پناه مىآوريم وارهيم .\r\nاى خداوند ، ما را در شمار توبه كنندگانى در آور كه محبت خود را به آنان ارزانى داشته‌اى و پذيرفته‌اى كه به طاعت تو باز گردند ، اى دادگرترين دادگران .\r\nاى خداوند ، از پدران و مادران و همكيشان ما ، آنان كه ديده از جهان بسته‌اند و آنان كه هنوز جام مرگ ننوشيده‌اند ، در گذر .\r\nبار خدايا ، بر محمد پيامبر ما و خاندان او درود بفرست همچنان كه بر ملائكهء مقربين خود درود فرستاده‌اى . و بر او و خاندانش درود بفرست ، آن سان كه بر پيامبران مرسل خود درود فرستاده‌اى . و درود بفرست بر او و خاندانش ، آن سان كه بندگان صالح خود را درود فرستاده‌اى ، درودى بر تر از درود آنها ، اى پروردگار جهانيان . درودى كه بركت آن به ما رسد و سود آن نصيب ما گردد و سبب استجابت دعاى\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nما شود ، كه تو كريم‌تر كسى هستى كه به دو رغبت توان يافت و كارسازترين كسى هستى كه به دو توكل توان كرد و تو خود بخشنده‌ترين كسان به سائلان درگاه خود هستى . و أنت على كل شيء قدير .\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n . \r\n","description":"","footnote":"","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n . \r\n","description":"","footnote":"","page_name":" 293 ","page_number":293},
  {"content":"\r\n\r\n\r\nنيايش چهل و ششم [ 1 
  ]\r\nاى خداوندى كه رحمت مىآورى بر آن كس كه بندگان تو بر او رحمت نمىآورند .\r\nاى خداوندى كه مىپذيرى آن را كه راندهء هر شهر و ديار است .\r\nاى خداوندى كه تحقير نمىكنى آنان را كه دست نياز به سوى تو دراز كنند .\r\nاى خداوندى كه نوميد نمىگردانى آنان را كه به اصرار از تو چيزى خواهند .\r\nاى خداوندى كه از درگاه خود نمىرانى آنان را كه در خواهندگى دليرى مىكنند .\r\nاى خداوندى كه واپس نمىزنى ارمغانى را كه به پيشگاهت آرند ، هر چند خرد و بىمقدار باشد ، و هيچ كارى را بىاجر نمىگذارى ، هر چند ناچيز باشد .\r\nاى خداوندى كه اندك عملى را مىپذيرى و بر آن پاداش بزرگ مىدهى .\r\nاى خداوندى كه نزديك مىشوى به هر كس كه به تو نزديك گردد .\r\nاى خداوندى كه به نزد خود فرا مىخوانى آن كس را كه از تو روى گردانيده است .\r\nاى خداوندى كه نعمت خود ديگرگون نكنى و در كيفر گنهكاران شتاب نورزى .\r\nاى خداوندى كه نهال نيكى را مىپرورى تا به ثمر نشيند و از گناهان\r\n\r\n\r\n","description":"","footnote":"\r\n[ 1 
  ] دعاى آن حضرت است در روز عيد فطر و روز جمعه . چون از نماز باز مىگشت روى به قبله مىايستاد و اين دعا مىخواند .\r\n","page_name":" 294 ","page_number":294},
  {"content":"\r\n\r\nعفو مىكنى تا يكسره از ميان بروند .\r\nآرزوها پيش از آنكه عرصهء كرم تو پيمايند ، روا شده باز گشتند و كاسه‌هاى حاجت حاجتمندان از فيض جود تو لبالب گرديد و اوصاف را پيش از آنكه به حقيقت تو رسند رشته از هم بگسيخت . تو راست فراترين فرازها ، فراتر از هر فرا رونده‌اى ، و تو راست بزرگ‌ترين جلالتها ، برتر از هر جلالتى .\r\nهر صاحب جلالت در برابر جلالت تو خرد است و هر شريف در جوار شرف تو حقير . آنان كه رخت به آستان ديگرى جز آستان تو كشيدند ، نوميد شدند و آنان كه به درگاهى جز درگاه تو روى نهادند زيانمند گرديدند و آنان كه جز به تو پرداختند تباه گشتند و آنان كه در طلب قوت نه به صحراى فضل تو آمدند به قحطسال گرفتار شدند .\r\nبار خدايا ، درگاه تو به روى خواهندگان گشوده است و عطايت سائلان را رايگان است و فرياد رسيت فرياد خواهان را نزديك .\r\nاميدواران از تو نوميد نشوند و جويندگان از عطاى تو مأيوس نگردند و آمرزش خواهان از عقوبتت به شقاوت نيفتند .\r\nاى خداوند ، خوان نعمتت براى آنان كه نافرمانيت كنند گسترده است . و بردباريت در حق آنان كه با تو خصومت ورزند مهيّاست . نيكى در حق بدان شيوهء توست و شفقت بر متجاوزان سنت تو . آن سان كه درنگ كردن تو در مؤاخذت ، ايشان را فريفته است كه توبه نكنند و مهلت دادن تو آنان را از گرايش به تو باز داشته است . و حال آنكه در كيفر آنان درنگ كرده‌اى تا مگر به فرمان تو سر نهند ، و آن را كه مهلت عنايت كرده‌اى از آن روست كه به دوام ملك خود اعتماد دارى . پس هر كس كه سزاوار سعادت باشد روزگارش به سعادت پايان يابد و هر كه سزاوار شقاوت بود به شقاوتش خوار خواهى ساخت . همه بر مقتضاى حكم تو شوند هر چه شوند و بازگشت امورشان به توست . هر چند زمان\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nسركشيشان به دراز كشد از سلطهء تو فرو نخواهد كاست و چون در بازخواستشان شتاب نكنى حجت تو باطل نگردد ، كه حجت تو پاى بر جاى است و بطلان ناپذير و سلطهء تو ثابت است و بىزوال . پس واى بر كسى كه از تو رخ برتافته و خوارى و نوميدى كسى راست كه از تو نوميد گردد و بدترين شوربختى نصيب كسى است كه به حلم تو فريفته آيد . در چنين حالتى چنين كسى چه بسيار عذابهاى گونه‌گون كه خواهد چشيد و چه زمانهاى دراز كه در وادى عقاب تو سرگردان خواهد ماند و ميان او و سر آمدن اندوهش چه فاصله‌اى بعيد است و به رهايى از تنگنايى كه در آن افتاده هيچ اميديش نيست . اى خداوند همهء اين‌ها كه مىكنى بر مقتضاى عدالت و انصاف توست كه در آن نه جور بر كس كنى نه ستم بر كس روا دارى .\r\nبار خدايا ، تو حجتهاى خود ، در پى يكديگر و به يارى يكديگر اقامه كرده‌اى و دليلهاى خود از دير باز آشكار ساخته‌اى و پيش از اين مردم را از عذاب خود بيم داده‌اى و از روى تلطف ترغيب كرده‌اى و مثالها آورده‌اى و مهلتهاى دراز داده‌اى و عذاب خود به تأخير افكنده‌اى هر چند ياراى شتابت بود و در كار مؤاخذت درنگ ورزيده‌اى هر چند ياراى تعجيلت بود . نه درنگ ورزيدنت از روى ناتوانى بوده است و نه مهلت دادنت نشانهء سستى . اگر از مؤاخذت دست باز داشته‌اى ، نه از روى غفلت بوده و اگر حكم خود به تعويق افكنده‌اى ، نه از روى مدارا .\r\nبلكه تا حجّتت رساتر افتد و كرمت كامل‌تر و احسانت وافىتر و نعمتت تمام‌تر نمايان شود . همهء اين‌ها بوده است و همواره هست و خواهد بود .\r\nاى خداوند ، حجت تو فراتر از آن است كه همه‌اش به وصف گنجد و مجد و بزرگيت برتر از آن است كه كس به كنه آن رسد و نعمتت بيشتر از آن است كه در شمار آيد و احسانت افزون‌تر از آن است كه كمترين آن را شكر توان گفت .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nبار خدايا ، خاموشى مىگزينم ، كه از ستايشگريت ناتوانم و زبان بر مىبندم ، كه از تمجيد و تكريمت عاجزم . اى خداى من ، نهايت كوشش من اعتراف به درماندگى من است ، نه آنكه نخواهم ، كه نمىتوانم .\r\nبار خدايا ، اين منم كه آهنگ درگاه تو كرده‌ام و خواهم كه احسان و فضل نيكوى خويش از من دريغ ندارى . پس بر محمد و خاندانش درود بفرست و زمزمهء مناجات مرا بشنو و دعاى مرا اجابت كن و امروز مرا با نوميدى من به پايان مرسان و در برابر خواسته‌هايم دست رد به سينهء من مزن . اگر از نزد تو باز مىگردم يا به سوى تو مىآيم ، در هر حال گراميم دار ، كه تو در گزاردن كارهايت به تنگنا نمىافتى و از اداى آنچه از تو خواهند ناتوان نيستى . تو بر هر كار قادرى . و لا حول و لا قوة الا باللّه العلى العظيم .\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n . \r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n . \r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n . \r\n","description":"","footnote":"","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n . \r\n","description":"","footnote":"","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n . \r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n . \r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n . \r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n . \r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n . \r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n . \r\n","description":"","footnote":"","page_name":" 317 ","page_number":317},
  {"content":"\r\n\r\n\r\nنيايش چهل و هفتم [ 1 
  ]\r\nحمد خداوندى را كه پروردگار جهانيان است . بار خدايا ، حمد باد تو را ، اى پديد آورندهء آسمان‌ها و زمين ، اى صاحب جلالت و عظمت ، اى مهتر مهتران ، اى معبود هر معبود ، اى آفرينندهء هر موجود ، اى خداوندى كه چون همگان از ميان بروند تو باقى هستى ، خدايى كه هيچ چيز همانندش نيست و هيچ چيز از حيطهء علم او بيرون نيست و او بر هر چيز احاطه دارد و هر چيز را نگهبان است .\r\n\r\n\r\n","description":"","footnote":"\r\n[ 1 
  ] دعاى آن حضرت است در روز عرفه .\r\n","page_name":" 318 ","page_number":318},
  {"content":"\r\n\r\nبار خدايا ، تويى آن خداى يكتا ، كه هيچ خدايى جز تو نيست :\r\nخداوند يكتاى تنهاى بى همانند و يگانه .\r\nتويى آن خداى يكتا ، كه هيچ خدايى جز تو نيست : خداوند كريم و بخشنده و در كرم و بخشندگى به حد نهايت ، خداوند عظيم و در عظمت بىمانند ، كبير و صاحب كبريا .\r\nتويى آن خداى يكتا ، كه هيچ خدايى جز تو نيست : خداوند متعال و در نهايت تعالى و سخت انتقام گيرنده .\r\nتويى آن خداى يكتا ، كه هيچ خدايى جز تو نيست : خداوند بخشايندهء مهربان داناى حكيم .\r\nتويى آن خداى يكتا ، كه هيچ خدايى جز تو نيست : خداوند شنواى بيناى بى آغاز و آگاه .\r\nتويى آن خداى يكتا ، كه هيچ خدايى جز تو نيست : خداوند كريم در كرم از همه افزون بر دوام و هميشه جاويدان .\r\nتويى آن خداى يكتا ، كه هيچ خدايى جز تو نيست : خداوندى كه پيش از همه بوده و پس از همه خواهد بود .\r\nتويى آن خداى يكتا ، كه هيچ خدايى جز تو نيست : خداوندى كه در عين اعتلا بر همه ، نزديك است و در عين نزديكى متعالى .\r\nتويى آن خداى يكتا ، كه هيچ خدايى جز تو نيست : خداوند شكوهمند بزرگ بزرگوار و شايان ستايش .\r\nتويى خداوندى كه هر چه آفريده‌اى نه از هيچ اصل و مايه آفريده‌اى ، و هر چه را نقش بسته‌اى بىهيچ نمونه‌اى نقش بسته‌اى ، و هر چه پديد آورده‌اى بىهيچ تقليدى پديد آورده‌اى .\r\nتويى كه هر چه به عرصهء وجود آورده‌اى به ميزان معين آورده‌اى و هر چيز آماده كرده‌اى و كارهاى عالم نيك سامان داده‌اى .\r\nتويى كه در آفرينش شريكى ياريت نكرده و در كارها به وزيريت\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nنياز نيفتاده و در كار تو را شاهد و ناظرى نبوده است .\r\nتويى كه چون اراده كنى حتمى است و هر چه تقدير كنى بر مقتضاى عدل است و هر چه حكم كنى از روى انصاف است .\r\nتويى كه در مكان نگنجى و سلطهء كس با سلطهء تو بر نيايد ، نه برهانت ناتوان كند و نه از گفتن وامانى .\r\nتويى كه هر چيز را شمار كرده‌اى و براى هر چيز مدت و زمانى معين قرار داده‌اى و هر چيز را به مقدار معلوم پديد آورده‌اى .\r\nتويى كه اوهام از درك ذات تو درمانند و افهام از چگونگى تو عاجز آيند و ديدگان جاى تو در نيابند .\r\nتويى كه به حدّى محدود نيستى و به صورتى تجسم نيافته‌اى و فرزندى نياورده‌اى كه خود از ديگرى زاده شده باشى .\r\nتويى كه تو را ضدى نيست كه به دشمنيت بر خيزد و همتايى نيست تا بر تو پيشى جويد و همانندى نه كه با تو دم برابرى زند .\r\nتويى كه آفرينش آغاز كردى و موجودات بيافريدى و احداث كردى و ابداع كردى و هر چه ساختى نيكو ساختى .\r\nبار خدايا ، منزهى تو . شگفتا چه بزرگ است شأن و منزلت تو ، چه بلند است مكانت و مقام تو و چه نيكو حق و باطل از يكديگر جدا ساخته‌اى .\r\nمنزهى تو ، اى خداوند مهربان ، چه فراوان است مهربانى تو ، اى خداوند رءوف ، چه عظيم است رأفت تو ، اى خداوند حكيم ، چه شگفت است دانايى تو .\r\nمنزهى تو ، اى پادشاه ، چه بسيار است قدرت تو ، اى بخشنده ، چه بىاندازه است توانگرى تو ، اى رفيع پايه ، چه والاست رفعت تو . تويى دارندهء شكوهمندى ، تويى دارندهء بزرگوارى ، تويى در خور سپاس و ستايش .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nمنزهى تو ، اى خداوندى كه دستت به نيكيها گشاده است . اگر هدايتى هست ، از جانب توست . هر كس از متاع اين جهانى يا ثواب آن - جهانى چيزى از تو خواهد ، بيابد .\r\nمنزهى تو ، اى خداوندى كه هر چه در عرصهء پهناور علم تو جاى دارد در برابرت خاضع است و هر چه فرود عرش توست در برابر عظمتت خاشع است و همهء آفريدگانت در برابرت سر تسليم فرو دارند .\r\nمنزهى تو ، نه به حواس ما در آيى ، نه به دست پسودن و لمس احساس شوى ، نه كس بر تو مكرى تواند كرد ، نه كس از تو چيزى پنهان تواند داشت ، نه كس تواند با تو راه خلاف پويد يا با تو منازعه كند يا بر تو چيره گردد يا با تو جدال كند يا بفريبدت يا بر تو كيدى انديشد .\r\nمنزهى تو اى خداوند ، راه تو راهى هموار است و فرمان تو طريق نيكبختى است . تو زنده‌اى و همه را به تو نياز است .\r\nمنزهى تو اى خداوند ، سخنت همه حكمت است و تقديرت حتم .\r\nچون اراده كنى ، به اجرا در آيد .\r\nمنزهى تو اى خداوند ، كس نيست كه مشيّت تو را باز گرداند و كلمات تو دگرگونى نپذيرد .\r\nمنزهى تو اى خداوند ، آثار قدرتت آشكار است . آفرينندهء آسمان‌هايى و خالق جانهايى .\r\nحمد باد تو را ، حمدى كه به دوام تو بر دوام ماند .\r\nحمد باد تو را ، حمدى كه تا نعمتت جاودانه است جاودانه ماند .\r\nحمد باد تو را ، حمدى در برابر احسانت ، حمدى كه به خشنوديت بيفزايد .\r\nحمد باد تو را ، با هر حمد گوى ديگر ، و شكر باد تو را ، شكرى كه شكر گزاران از اداى آن بازمانند .\r\nحمد باد تو را ، حمدى كه تنها تو را سزد و بدان جز به تو تقرب نتوان\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nجست .\r\nحمدى كه دوام نعمت پيشين را سبب شود و نعمتهاى تازه را دوام بخشد .\r\nحمدى كه با گذشت روزگاران مضاعف گردد و همواره و پى در پى روى در فزونى نهد .\r\nحمدى كه فرشتگان حسابگر از شمار آن در مانند و بر آنچه فرشتگان كاتب در لوح محفوظ ثبت كرده‌اند فزونى گيرد .\r\nحمدى كه همتراز عرش مجيد تو بود و با كرسى رفيع تو همسنگ باشد .\r\nحمدى كه ثوابش در نزد تو به كمال باشد و جزاى آن ، هر جزاى ديگر را مستغرق خود سازد .\r\nحمدى كه آشكارش عين نهانش بود و نهانش با صدق نيّت همراه .\r\nحمدى كه هيچ مخلوقى همانند آن تو را نستوده باشد و كس جز تو ارج آن نشناسد .\r\nحمدى كه هر جهد شمارگرانش را نياز به يارى افتد و هر كس آهنگ آن كند كه حق اداى آن به جاى آرد ، به تأييد تواش حاجت باشد .\r\nحمدى كه هر حمد ديگر را كه آفريده‌اى در خود گرد آورد و هر حمدى را كه زين پس بيافرينى در رشتهء انتظام كشد .\r\nحمدى كه هيچ حمدى به سخن تو نزديك‌تر از او نباشد و از سرايندهء آن ، حمد گوينده‌ترى نبود .\r\nحمدى كه به پاس كرم تو بر نعمتها بيفزايد و تو به پاس احسانت پى در پى بر آن بيفزايى .\r\nحمدى كه شايان عظمت ذات تو باشد و با عزت و جلال تو برابر شود .\r\nاى پروردگار من ، تحيّت و درود بفرست بر محمد و خاندان محمد ،\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nآن پيامبر برگزيدهء پسنديدهء گرامى مقرّب درگاهت ، برترين تحيات و درودهاى خود را ، و او را بركت ده سرشارترين بركات خود ، و رحمت خود بر او فرست ممتع‌ترين رحمتهايت را .\r\nاى پروردگار من ، تحيّت و درود بفرست بر محمد و خاندان او ، تحيت و درودى پاك كه هيچ تحيت و درودى پاك‌تر از آن نباشد ، تحيت و درودى فزاينده كه هيچ تحيت و درودى فزاينده‌تر از آن نبود ، تحيّت و درودى خشنود كننده كه برتر از آن تحيت و درودى صورت نبندد .\r\nاى پروردگار من ، تحيت و درود بفرست بر محمد و خاندان او ، تحيت و درودى كه خشنودش گرداند و بر خشنوديش بيفزايد ، تحيت و درودى كه تو را خشنود گرداند و خشنوديت از او فزونى گيرد ، تحيّت و درودى آن چنان كه جز آن را بر او نپسندى و جز او را شايان آن ندانى .\r\nاى پروردگار من ، تحيّت و درود بفرست بر محمد و خاندان او ، تحيت و درودى كه از غايت رضاى تو فراتر رود و به بقاى تو باقى ماند و آن سان كه كلمات تو را پايانى نيست پايان نپذيرد .\r\nاى پروردگار من ، تحيت و درود بفرست بر محمد و خاندان او ، تحيتى كه تحيات ملائكهء تو را و پيامبران تو و رسولان تو را و اهل طاعت تو را در يك رشته گرد آورد و درودهاى بندگان تو را از جن و انس و آنان كه دعوت تو را اجابت كرده‌اند ، در بر گيرد و تحيت و درود همهء اصناف آفريدگانت را در خود گرد آورد .\r\nاى پروردگار من ، تحيت و درود بفرست بر او و خاندانش ، تحيت و درودى كه بر هر درود و تحيتى كه زين پيش بوده يا ازين پس خواهد بود احاطه يابد . و بر او و خاندانش تحيت و درود بفرست ، تحيت و درودى كه در نزد تو و در نزد غير تو پسنديده آيد و با آن ، تحيّات و درودهايى بيافرينى كه آنچه پيش از اين درود و تحيت فرستاده‌ايم مضاعف گردد و با گذشت روزگاران بر آن بيفزايى و بيفزايى تا آنجا كه كس جز تو آنها را\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاحصا نتواند كرد .\r\nاى پروردگار من ، بر اهل بيت طيّبين او كه آنان را براى قيام به امر خود برگزيده‌اى و خازنان علم خود و حافظان دين خود و خلفاى خود بر روى زمين و حجتهاى خود بر بندگان قرار داده‌اى و آنان را به خواست خود از هر ناپاك پاك گردانيده‌اى و طريق رسيدن به مقام قرب خود و وصول به بهشت ساخته‌اى ، تحيّت و درود بفرست .\r\nاى پروردگار من ، بر محمد و خاندان او تحيّت و درود بفرست ، تحيت و درودى كه بدان بخشش و انعامت را در حق آنان فراوان گردانى و هر گونه عطاياى خود به ايشان به كمال رسانى و عوايد و فوايد فراوان نصيبشان سازى .\r\nاى پروردگار من ، بر محمد و خاندان او تحيت و درودى بفرست كه نه آغازش را حدّى باشد ، نه مدتش را پايانى و نهايتى .\r\nاى پروردگار من ، تحيت و درود بفرست بر ايشان ، تحيت و درودى همسنگ عرش عظيم خود و هر چه در فرود عرش جاى دارد ، لبالب آسمان‌ها و هر چه فراتر از آنهاست و به شمار زمينها و هر چه در زير آنهاست و هر چه بين آنهاست . تحيت و درودى كه تقرب تو را در پى داشته باشد و تو را و ايشان را خشنود گرداند . همواره و همانند اين‌ها تا ابد .\r\nبار خدايا ، در هر زمان دين خويش به امامى يارى بخشيده‌اى كه او را بر پاى داشته‌اى تا علم راهنماى بندگانت شود و در بلاد تو چراغ فروزان هدايت گردد و رشتهء پيمان او به رشتهء پيمان خود پيوسته‌اى و او را وسيلهء خشنودى خود ساخته‌اى و اطاعت او فريضه گردانيده‌اى و مردم را از سركشى در برابر او بر حذر داشته‌اى و فرمان داده‌اى كه به هر چه امر مىكند اطاعت كنند و از هر چه نهى مىكند باز ايستند و كس بر او پيشى نگيرد و كس از او واپس نماند و او نگهدار كسانى است كه\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nبه دو پناه مىبرند و كهف امان مؤمنان است و حلقهء اعتصام ايشان است و جلال و جلوهء جهانيان است .\r\nبار خدايا ، به ولىّ خود الهام نماى كه شكر نعمتى را كه به او ارزانى داشته‌اى به جاى آرد و ما را نيز الهام ده كه شكر نعمت هدايت او به جاى آريم و او را از جانب خود سلطه و توانايى ده و به آسانى راه پيروزى بر او بگشاى و به نيرومندترين اركان قدرت خود يارىاش فرماى و پشتش محكم و بازوانش توانا گردان و زير نظر مراقبت خويش قرار ده و در سايهء حفظ خود حفظش نماى و به ملائكهء خود يارىاش ده و به لشكر پيروزمند خود مددش رسان .\r\nاى خداوند ، كتاب خود ، حدود و شرايع خود و سنتهاى پيامبر خود را - صلواتك اللهم عليه و آله - به دو بر پاى دار و هر چه را ظالمان از معالم دينت ميرانيده‌اند به دو زنده دار و به دو زنگ ستم ستمكاران از آيين خويش بزداى و به دو دشواريها از راه خود دور گردان و به نيروى او كسانى را كه از راه تو منحرف شده‌اند از ميان بردار و آن كسان را كه صراط مستقيم تو را راه كج جلوه مىدهند نابود نماى .\r\nاى خداوند ، ولى و امام خود را براى دوستانت قلبى مهربان و نرم عطا كن و دست قدرت او بر دشمنانت گشوده گردان و رأفت و رحمت و عطوفت و محبتش را نصيب ما گردان و ما را از نيوشندگان و فرمانبرداران امر او قرار ده و چنان كن كه در راه رضاى او سعى كنيم و يارىاش نماييم و مدافع او در برابر دشمنش باشيم و اين سبب تقرب ما به تو و رسول تو - صلواتك عليه و آله - گردد .\r\nبار خدايا ، تحيت و درود بفرست دوستان ايشان را : آن اعتراف كنندگان به مقام و منزلت ايشان ، آن پيروى كنندگان راه ايشان ، آن پاى نهندگان به جاى پاى ايشان ، آن چنگ زنندگان به رشتهء آيين ايشان ، آن تمسك جويان به دوستى ايشان ، آن پذيرندگان پيشوايى ايشان ، آن\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nتسليم شوندگان به فرمان ايشان ، آن كوشندگان در طاعت ايشان ، آن منتظران دولت ايشان و آن چشم به راهان ظهور ايشان . تحيت و درودى مبارك پاكيزه ، فزاينده ، در هر بامداد و هر شبانگاه .\r\nاى خداوند ، بر ايشان سلام كن و بر ارواحشان . اعمالشان با تقوى توأم نماى و احوالشان به صلاح آور و توبه‌شان بپذير ، كه تو ، توبه پذيرنده و مهربانى ، تو بهترين آمرزندگانى . ما را به رحمت خود با آنان در دار السلام بهشت جاى ده ، اى مهربان‌ترين مهربانان .\r\nبار خدايا ، امروز روز عرفه است . روزى است كه آن را شريف و گرامى داشته‌اى و تعظيم و تجليل كرده‌اى . در اين روز رحمت خود پراكنده‌اى و بر مردمان به عفو خود منّت نهاده‌اى و عطاى خود در حق ايشان افزوده‌اى و بر بندگانت تفضّل فرموده‌اى .\r\nاى خداوند ، من آن بندهء توأم كه هم پيش از آفريدن او ، او را از نعمت خود برخوردار ساختى و هم پس از آن . او را در زمرهء كسانى آورده‌اى كه آنان را به دين خود راه نموده‌اى و به گزاردن حق خويش توفيق داده‌اى و اكنون چنگ در ريسمان استوار دوستى تو زده و تواش در حزب خود داخل كرده‌اى و راهش نموده‌اى كه با دوستانت دوستى ورزد و با دشمنانت دشمنى كند . سپس فرمانش دادى و او فرمان نبرد ، منعش كردى و به منع تو وقعى ننهاد ، از معصيت خود نهيش كردى فرمان تو خلاف كرد و مرتكب همان اعمالى شد كه از آن نهيش كرده بودى ، اما نه از روى عناد و گردنكشى ، بلكه هواى نفسش او را به اعمالى فرا خواند كه تو از آن دورش خواسته بودى و از آتش ترسانده بودى . دشمن تو و دشمن او - شيطان - بفريفتش تا در عين آگاهى از عذاب تو ، مرتكب معاصى شد . اكنون به عفو تو اميد بسته و به بخشايش تو مطمئن گشته است . با آن همه احسان كه تو در حق او كرده بودى از ديگر بندگانت سزاوارتر بود كه چنان نكند كه كرده بود .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nاى خداوند ، اين منم كه در برابر تو ايستاده‌ام ، خوار و ذليل و خاضع و خاشع و خائف و معترف به گناهان بزرگى كه بارش را بر دوش مىكشم و خطاهاى عظيمى كه مرتكب شده‌ام . در سايهء عفو تو خزيده‌ام و به جوار رحمت تو پناه جسته‌ام و به يقين مىدانم كه كسى مرا از تو زنهار نخواهد داد و كس مرا از كيفر تو در امان نخواهد داشت .\r\nبار خدايا ، اكنون كه به درگاهت روى نهاده‌ام ، تو نيز آن پرده كه بر گنهكاران مىكشى بر من نيز بكش و بر من ببخشاى آن بخشايش خود را كه به كسى ارزانى مىدارى كه خود را تسليم تو مىكند . بر من احسان كن ، آن سان كه در حق كسى كه آرزوى آمرزش تو دارد ، كه احسان تو هر چند سترگ بود در نظرت به چيزى نسنجد .\r\nبار خدايا ، براى من در اين روز نصيبى قرار ده كه از آن به خشنودى تو رسم و مرا از ثوابى كه پرستندگانت از آن بهره‌ور مىشوند تهيدست باز مگردان ، كه هر چند نتوانسته‌ام از اعمال نيك چيزى تقديم دارم ، آن سان كه ديگران تقديم داشته‌اند ، ولى توحيد تو و نفى اضداد و امثال از تو را تقديم داشته‌ام و از درهايى به نزد تو آمده‌ام كه تو خود فرموده‌اى كه از آن درها به سوى تو آيند و به درگاه تو به چيزى تقرب جسته‌ام كه تا به آن تقرب نجويند ، به تو تقرب نتوانند يافت . آنگاه از پى آن تقرب به درگاه تو توبه كرده‌ام ، در عين خوارى و فروتنى و حسن ظن به تو و اعتماد به رحمت تو ، و اميد به تو را كه اميدواران از آن نوميد نمىشوند شفيع خود گردانيده‌ام .\r\nاى خداوند ، دست سؤال پيش تو دراز كرده‌ام ، همانند موجود حقير ذليل بينواى فقير ترسانى ، زنهار خواه ، همراه با ترس و تضرع و پناه آوردن به تو و التجا به ذيل جلال تو ، نه از سر گردنكشى و چون متكبران به تكبر ، نه از روى اعتلا آن سان كه عبادت كننده را دلير سازد و نه از روى اتكا به شفاعت شافعان .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nاى خداوند ، من كمترين كمترانم و خوارترين خوارترانم ، همانند ذرّه‌اى يا حتى كمتر از آن . و اينك اى خداوندى كه در كيفر بدكاران شتاب نمىكنى و فرو رفتگان در ناز و نعمت را مهلت مىدهى و گنهكاران را به انعام خود عفو مىكنى و به فضل خويش از خطاكاران مهلت باز نمىگيرى ، من بدكارى هستم معترف و خطاكارى هستم لغزيده و به سر در آمده . دليرانه در برابر تو مرتكب گناه شده و به عمد معصيت تو كرده‌ام . من همانم كه اعمال ناپسند خود را از بندگان تو مستور داشته و در نزد تو آشكار ساخته‌ام . من همانم كه از بندگانت ترسان بوده ولى خود را از تو در امان ديده‌ام . من همانم كه از سطوت تو بيمناك نشده‌ام و از خشم تو ترسى به دل راه نداده‌ام . من بر خود جنايت كرده‌ام ، من گروگان بلاى خويشتنم ، من از شرم و حيا بهره‌اى چندان نبرده‌ام و من گرفتار رنجى ديرينه‌ام .\r\nبار خدايا ، تو را سوگند مىدهم به آن كه از ميان خلق او را برگزيده‌اى ، به آن كه او را براى خود پسنديده‌اى ، به آن كه از ميان آفريدگانت او را اختيار كرده‌اى ، به آن كه او را براى خود برگزيده‌اى ، به آن كه طاعت او را به طاعت خود پيوسته‌اى و معصيت او را معصيت خود دانسته‌اى و دوستىاش به دوستى خود قرين ساخته‌اى و دشمنىاش را دشمنى خود شمرده‌اى ، در اين روز مرا چونان كسانى كه از گناه بيزارى جسته‌اند و به تو پناه آورده‌اند و توبه كرده و به آمرزش تو پيوسته‌اند خلعت عفو و رحمت خود بپوشان .\r\nبار خدايا ، از هر چه پرستندگان و مقربان خود را نصيب مىدهى ، مرا نيز نصيب ده . مرا خاص خود گردان ، بدان گونه كه وفا كنندگان به عهد خود را و آنان را كه در عبادت تو خويشتن به رنج افكنده و در خشنودى تو كوشيده‌اند ، خاص خود مىگردانى . مرا به سبب قصور در بندگىات يا تجاوز از حد خويش و احكام تو ، مؤاخذت مفرماى .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبار خدايا ، چنان مباد كه مرا مهلت دهى تا به تدريج سزاوار كيفر شوم ، چونان كسى كه نعمت از من باز گرفت و چنان پنداشت كه هر خير و نيكى كه هست از جانب اوست ، تا آنجا كه تو را هم در نعمتى كه نصيب من شده بود شريك نساخت .\r\nاى خداوند ، مرا از خواب غافلان و ناهشيارى اسرافكاران و خواب آلودگى خذلان رسيدگان بيدار و آگاه ساز . دلم را به كارى بر گمار كه اطاعت كنندگان را بدان گماشته‌اى و متعبّدان را بدان واداشته‌اى و بندگان سهل انگار را بدان از عذاب رهايى بخشيده‌اى .\r\nبار خدايا ، مرا از هر چه از درگاه تو دور مىدارد ، يا ميان من و فيضى كه از سوى تو به من مىرسد حايل مىگردد ، يا از هر قصد كه نزد تو كنم باز مىدارد ، در پناه خود دار .\r\nاى خداوند ، آن راه خير را كه به سوى تو رهنمون است پيش پاى من هموار نماى . در رسيدن به نيكيها از آن راه كه خود فرموده‌اى ، سبقت را بر من آسان كن و تلاش براى دست يافتن به آنها را ، بدان گونه كه خود خواسته‌اى ، نصيب من فرما .\r\nمرا همراه كسانى كه وعدهء عذاب تو را سهل مىانگارند تباه مكن و با آنان كه آماج انتقام تو هستند هلاك منماى و با آن گروه كه از طريق تو منحرف مىشوند خرد و شكسته مكن . مرا از گردابهاى فتنه رهايى بخش و از تنگناهاى بلا وارهان و آن سان مهلتم مده كه به غفلت گرفتار آيم .\r\nاى خداوند ، ميان من و دشمنى كه گمراهم سازد و هواى نفسى كه هلاكم گرداند و زيانى كه مرا فرو گيرد ، حايل شو . از من همانند آن كس كه بر او خشم گرفته‌اى و از او خشنود نگرديده‌اى ، رويگردان مشو . مرا از خود مأيوس مساز . آن سان كه نوميدى از رحمتت بر من غلبه يابد .\r\nاى خداوند ، بدان حد به من مبخش كه تاب و توان آن را نداشته باشم\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nكه در زير بار محبت فراوان تو گرانبار شوم . و مرا از دست مهل چونان كسى كه ديگر در او اميد خيرى نبود و تو را با او كارى نباشد و بازگشتنش را فايدتى صورت نبندد . و مرا ميفكن چونان كسى كه از چشم عنايت تو افتاده است و خوارى و شوربختىاش فرا گرفته ، بل دستم را بگير تا چون افتادگان نيفتم و چون گمگشتگان نهراسم و چون فريب خوردگان نلغزم و در گرداب هلاك شوندگان سرنگون نشوم .\r\nبار خدايا ، مرا سلامت عطا كن و از آن بلا كه غلامان و كنيزان خود بدان مبتلا مىسازى رهايى بخش و به مقام كسى رسان كه مورد عنايت توست و نعمتش داده‌اى و از او خشنود بوده‌اى و عمرش داده‌اى و ستوده داشته‌اى و ميرانده‌اى و خوشبخت ساخته‌اى .\r\nبار خدايا ، طوق گردن من ساز دل بركندن مرا از هر چه حسناتم را بىارج مىسازد و بركاتم را از ميان مىبرد .\r\nبار خدايا ، شعار قلب من ساز انزجار از زشتيهاى گناهان و رسواييهاى معاصى را . مرا از كارهاى اخروى كه تو را خشنود مىگرداند به كارهاى دنيوى كه جز به مدد تو بدان دست نمىيابم مشغول منماى .\r\nخداوندا ، بركن از دل من محبت اين جهان سفله را كه راه مرا از دست يافتن به خيراتى كه در نزد توست مىبندد و چون خواهم كه به سوى تو آيم سدّ راه من مىشود و از تقرب به درگاه تو غافل مىگرداند .\r\nاى خداوند ، در دل من بياراى تنهايى در شبها و روزها را و مناجات با تو را . مرا عصمتى بخش كه به خشيت تو نزديك گرداند و از ارتكاب محارم دور دارد و از اسارت در چنگال گناهان بزرگ آزاد ساز .\r\nبار خدايا ، مرا از آلودگى معصيت و شوخگنى گناهان پاكيزه ساز و جامهء عافيت و تندرستى بر من افكن و در حلّه‌اى از نعم گستردهء خود بپوشان و احسان و بخشش خود پى در پى نصيب من گردان و به توفيق و\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nرهنمايى خويشم يارى نماى و چون آهنگ كارى شايسته كنم يا سخنى شايسته گويم يا عملى نيكو انجام دهم ، يارىام ده و مرا به نيرو و قوت خود وامگذار بى آنكه تو خود قوت و نيرويم بخشيده باشى .\r\nبار خدايا ، آن روز كه مرا براى ديدار خود از گور بر مىانگيزى ، خوارم مگردان و در نزد اولياى خود رسوايم مساز و ذكر خود از ياد من مبر و زبان شكر و سپاس خويش از من مگير ، بلكه در حالات سهو و بىخبرى ، آن هنگام كه جاهلان از سپاس نعمتهايت غافلند همواره شكر و سپاس خويش بر زبان من جارى فرماى و مرا الهام كن كه در برابر نعمتى كه مرا داده‌اى سپاست گويم و به آن خيرات كه مرا فرستاده‌اى معترف آيم .\r\nبار خدايا ، رغبت مرا به خود فراتر از رغبت هر رغبت كننده‌اى قرار ده و سپاس مرا فراتر از سپاس هر سپاس گوينده‌اى . به هنگام فقر كه دست نياز به سوى تو دراز مىكنم مرا وامگذار و بدان اعمال كه به جاى آورده‌ام و نه در خور مقام جلال تو بوده تباهم مكن و چون دشمنانت دست رد به روى من مزن ، كه من در برابر تو تسليمم و مىدانم كه حجت تو راست و تو به فضل و بخشايش سزاوارترى و در مقام احسان سود رساننده‌تر . تو سزاوارترى كه از تو بترسند . تو سزاوارترى كه از تو آمرزش خواهند . تو به عفو شايسته‌ترى تا به عقوبت كردن . تو به پوشيدن گناه نزديك‌ترى تا به افشا كردن .\r\nاى خداوند ، مرا به حياتى خوش و پاكيزه زنده بدار كه به هر چه خواهم برسد و به آنچه دوست مىدارم پايان يابد ، چندان كه دست به كارى نزنم كه تواش خوش نداشته باشى يا مرتكب كارى نشوم كه تو از آن نهى فرموده‌اى . از تو خواهم كه بميرانى مرا همانند آن كسان كه روشنايىشان در برابرشان و در سمت راستشان حركت مىكند . [ 2 
  ]\r\n\r\n\r\n","description":"","footnote":"\r\n[ 2 
  ] سورهء 57 - آيهء 12\r\n","page_name":" 331 ","page_number":331},
  {"content":"\r\n\r\nبار خدايا ، مرا در برابر خود ذليل گردان و در نزد بندگانت عزيز دار .\r\nچون با تو خلوت كنم ، فروتنيم بخش و در ميان بندگان خود سر فراز دار و از هر كس كه به منش نيازى نيست بىنياز گردان و هر چه بيشترم فقير و نيازمند درگاه خود ساز .\r\nاى خداوند ، مرا از شماتت دشمنان و نزول بلا و ذلت و رنج در پناه خود دار . از عيبها و خطاهاى من كه خود از آن آگاهى اغماض كن ، همانند كسى كه اگر حلمش مانع نمىآمد انتقام مىگرفت و اگر طريق مدارا نمىپيمود گناه را كيفر مىداد .\r\nبار خدايا ، هر گاه در اين جهان خواهى كه بر قومى فتنه‌اى يا ناسزايى وارد آورى ، مرا كه به تو پناه جسته‌ام از آن ميان رهايى ده و همچنان كه در اين جهانم در جايگاه رسوايان بر پاى نداشته‌اى در آن جهان نيز در جايگاه رسوايانم بر پاى مدار و در حق من نعمتهاى اين - جهانى با نعمتهاى آن جهانى و فوايد ديرينه با فوايد تازه توأم گردان و عمر مرا آن قدر دراز مكن كه به قساوت قلبم انجامد و بر سر من حادثه‌اى دردناك و سخت مفرست كه شكوه و آب و رنگ من از ميان ببرد و مرا به مقامى فرومايه كه قدر و منزلت من حقير گرداند يا به نقيصه‌اى كه بدان مقام و مرتبت خويش از كف بدهم گرفتار منماى .\r\nاى خداوند ، مرا چنان مترسان كه ترسم به نوميدى كشد و چنان مرا بيم مده كه وحشت بر سراسر قلبم چيره شود . چنان كن كه ترسم تنها از عذاب تو باشد و وحشتم از انذار و هشدار تو و دهشتم به هنگام تلاوت آيات كتاب تو .\r\nبار خدايا ، شبم را آباد دار : به بيدار ماندنم براى عبادت تو و شب - زنده‌داريم در تنهايى براى تو و بريدن از همگان و آرامش يافتن تنها به تو و آوردن حوايج به درگاه تو و اصرار در طلب براى رهاييم از آتش جهنم و زنهار دادنم از عذابى كه گنهكاران در آن گرفتارند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاى خداوند ، مرا در وادى عصيان سرگشته رها مكن و تا زنده‌ام در ورطه سهو و بىخبريم وامگذار و مرا به حالى ميفكن كه ديگران از من پند گيرند يا سبب عبرت همگان شوم يا كسى در من بنگرد و گمراه شود .\r\nو در زمرهء كسانى كه با آنان مكر ميكنى ، با من مكر مكن و ديگرى را به جاى من مگزين و نامم را به طومار گنهكاران مبر و تنم را در كشاكش گرفتاريهاى اين جهانى و عذابهاى آن جهانى ديگرگون منماى و مرا مضحكهء مردم قرار مده و مسخرهء درگاه خود مساز . چنان كن كه پيوسته در جست‌وجوى خشنودى تو باشم و در تلاش براى انتقامجويى از دشمنان تو .\r\nبار خدايا ، خنكى عفوت را ، حلاوت رحمتت را ، روح و ريحان و بهشت پر نعمتت را ارزانى من دار و از فضل خويش به من بچشان طعم فراغت را در گزاردن آنچه تو دوست مىدارى و طعم مجاهدت را در آنچه موجب تقرب به درگاه توست و مرا تحفه‌اى كرامند عطا كن .\r\nبار خدايا ، چنان كن كه در تجارتم سود برم و بىهيچ زيان باز گردم و خوف ايستادن و پاسخ گفتن در روز باز جست را در دل من افكن و به ديدار خود مشتاق فرماى و به توبه‌اى بىبازگشت كه پس از آن نه گناه خردم باقى ماند نه گناه بزرگ ، نه گناه آشكار و نه گناه پنهان ، توفيق ده .\r\nبيخ كينهء مؤمنان از سينهء من بركن . قلبم را با مردمان فروتن مهربان گردان . با من چنان باش كه با صالحان هستى . به زيور پرهيزگارانم بياراى . نام نيك من بر زبان آيندگان جارى گردان آوازهء من در ميان معاصران به نيكى بلند نماى و در روز رستاخيز مرا در زمرهء آنان كه با پيامبر تو مهاجرت كردند در آور .\r\nبار خدايا ، مرا فراخى نعمت ده به حد كمال و كرامتهاى آن از پى يكديگر به من ارزانى دار . دستان من از عطاى خود پر كن و مواهب كرامند خويش به سوى من روان دار . مرا در بهشتى كه براى\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nبرگزيدگان خويش آراسته‌اى ، در جوار اولياى پاك خود جاى ده .\r\nتشريف عطاى خويش بر من بپوشان و در منازلى كه براى دوستانت مهيا ساخته‌اى مكان ده . براى من مكانى مطمئن كه در آن آرام گيرم و جايى كه در آن مسكن گزينم و دلم شاد شود ، برگزين . اى خداوند ، كيفر مرا با گناهان بزرگى كه مرتكب شده‌ام برابر منماى و در آن روز كه اسرار آشكار مىشود هلاكم مكن . هر شك و شبهتى از دلم بزداى . از دروازه‌هاى رحمت راه من به حق بگشاى . سهم مرا از مواهب نعم خود افزون فرماى و از سر افضال خويش نصيبم را از احسان و بخشش خود فراوان گردان .\r\nبار خدايا ، دلم را به آنچه در نزد توست آرام و مطمئن نماى و همهء قصد مرا ويژهء اعمالى ساز كه رضاى تو در آن باشد و مرا به كارى برگمار كه خاصان درگاهت را بر آن مىگمارى . چون خردها به غفلت افتند ، تو دل مرا به آب طاعت خويش سيراب فرماى و توانگرى و عفت و آسايش و بىگزندى و تندرستى و فراخى در روزى و آرامش و عافيت را همه يك جا نصيب من گردان . حسنات مرا با معصيتى كه به آن آميخته گردد تباه منماى . خلوتهايم را به خيالات ناپسندى كه براى آزمايش بر دل من مىفرستى بر هم مزن . آبروى مرا حفظ كن كه چيزى از مردم زمانه نخواهم و مرا از خواهش فاسقان باز دار . پشتيبان ستمگرانم قرار مده و مرا از همدلى و همدستى با آنان در محو كتاب خود در امان دار . محافظتم كن ، آن سان كه خود ندانم و از هر بد در امان باشم . درهاى توبه و رحمت و رأفت و رزق فراوان خود به رويم بگشاى ، كه من از روى آورندگان به درگاه توام . بار خدايا ، نعمتت را بر من تمام كن ، كه تو بهترين نعمت دهندگانى . براى خشنودى خود ، باقى عمر مرا در حج و عمره سپرى ساز ، اى پروردگار جهانيان . و صلى الله على محمد و آله الطيّبين الطاهرين ، و السلام عليه و عليهم ابد الآبدين .\r\n\r\n","description":"","footnote":"","page_name":" 334 ","page_number":334},
  {"content":"\r\n . \r\n","description":"","footnote":"","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n . \r\n","description":"","footnote":"","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n . \r\n","description":"","footnote":"","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n\r\n\r\nنيايش چهل و هشتم [ 1 
  ]\r\nبار خدايا ، امروز روزى مبارك است و خجسته و مسلمانان در اقطار\r\n\r\n\r\n","description":"","footnote":"\r\n[ 1 
  ] دعاى آن حضرت است در روز عيد قربان و روز جمعه .\r\n","page_name":" 341 ","page_number":341},
  {"content":"\r\n\r\nزمين تو گردهم آمده‌اند . برخى سائلان آمرزش تواند ، برخى طالبان نعمت تو ، جمعى با دلى پر شوق و اميد و جمعى ترسان و لرزان و تو در نيازمنديشان مىنگرى . پس ، از تو مىخواهم به جود و كرمت و آسان بودن خواهش من در نزد تو كه بر محمد و خاندان او درود فرستى .\r\nاى خداوند ما ، اى پروردگار ما ، از آن توست پادشاهى و خاصّ توست حمد و سپاس . هيچ خدايى جز تو نيست . تويى خداوند بردبار كريم مهربان بخشندهء صاحب جلالت و اكرام . تويى آفريدگار آسمان‌ها و زمين . از تو مىخواهم كه هر گاه ميان بندگان مؤمن خود خيرى يا عافيتى يا بركتى يا هدايتى تقسيم كنى ، يا توفيق طاعتشان نصيب فرمايى ، يا برايشان منّت نهى و به عملى نيك به سوى خود هدايتشان كنى ، يا درجات و مراتبشان در نزد خود بر افرازى يا خيرى از خيرات دنيا و آخرت ارزانيشان مىدارى ، در حظّ و نصيب من از آن بيفزايى .\r\nبار خدايا ، از آن توست پادشاهى و خاص توست حمد و سپاس . هيچ خدايى جز تو نيست . از تو مىخواهم كه بر محمد بندهء خود و رسول خود و حبيب خود و برگزيدهء خود از ميان آفريدگانت و بر خاندان محمد ، آن نيكان و پاكان و برگزيدگان ، درود فرستى ، درودى كه جز تو كسى را ياراى شمار كردنش نباشد ، و ما را در گروه بندگان صالح و مؤمنت كه در اين روز تو را مىخوانند در آورى - اى پروردگار جهانيان - و ما و ايشان را بيامرزى ، كه تو بر هر كار توانايى .\r\nبار خدايا ، حاجت به تو آورده‌ام و امروز بار فقر و فاقه و مسكنت خويش بر دوش كشيده بر درگاه تو فرود آمده‌ام ، در حالى كه اعتمادم به آمرزش و رحمت تو بيشتر از اعتمادم به عمل خويش است ، زيرا عرصهء مغفرت و رحمت تو پهناورتر از گناهان من است . پس بر محمد و آل او درود بفرست و روا گردان هر نيازى كه مراست ، كه تو بر آن\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nتوانايى و اين بس بر تو آسان است و من فقير درگاه توام و تو از من بىنيازى ، زيرا هر خير كه ديده‌ام تنها از تو ديده‌ام و هر حادثهء بد كه از من دور شده تنها تو دور كرده‌اى و در امور اين جهانى و آن جهانى جز به تو اميد ندارم .\r\nاى خداوند ، هر كس ساز سفر كند و مهيا شود و كمر بندد و آهنگ كند كه به اميد صلات و عطايا و به چنگ آوردن مال و منال به درگاه مخلوقى رود ، اى مولاى من ، من ساز سفر مىكنم و مهيا مىشوم و كمر مىبندم ، و آهنگ مىكنم به سوى تو ، به اميد عفو تو ، به اميد صلات و عطاياى تو و به طلب بخشش و احسان تو .\r\nبار خدايا ، بر محمد و خاندانش درود بفرست و امروز مرا از اميدم نوميد مكن ، اى خداوندى كه شوخ چشمى سائلان تو را از عطا باز نمىدارد و از عطايت نمىكاهد ، كه من به اتكاى عمل صالح خود به نزد تو نيامده‌ام و به شفاعت هيچ مخلوقى ، جز شفاعت محمد و اهل بيت او - عليه و عليهم سلامك - اميد نبسته‌ام . اى خداوند ، به درگاه تو آمده‌ام در حالى كه به جرم خود و ستمى كه در حق خود روا داشته‌ام اقرار مىكنم . آمده‌ام در حالى كه به عفو عظيم تو اميد بسته‌ام كه بدان خطاكاران را مىبخشايى . هر چند كه آنان مدتى دراز سرگرم گناه و تباهكارى بوده‌اند ، باز هم رحمت و مغفرت خويش از آنان دريغ نمىدارى .\r\nاى خداوندى كه درياى رحمتت پهناور است و عرصهء عفو و بخشايشت عظيم است ، اى خداى بزرگ ، اى خداى بزرگ ، اى خداى بخشنده ، اى خداى بخشنده ، بر محمد و خاندانش درود بفرست و رحمت خود نصيب من كن و به فضل خود بر من مهربان باش و آمرزش خويش بهرهء من ساز .\r\nبار خدايا ، اين جايگاه ، جاى خلفاى تو و برگزيدگان توست . ولى\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nجايگاه رفيع امينان تو را كه آنان را بدان اختصاص داده‌اى ديگران بربودند . و اين تقدير توست و فرمان تو مغلوب نمىشود و از تدبير محتومت ، به هر گونه كه بخواهى و هر جا كه بخواهى ، كس را ياراى تجاوز نيست و تو به هر كارى كه كنى داناترى و در آفرينش و ارادهء خود متهم نيستى . پس برگزيدگان و خلفاى تو مغلوب و مقهور شدند و حقّشان از كف بشد . اكنون مىنگرند كه احكامت دگرگون شده و كتابت به يك سو افتاده و فرايض تو نه به روش تو به جاى آورده مىشود و سنتهاى پيامبرت متروك مانده است .\r\nبار خدايا ، لعنت كن دشمنان ايشان را از اولين و آخرين ، و لعنت كن هر كس را كه به اعمال آنان رضا مىدهد و لعنت كن اتباع و پيروان ايشان را .\r\nبار خدايا ، بر محمد و خاندانش درود بفرست ، كه تويى خداوند ستودهء صاحب مجد و عظمت . و آن سان كه به اصفياى خود إبراهيم و آل إبراهيم درود فرستادى ، بركات و تحيّات خويش بر محمد و آل محمد ارزانى دار . و در گشايش و آسايش و يارى كردن و تسلط بخشيدن و تأييدشان تعجيل فرما .\r\nبار خدايا ، مرا از كسانى قرار ده كه تو را به يكتايى مىپرستند و به تو ايمان آورده‌اند و پيامبرت را تصديق كرده‌اند و امامان را به پيشوايى پذيرفته‌اند امامانى كه اطاعتشان را فريضه ساخته‌اى و ايمان به تو و تصديق به رسول تو به دست ايشان اجرا مىشود . آمين رب العالمين .\r\nاى خداوند ، غضب تو را جز حلم تو فرو نمىنشاند و سخط تو را جز عفو تو باز نمىگرداند و در برابر عقاب تو جز رحمتت پناهگاهى نيست .\r\nو مرا جز تضرع به درگاه تو و زارى در برابر تو هيچ چيز از عذابت نمىرهاند . پس بر محمد و آل محمد درود بفرست و اى خداى من ، بدان قدرت كه تو راست و مردگان را بدان حيات مىبخشى و بلاد مرده را\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nزنده مىكنى ، در كار من گشايشى پديد آور .\r\nاى خداى من ، مرا به اندوه هلاك مكن تا دعايم را اجابت كنى و آگاهم سازى كه دعايم را اجابت كرده‌اى ، و تا زنده‌ام طعم عافيت را به من بچشان و مرا دشمنكام مگردان و خصم مرا بر گردن من سوار مكن و بر من مسلطش منماى .\r\nبار خدايا ، اگر توام بر فرازى ، چه كسى را ياراست كه به پستم آورد و اگر به پستم آورى ، چه كسى را توان بر افراختن من باشد . اگر گراميم دارى ، چه كسى خوارم تواند ساخت و اگر خوارم دارى ، چه كسى گراميم تواند داشت . اگر عذابم كنى چه كسى بر من رحمت آورد و اگر هلاكم كنى ، چه كسى به دفاع از بنده‌ات در برابر تو ياراى ايستادنش باشد ، يا تو را از كار او پرسد . دانسته‌ام كه در حكم ستم روا ندارى و در انتقام شتاب نكنى . زيرا كسى در كارى شتاب كند كه مىترسد از كفش برود و كسى ستم كند كه ضعيف و ناتوان باشد . و تو اى خداى من ، بس برتر از اين‌هايى ، برتريى بس عظيم .\r\nبار خدايا ، بر محمد و آل محمد درود بفرست و مرا هدف تير بلا مگردان و آماج خشم و سخط خود مساز . مهلتم ده و از اندوهم برهان و از لغزشها و خطاهايم در گذر و به بلايى پس از بلاى ديگر مبتلا مكن ، كه تو خود ناتوانى مرا و بيچارگى مرا و تضرع و زارى مرا به درگاه خود ، مىبينى .\r\nبار خدايا ، امروز از خشم تو به تو پناه مىجويم ، پس بر محمد و خاندانش درود بفرست و مرا پناه ده .\r\nامروز از سخط تو به زينهار تو مىآيم ، پس بر محمد و خاندانش درود بفرست و مرا زينهار ده .\r\nاز تو خواهم كه مرا از عذاب خود در امان دارى ، پس بر محمد و خاندانش درود بفرست و مرا امان ده .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاز تو خواهم كه راهنماى من باشى ، پس بر محمد و خاندانش درود بفرست و مرا راه نماى .\r\nاز تو خواهم كه ياور من باشى ، پس بر محمد و خاندانش درود بفرست و مرا يارى كن .\r\nاز تو خواهم كه بر من رحمت آورى ، پس بر محمد و خاندانش درود بفرست و بر من رحمت آور .\r\nاز تو خواهم كه مرا كفايت كنى ، پس بر محمد و خاندانش درود بفرست و مرا كفايت كن .\r\nاز تو خواهم كه مرا روزى دهى ، پس بر محمد و خاندانش درود بفرست و مرا روزى ده .\r\nاز خواهم كه مرا مدد فرمايى ، پس بر محمد و خاندانش درود بفرست و مرا مدد فرماى .\r\nاز تو خواهم كه گناهان گذشتهء مرا بيامرزى ، پس بر محمد و خاندانش درود بفرست و مرا بيامرز .\r\nاز تو خواهم كه مرا از گناه مصون دارى ، پس بر محمد و خاندانش درود بفرست و مرا از گناه مصون دار ، كه اگر مشيّت تو باشد ، هرگز به كارى كه تواش نپسندى باز نگردم .\r\nاى پروردگار من ، پروردگار من ، اى خداى مهربان ، اى خداى بخشنده ، اى صاحب جلالت و بزرگوارى ، بر محمد و خاندان او درود بفرست و همهء آنچه را از تو خواسته‌ام و از تو طلبيده‌ام و براى آن روى به تو آورده‌ام اجابت كن . آن را براى من بخواه و مقدّر كن و حكم كن و روا دار . و خير مرا قرار ده در آنچه از خواسته‌هايم بر مىآورى و مرا در آن بركت ده و بدان بر من تفضل نماى و در آنچه مرا عطا مىكنى نيكبختم\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nگردان و براى من در فضل و احسان خود بيفزاى ، كه تو توانگر و بخشاينده‌اى ، و آن را به خير و نعمت آخرتم بپيوند ، يا ارحم الراحمين . [ 2 
  ]\r\n\r\n\r\n","description":"","footnote":"\r\n[ 2 
  ] پس از پايان دعا هر چه در نظر دارى از خدا بخواه و هزار بار صلوات بفرست كه آن حضرت عليه السلام خود اين چنين مىكرده است .\r\n","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n . \r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n . \r\n","description":"","footnote":"","page_name":" 351 ","page_number":351},
  {"content":"\r\n\r\n\r\nنيايش چهل و نهم [ 1 
  ]\r\nاى خداى من ، تو مرا هدايت كردى و من به لهو و غفلت روى آوردم .\r\nپندم دادى و من سخت دلى نمودم . نعمتهاى نيكويم دادى و من نافرمانى كردم . آنگاه آنچه مرا از آن منع كرده بودى به من شناسانيدى و من شناختم و آمرزش طلبيدم و تو گناه من بخشيدى . زان سپس من بار ديگر به گناه بازگشتم و تو اغماض كردى . پس حمد باد تو را اى خداوند من .\r\nخود را در واديهاى هلاكت در افكندم و به دره‌هاى تلف در آمدم و در آن احوال ، با سطوت و قهر تو ، با عذابها و عقوبتهاى تو روياروى شدم .\r\nبار خدايا ، رهتوشهء من براى رسيدن به تو ، اعتقاد من به يكتايى توست و دستاويز من اينكه هيچ چيز در خدايى با تو شريك نساخته‌ام و كسى را جز تو به خدايى نگرفته‌ام و اينك خود در تو گريخته‌ام ، زيرا خطاكاران را جز تو فرارگاهى نيست و براى پناهنده‌اى كه بهرهء خويش تباه كرده است جز تو پناهگاهى نيست .\r\nبار خدايا ، چه بسا دشمنى كه شمشير عداوت آخت و بر من تاخت و براى كشتن من خنجر خويش تيز كرد و با دم برندهء آن آهنگ جان من نمود و زهر كشنده به آب من بياميخت و خدنگ جان شكار خويش در كمان نهاد و مرا نشانه گرفت و چون پاسبانان همواره بيدار ، ديده از من بر نمىگرفت و در دل داشت كه مرا گزندى سخت رساند و شرنگ كينهء خويش به كامم ريزد . آنگاه اى خداوند من ، ديدى كه چسان از تحمل\r\n\r\n\r\n","description":"","footnote":"\r\n[ 1 
  ] دعاى آن حضرت است در دور ساختن مكر دشمنان و بازگرداندن قهر ايشان .\r\n","page_name":" 352 ","page_number":352},
  {"content":"\r\n\r\nرنجها ناتوانم و چسان از انتقام كسى كه با منش آهنگ قتال است عاجزم و در ميان آن همه دشمنان چسان تنهايم و دشمن چسان در كمين نشسته تا از طريقى كه انديشهء مرا بدان راه نيست گرفتار گرداند .\r\nبار خدايا ، در چنين حالتى تو به ياريم آغاز كردى و به نيروى خود پشت مرا محكم ساختى و شمشير قهرش را كند نمودى و با آن همه ياران كه او را بودند تنهايش گذاشتى و مرا بر او غلبه دادى و آن تير كه به قصد هلاك من در كمان نهاده بود بر او باز گردانيدى . پس بى آنكه آتش خشمش فرو نشسته باشد يا عطش انتقامش تسكين يافته باشد ، هزيمتش دادى و او از سر خشم سر انگشتان خويش مىگزيد و مىگريخت ، بىآنكه يارانش وعده‌هايى را كه داده بودند به جاى آرند .\r\nاى خداوند من ، چه بسا دشمن ستمگر كه با مكايد خويش مرا بيازرد و دامهاى خود بر سر راه من تعبيه كرد و مرا زير نظر خود گرفت و چونان درنده‌اى كه در كمين شكار گريختهء خود بنشيند در كمين من نشست تا مگر فرصت حمله‌اش به دست افتد و در همان حال كه با گشاده رويى چاپلوسى مىكرد با نگاه خشم آلودش در من .\r\nمىنگريست .\r\nاى خداوند كه متبارك و متعالى هستى ، چون خبث باطنش و قبح نهانش را ديدى ، او را در همان گودال كه براى در دام افكندن من كنده بود به سر در انداختى و در عمق گودالش سرنگون ساختى و او پس از آن همه سركشى ، ذليل و سركوفته گرديد و در همان دامى گرفتار آمد كه مرا گرفتار آن مىخواست . اگر نه رحمت تو بود ، نزديك بود كه هر چه او را بر سر آمد مرا بر سر آيد .\r\nاى خداى من ، بسا حسود مردى كه بر نعمت من رشك برد و غصه راه گلويش بگرفت و خشم چون استخوانى حلقومش بيازرد و با نيش زبان خود مرا آزار داد و به هر عيب كه در خود داشت مرا تهمت بر نهاد و\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nآبروى مرا آماج تيرهاى بهتان خود ساخت و صفاتى را كه خود بدان موصوف بود بر من بست و به كيد و نيرنگ خويش مرا خشمگين ساخت و با حربهء مكر خود بر من حمله كرد .\r\nپس اى پروردگار من ، تو را ندا دادم و به درگاه تو استغاثه كردم .\r\nاميدم چنان بود كه دعاى مرا به زودى اجابت كنى و نيك مىدانستم كه آن كس كه در سايهء امن تو پناه جويد هرگز ستم نبيند و آن كه به پناهگاه نصرت تو در آيد از كس نهراسد . پس تو مرا به قدرت خويش از آسيب او نگه داشتى .\r\nاى خداوند ، چه بسيار ابرهاى بلا كه بر سر من خيمه زده بود و تو آنها را پراكنده ساختى و چه بسا ابرهاى آبستن از نعمت خود بر سر من فرستادى تا بر من ببارند و چه بسا جويباران رحمت كه براى سيراب كردن من جارى كردى و چه بسا جامه‌هاى عافيت كه بر تن من پوشيدى و چه بسا چشمان حوادث را كه بر دوختى و چه بسا حجابهاى غم و اندوه كه به يك سو زدى و حسن ظن مرا صورت حقيقت دادى . چه بسا به جاى فقر و نيازمندى ، توانگرى و بىنيازى بخشيدى . چه بسا به سر در افتاده بودم و تو مرا بر پاى داشتى و چه بسا مسكنت و بيچارگى كه به يكبارگى از ميان برداشتى .\r\nبار خدايا ، همهء اين‌ها انعام و احسان تو بود و حال آنكه من همچنان در نافرمانى تو غوطه‌ور بودم ، ولى نه بدكرداريهاى من تو را از احسان خويش بازداشت و نه احسان و تفضل تو مرا از ارتكاب اعمالى كه تو را به خشم آورد . آرى ، تو هر چه كنى كس را ياراى بازخواست تو نيست .\r\nاى خداوند ، از تو خواسته شد ، عطا كردى . بىدرخواست ، دهش آغاز كردى . چون خواستار فضل و احسانت شدند ، در بخشش سخاوت ورزيدى . زيرا اى مولاى من ، جز احسان و تفضّل و نيكى و انعام را بر خود نپسنديدى و من جز ارتكاب محرمات و تجاوز از حدود تو\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nو غفلت از هشدارهاى تو به جاى نياوردم . پس حمد باد تو را اى خداوند من ، كه تو آن مقتدرى هستى كه مغلوب نمىگردى و بنده‌ات را مهلت مىدهى و در كيفر او شتاب نمىكنى .\r\nبار خدايا ، در اينجا كسى ايستاده كه به فراوانى نعمتت اعتراف مىكند ولى نعمتهاى تو را با خطا و تقصير خود پاسخ مىگويد . جاى كسى است كه خود به تباهى خود گواهى مىدهد .\r\nاى خداوند من ، به تو تقرب مىجويم به مقام رفيع محمد و طريقت درخشان على و به وسيلهء آن دو به تو روى مىآورم كه مرا از شرّ آنچه از آن به تو پناه آورده‌ام پناه دهى ، كه بر آوردن اين نياز با وجود توانگريت تو را به تنگنا نيفكند و با وجود قدرتت به رنج نيندازد ، كه تو بر هر كارى توانايى .\r\nاى خداوند من ، به من ارزانى دار رحمت و دوام توفيق خود را تا آن را چون نردبامى گيرم و به مقام خشنوديت عروج كنم و از عذاب تو ايمنى گزينم . يا ارحم الراحمين .\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n . \r\n","description":"","footnote":"","page_name":" 357 ","page_number":357},
  {"content":"\r\n\r\n\r\nنيايش پنجاهم [ 1 
  ]\r\nاى خداوند ، مرا درست اندام و كامل آفريدى و در خردى بپروردى و به كفايت روزىام دادى .\r\nاى خداوند ، در كتابى كه نازل كرده‌اى و بندگانت را به آن بشارت داده‌اى ، يافته‌ام كه گفته‌اى : « بگو اى بندگان من كه بر زيان خويش اسراف كرده‌ايد ، از رحمت خداوند مأيوس مشويد ، زيرا خدا همهء گناهان را مىآمرزد . » [ 2 
  ] و تو خود دانى و بهتر از من دانى كه چه گناهانى از من سر زده است و از آن همه گناهان كه براى من در طومار تو ثبت شده ، چه رسوايى عظيمى است مرا . و اگر به عفو تو كه همه كس و همه چيز را در بر مىگيرد اميدم نبود ، از دست مىرفتم . اگر كسى را ياراى آن بود كه از پروردگارش بگريزد ، من از هر كس ديگر سزاوارتر مىبودم كه از تو بگريزم . بار خدايا ، تويى كه در آسمان و زمين هيچ رازى بر تو پوشيده نيست و آن را در روز رستاخيز آشكار مىكنى و در آن روز نه به جزا دهنده‌اى نيازت هست و نه به حسابگرى .\r\nبار خدايا ، اگر بگريزم ، مرا طلب كنى و مرا در خواهى يافت . پس اينك در برابر تو خاضع و ذليل و سر افكنده ايستاده‌ام . اگر عذابم كنى ، شايستهء آنم و اين - اى پروردگار من - از سوى تو عدل است . و اگر عفو كنى ، از دير باز مشمول عفو تو بوده‌ام و تو جامهء عافيت خود بر پيكر من پوشيدى .\r\nبار خدايا ، تو را سوگند مىدهم به نامهاى نهانيت ، نامهايى كه جز تو كس آنها را نداند ، و به شكوه و جلالت كه در پس پرده‌هاى عزّت پوشيده شده كه بر اين جان بىتاب و اين مشت استخوان ناتوان رحمت آورى :\r\n\r\n\r\n","description":"","footnote":"\r\n[ 1 
  ] دعاى آن حضرت است در خوف از خداى تعالى .\r\n[ 2 
  ] سورهء 39 - آيهء 53\r\n","page_name":" 358 ","page_number":358},
  {"content":"\r\n\r\nكسى كه طاقت تاب آفتابت را ندارد . پس چسان طاقت تاب آتش دوزخت را داشته باشد . كسى كه تحمل بانگ رعد تواش نيست .\r\nچگونه تحمل بانگ قهر تواش باشد .\r\nاى خداوند ، بر من رحم كن ، كه من مردى حقيرم و كم ارج . عذاب كردن من به قدر ذره‌اى هم به عظمت پادشاهيت نخواهد افزود و اگر مىدانستم كه عذاب من به عظمت پادشاهيت خواهد افزود ، از تو مىخواستم كه مرا به تحمل آن شكيبايى دهى و خود خواهان آن زيادت مىبودم . ولى نه اى خداوند ، قدرت بيشتر و پادشاهى تو گسترده‌تر از آن است كه فرمانبردارى فرمانبرداران بر آن بيفزايد يا نافرمانى نافرمانان از آن بكاهد .\r\nبر من رحمت آور اى مهربان‌ترين مهربانان . از گناه من در گذر اى صاحب جلالت و اكرام . توبهء من بپذير كه تو توبه پذيرنده و مهربانى .\r\n\r\n","description":"","footnote":"","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n . \r\n","description":"","footnote":"","page_name":" 361 ","page_number":361},
  {"content":"\r\n . \r\n","description":"","footnote":"","page_name":" 362 ","page_number":362},
  {"content":"\r\n\r\n\r\nنيايش پنجاه و يكم [ 1 
  ]\r\nاى خداوند من ، حمد مىگويم تو را - و تو سزاوار حمدى - حمد مىگويم تو را به سبب نيكيهايت كه در حق من روا داشتى و به سبب نعمتهاى فراوانت كه به من ارزانى فرمودى و عطاياى بسيارت كه مرا بدان نواختى و رحمت و بخشايش و نعمتت كه مرا بر ديگران برترى نهادى و به من دادى . دربارهء من نيكيها كرده‌اى و مرا نعمتها داده‌اى كه زبان از سپاس آن عاجز است . و اگر احسان تو و نعم بىشمارت نمىبود ، هرگز نمىتوانستم بهرهء خويش فراچنگ آرم و به اصلاح نفس خود پردازم . ولى تو پيش از آنكه خواستار احسانت شوم ، مرا غرقهء احسان خود ساختى و در همهء كارهايم مرا از ديگران بىنيازى بخشيدى و بلا از من بگردانيدى و قضاى سهمگين از من بازداشتى .\r\nبار خدايا ، چه بلاهاى رنج آور كه از من بگردانيده‌اى و چه نعمتهاى فراوان كه مرا بدان شادمان ساخته‌اى و چه احسان‌هاى بزرگوارانه كه در حق من نموده‌اى .\r\nبار خدايا ، تويى كه به هنگام بيچارگى دعاى من اجابت كردى و چون به خطا و لغزشى گرفتار آمدم از من در گذشتى و حق مرا از دشمنان بگرفتى .\r\n\r\n\r\n","description":"","footnote":"\r\n[ 1 
  ] دعاى آن حضرت است در تضرع و اظهار فروتنى .\r\n","page_name":" 363 ","page_number":363},
  {"content":"\r\n\r\nاى خداوند ، هر گاه كه از تو درخواستى نموده‌ام بخيلت نيافته‌ام و هر زمان كه آهنگ تو كرده‌ام گرفته‌ات نديده‌ام ، بل چنانت يافته‌ام كه دعاى مرا مىشنوى و آنچه خواسته‌ام عطا مىكنى و در هر كار كه هستم و در هر زمان كه هستم ديده‌ام كه نعمت بسيارت بر من روان است . از اين روست كه در نزد من ستوده‌اى و احسانت بس نيكوست .\r\nاى خداوند ، جان من و زبان من و عقل من ، حمد و سپاس تو گويند ، حمدى به كمال رسيده ، حمدى به حقيقت شكر نايل آمده ، حمدى تا غايت خشنوديت فرا رفته . پس مرا از خشم خود در امان دار .\r\nاى پناهگاه من هنگامى كه يافتن راههاى رهايى براى من دشوار مىشود ، اى عفو كننده از خطا ، اگر تو بر گناه من پرده نيفكنده بودى ، من از رسوايان مىبودم . اى خداوندى كه به يارى خويش مرا توانايى بخشيده‌اى ، اگر يارى تو نبود من از مغلوبان مىبودم . اى خداوندى كه پادشاهان در برابر تو يوغ مذلت بر گردن نهاده‌اند و از سطوت تو بيمناكند . اى خداوندى كه سزاوار آنى كه از تو بترسند ، اى خداوندى كه نامهاى نيكو از آن توست ، از تو مىخواهم كه مرا عفو كنى و بيامرزى ، كه من بىگناه نيستم كه عذرى اقامه كنم و نيرومند نيستم كه هواى غلبه‌ام در سر باشد و گريزگاهى ندارم كه بدان در گريزم .\r\nاز تو خواهم كه خطاهايم ببخشايى و از آن گناهان كه مرا گرفتار خود ساخته و گرد من فرا گرفته و به هلاكتم نزديك كرده ، پوزش مىخواهم . از آن گناهان در تو مىگريزم - اى پروردگار من - و توبه مىكنم ، توبهء من بپذير . به تو پناه مىجويم ، پناهم ده . از تو زنهار مىطلبم ، خوارم فرو مگذار . دست سؤال پيش تو دراز كرده‌ام ، محرومم مكن . به رشتهء رحمت تو چنگ زده‌ام ، رهايم مكن . تو را مىخوانم ، نوميدم باز مگردان .\r\nاى پروردگار من ، تو را مىخوانم ، در حالى كه مسكينم ، زار و نزارم ،\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nترسان و هراسان و بيمناكم ، فقيرم و به تو محتاجم .\r\nاى خداى من ، به تو شكايت مىكنم ناتوانيم را ، كه نمىتوانم به آن وعده‌اى كه به اولياى خود داده‌اى بشتابم و نمىتوانم از آنچه دشمنانت را از آن ترسانده‌اى دورى جويم . به تو شكايت مىآورم از فراوانى غم و اندوهم و وسوسهء نفسم .\r\nخدايا ، به سبب آنچه در باطنم مىگذرد ، مرا رسوا نساخته‌اى و به سبب گناهانم هلاك نكرده‌اى . تو را مىخوانم و تو پاسخم مىدهى ، هر چند به هنگامى كه مرا مىخوانى من در پاسخ تو درنگ مىكنم . هر نيازم كه باشد ، از تواش مىخواهم و هر جا كه باشم ، راز دل خود به تو مىسپارم . جز تو كسى را نمىخوانم ، جز تو به كسى اميد ندارم . لبيك لبيك . هر كس به تو شكايت آورد ، مىشنوى . هر كس بر تو توكل كند ، به دو روى مىكنى . هر كس را كه چنگ در ريسمان تو زند ، رهايى مىبخشى و از كسى كه به تو پناه آورد ، غم و اندوه مىزدايى .\r\nاى خداوند ، مرا به سبب اندك بودن سپاسگزاريم از خير دنيا و آخرت محروم مكن . گناهانم را كه تنها تو مىدانى چيست بيامرز . اگر مرا عذاب كنى ، سزاى من است ، كه من ستمگرم و تباهكارم و گنهكارم و مقصرم و سهل انگارم و غافل از بهرهء خويش هستم . اگر مرا بيامرزى ، چه شگفت ، كه تو مهربان‌ترين مهربانانى .\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n . \r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\n\r\nنيايش پنجاه و دوم [ 1 
  ]\r\nاى خداوند يكتايى كه در آسمان و زمين چيزى بر تو پوشيده نيست و چگونه تواند - اى خداى من - چيزى كه خود آن را آفريده‌اى بر تو پوشيده ماند ، يا چگونه شمار نتوانى كرد آنچه خود آن را پديد آورده‌اى ، يا چگونه از تو پنهان تواند ماند آنچه تدبير كار او به دست توست ، يا چگونه از تو تواند گريخت آن كه اگر روزىاش ندهى زنده نخواهد بود ، يا چگونه از چنبر فرمان تو تواند رست آن كه راهى جز حيطهء فرمانروايى تواش در پيش نيست .\r\nاى خداوند ، منزهى تو . از آفريدگانت آن كه تو را بيشتر شناسد ، بيشتر از تو ترسد و آن كه تو را بيشتر فرمان برد ، خضوعش در برابر تو بيشتر باشد و آن كه تواش روزى دهى و او ديگرى را پرستد ، در نزد تو از همه كس فرومايه‌تر است .\r\nاى خداوند ، منزهى تو . سلطه و قدرت تو را نمىكاهد كسى كه به تو شرك آورد و پيامبرانت را به دروغ نسبت دهد . آن كس كه خواست تو را خوش ندارد ، نتواند فرمانت را نپذيرد و آن كس كه منكر قدرت تو بود ، خود را از تو در امان نتواند داشت و آن كس كه جز تو ديگرى را پرستد ، از كيفر تواش گريزى نيست و آن كس كه ديدار تو را نخواهد ، نتواند تا ابد در دنيا زيستن گيرد .\r\nاى خداوند ، منزهى تو . چه رفيع است مقام تو ، چه قهّار است قدرت تو ، چه سخت است نيروى تو ، چه نافذ است فرمان تو .\r\nاى خداوند ، منزهى تو . مرگ را بر همهء آفريدگانت مقرر داشته‌اى :\r\nخواه به يكتاييت بپرستند يا نپرستند . همه چشندهء شرنگ مرگند و همه\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام طلب به اصرار از بارى تعالى .\r\n","page_name":" 369 ","page_number":369},
  {"content":"\r\n\r\nرهسپار سراى آخرت . پس متبارك و متعالى هستى . خدايى جز تو نيست . يكتايى و بى شريكى .\r\nبه تو ايمان آوردم و پيامبرانت را تصديق كردم و كتابت را پذيرفتم و به هر معبودى جز تو كافر شدم و از هر كس كه جز تو را بپرستد بيزارى جستم .\r\nبار خدايا ، شام را به بامداد مىآورم و بامداد را به شام مىرسانم در حالى كه عمل خويش اندك مىشمارم و به گناه خود اعتراف مىكنم و به خطاى خويش اقرار مىآورم .\r\nبار خدايا ، چون پيروى از هواى نفس را از حد گذرانيده‌ام ، آفريده‌اى ذليلم . عمل من مرا به هلاكت افكند و هوى و هوس من به تباهيم كشيد و شهوات من مرا از كردار نيك محروم داشت .\r\nاى مولاى من ، از تو مىخواهم ، همانند كسى كه آرزوى دور و درازش به لهو و لعب سرگرم داشته و جسمش به سبب تن پرورى غافل است و دلش به سبب افزونى نعمت مفتون است و خود دربارهء آينده‌اى كه به سوى آن رهسپار است اندك مىانديشد ، همانند آن كس كه آرزو بر او چيره شده و هوى و هوس او را فريفته و دنيا بر او تسلط يافته و مرگ بر او سايه افكنده است ، همانند آن كس كه گناه خود بسيار مىشمرد و به خطاى خود اعتراف مىكند ، همانند آن كس كه پروردگارى جز تو ندارد و جز تواش دوستى نيست و كسى از خشم تواش نمىرهاند و پناهگاهيش جز آستان تو نيست . اى خداوند ، از تو مىخواهم ، به حق خود كه بر همگان واجب گردانيده‌اى و به نام مهين تو كه پيامبرت را فرموده‌اى كه تو را بدان نام تسبيح گويد و به عظمت ذات بزرگوار تو كه نه كهنه مىشود و نه تغيير مىيابد و نه فنا مىپذيرد ، كه بر محمد و خاندانش درود بفرستى و مرا به نيروى عبادتت از هر چه هست بىنياز كنى و خوف خويش در دلم افكنى تا محبت دنيا از صحراى دلم\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nخيمه برچيند و مرا به رحمت خود به كرامت و احسان فراوانت بازگردانى .\r\nبار خدايا به سوى تو مىگريزم ، از تو مىترسم ، به درگاه تو استغاثه مىكنم ، به تو اميد مىبندم ، تو را مىخوانم ، به تو پناه مىجويم ، اعتمادم به توست و از تو يارى مىخواهم ، به تو ايمان مىآورم و بر تو توكل مىكنم و به جود و كرم تو متّكى هستم .\r\n\r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\n\r\nنيايش پنجاه و سوم [ 1 
  ]\r\nاى پروردگار من ، گناهانم زبانم را بند آورده‌اند و از گفتار عاجز آمده‌ام و ياراى آنم نيست كه عذرى آورم يا حجتى اقامه كنم . اسير بليّهء خويشتنم و در گرو اعمال خود . در وادى خطاى خود سرگردانم و ندانم به كجا مىروم ، چونان مسافرى از همه جا بريده و در راه مانده .\r\nخود را در جايگاه گنهكاران ذليل بر پاى داشته‌ام ، در جايگاه شوربختانى كه در برابرت گستاخى كرده‌اند و وعده‌هاى عذابت را به چيزى نشمرده‌اند . منزهى تو ، اى خداوند . به كدام جرأت با تو گستاخى كردم ؟ به دمدمهء كدام فريب خود را در ورطهء هلاكت افكندم ؟ اى مولاى من ، مىبينى كه چسان لغزيده‌ام و به رو در افتاده‌ام ، پس بر من رحمت آور و به حلم خود بر جهل من و به احسان خود بر بدكرداريم ببخشاى ، كه به گناه خود اقرار مىكنم و به خطاى خود معترفم . اين دست من و اين سر من كه اكنون براى قصاص از نفس\r\n\r\n\r\n","description":"","footnote":"\r\n[ 1 
  ] دعاى آن حضرت است در اظهار خشوع و خضوع به درگاه خداوند .\r\n","page_name":" 373 ","page_number":373},
  {"content":"\r\n\r\nخود زاروار تسليم كرده‌ام . بار خدايا ، بر پيرى من و پايان يافتن روزگار من و نزديك شدن اجل من و ناتوانى و بيچارگى من رحم كن .\r\nاى مولاى من ، بر من رحمت آور آنگاه كه نشان من از جهان بر افتد و نامم از ميان آفريدگان محو شود و در زمرهء فراموش شدگان در آيم .\r\nاى مولاى من ، بر من رحمت آور آنگاه كه چهره‌ام و حالتم دگرگون شود : آن هنگام كه پيكرم بپوسد و اعضايم پراكنده گردد و بند بندم از هم بگسلند . اى واى بر غفلت من از آنچه برايم مهيا كرده‌اند .\r\nاى مولاى من ، رحم كن بر من در آن روز كه زنده شوم و براى حساب حاضر آيم . در آن روز ، جايگاه ايستادنم را در ميان اولياى خود قرار ده و چنان كن كه با دوستان تو باز گردم و مرا در جوار خود مسكن ده . يا رب العالمين .\r\n\r\n","description":"","footnote":"","page_name":" 374 ","page_number":374},
  {"content":"\r\n . \r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\n\r\nنيايش پنجاه و چهارم [ 1 
  ]\r\nاى از ميان برندهء غمها و اى زدايندهء اندوهان . اى بخشاينده در دنيا و آخرت و اى رحمت آورنده بر بندگان خود هم در اين سراى و هم در آن سراى . بر محمد و خاندان او درود بفرست و غمم از جان بردار و اندوهم از دل بزداى .\r\nاى خداى يگانه ، اى خداى يكتا ، اى خدايى كه در نيازمنديها به تو پناه آورند ، اى خداوندى كه نزاده‌اى و زاده نشده‌اى و تو را همسر و همتايى نيست . مرا از گناهان نگه‌دار و پاكيزه‌ام گردان و بليه از من دور نماى [ 2 
  ] .\r\nبار خدايا ، چونان كسى كه نيازمندىاش به غايت رسيده و نيرويش به ضعف گراييده و گناهانش افزون شده ، چونان كسى كه حاجت خويش را فرياد رسى نمىيابد و ناتوانىاش را نيرو بخشنده‌اى و گناهانش را آمرزنده‌اى جز تو نيست ، از تو مىخواهم اى صاحب جلالت و اكرام كه مرا به كارى وادارى كه هر كس چنان كند ، محبوب تو شود و حق اليقينى عطا كنى كه هر كس در طريق مشيت تو بدان مقام فرا رود ، به پاداشى نيكو رسد .\r\nبار خدايا ، بر محمد و خاندان او درود بفرست و مرا بر صدق و راستى بميران و نياز من از دنيا ببر و رغبت مرا به آنچه در نزد توست شوق لقاى خود قرار ده و مرا روزى ساز توكل به تو را از سر صدق .\r\n\r\n\r\n","description":"","footnote":"\r\n[ 1 
  ] دعاى آن حضرت است به هنگام درخواست از ميان بردن غم و اندوه .\r\n[ 2 
  ] در اينجا آية الكرسى و معوّذتين و قل هو الله احد را بخوان .\r\n","page_name":" 377 ","page_number":377},
  {"content":"\r\n\r\nبار خدايا ، از تو مىخواهم سرنوشت نيكى را كه در گذشته براى من رقم زده شده ، و به تو پناه مىآورم از سرنوشت بدى كه براى من رقم زده شده . از تو مىخواهم خوف و خشيت عابدان را به من ارزانى دارى و عبادت خاشعان را و يقين متوكلان را و توكل مؤمنان را .\r\nبار خدايا ، مرا برانگيز كه بدان رغبت از تو چيزى خواهم كه اولياى تو از تو مىخواهند ، و از تو چنان ترسم كه اولياى تو از تو مىترسند . مرا در راه رضاى خود چنان به كار دار كه چيزى از وظايف دينى تو را از بيم هيچ يك از آفريدگانت فرو نگذارم . بار خدايا ، اين حاجت من است ، پس رغبت مرا براى رسيدن به آن عظيم گردان و عذر من در اين درخواست بپذير و حجت مرا در آن بر زبانم نه و جسمم را در آن عافيت عطا كن .\r\nبار خدايا ، هر كس كه اعتماد و اميدى به جز تو داشته باشد ، اعتماد و اميد من در تمام احوال به توست . پس مقدر ساز براى من هر چه را كه پايانى بهتر دارد ، و مرا از فتنه‌هاى گمراه كننده وارهان ، به رحمت خود اى مهربانترين مهربانان .\r\nو صلى اللّه على سيدنا محمد رسول الله المصطفى و على آله الطاهرين .\r\n\r\n\r\n","description":"","footnote":"","page_name":" 378 ","page_number":378}
  ]