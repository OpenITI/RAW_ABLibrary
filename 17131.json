[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم ، حاج شيخ على كاظمى\r\nجلد 23\r\n( جلد 23 )\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمؤسسه انتشارات فراهانى\r\nمؤسسه انتشارات فراهانى\r\nتهران - بازاركتابفروشان\r\nتلفن 530465\r\nنام : مجمع البيان ( جلد 23 )\r\nمؤلف : علامه بزرگوار مرحوم طبرسى ره\r\nمترجم : حاج شيخ على كاظمى\r\nتصحيح : على صحت ، شمس فراهانى\r\nامور چاپ : فقيهى ، غفارى زاده\r\nناشر : مؤسسه انتشارات فراهانى\r\nچاپخانه : چاپ الوند\r\nتيراژ : سه هزار نسخه\r\nصحافى : سبزوارى\r\nتاريخ انتشار : 1363\r\nمركز انتشار : مؤسسه انتشارات فراهانى\r\nتهران ، بازار بين الحرمين\r\nتلفن : 530465\r\nكليه حقوق براى ناشر محفوظ است\r\n\r\n","description":"","footnote":"","page_name":" 2 ","page_number":4},
  {"content":"\r\n\r\nاهداء :\r\nثواب ترجمهء اين جلد را به شهداى انقلاب اسلامى و جنگ نحميلى و عموزادگان عزيزم :\r\nشهيد سروان محمد كاظمى\r\nشهيد نعمت الله كاظمى\r\nشهيد حيدر كاظمى\r\nشهيد خسرو كاظمى\r\nشهيد على مراد كاظمى\r\nشهيد حسين ابدالى\r\nشهيد محمدآقا موموندى\r\nشهيد جعفر اسكندرى\r\nوخواهرزاده عزيزم :\r\nشهيد عبدالله ابدالى\r\nاهداء مى كنم .\r\n\" مترجم \"\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nبسم الله الرحمن الرحيم\r\nپس از حمد وثناى خداوند بزرگ ، ودرود و تحيات به پيشگاه حضرت ختمى مرتبت محمد بن عبدالله ( ص ) و امامان و هاديان بشريت ، بويژه ولى عصر امام زمان ارواحنا له الفداء .\r\nودرود به پيشگاه رهبركبير انقلاب اسلامى نائب الامام امام خمينى مد ظله العالى ، و درود بروان شهداى انقلاب اسلامى و جنگ تحميلى ، وبوسه بر بازوان نيرومند ارتش و سپاه و بسيج اين حماسه آفرينان جبهه هاى حق عليه باطل .\r\nبحمدلله كه توفيق دگر بار رفيق اين ناچيز گرديد تا در دوران شكوفائى انقلاب اسلامى درسنگر فرهنگ اسلامى گامى به پيش نهاده جلد بيست و سوم ترجمه تفسير نفيس مجمع البيان را براى استفادهء امت حزب الله و آشنائى هرچه بيشتر با مفاهيم بلند قرآن مجيد آمادهء چاپ نمايم ، البته بخاطر تأخيرى كه در اين جلد پيش آمده است پوزش مى خواهيم ، زيرا پيروزى انقلاب اسلامى و پذيرفتن پاره اى از مسئوليتهاى اجرائى ، و شركت در جبهه هاى جنگ و همكارى با نيروهاى مسلح در بسيج عشاير محترم لرستان و غرب كشور ، واخيرا خدمتگزار در سنگر مجلس شوراى اسلامى از امورى بود كه موجب تأخير اين جلد از تفسير شد ، كه انشاء الله عذر ما را هم ناشر محترم آقاى فراهانى و هم خوانندگان گرامى با بزرگوارى خود خواهند پذيرفت .\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nضمنا ناگفته نماند كه به نظر ما در تفسير نفيس مجمع البيان با عظمتى كه دارد از نظر روايات و احاديث اهل بيت ( ع ) كه مفسران واقعى قرآنند كمبودى احساس ميشد كه شايد شرائظ خاص زمانى مرحوم طبرسى همين را ايجاب ميكرده است\r\nكه ما به خود اجازه نداديم تنها به ترجمهء متن اكتفا كنيم ، ولذا در موارد لازم پاره اى از بيانات ائمهء طاهرين ( ع ) را كه در فهم بهتر آيات كريمه مؤثر است با ذكر مأخذ از كتب معتبر حديث درپاورقى آورده ايم\r\nواينك به يارى خدا و باميد پيروزى رزمندگان عزيز سپاه اسلام بر كفر جهانى ترجمهء جلد 23 تفسير مجمع البيان را تقديم خوانندگان محترم مى نمايم .\r\nو ما النصر الا من عند الله\r\nتهران مجلس شوراى اسلامى ايران على كاظمى\r\n4 محرم الحرام 1404\r\n\r\n","description":"","footnote":"","page_name":" 5 ","page_number":7},
  {"content":"\r\n\r\n\r\nجلد بيست و سوم\r\n\r\n[ ادامه سوره احقاف 
  ]\r\nآيات 21 - 25 احقاف 46\r\n\r\n[ سوره الأحقاف ( 46 ) : آيات 21 تا 25 
  ]\r\nوَ اذْكُرْ أَخا عادٍ إِذْ أَنْذَرَ قَوْمَهُ بِالْأَحْقافِ وَ قَدْ خَلَتِ النُّذُرُ مِنْ بَيْنِ يَدَيْهِ وَ مِنْ خَلْفِهِ أَلاَّ تَعْبُدُوا إِلاَّ اللَّهَ إِنِّي أَخافُ عَلَيْكُمْ عَذابَ يَوْمٍ عَظِيمٍ ( 21 ) قالُوا أَ جِئْتَنا لِتَأْفِكَنا عَنْ آلِهَتِنا فَأْتِنا بِما تَعِدُنا إِنْ كُنْتَ مِنَ الصَّادِقِينَ ( 22 ) قالَ إِنَّمَا الْعِلْمُ عِنْدَ اللَّهِ وَ أُبَلِّغُكُمْ ما أُرْسِلْتُ بِهِ وَ لكِنِّي أَراكُمْ قَوْماً تَجْهَلُونَ ( 23 ) فَلَمَّا رَأَوْهُ عارِضاً مُسْتَقْبِلَ أَوْدِيَتِهِمْ قالُوا هذا عارِضٌ مُمْطِرُنا بَلْ هُوَ مَا اسْتَعْجَلْتُمْ بِهِ رِيحٌ فِيها عَذابٌ أَلِيمٌ ( 24 ) تُدَمِّرُ كُلَّ شَيْءٍ بِأَمْرِ رَبِّها فَأَصْبَحُوا لا يُرى إِلاَّ مَساكِنُهُمْ كَذلِكَ نَجْزِي الْقَوْمَ الْمُجْرِمِينَ ( 25 )\r\n\r\n","description":"","footnote":"","page_name":" 6 ","page_number":8},
  {"content":"\r\n\r\n\r\nترجمه آيات :\r\n21 - به ياد آورد برادر عاد « هود » را هنگامى كه قومش را در احقاف از عذاب خدا ترسانيد در حالى كه قبل از او پيامبرانى بودند ، كه بجز خدا پرستش نكنيد ، من براى شما از عذاب روزى بزرگ مىترسم .\r\n22 - گفتند : آيا نزد ما آمده‌اى كه ما را از خدايان بازدارى ؟ اگر راست مىگويى آن عذابى را كه به ما وعده مىدهى براى ما بياور .\r\n23 - گفت : علم تنها نزد خدا است ، من آنچه را كه رسالت دارم به شما مىرسانم ، ولى من شما را مردمى مىبينم كه خويشتن را به نادانى مىزنيد .\r\n24 - هنگامى كه عذاب موعود را ديدند كه به صورت ابرهايى به طرف سرزمين‌هايشان روى مىآورد گفتند : اين ابرى است كه مىخواهد باران براى ما ببارد ، بلكه اين همان عذابى است كه شما عجله داشتيد زودتر بيايد ، بادى است كه در آن عذابى دردناك است .\r\n25 - هر چيز را به فرمان پروردگارش هلاك مىسازد ، به صبح رسيدند در حالى كه جز خانه‌هايشان چيزى به چشم نمىخورد ، ما مجرمين را اينسان مجازات خواهيم نمود .\r\n\r\n","description":"","footnote":"","page_name":" 7 ","page_number":9},
  {"content":"\r\n\r\n\r\nقرائت آيات :\r\nلا يرى - اهل كوفه بجز كسايى و يعقوب و سهل ( لا يرى ) به ضم يا و ( الّا مساكنهم ) به رفع قرائت كرده‌اند ، و بقيّه ( لا ترى ) به فتح تاء و ( الّا مساكنهم ) بنصب خوانده‌اند ، و در قرائت نادرى حسن و أبى رجاء و قتاده و مالك بن دينار و أعمش ( لا ترى ) به ضم تاء و ( الّا مساكنهم ) به رفع خوانده‌اند ، و أعمش ( مسكنهم ) « 1 » .\r\n\r\nدليل قرائت :\r\nابو على گويد : مذكّر آوردن فعل در ( لا يرى الا مساكنهم ) كار خوبى است ، و اين عمل بهتر است از الحاق علامة تأنيث به فعل به خاطر جمع بودن آن ، زيرا در اينجا كلام حمل بر معنى شده است ، و به همين جهت است كه عرب مىگويد : ( ما قام الّا هند ) و نمىگويد : ( ما قامت الّا هند ) چون در معنى ( ما قام أحد ) است ، و در اين گونه موارد علامة تأنيث راه نمىيابد مگر در قرائتهاى نادر و در ضرورتها ، و از اين باب است گفتار شاعر عرب كه مىگويد :\r\n ( برى النخز و الأجراز ما فى غروضها * فما بقيت الّا الصّدور الجراشع ) \r\nيعنى : ( دويدن و زمينهاى سخت و خشن تمام گوشت بدنش را ريخت و ديگر جز مشتى استخوان سينه چيزى از آن بر جاى نمانده است ) .\r\nو گفتار شاعر ديگرى به نام ذى الرّمه :\r\n\r\n\r\n","description":"","footnote":"\r\n( 1 ) - و دو قارى حرم و أبو عمرو در آيهء 21 ( انى أخاف ) بفتح خوانده‌اند ، و نيز ابو عمرو ( أبلغكم ) را به سكون باء و تخفيف لام قرائت كرده‌اند ، و نافع و بزى و أبو عمرو ( انى أراكم ) را به فتح خوانده‌اند .\r\n","page_name":" 8 ","page_number":10},
  {"content":"\r\n\r\n ( كأنّها جمل وهم و ما بقيت * الّا النحيزة و الألواح و العصب ) \r\nيعنى : ( شتر من گويى طناب ضخيمى است كه جز نفسى و استخوانها و رگهايى از آن چيزى نمانده است ) .\r\nابن جنى گويد : بنا بر آن قرائت كه ( مسكنهم ) خوانده‌اند اگر بخواهى آن را مصدر قرار مىدهى و مضاف را محذوف مىگيرى ، يعنى : ( لا ترى الّا آثار مسكنهم ) همان گونه كه ذو الرّمة گفته است :\r\n ( تقول عجوز مدرجى متروحا * على بابها من عند أهلى و غاديا ) \r\nكه مدرج در اينجا مصدر است ، و لذا مىبينيم متروحا را بنا به حاليت نصب داده است و اگر بخواهى مىگويى ( مسكنهم ) به صورت واحد به جاى جماعت .\r\n\r\nلغات آيات :\r\nالأحقاف - جمع حقف است كه عبارت است از تپّه‌هاى شنى بزرگ و طولانى كه به حدّ كوه نمىرسد ، مبرد گويد : حقف توده‌هاى فراوان شن را گويند كه روى هم انباشته شده است كه بسيار بلند نيست ، و داراى پيچ و خم‌هايى است ، عجاج گويد :\r\n( بات على أرطاة حقف أحقفا ) .\r\nعارض - ابرها را گويند كه در عرض آسمان قرار مىگيرد .\r\nاعشى شاعر عرب گفته است :\r\n ( يا من رأى عارضا قد بت أرمقه * كأنّما البرق فى حافاته شغل ) \r\nتدمر - تدمير عبارت است از به هلاكت رساندن ، و افكندن بعضى از چيزها روى همديگر تا ويران شده ، نابود گردد ، جرير شاعر گفته است :\r\n ( و كان لهم كبكر ثمود لما * رغى ظهرا فدمّرهم دمارا ) \r\n\r\n","description":"","footnote":"","page_name":" 9 ","page_number":11},
  {"content":"\r\n\r\n\r\nمعناى آيات :\r\nسپس خداوند بزرگ به پيامبرش ( ص ) مىفرمايد :\r\n « وَ اذْكُرْ »  براى قومت أهالى مكّه يادآورى كن .\r\n « أَخا عادٍ »  داستان قوم هود را .\r\n « إِذْ أَنْذَرَ قَوْمَهُ »  آن گاه كه آنان از خدا ترسانده ، به فرمانبرى پروردگار دعوتشان نمود .\r\n « بِالْأَحْقافِ »  از ابن عبّاس نقل شده است كه محلّ أحقاف صحرايى است بين عمان و مهرة .\r\nابن اسحاق گفته است اين احقاف توده‌هاى شنى است كه بين عمان تا حضرموت قرار دارد .\r\nقتاده گويد : منظور از احقاف در اينجا يك رشته تپه‌هاى شنى است در شحر كه در ساحل درياى يمن واقع شده است « 1 » .\r\nاز حسن نقل شده است كه احقاف سرزمينى است كه در آن تپّه‌هاى شنى وجود دارد .\r\n « وَ قَدْ خَلَتِ النُّذُرُ مِنْ بَيْنِ يَدَيْهِ وَ مِنْ خَلْفِهِ »  يعنى : پيش از هود ( ع ) و پس از او پيامبرانى آمدند و رفتند .\r\n « أَلَّا تَعْبُدُوا إِلَّا اللَّهَ »  و مىگفتند : كه جز خداى يكتا را نپرستيد ، يعنى :\r\nمن نه پيش از هود و نه پس از او هيچ پيامبرى را نفرستاده‌ام ، مگر آنكه به آنان دستور يكتا پرستى داده‌ام .\r\n\r\n\r\n","description":"","footnote":"\r\n( 1 ) - ترتيب القاموس المحيط جزء دوّم ، صفحهء : 679 ( الشحر ) ساحل دريا است بين عمان و عدن ( مترجم )\r\n","page_name":" 10 ","page_number":12},
  {"content":"\r\n\r\nو اين جملات به صورت معترضه - داخل پرانتز - بين ارشاد هود و سخنش به قومش قرار گرفته ، آن گاه خداوند به بيان سخن هود براى قومش پرداخته مى - فرمايد :\r\n « إِنِّي أَخافُ عَلَيْكُمْ عَذابَ يَوْمٍ عَظِيمٍ »  و تقدير كلام اين است : ( اذ انذر قومه بالأحقاف فقال انّى أخاف عليكم . . . ) آن گاه آنچه را كه قومش در پاسخ او گفته بودند نقل مىكند كه :\r\n « قالُوا أَ جِئْتَنا »  يعنى : اى هود آيا نزد ما آمده‌اى  « لِتَأْفِكَنا »  تا ما را روىگردان ساخته منصرف كنى  « عَنْ آلِهَتِنا »  از پرستش خدايانمان ؟ !  « فَأْتِنا بِما تَعِدُنا »  آنچه كه از عذاب به ما وعده مىدهى بر سر ما فرود آر  « إِنْ كُنْتَ مِنَ الصَّادِقِينَ »  اگر تو راست مىگويى و عذاب بر ما نازل خواهد شد .\r\n « قالَ »  هود گفت :\r\n « إِنَّمَا الْعِلْمُ عِنْدَ اللَّهِ »  اين خداوند است كه مىداند چه هنگام عذاب بر شما نازل خواهد شد نه من .\r\n « وَ أُبَلِّغُكُمْ ما أُرْسِلْتُ بِهِ »  و من تنها رسول هستم ، و آنچه را كه مأموريّت تبليغ آن را دارم براى شما بيان مىكنم .\r\n « وَ لكِنِّي أَراكُمْ قَوْماً تَجْهَلُونَ »  ولى من شما را مردمى نادان مىبينم ، چون نسبت به آنچه كه خير و مصلحت شما و نجاتتان در آن است پاسخ مثبت نمىدهيد .\r\nو بر عكس عجولانه خواستار عذابى هستيد كه موجب هلاكت و نابودى شما خواهد شد و اين عمل را انجام نمىدهد مگر آن كس كه نسبت به منافع و مضرّات خويشتن نادان است .\r\n « فَلَمَّا رَأَوْهُ »  يعنى : پس از آنكه آنچه را وعده داده شده بودند ديدند ،\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nو هاء در ( رأوه ) به  ( بِما تَعِدُنا )  باز مىگردد در (  فَأْتِنا بِما تَعِدُنا  ) .\r\n « عارِضاً »  يعنى ابرى كه در گوشه‌اى از آسمان عارض مىگردد ، و سپس تمامى آسمان را فرا مىگيرد .\r\n « مُسْتَقْبِلَ أَوْدِيَتِهِمْ »  مىگويند : قوم عاد مدّتها باران بر آنان نمىباريد ، خداوند ابرى سياه به سوى آنان رهسپار كرد كه از صحرايى به نام ( مغيث ) ( يعنى باران دهنده ) به سوى آنان آمد ، همين كه قوم عاد اين ابر را مشاهده نمودند كه در پهنهء آسمان ظاهر شده ، و به سوى دشتهاى آنان سرازير مىشود ، به يكديگر مژده و بشارت مىدادند .\r\n « قالُوا هذا عارِضٌ مُمْطِرُنا »  و مىگفتند : اين ابر كه ظاهر شده است براى ما باران به ارمغان آورده است ، و (  هذا عارِضٌ مُمْطِرُنا  ) در تقدير ) هذا سحاب ممطر ايّانا ) خواهد بود ، زيرا ممطر نكرده است ، چون صفت عارض است ، آن گاه هود ( ع ) فرمود :\r\n « بَلْ هُوَ مَا اسْتَعْجَلْتُمْ بِهِ »  يعنى : آن طور كه خيال مىكنيد نيست ، بلكه اين همان عذابى است كه من براى شما وعده مىكردم و شما در آمدن آن شتاب داشتيد ، آن گاه آن را تفسير كرده مىفرمايد :\r\n « رِيحٌ فِيها عَذابٌ أَلِيمٌ »  يعنى : اين ابر ، بادى است كه در آن عذابى دردناك نهفته است ، بعضى هم گفته‌اند اين سخن گفتار خداوند بزرگ است .\r\n « تُدَمِّرُ كُلَّ شَيْءٍ بِأَمْرِ رَبِّها »  يعنى : بادى است كه بر هر چيز وزد از مردم و چهار پايان و اموال همه را نابود مىسازد .\r\nهود و همراهانش از مؤمنين در باغى از مردم كناره گرفتند و از اين باد جز نسيمى روح افزا به آنان چيزى نمىرسيد .\r\nاز عمر بن ميمون نقل شده است كه اين باد از مردم عاد شتران با هودج را به هوا مىبرد ، بطورى كه بين آسمان و زمين به اندازهء يك ملخ به چشم مىآمد\r\n\r\n","description":"","footnote":"","page_name":" 12 ","page_number":14},
  {"content":"\r\n\r\n « فَأَصْبَحُوا لا يُرى إِلَّا مَساكِنُهُمْ »  صبح كه شد جز خانه‌هاى خود ، چيزى بر جاى نديدند ، و همه چيز نابود شده بود ، كسانى كه با تاء قرائت نموده‌اند بنا بر آن است كه خطاب آيه به پيامبر ( ص ) باشد .\r\n « كَذلِكَ »  يعنى : همانگونه كه ساكنان احقاف را عذاب كرديم و آنان را به كيفر گناهانشان رسانديم .\r\n « نَجْزِي الْقَوْمَ الْمُجْرِمِينَ »  مردم كافر را كه راه آنان را در پيش گيرند به كيفر خواهيم رسانيد .\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nآيات : 30 - 26 از سورهء احقاف\r\n\r\n[ سوره الأحقاف ( 46 ) : آيات 26 تا 30 
  ]\r\nوَ لَقَدْ مَكَّنَّاهُمْ فِيما إِنْ مَكَّنَّاكُمْ فِيهِ وَ جَعَلْنا لَهُمْ سَمْعاً وَ أَبْصاراً وَ أَفْئِدَةً فَما أَغْنى عَنْهُمْ سَمْعُهُمْ وَ لا أَبْصارُهُمْ وَ لا أَفْئِدَتُهُمْ مِنْ شَيْءٍ إِذْ كانُوا يَجْحَدُونَ بِآياتِ اللَّهِ وَ حاقَ بِهِمْ ما كانُوا بِهِ يَسْتَهْزِؤُنَ ( 26 ) وَ لَقَدْ أَهْلَكْنا ما حَوْلَكُمْ مِنَ الْقُرى وَ صَرَّفْنَا الْآياتِ لَعَلَّهُمْ يَرْجِعُونَ ( 27 ) فَلَوْ لا نَصَرَهُمُ الَّذِينَ اتَّخَذُوا مِنْ دُونِ اللَّهِ قُرْباناً آلِهَةً بَلْ ضَلُّوا عَنْهُمْ وَ ذلِكَ إِفْكُهُمْ وَ ما كانُوا يَفْتَرُونَ ( 28 ) وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ فَلَمَّا حَضَرُوهُ قالُوا أَنْصِتُوا فَلَمَّا قُضِيَ وَلَّوْا إِلى قَوْمِهِمْ مُنْذِرِينَ ( 29 ) قالُوا يا قَوْمَنا إِنَّا سَمِعْنا كِتاباً أُنْزِلَ مِنْ بَعْدِ مُوسى مُصَدِّقاً لِما بَيْنَ يَدَيْهِ يَهْدِي إِلَى الْحَقِّ وَ إِلى طَرِيقٍ مُسْتَقِيمٍ ( 30 )\r\n\r\n","description":"","footnote":"","page_name":" 14 ","page_number":16},
  {"content":"\r\n\r\n\r\nترجمه آيات :\r\n26 - ما به آنان ( قوم عاد ) چنان قدرتى داديم كه به شما نداده‌ايم ، و با اينكه به آنان گوش و چشم و عقل داده بوديم ، اما گوش و چشم و عقل به حالشان مفيد واقع نشد ، زيرا منكر آيات الهى ميشدند ، و سرانجام آنچه مورد تمسخرشان بود بر آنان احاطه يافت .\r\n27 - اين روستاها كه اطراف شما است هلاك ساختيم ، و نشانه‌هاى خود را بگردش در آورديم تا شايد بسوى خدا بازگشت نمايند .\r\n28 - پس چرا آن خدايانى كه بجز خدا مىپرستيدند آنان را يارى نكردند بلكه بوقت عذاب آن خدايان گم شدند ، و خدايى اين بتها سخنى بى حقيقت بود كه بدروغ به آنان مىبستند .\r\n29 - به يادآور هنگامى را كه گروهى از جنيان بسوى تو روى آوردند تا به آيات قرآن گوش دهند ، و چون حضور يافتند ، به يكديگر گفتند :\r\nگوش دهيد ، همين كه تلاوت قرآن تمام شد براى هدايت و تبليغ قومشان بسوى آنان بازگشتند .\r\n30 - گفتند : اى قوم ما ، ما آيات كتابى را شنيديم كه پس از موسى نازل شده است ، در حالى كه بسوى حق و راه راست هدايت مىكند ، تورات و انجيل را كه قبل از آنان نازل شده است تصديق مىنمايد .\r\n( پنج آيه )\r\n\r\nقرائت آيات :\r\nافكهم - در قرائتهاى نادر از ابن عباس و عكرمه و ابى عامر نقل شده است كه ( افكهم ) بفتح الف و فاء و كاف قرائت نمودند .\r\nو در قرائت عبد اللَّه بن زبير ( آفكهم ) آمده است .\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nو ابن عياض ( افّكهم ) با تشديد فاء قرائت نموده است « 1 » .\r\nو از قط و از قطرب روايت شده است كه ابن عباس ( آفكهم ) بر وزن و معنى ( صارفهم ) قرائت نموده است « 2 » .\r\n\r\nدليل قرائت :\r\nافكهم - بمعنى صرفهم و ثناهم است شاعر عرب گفته است :\r\n ( ان تك عن احسن المرؤته مأفو * كا ففى آخرين قد افكوا ) \r\nيعنى : ( اگر از حسن جوانمردى محروم هستى ، ديگران نيز مانند تو محروم هستند ) .\r\nآفكهم - از باب افعال است بر وزن ( افعلهم ) يعنى آنان را بسوى دروغ كشانيده است ، و نيز ممكن است از باب مفاعله باشد بر وزن ( فاعلهم ) و مانند آنست ( خادعهم ) .\r\nافّكهم - اما افكهم به تشديد فاء بر وزن ( فعّلهم ) است از باب تفعيل براى اينكه اين نسبت دروغ را بسيار زياد به آنان داده‌اند .\r\n\r\nلغات آيات :\r\nالتمكين - تمكين عبارت است از دادن قدرت و وسيله‌اى كه انسان با آن بتواند كارى را انجام دهد ، و قدرت و وسيله و ديگر چيزهايى كه فاعل بدان نيازمند است در آن مىباشد .\r\nبعضى گفته‌اند تمكين عبارت است از بر طرف نمودن موانع ، و اين معنى در معناى\r\n\r\n\r\n","description":"","footnote":"\r\n( 1 ) - كسايى كه به تنهايى ( بل ضلّوا ) را ادغام كرده است ، و ابو عمرو و هشام و خلّد و كسايى ( اذ صرفنا ) را ادغام كرده‌اند .\r\n( 2 ) - قرائت ابن عباس بخاطر تناسب از آخر بخش دليل قرائت به اينجا منتقل شده است .\r\n","page_name":" 16 ","page_number":18},
  {"content":"\r\n\r\nاول داخل است ، زيرا همانگونه كه فاعل در انجام فعل نياز به وسائل و آلات دارد ، نيازمند بر طرف شدن موانع نيز مىباشد ، بنا بر اين هنگامى كه هر نوع مانعى از سر راهش برداشته شد ، قدرت بر انجام فعل خواهد يافت .\r\nقربانا - قربان عبارت است از هر عبادت و طاعتى كه به وسيلهء آن به پيشگاه الهى تقرّب جسته مىشود و جمع آن ( قرابين ) است .\r\n\r\nاعراب آيات :\r\n فِيما إِنْ مَكَّنَّاكُمْ فِيهِ  - إن در اين جمله به معنى ماء نافيه است ، و إن نافيه با ماء موصوله‌اى كه به معنى الّذى است بهتر است از ماء نافيه ، و لذا مىبينيم كه اگر بگوئيد : ( رغبت فيما رغبت فيه ) بهتر آن است كه به جاى آن بگوئيد :\r\n( رغبت فيما إن رغبت فيه ) ، زيرا در صورت دوّم لفظ ما و إن با يكديگر اختلاف دارند .\r\n\r\nمعنى آيات :\r\nآن گاه خداوند بزرگ كفّار مكه را ترسانده ، و از برترى جسمى و نيروى قوم عاد سخن به ميان آورده مىفرمايد :\r\n « وَ لَقَدْ مَكَّنَّاهُمْ فِيما إِنْ مَكَّنَّاكُمْ فِيهِ »  بنا به قول ابن عبّاس و قتاده يعنى : ما به قوم هود و . . . از نظر نيروهاى بدنى و قدرت جسمى و طول عمر و ثروت فراوان امكاناتى داديم كه نظير آن را به شما نداده‌ايم .\r\nو بعضى هم گفته‌اند : إن زائده است و معنى آن است كه ما قوم هود و . . .\r\nرا نسبت به انجام طاعات تمكن بخشيديم ، و قدرت استدلال بر توحيد و مطالعه\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nدر بارهء آن به ايشان داديم ، و آنان را به كارهاى نيك تشويق نموده ، از كار - هاى زشت باز داشتيم ، و هر نوع مانعى از سر راهشان برداشتيم .\r\n « وَ جَعَلْنا لَهُمْ سَمْعاً وَ أَبْصاراً وَ أَفْئِدَةً »  و به آنان گوش و چشمها و دلها داديم . .\r\nآن گاه خداوند از حال آنان خبر مىدهد كه از پذيرفتن برهان‌هاى الهى و تفكر در مطالبى كه آنان را به سوى توحيد راهنمايى مىكند سرباز زده ، حاضر نيستند در اين باره فكر كنند ، با اينكه خداوند به آنان فهم و دركى صحيح داده بود كه مىتوانستند به وسيلهء آن دليل و برهان را درك كنند .\r\n « فَما أَغْنى عَنْهُمْ سَمْعُهُمْ وَ لا أَبْصارُهُمْ وَ لا أَفْئِدَتُهُمْ مِنْ شَيْءٍ »  يعنى : گوش و چشم و دل براى آنان فايده‌اى ندارد ، زيرا پند نگرفته چشم و قلب خود را در نگريستن و تدبّر به كار نگرفته‌اند .\r\n « إِذْ كانُوا يَجْحَدُونَ بِآياتِ اللَّهِ »  زيرا نسبت به نشانه‌ها و دليلهاى خداوند انكار مىورزيدند .\r\n  « وَ حاقَ بِهِمْ ما كانُوا بِهِ يَسْتَهْزِؤُنَ ، وَ لَقَدْ أَهْلَكْنا ما حَوْلَكُمْ مِنَ الْقُرى »   يعنى : اى مردم مكه ! ما قوم هود را كه در يمن بودند ، و قوم صالح را كه در حجر بودند ، و قوم لوط را كه در سر راه مكه به شام بودند به هلاكت رسانديم .\r\n « وَ صَرَّفْنَا الْآياتِ »  يعنى : و آيات را گردانديم ، و گرداندن آيات عبارت است از تغيير اين آيات گاهى به صورت معجزه گاهى به صورت هلاك ساختن ، گاهى به صورت يادآورى نعمتها ، و گاهى به صورت يادآورى بلاها ، و گاهى به صورت توصيف نيكان تا ديگران از آنان پيروى كنند ، و گاهى به صورت توصيف گناهكاران تا از اعمال آنان دورى جويند .\r\n « لَعَلَّهُمْ يَرْجِعُونَ »  يعنى : تا از كفر بازگردند .\r\n « فَلَوْ لا نَصَرَهُمُ الَّذِينَ اتَّخَذُوا مِنْ دُونِ اللَّهِ قُرْباناً آلِهَةً »  يعنى چه مىشد\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nاين بتها كه مورد پرستش هلاك شدگان قرار مىگرفتند و آنان گمان مىكردند كه به منظور تقرّب جستن به خدا آنان را مىپرستند - آنان را يارى مىنمودند ؟ ولى بتها بياريشان نشتافتند ، زيرا اين استفهام ، استفهام انكارى است .\r\n « بَلْ ضَلُّوا عَنْهُمْ »  يعنى : در آن هنگام كه بت‌پرستان نياز به كمك داشتند خدايانشان ناپديد گشتند ، و موقع نزول عذاب بمالشان سودى نداشتند .\r\n « وَ ذلِكَ إِفْكُهُمْ »  يعنى : و اين عمل كه خدايانى به غير از اللَّه مىپنداشتند دروغ و افتراء آنان بود .\r\n « وَ ما كانُوا يَفْتَرُونَ »  يعنى : دروغ مىگفتند كه آنان را خدا بر ميشمردند ، آن گاه خداوند بيان مىكند كه در ميان جنّيان هم مانند بشر مؤمنان و كافران وجود دارد و مىفرمايد :\r\n « وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ »  يعنى : اى محمّد ! ياد آور آن هنگام كه جماعتى از جنّيان را بسوى تو فرستاديم تا به قرآن گوش فرا - دهند .\r\nبعضى گفته‌اند : يعنى ما جنّيان را از شهرهاى خودشان با توفيق و لطف و عنايت منصرف كرديم و بسوى تو گسيل داديم .\r\nو از ابن عبّاس و سعيد بن جبير نقل شده است يعنى : جنّيان را از استراق سمع با شهابهاى آسمانى منصرف ساخته بسوى تو گسيل داديم ، در حالى كه بعد از حضرت عيسى ( ع ) جنّيان از استراق سمع ممنوع نبودند ، و لذا گفتند :\r\nاين حادثه‌اى كه در آسمان اتّفاق افتاده است و ما از استراق سمع بازداشته شده‌ايم نيست مگر بخاطر آنكه در روى زمين اتّفاقى رخ داده است ، و بدين منظور به زمين آمده در جستجو شدند تا آنكه در ( بطن نخله ) در راهى كه حضرت بسوى عكاظ مىرفت و در حال خواندن نماز صبح بود خدمت حضرت رسيدند ، و از حضرت قرآن شنيدند و در كيفيّت نماز خواندن حضرت توجّه نمودند ، و روى\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nاين حساب طرد جنيّان بوسيلهء پرتاب تيرها و شهابهاى آسمانى نوعى لطف و عنايت نسبت به آنان مىباشد .\r\n « فَلَمَّا حَضَرُوهُ قالُوا أَنْصِتُوا »  يعنى : هنگامى كه جنّيان براى شنيدن قرآن خدمت پيامبر حضور يافتند ، برخى از آنان به ديگران گفتند : ساكت باشيد تا به قرائت قرآن گوش فرا دهيم ، تا چيزى مانع شنيدن صداى قرآن نشود .\r\n « فَلَمَّا قُضِيَ وَلَّوْا إِلى قَوْمِهِمْ مُنْذِرِينَ »  و پس از آنكه پيامبر ( ص ) از قرائت قرآن فراغت يافت جنّيان بسوى قوم خود بازگشتند در حالى كه آنان را اندرز مىدادند ، و در صورت ايمان نياوردن آنان را از عذاب الهى مىترساندند .\r\n « قالُوا يا قَوْمَنا إِنَّا سَمِعْنا كِتاباً أُنْزِلَ مِنْ بَعْدِ مُوسى »  منظورشان از اين كتاب قرآن است .\r\n « مُصَدِّقاً لِما بَيْنَ يَدَيْهِ »  يعنى : كتابهايى را كه قبل از قرآن آمده است تصديق مىكند .\r\n « يَهْدِي إِلَى الْحَقِّ »  يعنى : بسوى دين حق رهبرى مىكند ، و مردم را بدان دعوت مىنمايد .\r\n « وَ إِلى طَرِيقٍ مُسْتَقِيمٍ »  و براهى مستقيم دعوت مىنمايد كه سالك اين راه را به بهشت مىرساند .\r\nداستان جنّيان از نظر روايات :\r\nاز زهرى روايت شده است هنگامى كه ابو طالب ( ع ) وفات نمود كار بر رسول خدا ( ص ) بسيار سخت شد ، رفت كه در طائف اقامت كند به اميد آنكه مردم طائف او را پناه دهند ، حضرت سه نفر از آنان را ديد كه از بزرگان طائف بودند و برادرانى بودند به نامهاى عبد يا ليل و مسعود و حبيب فرزندان عمرو ، حضرت وضع خود را براى آنان تشريح فرمود ، يكى از آنان گفت : من پردهء خانهء كعبه\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nرا دزديده باشم اگر تو از طرف خدا رسالتى داشته باشى ، ديگرى گفت : مگر خداوند عاجز بوده است كسى غير از تو را برسالت فرستد ، سوّمى گفت : به خدا سوگند پس از اين جلسه ديگر هيچگاه با تو سخن نخواهم گفت ، اگر تو همانگونه كه مىگويى پيامبر هستى از آن مهمتر مىباشى كه سخنت رد شود ، و اگر به خدا نسبت دروغ مىدهى شايسته نيست كه من بعد از اين با تو سخن بگويم .\r\nحضرت را مسخره كردند ، و در ميان قوم خود گفتگوهايى كه با حضرت نموده بودند افشاء ساختند ، و سر راه حضرتش در دو صف كمين كردند ، و بهنگامى كه رسول خدا ( ص ) از ميان دو صف آنان رد مىشدند حضرتش را مورد حمله قرار دادند ، و با سنگ به پاهاى حضرت مىزدند بطورى كه پاهاى حضرت خون آلود شد ، اما حضرت از ميان آنان نجات يافت در حالى كه خون از پاهايش مىريخت و با همين حالت خسته و ناراحت وارد باغى از باغهاى آنان شده زير سايهء يكى از درختان خرما نشست .\r\nدر همين هنگام حضرت متوجّه شد كه اين باغ مربوط به عتبة بن ربيعة و شيبة بن ربيعه است ، وقتى حضرت آنان را در باغ ديد از وجود آنان ناراحت شد ، زيرا از دشمنى آنان با خدا و رسول به خوبى آگاه بود .\r\nعتبه و شيبه كه حضرت را ديدند غلام خود را كه نامش عداس بود با مقدارى انگور خدمت حضرت فرستادند ، اين غلام مسيحى و اهل نينوا بود ، همين كه اين غلام خدمت حضرت رسيد حضرت از او پرسيد : از چه سرزمينى هستى ؟ غلام گفت : من از سرزمين نينوى هستم ، حضرت فرمود : از شهر بندهء صالح يونس بن متى هستى ؟\r\nعداس پرسيد تو از يونس بن متى چه اطلاعى دارى ؟\r\nحضرت فرمود : من پيامبر خدا هستم ، و خداوند از حال يونس بن متى به من خبر داده است ، پس از آنكه حضرت از حال يونس بن متى آنچه را كه بر او وحى\r\n\r\n","description":"","footnote":"","page_name":" 21 ","page_number":23},
  {"content":"\r\n\r\nشده بود براى غلام شرح داد عداس در پيشگاه خدا و رسول به سجده افتاد ، و سپس شروع به بوسيدن پاهاى پيامبر ( ص ) نمود در حالى كه از پاهاى حضرت خون مىچكيد .\r\nعتبه و شيبه كه غلام خود را در آن حال ديدند ساكت شدند ، وقتى غلام بسوى آنان بازگشت ، گفتند : تو را چه شد كه در برابر محمّد به سجده افتادى و پايش را بوسيدى ، در حالى كه تا به حال از تو ديده نشده است با ما كه آقاى تو هستيم اين رفتار را كرده باشى ؟\r\nعداس گفت : اين شخص بندهء شايسته‌اى است و در بارهء پيامبرى به نام يونس بن متى كه خدا براى ما فرستاده بود چيزهايى برايم تعريف كرد كه از آن اطّلاع كامل داشتم .\r\nهر دو خنده سر داده گفتند : اين مرد تو را از دينت گمراه نسازد ، زيرا او مردى است سخت شيّاد .\r\nپيامبر خدا ( ص ) بسوى مكه بازگشت تا اينكه بدرخت خرمايى رسيد ، در نيمهء شب براى خواندن نماز به پا خاست ، گروهى از جنّيان كه اهل نصيبين و به قولى اهل يمن بودند بر حضرت عبور كردند ، حضرت را ديدند كه نماز صبح مىگذارد و به قرائت قرآن مشغول بود ، گوش به قرآن خواندن حضرت فرا دادند و اين گفتار مستفاد از قول سعيد بن جبير و گروهى از مفسّرين است .\r\nعدهء ديگر گفته‌اند : رسول خدا ( ص ) مأمور شد كه جنّيان را اندرز دهد و آنان را به سوى خدا دعوت كند ، و قرآن برايشان بخواند ، خداوند عدّه‌اى از جنّيان را از نينوى بسوى حضرت فرستاد ، حضرت به ياران خود فرمود من مأموريت دارم كه امشب بر جنيّان قرآن بخوانم ، كداميك از شماها همراه من خواهد آمد ؟\r\nعبد اللَّه مسعود همراه حضرت شد ، عبد اللَّه گويد : بجز من كسى با حضرت\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nنبود ، رفتيم تا بالاى شهر مكه و پيامبر خدا ( ص ) وارد درهء حجون شد ، و دائره‌اى براى من ترسيم فرمود و به من دستور داد كه وسط آن دائره بنشينم ، و فرمود : از اين دائره بيرون نمىشوى تا من به سويت باز خواهم گشت .\r\nحضرت رفت تا اينكه در نقطه‌اى ايستاد ، و قرآن را بازكرد ، و اطراف حضرتش را سياهىهاى بسيارى فرا گرفت كه ميان من و حضرت فاصله شدند ، بطورى كه ديگر صداى حضرت را نمىشنيدم ، آن گاه سياهىها رفتند ، و مانند پاره‌هاى ابر قطعه قطعه شده مىرفتند تا آنكه عدّه‌اى از آنان باقى ماند ، و حضرت با طلوع فجر از كار خود فراغت يافت ، و به راه افتاده پيش من آمد .\r\nحضرت از من پرسيدند آيا چيزى مشاهده كردى ؟ گفتم : آرى مردان سياهى را مشاهده مىنمودم كه لباسهاى سفيدى به پاهاى خود پيچيده بودند .\r\nفرمودند : اينان جنّيان أهل نصيبين بودند .\r\nعلقمه از عبد اللَّه روايت مىكند كه من در شب جن همراه رسول خدا ( ص ) نبودم ، ولى بسيار دوست داشتم كه با حضرت مىبودم .\r\nو از ابن عبّاس روايت شده است كه تعداد جنّيان هفت نفر بود ، و از نصيبين بودند كه رسول خدا ( ص ) آنان را بعنوان قاصد خود بسوى اقوامشان روانه كرد .\r\nزرّ بن حبيش گويد : جنّيان نه نفر بودند كه يك نفر از آنان زوبعه نام داشت .\r\nو محمّد بن منكدر از جابر بن عبد اللَّه روايت كرده است گفت : هنگامى كه رسول خدا ( ص ) سورهء الرحمن را بر مردم مىخواند ساكت بودند و چيزى نمىگفتند ، حضرت فرمودند : هنگامى كه من بر جنّيان آيهء (  فَبِأَيِّ آلاءِ رَبِّكُما تُكَذِّبانِ  ) ؟ را مى - خواندم آنان از شما بهتر جواب مىدادند ، مىگفتند : ( لا و لا بشىء من آلائك ربّنا نكذّب ) « 1 » .\r\n\r\n\r\n","description":"","footnote":"\r\n( 1 ) - تفسير على بن ابراهيم قمى ج 2 ص 299 ( . . . سبب نزول اين آيه\r\n","page_name":" 23 ","page_number":25},
  {"content":"\r\n\r\n. . . . .\r\n\r\n\r\n","description":"","footnote":"\r\n( -  ( يا قَوْمَنا إِنَّا سَمِعْنا . . . )  اين بود كه رسول خدا ( ص ) از مكه بسوى بازار عكاظ رفت در حالى كه زيد بن حارثه همراهش بود ، حضرت مردم را به اسلام دعوت مىفرمود ولى احدى دعوت او را نمىپذيرفت ، و كسى را نيافت كه دعوتش را بپذيرد ، حضرت به مكه بازگشت ، در بين راه همين كه به وادى ( مجنة ) رسيد - كه معروف بود به اينكه جن زياد دارد - نيمهء شب مشغول قرائت قرآن شد ، در اين حالت عدّه‌اى از جنّيان بر حضرت گذشتند ، همين كه صداى صوت قرآن حضرت را شنيدند گوش فرا دادند ، و به يكديگر گفتند : ساكت باشيد پس از آنكه حضرت تمام كرد ( بسوى قومشان بازگشتند و آنان را ارشاد كردند ، و گفتند : اى قوم ، ما قرآنى را شنيديم كه پس از موسى نازل شده است ، و كتابهاى آسمانى پيش از خود را تصديق نموده ، و اين كتاب بسوى حق و راه راست هدايت مىكند ، اى قوم ما ، به پيامبر خدا پاسخ مثبت دهيد و به او ايمان بياوريد ) به دنبال اين جريان جنّيان خدمت رسول خدا ( ص ) آمدند و ايمان آورده مسلمان شدند ، و حضرت احكام اسلام را به آنان آموخت ، آن گاه خداوند سورهء جن را نازل كرد (   قُلْ أُوحِيَ إِلَيَّ   . . . ) و لذا خداوند اينجا از زبان آنان نقل مىكند ، حضرت رسول از ميان آنان كسى را انتخاب فرمود و براى هدايت آنان گماشت ، و اينان هميشه خدمت پيامبر ( ص ) مىرسيدند ، آن گاه حضرت به امير المؤمنين ( ع ) دستور فرمود كه به آنان بياموزد ، و لذا در ميانشان مؤمن هست ، كافر هست ، ناصبى هست ، يهودى هست ، مسيحى هست ، مجوسى وجود دارد ، و اينان فرزندان جان هستند .\r\n","page_name":" 24 ","page_number":26},
  {"content":"\r\n\r\nآيات 31 - 35 از سورهء احقاف - 46\r\n\r\n[ سوره الأحقاف ( 46 ) : آيات 31 تا 35 
  ]\r\nيا قَوْمَنا أَجِيبُوا داعِيَ اللَّهِ وَ آمِنُوا بِهِ يَغْفِرْ لَكُمْ مِنْ ذُنُوبِكُمْ وَ يُجِرْكُمْ مِنْ عَذابٍ أَلِيمٍ ( 31 ) وَ مَنْ لا يُجِبْ داعِيَ اللَّهِ فَلَيْسَ بِمُعْجِزٍ فِي الْأَرْضِ وَ لَيْسَ لَهُ مِنْ دُونِهِ أَوْلِياءُ أُولئِكَ فِي ضَلالٍ مُبِينٍ ( 32 ) أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ وَ لَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى بَلى إِنَّهُ عَلى كُلِّ شَيْءٍ قَدِيرٌ ( 33 ) وَ يَوْمَ يُعْرَضُ الَّذِينَ كَفَرُوا عَلَى النَّارِ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ ( 34 ) فَاصْبِرْ كَما صَبَرَ أُولُوا الْعَزْمِ مِنَ الرُّسُلِ وَ لا تَسْتَعْجِلْ لَهُمْ كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلاَّ ساعَةً مِنْ نَهارٍ بَلاغٌ فَهَلْ يُهْلَكُ إِلاَّ الْقَوْمُ الْفاسِقُونَ ( 35 )\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n\r\nترجمه آيات :\r\n31 - اى قوم ما بدعوت داعى الهى پاسخ دهيد ، و به او ايمان آوريد كه گناهان شما را خواهد بخشيد ، و از عذاب دردناك پناه مىدهد .\r\n32 - و هر كس كه به دعوت كنندهء الهى پاسخ ندهد در روى زمين كسى را عاجز نمىكند ، و بجز خدا سرپرستانى ندارد ، و اينان در گمراهى آشكار هستند .\r\n33 - آيا نمىبينند آن خدايى كه آسمانها و زمين را آفريده است ، و از آفرينش آنها عاجز نيست مىتواند مردگان را زنده كند ؟ آرى او بر هر كارى قدرت دارد .\r\n34 - و آن روز كه كافران بر آتش دوزخ عرضه خواهند شد ، آيا جهنّم بر حق نيست ؟ گويند : آرى بخداوندگارمان سوگند ، گويند : پس عذاب را بخاطر آنكه كافر شده‌ايد بچشيد .\r\n35 - و صبر كن آن گونه كه پيامبران مرسل صبر كردند ، و در بارهء آنان شتاب مكن ، گويا آنچه را كه به آنان وعده داده‌اند مشاهده مىكنند .\r\nدرنگ ننمودند بجز ساعتى از روز ، و اين تبليغى است ، آيا بجز مردمان فاسق كسى به هلاكت خواهد رسيد ؟\r\n\r\nقرائت آيات :\r\nيعقوب به تنهايى در آيهء 33 يقدر با ياء قرائت كرده است ، و اين طرز قرائت مربوط به جدّش عبد اللَّه بن أبى اسحاق حضرمى و عاصم جحدرى و مالك بن دينار است .\r\nامّا بقيّهء قرّاء ( بقادر ) خوانده‌اند .\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nو در آيهء 35 جزء قرائت‌هاى نادره در قرائت حسن و عيسى ثقفى ( بلاغا ) به نصب آمده است .\r\nو نيز در قرائت ابن محيصن آمده است ( فهل يهلك ) به فتح ياء .\r\n\r\nدليل قرائت :\r\nابو على گويد : اينكه قرّاء خوانده‌اند : ( أ و لم يروا أن اللَّه الذى خلق السماوات و الأرض ) تا ( بقادر ) از باب حمل بر معنى است ، و علّت آنكه باء بر ( قادر ) وارد شده است آن است كه آيهء به اين معنى است : (  أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ  ) « 1 » .\r\nو از لحاظ حمل بر معنى مثل اين مورد است قول شاعر كه گفته است :\r\n بادت و غيّر آيهنّ مع البلى * الّا رواكد جمرهنّ هباء « 2 » \r\n. و سپس شاعر گويد : ( و مشجّج أمّا سواء قذاله ) زيرا چون جملهء ( غيّر مع البلى الّا رواكد ) بمعنى بها رواكد است مصرع بعدى ( مشجج ) بر آن عطف شده است .\r\nو بر همين منوال است آيهء (  يُطافُ عَلَيْهِمْ بِكَأْسٍ مِنْ مَعِينٍ  ) كه به دنبال آن مىفرمايد : (  وَ حُورٌ عِينٌ  ) زيرا يطاف عليهم بكذا در معنى لهم فيها كذا است . « 3 »\r\n\r\n\r\n","description":"","footnote":"\r\n( 1 ) - و چون جمله در معنى نفى است باء بر سر خبر منفى در آمده است .\r\n( 2 ) - ضمير در ( بادت ) به ( ديار ) بر مىگردد ، و در يك نسخه بجاى مع من آمده است ، و رواكد بمعنى سه پايه است و مشتق از ركود است بدين جهت كه سه پايه ثابت است ، و دنبالهء مصرع دوم و مشجج چنين است ( فبدأ و غيّب ساره المعرّاء و المشجج )\r\n( 3 ) - منظور مؤلّف محترم آيهء 20 - 17 از سورهء واقعه است (  وَ يَطُوفُ عَلَيْهِمْ \r\n","page_name":" 27 ","page_number":29},
  {"content":"\r\n\r\nو نيز گفته‌اند : ( إنّ أحدا لا يقول ذلك إلّا زيد ) و كلمهء أحدا در جملهء موجب آمده است زيرا جمله در معنى نفى است .\r\nو در آيهء 35 هر كس ( بلاغا ) به نصب خوانده است بنا بر تقدير فعلى است مضمر اى ( بلّغوا بلاغا ) همانگونه كه رفع نيز بنا بر تقدير مبتداى مضمرى است اى ( هو بلاغ ) يا ( هذا بلاغ ) .\r\nو ابو مجلز ( بلّغ ) بصيغهء امر قرائت كرده است « 1 » .\r\n\r\nمعنى آيات :\r\nآن گاه خداوند تمامى خبر جن را نقل كرده مىفرمايد :\r\n « يا قَوْمَنا أَجِيبُوا داعِيَ اللَّهِ »  منظورشان حضرت محمّد ( ص ) كه آنان را به يكتا پرستى و دور انداختن خدايان دروغين دعوت فرموده است .\r\n « وَ آمِنُوا بِهِ يَغْفِرْ لَكُمْ مِنْ ذُنُوبِكُمْ »  يعنى : به خدا ايمان آوريد كه اگر به خدا و رسول ايمان آوريد گناهان شما را خواهد بخشيد .\r\n « وَ يُجِرْكُمْ مِنْ عَذابٍ أَلِيمٍ »  يعنى : شما را از عذابى دردناك رها مىسازد .\r\n\r\n\r\n","description":"","footnote":"\r\n( -   وِلْدانٌ مُخَلَّدُونَ بِأَكْوابٍ وَ   . . . حور عين ( و آيهء مذكور ( يطاف ) در سورهء صافّات آيهء 37 است كه ( و حور عين ) بر آن عطف نشده است ، روشن است كه اين اشتباه در اثر اعتماد به حافظه بوده است ، بنا بر اين هنگامى كه ( و حور عين ) معطوف بر يطاف نشد بلكه معطوف بر يطوف عليهم بود از حمل بر معنى خارج و نمىتواند شاهد بحث ما باشد ، زيرا (  وَ حُورٌ عِينٌ  ) عطف بر لفظ يطوف عليهم خواهد شد و معنى هم درست است ، زيرا در فرض توهّم مؤلّف محترم عطف ( حور عين ) بر يطاف عليهم بصيغهء مجهول بدين معنى بود كه حور عين را براى آنان مىگردانند ، و چون اين معنى صحيح نبوده است و حور عين را عطف بر معنى گرفته مىفرمايند يطاف عليهم يعنى : لهم فيها كذا - مترجم )\r\n( 1 ) - و در يك نسخه ابو مجاز است .\r\n","page_name":" 28 ","page_number":30},
  {"content":"\r\n\r\nعلىّ بن ابراهيم گويد : جنّيان خدمت رسول خدا ( ص ) آمدند و به او ايمان آوردند ، و حضرت رسول ( ص ) احكام اسلام را به آنان تعليم فرمود ، و خدا سورهء جن را نازل كرد (   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   . . . ) و هميشه به خدمت حضرت پناه مىآوردند ، و از اينجا معلوم مىشود كه حضرت محمّد ( ص ) همانگونه كه مبعوث بر انسانها بوده است مبعوث بر جنّيان هم بوده است ، و خداوند پيش از آن حضرت هيچ پيامبرى را بر انس و جن مبعوث نفرموده است .\r\n « وَ مَنْ لا يُجِبْ داعِيَ اللَّهِ فَلَيْسَ بِمُعْجِزٍ فِي الْأَرْضِ »  يعنى : كسى كه به پيامبر خدا ( ص ) ايمان نياورد نمىتواند خدا را عاجز نمايد و از چنگ او فرار كند .\r\n « وَ لَيْسَ لَهُ مِنْ دُونِهِ أَوْلِياءُ »  يعنى : و يارانى كه او را از عذاب خدا حفظ كند ندارد ، و مىتوان گفت كه اين قسمت از آيهء از كلام الهى است كه ابتداء بيان شده است .\r\n « أُولئِكَ »  يعنى : آنان كه به دعوت رسول خدا ( ص ) پاسخ مثبت نميدهند .\r\n « فِي ضَلالٍ مُبِينٍ »  در گمراهى آشكارى هستند .\r\nآن گاه خداوند با اشاره به قدرتش بر زنده نمودن اموات و بازگشت دوباره مىفرمايد :\r\n « أَ وَ لَمْ يَرَوْا »  يعنى : آيا نمىدانند .\r\n « أَنَّ اللَّهَ الَّذِي خَلَقَ السَّماواتِ وَ الْأَرْضَ »  آن خدايى كه آسمانها و زمين را به وجود آورده .\r\n « وَ لَمْ يَعْيَ بِخَلْقِهِنَّ »  و در آفرينش آنها هيچ نوع خستگى و رنجى نديد ، و از آفرينش آنها هم عاجز نبود ، گفته مىشود : ( عيى فلان بأمره ) يعنى : فلانى راه به كار خود نبرد ، و نتوانست آن را انجام دهد .\r\n « بِقادِرٍ »  باء در آن زائده است ، و محل قادر رفع است كه خبر آن باشد .\r\n\r\n","description":"","footnote":"","page_name":" 29 ","page_number":31},
  {"content":"\r\n\r\n « عَلى أَنْ يُحْيِيَ الْمَوْتى »  يعنى كسى كه از آفرينش آسمان و زمين عاجز نبوده ميتواند مرده را زنده كند ، يعنى : آفرينش آسمانها و زمين از زنده كردن مردگان شگفت‌آورتر است .\r\n « بَلى »  آرى او قدرت دارد .\r\n « إِنَّهُ عَلى كُلِّ شَيْءٍ قَدِيرٌ »  و بر هر كارى توانا است ، و سپس بدنبال آن از عذابهاى آخرت ياد كرده مىفرمايد :\r\n « وَ يَوْمَ يُعْرَضُ الَّذِينَ كَفَرُوا عَلَى النَّارِ أَ لَيْسَ هذا بِالْحَقِّ »  يعنى : روزى كه كافران بر آتش دوزخ عرضه مىشوند بطريقهء استدلال به آنان گفته مىشود آيا اين عذاب كه بعنوان مجازات در انتظار شما است حق نيست و آيا قبول داريد كه هيچ ظلمى نسبت به شما نشده است ؟\r\n « قالُوا بَلى وَ رَبِّنا »  يعنى : در پاسخ اعتراف به استحقاق خويشتن نموده سوگند ياد كرده خواهند گفت : آرى سوگند به پروردگارمان كه اين مجازات حق ما است ، هر چند كه قبلا منكر بودند .\r\n « قالَ فَذُوقُوا الْعَذابَ بِما كُنْتُمْ تَكْفُرُونَ »  يعنى : بخاطر كفرتان در دنيا و انكارى كه مىكرديد اينك عذاب خدا را بچشيد ، و آن گاه به پيامبرش مىفرمايد :\r\n « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ »  يعنى : اى محمّد همانگونه كه پيامبران مرسل صبر نمودند تو نيز بر آزار اين كافران و نپذيرفتن دعوتت صبر كن .\r\nاز ابن زيد و جبائى و جماعتى آمده است كه ( من ) در اين آيهء براى تبيين جنس است ، يعنى : ( اولوا العزم كه عبارتند از رسولان ) همانگونه كه در (  فَاجْتَنِبُوا الرِّجْسَ مِنَ الْأَوْثانِ  ) ، و بنا بر اين قول بايد گفت كه : تمامى پيامبران اولوا العزم هستند ، زيرا همگى عزم نموده‌اند بر اداء رسالت و تحمّل مشكلات آن .\r\nو بيشتر مفسّرين گفته‌اند : حرف ( من ) در اين آيهء براى تبعيض است كه قهرا معنى اين است كه بعضى از رسولان اولوا العزم هستند ، و از ظاهر روايات\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nاصحاب اماميّه نيز همين بر مىآيد .\r\nمفسّرين در اولوا العزم اختلاف نموده‌اند :\r\n1 - ابن عبّاس و قتاده - و مروى از حضرت باقر و حضرت صادق ( ع ) نيز هست - گفته‌اند : اولوا العزم از رسل كسانى هستند كه شريعتى جديد آورده‌اند كه شريعت پيامبر پيش از خود را نسخ كرده است و اين دسته از پيامبران پنج نفرند كه اول آنان حضرت نوح و سپس ابراهيم و سپس موسى و سپس عيسى و آن گاه محمّد ( ص ) است ، كه در روايت امام صادق ( ع ) مىفرمايد : ( و اينان انبيايند و ديگر پيامبران بر مدار اينان مىچرخند ) .\r\n2 - مقاتل گويد : پيامبران اولوا العزم شش نفرند 1 - نوح كه بر آزار قومش صبر نمود 2 - ابراهيم كه بر آتش صبر كرد 3 - اسحاق كه بر سر بريدن صبر نمود 4 - يعقوب كه بر گمشدن يوسف و كورى چشم صبر نمود 5 - يوسف كه در چاه و زندان صبر نمود 6 - ايّوب كه بر ناراحتى و بيمارى صبر كرد .\r\n3 - سدى و كلبى گويند : پيامبران اولوا العزم آنان هستند كه مأمور به جهاد بوده‌اند و اظهار مكاشفه نموده‌اند و در مسير گسترش دين مبارزه كرده‌اند .\r\n4 - أبى العالية گويد : پيامبران اولوا العزم ابراهيم و هود و نوح و حضرت محمّد ( ص ) مىباشند .\r\nو عزم عبارت است از : حتم و وجوب و پيامبران صاحب عزم آن دسته از پيامبران هستند كه قوانين اديان را آورده‌اند و آنها را بر مردم واجب نموده‌اند كه به آنها حتما عمل كنند و قوانين و راه و روشهاى ديگر را دور اندازند .\r\n « وَ لا تَسْتَعْجِلْ لَهُمْ »  يعنى : خيلى براى عذاب آنان عجله نداشته باش ، زيرا به زودى اينان گرفتار عذاب خواهند شد ، و عذابى حتما خواهد آمد مانند آن است كه آمده است .\r\n\r\n","description":"","footnote":"","page_name":" 31 ","page_number":33},
  {"content":"\r\n\r\n « كَأَنَّهُمْ يَوْمَ يَرَوْنَ ما يُوعَدُونَ »  يعنى : روزى كه عذاب آخرت را مىبينند گويى .\r\n « لَمْ يَلْبَثُوا إِلَّا ساعَةً مِنْ نَهارٍ »  در دنيا درنگ نداشته‌اند مگر يك ساعت از روزى ، يعنى : هنگامى كه عذاب الهى را ديدند ، مدت اقامتشان در دنيا و در عالم برزخ براى آنان مانند يك ساعت از يك روز و برهه‌اى از زمان جلوه مىكند زيرا زمان گذشته هر چند كه طولانى بوده است مثل آن است كه اصلا نبوده است .\r\n « بَلاغٌ »  يعنى : اين قرآن و بياناتى كه در آن آمده است پيامى است از سوى خدا براى شما ، و بلاغ بمعنى تبليغ است ، و قولى هم هست كه يعنى :\r\nاين مدّت اقامت بلاغ است .\r\n « فَهَلْ يُهْلَكُ إِلَّا الْقَوْمُ الْفاسِقُونَ »  يعنى : عذاب الهى جز بر عصيانگران كه از فرمان الهى خارج هستند واقع نخواهد شد .\r\nقتاده گفته است يعنى : هلاك نمىشوند مگر مشركين كه با اسلام جنگيده‌اند يا منافقين كه به زبانش تصديق نموده و در عمل مخالفت ورزيده است .\r\nزجاج گويد : يعنى : با اين رحمت خداوندى و تفضّل او جز فاسقين احدى هلاك نخواهد شد ، و سپس اضافه مىكند كه پيرامون اميدوارى به رحمت خدا آيهءاى محكمتر از اين وارد نشده است .\r\n\r\n","description":"","footnote":"","page_name":" 32 ","page_number":34},
  {"content":"\r\n\r\n\r\nسورهء مباركهء محمّد ( ص )\r\n47\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nسورهء محمّد اين سوره مدنى است ، و ابن عباس و قتاده گفته‌اند تنها يك آيه از اين سوره مكى است و اين آيه هنگامى نازل شده است كه پيامبر ( ص ) قصد حركت به سوى مدينه را داشته است و با حالت گريان به خانهء كعبه نگاه كرده اندوهناك بوده است كه آيه نازل مىشود : (  وَ كَأَيِّنْ مِنْ قَرْيَةٍ هِيَ أَشَدُّ قُوَّةً مِنْ قَرْيَتِكَ  . . . ) .\r\n\r\nتعداد آيات آن :\r\nبه نظر بصريون چهل آيه ، به نظر كوفيون سى و هشت آيه و به نظر بقيه سى و نه آيه است .\r\n\r\nاختلاف آيات :\r\nدو آيه مورد اختلاف است ، اوزارها آيه است به نظر همه غير از كوفيان ، للشاربين آيه است به نظر بصريين .\r\n\r\nفضيلت سوره :\r\nابى بن كعب گويد كه : ( پيامبر خدا ( ص ) فرمودند : هر كس سورهء محمّد را\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nبخواند بر خداوند لازم است كه از جويبارهاى بهشت به او بنوشاند » .\r\nابو بصير از حضرت صادق ( ع ) روايت كرده است كه فرمودند : ( هر كس سورهء محمد را بخواند هيچگاه در دينش شك وارد نخواهد شد ، و هميشه از شرك و كفر محفوظ خواهد بود تا آن گاه كه بميرد ، و پس از مرگش خداوند هزار فرشته را مأمور مىكند كه در قبرش نماز بخوانند و ثواب نمازشان براى او خواهد بود ، و همراه او هستند تا اينكه او را در پيشگاه خداوند بجايگاه امنى مىبرند ، و در امان خدا و پيامبرش محمد ( ص ) مىباشد .\r\nو نيز حضرت صادق ( ع ) فرموده‌اند : هر كس مىخواهد حال ما و حال دشمنان ما را بداند بايد سورهء محمد ( ص ) را بخواند ، كه در اين سورهء يك آيه در مورد ما و يك آيه در مورد دشمنان ما خواهد يافت .\r\n\r\nارتباط با سورهء قبلى :\r\nخداوند سورهء قبلى را با عذابهاى كافران ختم كرد و اين سورهء را نيز با كفّار شروع كرده است كه مىفرمايد :\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nآيات 1 - 6 سورهء محمّد ( ص )\r\n\r\n[ سوره محمد ( 47 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nالَّذِينَ كَفَرُوا وَ صَدُّوا عَنْ سَبِيلِ اللَّهِ أَضَلَّ أَعْمالَهُمْ ( 1 ) وَ الَّذِينَ آمَنُوا وَ عَمِلُوا الصَّالِحاتِ وَ آمَنُوا بِما نُزِّلَ عَلى مُحَمَّدٍ وَ هُوَ الْحَقُّ مِنْ رَبِّهِمْ كَفَّرَ عَنْهُمْ سَيِّئاتِهِمْ وَ أَصْلَحَ بالَهُمْ ( 2 ) ذلِكَ بِأَنَّ الَّذِينَ كَفَرُوا اتَّبَعُوا الْباطِلَ وَ أَنَّ الَّذِينَ آمَنُوا اتَّبَعُوا الْحَقَّ مِنْ رَبِّهِمْ كَذلِكَ يَضْرِبُ اللَّهُ لِلنَّاسِ أَمْثالَهُمْ ( 3 ) فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً حَتَّى تَضَعَ الْحَرْبُ أَوْزارَها ذلِكَ وَ لَوْ يَشاءُ اللَّهُ لانْتَصَرَ مِنْهُمْ وَ لكِنْ لِيَبْلُوَا بَعْضَكُمْ بِبَعْضٍ وَ الَّذِينَ قُتِلُوا فِي سَبِيلِ اللَّهِ فَلَنْ يُضِلَّ أَعْمالَهُمْ ( 4 )\r\nسَيَهْدِيهِمْ وَ يُصْلِحُ بالَهُمْ ( 5 ) وَ يُدْخِلُهُمُ الْجَنَّةَ عَرَّفَها لَهُمْ ( 6 )\r\n\r\n","description":"","footnote":"","page_name":" 36 ","page_number":38},
  {"content":"\r\n\r\n\r\nترجمه آيات :\r\nبنام خداى رحمان و رحيم 1 - آنان كه كافر شده سد راه خدا مىشوند اعمالشان بهدر مىرود :\r\n2 - آنان كه ايمان آورده عمل نيك انجام مىدهند ، و به آنچه بر محمّد نازل شده است كه حق بوده از جانب پروردگارشان مىباشد ايمان دارند ، خداوند گناهانشان را پاك نموده ، كارشان را بصلاح آورد .\r\n3 - بعلّت اينكه كافران از باطل پيروى نمايند ، و مؤمنان پيرو حقّى باشند كه از سوى پروردگارشان است ، خداوند براى مردم اين چنين مثالهايشان را مى - زند .\r\n4 - و هر گاه كافران را ديديد زدن گردنها است ، تا آن گاه كه كشتارى سنگين از آنان نموديد ، بندهاى اسارت را محكم سازيد ، از آن پس يا منّت گذاريد ، و يا به فديه مبادله نمائيد ، تا هنگامى كه جنگ فروكش كند ، اين چنين بايد كرد ، امّا اگر خدا مىخواست خودش بر آنان پيروز مىشد ، ولى تا شما را بهمديگر بيازمايد ، و آنان كه در راه خدا كشته شده‌اند اعمالشان از بين نمىرود .\r\n5 - خداوند به زودى هدايتشان فرمايد و كارشان را بصلاح آورد .\r\n6 - و آنان را وارد بهشت موعود سازد كه قبلا به آنان شناسانده است .\r\n\r\nقرائت آيات :\r\nو الّذين قتلوا - أهل بصره و حفص و الّذين قتلوا به صورت ماضى مجهول خوانده‌اند امّا بقيهء قراء قاتلوا با الف از باب مفاعله خوانده‌اند .\r\n\r\nدليل قرائت :\r\nقتلوا - ابو على گويد : قاتلوا از قتلوا عموميّت بيشترى دارد ، زيرا كسانى كه\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nجنگيده‌اند و كشته نشده‌اند آنان هم اعمالشان از بين نمىرود ، همانگونه كه آن كس كه در راه خدا كشته شده است عملش از بين نخواهد رفت ، بنا بر اين قاتلوا بخاطر عموميّت بيشترى كه دارد بهتر از قتلوا خواهد بود .\r\n\r\nلغات آيات :\r\nبالهم - بمعنى حال و شأن است ، و بال به قلب هم گفته مىشود ، ميگويند ( خطر ببالى كذا ) يعنى : فلان مطلب بخاطرم آمد ، بال جمع بسته نمىشود زيرا كه از دو لغت مشترك ديگرش حال و شأن ابهام بيشترى دارد .\r\nأثخنتموهم - اثخان بمعنى كشتار فراوان و پيروزى دشمن و غلبهء آنان است ، و در مورد بيمارى كه مرض او را از پاى در آورده است مىگويند : ( أثخنه المرض ) يا زخم خورده‌اى كه زخم شديدى داشته باشد گويند : ( أثخنه الجراح ) .\r\nالوثاق - وثاق اسم است براى ايثاق يعنى : بشدّت در بند كشيدن در مورد كسى كه سخت به اسارت كشيده شده است كه ديگر رهايى نداشته باشد ، ميگويند :\r\n( أوثقه ايثاقا و وثاقا ) .\r\nأوزارها - أوزار بمعنى سلاحهاى جنگى است ، اصل وزر به چيزى گويند كه انسان آن را بدوش كشد ، بعدا اسلحه را اوزار ناميدند چون اسلحه نيز حمل مىشود ، اعشى شاعر گفته است :\r\n ( و أعددت للحرب أوزارها * رماحا طوالا و خيلا ذكورا \r\n و من نسج داود يحدو بها * على اثر الحىّ عيرا فعيرا ) . \r\nيعنى : ( براى جنگ سلاحهاى آن را آماده ساخته‌ام نيزه‌هايى بلند و اسبهايى نر و از زره‌هاى بافت داود و شترانى پشت سر هم كه براى آنان حدى خوانده مىشود ) .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\n\r\nاعراب آيات :\r\nذلك - كلمهء ذلك در آيه 4 خبر مبتداى محذوف است كه تقديرش ( الأمر ذلك ) مىباشد ، و نيز ممكن است ذلك را مبتداى محذوف الخبر بگيريم كه تقديرش : ( ذلك كائن ) باشد .\r\n فَضَرْبَ الرِّقابِ  - مصدر است براى فعل محذوف كه تقديرش ( فاضربوا الرّقاب ضربا ) بوده است كه فعل حذف شده و مصدر اضافه به مفعول شده است ، و اين اضافه در تقدير انفصال است زيرا تقديرش ( فضربا الرقاب ) است كه ضرب در اصل تنوين داشته است ، شاعر گفته است : ( فندلا زريق المال ندل الثّعالب ) « 1 » .\r\nيعنى : ( اى زريق مال را همچون روباهها بدزد و بچاب ) .\r\n\r\nمعنى آيات :\r\n  « الَّذِينَ كَفَرُوا »   يعنى آنان كه به يكتايى خدا كافر شده ، و با او ديگرى را پرستيده‌اند « 2 » .\r\n  « وَ صَدُّوا عَنْ سَبِيلِ اللَّهِ »   يعنى و مشركين عرب سد راه مردم شده آنان را از ايمان و اسلام مانع شدند ، و آنان را به تكذيب پيامبر ( ص ) وا ميداشتند .\r\n  « أَضَلَّ أَعْمالَهُمْ »   يعنى : خداوند اعمالشان را - كه به خيال آنان موجب تقرّب به خداوند است و بحالشان مفيد خواهد بود مانند آزاد كردن بندگان ، صدقه ،\r\n\r\n\r\n","description":"","footnote":"\r\n( 1 ) - شاهد بر سر ندلا است كه مطابق اصل تنوين دارد .\r\n( 2 ) - تفسير ابن عبّاس ص 315 (   الَّذِينَ كَفَرُوا   ) يعنى : بمحمّد عليه السلام و القرآن .\r\n","page_name":" 39 ","page_number":41},
  {"content":"\r\n\r\nمهمان نوازى - از بين ميبرد ، يعنى : اين گونه اعمالى كه بجا آورده‌اند باطل شده مثل آنكه اصلا انجام نداده‌اند ، زيرا در آخرت براى اين اعمال پاداشى نخواهند ديد .\r\nبعضى گفته‌اند كه اين آيه در بارهء آن ده نفرى نازل شده است كه هر كدامشان يك روز لشكر اسلام را غذا دادند « 1 » .\r\n « وَ الَّذِينَ آمَنُوا وَ عَمِلُوا الصَّالِحاتِ »  يعنى : آنان كه به يكتايى خدا ايمان آورده و اعمال نيك هم انجام داده‌اند .\r\n « وَ آمَنُوا بِما نُزِّلَ عَلى مُحَمَّدٍ »  و به قرآن و عباداتى كه بر محمّد نازل شده است ايمان آورده‌اند ، و علّت اينكه حضرت محمّد را جداگانه ياد كرده است ، و ايمان به او مخصوصا اشاره نموده است ، تعظيم و تشريف آن حضرت بوده است ، و نيز براى آنكه اهل كتاب نگويند : ما به خدا و پيامبران و كتابهاى آسمانى خود ايمان آورده‌ايم .\r\n\r\n\r\n","description":"","footnote":"\r\n( 1 ) - شواهد التنزيل حسكانى ج 2 ص 172 : ( از حسين بن على ( ع ) در مكه شنيدم كه يادآور شد آيه : (   الَّذِينَ كَفَرُوا وَ صَدُّوا عَنْ سَبِيلِ اللَّهِ   . . . ) سپس فرمود :\r\nاين آيه در مورد ما و بنى اميه نازل شده است ) كه (   الَّذِينَ كَفَرُوا   ) بنى اميه و (  الَّذِينَ آمَنُوا  ) اهل بيت ( ع ) است .\r\nتفسير ابن عبّاس صفحهء 315 در بارهء (   وَ صَدُّوا عَنْ سَبِيلِ اللَّهِ   گفته است :\r\nيعنى : مردم را از دين خدا و اطاعت او منصرف كرده‌اند و آنان كسانى هستند كه در جنگ بدر غذا دادند : عتبه و شيبه دو پسر ربيعه و منبه و بنيه دو پسر حجاج و ابا البحرى فرزند هشام و ابو جهل فرزند هشام و يارانشان ) .\r\nلباب النقول فى اسباب النزول سيوطى صفحهء 197 ميگويد : ( ابن ابى حاتم از ابن عباس در بارهء قول خدا   الَّذِينَ كَفَرُوا وَ صَدُّوا عَنْ سَبِيلِ اللَّهِ   نقل كرده است كه در بارهء اهل مكه نازل شده است ، و  « الَّذِينَ آمَنُوا . . . »  را گفته انصار ، مىباشد )\r\n","page_name":" 40 ","page_number":42},
  {"content":"\r\n\r\n « وَ هُوَ الْحَقُّ مِنْ رَبِّهِمْ »  يعنى : آنچه كه بر حضرت محمّد ( ص ) نازل شده است حق است و از جانب پروردگارشان نازل گشته است ، زيرا دين او ناسخ اديان ديگر بوده ، و ناسخ حق است .\r\nو بعضى گفته‌اند :  هُوَ الْحَقُّ  يعنى : محمّد حق است كه از طرف پروردگارشان مىباشد نه آن كس كه آنان خيال مىكنند كه در آخر الزمان پيامبرى از عرب خروج خواهد كرد ، و اين محمّد آن پيامبر نيست ، كه خداوند اين خيالشان را رد مىكند .\r\n « كَفَّرَ عَنْهُمْ سَيِّئاتِهِمْ »  يعنى : گناهانشان را براى آنان مىپوشاند به اينكه گناهانشان را بيامرزد ، يعنى با ايمان آوردن گناهان گذشتهء آنان بخشيده شد ، و حكم شده است به اسقاط عذاب از آنان كه استحقاق آن را داشته‌اند .\r\n « وَ أَصْلَحَ بالَهُمْ »  قتاده گويد : يعنى حال آنان را در زندگى دنيايشان اصلاح نمايد .\r\nو بعضى گفته‌اند يعنى : امر دين و دنياى آنان را اصلاح نموده است .\r\nبه اينكه آنان را در دنيا بر دشمنانشان پيروز ساخته ، و آنان را در آخرت وارد بهشت مىسازد ، آن گاه خداوند بيان فرموده است كه چرا اين عمل را انجام داده است و چرا آنان را به اين دو دسته تقسيم نموده است و مىفرمايد :\r\n « ذلِكَ بِأَنَّ الَّذِينَ كَفَرُوا اتَّبَعُوا الْباطِلَ ، وَ أَنَّ الَّذِينَ آمَنُوا اتَّبَعُوا الْحَقَّ مِنْ رَبِّهِمْ »  يعنى : اين اضلال اعمال و اصلاح با پيروى نمودن كفّار از شرك و عبادت شيطان ، و پيروى كردن مؤمنين از توحيد و قرآن و آنچه كه خداوند فرمان به پيروى از آن را داده است بدان جهت است كه كافران از باطل پيروى نموده ، مؤمنين از حق .\r\n « كَذلِكَ يَضْرِبُ اللَّهُ لِلنَّاسِ أَمْثالَهُمْ »  زجاج گويد : يعنى : خداوند براى مردم مثالهاى آنان را مىزند مانند بيانى كه در مورد مؤمنين و كافران آورده شد ،\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nكه خداوند در آن براى مردم مثال حسنات مؤمنين و سيّئات كافران را زد « 1 » زيرا معنى گفتهء كسى كه مىگويد : ( ضربت لك مثلا ) : ( بيّنت لك ضربا من الأمثال ) ، است يعنى براى تو قسمتى از مثالها را بيان كردم .\r\nبعضى گفته‌اند منظور مثال اخير است « 2 » كه ضمن آن كافر را در پيروى از باطل مانند كسى قرار داد كه باطل او را به سوى خود دعوت كند و او بپذيرد ، و مؤمن را در پيروى از حق مانند كسى قرار داد كه حق او را بسوى خود فرا خواند و او بپذيرد .\r\nبعضى گفته‌اند يعنى : همانگونه كه عاقبت كافران و مؤمنان را بيان نمودم ، و پاداش هر كدام را توضيح دادم مثالهايى براى مردم مىزنم تا بدان استدلال نمايند و بر دانش و پند آموزيشان افزوده شود .\r\nو علّت اينكه امثال را به هم اضافه نموده است آنست كه اين امثال براى آنان قرار داده شده است ، آن گاه خداوند سبحان فرمان بقتل كفار داده مىفرمايد :\r\n « فَإِذا لَقِيتُمُ الَّذِينَ كَفَرُوا »  يعنى اى مؤمنين هر گاه كافران اهل دار الحرب را كه با شما در حال جنگ هستند ديديد « 3 » .\r\n « فَضَرْبَ الرِّقابِ »  گردنشان را بزنيد يعنى : آنان را بكشيد ، زيرا بيشتر موارد قتل با شمشير گردن زدن است ، هر چند كه زدن جاهاى ديگر بدنشان هم جايز است ، چون هدف كشتن آنان است .\r\n « حَتَّى إِذا أَثْخَنْتُمُوهُمْ »  يعنى : آنان را با زخم فراوان سنگين ساختند ، و بر\r\n\r\n\r\n","description":"","footnote":"\r\n( 1 ) - در آيه 1 و 2 (   الَّذِينَ كَفَرُوا وَ صَدُّوا ،    وَ الَّذِينَ آمَنُوا وَ عَمِلُوا الصَّالِحاتِ  )\r\n( 2 ) - در آيه 3 (  بِأَنَّ الَّذِينَ كَفَرُوا  . . . )\r\n( 3 ) - تفسير ابن عبّاس صفحهء : 315 در بارهء برخورد با كافران گويد : منظور روز بدر است .\r\n","page_name":" 42 ","page_number":44},
  {"content":"\r\n\r\nآنان پيروز شديد و بعضى گفته‌اند يعنى : تا هنگامى كه از آنان زياد كشته تا ضعيف شوند .\r\n « فَشُدُّوا الْوَثاقَ »  يعنى : در اسير گرفتن بند آنان را محكم سازيد .\r\nخداوند فرمان داده است به كشتن آنان و سنگين ساختن ضربات آنان تا به ذلّت افتند ، و پس از آنكه با كشتار به ذلّت افتادند اسير شوند ، زيرا اسارت هميشه پس از كشتار زياد است ، همانگونه كه خداوند در مورد اسير گرفتن فرموده است براى هيچ پيامبرى حق اسير گرفتن نيست مگر آن گاه كه در زمين كشتار بسيار كند .\r\n « فَإِمَّا مَنًّا بَعْدُ وَ إِمَّا فِداءً »  يعنى : پس از اسير كردن آنان يا بر سرشان منّت مىگذاريد و آنان را آزاد مىكنيد بدون آنكه چيزى در عوض بگيريد ، و يا آنكه در مقابل چيزى آنان را آزاد مىكنيد .\r\nدر مورد اسارت اختلاف شده است شافعى و ابو يوسف و محمّد بن اسحاق مىگويند : اسير گرفتن به وسيلهء آيه سورهء انفال « 1 » حرام بود ، و سپس با اين آيه حلال گرديد ، زيرا اين سورهء پس از سورهء انفال نازل شده است ، و هر گاه اسير گرفتند امام مخير است بين ( من و فداء ) كه منت گذارد و آزاد سازد ، يا اسيران را با اسراى مسلمين عوض كند يا آنان را در مقابل گرفتن وجهى يا امتيازى آزاد سازد ، يا آنان را بكشد يا تبعيد سازد .\r\nحسن گويد : امام مخيّر است بين من و فداء و استبعاد و حق كشتن اسير را ندارد .\r\nمثل آنكه در اين آيه تقديم و تأخيرى انجام گرفته است تقديرش چنين است :\r\n( فضرب الرقاب حتى تضع الحرب أوزارها ) سپس بايد بيايد\r\n\r\n\r\n","description":"","footnote":"\r\n( 1 ) - سورهء انفال آيه 67 : (  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ  )\r\n","page_name":" 43 ","page_number":45},
  {"content":"\r\n\r\n(  حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً  » « 1 » .\r\nاز قتاده و سدى و ابن جريح نقل شده است كه حكم آيه اسارت كه اجازهء كشتن اسير را نداده است با آيه (  فَاقْتُلُوا الْمُشْرِكِينَ حَيْثُ وَجَدْتُمُوهُمْ  ) « 2 » و آيه (  تَثْقَفَنَّهُمْ فِي الْحَرْبِ  ) « 3 » .\r\nابن عبّاس و ضحاك گفته‌اند : آيه فداء منسوخ است .\r\nابن عمر و حسن و عطاء گفته‌اند : حكم آيه فداء ثابت است و نسخ نشده است زيرا پيامبر ( ص ) بر ابى غره منت گذاشت و عقبة بن ابى معيط را كشت و اسراى بدر را هم در مقابل فديه و امتياز آزاد شدند .\r\n\r\nنظر أهل بيت ( ع ) :\r\nاز ائمّهء هدى صلوات اللَّه عليهم رسيده است كه اسيران جنگى بر دو قسم هستند ، يك قسم از اسيران هستند كه پيش از انقضاء جنگ دستگير مىشوند ، در مورد اين اسيران امام مخيّر است بين اينكه آنان را بكشد يا دستها و پاهايشان را چپ و راست قطع كند تا آن قدر خون ريزى كند كه بميرد ، و در مورد اين دسته اسيران هيچگونه آزادى بلا عوض يا با عوض جايز نيست .\r\nقسم ديگر اسيرانى هستند كه پس از پيروزى دستگير مىشوند كه ديگر جنگى نيست ، امام در مورد آنان مختار است بين آنكه با منّت گذاردن آزادشان كند يا آنكه در مقابل امتيازى مانند مال ، تعويض با اسير مسلمان ، يا برده ساختن آنان و زدن گردنشان .\r\n\r\n\r\n","description":"","footnote":"\r\n( 1 ) - چون اوّل كشتار است بعد تسليم شدن دشمن و فرو نهادن سلاح ، و سپس اسير گرفتن .\r\n( 2 ) - سورهء نساء ، آيه 89 .\r\n( 3 ) - سورهء أنفال ، آيه 57 .\r\n","page_name":" 44 ","page_number":46},
  {"content":"\r\n\r\nامّا اگر در هر دو حالت اسلام آورند تمام اين احكام ساقط شده حكم آنان حكم مسلمانان ديگر است .\r\n « حَتَّى تَضَعَ الْحَرْبُ أَوْزارَها »  يعنى تا آن هنگام كه جنگجويان دشمن اسلحهء خود را زمين گذاشته ديگر نجنگند .\r\nابن عبّاس گويد : تا آن گاه كه ديگر از مشركين كسى باقى نماند .\r\nمجاهد گويد : تا آن گاه كه دينى غير از اسلام باقى نماند .\r\nو معنى چنين مىشود تا آن گاه كه جنگ شما و جهادتان اسلحهء مشركين و اعمال زشت آنان را فروكش كرده ، تسليم شوند و جز اسلام كه بهترين اديان است آئينى باقى نماند ، و ديگر بتها را نپرستند ، و اين معنى همانگونه است كه در حديث آمده است :\r\n( از آن هنگام كه خداوند مرا مبعوث به رسالت فرموده است جهاد ادامه دارد تا آن گاه كه آخرين قشر از امّتم با دجّال بجنگند ) .\r\nفراء گويد : ( يعنى تا آن گاه كه جز مسلمان يا تسليم شده احدى باقى نماند ) .\r\nزجاج گويد : ( يعنى با كافران بجنگيد و آنان را به اسارت بگيريد تا ايمان آورند و ما دام كه كفر باقى است جنگ هم ادامه خواهد يافت .\r\n « ذلِكَ »  يعنى : اين كه گفته شد وظيفهء شما است .\r\n « وَ لَوْ يَشاءُ اللَّهُ لَانْتَصَرَ مِنْهُمْ »  يعنى : اگر خداوند بخواهد مىتواند خودش كفّار را هلاك سازد و در دنيا هم گرفتار عذابشان نمايد .\r\n « وَ لكِنْ »  خدا به شما دستور جنگ و از جان گذشتگى در راه دين ميدهد .\r\n « لِيَبْلُوَا بَعْضَكُمْ بِبَعْضٍ »  تا شما را با همديگر امتحان كند و مطيع از عاصى مشخّص گردد ، يعنى : اگر هدف خداوند تنها از بين بردن كفر بود ، خداوند خودش با انواع وسائل هلاكت آنان را از بين مىبرد ، ولى خداوند اراده فرمود كه مردم استحقاق ثواب پيدا كنند ، و اين بدست نخواهد آمد مگر با اطاعت خدا\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nو تحمّل مشقّتها .\r\n « وَ الَّذِينَ قُتِلُوا فِي سَبِيلِ اللَّهِ »  از قتاده نقل شده است يعنى : آنها در راه خدا در جهاد روز أحد مىجنگيدند « 1 » .\r\nكسانى كه قاتلوا قرائت كرده‌اند معنى آن است آنها كه جهاد كردند چه آنكه شهيد شده باشند يا نه .\r\n « فَلَنْ يُضِلَّ أَعْمالَهُمْ »  يعنى : خداوند اعمال اينان را از بين نخواهد برد ، بلكه اعمال اينان را پذيرفته و پاداش آنان را ثواب هميشگى بهشت قرار ميدهد .\r\n « سَيَهْدِيهِمْ »  يعنى : خداوند به زودى آنان را به راه بهشت و پاداش الهى هدايت خواهد فرمود .\r\n « وَ يُصْلِحُ بالَهُمْ »  يعنى : شأن و حال آنان را اصلاح كند ، و علّت تكرار كلمهء ( بالهم ) آن است كه منظور از اوّلى آنست كه خداوند احوال آنان را در دين و دنيا اصلاح مىكند ، و منظور از دوّمى آن است كه خداوند حال آنان را در نعمتهاى آخرت اصلاح مىنمايد ، پس اوّلى در مورد سبب نعمت و دوّمى در مورد عين نعمت است .\r\n « وَ يُدْخِلُهُمُ الْجَنَّةَ عَرَّفَها لَهُمْ »  به نظر سعيد بن جبير و ابى سعيد خدرى و قتاده و مجاهد و ابن زيد يعنى : خداوند مؤمنان مجاهد را وارد بهشت فرموده بهشت را به آنان معرّفى مىكند تا بهنگام ورود به منزلهاى آن آن را بشناسند ، بطورى كه هر كس منزل بهشتى خود را آن چنان مىشناسد همانگونه كه مؤمنين در دنيا پس از نماز جمعه هر كس روانهء منزل خود مىشوند .\r\nجبائى گويد : يعنى اوصاف بهشت را خداوند براى آنان بيان نمود تا بسوى\r\n\r\n\r\n","description":"","footnote":"\r\n( 1 ) - در تفسير ابن عبّاس صفحهء 315 آمده است : ( يعنى : آنان كه در راه اطاعت فرمان خدا در روز جنگ بدر كشته شدند كه ياران محمّد بودند )\r\n","page_name":" 46 ","page_number":48},
  {"content":"\r\n\r\nآن شوق نموده با رغبت بدان بشتابند و براى آن بكوشند .\r\nابن عبّاس گويد : يعنى خداوند بهشت را به مؤمنان مبارز خوب شناسانيد .\r\nو در روايتى عرف بوى خوش است ، گفته مىشود : ( طعم معرف ) يعنى طعمى خوشبو « 1 » .\r\n\r\n\r\n","description":"","footnote":"\r\n( 1 ) - شواهد التّنزيل حسكانى ج 2 صفحهء 173 : ( از عبد اللَّه بن عبّاس روايت شده كه در مورد آيهء (  وَ الَّذِينَ قُتِلُوا فِي سَبِيلِ اللَّهِ  . . . ) گفته است اينان كه در راه خدا كشته شده‌اند به خدا سوگند حمزة بن عبد المطّلب سيد الشّهداء و جعفر طيار ( و على ( ع ) هستند ( كه اعمالشان باطل نخواهد شد ) يعنى حسناتشان در جهاد باطل نمىشود و ثوابشان در بهشت محفوظ است ( آنان را به زودى هدايت خواهد نمود ) يعنى : آنان را توفيق اعمال شايسته خواهد داد ( و كارشان اصلاح كند ) يعنى حالشان و نياتشان و عملشان را بصلاح آورد ( و آنان را وارد بهشت مىكند كه قبلا آن را به ايشان معرّفى كرده است ) يعنى : قبلا به منازل خود در بهشت راهنمايى شده‌اند )\r\n","page_name":" 47 ","page_number":49},
  {"content":"\r\n\r\nآيات 7 - 10 از سورهء محمّد - 47\r\n\r\n[ سوره محمد ( 47 ) : آيات 7 تا 10 
  ]\r\nيا أَيُّهَا الَّذِينَ آمَنُوا إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ ( 7 ) وَ الَّذِينَ كَفَرُوا فَتَعْساً لَهُمْ وَ أَضَلَّ أَعْمالَهُمْ ( 8 ) ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ ( 9 ) أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ دَمَّرَ اللَّهُ عَلَيْهِمْ وَ لِلْكافِرِينَ أَمْثالُها ( 10 )\r\n\r\n","description":"","footnote":"","page_name":" 48 ","page_number":50},
  {"content":"\r\n\r\n\r\nترجمه آيات :\r\n7 - اى آنها كه ايمان آورده‌ايد اگر خدا را يارى كنيد ، خداوند شما را يارى نموده و قدمهايتان را ثابت خواهد نمود .\r\n8 - و آنان كه كافر شده‌اند بدا بحالشان كه اعمالشان از بين مىرود .\r\n9 - اين ناكامى كافران بدان جهت است كه آنان نسبت به آنچه كه خداوند نازل فرموده است بىميلى نشان دادند خدا هم اعمالشان را از بين برد . .\r\n10 - چرا در زمين نمىگردند تا بنگرند عاقبت آنان كه پيش از آنان بوده‌اند چگونه است ، كه خدا آنان را هلاك ساخته ، و كافران در انتظار سرنوشتى مشابه آنان مىباشند ) .\r\n\r\nلغات آيات :\r\nفتعسا - تعس بمعنى انحطاط و سقوط است و عثار و اتعاس و ازلال و ادحاض به يك معنى است ، و آن عبارت است از سقوطى كه صاحبش استقلال ندارد ، هر گاه كسى سقوط كرد و خواستند استقامت و نشاط او را بيان كنند به او گفته مىشود ( لعاله ) ولى اگر نخواهند از سقوط او به خوبى ياد كنند مىگويند :\r\n( تعسا ) شاعر عرب اعشى در مذمت كسى كه سقوط كرده است مىگويد :\r\n ( فاه لتعس اولى لها من ان اقول لعا ) \r\nيعنى : ( گفتن تعس نسبت به او شايسته‌تر است تا آنكه بگويم : لعا ) .\r\n\r\nمعنى آيات :\r\nآن گاه خداوند مؤمنين را مورد خطاب قرار داده مىفرمايد :\r\n « يا أَيُّهَا الَّذِينَ آمَنُوا إِنْ تَنْصُرُوا اللَّهَ »  يعنى : اى ايمان آوردگان ! اگر\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nدين خدا و پيامبر خدا را با هم با جهاد و جنگ با كفّار يارى كنيد .\r\n « يَنْصُرْكُمْ »  خداوند هم شما را بر دشمنتان پيروز خواهد ساخت .\r\n « وَ يُثَبِّتْ أَقْدامَكُمْ »  يعنى : خداوند شما را جرأت داده قوّت قلب بخشيده است تا ثابت قدم مانيد .\r\nو بعضى گفته‌اند يعنى : خداوند شما را در آخرت يارى مىكند ، و قدمهاى شما را در وقت حساب و بر پل صراط ثابت مىگرداند .\r\nو بعضى گفته‌اند : خداوند شما را در دنيا و آخرت يارى مىدهد ، و قدمتان را در دنيا و آخرت ثابت مىسازد ، و اين وجه بهتر است « 1 » .\r\nقتاده گفته است : بر خداوند لازم است هر كس را كه ياريش كرده است يارى دهد زيرا در قرآن فرموده است : (  إِنْ تَنْصُرُوا اللَّهَ يَنْصُرْكُمْ  ) .\r\nو نيز بر خدا لازم است بر نعمت افراد شكرگزار بيفزايد ، زيرا فرموده است :\r\n(  لَئِنْ شَكَرْتُمْ لَأَزِيدَنَّكُمْ  ) .\r\nو نيز بر خدا لازم است هر كس كه او را ياد كند بيادش باشد ، زيرا فرموده است : (  فَاذْكُرُونِي أَذْكُرْكُمْ  ) .\r\nو نيز بر خدا لازم است وفا كند بعهد هر كس كه بعهد الهى وفا نموده است ، زيرا فرموده است (  وَ أَوْفُوا بِعَهْدِي أُوفِ بِعَهْدِكُمْ  ) .\r\n«  وَ الَّذِينَ كَفَرُوا فَتَعْساً لَهُمْ  » يعنى : آنها كه كافر شده‌اند بدا بحالشان .\r\nمبرد گفته است يعنى : خداوند آنان را هلاك ساخت كه تقديرش چنين بوده است : ( أتعسهم اللَّه فتعسوا تعسها ) « 2 » .\r\n\r\n\r\n","description":"","footnote":"\r\n( 1 ) در تفسير ابن عبّاس صفحهء 316 آمده است : ( يعنى : قدمهاى آنان را در جنگ ثابت مىفرمايد ، تا فرار نكنند )\r\n( 2 ) - تفسير ابن عبّاس صفحهء 316 يعنى : ( يعنى آنان كه به محمّد و قرآن كافر شدند كه همان غذا دهندگان روز بدر باشند )\r\n","page_name":" 50 ","page_number":52},
  {"content":"\r\n\r\nابن عبّاس گويد : منظور آن است كه خداوند كافران را در دنيا گرفتار سختى نمايد ، و در آخرت به آتش جهنّم سقوط دهد .\r\n « وَ أَضَلَّ أَعْمالَهُمْ »  معنايش گذشت « 1 » .\r\n « ذلِكَ »  يعنى اين هلاكت و بطلان اعمال بخاطر آن است كه  « بِأَنَّهُمْ كَرِهُوا ما أَنْزَلَ اللَّهُ »  نسبت به قرآن و أحكام اسلام كه بر پيامبر خدا ( صلّى اللَّه عليه و آله و سلّم ) نازل شده بود بىعلاقه بودند ، و با اينكه دستور داشتند كه مطيع دستورات پيامبر باشند ولى مخالفت مىنمودند .\r\nحضرت باقر ( ع ) مىفرمايد : اينان از آنچه كه در بارهء على نازل شده بود بدشان مىآمد در نتيجه :\r\n « فَأَحْبَطَ أَعْمالَهُمْ »  اعمالشان باطل شد ، زيرا كه اين اعمال طبق دستور انجام نگرفته بود « 2 » .\r\nآن گاه خداوند براى آنان بر صحّت دعوت خود بتوحيد و اخلاص در عبادت استدلال كرده مىفرمايد :\r\n « أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ »  چرا نمىروند كه ببينند عاقبت پيشينيان آنان چيست ؟ كه خداوند براى آنان پيامبرانى فرستاد و آنان را به سوى يكتاپرستى و توحيد و اخلاص در پرستش دعوت كردند ، ولى از آنان نپذيرفتند و نافرمانى كردند ، يعنى : اى كاش مىرفتند و از عواقب اينان آگاه مىشدند .\r\n\r\n\r\n","description":"","footnote":"\r\n( 1 ) - تفسير ابن عبّاس صفحهء 316 يعنى : ( خداوند اعمال آنان را و مخارجى كه روز بدر كرده‌اند باطل فرمايد )\r\n( 2 ) - تفسير ابن عبّاس صفحهء 316 : باز مىگويد يعنى : ( حسنات و مخارج آنان را در روز بدر باطل ساخت )\r\n","page_name":" 51 ","page_number":53},
  {"content":"\r\n\r\n « وَ لِلْكافِرِينَ  « 1 »  أَمْثالُها »  يعنى : اى محمّد براى آنان كه نسبت به تو نافرمانى مىكنند اگر ايمان نياورند و دعوتت را نپذيرند همانند آن عاقبت در پيش است ، يعنى : به آخرت انداخته است يك نوع تفضّل است .\r\n\r\n\r\n","description":"","footnote":"\r\n( 1 ) - تفسير ابن عبّاس صفحهء 316 : در مورد كافرين مىگويد : منظور ( كفّار مكّه است )\r\n","page_name":" 52 ","page_number":54},
  {"content":"\r\n\r\nآيات 11 - 15 از سورهء محمّد - 47\r\n\r\n[ سوره محمد ( 47 ) : آيات 11 تا 15 
  ]\r\nذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ ( 11 ) إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ وَ الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ وَ النَّارُ مَثْوىً لَهُمْ ( 12 ) وَ كَأَيِّنْ مِنْ قَرْيَةٍ هِيَ أَشَدُّ قُوَّةً مِنْ قَرْيَتِكَ الَّتِي أَخْرَجَتْكَ أَهْلَكْناهُمْ فَلا ناصِرَ لَهُمْ ( 13 ) أَ فَمَنْ كانَ عَلى بَيِّنَةٍ مِنْ رَبِّهِ كَمَنْ زُيِّنَ لَهُ سُوءُ عَمَلِهِ وَ اتَّبَعُوا أَهْواءَهُمْ ( 14 ) مَثَلُ الْجَنَّةِ الَّتِي وُعِدَ الْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ وَ أَنْهارٌ مِنْ خَمْرٍ لَذَّةٍ لِلشَّارِبِينَ وَ أَنْهارٌ مِنْ عَسَلٍ مُصَفًّى وَ لَهُمْ فِيها مِنْ كُلِّ الثَّمَراتِ وَ مَغْفِرَةٌ مِنْ رَبِّهِمْ كَمَنْ هُوَ خالِدٌ فِي النَّارِ وَ سُقُوا ماءً حَمِيماً فَقَطَّعَ أَمْعاءَهُمْ ( 15 )\r\n\r\n","description":"","footnote":"","page_name":" 53 ","page_number":55},
  {"content":"\r\n\r\n\r\nترجمه آيات :\r\n11 - اين به خاطر آن است كه خداوند دوستدار كسانى است كه ايمان آورده‌اند ، و كافران دوستى ندارند .\r\n12 - خداوند كسانى را كه ايمان آورده ، كارهاى شايسته نموده‌اند وارد بهشتهايى خواهد نمود كه زير درختان آن جويبارها روان است ، و آنان كه كافرند در دنيا بهره گيرند و روزى خورند آن گونه كه چهارپايان مىخورند ، امّا آتش دوزخ جايگاه آنان است .\r\n13 - چه بسيار قريه‌ها از قريه‌اى كه تو را از آن بيرون راندند قوىتر بودند ، ولى ما آنان را هلاك ساختيم و ياورى نداشتند .\r\n14 - آيا آن كسى كه با دليل روشنى از خدا است مانند كسانى است كه عمل زشت آنان برايشان زينت داده شده است ، و از هواى نفس خويشتن پيروى مىنمايند .\r\n15 - آن بهشت كه پرهيزكاران را وعده داده‌اند وصفش چنين است ، در آن جويبارها از آب تغيير ناپذير است ، و جويبارها از شير كه طعم آن تغيير ناپذير و جوىهايى از مى كه لذّت بخش نوشندگان است ، و جوىها از عسل مصفّى ، و همه گونه ميوه‌ها دارند ، توأم با آمرزش پروردگارشان ( آيا اين كس ) مانند كسى است كه در جهنّم جاويدان است و آب جوشان به آنان مىنوشانند كه روده‌هايشان را پاره پاره مىكند .\r\n\r\nقرائت آيات :\r\nآسن - ابن كثير ( أسن ) بدون مد مقصورا قرائت كرده ، بقيهء قرّاء ( آسن ) با مد قرائت كرده‌اند .\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nمثل الجنّة - على ( ع ) و ابن عبّاس « أمثال الجنّة » با صيغهء جمع قرائت كرده‌اند .\r\n\r\nدليل قرائت :\r\nأسن - ابو ذر گويد : گفته مىشود : ( أسن الماء يأسن أسونا ) هنگامى كه آب تغيير پيدا كند و نيز گفته مىشود : ( أسن الرّجل يأسن أسنا ) هنگامى كه شخص بعلّت باد و يا گاز مسمومى بيهوش گردد ، و چه بسا كه بدين وسيله هم بميرد شاعر گفته است :\r\n ( التّارك القرن مصفرا أنامله * تميل فى الرّمح ميل المائح الأسن ) « 1 » \r\nأبو عبيده گويد : ( أسن ) عبارت است از متغيّر ، بنا بر اين دليل ابن كثير آن است كه اسم فاعل از فعل يفعل فعل خواهد شد ، و ابو الحسن گويد : ( أسن ) براى حالتى است كه انسان بر آن قرار دارد ، و هر كس ( آسن ) بر وزن فاعل بخواهند منظورش آن است كه اين حالت در آينده بسوى آن نخواهد رفت .\r\nمثل الجنّة - أمثال الجنّة بنا بر قرائت عامه كه مثل خوانده‌اند دليل است بر اينكه در مثل معناى كثرت است چون معناى مصدريّت دارد .\r\n\r\nلغات آيات :\r\nمثوى - بمعنى اقامتگاه است ، عرب مىگويد : ( ثوى بالمكان ، ثواه ) هنگامى\r\n\r\n\r\n","description":"","footnote":"\r\n( 1 ) - مائح كسى است كه وارد چاه شده از ته چاه آب بيرون مىآورد ، أسن كسى است كه در ته چاه بخاطر گاز چاه مسموم شده غش مىكند دچار سرگيجه مىشود ، مائح در مقابل ماتح است در بارهء متح و ميح از أصمعى پرسيدند گفت ( الفوق للفوق و التّحت للتّحت ) متح كشيدن آب از سر چاه و ميح از داخل چاه .\r\n","page_name":" 55 ","page_number":57},
  {"content":"\r\n\r\nكه در مكان اقامت نمايد ، و به زن گفته مىشود : ( امّ المثوى ) يعنى مادر اقامتگاه مثل - مثل و مثل هر دو به يك معنى هستند مانند شبه و شبه و بدل و بدل . امعاء - جمع معى بمعنى روده است ، و در حديث است : (\r\nالمؤمن يأكل فى معى واحد ، و الكافر يأكل فى سبعة امعاء\r\n) و در اين حديث چند وجه تأويل وجود دارد :\r\n1 - آنكه حضرت على ( ع ) اين حديث را در مورد شخص معيّنى فرموده است .\r\n2 - آنكه مؤمن به هنگام غذا خوردن بسم اللَّه مىگويد و لذا در غذايش بركت مىافتد .\r\n3 - آنكه مؤمن در دنيا راه در آمدش محدود است ، ولى كافر از هر سو بهره مىبرد .\r\n4 - اين حديث مثل است براى زهد مؤمن در دنيا و حرص كافر بر آن و اين وجه بهترين وجه است .\r\n\r\nاعراب آيات :\r\nزجاج گويد : (  مَثَلُ الْجَنَّةِ  ) مبتدا و خبرش محذوف است ، تقدير چنين است ( مثل الجنّة الّتى وعد المتّقون ممّا قد عرفتموه من الدّنيا جنّة فيها النّهار . . . ) .\r\n كَمَنْ هُوَ خالِدٌ فِي النَّارِ  ، تقديرش اين است : ( أ فمن كان على بيّنة من ربّه و أعطى هذه الأشياء كمن زيّن له سوء عمله و هو خالد فى النّار ) .\r\n\r\nمعنى آيات :\r\n « ذلِكَ »  يعنى اينكه در مورد مؤمنان و كافران انجام داده‌ايم .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n « بِأَنَّ اللَّهَ مَوْلَى الَّذِينَ آمَنُوا »  بدان جهت است كه خداوند دوستدار مؤمنان است و آنان را يارى كرده از آنان دفاع مىفرمايد « 1 » .\r\n « وَ أَنَّ الْكافِرِينَ لا مَوْلى لَهُمْ »  و كافران دوستدارى ندارند كه بتواند آنان را يارى كند ، و كسى نيست كه در دنيا و آخرت از آنان يارى نمايد ، آن گاه خداوند حال هر دو فرقه را يادآورى فرموده و سپس مىفرمايد :\r\n « إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ »  يعنى : خداوند مؤمنين و نيكوكاران را وارد بهشتهايى مىكند كه از زير درختان آن و بناهايش نهرهاى آب روان است .\r\n « وَ الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ »  يعنى : روش كافران بسان چهارپايان است كه لذّات دنيا و شهوترانىهاى آن را ترجيح مىدهند ، و از عبرتها روىگردان شده‌اند ، براى سير شدن مىخورند و براى عيّاشى شهوترانى مىكنند .\r\n « وَ النَّارُ مَثْوىً لَهُمْ »  يعنى : آتش جايگاه آنان است كه در آن اقامت خواهند داشت ، آن گاه خداوند آنان را ترسانيده و تهديد نموده مىفرمايد :\r\n « وَ كَأَيِّنْ مِنْ قَرْيَةٍ هِيَ أَشَدُّ قُوَّةً مِنْ قَرْيَتِكَ »  يعنى : اى محمّد بسيار قريه بوده است كه از قريهء تو يعنى مكه قوىتر و شديدتر بوده است .\r\n « الَّتِي أَخْرَجَتْكَ »  يعنى : كه اهل آن قريه تو را بيرون كردند ، يعنى :\r\nبسيار مردانى بوده‌اند كه از مردم مكه نيرومندتر بوده‌اند و لذا مىگويد :\r\n « أَهْلَكْناهُمْ »  كه اينجا ضمير را به مردم برگردانده است به نقل ابن عبّاس .\r\n « فَلا ناصِرَ لَهُمْ »  ياورى ندارند كه از آنان حمايت كند و نگذارد ما ايشان\r\n\r\n\r\n","description":"","footnote":"\r\n( 1 ) - شواهد التنزيل ج 2 ص 174 ( از سعيد بن جبير منظور اين آيه على و حمزه و فاطمه و حسن و حسين عليهم السلام است .\r\n","page_name":" 57 ","page_number":59},
  {"content":"\r\n\r\nرا هلاك كنيم ، يعنى : اگر ما بخواهيم اينان را هلاك كنيم چه كسى هست كه آنان را در امان قرار دهد ؟ سپس خداوند به منظور توبيخ و توهين كافران و منافقين مىفرمايد :\r\n « أَ فَمَنْ كانَ عَلى بَيِّنَةٍ مِنْ رَبِّهِ »  يعنى : آيا كسى كه در دين خود يقين دارد ، و در اعتقادش به يكتاپرستى و أحكام دين داراى برهانى روشن است .\r\n « كَمَنْ زُيِّنَ لَهُ سُوءُ عَمَلِهِ »  يعنى : شيطان گناهانش را برايش زينت داده ، و او را گمراه ساخته است .\r\n « وَ اتَّبَعُوا أَهْواءَهُمْ »  و از خواسته‌هاى نفسانى خود پيروى نمودند ، و اين صفت مربوط به كسانى است كه مشركين هستند و از ابن زيد نقل شده است كه اينان منافقين مىباشند كه داراى اين وصف هستند .\r\nو از حضرت باقر ( ع ) هم روايت شده است كه منظور از اينان منافقين هستند « 1 » .\r\nآن گاه به توصيف بهشتهايى كه به مؤمنين وعدهء آن را داده‌اند پرداخته مىفرمايد :\r\n « مَثَلُ الْجَنَّةِ الَّتِي وُعِدَ الْمُتَّقُونَ »  تفسير آن در سورهء رعد گذشت .\r\n « فِيها أَنْهارٌ مِنْ ماءٍ غَيْرِ آسِنٍ »  يعنى : آبهاى بهشت بخاطر زياد ماندن مانند آبهاى دنيا تغيير پيدا نمىكند .\r\n « وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ »  كه نه ترش است و نه زبان‌گز ، و هم - چنين ديگر عوارضى كه در دنيا به شيرها مىرسد .\r\n « وَ أَنْهارٌ مِنْ خَمْرٍ لَذَّةٍ لِلشَّارِبِينَ »  يعنى : نهرها از خمرى كه لذيذ است و\r\n\r\n\r\n","description":"","footnote":"\r\n( 1 ) تفسير ابن عبّاس صفحهء 316 مىگويد : منظور از  كَمَنْ زُيِّنَ لَهُ سُوءُ عَمَلِهِ  أبو جهل است .\r\n","page_name":" 58 ","page_number":60},
  {"content":"\r\n\r\nانسان از آشاميدن آن لذّت مىبرد و آزارى ندارد ، و دنباله‌اش مستى و شرارت نيست ، بر خلاف مشروبات دنيا كه لذّت ندارد و مستى و سردرد هم دارد .\r\n « وَ أَنْهارٌ مِنْ عَسَلٍ مُصَفًّى »  يعنى و نهرهايى از عسل خالص كه موم و كثافت و عيبهاى عسلهاى دنيا را ندارد .\r\n « وَ لَهُمْ فِيها مِنْ كُلِّ الثَّمَراتِ »  و از هر نوع ميوه‌اى چه آن را بشناسند و چه نشناسند خالى از عيب‌هايى كه ميوه‌هاى دنيا دارد به آنان مىدهند .\r\n « وَ مَغْفِرَةٌ مِنْ رَبِّهِمْ »  يعنى : علاوه بر اين نعمتها مؤمنين را خداوندى بخشد و گناهانشان را مىپوشاند و اعمال زشتشان را فراموش مىكنند تا اين نعمتها بر آنان ناگوار نشود .\r\n « كَمَنْ هُوَ خالِدٌ فِي النَّارِ »  يعنى : آيا كسى كه از اين نعمتهاى خداوندى بهره‌مند است مانند كسى است كه جاودان در جهنم خواهد ماند ؟ !  « وَ سُقُوا ماءً حَمِيماً »  و آب جوشيده و پر حرارت به او مىنوشانند ؟\r\n « فَقَطَّعَ أَمْعاءَهُمْ »  وقتى وارد بدنشان شود روده‌هايشان را پاره پاره كند .\r\nبعضى گفته‌اند : (  كَمَنْ هُوَ خالِدٌ فِي النَّارِ  ) عطف شده است بر (  كَمَنْ زُيِّنَ لَهُ سُوءُ عَمَلِهِ  ) كه تقديرش اينطور بوده است : ( كمن زيّن له سوء عمله و من هو خالد فى النّار ) كه بعدا واو عطف حذف شده است ، همانگونه كه مىگويند : ( قصدنى فلان شتمنى ظلمنى ) .\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nآيات 16 - 20 از سورهء محمّد - 47\r\n\r\n[ سوره محمد ( 47 ) : آيات 16 تا 20 
  ]\r\nوَ مِنْهُمْ مَنْ يَسْتَمِعُ إِلَيْكَ حَتَّى إِذا خَرَجُوا مِنْ عِنْدِكَ قالُوا لِلَّذِينَ أُوتُوا الْعِلْمَ ما ذا قالَ آنِفاً أُولئِكَ الَّذِينَ طَبَعَ اللَّهُ عَلى قُلُوبِهِمْ وَ اتَّبَعُوا أَهْواءَهُمْ ( 16 ) وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ ( 17 ) فَهَلْ يَنْظُرُونَ إِلاَّ السَّاعَةَ أَنْ تَأْتِيَهُمْ بَغْتَةً فَقَدْ جاءَ أَشْراطُها فَأَنَّى لَهُمْ إِذا جاءَتْهُمْ ذِكْراهُمْ ( 18 ) فَاعْلَمْ أَنَّهُ لا إِلهَ إِلاَّ اللَّهُ وَ اسْتَغْفِرْ لِذَنْبِكَ وَ لِلْمُؤْمِنِينَ وَ الْمُؤْمِناتِ وَ اللَّهُ يَعْلَمُ مُتَقَلَّبَكُمْ وَ مَثْواكُمْ ( 19 ) وَ يَقُولُ الَّذِينَ آمَنُوا لَوْ لا نُزِّلَتْ سُورَةٌ فَإِذا أُنْزِلَتْ سُورَةٌ مُحْكَمَةٌ وَ ذُكِرَ فِيهَا الْقِتالُ رَأَيْتَ الَّذِينَ فِي قُلُوبِهِمْ مَرَضٌ يَنْظُرُونَ إِلَيْكَ نَظَرَ الْمَغْشِيِّ عَلَيْهِ مِنَ الْمَوْتِ فَأَوْلى لَهُمْ ( 20 )\r\n\r\n","description":"","footnote":"","page_name":" 60 ","page_number":62},
  {"content":"\r\n\r\n\r\nترجمه آيات :\r\n16 - بعضى از آنان به تو گوش فرا دادند و چون از نزد تو بيرون روند به كسانى كه عالم هستند گويند هم اكنون چه چيز مىگفت ، اينان كسانى هستند كه خداوند مهر بر دلهايشان زده از هواى نفس خود پيروى مىكنند .\r\n17 - آنان كه هدايت يافته‌اند هدايتشان را افزون سازد ، و آنان را در تقوايشان توفيق دهد .\r\n18 - مگر بجز رستاخيز انتظار ديگر دارند ، كه ناگهان آنان را فرا گيرد ، كه نشانه‌هاى آن آمده است ، و هنگامى كه رستاخيز آمد ديگر يادآورى چه سودشان دهد ؟\r\n19 - بدانكه جز خداى يكتا خدايى نيست ، براى گناه خود و مردان و زنان با ايمان آمرزش بخواه ، خداوند از اعمال شما و قرارگاهتان آگاه است .\r\n20 - و آنان كه ايمان آورده‌اند گويند : اى كاش سوره‌اى نازل مىشد ، و هر گاه سورهء محكمى نازل مىشد و در آن از جهاد يادى مىشد ، آنان را كه در دلهايشان بيمارى است مىديدى كه به تو مىنگريستند آن چنان نظاره‌اى كه گويى از ترس مرگ خود را باخته است ، آرى اينان سزاوار مرگ‌اند .\r\n\r\nقرائت آيات :\r\nآنفا - در بعضى روايات از ابن كثير نقل شده است كه ( انفا ) با قصر قرائت كرده است ، ولى قرائت مشهور همان ( آنفا ) با مدّ است .\r\n\r\nدليل قرائت :\r\nابو على گويد ابو زيد شاعر گفته است :\r\n\r\n","description":"","footnote":"","page_name":" 61 ","page_number":63},
  {"content":"\r\n\r\n ( وجدنا آل مرة حين خفنا * جريرتنا هم الانف الكراما \r\n و يسرح جارهم من حيث يمسى * كأنّ عليه مؤتنفا حراما ) « 1 » \r\n. ابو على گويد : بنا بر اين شعر أنف كه وزن فعل است بر وزن ( فعل ) جمع بسته شده است ، زيرا كه مفرد انف انف است به دليل شعر شاعر كه گفته است :\r\n ( و حمّال المئين اذا المّت * بنا الحدثان و الأنف النصور ) « 2 » \r\n. و انف و انف در هر دو شعر با لغتى كه در آيه آمده است فرق دارد ، زيرا آنچه كه در شعر است به معنى عدم تحمّل است ، و آنچه كه در آيه آمده است به معنى ابتداء است ، ولى انف در معنى ابتداء شنيده نشده است ، ممكن است ابن كثير آنف و أنف مانند حاذر و حذر و فاكه و فكه گمان كرده است و ( آنف ) با مدّ مناسبتر است كه به معنى آينده است از ائتناف بمعنى ابتداء ، پس آنفا بمعنى اوّلين فرصت نزديك است .\r\n\r\nلغات آيات :\r\nأهوائهم - أهواء جمع هواء بوده و عبارت است از خواست نفس ، گفته مىشود :\r\n( هوى يهوى هوى فهو هو ) و استهواه هذا الأمر ، يعنى : او را به سوى خواسته - اى فرا خواند .\r\nأشراطها - أشراط بمعنى علامات و نشانه‌ها است ، و ( أشرط فلان نفسه للأمر ) يعنى : فلانى براى فلان كار خود را نشان كرد ، اوس بن حجر گويد :\r\n\r\n\r\n","description":"","footnote":"\r\n( 1 ) - يعنى : ( با گناهانى كه داشتيم هنگامى كه ترسيديم خاندان مرة را مردمى يافتيم كه حاضر به ستم نبوده آقا و بزرگوارند ، همسايگانشان از منازل خود به راه مىافتند ، تو گويى كه آل مرة حرمت ماه حرامى را گرفته باشند )\r\n( 2 ) - يعنى : ( بهنگام پيش آمدهاى روزگار داراى صدها افراد جنگى و ياورى )\r\n","page_name":" 62 ","page_number":64},
  {"content":"\r\n\r\n ( فاشرط فيها نفسه و هو معصم * و ألقى بأسباب له و توكّلا ) « 1 » \r\n. و مفرد أشراط شرط است ، و شرط متحرك الوسط به معنى علامت است ، و أشراط السّاعة كه در قرآن آمده است به معنى نشانه‌هاى قيامت است ، و نيز شرط به معنى كثافت مال هم آمده است همانگونه كه جرير در شعر خود گفته است\r\n ( ترى شرط المعزى مهور نسائهم * فى شرط المعزى لهنّ مهور ) « 2 » \r\n. و اينكه به پليس ( شرطة ) گفته مىشود به علّت آن است كه لباس‌هايى مى - پوشند كه علامت است براى آنان ، و شرط در بيع علامتى است بين خريدار و فروشنده .\r\n\r\nمعنى آيات :\r\nآن گاه خداوند حال منافقين را بيان كرده مىفرمايد :\r\n « وَ مِنْهُمْ مَنْ يَسْتَمِعُ إِلَيْكَ »  يعنى : بعضى از كافران كه قبلا از آنان ياد شد كسانى هستند كه گوش به قرائت و دعوت و سخنان تو مىدهند ، زيرا منافق كافر است « 3 » .\r\n « حَتَّى إِذا خَرَجُوا مِنْ عِنْدِكَ قالُوا لِلَّذِينَ أُوتُوا الْعِلْمَ »  منظور كسانى است از مؤمنين كه خداوند به آنان دانش و فهم عطا فرموده است .\r\n\r\n\r\n","description":"","footnote":"\r\n( 1 ) - يعنى : ( خود را در آن كوه نشان كرد در حالى كه چنگ زده بود و طنابهايى انداخته و به آنها چسبيده بود )\r\n( 2 ) - يعنى : ( مىبينى كه اموال فقيرانه‌اى مهر زنان ايشان است ، و در اين اموال پست آنان مهرهايى دارند )\r\n( 3 ) - تفسير ابن عبّاس ص 316 ( يعنى : كسانى كه روز جمعه گوش بخطبه‌ات مىدهند )\r\n","page_name":" 63 ","page_number":65},
  {"content":"\r\n\r\nابن عبّاس گويد : من از كسانى هستم كه علم قرآن به من داده شده است « 1 » .\r\nو از اصبغ بن نباته از على ( ع ) آمده است كه فرمود : ما نزد رسول خدا ( ص ) بوديم كه حضرت از آمدن وحى به ما خبر مىداد من و كسانى كه درك آن را داشتيم آن را فرا مىگرفتيم و هر گاه از محضر حضرت بيرون مىآمديم مىگفتند :\r\n « ما ذا قالَ آنِفاً »  يعنى : الآن چه مىگفت ؟ و اين را به منظور مسخره نمودن گفته‌اند ، يا به اين معنى كه ما در فهم سخنان او نكوشيده‌ايم .\r\nو بعضى هم گفته‌اند اين را بدان جهت گفته‌اند كه معناى سخنان حضرتش را نمىفهميده‌اند ، و آنچه را كه شنيده‌اند درك نمىكرده‌اند .\r\nبعضى هم گفته‌اند : منظورشان از اين سخن تحقير حضرت بوده است ، كه سخنى مفيد فايده نگفته است .\r\nو نيز ممكن است اين پرسش را بخاطر نفاق و رياكارى پرسيده‌اند يعنى : من از سخنان حضرت بجز همين قسمت اخير چيزى را فراموش نكرده‌ام ، در قسمت أخير چه مىگفت ؟ دوباره بازگو كن تا آن را هم حفظ كنيم .\r\nو اينكه گفته است يستمع اليك به لفظ مفرد و سپس گفته است خرجوا من عندك به لفظ جمع چون در يستمع ضمير به لفظ من بر مىگردد و در خرجوا به معناى من ، چون من لفظش مفرد و معنايش جمع است ، آن گاه مىفرمايد :\r\n « أُولئِكَ الَّذِينَ طَبَعَ اللَّهُ عَلى قُلُوبِهِمْ »  يعنى : دلهايشان را به مهر كافران نشان كرده است ، يا آنكه آنان را بخودشان واگذار نموده است .\r\n « وَ اتَّبَعُوا أَهْواءَهُمْ »  يعنى : و از خواهشهاى نفسانى خود و تمايلات طبيعى خود پيروى نمودند ، و به دنبال دليل و برهان نرفتند ، آن گاه خداوند\r\n\r\n\r\n","description":"","footnote":"\r\n( 1 ) - تفسير ابن عبّاس ص 316 ( منظور از  أُوتُوا الْعِلْمَ  عبد اللَّه بن مسعود است )\r\n","page_name":" 64 ","page_number":66},
  {"content":"\r\n\r\nخداوند مؤمنين را توصيف فرموده مىفرمايد :\r\n « وَ الَّذِينَ اهْتَدَوْا »  آنان كه با شنيدن بيانات پيامبر خدا ( ص ) هدايت شدند .\r\n « زادَهُمْ هُدىً »  خداوند يا خواندن قرآن يا پيامبر ( ص ) بر هدايت آنان افزود . و بعضى گفته‌اند يعنى : استهزاء منافقين بر ايمان و علم و بصيرت آنان افزوده پيامبر خدا ( ص ) را بيشتر تصديق مىكردند .\r\n « وَ آتاهُمْ تَقْواهُمْ »  يعنى : آنان را براى تقوى موفّق مىسازد .\r\nاز سعيد بن جبير و أبى على جبائى روايت شده است كه يعنى : و ثواب پرهيز - كارى .\r\nو بعضى گفته‌اند يعنى : براى آنان بيان نمود كه چگونه تقوى داشته باشند ، كه چگونه كارهاى مباح را رها كرده واجبات را انجام دهند .\r\n « فَهَلْ يَنْظُرُونَ إِلَّا السَّاعَةَ »  يعنى : انتظارى جز آمدن قيامت ندارند .\r\n « أَنْ تَأْتِيَهُمْ بَغْتَةً »  كه قيامت يكباره بيايد ، كه  ( أَنْ تَأْتِيَهُمْ )  بدل ( السّاعة ) است كه تقديرش اين است : ( الّا السّاعة اتيانها بغتة ) كه يعنى : آيا مگر اين نيست كه تنها منتظرند قيامت يكباره براى آنان فرا رسد ؟\r\n « فَقَدْ جاءَ أَشْراطُها »  يعنى : علامتهاى قيامت آمده است ، ابن عبّاس گويد يعنى : نشانه‌هاى قيامت آمده است ، و پيامبر ( ص ) هم جزء نشانه‌هاى قيامت است ، و پيامبر ( ص ) فرمود : من و ساعت قيامت مانند اين دو انگشت با هم مبعوث شده‌ايم .\r\nو مقاتل گويد : از علامتهاى قيامت شقّ القمر ، و دود معين و بعثت پيامبر خدا ( ص ) و نزول آخرين كتاب آسمانى است .\r\n « فَأَنَّى لَهُمْ إِذا جاءَتْهُمْ ذِكْراهُمْ »  يعنى : پس از آنكه قيامت رسيد ديگر يادآورى و اندرز و توبه چه سودى به حال آنان خواهد داشت ؟\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nو محلّ ذكراهم رفع است ، مانند (  يَوْمَئِذٍ يَتَذَكَّرُ الْإِنْسانُ وَ أَنَّى لَهُ الذِّكْرى  ) ؟\r\nيعنى : يادآورى براى آنان فايده ندارد ، و يادآورى آن است كه خداوند دستور فرموده است كه يادآورى شوند ، و معنا چنين خواهد شد كه اينان چگونه مىتوانند نجات يابند با اينكه ساعت قيامت فرارسيده ، زيرا در اين هنگام ديگر ايمان آوردن و انجام عبادات به حالشان فايده نخواهد داشت ، چون تكليف از آنان ساقط شده است .\r\nسپس خداوند به پيامبرش خطاب كرده و منظور از آن تمام مكلّفين است كه مىفرمايد :\r\n«  فَاعْلَمْ أَنَّهُ لا إِلهَ إِلَّا اللَّهُ  » « 1 » زجاج گويد : جايز است معنى اينطور باشد كه بر اين دانش ثابت بمان ، و آنچه را كه در آينده خواهى دانست هم اكنون بدان .\r\nو روايتى كه در اين مورد از پيامبر خدا ( ص ) وارد شده است كه ( هر كس بميرد در حالتى كه مىداند خدايى جز خداوند يكتا نيست ) وارد بهشت خواهد شد دلالت بر اين مطلب دارد ، و اين روايت هم از صحيح مسلم نقل شده است « 2 » .\r\n\r\n\r\n","description":"","footnote":"\r\n( 1 ) - تفسير ابن عبّاس صفحهء 317 نقل مىكند كه گفته شده است يعنى :\r\n( بدان كه چيزى فضلش مانند فضل لا إله الّا اللَّه نيست )\r\n( 2 ) - نور الثّقلين ج 5 ص 40 حديث 54 : ( از حضرت صادق ( ع ) روايت شده است : هر كس با اخلاص بگويد : لا إله الّا اللَّه وارد بهشت خواهد شد ، و اخلاص در گفتن لا إله الّا اللَّه به آن است كه اين جمله او را از كليهء كارهاى حرام باز دارد .\r\nاين روايت ، روايت صحيح مسلم را بيان مىكند و معلوم مىشود منظور از اينكه -\r\n","page_name":" 66 ","page_number":68},
  {"content":"\r\n\r\nبعضى گفته‌اند كه جملهء  ( فَاعْلَمْ أَنَّهُ . . . )  متعلّق بما قبل است به اين معنى كه ( اذا جاءتهم السّاعة فاعلم انّه لا إله الّا اللَّه ) يعنى : هنگام آمدن ساعت قيامت سلطنت و مالكيّت افراد باطل خواهد شد ، و هيچ ملك و هيچ حكومتى جز براى خدا نمىباشد .\r\nو بعضى گفته‌اند كه اين نوعى اخبار حضرت ( ص ) از مرگ خود بوده است ، بنا بر اين مراد آن است كه آن زنده‌اى كه نخواهد مرد خداى يكتا است .\r\nبعضى هم گفته‌اند حضرت در اثر آزار قومش دلش گرفته بود ، كه به او گفته شد : هيچكس بجز خدا نمىتواند اندوهت را بر طرف سازد .\r\n « وَ اسْتَغْفِرْ لِذَنْبِكَ »  اينجا مورد خطاب پيامبر است ، ولى منظور از آن امّت او است ، و بدان جهت حضرتش مورد خطاب قرار گرفته است كه امّت به راه و روش او اقتداء نمايند ، و بعضى هم گفته‌اند منظور از آن انقطاع بسوى خداوند بزرگ است ، زيرا استغفار عبادتى است كه انسان به وسيلهء آن استحقاق ثواب مييابد .\r\nو حديث صحيح در اين باره از حذيفة بن يمان آمده است كه مىگويد : ( من شخصى بد زبان بودم نسبت به خانواده‌ام ، گفتم : يا رسول اللَّه من مىترسم كه زبانم مرا به جهنّم كشاند ؟ حضرت رسول ( ص ) فرمودند : تو چرا استغفار نميكنى ؟\r\nمن هر روز يكصد بار استغفار مىكنم ) « 1 » .\r\n « وَ لِلْمُؤْمِنِينَ وَ الْمُؤْمِناتِ »  خداوند مؤمنين و مؤمنات را بدين وسيله مورد\r\n\r\n\r\n","description":"","footnote":"\r\n( - علم به يكتايى خدا موجب نجات و بهشت است در صورتى است كه انسان داراى اخلاص و عمل هم باشد .\r\n( 1 ) - نور الثّقلين ج 5 ص 38 حديث 47 : ( رسول خدا ( ص ) فرمودند :\r\nبهترين عبادت استغفار است ، و اين به دليل گفتهء خداوند است در كتابش :\r\n(  فَاعْلَمْ أَنَّهُ لا إِلهَ إِلَّا اللَّهُ وَ اسْتَغْفِرْ لِذَنْبِكَ  )\r\n","page_name":" 67 ","page_number":69},
  {"content":"\r\n\r\nاحترام و تكريم قرار داده است ، زيرا خداوند به پيامبرشان دستور فرموده است كه براى گناهان آنان استغفار نمايد ، و بدون پيامبر هم شفيعى است كه دعايش در حق آنان به استجابت خواهد رسيد . آن گاه خداوند از دانش خود نسبت به آنان و حالات مردم و سرانجامشان خبر داده مىفرمايد :\r\n « وَ اللَّهُ يَعْلَمُ مُتَقَلَّبَكُمْ وَ مَثْواكُمْ »  از ابن عبّاس نقل شده است كه يعنى :\r\nخداوند از تصرّفات شما و اعمالتان در دنيا و مصيرتان در آخرت كه بسوى بهشت خواهد بود يا جهنّم اطّلاع دارد .\r\nو از عكرمه نقل شده است كه يعنى خداوند از نقل و انتقال شما در أصلاب پدران به ارحام مادران و اقامتتان در زمين آگاه است .\r\nو از ابن كيسان نقل شده است كه يعنى : خداوند از گردش شما از پشت به رو و اقامتگاهتان در قبرها خبر دارد .\r\nو بعضى هم گفته‌اند يعنى : خداوند از گردش شما در روز و اقامتگاه و خوابگاهشان در شب خبر دارد ، يعنى خداوند از جميع حالات شما آگاه است و چيزى بر او پوشيده نيست ، و سپس به نقل از مؤمنين مىفرمايد :\r\n « وَ يَقُولُ الَّذِينَ آمَنُوا لَوْ لا نُزِّلَتْ سُورَةٌ »  يعنى مؤمنين مىگويند : چه مىشد كه سوره‌اى نازل مىشد ؟ زيرا با نزول قرآن انس گرفته بودند ، و هر گاه دير قرآن نازل مىشد به وحشت مىافتادند ، تا أوامر الهى را نسبت به خود دانسته و آنها را به كار بندند .\r\n « فَإِذا أُنْزِلَتْ سُورَةٌ مُحْكَمَةٌ »  يعنى : هر گاه سوره‌اى محكم كه در آن آيهء متشابهى و تأويلى وجود ندارد نازل مىشد .\r\nبعضى گفته‌اند يعنى سوره‌اى كه تخفيف قبلى را در مورد جهاد نسخ كند .\r\nقتاده گويد : هر سوره‌اى كه در آن از جهاد ذكرى بميان آمده باشد سورهء\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nمحكمه است ، و آن سوره براى منافقين بدترين سوره است .\r\nبعضى گفته‌اند سورهء محكمه سوره‌اى را گويند كه مقرون به وعيد و تهديد به عذاب باشد و در آن تأكيد شده باشد ، مانند (  إِلَّا تَنْفِرُوا يُعَذِّبْكُمْ عَذاباً أَلِيماً  ) .\r\nبعضى گفته‌اند : محكمة يعنى الفاظ آن سوره روشن است ، بنا بر اين قرآن همه‌اش محكم است .\r\nبعضى هم گفته‌اند : سورهء محكمه سوره‌اى است با صراحتى كه در تأويل آن اختلاف نشود ، و به دنبال آن هم نصّ ديگرى نيامده باشد .\r\nو در قرائت ابن مسعود آمده است ( سورهء محدثة ) يعنى : سوره‌اى تازه .\r\n « وَ ذُكِرَ فِيهَا الْقِتالُ »  يعنى : و در آن جنگ واجب شده بود ، و مأمور به جهاد شده بودند .\r\n « رَأَيْتَ »  مىديدى اى محمّد .\r\n « الَّذِينَ فِي قُلُوبِهِمْ مَرَضٌ »  آنان را كه در دلهاشان بيمارى شك و نفاق است .\r\n « يَنْظُرُونَ إِلَيْكَ نَظَرَ الْمَغْشِيِّ عَلَيْهِ مِنَ الْمَوْتِ »  زجاج گويد : منظور آن است كه آنان چشمان خود را به سوى تو خيره مىكردند ، و با تندى مىنگريستند ، همانگونه كه افراد در حال جان كندن بعلّت سنگينى مرگ بجايى خيره مىشوند .\r\n « فَأَوْلى لَهُمْ »  اين جمله نوعى تهديد و وعدهء عذاب است .\r\nاصمعى گويد : اينكه در مقام تهديد مىگويند : ( أولى لك ) يعنى : چيزى كه موجب ناراحتى تو باشد در كنارت قرار گيرد ( وليك و قارنك ما تكره ) .\r\nقتاده گويد : يعنى : عذاب و كيفر الهى براى آنان باد ، بنا بر اين ( أولى ) اسم است براى تهديد و وعيد ، و  ( فَأَوْلى لَهُمْ )  مبتدا و خبر است ، و أولى قابل صرف نيست زيرا بر وزن فعلى است و اسم شده است براى وعيد ، و اينكه أصمعى بمعنى ( وليّك ما تكره ) گرفته است منظورش آن نيست كه اولى فعل است ، بلكه آن را تفسير به معنى نموده است .\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nو نيز گفته شده است كه (  فَأَوْلى لَهُمْ  ) يعنى : ( اولى لهم طاعة اللَّه و رسوله و قول معروف بالاجابة ) يعنى : اگر اطاعت مىكردند و اجابت مىنمودند اطاعت و اجابت شايستهء آنان بود ، و اين است معناى قول ابن عبّاس در روايت عطاء و اختيار كسايى ، بنا بر اين  ( طاعَةٌ وَ قَوْلٌ مَعْرُوفٌ )  در آيات آينده متّصل بما قبل مىباشد ، و بنا بر قول زجاج همچنين است اگر (  طاعَةٌ وَ قَوْلٌ مَعْرُوفٌ  ) صفت ( سورة ) باشد ، و تقديرش اين است : ( فاذا أنزلت سورة ذات طاعة و قول معروف ) و بنا بر قول اوّل طاعة مبتداى محذوف الخبر است و تقديرش ( طاعة و قول معروف أمثل أو أحسن ) يا اينكه خبر مبتداى محذوف است كه تقديرش ( أمرنا طاعة ) است ، و وقف در اولى لهم نيكو است .\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nآيات 21 - 25 از سورهء محمّد 47\r\n\r\n[ سوره محمد ( 47 ) : آيات 21 تا 25 
  ]\r\nطاعَةٌ وَ قَوْلٌ مَعْرُوفٌ فَإِذا عَزَمَ الْأَمْرُ فَلَوْ صَدَقُوا اللَّهَ لَكانَ خَيْراً لَهُمْ ( 21 ) فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ ( 22 ) أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ ( 23 ) أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها ( 24 ) إِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى الشَّيْطانُ سَوَّلَ لَهُمْ وَ أَمْلى لَهُمْ ( 25 )\r\n\r\n","description":"","footnote":"","page_name":" 71 ","page_number":73},
  {"content":"\r\n\r\n\r\nترجمه آيات :\r\n21 - اطاعتى و گفتارى نيك براى آنان بهتر است ، و هر گاه كار جهاد مقرّر شود ، اگر با خدا راست گويند براى آنان بهتر است .\r\n22 - آيا مىتوانيد هر گاه بحكومت رسيديد در روى زمين فساد كنيد ، و رابطهء خويشاونديتان را قطع كنيد ؟\r\n23 - آنان كسانى هستند كه خداوندشان لعنت كرده و كر و كورشان ساخته است .\r\n24 - آيا در قرآن تدبّر نمىكنند ؟ يا آنكه بر دريچهء دلهايشان قفلهايى است ؟\r\n25 - كسانى كه پس از تبيين هدايت برايشان به عقب بازگشتند ، شيطان اعمال بدشان را نيكو جلوه داد ، و آرزوهايشان را دراز كرد .\r\n\r\nقرائت آيات :\r\nتقطّعوا - يعقوب و سهيل ( تقطعوا ) بفتح تاء و طاء و سكون قاف قرائت كرده ، ديگران « تقطّعوا » با تشديد طاء و ضمّ تاء قرائت كرده‌اند .\r\nاملى لهم - اهل بصره ( املى لهم ) بضم همزه و فتح ياء خوانده‌اند ، و در روايت رويس از يعقوب آمده است كه ( املى لهم ) را به سكون ياء قرائت نموده است و بقيّه ( و املى لهم ) بفتح همزه و لام .\r\nان توليتم - از پيامبر خدا ( ص ) روايت شده است كه (\r\nفهل عسيتم ان ولّيتم\r\n) قرائت فرموده است ، امّا على ( ع ) ( ان تولّيتم ) قرائت كرده است ، و ابو حاتم گفته است بنا بر قرائت على ( ع ) معنى چنين است اميدوار بوديد كه مردم شما را دوست بدارند ؟\r\n\r\n","description":"","footnote":"","page_name":" 72 ","page_number":74},
  {"content":"\r\n\r\n\r\nدليل قرائت آيات :\r\nتقطعوا - دليل كسى كه ( و تقطعوا ) با تخفيف خوانده است آيهء (  وَ يَقْطَعُونَ ما أَمَرَ اللَّهُ بِهِ أَنْ يُوصَلَ  ) است ، و كسانى كه با تشديد خوانده‌اند منظورشان مبالغه بوده است .\r\nتولّيتم - وليتم از ولايت است ، و نقل قول دلالت دارد بر اينكه قرائت مشهور توليتم بمعنى ( توليتم الأمر ) است .\r\nو املى لهم - ابو على گفته است : ( انتظرته مليّا من الدّهر ) يعنى : زمانى وسيع از روزگاران در انتظارش بودم ، كه مليّا صفت است و بسبك اسماء استعمال شده است .\r\nو اينكه گفته‌اند ( تمليت حبيبا ) يعنى با او زمانى از روزگار را گذرانيدم .\r\nو ملوان كه ميگويند منظورشان رفت و آمد شب و روز و طول مدّت آنها است ، شاعر عرب گفته است :\r\n ( نهار و ليل دائم ملواهما * على كلّ حال المرء يختلفان ) \r\nيعنى : ( روز و شبى كه تكرار آن دائمى است ، كه بر هر حالت انسان رفت و آمد ميكنند ) و اگر منظور از ( ملوا ) عين شب و روز بود بضمير نهار و ليل اضافه نميشد ، چون اضافهء شىء بنفسه غلط است ، ولى ظاهرا شاعر منظورش تكرار روزگاران و وسعت زمان با آن بوده است .\r\nاملى لهم - و ضمير در ( املى لهم ) به اسم اللَّه برميگردد همانگونه كه در جاى ديگر قرآن آمده است : (  وَ أُمْلِي لَهُمْ إِنَّ كَيْدِي مَتِينٌ  ) و هر كس كه ( و املى لهم ) به صورت مجهول قرائت كرده است خوب كارى كرده است ، زيرا معلوم است كه\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nاحدى نميتواند عمر احدى را بتأخير بيندازد مگر خداوند بزرگ .\r\n\r\nمعنى آيات :\r\n « طاعَةٌ وَ قَوْلٌ مَعْرُوفٌ »  گفتم در معنى آن دو نظر است : اوّل آنكه كلامى باشد متّصل بما قبلش كه شرح آن گذشت . دوّم آنكه كلامى باشد مستقل ، و در تقدير آن بر دو وجه اختلاف شده است :\r\n1 - آنكه مبتداى محذوف الخبر باشد ، و سپس گفته شده است يعنى : ( طاعة و قول معروف امثل و اليق من احوال هؤلاء المنافقين ) « 1 » و از حسن نقل شده است يعنى : ( طاعة و قول معروف خير لهم من جزعهم عند نزول فرض الجهاد ) « 2 » .\r\n2 - وجه دوّم آنكه طاعة و قول خبر مبتداى محذوف است و تقدير آن عبارت است از ( ارنا طاعة و قول معروف ) يعنى ( فرمان ما فرمان و سخنى است نيك كه شنونده منكر آن نخواهد شد ، و مجاهد گويد و اين فرمانى است كه خداوند به منافقين داده است .\r\nبعضى گفته‌اند كه اين دستور نقل قول است از آنان كه اين را ميگفته‌اند ، و قسمت بعدى آيه (  فَلَوْ صَدَقُوا اللَّهَ لَكانَ خَيْراً لَهُمْ  ) با آن مناسبت دارد .\r\n « فَإِذا عَزَمَ الْأَمْرُ »  يعنى : هنگامى كه مطلب جدّى شد ، و واجب كردن جهاد لازم گشت و اين فرمان به تصميم و عزم نهاده شد .\r\nعزم عبارت است از تصميم‌گيرى در كارى با اراده كه آن را انجام دهد ، هر گاه تصميم گيرنده مصممّ شد كه عمل را انجام دهد ، گفته مىشود : ( عزم الأمر ) و اين يك\r\n\r\n\r\n","description":"","footnote":"\r\n( 1 ) - يعنى : اطاعت و سخن نيك بهتر و شايسته‌تر است از حالات اين منافقين\r\n( 2 ) - يعنى : اطاعت و سخن نيك بهتر است از اين جزع و زارى كه بهنگام نازل شدن دستور جهاد ميكنند .\r\n","page_name":" 74 ","page_number":76},
  {"content":"\r\n\r\nنكتهء ادبى است در بلاغت و جواب اذا محذوف است كه :\r\n « فَلَوْ صَدَقُوا اللَّهَ لَكانَ خَيْراً لَهُمْ »  بر آن محذوف دلالت مىكند ، و تقدير چنين است ( فاذا عزم الأمر نكلوا و كذبوا فيما وعدوا اللَّه من أنفسهم ، فلو صدقوا اللَّه فيما امرهم به من الجهاد و امتثلوا أمره لكان خيرا لهم فى دينهم و دنياهم من نفاقهم ) « 1 » .\r\n « فَهَلْ عَسَيْتُمْ »  اى گروه منافقين آيا ميتوانيد .\r\n « إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ »  اگر بشما حكومت دادند با رشوه گرفتن و ريختن خونهاى حرام و كشتار يكديگر و قطع رحم با خويشاوندان - همانگونه كه قريش و بنى هاشم يكديگر را ميكشتند - فساد كنيد ؟\r\nو بعضى گفته‌اند  ( إِنْ تَوَلَّيْتُمْ )  يعنى : اگر از كتاب خدا و عمل به آنچه در آن است روى ميگردانيد تا بازگرديد بسوى آنچه كه در جاهليّت بر آن بوديد و با\r\n\r\n\r\n","description":"","footnote":"\r\n( 1 ) - يعنى : ( هر گاه تصميم به جهاد گرفته شد كوتاه آمدند ، و در وعده‌اى كه به خدا نسبت به جانهاى خويش داده بودند دروغ گفتند ، اگر در فرمان جهاد با خدا راست ميگفتند و فرمانش را مىپذيرفتند براى دنيا و دينشان از اين نفاق و دو رويى بهتر بود ) .\r\nشواهد التنزيل ج 2 ص 176 : ( ابن عبّاس در بارهء اين آيه (  فَلَوْ صَدَقُوا اللَّهَ  ) ميگويد : در بارهء بنى اميّه نازل شده است كه در ايمان به خدا و جهاد صداقت داشته باشند ، يعنى : اگر فرمان خدا را اطاعت كنند براى آنان بهتر از نافرمانى خداوند است  ( فَهَلْ عَسَيْتُمْ إِنْ تَوَلَّيْتُمْ )  كه اگر شما بحكومت رسيديد نافرمانى خدا كرده و (  تُقَطِّعُوا أَرْحامَكُمْ  ) ابن عبّاس گفته است خداوند آنان را بحكومت رسانيد ( خودشان را بر مردم تحميل كردند ! ) و خيره‌سرى و عصيان را شروع كرده و ارحام پيامبرشان محمّد و اهل بيت او را قطع نمودند )\r\n","page_name":" 75 ","page_number":77},
  {"content":"\r\n\r\nكشتن يكديگر فساد نمائيد .\r\nقتاده گويد : چگونه ديديد قوم را آن گاه كه از قرآن روى گرداندند ؟ آيا خونهاى ناحقّى را نريختند ؟ و با خويشاوندانى قطع نكردند ، و نافرمانى خداوند ننمودند ، سپس خداوند كسانى را كه چنين قصدى دارند مورد ملامت قرار داده مىفرمايد :\r\n « أُولئِكَ الَّذِينَ لَعَنَهُمُ اللَّهُ »  يعنى : خداوند آنان را از رحمت خود دور ساخته است .\r\n « فَأَصَمَّهُمْ وَ أَعْمى أَبْصارَهُمْ »  ابى مسلم گويد : يعنى : آنان خبرهاى آسمانى را درك نمىكنند ، و چيزهايى را كه موجب عبرت گرفتن آنان خواهد شد نميبينند گويا كه كر و كور هستند .\r\nو از ابى على جبائى است كه بدون خلاف جايز نيست ( صم و عمى ) در آيه را بر كرى و كورى جسمانى حمل كنيم ، زيرا اگر آنان از نظر جسمى ناشنوا و نابينا بودند بخاطر آن مورد ملامت قرار نميگرفتند ، و اينكه ناشنوايى مطلق آمده است ( فأصمّهم ) ، بخاطر آنكه جز در گوش ناشنوايى راه ندارد ، و اينكه نابينايى مقيّد به چشمان آمده است ( و أعمى أبصارهم ) زيرا بينايى گاهى مربوط به چشم و گاهى مربوط به قلب مىباشد .\r\n « أَ فَلا يَتَدَبَّرُونَ الْقُرْآنَ »  يعنى : چرا در قرآن تدبّر نمىكنند تا با آن عبرت بگيرند ؟ و از حضرت امام صادق و امام موسى بن جعفر ( ع ) نقل شده است يعنى : پس چرا در قرآن فكر نمىكنند تا هر حقّى كه بر آنان است درك كنند ؟\r\n « أَمْ عَلى قُلُوبٍ أَقْفالُها »  و اينكه در آيه ( قلوب ) به حالت نكره آمده است بدين معنى است كه قلوب اينان و ديگر كسانى كه مانند آنان هستند قفل شده است ، و اين آيه دلالت دارد بر اينكه كسانى كه مىگويند جايز نيست هيچ قسمتى از ظاهر قرآن را جز با خبر و منقول تفسير كرد گفتارشان باطل است « 1 » و نيز در اين آيه\r\n\r\n\r\n","description":"","footnote":"\r\n( 1 ) - چون در اين آيه انسان به تدبّر و تفكّر در قرآن وادار شده است .\r\n","page_name":" 76 ","page_number":78},
  {"content":"\r\n\r\nدلالت دارد بر اينكه آنها كه مىگويند بايد حديث را نقل كرد هر چند هم كه مخالف اصول ديانت باشد ، زيرا خداوند در اين آيه مردم را به تدبّر و تفكّر فرا - خوانده و اين معنى با نداشتن بينايى و خود را به نادانى زدن منافات دارد ، سپس خداوند ميفرمايد :\r\n « إِنَّ الَّذِينَ ارْتَدُّوا عَلى أَدْبارِهِمْ »  يعنى : آنان كه مرتد شده از حق و ايمان بازگشته‌اند .\r\n « مِنْ بَعْدِ ما تَبَيَّنَ لَهُمُ الْهُدَى »  يعنى اين منافقان پس از آنكه راه حق برايشان روشن شد از اين راه بازگشتند .\r\nاز ابن عبّاس و ضحّاك و سدى روايت شده است كه منافقان نزد پيامبر ( ص ) اظهار ايمان ميكردند ، ولى هنگامى كه نزد خود جمع ميشوند كفر خويش را اظهار ميدارند ، و اين همانى است كه در آيه از آن با ( ارتدوا ) ياد شده است .\r\nاز قتاده نقل شده است اينان كافران اهل كتاب هستند كه به حضرت محمّد ( صلّى اللَّه عليه و آله ) كافر شده‌اند با اينكه او را شناخته و صفات و خصوصيّات او را در كتابهاى خود ديده بودند .\r\nو در اين آيه دلالتى بر اين نيست كه مؤمن هم گاهى كافر مىشود ، زيرا مانعى نيست كه منظور از بازگشت ، بازگشت در باطن از ايمان باشد ، پس از آنكه دليل و برهان بر صحّت ايمانش اقامه شده و آن را اظهار نموده است .\r\n « الشَّيْطانُ سَوَّلَ لَهُمْ »  حسن گويد : يعنى گناهان را براى آنان نيك جلوه مىدهد .\r\nابى مسلم گويد : يعنى شيطان آرزوهايشان بر مىآورد ، زيرا آنان را بسوى چيزهايى فرا مىخواند كه موافق با ميل و خواسته‌هاى نفسانى آنان است .\r\n « وَ أَمْلى لَهُمْ »  يعنى : شيطان آرزوهاى آنان را طولانى ساخته فريب او را مىخوردند .\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nو بعضى گفته‌اند ، شيطان به آنان تلقين ميكرده است كه عمرى طولانى بدور از هر ناملايمى خواهند داشت . و آرزوهاى آنان را دور و طولانى ميساخته است .\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nآيات 26 - 30 از سورهء محمّد 47\r\n\r\n[ سوره محمد ( 47 ) : آيات 26 تا 30 
  ]\r\nذلِكَ بِأَنَّهُمْ قالُوا لِلَّذِينَ كَرِهُوا ما نَزَّلَ اللَّهُ سَنُطِيعُكُمْ فِي بَعْضِ الْأَمْرِ وَ اللَّهُ يَعْلَمُ إِسْرارَهُمْ ( 26 ) فَكَيْفَ إِذا تَوَفَّتْهُمُ الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ ( 27 ) ذلِكَ بِأَنَّهُمُ اتَّبَعُوا ما أَسْخَطَ اللَّهَ وَ كَرِهُوا رِضْوانَهُ فَأَحْبَطَ أَعْمالَهُمْ ( 28 ) أَمْ حَسِبَ الَّذِينَ فِي قُلُوبِهِمْ مَرَضٌ أَنْ لَنْ يُخْرِجَ اللَّهُ أَضْغانَهُمْ ( 29 ) وَ لَوْ نَشاءُ لَأَرَيْناكَهُمْ فَلَعَرَفْتَهُمْ بِسِيماهُمْ وَ لَتَعْرِفَنَّهُمْ فِي لَحْنِ الْقَوْلِ وَ اللَّهُ يَعْلَمُ أَعْمالَكُمْ ( 30 )\r\n\r\n","description":"","footnote":"","page_name":" 79 ","page_number":81},
  {"content":"\r\n\r\n\r\nترجمه آيات :\r\n26 - زيرا آنان به كسانى كه نسبت به آيات نازل شده از طرف خدا بيعلاقه بودند مىگفتند ما در پاره‌اى از امور از شما اطاعت خواهيم كرد ، و خداوند از اسرارشان آگاه است .\r\n27 - چه رسد به هنگامى كه فرشتگان الهى جانشان را بگيرند و بر چهره‌ها و دستهايشان بزنند .\r\n28 - اين رفتار بدان جهت است كه اينان بكارهايى روى مىآورند كه خشم الهى را برانگيزد ، و رضايت خدا را نميخواهند ، در نتيجه خداوند اعمال نيكشان را محو ساخت .\r\n29 - آنان كه در دلهايشان مرض است آيا ميپنداريد كه هرگز خداوند كينه - هاى آنان را آشكار نخواهد ساخت .\r\n30 - و اگر ميخواستيم آنان را به تو نشان ميداديم ، و با چهره‌هايشان ميشناختى كيانند ، و آنان را در گفتار با آهنگ سخنان ميشناسى ، خداوند از كارهاى شما آگاه است .\r\n\r\nقرائت آيات :\r\nقاريان كوفه به غير از ابى بكر همگى ( اسرارهم ) بكسر همزه و بقيّهء قرّاء ( اسرارهم ) بفتح همزه قرائت نموده‌اند .\r\n\r\nدليل قرائت :\r\nاسرارهم - ابو على گويد دليل كسى كه ( اسرارهم ) بكسر همزه خوانده است آنست كه آن را چون مصدر است مفرد آورده و جمع ننموده است ، و مفرد بودن اين\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nلغت را آيهء ديگر تأييد مىكند كه مىفرمايد : (  أَ لَمْ يَعْلَمُوا أَنَّ اللَّهَ يَعْلَمُ سِرَّهُمْ وَ نَجْواهُمْ ؟  ) « 1 » همانگونه كه در اين آيه ( سر ) مفرد آمده و جمع بسته نشده است ، همين طور هم در آيهء مزبور فرموده است : ( اسرارهم ) .\r\nو آنان كه همزه را فتح داده ( اسرارهم ) خوانده‌اند آن را جمع ( سرّ ) گرفته‌اند چون اقسام سر مختلف است ، و چند جنس متخالف را جمع بستن خوب است ، و آن گونه كه عمدهء مصادر گواه است در آيهء (  يَعْلَمُ سِرَّهُمْ  ) سر به صورت مفرد آمده است ، زيرا سر مصدر است و شامل تمام اقسام آن خواهد شد ، و يك بار مفرد آورده شده است و بار ديگر جمع .\r\n\r\nلغات آيات :\r\nاضغان - جمع ضغن عبارت است از حقد و كينه .\r\nلحن - در اصل بمعنى منحرف ساختن كلمه از جهتش مىباشد ، كه سپس در دو جهت صواب و خطاء استعمال شده است :\r\n1 - امّا استعمال لحن در صواب بمعنى كنايه از چيزى است كه انسان نخواهد آن را بطور صريح بيان كند ، شاعر گفته است :\r\n ( و لقد وحيت لكم لكيلا تفطنوا * و لحنت لحنا ليس بالمرتاب ) \r\nيعنى : ( بشما اشاره نمودم تا آنان متوجّه نشوند و كنايه‌اى زدم كه زشت نبود ) و بعضى گفته‌اند لحن بمعنى زيركى و سرعت فهم است ، و فاعل ( لحن يلحن ) ( لحن ) است هر گاه زيرك باشد ، و از اين باب است حديث كه ميگويد :\r\n( لعلّ احدكم يكون الحن بحجته من بعض\r\n) يعنى : ( چه بسا يكى از شما براى رساندن برهانش قويتر از ديگرى باشد ) يعنى زيركتر و چابكتر از ديگرى\r\n\r\n\r\n","description":"","footnote":"\r\n( 1 ) - سورهء توبه 9 آيهء 78 .\r\n","page_name":" 81 ","page_number":83},
  {"content":"\r\n\r\nاست ، و از اين نمونه است شعر شاعر ديگر كه ميگويد :\r\n ( منطق صائب و تلحن احيانا * و خير الحديث ما كان لحنا ) \r\nيعنى : ( داراى منطقى با نفوذ است كه گاهى هم كنايه‌آميز است ، و بهترين گفتار آن است كه در آن كنايه و اشاره باشد ) .\r\nو علّت اينكه به ( تعريض ) ( لحن ) گفته مىشود آنست كه لحن عبارتست از كشاندن سخن به جهت خلاف مسير آن ، و از همين باب است كه عمر گفته است كنايه و لحن‌گويى را بياموزيد همانگونه كه قرآن را مىآموزيد .\r\n2 - امّا استعمال لحن در غلط و خطاء ، اين نوع لحن عبارتست از منحرف ساختن اعراب ( حركات حروف ) از جهت صحيح آن ، و فعل آن ( لحن يلحن ) است كه اسم فاعل آن ( لاحن ) مىباشد .\r\n\r\nمعنى آيات :\r\nآن گاه خداوند علّت تسلّط شيطان را بر آنان بيان داشته مىفرمايد :\r\n « ذلِكَ »  يعنى : اين وسوسه‌ها و فرمانهاى شيطانى  « بِأَنَّهُمْ قالُوا لِلَّذِينَ كَرِهُوا ما نَزَّلَ اللَّهُ »  بدان جهت بود كه آنان به كسانى كه از آنچه خداوند نازل فرموده است بدشان مىآيد گفتند . . .\r\nحضرت امام محمّد باقر و امام جعفر صادق ( ع ) ميفرمايند : ( منظور از اينان بنى اميّه است كه از آنچه خداوند در مورد ولايت على ابن ابى طالب ( ع ) نازل كرده بود بدشان آمد .\r\n « سَنُطِيعُكُمْ فِي بَعْضِ الْأَمْرِ »  يعنى بعضى از خواسته‌هاى شما را بجا مىآوريم « 1 » .\r\n\r\n\r\n","description":"","footnote":"\r\n( 1 ) - تفسير نور الثقلين ج 5 صفحهء 42 حديث 67 : ( از اصول كافى از\r\n","page_name":" 82 ","page_number":84},
  {"content":"\r\n\r\n « وَ اللَّهُ يَعْلَمُ إِسْرارَهُمْ »  يعنى : خداوند از گفته‌هايى كه بعضى از آنان به ديگران بطور سرّى مىگويند و عقائدى كه در دلهايشان پنهان ميسازند آگاه است .\r\n\r\n\r\n","description":"","footnote":"\r\n( - حضرت صادق ( ع ) روايت شده است در بارهء گفتار خداوند بزرگ (  إِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى  ) فلان و فلان و فلان است كه اينان در ترك ولايت امير المؤمنين ( ع ) از ايمان خود مرتد شدند .\r\nگفتم : از گفتار ديگر الهى (  ذلِكَ بِأَنَّهُمْ قالُوا لِلَّذِينَ كَرِهُوا ما نَزَّلَ اللَّهُ  ) منظور چيست ؟\r\nگفت : به خدا سوگند اين آيه در بارهء آن دو نفر و پيروانشان نازل شده است .\r\nاين آيه قول خداوند بزرگ است و جبرئيل بر محمّد ( ص ) نازل فرموده است .\r\n( كه آنان به كسانى كه از آنچه در بارهء على ( ع ) نازل شده است ناراحت بوده مىگويند ما در پاره‌اى از امور شما را اطاعت خواهيم كرد ) سپس گفت : اينان بنى اميّه را به پيمان با خود فرا خواندند كه نگذارند امر ولايت و حكومت پس از پيامبر خدا ( ص ) در ميان ما خاندان نبوّت قرار گيرد ، و چيزى از بيت المال را به ما ندهند ، و گفتند : اگر ما خمس را به آنان بدهيم ديگر به چيزى محتاج نخواهند بود ، و ديگر اهميّت نمىدهند كه حكومت در ميان آنان باشد ، و لذا گفتند : ما در بعضى از كارها كه ما را براى آن فراخوانديد اطاعت ميكنيم و آن عبارتست از خمس كه چيزى از خمس را به آنان نميدهيم ، و قوله : (  كَرِهُوا ما نَزَّلَ اللَّهُ  ) آنچه كه خداوند نازل كرده چيزى است كه آن را بر بندگانش فريضه ساخته است كه ولايت امير المؤمنين ( ع ) است ، ابو عبيده نيز همراه آنان و كاتبشان بود كه بدنبال اين قرارداد خداوند نازل فرمود : (   أَمْ أَبْرَمُوا أَمْراً فَإِنَّا مُبْرِمُونَ ، أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ . . .   )\r\n","page_name":" 83 ","page_number":85},
  {"content":"\r\n\r\n « فَكَيْفَ إِذا تَوَفَّتْهُمُ الْمَلائِكَةُ »  يعنى : هنگامى كه فرشتگان الهى جانهاى آنان را ستانند آن وقت حالشان چگونه است ، و اينكه چيزهايى از جمله حذف شده است بخاطر تعظيم آن مصيبتى است كه در آن وقت بر آنان وارد مىشود .\r\n « يَضْرِبُونَ وُجُوهَهُمْ وَ أَدْبارَهُمْ »  يعنى بخاطر مجازات بصورتها و پشتهاى آنان ميزنند آن گاه خداوند بزرگ به علت اين ضربت پرداخته ميفرمايد :\r\n « ذلِكَ بِأَنَّهُمُ اتَّبَعُوا ما أَسْخَطَ اللَّهَ »  چون آنان دنبال گناهانى ميرفتند كه خداوند از آنها بدش آمده و بخاطر آن مجازات خواهد كرد .\r\n « وَ كَرِهُوا رِضْوانَهُ »  و از ايمان به خدا و اطاعت رسول ( ص ) كه موجب رضايت الهى است بدشان مىآمد .\r\n « فَأَحْبَطَ أَعْمالَهُمْ »  در نتيجه خداوند كارهاى نيكى را كه انجام ميدادند مانند نماز صدقه و ديگر اعمال از بين برد ، زيرا اين كارها بدون ايمان انجام ميگرفت « 1 » سپس ميفرمايد :\r\n « أَمْ حَسِبَ الَّذِينَ فِي قُلُوبِهِمْ مَرَضٌ أَنْ لَنْ يُخْرِجَ اللَّهُ أَضْغانَهُمْ »  يعنى اينان فكر ميكردند كه خداوند كينه توزيهايشان را نسبت به مؤمنين ظاهر نساخته ، و عيبهاى آنان را براى پيامبر ( ص ) ظاهر نميسازد .\r\n\r\n\r\n","description":"","footnote":"\r\n( 1 ) - نور الثقلين ج 5 صفحهء 43 حديث 70 : ( از روضة الواعظين مفيد رحمه اللَّه از حضرت باقر ( ع ) روايت شده است كه فرمودند : (  ذلِكَ بِأَنَّهُمُ اتَّبَعُوا ما أَسْخَطَ اللَّهَ وَ كَرِهُوا رِضْوانَهُ فَأَحْبَطَ أَعْمالَهُمْ  ، اينان از على ( ع ) ناراحت بودند و قبلا خداوند روز بدر و روز حنين و در بطن نخله و روز ترويه و روز عرفه فرمان ولايت على ( ع ) را صادر فرموده بود ، و پانزده آيه در سفر حجّى كه رسول خدا ( ص ) از مسجد الحرام ممنوع شد در جحفه و نجم نازل گرديد )\r\n","page_name":" 84 ","page_number":86},
  {"content":"\r\n\r\n « وَ لَوْ نَشاءُ لَأَرَيْناكَهُمْ »  و اگر بخواهيم اينان را بشما نشان ميدهيم تا بشناسيدشان ، كه ميفرمايد :\r\n « فَلَعَرَفْتَهُمْ بِسِيماهُمْ »  يعنى : نشانه‌هايى براى شناسايى آنان خواهيم گذاشت تا آنان را بشناسى .\r\n « وَ لَتَعْرِفَنَّهُمْ فِي لَحْنِ الْقَوْلِ »  يعنى : هم اكنون آنان را در فحوى و معنى و مقصود كلامشان خواهى شناخت ، زيرا سخن ايشان پرده از باطن او برميدارد .\r\nاز ابى سعيد خدرى روايت شده است كه ( لحن القول ) در آيه عبارتست از بغض و كينهء آنان نسبت به علىّ بن ابى طالب ( ع ) « 1 » و گفت ما در زمان رسول خدا ( ص ) منافقين را با كينه‌اى كه نسبت به علىّ بن ابى طالب ( ع ) داشتند مىشناختيم .\r\nو نظير اين حديث از جابر بن عبد اللَّه انصارى نقل شده است .\r\nو از عبادة بن صامت روايت شده است كه ما فرزندانمان را با دوستى على ( ع ) آزمايش ميكرديم ، هر گاه ميديديم يكى از فرزندانمان على ( ع ) را دوست نميدارد ميدانستيم كه اين فرزند ناپاك و زنا زاده است .\r\nانس گويد : پس از اين آيه ديگر هيچ منافقى در زمان رسول خدا ( ص ) پنهان نماند .\r\n « وَ اللَّهُ يَعْلَمُ أَعْمالَكُمْ »  يعنى خداوند از ظاهر و باطن اعمال شما خبر دارد .\r\n\r\n\r\n","description":"","footnote":"\r\n( 1 ) - شواهد التّنزيل حسكانى جلد 2 صفحهء 188 حديث 883 و 884 و 885\r\n","page_name":" 85 ","page_number":87},
  {"content":"\r\n\r\nآيات 31 - 35 سورهء محمّد 47\r\n\r\n[ سوره محمد ( 47 ) : آيات 31 تا 35 
  ]\r\nوَ لَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَ الصَّابِرِينَ وَ نَبْلُوَا أَخْبارَكُمْ ( 31 ) إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ وَ شَاقُّوا الرَّسُولَ مِنْ بَعْدِ ما تَبَيَّنَ لَهُمُ الْهُدى لَنْ يَضُرُّوا اللَّهَ شَيْئاً وَ سَيُحْبِطُ أَعْمالَهُمْ ( 32 ) يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ لا تُبْطِلُوا أَعْمالَكُمْ ( 33 ) إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ ثُمَّ ماتُوا وَ هُمْ كُفَّارٌ فَلَنْ يَغْفِرَ اللَّهُ لَهُمْ ( 34 ) فَلا تَهِنُوا وَ تَدْعُوا إِلَى السَّلْمِ وَ أَنْتُمُ الْأَعْلَوْنَ وَ اللَّهُ مَعَكُمْ وَ لَنْ يَتِرَكُمْ أَعْمالَكُمْ ( 35 )\r\n\r\n","description":"","footnote":"","page_name":" 86 ","page_number":88},
  {"content":"\r\n\r\n\r\nترجمه آيات :\r\n31 - حتما شما را خواهيم آزمود تا مجاهدين و صبر پيشگان شما را بشناسيم و از اخبار شما آگاه شويم .\r\n32 - آنان كه كافر شده مانع راه خدا گرديده پس از آنكه راه راست برايشان روشن شده است با پيامبر خدا ( ص ) بدشمنى و ستيزه برخاسته‌اند زيانى به خدا نرسانده ، به زودى اعمالشان از بين خواهد رفت .\r\n33 - اى كسانى كه ايمان آورده‌ايد از خدا و رسول اطاعت كنيد ، و اعمال خود را باطل نكنيد .\r\n34 - آنان كه كافر شدند و مانع راه خدا گرديدند و سپس در حالى كه كافر بودند مردند ، خداوند آنان را نخواهد آمرزيد .\r\n35 - در جنگ سستى نكنيد و كافران را به صلح فرا نخوانيد با اينكه شما برترى داريد ، خدا با شما است و تلاشتان را بىنتيجه نخواهد ساخت .\r\n\r\nقرائت آيات :\r\nليبلونّكم - ابو بكر ليبلونّكم و ما بعد آن ( حتّى يعلم ) و . . . را با ياء قرائت نموده است ، و از حضرت امام محمّد باقر ( ع ) نيز همين قرائت روايت شده است .\r\nامّا بقيّه قرّاء با نون قرائت كرده‌اند .\r\nيعقوب ( نبلو ) به سكون واو قرائت كرده است .\r\n\r\nدليل قرائت :\r\nابو على گويد : دليل قرائت با ياء آنست كه پيش از آن ( و اللَّه يعلم اعمالكم ) قرار دارد ، و اسم غيبت نزديكتر است از لفظ جمع به آن و لذا اينطور قرائت شده\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nاست .\r\nو دليل قرائت با نون قوله ( و لو نشاء لأريناكهم ) است .\r\n\r\nلغات آيات :\r\nيتركم - گفته مىشود و تره تيره و ترا هنگامى كه آن را كم سازد ، و حديث (\r\nفكأنه و تر اهله و ماله\r\n) نيز از اين باب است ، و اصل آن بمعنى بريده شده و قطع است و از اين باب است ( التره ) كه بريدن بوسيله قتل را گويند ، و نيز از اين باب است ( وتر ) كه در اثر جدايى از ديگر اشياء منقطع و بريده است .\r\n\r\nمعنى آيات :\r\nآن گاه خداوند سوگند ياد كرده ميفرمايد :\r\n « وَ لَنَبْلُوَنَّكُمْ »  يعنى : با تعيين وظائف سنگين شما را آزمايش مىنمائيم  « حَتَّى نَعْلَمَ الْمُجاهِدِينَ مِنْكُمْ وَ الصَّابِرِينَ »  يعنى : تا بشناسيم چه كسانى از ميان شما در راه خدا جهاد ميكنند و چه كسانى در جهاد صبر دارند .\r\nبعضى گفته‌اند يعنى : تا دوستان ما مجاهدين شما را بشناسند ، و اينكه خداوند شناسايى را به خودش نسبت داده است به منظور تعظيم و تشريف دوستانش بوده است ، همانگونه كه ميفرمايد : (  إِنَّ الَّذِينَ يُؤْذُونَ اللَّهَ وَ رَسُولَهُ  ) به اين معنى كسانى كه دوستان خدا و رسول را مىآزارند .\r\nديگران گفته‌اند يعنى : ( تا جهاد شما را موجود به ببينيم ) زيرا منظور آنست كه شما جهاد كنيد تا خداوند بشما پاداش دهد .\r\n « وَ نَبْلُوَا أَخْبارَكُمْ »  يعنى : با اعمالى كه در آينده انجام ميدهيد به اسرار نهانى باطن شما پى ببريم .\r\n « إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ »  يعنى : كسانى كه از پيروى دين\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nخدا سرباز زدند ، و گاهى باجبار مانع شدند كه ديگران از دين خدا پيروى كنند ، و گاهى با گمراه ساختن آنان مانع راه خدا ميشدند .\r\n « وَ شَاقُّوا الرَّسُولَ »  يعنى : با رسول خدا عناد و دشمنى نمودند .\r\n « مِنْ بَعْدِ ما تَبَيَّنَ لَهُمُ الْهُدى »  يعنى : پس از آنكه براى آنان روشن شد كه محمّد ( ص ) بر حق بوده و دانستند كه رسول خدا است .\r\n « لَنْ يَضُرُّوا اللَّهَ شَيْئاً »  ولى اينان با اين اعمال خود به خدا ضررى نزده بخودشان ضرر ميزنند .\r\n « وَ سَيُحْبِطُ أَعْمالَهُمْ »  يعنى : خداوند اعمال آنان را محو نموده و در آخرت پاداشى براى اعمال خود نمىبينند .\r\nاين آيه دلالت دارد بر اينكه راه راست براى اين كافران روشن شده ولى آن را نپذيرفته با عناد و نفاق از راه راست منحرف شده‌اند .\r\nبعضى گفته‌اند آنان اهل كتاب هستند كه حقّانيّت پيامبر اسلام ( ص ) بر آنان ثابت شده است ولى نپذيرفته‌اند .\r\nديگران گفته‌اند آنان سردمداران ضلالتند كه بخاطر جاه‌طلبى و رياست مانع راه حق شده‌اند ، بدليل اينكه در قرآن معمولا لغت ( عناد ) به سردمداران قوم نسبت داده مىشود .\r\n « يا أَيُّهَا الَّذِينَ آمَنُوا أَطِيعُوا اللَّهَ »  اى مؤمنان با اعتقاد به توحيد خداوند را اطاعت كنيد .\r\n « وَ أَطِيعُوا الرَّسُولَ »  و با اقرار به رسالت پيامبر ( ص ) از او اطاعت نمائيد .\r\nبعضى گفته‌اند يعنى : با احترام گذاشتن به پيامبر ( ص ) خدا را اطاعت كنيد ، و با بزرگداشت فرمان خدا از پيامبرش اطاعت نمائيد .\r\n « وَ لا تُبْطِلُوا أَعْمالَكُمْ »  از عطاء نقل شده است يعنى : با شكّ و نفاق اعمال خود را باطل نسازيد .\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nاز كلبى نقل شده است يعنى : با رياء و فريبكارى اعمال خود را باطل نسازيد .\r\nاز حسن نقل شده كه با گناهان كوچك و بزرگ اعمال خويشتن را باطل نكنيد .\r\n « إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ »  معناى آن گذشت .\r\n « ثُمَّ ماتُوا وَ هُمْ كُفَّارٌ »  يعنى بر كفرشان پافشارى نمودند تا آنكه در حالت كفر مردند .\r\n « فَلَنْ يَغْفِرَ اللَّهُ لَهُمْ »  يعنى : خداوند براى هميشه آنان را ديگر نخواهد بخشيد ، زيرا حرف ( لن ) براى نفى ابد است .\r\n « فَلا تَهِنُوا »  يعنى : سست نشويد و در جنگ با كفّار از خود ضعف نشان ندهيد .\r\n « وَ تَدْعُوا إِلَى السَّلْمِ »  و كافران را به صلح فرا نخوانيد .\r\n « وَ أَنْتُمُ الْأَعْلَوْنَ »  مجاهد گويد : يعنى : در حالى كه شما پيروز و برتر هستيد صلح نكنيد ( و آتش بس نپذيريد ) .\r\nبعضى گفته‌اند : واو براى بيان حال است يعنى : در حالى كه در جنگ پيروزى براى شما است آنان را به صلح دعوت نكنيد .\r\nديگرى گفته است كه اين يك خبر ابتدايى است از طرف خداوند و بوسيلهء آن حالت مؤمنين را بيان مىكند كه هر چند در پاره‌اى از موارد شكست بخورند ولى سرانجام پيروز خواهند شد .\r\n « وَ اللَّهُ مَعَكُمْ »  يعنى : خداوند در پيروزى بر دشمن با شما است .\r\n « وَ لَنْ يَتِرَكُمْ أَعْمالَكُمْ »  مجاهد گويد يعنى : خداوند چيزى از ثواب اعمالتان نمىكاهد ، بلكه پاداش اعمال شما را داده از فضل خود بر آن خواهد افزود .\r\nو از ابن عبّاس و قتاده و ابن زيد نقل شده است يعنى : خداوند هيچگاه بشما ستم نخواهد كرد .\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nآيات 36 - 38 از سورهء محمّد 47\r\n\r\n[ سوره محمد ( 47 ) : آيات 36 تا 38 
  ]\r\nإِنَّمَا الْحَياةُ الدُّنْيا لَعِبٌ وَ لَهْوٌ وَ إِنْ تُؤْمِنُوا وَ تَتَّقُوا يُؤْتِكُمْ أُجُورَكُمْ وَ لا يَسْئَلْكُمْ أَمْوالَكُمْ ( 36 ) إِنْ يَسْئَلْكُمُوها فَيُحْفِكُمْ تَبْخَلُوا وَ يُخْرِجْ أَضْغانَكُمْ ( 37 ) ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ اللَّهِ فَمِنْكُمْ مَنْ يَبْخَلُ وَ مَنْ يَبْخَلْ فَإِنَّما يَبْخَلُ عَنْ نَفْسِهِ وَ اللَّهُ الْغَنِيُّ وَ أَنْتُمُ الْفُقَراءُ وَ إِنْ تَتَوَلَّوْا يَسْتَبْدِلْ قَوْماً غَيْرَكُمْ ثُمَّ لا يَكُونُوا أَمْثالَكُمْ ( 38 )\r\n\r\n","description":"","footnote":"","page_name":" 91 ","page_number":93},
  {"content":"\r\n\r\n\r\nترجمه آيات :\r\n37 - زندگى دنيا بازيچه و زودگذر است . اگر ايمان آورده تقوى پيشه سازيد ، خداوند پاداشهايتان را خواهد داد ، و از اموالتان نخواهد گرفت .\r\n38 - اگر تمامى اموالتان را بخواهد بخل ميورزيد و كينه‌ها بيرون آوريد .\r\n39 - آگاه باشيد اين شما هستيد كه ازتان ميخواهند در راه خدا انفاق كنيد ، امّا بعضى از شما بخل ميورزد ، هر كس كه بخل كند بزيان خود بخل كرده است ، خداوند بىنياز بوده و شمائيد كه فقير هستيد ، و اگر پشت كنيد ملّت ديگرى جايگزين شما خواهد شد ، و آنان ديگر مانند شما نخواهند بود .\r\n\r\nقرائت آيات :\r\nيخرج - در بعضى از روايات از ابى عمرو نقل شده است كه ( و يخرج ) برفع قرائت كرده است .\r\nامّا در روايت مشهور از او و ديگران ( و يخرج ) بجزم قرائت شده است .\r\n\r\nدليل قرائت :\r\nبنا بر قرائت رفع كلام استئناف شده يعنى در هر حال او كينه‌هاى شما را بيرون مىآورد « 1 » .\r\n\r\n\r\n","description":"","footnote":"\r\n( 1 ) - امّا در قرائت جزم ( يخرج ) عطف شده است بر ( يحفكم ) جزاى شرط كه معنى مىشود ( در صورت خواستن اموال كينه‌هاى شما را بيرون مىآورد )\r\n","page_name":" 92 ","page_number":94},
  {"content":"\r\n\r\n\r\nلغات آيات :\r\nيحفكم - احفاء عبارتست از تأكيد و اصرار در خواستن تا آنجا كه منتهى شود به پا برهنه رفتن و گفته مىشود : ( احفاه بالمسألة ) يعنى : با اصرار زياد از او خواست ، مضارع ( يحفيه ) مصدر ( احفاء ) .\r\nابى مسلم گفته : احفاء در خواستن بمعنى توجّه دادن است .\r\nيبخل - بخل عبارتست از دريغ نمودن در پرداخت حقّ واجب .\r\nاز علىّ بن عيسى نقل شده است بخل عبارتست از دريغ نمودن سودى كه از نظر عقل رساندنش بهتر است .\r\n\r\nاعراب آيات :\r\n إِنْ يَسْئَلْكُمُوها فَيُحْفِكُمْ  - در جملهء ( يسألكموها ) بدان جهت مخاطب بر غائب مقدم شده است كه مخاطب نزديكتر است و نيز مفعول اوّل هم مىباشد ، و همين جمله را اگر بدين شكل بياوريم : ( ان يسألها جماعتكم ) ضمير غائب مقدم خواهد شد زيرا در اين جمله بندى هر دو مفعول غائب بوده با اين تفاوت كه مفعول دوّم ضمير متّصل است و بدين جهت بر مفعول اوّل مقدم شده بفعل اتّصال دارد .\r\nها أنتم هؤلاء - در دو مورد تنبيه بوسيلهء هاء تكرار شده است تا تأكيد بيشترى شده باشد و أنتم مبتداء است و هؤلاء بدل از آنست و تدعون خبر مبتداء است .\r\n\r\nمعنى آيات :\r\nسپس خداوند بزرگ بندگان خود را به گرايش مذهبى و فكر آخرت واداشته\r\n\r\n","description":"","footnote":"","page_name":" 93 ","page_number":95},
  {"content":"\r\n\r\nميفرمايد :\r\n « إِنَّمَا الْحَياةُ الدُّنْيا لَعِبٌ وَ لَهْوٌ »  يعنى : دنيا زودگذر و فانى شدنى است ، و هر كس كه فانى را بر باقى گزيند نادان و ناقص است .\r\nحسن مفسّر گويد : آن كس كه دنيا را آفريده است از آن آگاهتر است .\r\n « وَ إِنْ تُؤْمِنُوا »  يعنى : اگر به خدا و رسول ايمان آوريد .\r\n « وَ تَتَّقُوا »  يعنى : و از نافرمانى او بترسيد .\r\n « يُؤْتِكُمْ أُجُورَكُمْ »  يعنى : در سراى آخرت پاداش اعمالتان را خواهد داد .\r\n « وَ لا يَسْئَلْكُمْ أَمْوالَكُمْ »  از سفيان بن عيينه و جبائى نقل شده است كه :\r\nخداوند تمام اموال شما را بعنوان ماليات از شما نميخواهد ، گرچه در قسمتى از اموالتان زكات قرار ميدهد .\r\nبعضى گفته‌اند يعنى : خداوند اموالتان را از شما نميخواهد ، زيرا تمام اموال از آن خدا است و او است كه اين اموال را مىبخشد .\r\nبعضى هم گفته‌اند يعنى : رسول خدا ( ص ) در مقابل اداء رسالت از شما نميخواهد كه اموالتان را به او بدهيد .\r\n « إِنْ يَسْئَلْكُمُوها فَيُحْفِكُمْ »  اگر خداوند بخواهد با جدّيت زياد تمام اموالتان را از شما مطالبه نمايد .\r\n « تَبْخَلُوا »  از دادن تمام اموالتان دريغ خواهيد نمود ، از ابى مسلم نقل شده است كه يعنى : اگر بهنگام گرفتن زكات با شما نرمش بخرج دهند و بشما پاداشهاى بزرگ وعده نمايند از دادن اموالتان كوتاهى خواهيد كرد .\r\n « وَ يُخْرِجْ أَضْغانَكُمْ »  يعنى : اگر تمام اموالتان را از شما بخواهند كينه‌توزى و دشمنى شما نسبت به خدا و رسول ظاهر خواهد شد ، و لذا خداوند در صدى از ثروت شما را بعنوان عشريه و غيره واجب كرده است .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nقتاده گويد : خداوند ميدانسته است كه پول خواستن از مردم موجب ناراحتى آنان خواهد شد و كينه‌هاى درونى آنان را به ظهور مىرساند .\r\n « ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ اللَّهِ »  يعنى : شما دعوت ميشويد كه آنچه در اموالتان واجب شده است بيرون كرده در راه خدا آن را خرج كنيد .\r\n « فَمِنْكُمْ مَنْ يَبْخَلُ »  يعنى : كسانى از شما هستند كه از پرداخت زكات واجب خود دريغ ميورزد .\r\n « وَ مَنْ يَبْخَلْ فَإِنَّما يَبْخَلُ عَنْ نَفْسِهِ »  يعنى : هر كس از دادن مال خود بخل ورزد نسبت به خويشتن بخل كرده است ، زيرا با اين عمل خود را از يك پاداش بزرگ الهى محروم ساخته مستوجب مجازاتى عظيم خواهد گشت ، و اين اشاره به آنست كه پرداخت كنندهء حقوق واجبه بيشتر از گيرندهء آن به پرداخت آن احتياج دارد . بنا بر اين اگر در پرداخت آن دريغ نمايد نسبت بخويشتن دريغ كرده است ، و اين نوع بخل شديدترين نوع آنست .\r\nمقاتل گويد : يعنى : چنين كسى موجب محروميّت خويشتن از خيرات آخرت مىشود .\r\nبعضى هم گفته‌اند يعنى : اين كس كه بخل ميورزد در درون خود انگيزه‌اى دارد كه او را وادار به اين عمل مىكند ، زيرا خداوند بخل را نهى فرموده از آن بدگويى كرده است ، بنا بر اين انگيزهء بخل از سوى خداوند نميباشد .\r\n « وَ اللَّهُ الْغَنِيُّ »  و اين را هم بدانيد كه خداوند از ثروتى كه داريد بىنياز است .\r\n « وَ أَنْتُمُ الْفُقَراءُ »  و اين شما هستيد به آنچه كه نزد خدا است از خير و رحمت نياز داريد ، يعنى : خداوند بخاطر احتياج خودش بشما دستور انفاق نميدهد ، بلكه بدان جهت دستور ميدهد كه شما در آخرت سود بريد .\r\n\r\n","description":"","footnote":"","page_name":" 95 ","page_number":97},
  {"content":"\r\n\r\n « وَ إِنْ تَتَوَلَّوْا »  يعنى : اگر از فرمان خدا و دستور رسولش سرپيچى كنيد .\r\n « يَسْتَبْدِلْ قَوْماً غَيْرَكُمْ »  خداوند مردمى شنواتر و فرمانبردارتر از شما را جايگزين شما خواهد ساخت .\r\n « ثُمَّ لا يَكُونُوا أَمْثالَكُمْ »  يعنى : و آنان مانند شما نخواهند بود ، بلكه از شما بهتر بوده بيشتر مطيع فرمان الهى هستند .\r\nابو هريره روايت كرده است كه تعدادى از ياران رسول خدا ( ص ) در حالى كه سلمان در كنار حضرت بود گفتند : يا رسول اللَّه اين افراد كه خداوند در قرآن از آنان ياد كرده است چه كسانى هستند ؟ حضرت دست خود را روى ران سلمان زده فرمود : منظور از آن اين شخص و قوم او است ، سوگند به خداوندى كه جانم در قبضهء قدرت او است اگر ايمان بسته به ستارهء ثريّا باشد مردانى از فارس آن را بچنگ خواهند آورد .\r\nو ابو بصير از حضرت امام جعفر صادق ( ع ) روايت مىكند كه فرمودند : اى مردم عرب اگر روىگردان شويد مردمى غير از شما را جايگزين شما خواهد فرمود يعنى : غلامان ( موالى ) را جايگزين شما خواهد ساخت .\r\nو نيز از حضرت صادق ( ع ) روايت شده است فرمودند : خداوند موالى و غلامان را كه بهتر از آنان بودند جايگزين آنان فرمود « 1 » .\r\n\r\n\r\n","description":"","footnote":"\r\n( 1 ) - منظور از ( موالى ) در روايات ايرانيان است .\r\n","page_name":" 96 ","page_number":98},
  {"content":"\r\n\r\n\r\nسورهء مباركهء فتح\r\n48\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nسورهء الفتح\r\n\r\nشماره آيات :\r\nاين سوره در مدينه نازل شده ، به اجماع مفسّرين داراى بيست و نه آيه مىباشد .\r\n\r\nفضيلت سوره :\r\nابىّ بن كعب از پيامبر خدا ( ص ) روايت مىكند :\r\n( هر كس اين سوره را قرائت كند مانند آن است كه با حضرت محمّد ( ص ) در فتح مكّه شركت داشته است ) .\r\nو در روايت ديگر آمده است :\r\n( . . . مانند كسى است كه زير آن درخت با حضرت محمّد ( ص ) بيعت كرده است ) .\r\nعمر بن خطّاب گويد : ( در يكى از سفرها با پيامبر خدا ( ص ) بوديم كه فرمود :\r\nشب گذشته سوره‌اى بر من نازل شد كه از دنيا و ما فيها نزد من بهتر است :   إِنَّا فَتَحْنا   تا . . .  وَ ما تَأَخَّرَ  ) .\r\nاين روايت را بخارى در صحيح خود آورده است .\r\nقتاده از انس نقل مىكند :\r\n( هنگامى كه از جنگ حديبيه بازگشتيم ، از انجام اعمال حج ما جلوگيرى شده بود ، و ما همگى محزون و غمگين بوديم كه ناگهان خداوند نازل فرمود : (   إِنَّا فَتَحْنا  \r\n\r\n","description":"","footnote":"","page_name":" 98 ","page_number":100},
  {"content":"\r\n\r\n  لَكَ فَتْحاً مُبِيناً   ) پيامبر خدا ( ص ) فرمودند : آيه‌اى بر من نازل شده است كه در نظر من از تمام دنيا بهتر است ) .\r\nعبد اللَّه بن مسعود گويد :\r\n( رسول خدا ( ص ) از جنگ حديبيه بازگشت فرمود ، ناگهان ديديم كه شتر سوارى حضرت از سرعت خود كاست ، نزديك شديم ديديم خداوند (   إِنَّا فَتَحْنا لَكَ فَتْحاً مُبِيناً   ) را بر حضرت نازل فرموده است ، و حضرتش را فوق العاده مسرور يافتيم ، و فرمودند كه اين سوره بر او نازل شده است ) .\r\nعبد اللَّه بن بكير از پدرش روايت مىكند كه :\r\n( حضرت صادق ( ع ) فرمودند : اموال و زنان و كنيزان خود را با خواندن (   إِنَّا فَتَحْنا   ) از تلف شدن حفظ كنيد ، اگر انسان از كسانى باشد كه اين سوره را زياد بخواند روز قيامت منادى بطورى كه همهء مردم بشنوند او را صدا مىزند كه تو از بندگان خالص من هستى ، او را به بندگان صالح من ملحق نمائيد ، و او را در بهشتهاى پر نعمت جاى داده ، از شربت گواراى رحيق مختوم آميخته به كافور سيراب سازيد ) .\r\n\r\nارتباط سوره :\r\nخداوند اين سوره را به جملات : (  وَ اللَّهُ الْغَنِيُّ وَ أَنْتُمُ الْفُقَراءُ  ) ختم فرموده است ، و از بىنيازى پروردگار است كه براى پيامبرش آنچه را كه در دين و دنيايش بدان نياز داشت براى او فتح كرد و فرمود :\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nآيات 1 - 5 فتح 48\r\n\r\n[ سوره الفتح ( 48 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nإِنَّا فَتَحْنا لَكَ فَتْحاً مُبِيناً ( 1 ) لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً ( 2 ) وَ يَنْصُرَكَ اللَّهُ نَصْراً عَزِيزاً ( 3 ) هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً مَعَ إِيمانِهِمْ وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً ( 4 )\r\nلِيُدْخِلَ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ يُكَفِّرَ عَنْهُمْ سَيِّئاتِهِمْ وَ كانَ ذلِكَ عِنْدَ اللَّهِ فَوْزاً عَظِيماً ( 5 )\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n\r\nترجمه آيات :\r\n( به نام خداى رحمان و رحيم 1 - ما براى تو فتحى آشكار نموديم 2 - تا خداوند گناه گذشته و متأخّرت را ببخشد ، و نعمتش را بر تو تمام كند ، و تو را به راه راست هدايت كند 3 - و خداوند تو را پيروزمندانه يارى خواهد داد .\r\n4 - او خداوندى است كه آرامش بر دلهاى مؤمنين نازل مىكند تا بر ايمانشان ايمانى افزايد ، و لشكريان آسمانها و زمين از آن خداوند بوده ، و هم او دانا و فرزانه است 5 - تا مؤمنين و مؤمنات را وارد بهشتهايى سازد كه زير درختانش نهرها جارى است ، و در اين بهشت‌ها هميشه خواهند بود و خداوند گناهانشان را پاك خواهد ساخت ، و اين پاداش در نظر خدا پيروزى بزرگى است براى مؤمنين ) .\r\n\r\nلغات آيات :\r\nفتح - ضدّ اغلاق و بستن است ، و اين معنى اصلى لغت فتح است ، ولى بعدا لغت فتح در موارد ديگرى هم استعمال شده است كه از آن جمله است حكم و قضاوت ، و بر اين اساس است كه به حاكم فتاح و به حكومت فتاحه گفته مىشود ، و از آن جمله است پيروزى كه بدان نيز فتح گفته مىشود و استفتاح به طلب پيروزى گفته مىشود ، و از اين قبيل است فتح كشورها و نيز به علم هم گفته مىشود و در آيهء (  وَ عِنْدَهُ مَفاتِحُ الْغَيْبِ  ) نيز در معنى علم استعمال شده است .\r\n\r\nمعنى آيات :\r\n(   إِنَّا فَتَحْنا لَكَ فَتْحاً مُبِيناً   ) قتاده مىگويد : يعنى : ما براى تو قضاوت نموديم قضاوتى آشكار .\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nو از مقاتل نقل شده است يعنى : ما براى تو آسان نموديم آسانى آشكارى . و بعضى گفته‌اند يعنى : ما تو را دانا ساختيم دانايى ظاهرى در مورد آنچه كه از قرآن بر تو نازل كرده‌ايم ، و از امر دين به تو خبر داده‌ايم .\r\nو از زجاج نقل شده است يعنى : ما تو را به سوى اسلام ارشاد نموديم و كار دين را برايت گشايش داديم .\r\nدر مورد فتح اختلاف شده است كه منظور از آن كدام فتح است :\r\nوجه اول :\r\nاز انس و قتادة و جمعى از مفسّرين نقل شده است كه منظور از فتح در اين آيه فتح مكه است كه خداوند در سال صلح حديبيه پس از خاتمه يافتن جريان حديبيه خداوند فتح مكه را وعده فرمود .\r\nقتاده گويد : اين آيه هنگامى نازل شد كه پيامبر خدا ( ص ) در حال بازگشت از صلح حديبيه بودند ، و در آن وقت حضرتش به فتح مكه بشارت داده شد ، و تقدير آيه اينطور است : ( انّا فتحنا لك مكة اى قضينا لك بالنّصر على أهلها ) يعنى ما براى تو حكم نموديم كه مكه را فتح كنى و بر اهل آن پيروز گردى . .\r\nو از جابر نقل شده است كه ما از فتح مكه آگاه نشديم مگر در روز حديبيه .\r\nوجه دوّم :\r\nمنظور از فتح در اينجا صلح حديبيه است كه فتحى بود بدون درگيرى و جنگ فراء گويد : فتح گاهى عبارت است از صلح ، و فتح در لغت به معنى گشايش چيزى است كه بسته باشد ، و صلحى كه در حديبيه با مشركين بدست آمد ، در بن - بست بود تا اينكه خداوند آن روز صلح را از بن‌بست بيرون آورده گشايش شد .\r\nزهرى مىگويد : فتحى مهمتر از صلح حديبيه نبود ، زيرا مشركين در جريان\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nاين صلح با مسلمين در آميختند و سخنان و منطق آنان را شنيدند و اسلام در دلهايشان نفوذ كرد و در طول سه سال مردم بسيارى اسلام آوردند ، و با اسلام آوردن آنان تعداد مسلمين افزوده شد .\r\nشعبى گويد : در جريان صلح حديبيه بيعتى انجام شد كه همان ( بيعت رضوان ) است ، و نيز نخيل خيبر اطعام شدند ، و روميان بر ايرانيان پيروز گشتند ، و مسلمانان بخاطر پيروزى اهل كتاب كه روميان باشند بر مجوسيان شاد گشتند ، زيرا اين پيروزى يك پيشگويى بود كه در قرآن آمده بود : ( انهم سيغلبون ) و قربانيان به قربانگاه خود رسيدند ، و حديبيه چاهى است كه مىگويند آب آن تمام شده بود كه معجزهء معروف نبوّت در آن ظاهر گشت .\r\nبراء بن عازب گويد :\r\n( شما فتح مكه را فتح مىدانيد ، آرى فتح مكه فتح بود ولى ما فتح را بيعت رضوان در روز صلح حديبيه مىدانيم ، ما يكهزار و چهار صد نفر همراه پيامبر خدا ( ص ) بوديم و حديبيه چاه آبى بود كه ما تمام آب آن را كشيديم بطورى كه در ته چاه ديگر حتّى يك قطره آب هم باقى نماند ، تمام شدن آب چاه به گوش حضرت رسيد ، حضرت سر چاه آمد و كنار آن نشست و ظرف آبى خواسته وضوء گرفت ، آن گاه مضمضه كرده دعا خواند و آب را در چاه ريخت ، و ما و تمام مركوبهايمان را سيراب كرد ) .\r\nو در حديث سلمة بن اكوع آمده است :\r\n( حضرت همين كه دعا خواند و آب دهان در آن افكند آب چاه جوشيدن گرفت هم خود سيراب شديم هم شتران و اسبان خود را سيراب نموديم ) .\r\nو از محمّد بن اسحاق بن يسار از زهرى از عروة بن زبير از مسور بن مخرمة « 1 » .\r\n\r\n\r\n","description":"","footnote":"\r\n( 1 ) - مخرمة نسخه بدل .\r\n","page_name":" 103 ","page_number":105},
  {"content":"\r\n\r\nروايت شده است كه :\r\n( رسول خدا ( ص ) براى زيارت خانهء خدا بيرون آمد و قصد جنگ نداشتند و بقيّهء حديث گذشته را نقل كرد تا اينكه مىگويد : رسول خدا ( ص ) فرمود :\r\nپياده شويد ، گفتند : يا رسول اللَّه در اين وادى آب يافت نمىشود ، رسول خدا ( ص ) از تركش خود تيرى بيرون آورد و آن را به مردى از يارانش داده فرمود پياده شو و سر يكى از اين چاه‌ها رفته اين تير را در آن فرو ببر ، آن مرد همين كار را انجام داد آب از چاه جوشيد و مردم همه سيراب شدند ) .\r\nو نيز از عروة روايت شده است كه از بيرون آمدن پيامبر خدا ( ص ) ياد كرده مىگويد :\r\n( قريش از مكه بيرون آمده و از پيامبر جلو افتادند و پيش از حضرت سر آب رسيدند و از آنجا پياده شدند ، همين كه پيامبر خدا ( ص ) مشاهده فرمود كه قريش پيش از او سر آب رفته‌اند ، در حديبيه پياده شد در حالى كه گرما سخت شدّت داشت و آنجا جز يك چاه وجود نداشت ، مردم از تشنگى ناراحت شدند و جمعيّت هم زياد بود ، كسانى سر چاه رفته آب آن را تا ته كشيدند ، رسول خدا ( ص ) دلوى آب خواست وضوء گرفت و آب در دهان خود گردانده در سطل آب ريخت و دستور فرمود كه آب سطل را در چاه بريزند ، و سپس تيرى از تركش خود بيرون آورده در چاه انداخت و بدرگاه خداوند دعائى كرد آب از چاه جوشيد و بالا آمد تا جايى كه مردم با دست از چاه آب مىكشيدند در حالى كه لب چاه نشسته بودند ) .\r\nسالم بن أبى الجعد روايت كرده مىگويد :\r\n( بجابر گفتم روز شجره چند نفر بوديد ؟ گفت : ما يكهزار و پانصد نفر بوديم ، و از تشنگى آن روزشان ياد نموده گفت مقدارى آب در يك ظرف براى پيامبر آوردند حضرت دست خود را در آن آب گذاشت ناگهان ديديم آب از لابلاى انگشتان\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nحضرتش مانند چشمه جوشيدن گرفت ، و تا توانستيم از آن آب نوشيديم و براى تمام جمعيّت ما كافى بود .\r\nسالم مىگويد : بجابر گفتم : شما چند نفر بوديد ؟ گفت : اگر يكصد هزار نفر مىبوديم آن آب براى ما بس بود ، ولى جمعيّت ما آن روز هزار و پانصد نفر بود ) .\r\nوجه سوّم :\r\nمنظور از فتح ، فتح خيبر باشد به نقل از مجاهد و عوفى ، و از مجمع بن حارثهء انصارى روايت شده است كه يكى از قرّاء مىگفت :\r\n( همراه رسول خدا ( ص ) در حديبيه حاضر بوديم ، پس از آنكه از حديبيه بازگشتيم ناگهان ديديم مردم شتران خود را به نشانهء شادمانى به حركت در آوردند ، بعضى از مردم به ديگران گفتند : چه شده است كه مردم شادى مىكنند ؟ گفتند : بر رسول خدا ( ص ) وحى شده است ، مركبهاى سوارى خود را دوانده نزد رسول خدا ( ص ) رسيديم ، حضرتش را در حالى كه در ( كراع الغيم ) روى اثاثيهء خود ايستاده بود مشاهده نموديم ، پس از آنكه مردم اطرافش جمع شدند به خواندن پرداخت : ( انّا فتحنا لك فتحا مبينا ) تا آخر سوره عمر پرسيد يا رسول اللَّه آيا فتح است ؟ حضرت فرمودند : آرى سوگند به كسى كه جان محمّد در دست او است فتح است ، آن گاه خيبر را ميان اهل حديبيه تقسيم فرمود و و احدى را وارد خيبر نساخت مگر آنكه در حديبيه حضور يافته بود .\r\nوجه چهارم :\r\nفتح عبارت است از پيروزى تمامى بر دشمنان به وسيلهء برهان‌ها و معجزات ظاهره و عظمت منطق اسلام .\r\n « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ »  در تفسير اين آيه گفته‌هاى\r\n\r\n","description":"","footnote":"","page_name":" 105 ","page_number":107},
  {"content":"\r\n\r\nبسيارى هست كه همهء آنها مخالف مذهب اصحاب اماميّه است ، زيرا پيامبران معصوم از گناه مىباشند ، چه گناهان صغيره و چه گناهان كبيره ، چه قبل از نبوّت و چه بعد از نبوّت ، اينك أقوالى كه گفته‌اند :\r\n\r\nاقوال عامّه در معنى آيه :\r\n1 - گفته‌اند يعنى : گناهانى را كه قبل از نبوّت و بعد از آن انجام داده‌اى خدا بيامرزد .\r\n2 - قول دوّم آنكه : گناهان قبل از فتح و بعد از فتح تو را ببخشد .\r\n3 - قول سوّم آنكه : خداوند وعده داده است گناهانى كه از پيامبر سر زده يا خواهد زد در صورتى كه اتّفاق افتد خواهد بخشيد .\r\n4 - قول چهارم يعنى : تا خدا گناهان گذشتهء پدر و مادرت آدم و حواء را به بركت تو ببخشد ، و گناهان آيندهء امّتت را نيز به بركت دعوتت ببخشايد .\r\nامّا بحث در گناه آدم همانند بحث پيرامون گناه حضرت محمّد است ، و چنانچه اين گناهان را حمل بر گناهان صغيره كنند كه به نظر آنان عقابش ساقط خواهد شد ، گفتارشان باطل خواهد بود به دليل آنكه اگر گناهان صغيره عقابش ساقط باشد ديگر جرمى باقى نمىماند ، آن گاه براى خداوند چگونه جايز است كه بر پيامبرش منّت گذارد كه آن گناهان را برايش خواهد بخشيد ، منّت گذاردن و تفضّل از جانب خداوند در مورد گناهى بايد باشد كه داراى كيفر و مؤاخذه است نه در بارهء گناهى كه اگر خداوند در آن مورد عقاب كند بقول آنان ظالم خواهد بود ، بنا بر اين فساد قولشان روشن است .\r\n\r\nنظر شيعه در معنى آيه :\r\nاصحاب ما اماميّه در معنى اين آيه دو نوع تأويل دارند .\r\n\r\n","description":"","footnote":"","page_name":" 106 ","page_number":108},
  {"content":"\r\n\r\n1 - آنكه يعنى : تا خداوند براى تو گناهان گذشتهء امّتت و گناهان آيندهء آنان را به وسيلهء شفاعتت ببخشد ، و منظور از ما تقدّم و ما تأخّر گناهانى است كه زمان آن گذشته يا آنها كه زمانش نرسيده است ، همانگونه كه كسى به ديگرى مى - گويد : گناه گذشته و آينده‌ات را بخشيدم .\r\nو اينكه نسبت دادن گناهان امّت به خود حضرت صحيح است به جهت آنكه ميان پيامبر و امّتش جدايى نيست ، و مؤيّد اين جواب است روايتى كه مفضل بن عمر از حضرت امام جعفر صادق ( ع ) نقل مىكند :\r\nمفضل گويد : شخصى در بارهء اين آيه از حضرتش سؤال كرد حضرت فرمودند :\r\n( به خدا سوگند كه حضرت محمّد ( ص ) گناهى نداشت ، ولى خداوند براى او ضامن شد كه گناهان شيعيان على ( ع ) را گذشته و آيندهء آن را ببخشد ) .\r\nعمر بن يزيد روايت كرده مىگويد : از حضرت صادق ( ع ) در بارهء فرمودهء خدا (  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  ) پرسيدم فرمودند :\r\n( حضرت محمّد ( ص ) گناهى نداشته و اراده بر انجام گناهى هم نفرموده است و لكن خداوند گناهان شيعيانش را بر او بار كرده آن گاه آنها را برايش بخشيده است ) .\r\n2 - آنچه از مرحوم سيّد مرتضى قدّس اللَّه روحه نقل شده است كه ( ذنب ) مصدر است و مصدر هم جايز است به فاعل اضافه شود و هم جايز است به مفعول اضافه گردد ، و در اين آيه ذنب به مفعول اضافه شده است ، و منظور ( ما تقدّم من ذنبهم اليك ) مىباشد ، يعنى : خداوند گناهان كفّار را كه مانع ورود تو به مكّه و مسجد الحرام شدند بخشيد ، و بنا بر اين تأويل مغفرت بمعنى ازاله و نسخ احكام مشركين و دشمنان پيامبر است نسبت به حضرتش ، يعنى : خداوند اين منع را از تو بر مىدارد ، و با فتح مكه قدرتى به تو خواهد بخشيد كه وارد مكه شوى ، و لذا اين معنى را پاداشى نسبت به جهاد او قرار داده است ، و بر طرف مانع\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nرا دنبال فتح آورده ، سپس سيد مرتضى اضافه مىكند : اگر خداوند اراده فرموده بود از اين مغفرت آمرزش گناهانش گفتار خداوند بدين طريق (    إِنَّا فَتَحْنا لَكَ فَتْحاً مُبِيناً لِيَغْفِرَ لَكَ اللَّهُ    ) معنى نداشت ، زيرا آمرزش گناهان ربطى به فتح ندارد ، و نمىتواند پشت‌سر آيهء فتح باشد .\r\nو امّا ( ما تقدم و ما تأخر ) بنا بر اين تأويل اشكالى ندارد كه مراد از آن جناياتى باشد كه كفّار قريش در گذشته نسبت به تو و قومت انجام داده‌اند « 1 » .\r\n\r\n\r\n","description":"","footnote":"\r\n( 1 ) - قول سوّمى نيز اماميّه در تأويل اين آيه دارد كه مستفاد است از بعضى روايات از جمله روايت ذيل :\r\n- نور الثّقلين ج 5 ص 56 ح 18 از عيون أخبار الرّضا ( ع ) نقل مىكند كه علىّ بن محمّد بن جهم مىگويد : ( در مجلس مأمون حاضر شدم ، در حالتى كه حضرت رضا ( ع ) هم آنجا بود ، مأمون گفت : يا بن رسول اللَّه مگر شما نمىگوئيد پيامبران معصوم هستند ؟ حضرت فرمود : بله ، مأمون گفت : پس قول خداوند بزرگ كه مىفرمايد :  ( لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ )  چيست ؟ حضرت فرمودند : هيچكس از نظر مشركين مكه از پيامبر خدا ( ص ) گناهكارتر نبود زيرا آنان سيصد و شصت بت را مىپرستيدند پس از آنكه پيامبر خدا ( ص ) آنان را به يكتاپرستى دعوت كرد بر آنان سخت بود ( و گفتند آيا خدايان را به يك خدا تبديل مىكند ، اين چيزى است شگفت‌آور ؟ ! ) آنان رفتند و گفتند برويد و بر خدايان خود صبر نمائيد اين خواستهء محمّد چيزى است كه ما در ملّت اخير نشنيده‌ايم و اين جز يك چيز خود ساخته نيست ) پس از آنكه خداوند مكه را براى پيامبرش فتح كرد به او فرمود اى محمّد ( ما براى تو مكه را آشكارا فتح نموديم تا خداوند برايت گناهان گذشته و متأخّرت را ببخشد ) يعنى : گناهان تو در نظر مشركين أهل مكه ، چون در گذشته و اخيرا تو آنان را به يكتاپرستى دعوت -\r\n","page_name":" 108 ","page_number":110},
  {"content":"\r\n\r\n\r\nچند وجه ديگر :\r\nو نيز در تفسير اين آيه چند وجه ديگر گفته شده است كه ذيلا يادآورى مىشود :\r\n1 - معنى آيه آن است كه اگر در گذشته و تازگى گناهى مىداشتى برايت مىبخشيديم .\r\n2 - اينجا منظور از گناه ترك اولى است ، زيرا معلوم است كه پيامبر ( ص ) از كسانى است كه با فرمانهاى واجب خداوندى مخالفت نخواهد نمود ، بنا بر اين جايز است همان ترك اولىها كه اگر از ديگران سر مىزد گناه محسوب نمىشد نسبت به حضرت گناه محسوب گردد ، و اين نشانهء عظمت شأن و منزلت حضرت است .\r\n3 - آنكه اين گفته به منظور تعظيم حضرت و حسن خطاب آمده است همانگونه در مقام احترام و دعا نسبت به ديگران مىگويند : ( عفا اللَّه عنك ) خدايت بيامرزد ،\r\n\r\n\r\n","description":"","footnote":"\r\n( - مىكردى ، زيرا مشركين مكه بعضى اسلام آوردند و بعضى از مكه گريختند و آنها كه ماندند قدرت بر انكار يكتاپرستى را نداشتند زيرا مردم گرايش به يكتا - پرستى يافتند ، و لذا گناه پيامبر در اين مورد از نظر آنان چون بر آنان پيروز شده بود بخشوده شده بود ، مأمون گفت : احسن اى ابو الحسن ) .\r\nو در روايت ابن طاووس آمده است كه :\r\n( منظور از بخشيدن گناه گذشته و متأخّر از نظر اهل مكه و قريش است ، يعنى گناهان تو از نظر آنان قبل از هجرت و بعد از هجرت ، زيرا هنگامى كه تو مكه را فتح كردى بىآنكه كسى از آنان را بكشى و يا آنان را اسير سازى و يا در مورد گذشته آنان را مؤاخذه كنى آنان هم آنچه را كه در گذشته و اخيرا از تو گناه مىپنداشتند بخشيدند . . . )\r\n","page_name":" 109 ","page_number":111},
  {"content":"\r\n\r\nولى اين قول ضعيف است چون در اين گونه موارد معمولا به صورت دعا آورده مىشود .\r\n « وَ يُتِمَّ نِعْمَتَهُ عَلَيْكَ »  يعنى : خداوند در دنيا با پيروز ساختنت بر دشمن ، و بالا گرفتن امر دعوتت ، و يارى دينت ، و پايدار ماندن شريعتت نعمت را بر تو تمام مىكند ، و در آخرت هم با ارتقاء درجه‌ات نعمت را بر تو تمام مىكند ، زيرا معنى اتمام نعمت آن است كه آنچه كه مقتضى است انجام داده و آن نعمت را براى صاحبش حفظ كرده بلكه بر آن بيفزايد .\r\nبعضى هم گفته‌اند يعنى : خداوند با فتح خيبر و مكه و طائف نعمتش را بر تو تمام مىكند .\r\n « وَ يَهْدِيَكَ صِراطاً مُسْتَقِيماً »  يعنى : تو را بر طريقه‌اى استوار سازد كه رهرو آن به بهشت خواهد رسيد .\r\n « وَ يَنْصُرَكَ اللَّهُ نَصْراً عَزِيزاً »  نصر عزيز عبارت است از يك نوع پيروزى كه هر جبّار سركش و متمرّدى را طرد نمايد ، و خداوند هم اين را براى پيامبرش انجام داد ، زيرا دينش را عزيزترين اديان و حكومتش را مهمترين حكومتها قرار داد .\r\n « هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ »  و اين سكينه عبارت است از آنكه خداوند در بارهء آنان لطفى نمايد و در اثر آن چنان بصيرتى به حق پيدا كنند كه روحشان آرامش يابد و اين بصيرت در اثر كثرت ادلّه‌اى است كه دلالت بر وجود حق دارد ، و اين نعمت مخصوص مؤمنين است ، و امّا غير مؤمنين روحشان با اوّلين شبهه‌اى كه بر آنان دارد مىشود گرفتار شك و ترديد خواهد شد ، زيرا آنان از آرامش يقين و روح مطمئن بهره نداشته ، قلبشان در اضطراب است .\r\nو نيز گفته‌اند سكينه عبارت است از يارى مؤمنين تا بدان وسيله دلهايشان آرامش گرفته در ميدان جنگ ثابت قدم باشند .\r\nو نيز گفته شده است كه اين سكينه عبارت است از آرامش قلبى كه در تعظيم\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nخدا و رسول دارند « 1 » .\r\n « لِيَزْدادُوا إِيماناً مَعَ إِيمانِهِمْ »  يعنى : با ديدن اين فتوحات و پيشرفت منطق اسلام طبق وعده‌اى كه خداوند داده بود يقين آنان را افزايش خواهد يافت .\r\nبعضى گفته‌اند يعنى : تا بيشتر دستورات الهى را تصديق نمايند ، زيرا به علّت وجود آرامش و سكينه‌اى كه خداوند در دلهايشان قرار داده است هر گاه به چيزى از احكام و دستورات شرع فرمان داده مىشوند مانند نماز ، روزه ، و صدقات آنان را تصديق مىنمايند .\r\nو از ابن عبّاس نقل شده است يعنى : خداوند در دلهايشان سكينه قرار داده است تا بر معرفتى كه دارند معرفتهاى ديگر افزوده شود .\r\n « وَ لِلَّهِ جُنُودُ السَّماواتِ وَ الْأَرْضِ »  از ابن عبّاس نقل شده است يعنى :\r\nخداوند لشكريان آسمان و زمين را كه عبارتند از فرشتگان و جنّيان و انسانها و شياطين در اختيار دارد .\r\nيعنى : اگر خداوند خواسته باشد شما را به وسيلهء اينان يارى خواهد فرمود .\r\nو در اين آيه اين نكته بيان شده است كه اگر خداوند بخواهد مشركين را به هلاكت مىرساند ، ولى خداوند نسبت به آنان و آنچه كه از نسلشان بيرون مى - آيد آگاه است ، و به جهت علم و حكمت خود به آنان مهلت داده است ، و از روى عجز و نياز به بندگان خود دستور جهاد با دشمنانش را نداده است ، بلكه بدان منظور تا به مجاهدين راهش پاداش نيكو عطا فرمايد .\r\n « وَ كانَ اللَّهُ عَلِيماً حَكِيماً »  و تمام كارهايش از روى حكمت و بينش است .\r\n\r\n\r\n","description":"","footnote":"\r\n( 1 ) - تفسير نور الثقلين ج 5 صفحهء 58 : ( از حضرت صادق ( ع ) در بارهء اين آيه مىپرسند مىفرمايد : منظور از سكينه ايمان است )\r\n","page_name":" 111 ","page_number":113},
  {"content":"\r\n\r\n « لِيُدْخِلَ الْمُؤْمِنِينَ وَ الْمُؤْمِناتِ »  تقديرش اين است كه ما برايت فتح نموديم تا خداوند گناهان امّتت را بيامرزد ، و ما برايت فتح نموديم تا مؤمنين و مؤمنات وارد بهشتهايى شوند كه از زير آن نهرها جارى مىشود .\r\n « جَنَّاتٍ تَجْرِي مِنْ تَحْتِهَا الْأَنْهارُ »  و لذا واو عطف در ليدخل وارد نشد تا إشعار بتفصيل داشته باشد ، و از زير بهشت نهرها جارى مىشود يعنى از زير درختان آن نهرهاى گوناگون جارى مىشود .\r\n « خالِدِينَ فِيها »  يعنى مؤمنين و مؤمنات بطور دائم و هميشه در بهشت بوده و نعمتهاى آن هميشگى است .\r\n « وَ يُكَفِّرَ عَنْهُمْ سَيِّئاتِهِمْ »  يعنى : و كيفر گناهانى را كه در دنيا انجام داده‌اند بر آنان خواهد پوشانيد .\r\n « وَ كانَ ذلِكَ عِنْدَ اللَّهِ فَوْزاً عَظِيماً »  يعنى : و اين يك پيروزى است كه نزد خدا ارزشمند است .\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nآيات 6 - 10 از سورهء فتح - 48\r\n\r\n[ سوره الفتح ( 48 ) : آيات 6 تا 10 
  ]\r\nوَ يُعَذِّبَ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَ غَضِبَ اللَّهُ عَلَيْهِمْ وَ لَعَنَهُمْ وَ أَعَدَّ لَهُمْ جَهَنَّمَ وَ ساءَتْ مَصِيراً ( 6 ) وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَزِيزاً حَكِيماً ( 7 ) إِنَّا أَرْسَلْناكَ شاهِداً وَ مُبَشِّراً وَ نَذِيراً ( 8 ) لِتُؤْمِنُوا بِاللَّهِ وَ رَسُولِهِ وَ تُعَزِّرُوهُ وَ تُوَقِّرُوهُ وَ تُسَبِّحُوهُ بُكْرَةً وَ أَصِيلاً ( 9 ) إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً ( 10 )\r\n\r\n","description":"","footnote":"","page_name":" 113 ","page_number":115},
  {"content":"\r\n\r\n\r\nترجمه آيات :\r\n6 - و خداوند زنان و مردان منافق و مشرك را كه در مورد خدا گمان بد دارند عذاب خواهد فرمود ، روزگارشان سياه و مورد خشم الهى هستند ، و خداوند آنان را لعنت فرموده و براى آنان جهنّم را آماده ساخته و بد سرانجامى است .\r\n7 - و لشكريان آسمان‌ها و زمين از آن خدا است و هم او پيروز و فرزانه است 8 - ما تو را اى محمّد شاهد بر مردم و بشارت دهنده و بيم دهنده قرار داديم 9 - تا به خدا و رسولش ايمان آوريد و او را يارى نموده احترام كنيد ، و خداى را صبح و شام تسبيح نمائيد 10 - آنان كه با تو دست بيعت مىدهند با خدا بيعت مىكنند ، دست خدا بر از دست آنان است ، هر كس بيعت خود را بشكند به زيان خود بيعت‌شكنى كرده ، و آنان كه بر سر پيمانى كه با خدا بسته‌اند وفادار بمانند خداوند به زودى پاداشى بزرگ به آنان خواهد داد ) .\r\n\r\nقرائت آيات :\r\nسوء - اختلاف قرّاء را در مورد قرائت كلمهء « سوء » در سورهء توبه بيان نموديم .\r\nلتؤمنوا - ابن كثير و ابن عمرو ( ليؤمنوا باللّه ) و ما بعدش را با ياء خوانده اند ، ولى بقيّهء قرّاء با تاء ( و لتؤمنوا ) و ( تغرروه ) و ( توقّروه ) و ( تسبّحوه ) قرائت كرده‌اند .\r\nفسيؤتيه - أهل عراق ( فسيؤتيه ) با ياء و بقيّهء قرّاء ( فسنؤتيه ) با نون قرائت كرده‌اند .\r\nتعزروه - و در قرائت‌هاى نادر جحدرى از قرّاء ( تعزروه ) به فتح تاء و ضمّ زاء بدون تشديد قرائت نموده است ، ابو حاتم گويد : بعضى ( تعزروه ) خوانده -\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nاند يعنى او را عزيز قرار دهيد كه از ( عزز ) باشد نه ( عزر ) .\r\n\r\nدليل قرائت :\r\nلتؤمنوا - أبو على گويد : دليل قرائت با ياء آن است كه با اينكه مورد خطاب حضرت رسول ( ص ) مىباشد صحيح نيست گفته شود ( لتؤمنوا باللَّه و رسوله ) ، و چون صحيح نيست پس بايد قرائت با ياء باشد ( ليؤمنوا ) ، و هر كس كه ( لتؤمنوا ) با تاء خوانده است بنا بر قولش بايد تقدير گرفت : ( قل لهم انّا أرسلناك اليهم شاهدا لتؤمنوا ) .\r\nفسيؤتيه - دليل ياء در فسيؤتيه ( و من أوفى بما عاهد عليه اللَّه ) كه قبل از فسيؤتيه غايب آمده است مىباشد ، و آنها كه فسنؤتيه با نون خوانده‌اند به گمانشان از مفرد به كثرت انصراف شده است .\r\nتعزروه - ابن جنى گويد : هر كس تعزروه بدون تشديد بخواند بدين معنى است كه از خدا و دينش و پيامبرش دفاع كنيد ، مانند اين آيه  ( إِنْ تَنْصُرُوا اللَّهَ يَنْصُرْكُمْ )  كه به معنى ان تنصروا دينه مىباشد كه به حذف مضاف است .\r\nو امّا تعزّروه با تشديد به معنى يارى نمودن دين خدا است با شمشير .\r\nاز كلبى نقل شده است ( و عزرت فلانا ) به معنى ( فخمت أمره ) آمده يعنى : بر احترامش افزودم ، و ( عزرة ) كه نام شخصى است از اين باب است ، و به نظر من ( تعزير ) حاكم شرع كه كمتر از اندازهء حد است از اين باب است ، زيرا كسى كه تعزير مىشود به ذلّت حدّ كامل نمىرسد و گويا همين يك نوع احسان و احترام است نسبت به او .\r\n\r\nمعنى آيات :\r\nپس از آنكه خداوند به مؤمنين وعده‌هايى داد اينك منافقين و مشركين را\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nتهديد به عذاب كرده مىفرمايد :\r\n « وَ يُعَذِّبَ الْمُنافِقِينَ وَ الْمُنافِقاتِ »  يعنى : خداوند مردان و زنان منافق را عذاب خواهد فرمود ، و منافقان كسانى هستند كه در ظاهر خود را مسلمان معرّفى مىكنند ولى در باطن مشرك و كافر هستند ، بنا بر اين نفاق عبارت است از پنهان سازى كفر و اظهار ايمان ، واژهء نفاق از ( نافقاء يربوع ) گرفته شده است ، يربوع يك نوع موش صحرايى است ، كه براى لانهء خود به منظور فرار يك در پنهانى دارد كه اگر از در آشكار به او حمله شد از در پنهانى فرار خواهد نمود .\r\n « وَ الْمُشْرِكِينَ وَ الْمُشْرِكاتِ »  و اينان كسانى هستند كه با خدا غير خدا را نيز پرستش مىكنند .\r\n « الظَّانِّينَ بِاللَّهِ ظَنَّ السَّوْءِ »  يعنى : اينان گمان مىكنند كه خداوند آنان را بر پيامبرش پيروز خواهد ساخت ، و اين گمان خيالى است زشت و فاسد ، و كلمهء ( سوء ) به فتح سين مصدر و ( سوء ) به ضمّ سين اسم است .\r\nبعضى هم گفته گمان و توهّم فاسد آنان اين بوده است كه پيامبر ديگر به هيچ وجه به زادگاه خود مكّه باز نخواهد گشت .\r\nو نيز گفته شده است كه توهّم فاسدشان اين بوده است كه ديگر خداوند احدى را به نبوّت مبعوث نخواهد فرمود ، و مانند اين آيه است آيهء (  وَ ظَنَنْتُمْ ظَنَّ السَّوْءِ  ) « 1 » .\r\n « عَلَيْهِمْ دائِرَةُ السَّوْءِ »  يعنى : عذاب و هلاكت بر آنان واقع خواهد شد ، و ( دائرة ) به معنى بازگشت كننده است ، چه به خير چه به شر .\r\nحميد بن ثور در شعر خود گفته است : ( و دائرات الدّهر أن تدور ) يعنى :\r\nچرخهاى روزگار بايد كه بگردد .\r\n\r\n\r\n","description":"","footnote":"\r\n( 1 ) - سورهء فتح ، آيهء : 12\r\n","page_name":" 116 ","page_number":118},
  {"content":"\r\n\r\nبعضى گفته‌اند : هر كس كه كلمهء ( سوء ) را به ضمّ سين خوانده باشد منظورش از گردش ، گردش عذاب است ، و هر كس آن را به فتح خوانده است منظورش آن سرنوشتى است كه براى آنان به دست مؤمنين است از كشتار آنان و به غنيمت رفتن اموالشان .\r\n « وَ غَضِبَ اللَّهُ عَلَيْهِمْ وَ لَعَنَهُمْ »  يعنى : خداوند آنان را از رحمت خود دور كرده .\r\n « وَ أَعَدَّ لَهُمْ جَهَنَّمَ »  كه آنان در جهنّم جاى خواهد داد .\r\n « وَ ساءَتْ مَصِيراً »  يعنى : و اين جهنّم بد راهى است كه سرانجام بدان منتهى خواهند شد .\r\n « وَ لِلَّهِ جُنُودُ السَّماواتِ وَ الْأَرْضِ »  علّت اينكه اين جمله در اوّل سوره و اينجا تكرار شده است اين است كه در اوّل سوره آنجا كه از مؤمنين ياد شده است آمده به اين معنى كه خداوند لشكريانى دارد كه مىتواند به وسيلهء آنان شما را يارى نمايد ، و اينجا به دنبال يادى كه از كافران شده است آمده به اين معنى خداوند لشكريانى دارد كه مىتواند به وسيلهء آنان از كفّار انتقام بگيرد .\r\n « وَ كانَ اللَّهُ عَزِيزاً »  يعنى : خداوند در قهر و انتقام‌گيرى پيروز و مقتدر است  « حَكِيماً »  يعنى : در كارها و قضاوتهايش متين و استوار است .\r\nآن گاه خداوند پيامبرش را مورد خطاب قرار داده مىفرمايد :\r\n « إِنَّا أَرْسَلْناكَ شاهِداً »  يعنى : اى محمّد ما تو را بعنوان شاهدى بر اعمال امّتت فرستاديم تا معلوم شود كه اطاعت مىكنند يا نافرمانى ، دعوتت را مىپذيرند يا رد مىكنند ، يا به اين معنى كه تو را بر آنان در مورد تبليغ رسالت شاهد قرار داديم .\r\n « وَ مُبَشِّراً »  يعنى : تو را نسبت به مؤمنين و اطاعت كنندگان بشارت دهنده به بهشت قرار داديم .\r\n\r\n","description":"","footnote":"","page_name":" 117 ","page_number":119},
  {"content":"\r\n\r\n « وَ نَذِيراً »  و نسبت به آنها كه نافرمانى كننده تو را بيم دهنده از آتش قرار داده‌ايم .\r\nآن گاه خداوند هدف خود را از فرستادن پيامبر بيان كرده مىفرمايد :\r\n « لِتُؤْمِنُوا بِاللَّهِ وَ رَسُولِهِ »  يعنى : هدف آن است كه به خدا و رسولش ايمان بياوريد ، و به نظر آنها كه ليؤمنوا با يا قرائت نموده‌اند معنى آن است كه : تا آن كافران به خدا و رسولش ايمان آورند .\r\n « وَ تُعَزِّرُوهُ »  يعنى : او را با شمشير و زبان يارى كنيد ، و ضمير هاء به پيامبر ( صلّى اللَّه عليه و آله و سلّم ) بر مىگردد .\r\n « وَ تُوَقِّرُوهُ »  يعنى : خدا و رسول را تعظيم و تكريم نمائيد .\r\n « وَ تُسَبِّحُوهُ بُكْرَةً وَ أَصِيلًا »  يعنى : و صبح و شام براى خدا نماز بخوانيد ، بعضى گفته‌اند يعنى : خدا را از آنچه كه شايسته‌اش نيست تنزيه نمائيد .\r\nو بسيارى از قرّاء اختيار نموده‌اند كه در اين آيه وقف بر ( و توقّروه ) باشد زيرا ضمير در اين كلمه و كلمات بعدى از نظر بازگشت به مرجع اختلاف دارد « 1 » .\r\nبعضى گفته‌اند : تعزّروه ضميرش تنها به اللَّه بر مىگردد ، تعزّروه يعنى :\r\nخدا را يارى دهيد و توقّروه يعنى خدا را تعظيم و احترام كنيد و از او اطاعت نمائيد ، همانگونه كه آمده است هيچگاه براى خداوند وقارى انتظار نداشته باشيد و بنا بر اين قول تمامى ضمائر متّفقا يك مرجع داشته همگى به اللَّه بر مىگردد .\r\nضمنا اين آيه دلالت دارد بر بطلان مذهب جبريّه كه مىگويند : خداوند از كافران كفر مىخواهد ، زيرا اين آيه با صراحت دلالت دارد بر اينكه خداوند از\r\n\r\n\r\n","description":"","footnote":"\r\n( 1 ) - زيرا ضمير در تعزّروه و توقّروه به خدا و رسول بر مىگردد ، ولى ضمير بعدى در تسبّحوه فقط به خدا بر مىگردد ، روى اين حساب بر توقّروه توقّف كرده و واو تسبّحوه را استينافيّه گرفته‌اند .\r\n","page_name":" 118 ","page_number":120},
  {"content":"\r\n\r\nتمامى مكلّفين ايمان و اطاعت را خواسته است .\r\n « إِنَّ الَّذِينَ يُبايِعُونَكَ »  منظور از بيعت در اين آيه بيعت حديبيه است كه همان ( بيعت رضوان ) مىباشد كه مسلمانان در اين روز با پيامبر ( ص ) بيعت مرگ نمودند .\r\n « إِنَّما يُبايِعُونَ اللَّهَ »  يعنى : بيعت با تو بيعت با خدا است ، زيرا اطاعت از تو اطاعت از خدا است ، و علّت اينكه بيعت را بيعت نامند ، براى اينكه بيعت بر اين اساس بسته مىشود كه بيعت كنندگان جانهاى خويشتن را در مقابل بهشت معامله مىكنند ، تا در جنگ پيروزيشان حتمى باشد .\r\n « يَدُ اللَّهِ فَوْقَ أَيْدِيهِمْ »  سدى گفته است : يد اللَّه فوق أيديهم يعنى : در اين بيعت قرار داد خداوند مهمتر از قرار داد آنان است ، زيرا اينان به وسيله بيعت با پيامبر خدا ( ص ) با خدا بيعت نموده‌اند ، پس مانند آن كسى است كه مستقيم با خدا بيعت كرده‌اند .\r\nابن كيسان گويد : يعنى اى پيامبر دانسته باش كه نيروى الهى در ياريت از نيروى اينان كه با تو بيعت مىكنند برتر است ، و بايد به يارى خدا تكيه كنى نه به يارى اينان هر چند كه با تو بيعت نموده‌اند .\r\nاز كلبى نقل شده است يعنى : نعمت خدا بر آنان به وسيلهء پيامبرش برتر است از نعمت آنان كه طاعت و بيعت باشد .\r\nابن عبّاس گويد : نعمت خداوند كه ثواب و پاداش او در برابر بيعتشان است برتر است از نعمت آنان كه صداقت و وفادارى در بيعت باشد .\r\n « فَمَنْ نَكَثَ فَإِنَّما يَنْكُثُ عَلى نَفْسِهِ »  ابن عبّاس گويد يعنى : هر كس بيعت شكنى كند زيان عملش به خودش باز خواهد گشت ، و ديگر از نعمت بهشت و كرامت الهى بهره‌اى نخواهد داشت « 1 » .\r\n\r\n\r\n","description":"","footnote":"\r\n( 1 ) - نور الثقلين ج 5 صفحهء 62 حديث 40 : از ابن عبّاس از پيامبر -\r\n","page_name":" 119 ","page_number":121},
  {"content":"\r\n\r\n « وَ مَنْ أَوْفى »  يعنى : كسى كه بر وفاء ثابت قدم ماند .\r\n « بِما عاهَدَ عَلَيْهُ اللَّهَ »  نسبت به پيمان و بيعتى كه انجام داده است .\r\n « فَسَيُؤْتِيهِ أَجْراً عَظِيماً »  يعنى به زودى پاداشى با ارزش به او خواهيم داد .\r\n\r\n\r\n","description":"","footnote":"\r\n- خدا ( ص ) روايت شده است كه ضمن حديثى طولانى فرمودند : ( . . . من به زودى از ميان شما خواهم رفت ، پيرامون پيمان على ( ع ) به امّتم گفتم ، و گفتم كه به زودى سنّتهاى أمم سالفه در مخالفت با جانشين من و وصيّم اجراء مىشود ، آگاه باشيد كه من پيمان خودم را در بارهء على با شما دوباره تجديد مىكنم ، هر كس اين عهد را بشكند به زيان خود شكسته است ، و هر كس بعهد الهى وفا كند خداوند به زودى أجر بزرگ به او خواهد داد )\r\n","page_name":" 120 ","page_number":122},
  {"content":"\r\n\r\nآيات 11 - 15 فتح 48\r\n\r\n[ سوره الفتح ( 48 ) : آيات 11 تا 15 
  ]\r\nسَيَقُولُ لَكَ الْمُخَلَّفُونَ مِنَ الْأَعْرابِ شَغَلَتْنا أَمْوالُنا وَ أَهْلُونا فَاسْتَغْفِرْ لَنا يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ قُلْ فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً بَلْ كانَ اللَّهُ بِما تَعْمَلُونَ خَبِيراً ( 11 ) بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً وَ زُيِّنَ ذلِكَ فِي قُلُوبِكُمْ وَ ظَنَنْتُمْ ظَنَّ السَّوْءِ وَ كُنْتُمْ قَوْماً بُوراً ( 12 ) وَ مَنْ لَمْ يُؤْمِنْ بِاللَّهِ وَ رَسُولِهِ فَإِنَّا أَعْتَدْنا لِلْكافِرِينَ سَعِيراً ( 13 ) وَ لِلَّهِ مُلْكُ السَّماواتِ وَ الْأَرْضِ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ كانَ اللَّهُ غَفُوراً رَحِيماً ( 14 ) سَيَقُولُ الْمُخَلَّفُونَ إِذَا انْطَلَقْتُمْ إِلى مَغانِمَ لِتَأْخُذُوها ذَرُونا نَتَّبِعْكُمْ يُرِيدُونَ أَنْ يُبَدِّلُوا كَلامَ اللَّهِ قُلْ لَنْ تَتَّبِعُونا كَذلِكُمْ قالَ اللَّهُ مِنْ قَبْلُ فَسَيَقُولُونَ بَلْ تَحْسُدُونَنا بَلْ كانُوا لا يَفْقَهُونَ إِلاَّ قَلِيلاً ( 15 )\r\n\r\n","description":"","footnote":"","page_name":" 121 ","page_number":123},
  {"content":"\r\n\r\n\r\nترجمه آيات :\r\n11 - به زودى تخلّف كنندگان از اعراب خواهند گفت : اموال و خانواده‌ها ما را به خود مشغول داشتند ، براى ما از درگاه خدا آمرزش بخواه ، چيزهايى به زبان گويند كه در دل ندارند ، بگو اگر خداوند نسبت به شما زيان و يا سودى اراده فرمايد چه كسى در مقابل خدا صاحب اختيار مىباشد ، خداوند نسبت به اعمال شما آگاه است 12 - بلكه شما مىپنداشتيد كه رسول خدا و مؤمنين ديگر به سوى خاندان خود باز نخواهند گشت ، و اين خيال زشت در دلهايتان زينت گشته بدگمانى مىبرديد ، و مردمى بوديد شايستهء هلاكت 13 - كسانى كه به خدا و رسول او ايمان نمىآورند بدانند كه ما براى كافران عذابى سوزنده مهيّا ساخته‌ايم 14 - ملك آسمانها و زمين از آن خدا است ، هر كه را بخواهد مى - بخشد و هر كس را بخواهد عذاب مىفرمايد ، و خداوند بخشنده و مهربان است 15 - آنان كه از حضور در حديبيه تخلّف ورزيدند خواهند گفت : هر وقت خواستيد برويد غنائم خيبر را تصرّف كنيد بگذاريد ما نيز همراه شما بيائيم ، و مى - خواهند سخن پروردگار را تغيير دهند ، بگو شما حق نداريد همراه ما بيفتيد ، خداوند قبلا چنين فرموده است ، خواهند گفت شما نسبت به ما حسادت ميورزيد ، بلكه اينان جز اندكى درك و شعور ندارند ) .\r\n\r\nقرائت آيات :\r\nضرّا - قاريان كوفه غير از عاصم ( ضرّا ) به ضمّ ضاد خوانده‌اند و بقيّهء قرّاء ( ضرّا ) به فتح خوانده‌اند .\r\nيبدّلوا كلام اللَّه - قاريان كوفه غير از عاصم ( كلم اللَّه ) بدون ألف خوانده - اند ، و بقيّه ( كلام اللَّه ) با ألف قرائت نموده‌اند .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\n\r\nدليل قرائت :\r\nضرّا - أبو على گويد ( ضرّ ) خلاف نفع است ، و در قرآن آمده است : (  ما لا يَمْلِكُ لَكُمْ ضَرًّا وَ لا نَفْعاً  ) كه ضرّ و نفع در مقابل هم آمده است ، و ضربه ضمّ ضاد به معنى بدى حال آمده است همانگونه كه در اين آيه مىبينيد : (  فَكَشَفْنا ما بِهِ مِنْ ضُرٍّ  ) به نظر من اين بيان بهترى است در مورد اين لغت ، و نيز جايز است كه ضر به فتح و ضر به ضم دو لغت باشد در يك معنى مانند فقر به فتح فاء و فقر به صم و ضعف به فتح ضاد و ضعف به ضم ضاد . كلام اللَّه - هر كس كلام اللَّه با الف خوانده است دليلش آن است كه به متخلّفين گفته شده است ( شماها با من به طرف غنائم خيبر بيرون نخواهيد آمد ) و اين جملات مفيد و كامل بوده و به آن كلام گفته شده و با لفظ كلام اللَّه آمده است و هر كس كلم اللَّه خوانده است مىگويد : گاهى كلم بر جملاتى كه كلام به آن گفته مىشود اطلاق شده است ، و بر غير آن هم اطلاق شده است ، گر چه در اين مورد كلام مناسب‌تر است ، همانگونه كه مىبينيد در آيه (  وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ  ) كه خدا بهتر مىداند ولى ظاهرا منظور از كلمه در اين آيه (  نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ  ) و دنبالهء آن باشد كه خداوند به بنى اسرائيل وعدهء پيروزى داده است .\r\n\r\nلغات آيات :\r\nمخلّفون - مخلف به كسى گويند كه پشت سر كسانى كه از شهر بيرون مىروند ، در شهر بجاى مىمانند ، و از خلف اشتقاق يافته است ، و ضدّ آن مقدم است .\r\nاعراب - اعراب به گروهى از عربهاى صحرا نشين گويند ، و به عربهايى كه شهر نشين هستند اعراب گفته نمىشود تا فرق بين اين دو دسته باشد گر چه هر دو\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nجمع عرب هستند .\r\nبور - فاسد و هالك را گويند ، بور مصدر است و تثنيه و جمع ندارد ، گفته مىشود رجل بور و رجال بور .\r\nشاعر عرب گفته است :\r\n يا رسول المليك انّ لسانى * راتق ما فتقت اذ أنا بور \r\nيعنى : اى قاصد سلطان زبان من بسته است و من آن را نگشوده‌ام زيرا كه من فاسدم .\r\nو حسان شاعر معروف گويد :\r\n لا ينفع الطول من نوك القلوب و قد * يهدى الاله سبيل المعشر البور \r\nيعنى : معمولا انعام نسبت به صاحبان دلهاى مرده سودى نمىبخشد ، و گاهگاهى خداوند مردم فاسد را هدايت مىنمايد .\r\n\r\nمعنى آيات :\r\nآن گاه خداوند از آنها كه تخلّف نموده همراه پيامبر به سوى حديبيه نرفته‌اند سخن به ميان آورده مىفرمايد :\r\n « سَيَقُولُ لَكَ الْمُخَلَّفُونَ مِنَ الْأَعْرابِ »  يعنى آنان كه از همراهى تو تخلّف ورزيدند و حاضر نشدند همراه تو به سفر مكه و عمره بيايند ، و جريان بدين قرار بود هنگامى كه پيامبر اكرم ( ص ) در سال حديبيه اراده فرمودند به منظور انجام مراسم عمره به مكه روند - و اين در سال ششم هجرت و در ماه ذيقعده بود - و اعراب اطراف مدينه كه قبيله‌هاى غفّار ، أسلم ، مزينة ، جهينة ، اشجع ، دئل بودند ، براى آنكه مبادا از طرف قريش متعرّض حضرت شوند و با او جنگ كنند يا مانع سفر او گردند همراه حضرت به راه افتادند ، و حضرت در ميقات به عنوان عمره احرام بستند و قربانى خود را نيز همراه خود راه انداخت تا مردم بدانند\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nكه سر جنگ ندارد ، عدّه‌اى از اعراب كه ديدند حضرت با احرام حركت مىكند از ادامهء سفر سنگين كردند و گفتند : ما به طرف مردمى مىرويم كه آمده‌اند و ياران پيامبر را كشته‌اند ، و لذا پشت به حضرت كردند و هر كدام به بهانهء كارى جا ماندند ، و خداوند مىفرمايد اگر آنان را سرزنش كنى در جوابت خواهند گفت :\r\n « شَغَلَتْنا أَمْوالُنا وَ أَهْلُونا »  اموال و خانواده‌هاى ما مانع شد كه با تو همراه شويم .\r\n « فَاسْتَغْفِرْ لَنا »  به خاطر اين گناه و تخلّف از خدا براى ما آمرزش بخواه .\r\n « يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ »  ولى خداوند آنان را تكذيب كرده مىفرمايد اينان در اين عذرخواهى هم دروغ مىگويند و از دلهاشان خبر مى - دهد كه اينان باك ندارند كه پيامبر براى آنان طلب آمرزش بكند يا نكند .\r\n « قُلْ »  به آنان بگو اى محمّد .\r\n « فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً »  يعنى : اگر خداوند اراده فرمايد كه به شما زيانى برساند چه كسانى مىتواند عذاب الهى را از شما دور سازد .\r\nو از ابن عبّاس نقل شده است كه ( نفعا ) در اينجا به معنى غنيمت جنگى است .\r\nو علّت بيان اين قسمت آن است كه متخلّفين گمان مىكردند تخلّف از پيامبر ( صلى اللَّه عليه و آله و سلم ) مىتواند زيانى را از آنان دفع كند ، يا آنكه براى آنان متضمّن سودى باشد كه از نظر جان و مالشان در سلامت باشند ، بدين جهت خداوند به آنان خبر داد كه اگر خداوند بخواهد ضررى به مال يا جانشان وارد كند كسى نمىتواند اين ضرر را از آنان دور نمايد .\r\n « بَلْ كانَ اللَّهُ بِما تَعْمَلُونَ خَبِيراً »  يعنى : خداوند نسبت به تخلّف شما آگاه است .\r\n « بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً »  يعنى : شما\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nگمان مىكنيد كه پيامبر ( ص ) و همراهانش به سوى خانواده‌هاى خود كه در مدينه بر جاى گذاشته‌اند باز نخواهند گشت ، زيرا دشمن آنان را خواهد گشت و اسير خواهد گرفت .\r\n « وَ زُيِّنَ ذلِكَ فِي قُلُوبِكُمْ »  يعنى : شيطان اين خيال باطل را در دلهايتان زينت داده آن را تقويت مىكند .\r\n « وَ ظَنَنْتُمْ ظَنَّ السَّوْءِ »  و در مورد هلاكت پيامبر ( ص ) و مؤمنين گمان بد برديد ، و تمام اين قسمت اخبار از غيب بوده است كه غير از خدا كسى از آن آگاه نبوده است و لذا اين آيه براى پيامبر ( ص ) معجزه‌اى بوده است .\r\n « وَ كُنْتُمْ قَوْماً بُوراً »  مجاهد گويد : يعنى : شما قومى هستيد كه شايستهء نيكى نبوده سزاوار هلاكت مىباشيد .\r\nو از قتاده نقل شده است كه يعنى : شما مردمى فاسد هستيد .\r\n « وَ مَنْ لَمْ يُؤْمِنْ بِاللَّهِ وَ رَسُولِهِ فَإِنَّا أَعْتَدْنا لِلْكافِرِينَ سَعِيراً »  يعنى : خداوند براى كافران عذابى سوزان مهيّا ساخته است كه آنان را مىسوزاند .\r\n « وَ لِلَّهِ مُلْكُ السَّماواتِ وَ الْأَرْضِ يَغْفِرُ لِمَنْ يَشاءُ »  يعنى گناهان هر كس را كه بخواهد مىبخشد .\r\n « وَ يُعَذِّبُ مَنْ يَشاءُ »  يعنى : و هر كس را كه شايستهء عذاب باشد عذاب مىنمايد .\r\n « وَ كانَ اللَّهُ غَفُوراً رَحِيماً »  يعنى : خداوند بخشنده و مهربان است .\r\n « سَيَقُولُ الْمُخَلَّفُونَ »  يعنى : به زودى اين تخلّف كنندگان خواهند گفت :\r\n « إِذَا انْطَلَقْتُمْ إِلى مَغانِمَ لِتَأْخُذُوها »  يعنى : اى مؤمنين هر گاه براى تصرّف غنائم جنگى خيبر رفتيد .\r\n « ذَرُونا نَتَّبِعْكُمْ »  بگذاريد ما نيز همراه شما بيائيم .\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nو علّت اين گفتار آن است كه پس از آنكه پيامبر ( ص ) و مسلمانان در سال حديبيه با صلح بازگشتند خداوند به آنان وعده فرمود كه خيبر را فتح خواهند نمود ، و غنائم جنگى خيبر را هم اختصاص داد به كسانى كه در جريان صلح حديبيه شركت داشته‌اند ، پس از آنكه مسلمانان عازم خيبر شدند تخلّف كنندگان از حديبيه گفتند : بگذاريد ما هم دنبال شما بيائيم ، لذا خداوند فرمود :\r\n « يُرِيدُونَ أَنْ يُبَدِّلُوا كَلامَ اللَّهِ »  ابن عبّاس گويد : تخلّف‌كنندگان ميخواهند وعدهء الهى را در مورد اختصاص غنائم خيبر به شركت كنندگان در صلح حديبيه تغيير دهند ، و خود را در اين غنائم جنگى شريك آنان سازند .\r\nو از مقاتل نقل شده است يعنى : مىخواهد فرمان خدا را كه فرموده است احدى از تخلّف كنندگان حق ندارند همراه مؤمنين به طرف خيبر روند تغيير دهند .\r\n « قُلْ لَنْ تَتَّبِعُونا كَذلِكُمْ قالَ اللَّهُ مِنْ قَبْلُ »  يعنى : خداوند قبل از خيبر در جريان حركت به سوى حديبيه و پيش از بازگشت ما از حديبيه فرموده است كه شما حق نداريد دنبال ما راه بيفتيد ، زيرا غنيمت جنگى خيبر مخصوص آن كسانى است كه در جريان حديبيه حضور داشته‌اند و ديگران حق ندارند با آنان شريك شوند اين قول ابن عبّاس و مجاهد و ابن اسحاق و ديگران از مفسّرين است .\r\nو جبائى گفته است : كه خداوند منظورش از (  يُرِيدُونَ أَنْ يُبَدِّلُوا كَلامَ اللَّهِ  ) (  فَقُلْ لَنْ تَخْرُجُوا مَعِيَ أَبَداً ، وَ لَنْ تُقاتِلُوا مَعِيَ عَدُوًّا  ) « 1 » است چون اينجا فرموده است شماها با من بيرون نخواهيد آمد اينجا كه اصرار دارند با حضرت راه بيفتند پس مىخواهند كلام خدا را تبديل نمايند .\r\nولى سخن جبائى غلطى است فاحش زيرا آن سوره بعد از انصراف از حديبيه\r\n\r\n\r\n","description":"","footnote":"\r\n( 1 ) - سوره توبه ، آيه 83 .\r\n","page_name":" 127 ","page_number":129},
  {"content":"\r\n\r\nدر سال ششم هجرت نازل شده است ، و اين آيه در بارهء كسانى كه از جنگ تبوك تخلّف كرده‌اند نازل شده است ، و جنگ تبوك بعد از فتح مكه و بعد از جنگ حنين و طائف و بازگشت پيامبر ( ص ) از اين جنگ به مدينه و اقامت در مدينه از ذيحجة تا رجب است ، آن گاه حضرت در ماه رجب آماده مىشود كه براى جنگ تبوك حركت كند ، و بازگشت حضرت از جنگ تبوك در باقى ماندهء ماه رمضان از سال نهم هجرت است كه ديگر حضرت پس از اين جنگ براى هيچ جنگ و جهادى خارج نشد تا آنكه از دنيا رحلت فرمود ، بنا بر اين چگونه ممكن است منظور از  ( كَلامَ اللَّهِ )  در آيهء مورد بحث اين آيه باشد با اينكه اين آيه چهار سال بعد نازل شده است سپس مىفرمايد :\r\n « فَسَيَقُولُونَ بَلْ تَحْسُدُونَنا »  يعنى : به زودى تخلّف كنندگان از حديبيه بشما خواهند گفت كه خداوند به شما چنين فرمانى نداده است بلكه شما نسبت به ما حسادت مىورزيد كه با شما در غنائم جنگى شريك شويم ، و لذا خداوند ميفرمايد :\r\nآن طور كه مىگويند نيست .\r\n « بَلْ كانُوا لا يَفْقَهُونَ »  يعنى بلكه حقيقت را درك نمىكنند ، و نمىفهمند كه آنان را به چه چيزى دعوت مىكنيد .\r\n « إِلَّا قَلِيلًا »  يعنى جز اندكى نمىفهمند يا كم درك مىكنند .\r\nبعضى گفته‌اند يعنى : درك نمىكنند جز اندكى از آنان كه معاندين باشند .\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nآيات 16 - 20 از سورهء فتح 48\r\n\r\n[ سوره الفتح ( 48 ) : آيات 16 تا 20 
  ]\r\nقُلْ لِلْمُخَلَّفِينَ مِنَ الْأَعْرابِ سَتُدْعَوْنَ إِلى قَوْمٍ أُولِي بَأْسٍ شَدِيدٍ تُقاتِلُونَهُمْ أَوْ يُسْلِمُونَ فَإِنْ تُطِيعُوا يُؤْتِكُمُ اللَّهُ أَجْراً حَسَناً وَ إِنْ تَتَوَلَّوْا كَما تَوَلَّيْتُمْ مِنْ قَبْلُ يُعَذِّبْكُمْ عَذاباً أَلِيماً ( 16 ) لَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ وَ مَنْ يَتَوَلَّ يُعَذِّبْهُ عَذاباً أَلِيماً ( 17 ) لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً ( 18 ) وَ مَغانِمَ كَثِيرَةً يَأْخُذُونَها وَ كانَ اللَّهُ عَزِيزاً حَكِيماً ( 19 ) وَعَدَكُمُ اللَّهُ مَغانِمَ كَثِيرَةً تَأْخُذُونَها فَعَجَّلَ لَكُمْ هذِهِ وَ كَفَّ أَيْدِيَ النَّاسِ عَنْكُمْ وَ لِتَكُونَ آيَةً لِلْمُؤْمِنِينَ وَ يَهْدِيَكُمْ صِراطاً مُسْتَقِيماً ( 20 )\r\n\r\n","description":"","footnote":"","page_name":" 129 ","page_number":131},
  {"content":"\r\n\r\n\r\nترجمه آيات :\r\n16 - بگو به اعراب تخلّف كننده به زودى به جنگ ملّتى سرسخت فراخوانده مىشويد كه با آنان جنگ كنيد يا آنان تسليم شوند ، اگر اطاعت كنيد خداوند پاداش نيكو به شما خواهد داد ، و اگر باز هم مانند گذشته رويگردان شديد خداوند شما را گرفتار عذابى دردناك خواهد فرمود 17 - بر نابينايان و لنگها و بيماران فشارى نيست ، هر كس فرمان خدا و رسول را اطاعت كند خداوند او را وارد بهشتهايى خواهد نمود كه از زير درختان آن نهرهاى آب جريان دارد ، و هر كس پشت كند خداوند او را به عذابى دردناك گرفتار سازد 18 - خداوند از مؤمنين راضى گشت آن هنگام كه زير آن درخت با تو بيعت مىكردند ، خداوند از منويات دلشان با خبر بود و بر آنان آرامشى نازل فرمود و فتحى نزديك نصيبشان كرد 19 - و غنيمتهاى جنگى فراوانى كه تصرّف خواهند نمود و خداوند پيروز و فرزانه است 20 - خداوند به شما غنائم جنگى بسيارى وعده داده است كه تصرّف خواهيد نمود ، اينها را براى شما مقرّر فرموده و شرّ مردم را از شما دور ساخته است تا براى مؤمنين نمونه باشيد ، و شما را به راهى راست هدايت مىكند .\r\n\r\nقرائت آيات :\r\nيدخله و يعذبه - اهل مدينه و ابن عامر ( ندخله و نعذبه ) با نون قرائت كرده‌اند ، و بقيّه با ياء خوانده‌اند و هر دو در معنى يكى هستند .\r\n\r\nمعنى آيات :\r\nآن گاه خداوند به پيامبرش ( ص ) مىفرمايد :\r\n « قُلْ لِلْمُخَلَّفِينَ مِنَ الْأَعْرابِ »  يعنى : اى محمّد به اعراب تخلّف كننده كه از\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nحركت به سوى حديبيه تخلّف نمودند بگو :\r\n « سَتُدْعَوْنَ إِلى قَوْمٍ أُولِي بَأْسٍ شَدِيدٍ »  يعنى در آيندهء نزديك شما را بجنگ قومى نيرومند دعوت مىكنيم . ( و در بارهء اين قوم كه چه كسانى بوده‌اند هفت قول است ) :\r\n1 - از سعيد بن جبير و عكرمه روايت شده است كه اين قوم هوازن و حنين است .\r\n2 - از قتاده روايت شده است كه اين قوم هوازن و ثقيف است .\r\n3 - از ضحّاك روايت شده است كه اين قوم ثقيف است .\r\n4 - زهرى گفته است كه اين قوم بنو حنيفه و مسيلمهء كذّاب بوده است .\r\n5 - ابن عبّاس گويد كه منظور از اين قوم مردم فارس بوده است .\r\n6 - حسن و كعب گفته‌اند كه منظور از اين قوم روميان بوده است .\r\n7 - بعضى هم گفته‌اند منظور از آن قوم مردم صفّين و ياران معاويه است .\r\nو صحيح آن است كه دعوت‌كنندهء آنان به جنگ با قوم نيرومند همان پيامبر خدا ( ص ) است ، زيرا عملا حضرت آنان را بعد از اين به جنگهاى بسيارى مانند جنگ با اقوام نيرومندى مانند اهل حنين و طائف و موته تا تبوك و غيره ، بنا بر اين معنى ندارد كه جنگ با اين اقوام را به پس از وفات حضرت حمل كنيم .\r\n « تُقاتِلُونَهُمْ أَوْ يُسْلِمُونَ »  يعنى : بناچار در جنگ با اين قوم يكى از اين دو كار بايد انجام گيرد يا با آنان بجنگيد يا آنان تسليم شوند يعنى : اقرار به اسلام آورند و آن را بپذيرند ، بعضى گفته‌اند ( يسلمون ) يعنى : تسليم شما شوند .\r\nو نيز گفته شده است كه ( أو يسلّموا ) به حذف نون قرائتى است و تقديرش الى ان يسلّموا است ، و در نصب ( يسلموا ) دلالت است بر اينكه ترك قتال به خاطر\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nاسلام آوردن طرف است « 1 » .\r\n « فَإِنْ تُطِيعُوا »  يعنى : اگر آماده شويد و به جنگ آنان برويد .\r\n « يُؤْتِكُمُ اللَّهُ أَجْراً حَسَناً »  يعنى : خداوند پاداش خوبى به شما خواهد داد .\r\n « وَ إِنْ تَتَوَلَّوْا »  يعنى : اگر از جنگ پيشنهادى رويگردان شويد و عقب‌نشينى كنيد .\r\n « كَما تَوَلَّيْتُمْ مِنْ قَبْلُ »  يعنى : همانگونه كه قبلا از رفتن به جنگ حديبيه رو - گردان شديد .\r\n « يُعَذِّبْكُمْ عَذاباً أَلِيماً »  خداوند شما را در آخرت سخت عذاب خواهد فرمود .\r\n « لَيْسَ عَلَى الْأَعْمى حَرَجٌ »  يعنى : براى نابينايان اگر به جهاد نروند سخت - گيرى در كار نيست ، و اعمى كسى است كه با عضو چشم چيزى را نمىبيند .\r\n « وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ »  يعنى : اينان نيز در ترك جهاد سختگيرى ندارند .\r\nمقاتل گويد : خداوند در اين آيه افراد زمين‌گير و بيماران را كه از حركت به سوى حديبيه تخلّف نموده‌اند معذور شناخته است .\r\n « وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ »  يعنى : هر كس در فرمان جهاد از خدا و رسول اطاعت نمايد بهشت خواهد رفت .\r\n « وَ مَنْ يَتَوَلَّ »  يعنى : هر كس از فرمان خدا و رسول در امر جهاد سر - پيچى كند و از رفتن به جنگ عقب‌نشينى نمايد .\r\n « يُعَذِّبْهُ عَذاباً أَلِيماً »  به عذابى دردناك گرفتارش خواهد ساخت .\r\n « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ »  يعنى : خداوند از\r\n\r\n\r\n","description":"","footnote":"\r\n( 1 ) - زيرا در صورت نصب ( الى أن ) تقدير گرفته خواهد شد و الى براى محدود ساختن است يعنى جنگ با آنان تا هنگامى است كه اسلام آورند .\r\n","page_name":" 132 ","page_number":134},
  {"content":"\r\n\r\nمؤمنين كه زير درخت در جريان بيعت حديبيه با تو بيعت كردند راضى شد ، و اين بيعت را بيعت رضوان هم ناميده‌اند ، و علّت نامگذارى آن به ( بيعت رضوان ) همين آيه است كه در آن از رضايت الهى به خاطر اين بيعت ياد شده است ، و رضايت خداوند از مؤمنين عبارت است از ارادهء تعظيم و احترام آنان و دادن پاداش « 1 » و اين خبر است از اينكه خداوند هنگامى كه مؤمنين زير درخت معروف\r\n\r\n\r\n","description":"","footnote":"\r\n( 1 ) - اگر بگوئيم خداوند راضى مىشود و غضب مىكند و رضا و غضب در ذات الهى راه دارد لازمه‌اش آن است كه ذات الهى متغيّر باشد و متغيّر نمىتواند قديم باشد ، در اين باره از امام صادق ( ع ) روايتى رسيده است كه ذيلا توجّه مىفرمائيد :\r\nمعانى الأخبار ص 19 ج 2 : ( از حضرت صادق ( ع ) در ذيل آيهء (  فَلَمَّا آسَفُونا انْتَقَمْنا مِنْهُمْ  ) آمده است كه فرمودند : خداوند مانند ما تأسّف نمىنمايد ، و لكن براى خود دوستانى خلق كرده است كه متأسّف مىشوند و راضى مىگردند ، و آنان مخلوق و مورد تدبير الهى هستند ، كه خداوند رضايت آنان را رضايت خود و خشم آنان را خشم خويشتن قرار داده است ، زيرا خداوند آنان را داعيان به سوى خود و راهنمايان قرار داده است ، و بدين جهت است كه رضايت و خشم آنان رضايت و خشم خدا است .\r\nاينطور نيست كه اسف به خدا برسد همانگونه كه به بندگانش مىرسد ، و اينكه گفتيم معنى آن است كه مىگويند ، و نيز خداوند فرموده است : ( هر كس دوستى از دوستان مرا توهين كند با من به نبرد برخاسته است ، و مرا به جنگ خويش فرا خوانده ) و نيز فرموده است : ( هر كس از رسول اطاعت كند از خدا اطاعت نموده است ) و نيز فرموده است : ( آنان كه با تو بيعت مىكنند با خدا بيعت كرده‌اند ) تمام اينها و آنچه كه مانند آن است همانگونه است كه برايت گفتم ، و -\r\n","page_name":" 133 ","page_number":135},
  {"content":"\r\n\r\nدر حديبيه با پيامبر ( ص ) بيعت كردند از آنان راضى شده است .\r\n « فَعَلِمَ ما فِي قُلُوبِهِمْ »  مقاتل گويد : يعنى : خداوند از صدق نيست آنان در جنگ و بىميلى ايشان نسبت به جهاد خبر دارد ، زيرا پيامبر خدا ( ص ) با آنان بيعت به جهاد كرده است .\r\nو بعضى گفته‌اند يعنى : خداوند از يقين و صبر و وفايى كه در دل دارند با خبر است .\r\n « فَأَنْزَلَ السَّكِينَةَ عَلَيْهِمْ »  و اين سكينه عبارت است از يك لطف قوى نسبت به قلوب آنان و آرامشى كه به آنان بخشيده است .\r\n « وَ أَثابَهُمْ فَتْحاً قَرِيباً »  يعنى : و پاداش آنان را فتحى نزديك قرار داد كه به قول قتاده و اكثر مفسّرين فتح خيبر است ، و از جبائى نقل شده است كه منظور از آن فتح مكه است .\r\n « وَ مَغانِمَ كَثِيرَةً يَأْخُذُونَها »  يعنى : غنائم خيبر ، زيرا غنائم خيبر مشهور بود و شامل اموال و باغ و بستان‌هاى فراوانى بود .\r\nو از جبائى نقل شده است كه منظور از اين غنائم ، غنائم جنگ هوازن است پس\r\n\r\n\r\n","description":"","footnote":"\r\n( - همچنين است رضا و غضب خداوند و ديگر صفات كه مانند آن است ، اگر تأسّف و ناراحتى به ذات آفريدگار مىرسيد با اينكه خداوند آن صفات را آفريده است براى گوينده‌اى جايز بود كه بگويد : چنين آفريدگارى روزى هم هلاك خواهد شد ، زيرا هر گاه ناراحتى و خشم در ذات او راه يافت در ذاتش تغيير راه يافته است و هر گاه در ذات او تغيير راه يابد تأمينى در هلاكت او نيست ، و اگر چنين باشد خالق از مخلوق باز شناخته نخواهد شد ، خداوند از اين گفتار بسيار برتر است ، او است خالق اشياء بى آنكه نيازى به آنها داشته باشد و هنگامى كه نياز نداشت حد و كيف در او راه نخواهد داشت )\r\n","page_name":" 134 ","page_number":136},
  {"content":"\r\n\r\nاز فتح مكه .\r\n « وَ كانَ اللَّهُ عَزِيزاً »  يعنى : خداوند در كار خود مسلط و پيروز است .\r\n « حَكِيماً »  يعنى : خداوند در كارهايش حكيم و دانا است ، و روى همين جهت بود كه در جريان حديبيه دستور صلح داد ، و براى مسلمانان حكم فرمود كه غنيمت بگيرند ، و براى اهل خيبر حكم به شكست آنان فرمود .\r\nو سپس از غنائمى كه در آينده خواهند گرفت ياد كرده مىفرمايد :\r\n « وَعَدَكُمُ اللَّهُ مَغانِمَ كَثِيرَةً تَأْخُذُونَها »  يعنى : خداوند به شما وعده داده است كه در ركاب پيامبر ( ص ) و نيز پس از او تا دامنهء قيامت غنيمت‌هاى جنگى بسيارى به دست آوريد .\r\n « فَعَجَّلَ لَكُمْ هذِهِ »  و اين غنيمت را كه غنيمت خيبر باشد براى شما قرار داده است .\r\n « وَ كَفَّ أَيْدِيَ النَّاسِ عَنْكُمْ »  و جريان آن بدين قرار بود كه پيامبر ( ص ) همين كه قصد خيبر نمود و اهالى آن را محاصره كرد قبائلى از اسد و غطفان به فكر افتادند كه در غياب مسلمين به اموال و خانواده‌هاى آنان دستبرد زنند و آنان را غارت كنند ، خداوند رعب مسلمانان را در دلشان انداخت و از فكر خود منصرف شدند .\r\nبعضى گفته‌اند كه : مالك بن عوف و عيينة بن حصين با بنى اسد و غطفان براى يارى يهوديان خيبر آمده بودند ، خداوند رعب مسلمين را در دلشان افكند و برگشتند .\r\n « وَ لِتَكُونَ »  تا غنيمتى كه خداوند براى جنگجويان مؤمنين قرار داده است .\r\n « آيَةً لِلْمُؤْمِنِينَ »  نمونه و نشانه‌اى براى راست بودن وعده‌هاى الهى باشد و بدانند همانگونه كه خدا قبلا وعدهء تصرّف اين غنائم را داده بود آنان هم موفّق شدند و غنائم را به چنگ آوردند .\r\n « وَ يَهْدِيَكُمْ صِراطاً مُسْتَقِيماً »  و بدينوسيله بر هدايت شما افزوده نسبت به\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nمحمّد ( ص ) و قرآنش ايمان بيشتر پيدا كنيد ، زيرا صدق وعده‌هاى قرآن در مورد فتح و غنائم جنگى مشاهده كرده‌ايد .\r\n\r\nجريان فتح حديبيه\r\nابن عبّاس گويد : رسول خدا ( ص ) از مدينه خارج شد در حالى كه عازم مكه بود ، همين كه به حديبيه رسيد شتر سوارى حضرت ايستاد ، هر چه حضرت به ناقه نهيب زد كه به راهش ادامه دهد حركت نكرد و همانجا خوابيد ، ياران حضرت گفتند : ناقه از پا در آمد ، حضرت فرمودند : شتر من چنين عادتى نداشته است ، گويا او را رفتن باز داشته است ، حضرت عمر بن الخطّاب را احضار كرد تا او را به سوى اهل مكه بفرستد تا به حضرت اجازه دهند وارد مكه شود و اعمال عمرهء خود را انجام دهد و شتر خود را قربانى نمايد ، عمر گفت : يا رسول اللَّه من در مكه دوست و رفيقى ندارم و از قريش مىترسم ، زيرا من سخت با آنان دشمن هستم ، ولى شخصى را به شما معرّفى مىكنم كه او از نظر قريش از من عزيزتر است ، و اين شخص عثمان بن عفّان است ، حضرت فرمودند : راست گفت : و حضرت رسول ( ص ) عثمان را فراخوانده او را به سوى ابو سفيان و اشراف قريش فرستاد تا به آنان خبر بدهد كه براى جنگ نيامده است ، و تنها براى زيارت خانهء خدا آمده است تا حرمت بيت را تعظيم دارد .\r\nقريش عثمان را پيش خود نگهداشتند ، خبر به پيامبر ( ص ) و مسلمانان دادند كه عثمان كشته شد ، حضرت فرمود ما آرام نخواهيم گرفت تا با اين قوم نبرد كنيم ، و مردم را به بيعت فرا خواند ، حضرت به پا خاست و تكيه بر درختى فرمود و با مردم بيعت فرمود كه با مشركين جنگ كنند و فرار نكنند .\r\nعبد اللَّه بن معقل گويد : من آن روز بالاى سر رسول خدا ( ص ) ايستاده\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nبودم و در دستم شاخه‌اى از درخت بود و مردم را از اطراف حضرت دور ميساختم و حضرت با مردم بيعت مىكردند ، ولى حضرت با مردم تا مرگ بيعت نمىكرد ، بلكه با آنان بيعت مىكرد كه فرار نكنند .\r\nو زهرى و عروة بن زبير و مسوّر بن مخزمه « 1 » گويند : رسول خدا ( ص ) همراه چند صد نفر از يارانش از حديبيه بيرون آمد تا به ( ذى الحليفه ) رسيدند ، حضرت در اينجا قربانى خود را نشانه كرد و احرام عمره بست و يك نفر جاسوس از خزاعه پيشاپيش فرستاد تا برود و از طرف قريش برايش خبر بياورد ، حضرت حركت كرد تا اينكه به عذر اشطاط نزديكى عسفان رسيد ، اينجا جاسوس خزاعى آمده گفت : من كعب بن لؤى و عامر بن لؤى را پشت سرگذاشتم در حالتى كه دسته‌ها و گروه‌هاى مختلفى را به منظور جنگ با تو جمع آورى نموده‌اند و مى - خواهند با تو بجنگند و مانع شوند كه به زيارت خانهء كعبه به روى .\r\nحضرت به ياران خود فرمود : راه بيفتيد ، ياران حضرت حركت كردند تا قسمتى راه رفتند ، حضرت فرمود خالد بن وليد در ( غميم ) به سركردگى لشكرى از قريش به عنوان مقدمة الجيش آمده است ، از طرف راست حركت كنيد ، حضرت به راه خود ادامه داد تا به ( ثنيه ) رسيد اينجا شتر حضرت خوابيد ، حضرت فرمود شترم ( قصواء ) خسته نشده است بلكه او را از ادامهء سير باز داشته است ، آن گاه حضرت فرمود به خدا سوگند از من هيچ سرزمينى را نخواهيد خواست كه در آن شعائر الهى بزرگداشت مىشود مگر آنان كه آن سرزمين را به شما تحويل خواهم داد ، سپس شتر خود را راند و شتر به راه افتاد ، راوى گويد حضرت به راه ادامه داد تا به انتهاى حديبيه رسيد و سر چاهى فرود آمد كه مختصرى آب داشت كه\r\n\r\n\r\n","description":"","footnote":"\r\n( 1 ) - و در بعضى از نسخه‌ها مخرمه آمده است .\r\n","page_name":" 137 ","page_number":139},
  {"content":"\r\n\r\nمردم آب خود را اندك اندك تهيه مىنمودند ، از تشنگى حضرت شكوه نمودند حضرت تيرى از تركش خود بيرون كشيد و به آنان دستور داد آن را در ميان آن آب كم بگذارند ، به خدا سوگند هم چنان آب براى مردم مىجوشيد تا آنجا كه همگى سيراب گشتند .\r\nدر همين حال بديل بن ورقاء خزاعى همراه با جماعتى از خزاعه به سوى آنان آمد و مردم خزاعة از اهل تهامة خيرخواه پيامبر خدا ( ص ) بودند ، بديل گفت :\r\nمن كعب بن لؤى و عامر بن لؤى را در حالى كه لشكرى مجهّز كرده بودند پشت سر گذاشتم و آنان با تو خواهند جنگيد و مانع ورودت به مكه خواهند شد .\r\nحضرت فرمودند : ما براى جنگ با كسى نيامده‌ايم ، بلكه براى انجام اعمال عمره آمده‌ايم ، قريش هم از جنگ خسته شده‌اند و زيان فراوان ديده‌اند ، اگر خواستند براى آنان مهلتى تعيين مىكنيم و در اين مدّت بين ما و مردم فاصله نشوند ، و اگر هم خواستند با مردم در عمره شركت كنند ، و گرنه همانگونه كه جمع شده‌اند باشند ، و چنانچه پيشنهاد مرا نپذيرفتند به آن خدايى كه جانم در كف قدرت او است به خاطر دين با آنان خواهم جنگيد تا قدرت دارم تا آن گاه كه فرمان خداوند اجراء شود .\r\nبديل گفت : گفتهء شما را به آنان مىرسانم ، بديل حركت كرد تا آنكه وارد بر قريش شد و به آنان گفت : من از نزد محمّد ( ص ) مىآيم و او چنين و چنان گفته است ، عروة بن مسعود ثقفى بپاخاسته گفت : محمّد برنامهء خوبى را به شما پيشنهاد كرده است از او بپذيريد و بگذاريد تا من به نزد او بروم ، گفتند : نزد او برو ، عروه خدمت حضرت آمده حضرت با او به مذاكره پرداخت و همان سخنانى را كه به بديل گفته بود براى عروه نيز بيان كرد ، عروه گفت : اى محمّد آيا مى - خواهى قومت را ريشه‌كن سازى ؟ آيا هيچ شنيده‌اى مردى از عرب پيش از تو ريشهء خود را قطع نمايد ؟ به خدا من جمعيّتى همراه شما مىبينم و مردمى از\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nقبائل مختلف كه فرار خواهند كرد و تو را تنها خواهند گذاشت ، ابو بكر گفت :\r\nبرو كثافت فرج بتان را بمك آيا ما از اطراف محمّد فرار مىكنيم ، و او را تنها مى - گذاريم ؟ ! گفت : اين چه كسى بود ؟ گفت : ابو بكر است ، عروه گفت : سوگند به آن خدايى كه جانم در دست او است اگر يك نيكى پاداش نداده پيش من نداشتى جوابت را مىدادم .\r\nراوى گويد : پيامبر ( ص ) به گفتگو ادامه داد و هر گاه با حضرت سخن مى - گفت ريش حضرت را در دست مىگرفت ، مغيرة بن شعبه كه بالاى سر حضرت ايستاده بود شمشيرى در دست داشت و كلاه‌خودى بسر ، هر گاه عروه دست به طرف ريش پيامبر دراز مىكرد مغيره با نوك غلاف شمشير خود روى دست او مى - زد و مىگفت : دستت را از ريش رسول خدا ( ص ) كنار بكش پيش از آنكه قطع شود ، عروه پرسيد اين چه كسى بود ؟ گفتند : او مغيرة بن شعبه است ، گفت :\r\nعجب خيانتكارى است ، نمىخواهم از خيانتت به پيامبر سعايت كنم .\r\nراوى گويد : مغيره در دوران جاهليّت با مردمى رفيق شد آنان را كشت و اموالشان را تصاحب كرد ، سپس آمد اسلام آورد ، حضرت رسول ( ص ) فرمودند :\r\nامّا اسلام آوردن او را ما پذيرفتيم ، امّا ثروتش را چون ثروتى است كه با خيانت به دست آمده است بدان نيازى نداريم .\r\nعروة زير چشمى به ياران پيامبر نگاه مىكرد مىديديد هر گاه پيامبر ( ص ) به آنان فرمانى مىدهد فورا اجرا مىكنند ، و هر گاه مىخواهد وضوء بگيرد بر سر قطرات آب وضويش همديگر را مىكشند ، و هر گاه در پيشگاه او حرف مىزنند با آهستگى سخن مىگويند ، و به خاطر تعظيم حضرتش سر به زير افكنده به حضرت تند نگاه نمىكنند .\r\nراوى گويد : عروه به سوى ياران خود بازگشت و به آنان گفت : ياران محمّد عجب ملّتى هستند ! به خدا سوگند من بر پادشاهان وارد شدم و بر قيصر روم و\r\n\r\n","description":"","footnote":"","page_name":" 139 ","page_number":141},
  {"content":"\r\n\r\nكسراى فارس و نجاشى حبشه وارد شدم به خدا هيچ پادشاهى را نديدم كه يارانش به اندازه ياران محمّد او را تعظيم نمايند ، هر گاه به آنان فرمانى ميدهد فورا به اجراى آن مىشتابند ، و هر گاه وضوء مىگيرد مىخواهند بر سر قطرات آب وضويش همديگر را بكشند ، و هر گاه در پيشگاهش سخن مىگويند آهسته حرف مىزنند ، و به احترام او تند به صورتش نگاه نمىكنند ، و پيشنهاد خوبى به شما كرده است گفته‌اش را بپذيريد .\r\nمردى از بنى كنانة گفت : بگذاريد من به ديدار او بروم ، گفتند : برو ، همين كه وارد بر پيامبر شد حضرت به يارانش فرمود : اين شخص فلانى است و از قومى است كه نسبت به قربانى احترام فوق العاده‌اى دارند ، قربانى خود را جلو او ببريد ، قربانى را جلو او بردند و ياران پيامبر لبّيك‌گويان به استقبال او رفتند .\r\nهمين كه اين برنامه را ديد گفت : سبحان اللَّه اين مردم سزاوار نيست كه از زيارت خانهء خدا منع شوند ، مردى از ميان آنان بپاخاست كه نامش مكرز بن حفص بود ، گفت : بگذاريد من بنزد محمد روم ، گفتند : برو ، همين كه وارد بر ياران پيامبر شد حضرت فرمود : اين شخص مكرز است و مردى است بى دين با حضرت به گفتگو پرداخت در اين بين سهيل بن عمرو وارد شد ، حضرت فرمود :\r\nكارتان آسان شد سهيل گفت : بين ما و خودتان چيزى بنويس ، حضرت رسول ( ص ) على ( ع ) را فرا خواند ، حضرت رسول ( ص ) فرمود بنويس : ( بسم اللَّه الرّحمن الرّحيم ) سهيل گفت : امّا رحمن به خدا كه من نمىدانم چه كسى است ، و لكن بنويس ( باسمك الهم ) مسلمانان گفتند : به خدا غير از بسم اللَّه الرّحمن الرّحيم چيز ديگرى نخواهيم نوشت ، پيامبر ( ص ) فرمود : بنويس : ( باسمك اللَّه هذا ما قاضى عليه محمّد رسول اللَّه ) سهيل گفت : اگر ما تو را رسول خدا مىشناختيم سدّ راه تو براى زيارت خانهء خدا نمىشديم ، و با تو هم نمىجنگيديم ، ولى بنويس محمّد بن عبد اللَّه .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\nحضرت رسول ( ص ) فرمود : هر چند شما نپذيريد من رسول خدا هستم ، و سپس به على ( ع ) فرمود : بنويس : ( . . . هذا ما قاضى عليه محمّد بن عبد اللَّه سهيل بن عمرو و . . . يعنى : ( به نام خدا اين نوشته قراردادى است كه محمّد بن عبد اللَّه و سهيل بن عمرو بر آن توافق نموده‌اند ، و هر دو قرار گذاشتند كه تا ده سال ميان مردم جنگ برداشته شود و مردم در اين مدّت در امان باشند ، و به يكديگر كارى نداشته باشند ، و اينكه هر كس از ياران محمّد به منظور حج يا عمره يا تجارت وارد مكه شود از لحاظ جان و مال در امان باشد ، و هر كس از قريش در راه مصر و شام عبورش به مدينه افتد از نظر جان و مال در امان است ، و دو طرف نسبت به يكديگر هيچ نوع كينه‌اى در دل نداشته هيچكس ديگرى خيانت و سرقت ننمايد ، و هر كس مايل بود وارد پيمان محمّد شود .\r\nو هر كس كه ميخواهد وارد عقد و پيمان قريش شود وارد شود ، بدنبال اين توافق طايفهء خزاعه جلو جسته گفتند : ما وارد پيمان محمد شديم ، در مقابل آنان طايفهء رقيبشان بنو بكر پيش آمده گفتند : ما هم در پيمان قريش وارد مى شويم .\r\nپيامبر فرمودند و نيز اضافه كنيد كه ميان ما و خانهء كعبه مانع نشده تا برويم طواف كنيم ؟\r\nسهيل گفت : به خدا سوگند امكان ندارد ، زيرا عرب خواهد گفت كه ما را غافل گير كرده در تنگنا گذاشته‌ايد ، ولى از سال آينده مانعى نيست ، اينهم نوشته شد .\r\nآن گاه سهيل اضافه كرد كه هيچكس از ما بسوى تو نيايد مگر او را بما باز پس گردانى هر چند هم كه بر دين تو باشد ، و اما هر كس كه از طرف تو بسوى ما او را به تو بازنگردانيم ؟\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nمسلمانان گفتند : سبحان اللَّه كسى كه آمده و مسلمان شده است چگونه جايز است او را به مشركين باز پس داد ؟ ! حضرت رسول خدا صلى اللَّه عليه و آله فرمودند : هر كس از ما نزد آنان رفت خدا او را بيشتر از ما دور سازد ، و هر كس از آنان پيش ما آمد ما او را به آنان باز پس خواهيم داد ، اگر خداوند بداند كه قلباً اسلام آورده است پيش پاى او راه نجاتى خواهد گذاشت .\r\nسهيل گفت : بنا بر اين مقرر شد كه امسال از همين جا بازگردى و وارد مكه نشوى ، سال آينده ما از مكه بيرون ميرويم ، و تو و يارانت وارد ميشوى و سه روز در آن مىمانى ، و آن وقت هم با اسلحه وارد نميشوى و سواره و پياده افرادت بايد سلاحشان در غلاف باشد ، و نيز اين قربانىها كه امسال همراه آورده‌ايد هر جا كه ما آن را متوقف ساختيم همانجا بايد بماند ، و حق نداريد آنها را جلو ما بيندازيد .\r\nحضرت فرمود : ما قربانهاى خود را به طرف قربانگاه ميبريم شما نگذاريد ، در حالى كه اين مذاكرات رد و بدل ميشد ناگهان ديدند ابو جندل بن سهيل بن عمرو در حالى كه بر دست و پايش زنجير بود به طرف پيامبر مىآمد ، ابو جندل از جنوب مكه از حبس مشركين فرار مىكند و خود را به مسلمانان مىرساند .\r\nسهيل گفت : اى محمد اين اولين مورد است كه از تو ميخواهم مطابق قرار داد حكم كنى و ابو جندل را كه از دست ما گريخته است بما تحويل دهى .\r\nحضرت فرمودند : هنوز ما قرارداد را تمام نكرده‌ايم .\r\nسهيل گفت : به خدا سوگند ديگر در هيچ موردى با تو صلح نخواهم نمود .\r\nحضرت فرمود : پس بگذار اين يك نفر در پناه من باشد .\r\nسهيل گفت : من حاضر نيستم او را به تو تحويل دهم .\r\nحضرت فرمود : بلى انجام ميدهى .\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nسهيل گفت : من اين كار را نخواهم كرد .\r\nمكرز گفت : بلى ما پناهندگى او را پذيرفتيم .\r\nابو جندل گفت : اى مسلمانان آيا سزاوار است من دوباره تحويل مشركين داده شوم ، با اينكه مسلمان هستم ، نمىبينيد چه شكنجه‌هايى را بر من وارد كرده‌اند و آثار شكنجه‌هايى بر بدن او ديده ميشد .\r\nعمر بن خطاب ميگويد : به خدا سوگند هيچگاه در رسالت محمد شك نكرده بودم مگر در اين روز ، خدمت پيامبر صلى اللَّه عليه و آله رفتم و به او گفتم : مگر تو پيامبر خدا نيستى ؟ گفت : چرا گفتم مگر ما بر حق نيستيم ؟ و دشمن ما بر باطل نيست ؟ فرمود بلى گفتم : پس چرا در دينمان تن به پستى ميدهيم ؟ فرمود : من رسول خدا هستم و نافرمانى او را نميكنم و ميدانم كه خدا ياور من است .\r\nگفتم : مگر براى ما نميگفتى كه به زودى روانهء خانهء خدا شده بطواف ميپردازيم ؟\r\nفرمود : بلى گفته‌ام ولى آيا به تو گفتم : امسال ما موفق به طواف كعبه خواهيم شد ؟\r\nگفتم : نه ، فرمود : پس خاطرت جمع باشد كه به زودى خواهى آمد و به طواف كعبه خواهى پرداخت رسول خدا ( ص ) يك شتر قربانى كرد و تيغ سلمانى خود را خواسته سر خود را تراشيد سپس زنانى مؤمنه خدمت حضرتش آمدند ، خداوند بزرگ اين آيه را نازل فرمود :\r\n « يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ . . . »  « 1 » .\r\nيعنى : « اى كسانى كه ايمان آورده‌ايد هر گاه زنان مؤمنه‌اى كه در راه خدا هجرت كرده‌اند نزد شما آمدند . . . ) .\r\nمحمد بن اسحاق بن يسار گويد : بريده بن سفيان از محمد بن كعب برايم نقل كرد كه نويسندهء رسول خدا ( ص ) در اين صلح على بن ابى طالب ( ع ) بود ، رسول خدا ( ص ) به او فرمود : بنويس اينست كه آنچه كه محمد بن عبد اللَّه و سهيل\r\n\r\n\r\n","description":"","footnote":"\r\n( 1 ) - سورهء ممتحنه آيه 10 .\r\n","page_name":" 143 ","page_number":145},
  {"content":"\r\n\r\nبن عمرو بر آن مصالحه نموده‌اند ، على عليه السلام در نوشتن اين متن سنگين بود و نميخواست با تعبيرى غير از پيامبر خدا ( ص ) از آن حضرت ياد كند ، رسول خدا ( ص ) فرمود : تو نيز نظير اين برنامه را خواهى داشت ، و در حالتى كه مظلوم شده‌اى چنين متنى را امضاء خواهى نمود ، على ( ع ) هم آنچه گفته بودند نوشت ، و سپس رسول خدا ( ص ) از اين سفر بسوى مدينه بازگشت فرمود :\r\nدر مدينه مردى از قريش كه اسلام آورده بود بنام ابو بصير خدمت پيامبر آمد ، مردم قريش طبق قرارداد صلح دو نفر بسراغ او فرستادند ، و يادآور شدند كه با ما عهدى بسته‌ايد ، ابو بصير طبق قرارداد تحويل آن دو نفر داده شد ، او را از مدينه بيرون بردند تا به محلى بنام ذو الحليفه رسيدند پياده شدند ، تا از خرمايى كه همراه داشتند بخورند ، ابو بصير بيكى از آن دو نفر گفت : راستى كه مىبينم شمشيرت بسيار عالى است ، آن مرد شمشير خود را از غلاف بيرون كشيده گفت : آرى اين شمشير ، شمشير خوبى است و بارها هم آن را آزمايش كرده‌ام : ابو بصير گفت : آن را بده به بينم ، مرد قريش شمشير خود را به ابو بصير داد ، ابو بصير قريشى را مهلت نداده با شمشير خودش چنان ضربتى به او زد كه جان داد رفيق ديگرش از ديدن اين صحنه گريخت و آمد تا بمدينه رسيد ، و دوان دوان ، وارد مسجد حضرت رسول ( ص ) شد ، حضرت كه او را ديد فرمود اين مرد صحنهء هول‌انگيزى را مشاهده كرده است ، همين كه خدمت حضرت رسول ( ص ) رسيد گفت : به خدا سوگند او دوستم را كشت ، منهم كشته خواهم شد .\r\nراوى گويد : پس از مدتى ابو بصير آمد و گفت : يا رسول اللَّه شما عهد خودت را وفا كردى و مرا بسوى آنان بازگرداندى ولى خداوند مرا از چنگال آنان نجات بخشيد ، حضرت فرمودند : اى واى اگر اين مقتول كس و كارى داشته باشد ابو بصير باعث شعله‌ور شدن جنگى شده‌اى ابو بصير با شنيدن اين سخنان از حضرت متوجه شد كه دوباره او را نزد قريش بازخواهند گرداند ، از مدينه بيرون آمد\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nتا اينكه خود را به محلى بنام سيف البحر رسانيد ، ابو جندل بن سهيل نيز از قريش گريخت و خود را به او رسانيد ، و از آن پس ديگر هيچكس كه مسلمان شده بود از ميان قريش بيرون نمىآمد مگر آنكه به دستهء ابو بصير ملحق ميشد ، تا اينكه يك گروه زبده اطراف ابو بصير جمع شدند ، راوى ميگويد : به خدا سوگند گروه جابر خبر بيرون آمدن هيچ قافله‌اى را از قريش كه قصد شام داشت نمىشنيد مگر آنكه بر آن شبيخون زده آنان را كشته اموالشان را بيغما ميبردند .\r\nقريش بناچار خدمت پيامبر فرستاده او را بخويشاوندى سوگند داد كه قاصد نزد گروه جابر بفرستد و آنان را از اين عمل باز دارد ، و از اين پس هر كس از ميان قريش مسلمان شود و خدمت پيامبر رود در امان باشد ، حضرت هم سراغ جابر فرستاد و آن را فرا خواند .\r\n\r\nداستان فتح خيبر\r\nپس از آنكه رسول خدا ( ص ) از حديبيه بمدينه بازگشت شب در مدينه اقامت فرموده سپس رهسپار سوى خيبر گرديد .\r\nابن اسحاق به استاد خود ابى مروان اسلمى از پدرش از جدش نقل مىكند همراه پيامبر خدا ( ص ) بسوى خيبر رفتيم تا اينكه به نزديكى خيبر رسيده بطورى كه بر آن مسلط شديم ، حضرت فرمودند : توقف كنيد ، مردم همگى ايستادند ، حضرت دست بدعا برداشته اين دعا را خواندند :\r\n« اللهم رب السماوات السبع و ما اظللن و رب الارضين السبع و ما اقللن و رب الشياطين و ما اظللن ، انا نسألك خير هذه القرية و خير اهلها و خير ما فيها و نعوذ بك من شر هذا القرية و شر اهلها و شر ما فيها »\r\nيعنى : ( بار خدايا اى پروردگارا آسمانهاى هفتگانه و آنچه بر آن سايه افكنده‌اند ، و اى پروردگار زمينهاى هفتگانه و آنچه بر روى خود برداشته‌اند و اى پروردگار شياطين و آنها كه گمراه كرده‌اند ، ما از خير اين قريه و خير ساكنان آن را و خير آنچه در آنست درخواست داريم ، و از شر اين قريه و شر اهل آن و شر\r\n\r\n","description":"","footnote":"","page_name":" 145 ","page_number":147},
  {"content":"\r\n\r\nآنچه در آنست به تو پناه ميبريم ) .\r\nو پس از خواندن اين دعا فرمودند : بنام خدا پيش رويد .\r\nو از سلمة بن اكوع روايت شده است كه ما همراه رسول خدا ( ص ) بسوى خيبر روانه شديم و شبانه راه افتاديم ، شخصى از قوم به عامر به اكوع گفت : آيا از اشعار دل‌انگيزت چيزى براى ما نميخوانى ، و عامر مردى شاعر بود و اين اشعار را خواند :\r\n ( لاهم لو لا انت ما حجينا * و لا تصدقنا و لا صلينا \r\n فاغضر فداء لك ما اقتتينا * و ثبت الاقدام ان لاقينا \r\n و انزلن سكينة علينا * انا اذا صيح بنا أتينا \r\n و بالصباح عولوا علينا \r\nيعنى : ( سوگند به خدا اگر تو نبودى ما حج نميرفتيم و صدقه نداده و نماز نميخوانديم بفداى سرت گناهان ما را ببخش ، و بهنگام برخورد با دشمن ما را ثابت قدم و با استقامت ساز ، بر ما آرامش نازل فرما كه هر وقت فرياد زدند ما بيائيم ، و صبحگاهان بر ما اعتماد نمايند ) .\r\nحضرت رسول ( ص ) فرمودند : اين كه جلو افراد شعر ميخواند كيست ؟\r\nگفتند : او عامر است حضرت فرمود : خداوند رحمتش فرمايد ، عمر كه بر شترى تنبل سوار بود گفت : يا رسول اللَّه چه ميشد كه ميگذاشتى از عامر بهره‌مند باشيم ؟\r\nو علت اين سخن عمر اين بود كه هيچگاه رسول خدا ( ص ) براى شخصى مخصوصا دعا نميفرمود مگر آنكه آن شخص بشهادت ميرسيد ، ميگويند : هنگامى كه جنگ آغاز شد و دو صف در برابر يكديگر قرار گرفتند يك نفر يهودى بميدان آمد در حالى كه رجز خوانده ميگفت :\r\n قد علمت خيبرانى مرحب * شاكى السلاح بطل مجرب \r\nاذ الحروب اقبلت تلهب يعنى : مردم خيبر ميدانند منم مرحب كه هميشه سلاحم آماده است و من\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nقهرمانى كار آزموده هستم ) .\r\nاز صف مسلمانان عامر بميدانش رفت و در حالى كه رجز خوانده ميگفت :\r\n قد علمت خيبر انى عامر * شاكى السلاح بطل مغامر \r\nاين دو پهلوان رقيب دو ضربت رد و بدل كردند ، كه شمشير يهودى روى سپر عامر فرود آمد ، و چون شمشير عامر كوتاه بود ساق پاى يهودى را هدف گرفت تا بر آن ضربتى وارد كند كه شمشير بهدف اصابت نكرد و به ران خودش خورد و در اثر ضربت خودش بشهادت رسيد .\r\nسلمه گويد : ناگهان عده‌اى از ياران رسول خدا ( ص ) را ديدم كه ميگويند :\r\nكار عامر باطل شد او خودش را كشت ، من خدمت پيامبر رسيدم و در حالى كه گريه ميكردم گفتم : ميگويند : عمل عامر باطل شده است ؟ ! حضرت فرمودند اين حرف را چه كسى گفته است ؟ گفتم : افرادى از اصحاب شما ، فرمودند : دروغ گفته‌اند بلكه عامر دو بار اجر دريافت نمود ، راوى گويد : ما عاقبت آنان را به محاصره در آورديم ، بطورى كه ما نيز در وضع نامناسبى قرار گرفتيم ، ولى سرانجام خداوند فتح و پيروزى را نصيب ما فرمود ، و جريان آن بدين ترتيب بود :\r\nپيامبر خدا ( ص ) پرچم جنگ را بدوش عمر بن خطاب گذاشت و آنچه كه از سپاه اسلام لازم بود همراه او به راه افتادند ، و با مردم خيبر برخورد كردند ، عمر و يارانش عقب نشينى كردند و خدمت پيامبر خدا ( ص ) آمدند ، در حالى كه ياران عمر او را ميترسانيدند ، و عمر نيز آنان را از عظمت و قدرت دشمن ميترسانيد ، پيامبر ( ص ) نيز سردرد داشتند و بميان مردم نمىآمدند ، پس از آنكه دردش خوب شد فرمود : مردم با خيبر چه كردند ؟ جريان را بحضرتش خبر دادند حضرت فرمود :\r\n( لاعطين الراية غدا رجلا يحبّ اللَّه و رسوله ، و يحبّه اللَّه و رسوله كرارا\r\n\r\n","description":"","footnote":"","page_name":" 147 ","page_number":149},
  {"content":"\r\n\r\nغير فرار لا يرجع حتى يفتح اللَّه على يديه\r\n) . يعنى : ( فردا پرچم را تحويل كسى خواهم داد كه خدا و رسول را دوست داشته خدا و رسول نيز را دوست دارد ، سخت يورش كننده‌اى است كه فرار نخواهد كرد ، و از جبهه باز نخواهد گشت مگر آنكه خداوند خيبر را بدست او فتح خواهد فرمود ) .\r\nبخارى و مسلم از قتيبة بن سعيد روايت ميكنند كه يعقوب از عبد الرحمن اسكندرانى از ابى حازم براى ما نقل كردند كه سعد بن سهل براى من گفت رسول خدا ( ص ) روز خيبر فرمودند :\r\n( لاعطين هذه الراية غدا رجلا يفتح اللَّه على يديه ، يحب اللَّه و رسوله ، و يحبه اللَّه و رسوله\r\n) . راوى گويد : مردم آن شب را خوابيدند در حالى كه همگى در هم مىلوليدند كه پيامبر فردا پرچم را بدوش كدامشان خواهد داد ، همين كه صبح شد مردم همگى اطراف پيامبر اكرم ( ص ) جمع شدند در حالى كه هر كس انتظار داشت پيامبر پرچم را بدوش او خواهد داد ، مردم كه جمع شدند حضرت فرمود على بن ابى طالب كجا است ؟\r\nگفتند : يا رسول اللَّه على از درد چشم مىنالد .\r\nفرمودند : بفرستيد سراغش .\r\nعلى را آوردند ، حضرت از آب دهان مبارك خود بچشمان على ( ع ) ماليد و براى او دعا كرد ، چشمان على ( ع ) طورى شفا يافت گويى كه اصلا دردى نداشته است ، حضرت ( ص ) پرچم را بدست على ( ع ) داد ، على ( ع ) گفت : يا رسول اللَّه من ميروم با آن ميجنگم تا هنگامى كه مانند ما اسلام بياورند ، حضرت فرمود :\r\nحركت كن ابتدا با ملايمت و مدارا هنگامى كه نزديك آنان رسيدى آنان را بسوى خدا دعوت كن ، و به آنان خبر ده كه چه حقوقى از خدا بر آنان واجب است .\r\n\r\n","description":"","footnote":"","page_name":" 148 ","page_number":150},
  {"content":"\r\n\r\n« فو اللَّه لان يهدى اللَّه بك رجلا واحدا خير لك من ان يكون لك حمر النعم\r\n) يعنى : ( به خدا سوگند اگر خداوند بوسيلهء تو يك نفر را هدايت كند براى تو بهتر است از گلهء شتران سرخ مو ) .\r\nسلمه گويد : از طرف يهوديان مرحب بميدان آمد در حالتى كه رجز خود را ميخواند : « قد علمت خيبر انى مرحب . . . » .\r\nاز لشگر مسلمانان هم على ( ع ) بميدانش رفت در حالى كه اين اشعار را رجز ميخواند :\r\n « انا الذى سمتني امى حيدره * كليث غابات كريه المنظره \r\n او فيهم بالصاع كيل السندرة » \r\n. يعنى : ( منم آنكه مادرم مرا شير ناميد ، بسان شيران جنگل كه تاب ديدنش نيست ، دمار از دشمن بر آورده قتل عامشان خواهم نمود ) .\r\nو در جنگ با مرحب ضربتى بر سرش زد و فرقش را شكافت و او را كشت و فتح و پيروزى بدست او انجام گرفت ، اين روايت را مسلم در صحيح خود وارد نموده است .\r\nابو عبد اللَّه حافظ با سندهاى خود از ابى رافع غلام رسول اللَّه ( ص ) روايت كرده است هنگامى كه رسول خدا ( ص ) على ( ع ) را به طرف خيبر فرستاد ما نيز همراه على ( ع ) راه افتاديم ، همين كه به قلعه نزديك شد مردم خيبر بيرون آمدند ، على با آنان جنگيد ، مردى از يهود ضربتى به طرف حضرت نواخت كه سپر او از دستش افتاد ، حضرت در قلعه را از جا كند و از آن بعنوان سپر استفاده كرد ، و اين لنگه در هم چنان در دست على ( ع ) بود و با آن ميجنگيد تا آنكه خداوند قلعه خيبر را بدست او فتح كرد آن گاه حضرت لنگهء در را زمين انداخت ، من خودم با هفت نفر كه من نفر هشتم آنان ميشدم هر چه كوشش كرديم اين لنگهء در را بر گردانيم نتوانستيم .\r\nنيز ابو عبد اللَّه حافظ با سندهاى خود از ليث بن ابى سليم از ابى جعفر\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nمحمد بن على ( ع ) روايت مىكند كه فرمودند : جابر بن عبد اللَّه انصارى نقل كرده است كه على ( ع ) در روز جنگ خيبر در قلعه را روى دست گرفت و مسلمانان از روى آن رد شدند ، و بعدا اين لنگه در را كه ميخواستند جابجا كنند چهل نفر نتوانستند آن را از جا بلند كنند .\r\nراوى گويد : از طريق ديگرى از جابر روايت شده است كه سپس هفتاد نفر آمدند و تلاش نمودند و اين لنگه در را سر جاى اولش بازگرداندند ! از عبد الرحمن بن ابى ليلى روايت شده است كه على ( ع ) هميشه در گرماى تابستان و سرماى زمستان قباى ضخيمى را مىپوشيد و از گرما باك نداشت ، جمعى از يارانم نزد من آمدند و گفتند : ما از امير المؤمنين ( ع ) چيزى شگفت‌آميز ديده‌ايم آيا تو نيز مشاهده نموده‌اى ؟\r\nگفتم : چه ديده‌ايد ؟ گفتند : او را مىبينيم كه در گرماى بسيار شديد در حالى كه قباى آستردار ضخيم پوشيده است بميان ما مىآيد و از ما هم ناراحت نيست ، و بر عكس در سرماى سخت زمستان هم ديده‌ايم كه با دو عدد پيراهن سبك بيرون مىآيد در حالى كه از سرما هم ناراحت نيست ، آيا در اين باره چيزى شنيده‌اى ؟ ! گفتم : نه ، گفتند پس از پدرت در اين مورد براى ما بپرس ، زيرا پدر تو با او بسيار ميزيسته است ، از پدرم پرسيدم گفت : من نيز در اين باره چيزى نشنيده‌ام ، رفت وارد بر على ( ع ) شد و شب خدمت حضرت ماند و از او در اين باره پرسيد ؟ حضرت فرمود : آيا تو در روز جنگ خيبر شاهد نبودى ؟ گفتم : چرا شاهد بودم ، فرمود : آيا رسول خدا ( ص ) را نديدى هنگامى كه ابو بكر را فرا خواند و فرماندهى لشگر را به او سپرد او را بسوى خيبر فرستاد ، ابو بكر نيز رفت و با كفار خيبر برخورد كرد مقدارى با آنان جنگيد و سپس در حالتى كه شكست خورده بود بازگشت نمود ، آن گاه رسول خدا ( ص ) فرمودند : امروز پرچم\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nرا به مردى خواهم سپرد كه خدا و رسول را دوست دارد ، و خدا و رسول هم او را دوست دارند ، خداوند قلعهء خيبر را بدست او فتح خواهد فرمود : او يورش كننده‌اى است كه فرار نخواهد كرد ، آن گاه مرا فرا خواند و پرچم را به من سپرده سپس براى من دعا كرده فرمود :\r\n( اللهم اكفه الحر و البرد\r\n) يعنى : ( خداوند او را از حرارت و سرما حفظ كن ) .\r\nو از اين پس نه احساس گرما كردم و نه احساس سرما ، و اين روايت تماما از كتاب دلائل النبوة امام ابى بكر بيهقى نقل شده است .\r\nآن گاه رسول خدا ( ص ) مرتب قلعه‌هاى خيبر را يكى پس از ديگرى فتح ميكرد و اموال آن را تصرف ميفرمود تا اينكه به قلعهء وطيح و سلالم كه آخرين قلعه‌هاى خيبر بود رسيدند و آن هم فتح شد ، و رسول خدا ( ص ) مدت بيست و چند روز آنان را در محاصره گرفت .\r\nپس از آنكه قموص قلعهء ابن ابى حقيق فتح شد صفيه دختر حى بن اخطب را با دختر ديگرى كه همراهش بود خدمت پيامبر خدا ( ص ) آوردند ، بلال آنان را كه همراه خود داشت از كنار كشته‌هايى از مقتولين يهود عبور داد ، دخترى كه همراه صفيه بود وقتى اين كشته‌ها را ديد فرياد زد و به صورت خود لطمه زد و خاك بر سر خود ريخت ، و هنگامى كه رسول خدا ( ص ) او را مشاهده كرد فرمود اين شيطان را از من دور سازيد ، و دستور فرمود صفيه را نگهدارند و رداء خود را روى او انداخت ، مسلمانان فهميدند كه پيامبر صفيه را براى خودش انتخاب فرموده است .\r\nبعد از آنكه رسول ( ص ) از آن دختر يهوديه آن گريه و زارى و بيتابى را مشاهده كرد به بلال فرمود اى بلال مثل اينكه رحم و عاطفه از تو سلب شده است ، كه اين زنان را ميبرى و از كنار جسد كشتگانشان ميگذرانى .\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nالبته صفيه كه عروس كنانه بن ربيع بن ابى الحقيق بود شب قبل در خواب مشاهده مىكند كه ماه آمد و در دامنش قرار گرفت ، و خواب خودش را براى شوهرش بيان مىكند ، شوهرش ميگويد : اين خواب تو هيچ معنايى ندارد مگر آنكه تو آرزوى همسرى پادشاه حجاز محمد را دارى و يك سيلى بيخ گوش او مينوازد كه در اثر آن چشم صفيه كبود مىشود ، و هنگامى كه او را خدمت پيامبر ( ص ) مىآورند هنوز اثر آن سيلى از بين نرفته است ، حضرت از صفيه ميپرسد اين كبودى در اثر چيست ؟ صفيه نيز جريان خواب خود و سيلى خوردنش را تشريح مىكند .\r\nچيزى نگذشت كه ابن ابى الحقيق خدمت پيامبر ( ص ) فرستاد كه پياده شود تا با همديگر در مورد جنگ مذاكره كنند حضرت اجابت فرمود و پياده شد و با رسول خدا ( ص ) قرار گذاشتند كه تمام افرادى كه در قلعهء او هستند از نظر جانى در امان باشند ، و كسى متعرض زن و فرزندان آنان نشود ، و آنان هم بدون اموال و اثاثيه دست زن و بچه‌هاى خود را گرفته از خيبر خارج شوند ، و كليهء اموال و زمينها و باغها و كشتزارها همگى در اختيار حضرت محمد ( ص ) باشد و تنها آنان حق داشته باشند يك دست لباس بتن كنند و بيرون روند ، حضرت نيز فرمود اگر چيزى از اموالتان را از ما كتمان كنيد از امان خدا و رسول بىبهره خواهيد بود ، و بر اين اساس مصالحه نمودند .\r\nهنگامى كه ساكنان قلعهء فدك از اين صلحنامه با خبر شدند خدمت پيامبر ( ص ) قاصد فرستادند و از حضرت خواستند كه به آنان هم تأمين جانى دهد و در مقابل كليهء اموالشان و املاكشان را بگذارند و كوچ كنند ، حضرت درخواست آنان را نيز عملى فرمود .\r\nو از جمله كسانى كه در اين مذاكرات بين حضرت و يهوديان رفت و آمد ميكرد محيصة بن مسعود فردى از بنى حارثه بود ، پس از آنكه اهل خيبر نيز به همين\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nسبك امان گرفتند از حضرت درخواست كردند كه در مورد اموال با آنان نصف شود ، و گفتند : ما بهتر از شما به اين اموال و دارايى آشنا هستيم ، و بهتر از شما بطريقهء آباد كردن آنها آشنا هستيم ، حضرت رسول ( ص ) نيز با آنان مصالحه به نصف فرمودند با اين شرط كه ما هر وقت خواستيم شما را بيرون كنيم حق داشته باشيم ، و اهل فدك نيز بر همين اساس با حضرت مصالحه نمودند .\r\nو اموال خيبر به صورت غنيمت جنگى ميان مسلمانان تقسيم شد ، و از ميان آن باغها و مزارع فدك سهم مخصوص رسول خدا ( ص ) شد ، زيرا مسلمانان فدك را با تاخت و تاز تصرف نكرده بودند .\r\nپس از آنكه حضرت از جنگ آسوده شد ، زنى از يهود خيبر بنام زينب دختر حارث زن سلام ابن مشكم كه دختر برادر مرحب خيبرى بود يك برهء بريان براى پيامبر ( ص ) هديه فرستاد ، و قبلا پرسيده بود كه حضرت چه جاى گوسفند را بيشتر دوست دارد ؟ گفته بودند حضرت دست گوسفند را بيشتر دوست دارد ، و لذا زهر بيشترى در دست گوسفند ريخته بود و بقيهء گوسفند را نيز مسموم كرده بود ، سپس گوسفند بريان را خدمت حضرت مىآورد ، گوسفند را كه جلوى حضرت ميگذارد حضرت دست گوسفند را جدا مىكند و يك لقمه از آن به دهان مى گذارد و مشغول جويدن آن مىشود ، همراه حضرت بشر بن براء بن معرور است كه او نيز مقدارى از اين گوشت مىخورد ، كه حضرت توجه پيدا مىكند و ميفرمايد دست از خوردن اين گوشت برداريد ، زيرا كتف اين گوسفند به من خبر ميدهد كه مسموم است ، سپس حضرت بسراغ زن يهوديه ميفرستد و او را ميآورند ، زن يهوديه اعتراف مىكند كه گوسفند را مسموم كرده است ، حضرت از او ميپرسد چه چيز تو را وادار نمود كه اين عمل را انجام دهى ، زن يهوديه گفت : خوب ميدانى كه چه بر سر اقوام من آورده‌اى پيش خودم گفتم : اگر پيامبر باشد كه به او خبر ميدهند و مسموم نميشود ، و اگر پادشاهى است كه ما از شرش خلاص خواهيم شد\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nحضرت از خطاى اين زن در گذشت ، و بشر بن براء در اثر همان زهر مرد .\r\nراوى گويد : مادر بشر بن براء وارد بر پيامبر خدا ( ص ) شد كه از بخاطر بيمارىاى كه در اثر آن فوت كرد از حضرت عيادت كند ، حضرت فرمود : اى مادر بشر همان يك لقمه گوشت مسمومى كه در خيبر با پسرت خوردم ناراحتى آن هم چنان بسراغ من مىآيد و هم اكنون هنگام آن رسيده است كه كارم را يكسره كند .\r\nو مسلمانان چنان ميديدند كه رسول خدا ( ص ) علاوه بر آنكه نبوت بحضرتش كرامت شده است ، شهيد از دنيا هم ميرود .\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nآيات 25 - 21 از سورهء فتح 48\r\n\r\n[ سوره الفتح ( 48 ) : آيات 21 تا 25 
  ]\r\nوَ أُخْرى لَمْ تَقْدِرُوا عَلَيْها قَدْ أَحاطَ اللَّهُ بِها وَ كانَ اللَّهُ عَلى كُلِّ شَيْءٍ قَدِيراً ( 21 ) وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً ( 22 ) سُنَّةَ اللَّهِ الَّتِي قَدْ خَلَتْ مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلاً ( 23 ) وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ وَ كانَ اللَّهُ بِما تَعْمَلُونَ بَصِيراً ( 24 ) هُمُ الَّذِينَ كَفَرُوا وَ صَدُّوكُمْ عَنِ الْمَسْجِدِ الْحَرامِ وَ الْهَدْيَ مَعْكُوفاً أَنْ يَبْلُغَ مَحِلَّهُ وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ لِيُدْخِلَ اللَّهُ فِي رَحْمَتِهِ مَنْ يَشاءُ لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً ( 25 )\r\n\r\n","description":"","footnote":"","page_name":" 155 ","page_number":157},
  {"content":"\r\n\r\n\r\nترجمه آيات :\r\n21 - و غنيمتهاى ديگر كه قدرت بر آن نداشتيد كه خداوند بر آن تسلط يافت ، و خداوند بر هر چيز قادر است .\r\n22 - اگر كافران با شما ميجنگيدند پشت كرده بر ميگشتند ، و ديگر يار و ياورى نمىيافتند .\r\n23 - اين سنت الهى است كه از پيش مانده است ، سنت الهى را تبديلى نمىبينى .\r\n24 - او خدايى است كه در وادى مكه شما را از كشتار آنان و آنان را از كشتار شما باز داشت پس از آنكه بر آنان پيروز ساخت ، و خداوند اعمال شما را مىبيند .\r\n25 - آنان كسانى هستند كه كافر شده و شما را از رفتن به مسجد الحرام باز داشتند ، و مانع شدن كه قربانى شما به محل قربانگاه برسد ، و اگر مردانى\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nمؤمن و زنانى مؤمنه نبودند كه آنان را نمىشناختند كه ناآگاهانه آنان را پايمال نمائيد و بدين سبب بشما گناهى رسد ، و تا داخل كند هر كس را كه ميخواهد در رحمتش ، اگر جدا ميشدند كافران را عذاب ميكرديم عذابى دردناك .\r\n\r\nقرائت آيات :\r\nابو عمرو ( بما يعلمون ) با ياء قرائت نموده است ، و بقيه با تاء .\r\n\r\nدليل قرائت :\r\nابو على گويد : دليل قرائت ابى عمرو كه با تاء خوانده است اينست كه معنى آيه مىشود خدا و از عمل كفار كه كافر شده شما را از مسجد الحرام باز داشتند و نگذاشتند وارد مسجد الحرام شويد آگاه است ، و آنان را بر اين كردارشان مجازات خواهد فرمود .\r\nو وجه قرائت با تاء آنست كه در آيات قبل (  هُوَ الَّذِي كَفَّ أَيْدِيَهُمْ عَنْكُمْ ، وَ أَيْدِيَكُمْ عَنْهُمْ  ) ضمير مخاطب آمده اينجا نيز ( تعملون ) با تاء خطاب آمده است .\r\n\r\nلغات آيات :\r\nتبديلا - تبديل عبارتست از برداشتن چيزى و جايگزين ساختن چيز ديگرى بجاى او در موردى كه حك شده است به استمرار آن چيز بر وضعى كه دارد ، و اگر خداوند حكمى را بردارد تا خلاف آن جايگزينش گردد ، اين عمل تبديل حكم نيست ، زيرا خداوند هيچ چيز را بر نميدارد مگر آن گاه كه حكمت اقتضاى رفع آن حكم را نموده باشد .\r\nمعكوفا - معكوف يعنى ممنوع از رفتن به سوى جهتى ، و مقيم شدن آن چيز در مكان خود ، و اعتكاف نيز از همين ماده است كه عبارتست از اقامت در مسجد\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nبه منظور عبادت ، و عكف على هذا لامر يعكف عكوفا هنگامى گفته مىشود كه بر كارى يا چيزى اقامت نمايد .\r\nمعرة - و معره به كار زشت گويند ، و گويند ( و فلان فلانا ) هنگامى كه او را سرزنش نمايد و عيبى را به او نسبت دهد ، و لذا بيمارى ( جرب ) را ( عر ) و كثافت انسان را ( عرة ) نامند .\r\n\r\nاعراب آيات :\r\n سُنَّةَ اللَّهِ  - اين كلمه منصوب است بنا بر مصدريت و تقدير چنين است : ( سن اللَّه خذ لانهم سنة ) .\r\n أَنْ تَطَؤُهُمْ  - موضع آن رفع است بنا بر آنكه بدل از رجال باشد و معنى آن چنين است : اگر نبود كه رجالى مؤمن و زنانى مؤمنه را پايمال ميكرديد ، و سپس ميگويد : (  لَوْ تَزَيَّلُوا لَعَذَّبْنَا . . .  ) و تقدير آنست ( و طو رجال و نساء اى قتلهم ) كه  أَنْ تَطَؤُهُمْ  بدل اشتمال است مانند ( نفعنى عبد اللَّه علمه ) و ( اعجبتنى الجارية حسنها ) .\r\nو نيز جايز است كه محل ( ان تطؤها ) نصب باشد بنا بر بدليت از هم در ( تعلموهم ) كه تقدير چنين است : ( و لو لا رجال و نساء لم تعلموا أن تطؤهم ) اى لم تعلموا وطأهم ، كه باز هم بدل از نوع بدل اشتمال خواهد بود .\r\n لَمْ تَعْلَمُوهُمْ أَنْ تَطَؤُهُمْ  - در موضع رفع است كه صفت براى رجال و نساء باشد .\r\nلو لا - و براى لو لا جواب لو در (  لَوْ تَزَيَّلُوا لَعَذَّبْنَا الَّذِينَ كَفَرُوا  ) كافى است  وَ الْهَدْيَ مَعْكُوفاً  - عطف شده است به كاف و ميم در  ( وَ صَدُّوكُمْ )  اى صدوكم و صد و الهدى و معكوفا حال است .\r\n أَنْ يَبْلُغَ مَحِلَّهُ  - تقديرش اينست : ( كراهة ان يبلغ ) كه مضاف حذف شده است ، و بعضى گفته‌اند : معكوفا من ان يبلغ بوده است كه ( من ) حذف شده\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nاست .\r\n\r\nشأن نزول آيات :\r\nبقول ابن عباس علت نزول (  وَ هُوَ الَّذِي كَفَّ أَيْدِيَهُمْ عَنْكُمْ . . .  ) آنست كه مشركين در سال صلح حديبيه چهل نفر را ميفرستند تا به مسلمانان آسيب برسانند ، مسلمانان آنان را دستگير كرده به حالت اسارت خدمت پيامبر صلى اللَّه عليه و آله آوردند ، حضرت آنان را آزاد فرمود .\r\nو از انس روايت شده است كه آنان هشتاد نفر بودند از اهل مكه كه از كوه تنعيم بهنگام نماز صبح در سال حديبيه سرازير شدند تا مسلمانان را بكشند كه رسول خدا ( ص ) آنان را دستگير و سپس آزادشان فرمود .\r\nو از عبد اللَّه بن مغفل روايت شده است كه رسول خدا ( ص ) زير درختى نشسته بود در حالى كه على صلوات اللَّه عليه مشغول نوشتن صلحنامه بود كه سى نفر جوان مسلح به طرف مسلمانان يورش آوردند كه پيامبر ( ص ) آنان را نفرين فرمود و خداوند بينايى را از آنان گرفت ، ما به پا خاستيم و آنان را اسير كرديم كه پيامبر آزادشان فرمود كه اين آيه بدنبالش نازل شد .\r\n\r\nمعنى آيات :\r\nسپس خداوند آيات را عطف بر گذشته كرده ، به پيامبر ( ص ) و مؤمنين براى فتوحات ديگرى در آينده وعده داده ميفرمايد :\r\n « وَ أُخْرى لَمْ تَقْدِرُوا »  از قتاده نقل شده است يعنى : خداوند بشما غنيمتهاى جنگى ديگرى را وعده فرموده است كه قدرت آن را نداريد ، ولى خداوند آن را براى شما آماده فرموده است و آن عبارتست از مكه .\r\nو از مجاهد روايت شده است منظور از آن مواردى است كه از آن پس تا به حال\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nخداوند براى مسلمين فتح كرده است .\r\nو از ابن عباس و حسن و جبائى آمده است كه منظور از آن فتح فارس و روم است .\r\nابن عباس گفته است همانگونه كه خداوند گنجهاى كسرى و قيصر را به مسلمانان وعده فرمود ، ولى عرب قدرت جنگ با فارس و روم و گرفتن شهرهاى آنان را در خود نمىديد ، بلكه بردگان آنان بودند ، تا اينكه از بركت اسلام بر آنان قدرت يافتند .\r\n « قَدْ أَحاطَ اللَّهُ بِها »  يعنى : خداوند بر آن قدرت داشته و از نظر علم و آگاهى بر آن احاطه دارد ، و آنان را مانند قومى قرار داده بود كه در محاصره باشند و احدى از آنان نتواند فرار كند .\r\nفراء گويد : خداوند مكه را زير سلطهء خود قرار داده آن را براى شما حفظ فرمود تا بدست شما فتح شود ، مثل اينكه گفته است ، خداوند مكه را براى شما حفظ كرد و نگذاشت ديگران آن را تصرف كنند تا آن را فتح نموده به تصرف خود در آوريد .\r\n « وَ كانَ اللَّهُ عَلى كُلِّ شَيْءٍ قَدِيراً »  مانند فتح قريه‌ها و ديگر اماكن .\r\n « وَ لَوْ قاتَلَكُمُ الَّذِينَ كَفَرُوا »  اى مؤمنين اگر روز حديبيه كافران قريش را با شما ميجنگيدند .\r\n « لَوَلَّوُا الْأَدْبارَ »  قتاده و جبائى گويند يعنى : حتما خداوند شما را يارى ميكرد و آنان را خار ميفرمود و نيز گفته‌اند : منظور از اين كافران كسانى از طايفهء اسد و غطفان است كه ميخواسته‌اند خانواده‌هاى مسلمانان را غارت كنند .\r\n « ثُمَّ لا يَجِدُونَ وَلِيًّا وَ لا نَصِيراً »  يعنى : ياورى كه آنان را حمايت كند و از آنان دفاع كند نخواهند يافت ، و اين يك خبر از علم غيب است ، و در آيه دلالت دارد بر اينكه امورى كه اتفاق نمىافتد اگر اتفاق مىافتاد چگونه ميشد ، و\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nنيز در اين آيه اشاره شده است به اينكه معدوم در علم راه دارد .\r\n « سُنَّةَ اللَّهِ الَّتِي قَدْ خَلَتْ مِنْ قَبْلُ »  از ابن عباس نقل شده است يعنى : اين است سنت من در بارهء آنان كه از من اطاعت ميكنند و آنان كه نافرمانيم مىنمايند :\r\nهميشه ياورانم را يارى نموده دشمنانم را خار ميسازم .\r\nبعضى گفته‌اند يعنى : اين روش خداوند و عادت ديرين او نسبت به اقوامى است كه با پيامبران خود ميجنگند : شكست خورده كشته شوند .\r\n « وَ لَنْ تَجِدَ لِسُنَّةِ اللَّهِ تَبْدِيلًا »  يعنى سنت الهى در يارى پيامبرانش تغيير پذير نخواهد بود .\r\n « وَ هُوَ الَّذِي كَفَّ أَيْدِيَهُمْ عَنْكُمْ »  خداوند رعب شما را در دل آنان افكند و باعث شد كه آنان از شما دست بردارند .\r\n « وَ أَيْدِيَكُمْ عَنْهُمْ »  و شما را از جنگ كردن با آنان نهى فرمود .\r\n « بِبَطْنِ مَكَّةَ »  يعنى در محل حديبيه .\r\n « مِنْ بَعْدِ أَنْ أَظْفَرَكُمْ عَلَيْهِمْ »  خداوند اينجا منتى بر مؤمنينى گذاشته است كه بين دو گروه مانع شده است و نگذاشته است با يكديگر بجنگند تا آنكه بين آنان صلح برقرار گرديده است كه اين صلح بيش از فتح مكه ارزش داشت .\r\n « وَ كانَ اللَّهُ بِما تَعْمَلُونَ بَصِيراً »  تفسير آن گذشت ، آن گاه خداوند از سبب منع ورود پيامبرش در اين سال به مكه ياد كرده مىفرمايد :\r\n « هُمُ الَّذِينَ كَفَرُوا وَ صَدُّوكُمْ عَنِ الْمَسْجِدِ الْحَرامِ »  يعنى قريش مانع شدند كه شما بطواف خانه خدا رفته از احرام عمرهء خود محل شويد .\r\n « وَ الْهَدْيَ مَعْكُوفاً أَنْ يَبْلُغَ مَحِلَّهُ »  يعنى : مانع شدند قربانى پيامبر و آن شترانى همراه حضرت بود كه هفتاد شتر قربانى بود تا آنكه به محلى بنام ذى الحليفه رسيدند ، حضرت كوهان شتران خود را بعلامت قربانى زخم كرده احرام عمره بست تا اينكه وارد حديبيه شدند ، و آنجا بود كه مشركين مانع رفتن\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nآنان به طرف مكه شده ، قرارداد صلح را بستند ، پس از پايان قرارداد صلح شتران قربانى را همانجا نحر كردند ، و اين است معنى معكوفا يعنى : قربانيان شما را حبس كرده نگذاشتند به محل قربانگاه خود كه مكه است برسند ، زيرا قربانى عمره جز در مكه ذبح نخواهد شد ، همانگونه كه قربانى حج در منى در جاى ديگر ذبح نميشود « 1 » .\r\n « وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ »  يعنى : مستضعفانى با ايمان كه در مكه ميان مشركين بودند .\r\n « لَمْ تَعْلَمُوهُمْ »  كه بخاطر مخلوط بودن با ديگران آنان را عينا نميشناختيد .\r\n « أَنْ تَطَؤُهُمْ »  آنان را با كشتن و زد و خورد پايمال كنيد .\r\n « فَتُصِيبَكُمْ مِنْهُمْ مَعَرَّةٌ »  از ابن زيد نقل شده است كه معره بمعنى گناه و است .\r\nو بعضى گفته‌اند يعنى : با كشتن مؤمنين بشما عيب وارد شود و مشركين شما را سرزنش نمايند كه اينان اهل دين خود را كشتند .\r\nو از ابن عباس آمده است كه منظور از آن ديه و كفارهء قتل غير عمدى است .\r\nزيرا اگر آنان وارد مكه ميشدند با اينكه در ميان آنان مؤمنين هستند ، مؤمنين از كفار شناخته نميشدند ، و از كشتن مؤمنين در امان نبودند و كفاره\r\n\r\n\r\n","description":"","footnote":"\r\n( 1 ) - احتجاج طبرسى بنقل از ج 5 نور الثقلين ص 69 : ( حسن بن على ( ع ) ضمن يك حديث طولانى به معاويه ميفرمايد : رسول خدا ( ص ) ابا سفيان را در شش مورد لعنت فرموده است تا اينكه ميفرمايد : پنجم قول اللَّه عز و جل : (  وَ الْهَدْيَ مَعْكُوفاً أَنْ يَبْلُغَ مَحِلَّهُ  ) تو و پدرت و مشركان قريش مانع رسول خدا ( ص ) شديد ، و لذا خداوند او را چنان لعنتى فرمود كه شامل خاندانش نيز شده تا روز قيامت ادامه خواهد داشت )\r\n","page_name":" 162 ","page_number":164},
  {"content":"\r\n\r\nبگردنشان مىآمد ، و بخاطر كشتن كسانى كه بر دينشان بوده بگناه مىافتادند ، و اين همان گناهى است كه خداوند مؤمنين را از آن حفظ كرده است ، و جواب لو لا محذوف است ، و تقدير آن چنين است ( لو لا المؤمنون الذين لم تعلوهم لوطأتم رقاب المشركين بنصرنا اياكم ) و قوله :\r\n « بِغَيْرِ عِلْمٍ »  در موضع تقديم است ، زيرا تقدير چنين است : ( لو لا ان تطؤهم به غير علم ) و قوله :\r\n « لِيُدْخِلَ اللَّهُ فِي رَحْمَتِهِ مَنْ يَشاءُ »  لام متعلق است به محذوف است كه معنى كلام بر آن دلالت مىكند ، تقديرش آنست : ( فحال بينكم و بينهم ليدخل اللَّه فى رحمته من يشاء ) يعنى : آنان كه از كفار بعد از صلح اسلام آورده‌اند ، و بعضى هم گفته‌اند يعنى : تا خدايتان را با سالم شدن از قتل در رحمت خود داخل كند و آنان را با سالم شدن از گناه و طعنهء ديگران در رحمت خود وارد سازد .\r\n « لَوْ تَزَيَّلُوا »  يعنى : اگر مؤمنين از كافرين تميز داده شوند « 1 » .\r\n\r\n\r\n","description":"","footnote":"\r\n( 1 ) - تفسير على بن ابراهيم قمى جلد 2 صفحهء 316 ( مردى به حضرت صادق ( ع ) گفت : آيا على ( ع ) از نظر جسمى قدرت نداشت ؟ و آيا در امر خدا قوى نبود ؟ حضرت فرمود چرا قوى بود ! پرسيد : پس چه مانع شد كه از حق خود دفاع كند و نگذارد حقش پايمال گردد ؟ حضرت فرمود پرسيدى جواب بشنو ، يك آيه از كتاب خدا نگذاشت كه على ( ع ) اقدام نمايد ، پرسيد آن كدام آيه است ؟ حضرت خواند : (  لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  ) زيرا خداوند افرادى مؤمن را در اصلاب مردمى كافر امانت دارد ، حضرت على ( ع ) نميخواست پدران را بكشد تا آن گاه امانتهاى الهى بيرون آيند ، پس از آنكه مؤمنين بيرون آمدند ، بر ضد آن كس كه ميخواهد قيام مىكند و او را ميكشد ، و قائم ما اهل بيت نيز همين كار را خواهد فرمود ، تا امانتهاى الهى بيرون نيايند\r\n","page_name":" 163 ","page_number":165},
  {"content":"\r\n\r\n « لَعَذَّبْنَا الَّذِينَ كَفَرُوا مِنْهُمْ »  يعنى : كافران از اهل مكه را عذاب مىكرديم .\r\n « عَذاباً أَلِيماً »  با شمشير و كشته شدن آنان بدست شما ، و لكن خداوند بواسطهء حرمت اختلاط مؤمنين به كافران آنان را عذاب نميفرمايد .\r\n\r\n\r\n","description":"","footnote":"\r\n( قيام نخواهد فرمود ، هر گاه امانتهاى الهى بيرون آمدند ظاهر مىشود و هر كس را كه بخواهد ميكشد )\r\n","page_name":" 164 ","page_number":166},
  {"content":"\r\n\r\nآيات 26 - 29 فتح 48\r\n\r\n[ سوره الفتح ( 48 ) : آيات 26 تا 29 
  ]\r\nإِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى وَ كانُوا أَحَقَّ بِها وَ أَهْلَها وَ كانَ اللَّهُ بِكُلِّ شَيْءٍ عَلِيماً ( 26 ) لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً ( 27 ) هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ كَفى بِاللَّهِ شَهِيداً ( 28 ) مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلاً مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ لِيَغِيظَ بِهِمُ الْكُفَّارَ وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً ( 29 )\r\n\r\n","description":"","footnote":"","page_name":" 165 ","page_number":167},
  {"content":"\r\n\r\n\r\nترجمه آيات :\r\n26 - بدان جهت كه كافران در دلهايشان حميت جاهليت هست ، خدا و آرامشى بر رسول خدا و مؤمنين نازل فرموده و آنان را ملزم به كلمهء تقوى فرمود .\r\nو مؤمنين نسبت به آن و اهلش شايسته‌ترند ، و خداوند از هر چيز آگاه است .\r\n27 - خداوند خواب پيامبرش را بدرستى تحقق بخشيد ، بخواست خداوند شما بدون ترس در حالى كه سرهاى خود را تراشيدن تقصير نموده‌ايد با امنيت كامل وارد مسجد الحرام خواهيد شد ، آرى خداوند چيزى را ميدانست كه شما نميدانستيد ، و پس از اين پيروزى هم فتحى نزديك خواهيد داشت .\r\n28 - او است خدايى كه پيامبر خود را با هدايت و دين حق فرستاد تا اسلام را بر تمام اديان پيروز سازد ، و كافى است كه خدا شاهد است .\r\n29 - محمد فرستادهء خداست ، و آنان كه با او هستند نسبت به كافران سر سخت و در ميان خود مهربان ميباشند ، آنان را در حال ركوع و سجود مىبينى ، و در پى عنايت و رضايت خدايند ، در چهرهء آنان و صورتشان آثار سجده است ، اينست مثال آنان در تورات و مثال آنان در انجيل همانند زراعتى است كه جوانه‌ها زده و تقويت گشته و با قدرت روى ساقهء خود استوار گشته موجب اعجاب و شگفتى كشاورز گرديده است ، تا كافران را بخشم در آورد ، خداوند مؤمنين و آنان\r\n\r\n","description":"","footnote":"","page_name":" 166 ","page_number":168},
  {"content":"\r\n\r\nرا كه عمل صالح انجام داده‌اند از ايشان وعدهء آمرزش و پاداشى بزرگ داده است .\r\n\r\nقرائت آيات :\r\nشطأه - ابن كثير بنقل از ابن فليح و ابن ذكوان ( شطأه ) بفتح طاء و بقيهء قراء به سكون طاء قرائت كرده‌اند ، و در قرائت نادر عيسى همدانى ( شطاءه ) بمد و همزه و ( شطاه ) بمد بدون همزه آمده است .\r\nفآزره - ابن عامر ( فأزره ) به قصد همزه و بقيهء قرار ( فآزره ) بمد همزه قرائت نموده است .\r\nاشداء - در قرائتهاى نادر حسن ( اشداء على الكفار رحماء بينهم ) بنصب اشداء و رحماء خوانده است .\r\n\r\nدليل قرائت :\r\nابو على ميگويد : مثل اينكه شطأ لغتى باشد در شطء مانند شمع و شمع و نهر و نهر و هر كس همزه را تخفيف داده در شطاه آن را حذف كرده و حركت همزه را به طاء داده و گفته است شطاه ، ابو زيد ميگويد : ( اشطأت الجرة بغصونها ) هنگامى كه شاخه‌هاى آن بيرون آيد .\r\nابو عبيده گويد : ( اخرج شطاه فراخه و اشطأ الزرع فهو مشطئ اى مفرخ ) آزره - بر وزن فاعله بمعنى ساواه يعنى : جوانه‌ها برابر اصل شاخه‌ها رشد كرده‌اند ، و فاعل آزر شطء است يعنى شطا كه جوانه باشد اصل كشت را تقويت مىنمايد و در طول آنها قرار ميگيرند ، امرؤ القيس گويد :\r\n بمحنية قد آزر الضال نبتها * مضم جيوش غانمين و خيب \r\nيعنى : ( در دامنهء صحرايى كه بته‌هاى خود روى سدر جوانه‌هاى آن اصل بته\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nرا قوى ساخته ، در محلى كه لشگريان غنيمت گرفته و محروم از غنيمت هستند ) .\r\nو نيز جايز است كه فاعل آزر زرع باشد يعنى زرع جوانه‌هاى و شطء را تقويت مىنمايد .\r\nو بعضى از مردم ( آزره ) را بمعنى ( اعانه و قواه ) تفسير ميكنند ، بنا بر اين معنى آن مىشود : زرع جوانه‌هاى خود را نيرومند ساخت .\r\nابو الحسن گويد : آزره بر وزن افعله مناسبتر خواهد بود تا قول ابن عامر كه ميگويد ازره بر وزن فعله است ، بنا بر اين در آن دو لغت است فعل و افعل زيرا آن دو اكثرا بر كلمه متعاقبا وارد ميشوند .\r\nاشداء - و هر كس اشداء را بنصب خوانده است آن را حال از ضمير معه گرفته است يعنى آنان با پيامبرند با حالت شدت .\r\n\r\nلغات آيات :\r\nالحمية - حميت بمعنى انكار و زير بار نرفتن است ، گفته مىشود ( فلان ذو حمية منكرة ) هنگامى كه داراى خشم و سرسختى باشد .\r\nكفار - اينجا بمعنى كشاورزان است ، زيرا كشاورز بذر را بپوشاند ، و هر چيزى را كه انسان بپوشاند آن را كفر نموده است ، و از اين باب است كه ميگويند :\r\n( اليل كافر ) زيرا شب با تاريكى خود هر چيز را ميپوشاند .\r\nشاعر گفته است : ( القت ذكاء يمينها فى كافر ) يعنى : ( ذكاء سوگند خود را بشب افكنده است ) .\r\nو نيز لبيد شاعر گويد : ( فى ليلة كفر النجوم غمامها ) يعنى : ( در شبى كه ابرهايش ستارگان را پوشانده بود ) .\r\n\r\n","description":"","footnote":"","page_name":" 168 ","page_number":170},
  {"content":"\r\n\r\n\r\nاعراب آيات :\r\nمحمد مبتدا و  رَسُولُ اللَّهِ  عطف بيان است ،  وَ الَّذِينَ مَعَهُ  عطف است بر محمد و اشداء خبر محمد است و آنچه كه بر او عطف شده است .\r\nو بعضى گفته‌اند محمد مبتداء و  رَسُولُ اللَّهِ  خبر است ، و الذين معه مبتداء و ما بعدش خبر است ، و  يَبْتَغُونَ فَضْلًا مِنَ اللَّهِ  را اگر خواستى در موضع حال قرار ميدهى ، و اگر خواستى خبر بعد از خبر ميگيرى ، و اگر خواستى آن را خبر ميگيرى بنا بر قول كسى كه اشداء را نصب داده است ، بنا بر اين تراهم نيز در موضع نصب است مانند اشداء .\r\n ذلِكَ مَثَلُهُمْ فِي التَّوْراةِ  مبتداء و خبر است و كلام تام است ، سپس ابتداء شده ميگويد :  وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ  ، كه براى آنان دو مثال وجود دارد مثالى در تورات و مثالى در انجيل .\r\nمجاهد ميگويد : بلكه قوله (  أَشِدَّاءُ عَلَى الْكُفَّارِ  ) با ما بعدش همه در تورات و انجيل است ، و نيز قوله (  كَزَرْعٍ أَخْرَجَ شَطْأَهُ  ) در تورات و انجيل است ، بنا بر اين قوله ( كزرع ) خبر مبتداى مضمر است كه تقدير مىشود : ( هم كزرع اخرج شطأه ) .\r\n\r\nمعنى آيات :\r\nسپس خداوند ميفرمايد :\r\n « إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ »  اذ متعلق است به قوله لعذبنا يعنى : حتما ما كافران را عذاب ميكرديم و بشما در كشتن آنان اجازه داديم چون در دلهايشان يك نوع تعصب و سرسختىها و خشم و نفرت وجود دارد ، آن گاه اين حميت را معرفى كرده ميفرمايد :\r\n « حَمِيَّةَ الْجاهِلِيَّةِ »  يعنى : همان عادت پدرانشان در دوران جاهليت را\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nدارند كه هيچگاه حاضر نيستند احدى را قبول كنند و تسليم او شوند ، زيرا كفار مكه گفته بودند محمد و يارانش پدران و برادران ما را كشته‌اند و اينك وارد منزلهاى ما ميشوند ، و اعراب با خود گفتند كه ياران محمد بر خلاف ميل ما ميخواهند وارد بر ما شوند و لات و عزى بتهاى ما نيز نمىخواهند اينان بر ما وارد شوند ، و اين يك نوع تعصب جاهلانه بود كه وارد دلهاى آنان شده بود .\r\nزهرى گفته است منظور از حميت جاهليت سرسختى كفار بود از اقرار به رسالت حضرت محمد صلى اللَّه عليه و آله و نيز شروع نمودن صلحنامهء حديبيه كه بين مسلمانان و آنان نوشته ميشد به كلمهء ( بسم اللَّه الرحمن الرحيم ) .\r\n « فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى )  و كلمهء تقوى عبارتست از كلمهء ( لا إله الا اللَّه ) و اين نظر مربوط است به ابن عباس و قتاده و مجاهد « 1 » .\r\n\r\n\r\n","description":"","footnote":"\r\n( 1 ) - علل الشرائع بنقل نور الثقلين ج 5 صفحهء 74 ( از حسن بن على بن ابى طالب ( ع ) از پيامبر خدا ( ص ) ضمن حديثى طولانى در تفسير سبحان اللَّه و الحمد للَّه و لا إله الا اللَّه و اللَّه اكبر آمده است كه پيامبر فرمود : قوله لا إله الا اللَّه بمعنى يكتاپرستى حق است ، كه خداوند اعمال را جز با آن نخواهد پذيرفت و آن كلمهء تقوى است كه ميزانها در روز قيامت بوسيلهء آن سنگين خواهد شد ) .\r\nاصول كافى بنقل از نور الثقلين ج 5 صفحهء 73 : ( از جميل روايت شده گفت از حضرت صادق ( ع ) پرسيدم معنى (  وَ أَلْزَمَهُمْ كَلِمَةَ التَّقْوى  ) چيست ؟ فرمود : ايمان است ) .\r\nامالى صدوق بنقل نور الثقلين ج 5 صفحهء 73 : ( از پيامبر خدا ( ص ) روايت شده است كه فرمودند خداوند در بارهء على بن ابى طالب به من عهدى فرمود گفتم پروردگارا اين عهد را برايم بيان كن فرمود : بشنو گفتم شنيدم ، فرمود : ( على\r\n","page_name":" 170 ","page_number":172},
  {"content":"\r\n\r\n « وَ كانُوا أَحَقَّ بِها وَ أَهْلَها »  گفته شده است در اين قسمت تقديم و تأخير است و تقدير آن چنين است : ( كانوا اهلها و احق بها ) يعنى : مؤمنين اهل اين كلمه بود ، و از مشركين نسبت به آن شايسته‌تر هستند ، و بعضى هم گفته‌اند مؤمنين از نازل شدن سكينه بر آنان و از اهل مكه شايسته‌تر هستند .\r\nو بعضى گفته‌اند يعنى مؤمنين نسبت به مكه سزاوارتر از اهل آن هستند ، و گاهى ممكن است حقى باشد كه از ديگران حقتر باشد ، و لذا است كه مىبينيم آن حقى كه طاعت است و صاحب آن شايستهء مدح است احق است از آن حقى كه مباح است و صاحب آن شايستهء مدح و ثنا نيست .\r\n « وَ كانَ اللَّهُ بِكُلِّ شَيْءٍ عَلِيماً »  پس از آنكه كفار را به حميت جاهلى مذمت كرده و مؤمنين را به پيروى از كلمهء تقوى و داشتن آرامش مدح نمود ، از آگاهى خود نسبت به ضمائر و نيات باطنى آنان اشاره فرمود .\r\n « لَقَدْ صَدَقَ اللَّهُ رَسُولَهُ الرُّؤْيا بِالْحَقِّ »  ميگويند : خداوند در مدينه پيش از حركت بسوى حديبيه در خواب به پيامبرش نشان داد كه مسلمانان وارد مسجد الحرام شده‌اند ، حضرت جريان خواب خود را به يارانش فرمود ، مسلمانان خوشحال شدند و فكر ميكردند كه آنان امسال وارد مكه خواهند شد ، پس از آنكه از حديبيه بازگشتند و وارد مكه نشدند منافقان گفتند : نه ما سر تراشيديم نه\r\n\r\n\r\n","description":"","footnote":"\r\n( پرچم هدايت و پيشواى دوستان من و نور مطيعان من است ، و او همان كلمه‌اى است كه براى متقين لازم نموده‌ام ، هر كس على را دوست بدارد مرا دوست داشته است ، و هر كس از او اطاعت كند از من اطاعت كرده است ) .\r\nكمال الدين و تمام النعمة بنقل نور الثقلين ج 5 صفحهء 74 : ( ضمن حديثى طولانى از حضرت رضا ( ع ) نقل شده است كه فرمودند : ما هستيم كلمهء تقوى و عروة الوثقى )\r\n","page_name":" 171 ","page_number":173},
  {"content":"\r\n\r\nتقصير كرديم و نه وارد مسجد الحرام شديم ، خداوند اين آيه را نازل فرمود و خبر داد كه خداوند در خواب به پيامبرش راست نشان داده است نه دروغ ، و عاقبت مسلمانان وارد مسجد الحرام خواهند شد و بر اين معنى هم سوگند خورده ميفرمايد :\r\n « لَتَدْخُلُنَّ الْمَسْجِدَ الْحَرامَ »  يعنى سال آينده حتما وارد مسجد الحرام خواهيد شد .\r\n « إِنْ شاءَ اللَّهُ آمِنِينَ »  ابو العباس ثعلب گويد : اينكه خداوند در مورد آنچه كه ميداند آن را مقيد به خواست خود كرده است براى آنست كه مردم در مورد چيزهايى كه آگاه نيستند هميشه ارادهء خداوند را با گفتن كلمهء انشاء اللَّه استثناء كنند . از جبائى نقل شده است : كلمهء ان شاء اللَّه در مورد وارد شدن به مكه بوده است ، و بين نزول آيه و دخول مكه يك سال طول كشيده است ، و در اين بين كسانى از مردم مرده بودند ، بنا بر اين تقدير آيه اينست كه اگر خداوند بخواهد همهء شما وارد مسجد الحرام خواهيد شد ، زيرا خداوند ميداند كسانى از اين مردم پيش از رسيدن سال خواهند مرد يا بيمار خواهند شد و ديگر نميتوانند وارد مسجد الحرام شوند و لذا كلمهء ان شاء اللَّه را اضافه نموده است تا در خبر تخلف نشده باشد .\r\nو بعضى گفته‌اند استثناء داخل است در خوف و امن ، اما در مورد اصل وارد شدن به مسجد الحرام جاى ترديد نيست ، و تقديرش اينست ( شما حتما وارد مسجد الحرام ميشويد ، و اگر خدا بخواهد با امنيت وارد خواهيد شد ) اين سه قول مربوط به اهل بصره بود .\r\nابو عبيده گفته است كه ان در اين آيه بمعنى اذ است يعنى اذ شاء اللَّه هنگامى كه خداوند در خواب به پيامبرش نشان داد وارد مسجد الحرام خواهيد\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nشد .\r\nو مثل اين آيه است قوله (  وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ  ) كه گفته‌اند بمعنى اذ كنتم مؤمنين است ، ولى اين قول مورد قبول بصريين نيست .\r\n « مُحَلِّقِينَ رُؤُسَكُمْ وَ مُقَصِّرِينَ »  يعنى در حالى كه محرم هستيد و بعضى از شماها سر خود را ميتراشد ، و بعضى تقصير مىكند ، و تقصير آنست كه قسمتى از موى خود را بگيرند ، و در اين آيه دلالت است بر اينكه محرم مختار است كه بهنگام بيرون آمدن از احرام اگر خواسته باشد سر خود را بتراشد و اگر بخواهد تقصير كند .\r\n « لا تَخافُونَ »  از هيچ مشركى نترسيد .\r\n « فَعَلِمَ ما لَمْ تَعْلَمُوا »  خداوند در صلح حديبيه چيزى را مصلحت ميدانست كه شما نميدانستيد ، و بعضى گفته‌اند خداوند در تأخير دخول مسجد الحرام چيزى را از خير و صلاح ميدانست كه شما نميدانستيد ، و آن عبارت بود از بيرون آمدن مؤمنين از ميان آنان و صلحى درست و بموقع . « 1 »  « فَجَعَلَ مِنْ دُونِ ذلِكَ »  يعنى قبل از دخول مكه براى شما مقرر فرمود .\r\n « فَتْحاً قَرِيباً »  فتحى نزديك را كه فتح خيبر باشد بقول عطا و مقاتل ، و بعضى هم گفته‌اند يعنى صلح حديبيه .\r\n\r\nعمرة القضاء :\r\nهمچنين سال بعد در عمرة القضاء ، سال بعد از صلح حديبيه كه سال هفتم\r\n\r\n\r\n","description":"","footnote":"\r\n( 1 ) - تفسير ابن عباس صفحهء 321 : ( يعنى : خداوند ميدانست كه وعدهء داخل شدن مسجد الحرام مربوط به سال آينده است ، و شما اين را نميدانستيد )\r\n","page_name":" 173 ","page_number":175},
  {"content":"\r\n\r\nهجرى در ماه ذيقعده بود در اين ماه نيز مشركين راه مسجد الحرام را بر پيامبر ( ص ) بستند اما پيامبر بيرون آمد و در حالى كه احرام عمره بسته بودند با ياران خود وارد مكه شدند و سه روز در مكه مانده سپس بمدينه بازگشتند .\r\nزهرى گويد : رسول خدا ( ص ) جعفر بن ابى طالب ( ع ) را از پيش بنزد ميمونة دختر حرث عامريه فرستاد و او را خواستگارى فرمود ، ميمونة كار خودش را به عباس بن عبد المطلب رجوع كرد كه خواهرش ام الفضل دختر حرث زنش بود ، عباس نيز ميمونة را به عقد رسول خدا ( ص ) در آورد ، همين كه رسول خدا ( ص ) وارد مكه شد بياران خود دستور فرمود با سرها و شانه‌هاى برهنه بسرعت در طواف كعبه بچرخند تا مشركين چالاكى و قدرت شما را ببينند ، مردان و زنان و بچه‌هاى مكه بيرون آمده اطراف رسول خدا ( ص ) جمع شده از هر طرف به او و يارانش نگاه ميكردند در حالى كه حضرت و ياران اطراف خانه خدا طواف ميكردند ، و عبد اللَّه بن رواحه پيشاپيش رسول خدا ( ص ) با شمشير برهنه رجز خوانده ميگفت :\r\n خلوا بنى الكفار عن سبيله * قد انزل الرحمن فى تنزيله \r\n( اى بچه كافرها از سر راه پيامبر كنار رويد ، كه خداوند در قرآن او وحى نازل فرموده است ) .\r\n فى صحف تتلى على رسوله * اليوم نضر بكم على تأويله \r\n( در اوراقى كه بر رسولش خوانده ميشد ، امروز طبق تأويل قرآن شما را خواهيم زد ) .\r\n كما ضربناكم على تنزيله * ضربا يزيل الهام عن مقيله \r\n( همانگونه كه شما را طبق تنزيل قرآن زديم ، زدنى كه سر از گردن مىپريد )\r\n و يذهل الخليل عن خليله * يا رب انى مؤمن لقيله \r\n( كه دوست دوست خود را فراموش مىكند ، خداوندا من به گفتارش ايمان دارم )\r\n\r\n","description":"","footnote":"","page_name":" 174 ","page_number":176},
  {"content":"\r\n\r\n انى رأيت الحق فى قبوله \r\nمن حق را در پذيرش او ديدم و در حال رجز خواندن مرتب با دست خود اشاره به پيامبر ميكرد ، و خداوند در اين عمره نازل فرمود : (  الشَّهْرُ الْحَرامُ بِالشَّهْرِ الْحَرامِ  ) ، و اين بدان جهت بود كه رسول خدا ( ص ) در ماه حرام احرام بست و مشركين مانع آن حضرت شدند ، سپس خداوند فرمود :\r\n « هُوَ الَّذِي أَرْسَلَ رَسُولَهُ بِالْهُدى »  يعنى خداوند رسول خود را با دليل روشن و برهان واضح ، و بعضى هم گفته‌اند يعنى با قرآن فرستاد .\r\n « وَ دِينِ الْحَقِّ »  يعنى اسلام .\r\n « لِيُظْهِرَهُ عَلَى الدِّينِ كُلِّهِ »  يعنى : تا دين اسلام را با حجتها برهانها بر تمامى اديان ظاهر سازد ، بعضى گفته‌اند : اسلام با پيروزى و قوهء قهريه و گسترش در سرزمينها بر اديان پيروز گردد « 1 » .\r\nبعضى هم گفته‌اند اين همه بهنگام ظهور حضرت مهدى ( ع ) است كه ديگر دينى بجز اسلام در روى زمين باقى نخواهد ماند .\r\n « وَ كَفى بِاللَّهِ شَهِيداً »  و خداوند براى شهادت آن كافى است .\r\n\r\n\r\n","description":"","footnote":"\r\n( 1 ) - تفسير برهان ج 4 صفحهء 200 : ( محمد بن فضيل از حضرت موسى بن جعفر ( ع ) روايت مىكند كه از حضرت پرسيدم منظور از هو الذى ارسل بالهدى و دين الحق چيست ؟ فرمودند : يعنى او است كسى كه به پيامبر خود فرمان داد كه در مورد ولايت على ( ع ) وصيت كند ، و اين دين حق است ، گفتم ، ليظهره على الدين كله يعنى چه ؟ فرمود : يعنى تا بهنگام قيام قائم دين حق را بر تمام اديان ظاهر سازد ، و لذا ميفرمايد : خداوند نور خود را كه ولايت قائم است تمام خواهد فرمود ، هر چند كه كافران به ولايت على ( ع ) را ناخوش آيند باشد ) ضمنا اينجا آيهء (  وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  ) تفسير شده است .\r\n","page_name":" 175 ","page_number":177},
  {"content":"\r\n\r\n « مُحَمَّدٌ رَسُولُ اللَّهِ »  اينجا خداوند صريحا نام پيامبر را برده است تا هر نوع شك و شبهه‌اى را بر طرف سازد ، در اينجا سخن تمام شده ، سپس خداوند مؤمنين را مورد مدح خود قرار داده ميفرمايد :\r\n « وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ »  حسن گويد : شدت مؤمنين بجايى رسيده بود كه حتى از لباس مشركين دورى ميجستند كه به لباس آنان نچسبد ، و نيز بدنهاى خود را از بدنهاى آنان دور ميگرفتند كه به بدن آنان تماس پيدا نكند ، و مهربانى آنان در بين يكديگر بجايى رسيده بود كه هيچ مؤمنى برادر دينى خود را نميديد مگر آنكه با او روبوسى كرده دست ميداد ، و مثل اين آيه است (  أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  ) يعنى : مؤمنين نسبت به يكديگر متواضع و نسبت به كافران مغرور و سرسخت ميباشند .\r\n « تَراهُمْ رُكَّعاً سُجَّداً »  اين قسمت از بسيار نماز خواندن آنان و مداومت آنان بر نماز خبر ميدهد .\r\n « يَبْتَغُونَ فَضْلًا مِنَ اللَّهِ وَ رِضْواناً »  يعنى : و بدين وسيله از درگاه خداوند زيادى نعمتهايش و رضايت او را ميخواهند .\r\n « سِيماهُمْ فِي وُجُوهِهِمْ مِنْ أَثَرِ السُّجُودِ »  از ابن عباس و عطيه نقل شده است كه علامت آنان روز قيامت آنست كه محل سجدهء آنان بسيار سفيد خواهد بود .\r\nشهر بن حوشب گويد : محل سجدهء آنان مانند ماه شب چهاردهم خواهد بود .\r\nاز عكرمه و سعيد بن جبير و ابى العاليه آمده است كه اثر سجده در پيشانى مؤمنين اثر خاكى است كه جاى مىماند زيرا مؤمنين بر خاك سجده ميكنند نه روى لباس و فرش .\r\nاز ضحاك نقل شده است يعنى : زردى چهره و لاغرى و رنجورى مؤمنين اثر سجدهاى آنان است .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nحسن گويد : مؤمنان طورى هستند كه وقتى آنان را مىبينى فكر ميكنى بيمار هستند در صورتى كه بيمار نيستند .\r\nعطاء خراسانى گويد : تمام كسانى كه نمازهاى پنجگانه را ميخوانند در اين آيه وارد هستند .\r\n « ذلِكَ مَثَلُهُمْ فِي التَّوْراةِ »  يعنى : آنچه كه در قرآن از وصف آنان گفته شده است همان اوصافى است كه در بارهء آنان در تورات آمده است ، سپس صفت آنان را در انجيل بيان كرده ميفرمايد .\r\n « وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ »  از ضحاك نقل شده است اخرج شطأه يعنى : مانند زرعى كه جوانه‌هاى خود را بيرون داده است .\r\nاز مجاهد نقل شده است كه بين اين دو توصيف وقفى نيست ، بلكه معنى اينست كه اين مثل آنان است در تورات و انجيل هر دو ، و معنى آنست كه مانند زراعتى كه جوانه‌هاى خود را بيرون داده است .\r\n « فَآزَرَهُ »  يعنى آن را محكم ساخته و نيرو بخشيده است ، مبرد گفته است يعنى :\r\nاين جوانه‌ها به شاخه‌هاى مادر پيوسته و مانند آنها شده است .\r\n « فَاسْتَغْلَظَ »  يعنى اين زراعت قوت گرفته و رشد نموده است .\r\n « فَاسْتَوى عَلى سُوقِهِ »  يعنى : اين كشت بر ريشه‌ها و شاخه‌هاى استوار گشته بطورى كه جوانه‌ها با اصله‌ها بيك حد رسيده‌اند ، و سوق جمع ساق است ، و معنى آنست كه اين زراعت رشد نهايى خود را يافته است .\r\n « يُعْجِبُ الزُّرَّاعَ »  يعنى اين زراعت طورى است كه كشاورزان خود را كه آن را كاشته‌اند شادمان و شگفت زده نموده است .\r\nواحدى گويد : اين يك مثال است كه خداوند براى حضرت محمد و يارانش ، زده است كه منظور از زراعت حضرت محمد است ، و منظور از جوانه‌ها ياران او و مؤمنين است كه دور او هستند ، كه در ابتداء ضعيف و ناتوان بودند همانگونه كه هر\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nزراعتى در اول ضعيف است و سپس قوت يافته رشد مىكند ، همين طور هم مؤمنين بعضى ديگران را يارى نمودند تا آنجا كه قدرت يافته بر كارها مسلط شدند .\r\n « لِيَغِيظَ بِهِمُ الْكُفَّارَ »  يعنى : اينكه خداوند مؤمنين را بسيار و نيرومند ساخته است تا با فراوانى و تظاهر و انفاق و اتحادشان بر طاعت خدا موجب خشم كافران شوند ، سپس خداوند ميفرمايد :\r\n « وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ »  يعنى : خداوند كسانى كه بر ايمان و فرمانبردارى خداوند استقامت ورزيده‌اند وعده فرموده است « 1 » .\r\n\r\n\r\n","description":"","footnote":"\r\n( 1 ) - شواهد التنزيل ج 2 صفحهء 182 : ( سعيد بن جبير از ابن عباس روايت مىكند كه در بارهء قوله خدا  وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ  از او سؤال شد گفت : در اين باره مردمى از پيامبر پرسيدند و گفتند : يا رسول اللَّه اين آيه در باره چه كسى نازل شده است ؟ حضرت فرمودند : هنگامى كه روز قيامت ميرسد پرچمى از نور سفيد نصب ميگردد آن گاه ندا كننده‌اى فرياد مىزند آقاى مؤمنين و همراهانش كه پس از بعثت محمد به او ايمان آورده‌اند به پا خيزند ، على بن ابى طالب ( ع ) برميخيزد و پرچمى كه از نور سفيد است بدست او داده مىشود ، كه زير اين پرچم تمامى گذشتگان اولين از مهاجرين و انصار هستند كه ديگران با آنان مخلوط نخواهند شد ، تا آنكه على ( ع ) روى منبرى از نور پروردگار با عظمت قرار ميگيرد ، و تمامى مردم يك يك بر آن عرضه ميشوند و هر كس پاداش و سهم نور خود را بر ميگيرد ، پس از آنكه همگى آمدند به آنان گفته مىشود شما منزلهاى خود را از بهشت دانستيد ، خداوند بزرگ شما ميفرمايد : براى شما نزد آمرزش و پاداشى بزرگ موجود است - يعنى بهشت - آن گاه على بن ابى طالب ( ع ) بر ميخيزد در حالى كه تمام مردم زير پرچم او هستند تا اينكه آنان را وارد بهشت مىكند ، سپس به طرف منبر خود باز ميگردد ، و هم چنان دسته دسته تمامى مؤمنين\r\n","page_name":" 178 ","page_number":180},
  {"content":"\r\n\r\n « مِنْهُمْ مَغْفِرَةً »  يعنى : به منظور پوشاندن گناهان گذشتهء آنان .\r\n « وَ أَجْراً عَظِيماً »  يعنى : پاداشى مهم و هميشگى .\r\n\r\n\r\n","description":"","footnote":"\r\n( بر او عرضه ميشوند و هر يك سهم خود را گرفته روانهء بهشت ميشوند ، و كسانى هم براى جهنم باقى مىمانند ، و اينست معنى قول خدا كه ميفرمايد : ( و الذين آمنوا معه و عملوا الصالحات  لَهُمْ أَجْرُهُمْ وَ نُورُهُمْ  ) يعنى گذشتگان اولين و اهل ولايت و قوله : (  وَ الَّذِينَ كَفَرُوا وَ كَذَّبُوا بِآياتِنا  ) يعنى كسانى كه به ولايت و حق على كافر شدند ، و حق على بر تمام جهانيان واجب است (  أُولئِكَ أَصْحابُ الْجَحِيمِ  ) و اينان كسانى هستند كه على ( ع ) جهنم را ميان آنان تقسيم كرده ، شايسته جهنم و عذاب الهى شده‌اند . )\r\n","page_name":" 179 ","page_number":181},
  {"content":"\r\n\r\n\r\nسورهء مباركهء حجرات\r\n- 49 -\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nآيات 1 - 6 سورهء حجرات 49\r\n\r\n[ سوره الحجرات ( 49 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الَّذِينَ آمَنُوا لا تُقَدِّمُوا بَيْنَ يَدَيِ اللَّهِ وَ رَسُولِهِ وَ اتَّقُوا اللَّهَ إِنَّ اللَّهَ سَمِيعٌ عَلِيمٌ ( 1 ) يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ وَ لا تَجْهَرُوا لَهُ بِالْقَوْلِ كَجَهْرِ بَعْضِكُمْ لِبَعْضٍ أَنْ تَحْبَطَ أَعْمالُكُمْ وَ أَنْتُمْ لا تَشْعُرُونَ ( 2 ) إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَ أَجْرٌ عَظِيمٌ ( 3 ) إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ ( 4 )\r\nوَ لَوْ أَنَّهُمْ صَبَرُوا حَتَّى تَخْرُجَ إِلَيْهِمْ لَكانَ خَيْراً لَهُمْ وَ اللَّهُ غَفُورٌ رَحِيمٌ ( 5 )\r\n\r\n","description":"","footnote":"","page_name":" 181 ","page_number":183},
  {"content":"\r\n\r\n\r\nترجمه آيات :\r\n1 - اى ايمان آوردگان بر خدا و رسول او پيشى نگيريد ، و از خدا بترسيد كه خدا شنوا و دانا است .\r\n2 - اى كسانى كه ايمان آورده‌ايد صداى خود را از صداى پيامبر بلندتر نسازيد و با او سخن به درشتى مگوييد آن گونه كه با يكديگر سخن مىگوييد ، كه اعمالتان باطل مىشود ، در حالى كه آگاه نيستيد .\r\n3 - آنان كه نزد رسول خدا ( ص ) احترام و صداى خود را آرام مىكنند ، كسانى هستند كه خداوند دلهايشان را براى تقوى آزموده است ، و براى آنان است آمرزش اجر عظيم خواهد بود .\r\n4 - بيشتر آنان كه ترا از پشت حجره‌ها با صداى بلند ندا ميدهند نادان هستند .\r\n5 - و اگر صبر كنند تا بسوى آنان خارج شوى براى آنان بهتر است ، و - خداوند بخشنده و مهربان است .\r\n6 - اى ايمان آوردگان هر گاه فردى بى دين براى شما خبرى آورد خوب دقت كنيد تا مبادا از روى نادانى بمردمى آسيب رسانيد ، و به خاطر كارتان سخت پشيمان شويد .\r\n\r\n","description":"","footnote":"","page_name":" 182 ","page_number":184},
  {"content":"\r\n\r\n\r\nسوره مدنى است :\r\nاز حسن و قتاده و عكرمه و ابن عباس نقل شده است كه اين سوره همه‌اش مدنى است جز آيه (  يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى  ) .\r\n\r\nتعداد آيات سوره\r\nبا اجماع تمام مفسرين تعداد آيات اين سوره هيجده آيه است .\r\n\r\nفضيلت سوره :\r\nابى بن كعب از پيامبر خدا ( ص ) روايت كرده است كه فرمودند : ( هر كس سورهء حجرات را بخواند خداوند بتعداد هر نفر كه او را اطاعت كرده يا نافرمانى مىكند ده حسنه به او خواهد داد . ) حسين بن علاء از حضرت صادق عليه السلام روايت نموده است كه فرمودند :\r\n( هر كس هر شب يا هر روز سورهء حجرات را بخواند جزء زيارت كنندگان حضرت محمد صلى اللَّه عليه و آله محسوب خواهد شد ) .\r\n\r\nربط با سورهء قبلى :\r\nپس از آنكه خداوند سورهء فتح را با ياد پيامبرش ختم فرمود اين سوره را نيز با فضائل و تجليل و تعظيم او شروع كرد .\r\n\r\nقرائت آيات :\r\nلا تقدموا - يعقوب لا تقدموا بفتح تاء و دال قرائت نموده است و بقيه لا تقدموا بضم تاء و كسر دال خوانده‌اند .\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nحجرات - ابو جعفر و حجرات بفتح جيم و بقيه بضم جيم قرائت كرده‌اند .\r\n\r\nدليل قرائت :\r\nابن جنى گويد : يعنى : كارى را كه خود بهتر ميدانيد انجام ندهيد و آنچه را كه خدا و رسول بشما امر كرده‌اند ترك كنيد ، و اين معناى قرائت مشهور است ، لا تقدموا تقديرش مىشود : لا تقدموا امرا على ما امركم اللَّه به كه بنا بر اين تقدير مفعول در اينجا همانطور كه مىبينيد محذوف است « 1 » .\r\nو هر كس ( حجرات ) خوانده و ضمهء جيم را تبديل بفتحه نموده است ، منظورش اين بوده است كه دو ضمه پشت سر هم ثقيل است ، و بعضيها نيز جيم را ساكن كرده گفته‌اند ( حجرات ) مانند : ( عضد و عضد ) .\r\nو ابو عبيده گفته است حجرات جمع حجرات است بنا بر اين جمع الجمع مىباشد .\r\n\r\nلغات آيات :\r\nتقدموا - قدم ، تقديما ، و اقدم اقداما ، و استقدم و قدم تمامى بمعنى تقدم يعنى جلو افتاد مىباشد .\r\nلا تجهروا - جهر عبارتست از ظاهر شدن صدا با نيرو و اعتقاد ، و از اين باب است ( الحجارة فى المنطق ) و ( جاهر بالامر مجاهرة ) و نيز جهارا هم گفته مىشود ، و نقيض جهر همس است ، و حروف مجهوره نوزده حرف است كه همهء آنها در اين جمله‌ها جمع شده است : ( اطلقن ضرغم عجز ظبى ذواد ) و بقيهء\r\n\r\n\r\n","description":"","footnote":"\r\n( 1 ) - و بنا بر اين قرائت يعقوب ( لا تقدموا ) بفتح تا و دال فعل لازم است و مفعولى در تقدير نداشته معنى مىشود در راه رفتن جلو پيامبر نيفتيد .\r\n","page_name":" 184 ","page_number":186},
  {"content":"\r\n\r\nحروف كه در اين جمله‌ها جمع شده است : ( حث فسكت شخصه ) حروف مهموسه ناميده ميشوند .\r\nيغضون - غض عبارتست از پائين آمدن از يك موقعيت بعنوان كوچكى ، گفته مىشود ( غض فلان من فلان ) هنگامى كه انسان حالت كسى را كه از او بالاتر است كوچك سازد ، و ( غض بصره ) هنگامى كه انسان از تيزبينى چشم خود بكاهد ، جرير شاعر گويد :\r\n فغض الطرف انك من نمير * فلا كعبا بلغت و لا كلابا \r\nيعنى ( چشم فروكش كه تو از نمير هستى ، نه بپاى طايفهء كعب ميرسى و نه كلاب ) .\r\n\r\nاعراب آيات :\r\n أَنْ تَحْبَطَ أَعْمالُكُمْ  در محل نصب است بنا بر اينكه مفعول له است « 1 » ، و نيز جايز است در محل جر باشد بوسيلهء لام مقدر ، كه تقديرش اينطور باشد ( لأن تحبط اعمالكم ) و بعضى هم گفته تقدير ( كراهة ان تحبط ) يا ( حذأر ان تحبط ) است .\r\n\r\nشأن نزول آيات :\r\nاز ابن اسحاق نقل شده است كه : قوله (  يا أَيُّهَا الَّذِينَ آمَنُوا لا تَرْفَعُوا أَصْواتَكُمْ  ) تا (  غَفُورٌ رَحِيمٌ  ) در بارهء گروهى از تميم نازل شده است كه عبارت بودند از عطارد بن حاجب بن زراره در ميان افرادى از اشراف بنى تميم از آن جمله اقرع بن حابس ، و زبرقان بن بدر ، و عمرو بن اهتم ، و قيس بن عاصم و اينان\r\n\r\n\r\n","description":"","footnote":"\r\n( 1 ) - مفعول له است براى ترفعوا .\r\n","page_name":" 185 ","page_number":187},
  {"content":"\r\n\r\nهمراه جمعيتى فراوان وارد مسجد شدند و از پشت در حجره‌ها فرياد زدند كه اى محمد بيا بيرون نزد ما ، اين حركت پيامبر را ناراحت كرد ، پيامبر بسوى آنان رفت ، آنان گفتند : ما آمده‌ايم تا با تو بمفاخره بپردازيم ، اجازه بده تا شاعر و گويندهء ما شروع كند ، حضرت فرمود : اجازه دادم ، عطارد بن حاجب بپاخواست و گفت :\r\n( سپاس خداى را كه ما را پادشاهانى قرار داد ، اين خود يك عنايت است كه بما كرده است ، و سپاس خدايى را كه بما اموالى فراوان داده است كه با آن اعمالى نيك انجام ميدهيم ، و ما را گراميترين مردم مشرق زمين ساخته است ، و تعداد و تجهيزات ما را بيشتر قرار داده است ، اينك چه كسى مانند ما است در ميان مردم ؟ هر كس ميخواهد با ما مفاخره كند مانند امتيازاتى كه داريم بر شمرد ، و اگر بخواهيم بيش از اين خواهيم شمرد ولى ما از زياده‌گويى شرم داريم سپس گوينده نشست .\r\nحضرت رسول ( ص ) به ثابت بن قيس بن شماس فرمود : برخيز و پاسخ او را بده ، ثابت بپاخواسته گفت :\r\n( سپاس پروردگارى را كه آسمانها و زمين آفريدهء او هستند ، و در آنها فرمانى خود را جارى ساخت ، و دانش او بر كرسى قدرتش احاطه داشته ، هيچ نعمتى نيست مگر از بخشش او است ، و از بخششهاى او است كه بما قدرت بخشيده ، و از بهترين بندگانش پيامبرى برگزيده كه از همه نسبش گراميتر ، گفتارش راست‌تر ، شرافتش بيشتر مىباشد ، و بر او كتابى نازل فرموده او را بر بندگانش امين ساخته است ، و او برگزيدهء خدا است بر جهانيان ، سپس اين پيامبر را بسوى ايمان خدا فرا خواند ، و مهاجرين از قومش و بستگانش كه شريفترين مردم و بهترين چهره‌ها بودند به او ايمان آوردند ، و اولين گروه مردم كه دعوت او را پذيرفتند ما بوديم ، ما ياوران رسول خدا ( ص ) و پاسداران\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nاو هستيم ، با مردم ميجنگيم تا ايمان آورند ، هر كس به خدا و رسولش ايمان آورد مال و جانش در امان است ، و هر كس پيمان‌شكنى كند ، هميشه در راه خدا با او جهاد ميكنيم ، و كشتنش براى ما ساده است ، اين سخنان را ميگويم و از درگاه خداوند براى مردان و زنان با ايمان آمرزش ميخواهيم ، و السلام عليكم ) .\r\nسپس زبرقان بن بدر به خواندن اشعارى پرداخت ، كه حسان بن ثابت به پا سخگويى او پرداخت ، پس از آنكه حسان از گفتارش فارغ شد ، اقرع گفت : اين مرد هم گوينده‌اش از گويندهء ما قويتر بود ، و هم شاعرش از شاعر ما هنرمندتر بود ، و نيز صداى آنان بر صداى ما تفوق داشت ، پس از اتمام برنامه پيامبر خدا ( ص ) به آنان جوائز خوبى داد ، و همگى اسلام آوردند ، ابى حمزهء ثمالى و عكرمه و ابن عباس گفته‌اند : ( اينان مردمى بودند از بنى الغبر كه پيامبر ( ص ) تعدادى از آنان را باسارت گرفته بود ، آمده بودند تا با پرداخت فديه آنان را پس بگيرند ، و بدين منظور وارد مدينه شده به مسجد آمدند و عجله داشتند كه پيامبر ( ص ) زودتر نزد آنان بيايد ، و لذا ميگفتند :\r\nاى محمد نزد ما بيا ) .\r\n\r\nمعناى آيات :\r\n  « يا أَيُّهَا الَّذِينَ آمَنُوا »   زراره از حضرت باقر ( ع ) روايت نموده است كه فرمودند : ( هنوز شمشيرها از غلاف بيرون نيامده بود ، و صفهاى نماز و جنگ آراسته نشده بود ، و هنوز اذان بلند گفته نميشد ، و هنوز خداوند ( يا ايها الذين آمنوا ) را نازل نكرده بود كه فرزندان قبيلهء اوس و خزرج اسلام آوردند .\r\n  « لا تُقَدِّمُوا بَيْنَ يَدَيِ اللَّهِ وَ رَسُولِهِ »   بين يدى عبارت است از جلو رو ، زيرا\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nبين دو دست انسان پيش روى انسان است ، و به اين معنى است كه در هيچ كارى بدون خدا و رسول تصميم‌گيرى نكنيد ، و در امر و نهى آن كار عجله نكنيد .\r\nو قدم در اينجا بمعنى تقدم است و لازم مىباشد .\r\nاز زجاج نقل شده است معنى آن اينست كه عبادات خود را پيش از وقتى كه خداوند و رسول تعيين كرده‌اند انجام ندهيد ، تا آنجا كه گفته‌اند پيش از رسيدن وقت زكات پرداخت آن جايز نيست .\r\nبعضى گفته‌اند يعنى : به كسى اجازه ندهيد جلوى رسول خدا ( ص ) راه بروند :\r\nبلكه پشت سر او راه برويد ، و هميشه گفته‌ها و اعمال خود را از سخنان و افعال او عقب نيندازيد .\r\nحسن گفته است اين آيه در مورد كسانى نازل شده است كه قربانى خود را پيش از نماز عيد ذبح كرده بودند ، حضرت رسول ( ص ) به آنان دستور داد تا باره قربانى كنند .\r\nابن عباس گويد : با اين آيه نهى شده بودند كه پيش از پيامبر سخن نگويند ، يعنى : هنگامى كه در مجلس رسول خدا ( ص ) نشسته‌ايد و در بارهء مسأله‌اى از حضرت ميپرسند ، پيش از حضرت بجوابگويى نپردازيد ، تا قبلا حضرت خودش جواب بدهد .\r\nاز كلبى و سدى نقل شده است كه يعنى : پيش از حضرت گفتارى و كردارى انجام ندهيد تا اينكه بشما فرمان بدهد .\r\nولى بهترين نظر آنست كه آيه را حمل بر همهء اين وجوه كنيم ، زيرا هر چيز كه خلاف دستور خدا و رسول باشد اگر انجام داده شود يك نوع جلو افتادن از پيامبر ( ص ) مىباشد ، و ممنوع است .\r\n  « وَ اتَّقُوا اللَّهَ »   يعنى : از گناه و نافرمانى خداوند دورى جوييد .\r\n  « إِنَّ اللَّهَ سَمِيعٌ عَلِيمٌ »   خداوند گفته‌هاى شما را ميشنود ، و از كردارتان\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nآگاه بوده شما را به مكافات اعمالتان خواهد رسانيد .\r\n « يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ »  زيرا بلند كردن صدا بيشتر از صداى پيامبر از دو حال بيرون نيست يا يك نوع سبك شمردن آن حضرت است كه موجب كفر خواهد شد ، يا يك نوع بىادبى نسبت به حضرت است ، اين نيز بر خلاف احترام پيامبر است كه بما دستور داده‌اند .\r\n « وَ لا تَجْهَرُوا لَهُ بِالْقَوْلِ كَجَهْرِ بَعْضِكُمْ لِبَعْضٍ »  يعنى : هنگام گفتگو با حضرتش و در مجلس او صداى خود را كوتاه كنيد ، زيرا او مانند شما نيست و از هر جهت تعظيم او لازم است .\r\nبعضى گفته‌اند يعنى : همانطور كه همديگر را صدا ميزنيد هنگامى كه با پيامبر كار داريد نگوئيد اى محمد ، بلكه او را با تجليل و احترام صدا زده بگوئيد يا رسول اللَّه .\r\n « أَنْ تَحْبَطَ أَعْمالُكُمْ »  يعنى از ترس اعمالتان از بين رود ، يا براى آنكه اعمالتان از بين نرود ، گفته شده است كه در قرائت عبد اللَّه ( فتحبط اعمالكم ) آمده است .\r\n « وَ أَنْتُمْ لا تَشْعُرُونَ »  يعنى : شما نميدانيد كه با بلند نمودن صداى خود در برابر صداى پيامبر و ترك احترام حضرتش اعمال خود را از بين ميبريد .\r\nانس ميگويد : هنگامى كه اين آيه نازل شد ثابت بن قيس گفت : اين من بودم كه صدايم را از صداى پيامبر ( ص ) بلندتر ميكردم و با صداى بلند با او حرف ميزدم ، اعمالم باطل شده من از اهل جهنم خواهم بود ، و ثابت داراى صدايى بلند بود ، اين جريان را براى حضرت رسول ( ص ) توضيح دادند ، حضرت فرمود : او از اهل بهشت است .\r\nاصحاب ما ميگويند : معنى (  أَنْ تَحْبَطَ أَعْمالُكُمْ  ) آنست كه ثواب اين عمل از بين خواهد رفت ، زيرا اگر آنان اين عمل را به صورت تعظيم پيامبر ( ص ) و توقير او\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nانجام داده بودند استحقاق ثواب ميداشتند ، ولى از آنجا كه اين عمل را بر خلاف اين برنامه انجام داده‌اند شايستهء عقاب و مجازات شده از اين پاداش محروم ميباشند ، و بدين جهت عمل آنان از بين رفته است ، بنا بر اين آيه مربوط به اهل عذاب نيست ، و نيز از آنجا كه خداوند بزرگ احباط را در اين آيه به خود عمل مربوط ساخته است ، در حالى كه مفسرين ديگر احباط را به كسى كه با عمل استحقاق يافته است مربوط دانسته‌اند ، و اين نوع تفسير خلاف ظاهر است ، سپس خداوند كسانى را كه پيامبر ( ص ) را مورد احترام و تنظيم قرار داده‌اند مدح كرده ميفرمايد :\r\n « إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ »  يعنى : آنان كه به منظور احترام پيامبر ( ص ) در مجلس او صداى خود را كوتاه مىنمايند .\r\n « أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى »  از قتاده و مجاهد نقل شده است يعنى : خداوند دلهاى مؤمنين را مورد امتحان قرار داده و آنها را براى تقوى خالص ساخته است .\r\nامتحان دلها يك امتحان معنوى است كه از امتحان طلا بوسيلهء آتش كه آن را ذوب نموده غش آن را جدا كرده خالص آن باقى مىماند .\r\nبعضى گفته‌اند يعنى : خداوند از نيتهاى خالص آنان آگاه بود ، زيرا انسان چيزى را امتحان مىكند تا از حقيقت آن آگاه شود .\r\nبعضى گفته‌اند يعنى : با آنان به سبك امتحان كننده رفتار كرد چون آنان را به اين نحو عبادت دستور داد ، و از امتحان خوب در آمدند ، همانگونه كه طلاى خالص بوسيلهء آتش جدا مىشود .\r\n « لَهُمْ مَغْفِرَةٌ »  آمرزشى از خدا براى گناهانشان .\r\n « وَ أَجْرٌ عَظِيمٌ »  و پاداشى بزرگ براى فرمانبرداريشان ، آن گاه پيامبر ( ص ) را مورد خطاب قرار داده ميفرمايد :\r\n\r\n","description":"","footnote":"","page_name":" 190 ","page_number":192},
  {"content":"\r\n\r\n « إِنَّ الَّذِينَ يُنادُونَكَ مِنْ وَراءِ الْحُجُراتِ »  كه ستمگران طايفهء بنى تميم هستند و نميدانستند پيامبر ( ص ) در كدام حجره است لذا اطراف حجره‌ها گشته او را صدا ميزدند .\r\n « أَكْثَرُهُمْ لا يَعْقِلُونَ »  خداوند آنان را به نادانى و كم فهمى و كم عقلى توصيف كرده است چون قدر پيامبر را نميدانستند و از ميزان احترام او خبر نداشتند ، لذا مانند چهارپايان بىعقلند .\r\n « وَ لَوْ أَنَّهُمْ صَبَرُوا حَتَّى تَخْرُجَ إِلَيْهِمْ لَكانَ خَيْراً لَهُمْ »  يعنى : اگر صبر ميكردند تا به طرف آنان به روى آنان بهتر بود از اينكه از پشت حجره‌ها تو را صدا بزنند ، براى دينشان بهتر بود كه ثواب ميبردند ، و براى دنيايشان بهتر بود كه در برخورد با پيامبرشان مؤدب بوده در زمرهء عقلاء بشمار مىآمدند .\r\nبعضى گفته‌اند يعنى : اگر مؤدب بودند اسيرانشان را بدون فديه آزاد ميكردى ، زيرا رسول خدا ( ص ) در جنگ تعدادى از مردم بنى الغبر را اسير كرده بود ، بستگانشان براى آزاد كردنشان آمده بودند ، حضرت نصف آنان را بدون وجه آزاد كرد و نصف ديگر را در مقابل گرفتن وجه آزاد فرمود ، اين آيه ميفرمايد : اگر آنان صبر ميكردند و رعايت ادب داشتند تو همهء آنان را بدون گرفتن وجهى آزاد ميكردى .\r\n « وَ اللَّهُ غَفُورٌ رَحِيمٌ »  و خداوند توبه‌كنندگان را مىبخشد .\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nآيات 6 - 10 حجرات 49\r\n\r\n[ سوره الحجرات ( 49 ) : آيات 6 تا 10 
  ]\r\nيا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ ( 6 ) وَ اعْلَمُوا أَنَّ فِيكُمْ رَسُولَ اللَّهِ لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ ( 7 ) فَضْلاً مِنَ اللَّهِ وَ نِعْمَةً وَ اللَّهُ عَلِيمٌ حَكِيمٌ ( 8 ) وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ فَإِنْ فاءَتْ فَأَصْلِحُوا بَيْنَهُما بِالْعَدْلِ وَ أَقْسِطُوا إِنَّ اللَّهَ يُحِبُّ الْمُقْسِطِينَ ( 9 ) إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَ اتَّقُوا اللَّهَ لَعَلَّكُمْ تُرْحَمُونَ ( 10 )\r\n\r\n","description":"","footnote":"","page_name":" 192 ","page_number":194},
  {"content":"\r\n\r\n\r\nترجمه آيات :\r\n6 - اى كسانى كه ايمان آورده‌ايد اگر شخصى فاسق براى شما خبرى آورد ، در بارهء آن تحقيق كنيد ، مبادا از روى نادانى بقومى زيان رسانيد ، و آن گاه از كردهء خود پشيمان شويد .\r\n7 - بدانيد كه رسول خدا در ميان شما است ، اگر در بسيارى از كارها اطاعت كند به گناه خواهيد افتاد ، ولى خداوند ايمان را براى شما محبوب ساخت ، و آن را در دلهايتان زينت بخشيد ، و كفر و فسق و عصيان را در نظرتان زشت ساخت اينان هدايت يافتگانند .\r\n8 - و اين تفضلى است از طرف خدا و نعمتى ، و خداوند دانا و فرزانه است .\r\n9 - و اگر دو طايفه از مؤمنين با يكديگر بجنگ پرداختند بين آنان صلح برقرار كنيد ، اگر يكى از آن دو طائفه بر ديگرى ستم ميكرد با آنكه ستمگر است بجنگيد تا تن بفرمان الهى دهد ، اگر آن دسته از ستمگرى بازگشت دوباره آن را به عدالت صلح دهيد ، و عدالت كنيد كه خداوند عدالت كنندگان را دوست دارد .\r\n10 - مؤمنان برادرند ، بين برادرانتان صلح برقرار كنيد و از خدا بترسيد تا مورد ترحم خداوند قرار گيريد .\r\n\r\nقرائت آيات :\r\nفاصلحوا بين اخويكم - يعقوب ( فاصلحوا بين اخوتكم ) بصيغهء جمع قرائت كرده است ، و اين قرائت ، قرائت ابن سيرين نيز هست ، و بقيهء قراء ( بين اخويكم ) به تثنيه قرائت كرده‌اند چون طائفتان به صورت تثنيه آمده است ، و در قرائت نادر از زيد بن ثابت و حسن ( اخوانكم ) قرائت با الف و نون به صورت جمع\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nنقل شده است .\r\nفتبينوا - در سورهء نساء اختلاف قراء را در مورد ( فتبينوا ) و دليل هر دو قرائت را بيان كرديم ، و از حضرت باقر ( ع ) ( فتثبقوا ) با ثاء و تاء روايت شده است .\r\n\r\nلغات آيات :\r\nعنت - عنت عبارتست از مشقت ، گفته مىشود : ( عنت الدابة تعنت عنتا ) يعنى :\r\n( اسب سخت به مشقت افتاد ) هنگامى كه ساق پاى اسب پس از آنكه شكستگى آن خوب شده دوباره شكست كه ديگر نميتواند راه رود ، ابن الانبارى گويد اصل عنت بمعنى تشديد است ، گفته مىشود : ( فلان يعنت فلانا ) يعنى : ( فلانى را در فشار ميگذارد ) و او را وادار بكارى سخت مىنمايد ) آن گاه از آن معنى هلاكت گرفته شده است .\r\nاقسطوا - قسط بمعنى عدل است ، و مانند ان اقساط و قسوط ، و قسط بفتح بمعنى ستم و بازگشت از حق است ، بنا بر اين اصل باب عدول بمعنى بازگشت است ، هر كس بازگشت بسوى حق كرد عدالت كرده است ، و هر كس بازگشت از حق مىكند ستم نموده است .\r\n\r\nاعراب آيات :\r\n أَنَّ فِيكُمْ رَسُولَ اللَّهِ  - خبر آن به نظر نحويين در طرف است كه فيكم باشد ، ولى اين اعراب اشكال دارد ، زيرا شايسته است كه خبر داراى فايده باشد ، بنا بر اين گفته نميشود : آتش گرم است زيرا اين خبر فايده‌اى در بر ندارد ، به نظر من بهتر است كه او با جملات بعد از آن خبر باشد ، كه معنى مىشود : ( بدانيد كه در ميان شما پيامبرى است كه اگر در بسيارى از كارها از شما اطاعت كند بگناه\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nخواهيد افتاد ) .\r\nو بنا بر وجه اول مىشود گفت منظور آن بوده است كه موقعيت رسول خدا ( ص ) به آنان تفهيم شود ، همانگونه كه اگر انسان بخواهد طرف را متوجه مطلبى كند ميگويد : فلانى حاضر است ، با اينكه طرف خود از وجود فلانى آگاه است .\r\nو اگر گفته ميشد : ( ان رسول اللَّه فيكم ) احتمال داشت كه غير رسول خدا كسانى در ميان آنان است كه بمنزلهء رسول خدا هستند ، ولى وقتى گفته شود : (  أَنَّ فِيكُمْ رَسُولَ اللَّهِ  ) ديگر اين احتمال نميرود ، و بنا بر اين تقدير :\r\n لَوْ يُطِيعُكُمْ  - لو با ما بعدش در محل رفع هستند كه خبر بعد از خبر ان باشند .\r\n فَضْلًا مِنَ اللَّهِ  - مفعول له است و تقديرش اينست ( فعل اللَّه ذلك لكم فضلا منه و نعمة ) و نيز جايز است عامل در آن راشدون و فعلى كه در آن است باشد يعنى : ( رشد او فضلا من اللَّه ) .\r\nبجهالة و بالعدل - « 1 » هر دو در محل نصب هستند بنا بر حاليت ، و عامل در اولى فتصيبوا و در دومى فاصلحوا است .\r\n\r\nشأن نزول :\r\n إِنْ جاءَكُمْ فاسِقٌ  - بنقل ابن عباس « 2 » و قتاده و مجاهد اين آيه در مورد وليد بن عقبة بن ابى معيط نازل شده است كه رسول خدا ( ص ) او را براى جمع صدقات طايفهء بنى المصطلق فرستاد ، مردم از شادى به منظور استقبال از او بيرون\r\n\r\n\r\n","description":"","footnote":"\r\n( 1 ) - بجهالة در آيهء 6 و بالعدل در آيهء 9\r\n( 2 ) - تفسير ابن عباس صفحهء 323 .\r\n","page_name":" 195 ","page_number":197},
  {"content":"\r\n\r\nآمدند ، ولى چون در دوران جاهليت بين وليد و آنان دشمنيهايى وجود داشت پيش خودش فكر كرد قصد كشتن او را دارند ، به طرف رسول خدا ( ص ) بازگشت و گزارش داد كه اين طائفه از پرداخت زكات و صدقاتشان خوددارى كردند ، با اينكه جريان درست بر عكس بود ، حضرت سخت ناراحت شد و بفكر افتاد كه با آنان جنگ كند ، كه اين آيه نازل شد .\r\nبعضى گفته‌اند كه : ( اين آيه در بارهء يك فرد « 1 » نازل شده است كه بپيامبر گفته است ماريه مادر ابراهيم پسر عمويى قبطى دارد كه مىآيد و با او همبستر مىشود ، رسول خدا ( ص ) على ( ع ) را فرا خواند و فرمود برادرم ! اين شمشير را بگير و برو اگر آن شخص را نزد ماريه ديدى او را بكش ، على ( ع ) گفت : يا رسول اللَّه براى اجراى فرمان شما هر جا كه مرا بفرستى تند و تيز هستم ، و دستور شما را بفوريت انجام خواهم داد ، يا اينكه شاهد چيزى مىبينيد كه غائب نمىبيند ( و من طبق مشاهدات خودم عمل كنم ) ؟ حضرت فرمود : ( معيار مشاهدات خودت است ) شاهد چيزى بيند كه غائب نمىبيند .\r\nحضرت على ( ع ) ميفرمايد : در حالى كه شمشيرم برهنه بود راه افتادم و آنجا آن مرد را در منزل ماريه ديدم ، شمشير را كشيدم همين كه فهميد من آهنگ او را دارم به طرف درخت خرمايى دويد و از آن بالا رفت و خود را به پشت انداخت ، و ميان پاهايش را باز كرد ، ناگهان ديدم صاف است و آلت مردانگى نه كم و نه زياد به كلى ندارد « 2 » برگشتم به پيامبر خدا ( ص ) خبر دادم ، حضرت فرمود : شكر\r\n\r\n\r\n","description":"","footnote":"\r\n( 1 ) - و بنا بر روايت نور الثقلين اين فرد عايشه بوده است كه حسادت زنانه او را وادار كرده است بدروغ ماريه زن ديگر پيامبر را بدام اندازد ج 5 صفحه 81 .\r\n( 2 ) - تفسير على بن ابراهيم قمى ج 2 صفحهء 319 اينجا اضافه دارد ( حضرت رسول خدا ( ص ) كه جريح قبطى را خواجه و بىآلت برايش توصيف كردند .\r\nفرمود : جريح اين چه حالتى است كه دارى ؟ جريح در جواب گفت يا رسول اللَّه\r\n","page_name":" 196 ","page_number":198},
  {"content":"\r\n\r\nخداى را كه هر نوع زشتى را از ما اهل بيت بر طرف ساخته است ) .\r\nو قوله ان طائفتان من المؤمنين اقتتلوا - بنقل از سعيد بن جبير در باره طايفهء اوس و خزرج نازل شده است كه ميان آنان جنگى با ليف خرما و نعلين اتفاق افتاده بود .\r\nبعضى هم گفته‌اند اين آيه در مورد تيرهء عبد اللَّه بن ابى بن سلول از طايفهء خزرج و تيرهء عبد اللَّه بن رواحه از طايفهء اوس نازل شده است ، و علتش هم اين بوده است كه حضرت رسول ( ص ) جلو عبد اللَّه بن ابى مى ايستد الاغ\r\n\r\n\r\n","description":"","footnote":"\r\n( قبطيها خادمان خود و كسانى را كه ميخواهند بر خانوادهء خود وارد كنند او را به اين حالت در مىآورند ، و قبطيها جز با قبطيان انس نمىگيرند پدر ماريه مرا نزد او فرستاده است تا بر او وارد شده به او خدمت كنم و با او مانوس باشم . . ) و نيز در تفسير نور الثقلين ج 5 صفحهء 81 حديثى وارد شده است كه در آن ( عبد اللَّه بن بكير ميگويد : به حضرت صادق ( ع ) گفتم : فدايت شوم آيا رسول خدا ( ص ) ميدانست عايشه دروغ گفته است و دستور قتل آن مرد را دادند يا اينكه نميدانستند ، و خداوند در اثر تحقيق و درنگ على ( ع ) كشته شدن را از مرد قبطى برداشت ؟\r\nفرمودند : به خدا سوگند پيامبر عالمتر از اين بود ، و اگر اين دستور از طرف فرمان قاطعى مىبود على ( ع ) باز نميگشت مگر با كشتن مرد قبطى ، ولى هدف پيامبر از اين دستور آن بود كه عايشه از گناه خود توبه كند ، ولى عايشه نه از گناه خود بازگشت و نه بكشته شدن مرد مسلمانى با دروغگويى خود اهميت ميداد ) .\r\nو نيز در كتاب ( السبعة من السلف ) ص 157 بنقل از مستدرك حاكم ج 4 ص 39 اين جريان با مختصر تفاوتى در باب شدت حسادت عايشه نقل شده است .\r\n","page_name":" 197 ","page_number":199},
  {"content":"\r\n\r\nسوارى حضرت پهين مىاندازد ، عبد اللَّه دماغ خودش را ميگيرد و به حضرت ميگويد از جلو من دور شو « 1 » عبد اللَّه بن رواحه به او ميگويد : الاغ رسول خدا ( ص ) بويش از تو و پدرت بهتر است ، دودمان عبد اللَّه بن ابى ناراحت شده عبد اللَّه نيز از قومش كمك خواست ، و بين آنان با آهن و دست و نعلين زد و خود درگرفت « 2 » .\r\n\r\nمعناى آيات :\r\nآن گاه خداوند بمؤمنين خطاب كرده ميفرمايد :\r\n « يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ »  يعنى : اگر فاسقى خبر مهمى براى شما آورد ، و فاسق كسى است كه از اطاعت فرمان خدا به معصيت او ، روى آورده است .\r\n « فَتَبَيَّنُوا »  اول صدق و كذب او را بدست بياوريد ، و فورا با خبر او اقدام به عمل نكنيد ، و بنا بر قرائت كسى كه فتثبتوا خوانده است معنايش اينست كه در برابر خبرى كه فاسق آورده است بايستيد تا حقيقت آن براى شما روشن شود .\r\n « أَنْ تُصِيبُوا قَوْماً بِجَهالَةٍ »  يعنى اين احتياط را بخاطر آن انجام دهيد كه\r\n\r\n\r\n","description":"","footnote":"\r\n( 1 ) - لباب النقول سيوطى صفحهء 202 ميگويد : ( پيامبر ( ص ) سوار بر الاغى شده به طرف عبد اللَّه بن ابى رفت ، عبد اللَّه بن ابى به حضرت گفت : از من دور شو كه بوى گند الاغت مرا ناراحت كرد ، مردى از انصار گفت به خدا سوگند كه الاغ حضرت از تو خوشبوتر است ، آن گاه مردى از قوم عبد اللَّه خشمناك شد و . . . )\r\n( 2 ) - تفسير ابن عباس 323 : ( اين آيه در بارهء عبد اللَّه ابن ابى بن سلول منافق و يارانش و عبد اللَّه بن رواحه مخلص و يارانش كه بر سر يك سخن نزاع كردند وارد شده است . . . )\r\n","page_name":" 198 ","page_number":200},
  {"content":"\r\n\r\nمبادا با عدم آگاهى از حال مردى و مطيع بودن و اسلامشان به مال و جان آنان لطمه وارد شود .\r\n « فَتُصْبِحُوا عَلى ما فَعَلْتُمْ »  تا در اثر خطايى كه مرتكب شده‌اند .\r\n « نادِمِينَ »  طورى پشيمان شوند كه ديگر جبران آن ممكن نباشد .\r\n\r\nيك استفادهء فقهى :\r\nاين آيهء شريفه دلالت دارد بر اينكه خبر واحد موجب علم و عمل به آن نميشود ، زيرا معنى آنست كه اگر كسى براى شما خبرى آورد كه در امان نيستيد از اينكه خودش دروغ باشد ، در مورد آن خبر توقف كنيد ، و اين علت در خبر كسى كه احتمال دروغ دارد موجود است .\r\nو بعضى هم به همين آيه استدلال كرده‌اند بر وجوب عمل كردن بخبر واحد در صورتى كه خبر دهنده عادل باشد ، زيرا خداوند توقف نمودن در خبر فاسق را واجب فرموده است ، بنا بر اين دلالت دارد بر اينكه در خبرى كه شخص عادل بدهد درنگ و تحقيق واجب نيست ، و اين صحيح نيست ، زيرا دليل خطاب به نظر ما و بيشتر محققين قابل اعتماد نيست .\r\n « وَ اعْلَمُوا أَنَّ فِيكُمْ رَسُولَ اللَّهِ »  يعنى : از خدا بترسيد كه پيامبر را تكذيب كنيد يا اينكه در حضور او سخن باطلى بگوئيد ، زيرا خداوند عمل شما را به او خبر ميدهد و شما رسوا خواهيد شد .\r\nو بعضى گفته‌اند يعنى : از اينكه خداوند دروغگويى وليد را به پيامبر اطلاع داد بدانيد كه رسول خدا در ميان شما است ، و اين اطلاع يكى از معجزات او است .\r\n « لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ »  يعنى : اگر در بسيارى از موارد مطابق ميل شما عمل به گناه و هلاكت خواهيد افتاد ، و در اينجا بطور مجاز موافقت خداوند نسبت به خواسته‌هاى مردم به اطاعت تعبير شده است ، چون ميدانيد\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nكه در اطاعت ، رتبه و مقام منظور مىشود ، بنا بر اين انسان هيچگاه مطيع افراد زير دست خود نخواهد شد ، بلكه انسان در صورتى مطيع بالا دست خود خواهد بود كه دستورات او را اجراء كند .\r\nآن گاه خداوند مؤمنين را كه دروغ نميگويند مورد خطاب قرار داده ميفرمايد :\r\n « وَ لكِنَّ اللَّهَ حَبَّبَ إِلَيْكُمُ الْإِيمانَ »  يعنى : خداوند اسلام را در نظر شما بهترين اديان قرار داده است ، كه دلائل متعددى بر صحت آن اقامه نموده و نيز وعدهء ثواب براى پيروى از اسلام داده است .\r\n « وَ زَيَّنَهُ فِي قُلُوبِكُمْ »  و با برنامه‌ها جالبى كه در اسلام قرار داده است مردم به طرف آن جذب ميشوند .\r\n « وَ كَرَّهَ إِلَيْكُمُ الْكُفْرَ »  و با توصيف عذاب كافران و بيان انواع و اقسام مظرات ناشيه از كفر مردم را از آن دور ساخت .\r\n « وَ الْفُسُوقَ »  يعنى : خروج از طاعت به معصيت ، و بنقل از ابن عباس و ابن زيد فسوق عبارتست از دروغ ، و همين معنى از حضرت باقر ( ع ) نيز روايت شده است « 1 » .\r\n « وَ الْعِصْيانَ »  يعنى : كلمهء نافرمانيهاى خداوند « 2 » .\r\n\r\n\r\n","description":"","footnote":"\r\n( 1 ) - معانى الاخبار چاپ مكتبة الصدوق صفحهء 294 : ( زيد شحام گويد از حضرت صادق ( ع ) پرسيدم معنى رفث و فسوق و جدال چيست ؟ فرمودند : اما رفث همبستر شدن است ، و اما فسوق دروغگويى است ، مگر فرمودهء الهى را نشنيده‌اى كه ميفرمايد : (  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ  . . . ) .\r\nكه در آيه بدروغگو فاسق گفته شده است .\r\n( 2 ) - نور الثقلين ج 5 صفحهء 82 بنقل از اصول كافى ( عبد الرحمن بن كثير\r\n","page_name":" 200 ","page_number":202},
  {"content":"\r\n\r\nسپس خداوند بخبر دادن از حال آنان بازگشته ميفرمايد :\r\n « أُولئِكَ هُمُ الرَّاشِدُونَ »  يعنى : كسانى كه خداوند آنان را به ايمان و زينت داشتن آن در دلهايشان توصيف كرده است آنان هستند كه به خوبيها ارشاد گشته‌اند ، و بعضى گفته‌اند راشدون كسانى هستند كه راه رشد را يافته و به سوى بهشت هدايت شده‌اند .\r\n « فَضْلًا مِنَ اللَّهِ وَ نِعْمَةً »  ابن عباس گويد : يعنى : و اين تفضلى است از من و رحمتى نسبت به آنان .\r\n « وَ اللَّهُ عَلِيمٌ »  خداوند به تمام اشياء عالم است .\r\n « حَكِيمٌ »  و در تمام كارهايش حكيم و فرزانه است .\r\n\r\nاستفادهء كلامى :\r\nو اين آيه به چند جهت بر بطلان مذهب جبر دلالت دارد :\r\n1 - چون خداوند ايمان را در دلهاى بندگان محبوب ساخته و كفر را ناپسند ديگر چيزى را كه دوست ندارند باجبار محبوب آنان نميسازد ، و چيزى را كه دوست دارند برايشان ناپسند نخواهد ساخت .\r\n2 - در صورتى كه خداوند با الطاف خود در محبوب ساختن ايمان در دلها به بندگانش عنايت فرموده است اين دليل گفتارى است كه ما در بحث لطف داريم\r\nسپس ميفرمايد :\r\n « وَ إِنْ طائِفَتانِ مِنَ الْمُؤْمِنِينَ اقْتَتَلُوا »  يعنى : اگر دو طائفه از مؤمنين با يكديگر جنگ كردند .\r\n\r\n\r\n","description":"","footnote":"\r\n( از حضرت صادق ( ع ) در بارهء (  حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ  ) روايت مىكند كه مراد امير المؤمنين ( ع ) است ، (  وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ  ) اولى و دومى و سومى است )\r\n","page_name":" 201 ","page_number":203},
  {"content":"\r\n\r\n « فَأَصْلِحُوا بَيْنَهُما »  بين آنان را اصلاح دهيد تا صلح كنند ، البته اين آيه دلالت ندارد بر اينكه اگر دو طائفه مؤمن با يكديگر جنگ كردند باز هم بر ايمان خود باقى خواهند بود ، و باز هم مىشود به آنان مؤمن گفت ، و آيه مانع از اين نيست كه از جنگ بگوئيم : يكى از اين دو طايفه يا هر دو طايفه فاسق شده‌اند .\r\n « فَإِنْ بَغَتْ إِحْداهُما عَلَى الْأُخْرى »  اگر يك طايفه با داشتن انتظارى نامشروع از طايفهء ديگر نسبت به او ستم روا داشت ، و ستمگرانه با آن طايفه بجنگ پرداخت » .\r\n « فَقاتِلُوا الَّتِي تَبْغِي »  چون اين طائفه ستمگر است نه آن ديگرى پس با او بجنگيد .\r\n « حَتَّى تَفِيءَ إِلى أَمْرِ اللَّهِ »  تا به اطاعت فرمان خدا بازگشته ، دست از جنگيدن با آن طايفهء مؤمن بردارد .\r\n « فَإِنْ فاءَتْ »  يعنى : اگر بفرمان خدا بازگشت و توبه نموده دست از جنگ برداشت و تن بفرمان الهى داد .\r\n « فَأَصْلِحُوا بَيْنَهُما »  يعنى : بين طايفهء متجاوز و بين طائفه‌اى كه مؤمن است صلح دهى .\r\n « بِالْعَدْلِ »  يعنى : عادلانه آنان را صلح دهيد تا بين آنان يكسان رفتار شود ، و از يك طرف نسبت به ديگرى ظلم نشود ، و در مورد خسارت و زيان حق كسى ناديده گرفته نشود .\r\n « وَ أَقْسِطُوا إِنَّ اللَّهَ يُحِبُّ الْمُقْسِطِينَ »  يعنى : و در گفتار و كردار به عدالت رفتار كنيد « 1 » .\r\n\r\n\r\n","description":"","footnote":"\r\n( 1 ) - تفسير صافى بنقل از كافى و تهذيب و قمى در تفسير اين روايت مىكند ( كه حضرت صادق از پدرش عليهما السلام ضمن حديثى نقل كرده است پس از\r\n","page_name":" 202 ","page_number":204},
  {"content":"\r\n\r\n « إِنَّمَا الْمُؤْمِنُونَ إِخْوَةٌ »  مؤمنين در دين برادر يكديگرند و بايد همديگر را يارى كنند « 1 » .\r\n\r\n\r\n","description":"","footnote":"\r\n( آنكه اين آيه نازل شد رسول خدا ( ص ) فرمودند : از ميان شما كسى هست كه پس از من بر طبق تأويل قرآن خواهد جنگيد همانگونه كه من طبق نزيل قرآن جنگيدم ، پرسيدند : آن كس كيست ؟ فرمود : كسى مشغول دوختن كفش است ( يعنى امير المؤمنين ( ع ) عمار ياسر گويد : من با اين پرچم سه بار در ركاب رسول خدا ( ص ) جنگيده‌ام ، و اين بار چهارم است كه ميجنگم . . . )\r\n( 1 ) - بطرق مختلف عامه و خاصه وارد شده است كه پيامبر خدا ( ص ) پس از نزول اين آيه ميان يك يك اصحابش عقد اخوت برقرار كرد ، و از ميان اصحاب على ( ع ) را براى خود برادر گرفت ، اينك به چند حديث در اين مورد توجه فرمائيد :\r\nو از كتب خاصه بسيار نقل شده است از آن جمله است :\r\nتفسير برهان ج 4 صفحهء 207 بنقل از مجالس شيخ از ابن عباس نقل شده است گفت : پس از آنكه آيهء  إِنَّمَا الْمُؤْمِنُونَ إِخْوَةٌ  نازل شد رسول خدا ( ص ) ميان مسلمانان پيمان اخوت برقرار كرد ، بين ابو بكر و عمر و بين عثمان و عبد الرحمن و بين فلان تا اينكه بين تمام يارانش هر كس طبق منزلتش با ديگرى پيمان اخوت بسته شد ، سپس بعلى بن ابى طالب ( ع ) فرمود : تو برادر من هستى و من برادر توام ) .\r\nو نور الثقلين ج 5 صفحهء 88 بنقل از ارشاد مفيد .\r\nاللوامع النورانية بحرانى صفحهء 402 از طريق عامه ميگويد : ( ابن مغازلى شافعى در كتاب مناقب از حذيفهء يمانى روايت مىكند كه رسول خدا ( ص ) بين مهاجر و انصار اخوت برقرار كرد ، و هر كس را با نظيرش برادر ميكرد ، سپس\r\n","page_name":" 203 ","page_number":205},
  {"content":"\r\n\r\n « فَأَصْلِحُوا بَيْنَ أَخَوَيْكُمْ »  يعنى : بين هر دو نفرى كه جنگ ميكنند صلح دهيد ، و معنى تثنيه بجمع هم انطلاق مىشود ، زيرا تأويل چنين است كه بين هر دو برادرى را اصلاح دهيد ، يعنى : شما برادران جنگ‌كنندگان هستيد بين اين دو دسته اصلاح دهيد ، يعنى : شر ظالم را از سر مظلوم كوتاه كنيد ، و به يارى مظلوم رويد « 1 » .\r\n\r\n\r\n","description":"","footnote":"\r\n( دست على بن ابى طالب ( ع ) را گرفته فرمود : اين برادر من است . . . ) .\r\nصحيح ترمذى ج 2 صفحهء 299 بسندش از ابن عمر روايت مىكند كه ( رسول خدا ( ص ) بين ياران خود اخوت برقرار كرد ، على ( ع ) آمد در حالى كه از چشمانش اشك ميريخت فرمود : يا رسول اللَّه ميان اصحابت اخوت برقرار كردى و بين من و احدى اخوت برقرار نفرمودى ؟ ! رسول خدا ( ص ) به او فرمود : تو در دنيا و آخرت برادر من هستى ) .\r\nو جريان اخوت پيامبر ( ص ) در كتابهاى ديگر عامه آمده است :\r\n( 1 ) - اصول كافى مترجم ج 3 صفحهء 297 : ( حبيب احول گويد : از حضرت صادق ( ع ) شنيدم كه فرمودند : اصلاح بين مردم هنگامى كه با هم بد شدند ، و نزديك ساختن آنان وقتى كه از هم دور شدند ، صدقه‌اى كه خداوند آن را دوست دارد ) .\r\nاصول كافى ج 3 صفحهء 297 : ( ابو حنيفه سر گروه حجاج ميگويد : من و دامادم بر سر ارثى دعوا ميكرديم كه مفضل بر ما گذشت ، مدتى ايستاده سپس بما گفت :\r\nبيائيد برويم منزل ما ، ما نيز نزد او رفتيم ، مفضل با چهار صد درهم كه از خود بما داد بين ما را اصلاح كرد ، و از ما هر دو براى ديگرى تعهد گرفت ، گفت اما اين پول از مال خودم نبود ، حضرت صادق ( ع ) به من دستور داده بود هر گاه دو نفر از ياران ما بر سر چيزى نزاع داشتند از مال حضرت صرف كنم ، و اين از مال امام صادق ( ع ) بود )\r\n","page_name":" 204 ","page_number":206},
  {"content":"\r\n\r\n « وَ اتَّقُوا اللَّهَ »  يعنى : از خدا بترسيد كه در اصلاح دادن آنان كوتاهى نكنيد ، يا اينكه از خدا بترسيد و از دادن حق ديگران دريغ نداشته باشيد .\r\n\r\n\r\n","description":"","footnote":"\r\n( صحيح ابن ماجه ص 122 و مستدرك حاكم ج 3 ص 4 و 111 و 126 و 134 و مسند احمد حنبل ج 1 ص 159 و 230 و طبقات ابن سعد ج 8 ص 114 و ج 3 قسم اول ص 13 و 14 و سيوطى در الدر المنثور ذيل تفسير ان الذين آمنوا و هاجروا و ذيل تفسير رب اشرح لى صدرى و كنز العمال ج 6 ص 391 و ص 400 و ج 3 و ص 61 و ص 154 و ص 155 و ج 6 ص 122 و 398 و مجمع الزوائد ج 9 ص 112 و 121 و 131 و فيض القدير ج 4 ص 355 و الرياض النضره ج 1 ص 13 و 15 و 17 و ج 2 ص 168 و ص 169 و 201 و ذخائر العقبى ص 92 و اسد الغابة ج 3 ص 317 و استيعاب ج 2 ص 460 و حلية الاولياء ج 7 ص 256 و تاريخ بغداد ج 12 ص 268 و الصواعق المحرقة ص 74 و 75 كنوز الحقايق ص 27 و اصابه ابن حجر ج 8 قسم 1 ص 183 و كفاية الطالب ص 34 ( بنقل از ج 1 ص 332 فضائل الخمسه ) .\r\nاين بود رواياتى در مورد اخوت خاصى بين مؤمنين در عصر پيامبر خدا ( ص ) و نيز در مورد اخوت عامه بين تمام مؤمنين روايات بسيارى كه به چند نمونهء آن توجه ميفرمائيد :\r\nاصول كافى مترجم ج 3 صفحهء 241 ( مفضل بن عمر ميگويد حضرت صادق ( ع ) فرمود : ( مؤمنين برادر بوده فرزندان يك پدر و مادرند و هر گاه يكى از آنان رگى از بدنش آسيب ببيند ديگران برايش نميخوانيد ) .\r\nاصول كافى مترجم ج 3 صفحهء 241 : ( على بن عقبه از حضرت صادق ( ع ) ، روايت كرده است كه فرمودند : مؤمن برادر مؤمن است ، چشم او راهنمايى اوست ، نه به او خيانت مىكند و نه در معامله او را فريب ميدهد ، و نه هيچگاه به او\r\n","page_name":" 205 ","page_number":207},
  {"content":"\r\n\r\n « لَعَلَّكُمْ تُرْحَمُونَ »  تا مورد ترحم قرار گيريد .\r\nزجاج گويد : افراد مؤمن در صورتى كه از نظر دينى متحد باشند ( برادر ) اخوة ناميده ميشوند ، زيرا در دين يكى هستند و از لحاظ اصل نسب هم كه متحد هستند چون از يك مادرند كه حواء باشد .\r\nزهرى از سالم از پدرش از رسول خدا ( ص ) روايت مىكند كه فرمودند : مسلمان برادر مسلمان است نه به او ستم مىكند ، و نه او را رها ميسازد ، هر كس در فكر بر آوردن نياز برادرش باشد ، خداوند در فكر نياز او است ، و هر كس از مسلمانى اندوهى را بر طرف كند خداوند بدان وسيله اندوهى از اندوههاى او را روز ، قيامت بر طرف خواهد فرمود ، و هر كسى عيب مسلمانى را بپوشاند خداوند روز قيامت عيب او را خواهد پوشانيد ) و اين روايت را بخارى و مسلم در كتابهاى خود نقل كرده‌اند .\r\nاز پيامبر خدا ( ص ) ضمن وصيتى كه به امير المؤمنين ( ع ) فرمودند روايت شده است ( يا على ارزش دارد كه يك ميل « 1 » پياده روى كنى تا بيمارى را عبادت نمايى ، و دو ميل راه روى تا جنازه‌اى را مشايعت كنى ، و سه ميل راه به روى تا دعوتى را اجابت كنى : و چهار ميل مسافرت كنى تا يك برادر دينى را\r\n\r\n\r\n","description":"","footnote":"\r\n( وعده‌اى ميدهد و تخلف كند ) .\r\nنور الثقلين ج 5 صفحهء 87 حديث 39 معاوية بن عمار گويد از حضرت صادق ( ع ) پرسيدم : فدايت شوم اين حديثى كه از تو شنيده‌ام تفسيرش چيست ؟ فرمود چه حديثى ؟ گفت :\r\nالمؤمن ينظر بنور اللَّه\r\n، فرمودند : اى معاويه خداوند مؤمنين را از نور خود آفريد و آنان را غرق رحمت خود فرمود ، و روزى كه خود را به آنان معرفى كرد پيمان ولايت ما را از آنان گرفت ، پس مؤمن برادر مؤمن است از پدر و مادرش ، پدرش نور و مادرش رحمت است ، و با اين نور است كه مؤمن ميبيند )\r\n( 1 ) - ميل معادل 1482 متر است .\r\n","page_name":" 206 ","page_number":208},
  {"content":"\r\n\r\nملاقات كنى ، و پنج ميل سفر كنى تا بفرياد بيچاره‌اى برسى ، و شش ميل مسافرت روى تا مظلومى را يارى كنى ، و بر تو باد كه هميشه بدرگاه خداوند استغفار كنى ) .\r\n\r\nارتباط آيات با يكديگر :\r\nارتباط قوله (  إِنْ جاءَكُمْ فاسِقٌ بِنَبَإٍ  ) بما قبلش اينست : پس از آنكه خداوند دستور داد كه مسلمانان از فرمان خدا و رسولش اطاعت كنند بدنبالش بيان فرمود كه رسول خدا ( ص ) جايز نيست از خواستهء آنان پيروى كند ، بلكه بر او لازم است مطابق دستورى كه از طرف خداوند دارد عمل كند .\r\nارتباط (  وَ لكِنَّ اللَّهَ حَبَّبَ إِلَيْكُمُ الْإِيمانَ  ) [ با ما قبلش آنست كه لعنتم بمنزلهء اينست كه بگويد : شما بگناه نيفتاديد ، يعنى : خداوند در بسيارى از كارها مطابق شما عمل نكرد كه شما بگناه بيفتيد ، و لكن خداوند ايمان را محبوب شما ساخت 
  ] « 1 » جملهء مقدرى است مثل ( لئلا تقعوا فى العنت ) و اين را گفتيم : چون كلمهء لكن اگر بعدش اثبات باشد بايد قبل از او نفى واقع شده باشد .\r\nو قوله  لَوْ يُطِيعُكُمْ  لعنتم هم به معناى اينست كه ( لم يطيعكم فما عنتم ) .\r\n\r\n\r\n","description":"","footnote":"\r\n( 1 ) - اين قسمت نسخه بدل داخلى كروشه از پاورقى اصل عربى به داخل متن آورده شده است « مترجم » .\r\n","page_name":" 207 ","page_number":209},
  {"content":"\r\n\r\nآيات 11 - 14 حجرات 49\r\n\r\n[ سوره الحجرات ( 49 ) : آيات 11 تا 14 
  ]\r\nيا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ وَ لا نِساءٌ مِنْ نِساءٍ عَسى أَنْ يَكُنَّ خَيْراً مِنْهُنَّ وَ لا تَلْمِزُوا أَنْفُسَكُمْ وَ لا تَنابَزُوا بِالْأَلْقابِ بِئْسَ الاسْمُ الْفُسُوقُ بَعْدَ الْإِيمانِ وَ مَنْ لَمْ يَتُبْ فَأُولئِكَ هُمُ الظَّالِمُونَ ( 11 ) يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَ اتَّقُوا اللَّهَ إِنَّ اللَّهَ تَوَّابٌ رَحِيمٌ ( 12 ) يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ ( 13 ) قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ وَ إِنْ تُطِيعُوا اللَّهَ وَ رَسُولَهُ لا يَلِتْكُمْ مِنْ أَعْمالِكُمْ شَيْئاً إِنَّ اللَّهَ غَفُورٌ رَحِيمٌ ( 14 )\r\n\r\n","description":"","footnote":"","page_name":" 208 ","page_number":210},
  {"content":"\r\n\r\n\r\nترجمه آيات :\r\n11 - اى كسانى كه ايمان آورده‌ايد هيچگاه نبايد مردمى مردم ديگر را مسخره كند ، چه بسا اين مردم از مردم ديگر بهتر باشند ، و نيز نبايد زنانى زنان ديگر را بباد مسخره گيرند ، چون ممكن است آنان از اينان بهتر باشند ، از يكديگر عيبجويى نكنيد ، و يكديگر را با يادآورى لقبهاى زشت سرزنش ننمائيد ، پس از ايمان آوردن اسم نافرمانى بد اسمى است ، و آنان كه توبه نكنند جزء ستمكاران هستند .\r\n12 - اى آنها كه ايمان آورده‌ايد از بسيارى گمانهاى بد دورى كنيد ، كه بعضى از گمانهاى بد گناه است ، و در مورد يكديگر كنجكاوى نكنيد ، و پشت سر همديگر بعيب‌جويى نپردازيد ، آيا كسى دوست دارد كه گوشت جسد مردهء برادرش را بخورد ؟ حتما از آن تنفر داريد ، از خدا بترسيد ، خدا توبه‌پذير و مهربان است .\r\nاى مردم ! ما شما را از مرد و زنى آفريديم ، و اينكه شما را شعبه شعبه و قبيله قبيله قرار داديم تا از يكديگر شناخته شويد ، گرامىترين فرد شما با تقواترين شما است ، خداوند دانا و آگاه است .\r\n14 - عربهاى باديه‌نشين گويند : ايمان آورديم ، بگو : هنوز ايمان نياورده‌ايد ، ولى بگوئيد : ما تسليم شده‌ايم ، هنوز ايمان به هيچ وجه در دلهاى شما وارد نشده است ، و اگر از خدا و رسول اطاعت كنيد خداوند چيزى از ثواب اعمالتان را ناقص نخواهد ساخت ، كه خداوند بخشنده و مهربان است .\r\n\r\nقرائت آيات :\r\nلا يلتكم - اهل بصره لا يألتكم با الف و بقيه لا يلتكم بدون الف قرائت\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nكرده‌اند .\r\n\r\nدليل قرائت آيات :\r\nابو زيد ميگويد : ( الته حقه ) يألته التا ) گفته مىشود كه حق او را ناقص كند ، و كسانى ميگويند : ( لات يليت ليتا ) و نيز گفته مىشود : ( رلت الرجل اليته ليتا ) هنگامى كه خبر را از او پنهان سازى ، و به او به غير از چيزى كه ميپرسد خبر دهى روبه شاعر گويد :\r\n و ليلة ذات ندى سريت * و لم يلتنى عن سراها ليت \r\nيعنى : ( در شبى بارانى رفتم ، و هيچ مانعى از شبروى من نكاست ) .\r\nو كسانى ميگويند : ( ألاتنى عن حقى ) و ( ألاتنى عن حاجتى ) يعنى : مرا از حقم و نيازم بازداشت .\r\nدليل كسى كه ( لا يألتكم ) قرائت كرده است ، جملهء (  وَ ما أَلَتْناهُمْ  ) « 1 » است .\r\nو هر كس كه ( يلتكم ) خوانده است آن را از ( لات يليت ) گرفته است .\r\n\r\nلغات آيات :\r\nالهمز و اللمز - بمعنى عيب و زشتى مردم است ، و ( لمز ) يعنى از كسى كه عيبجويش جايز نيست عيب جويى نمودن ، و اين عمل حرام است ، اما بدگويى از شخص فاسق ( لمز ) نيست ، و در حديث وارد شده است هر عيبى كه فاسق دارد افشاء كنيد تا مردم از او دورى جويند .\r\nلا تنابزوا - نيز سرزنش نمودن افراد است با لقبهايى كه روى آنان ميگذارند\r\n\r\n\r\n","description":"","footnote":"\r\n( 1 ) - سورهء طور آيهء 21 (  وَ ما أَلَتْناهُمْ مِنْ عَمَلِهِمْ مِنْ شَيْءٍ  ) يعنى : ( از عملشان چيزى ناقص نكرديم )\r\n","page_name":" 210 ","page_number":212},
  {"content":"\r\n\r\nعرب ميگويد : ( نبزته ، انبزه ) « 1 » .\r\nلا يغتب - غيبت آنست كه انسان پشت سر افراد از آنان عيبهايى را كه دارند بازگو كند ، اما اگر پشت سر او چيزى را بگويى كه در او نيست بهتان و تهمت است .\r\nشعوبا و قبائل - شعوب به كسانى گويند كه عرب را كوچك دانسته براى آنان هيچ نوع برترى نسبت به ديگر ملتها قائل نيستند « 2 » و علت اينكه بدين نام شناخته شده‌اند آنست كه آيهء (  وَ جَعَلْناكُمْ شُعُوباً  ) را عجم معنى كرده‌اند همان گونه كه قبائل را از عرب دانسته‌اند .\r\nابو عبيده گويد : شعوب عبارتست از عجم و اصل آن از تشعب است ، و اين به علت تفرقهء آنان است در نسب ، و گفته مىشود ( شعبته ) كه بمعنى ( جمعته ) است و چون شعب از لغات اضداد است بمعنى ( فرقته ) نيز آمده است .\r\n\r\nشأن نزول آيات :\r\n لا يَسْخَرْ قَوْمٌ مِنْ قَوْمٍ  - بنا بقول ابن عباس اين آيه در بارهء ( ثابت بن قيس بن شماس ) نازل شده است « 3 » كه در گوش خود پنبه ميگذاشت ، و هنگامى كه وارد مسجد ميشد به او جا ميدادند تا در كنار پيامبر ( ص ) بنشيند و بسخنان حضرت گوش فرا دهد ، روزى كه مردم نماز را تمام كرده بودند و هر كس در جاى خود نشسته بود وارد مسجد شد ، از ميان مردم عبور ميكرد و ميگفت :\r\n\r\n\r\n","description":"","footnote":"\r\n( 1 ) - يعنى : با يادآورى لقب زشتى او را سرزنش كردم ، و يا با يادآورى ، لقب زشتى ملامتش خواهم كرد .\r\n( 2 ) - المنجد - شعب 2 .\r\n( 3 ) - تفسير ابن عباس صفحهء 323 .\r\n","page_name":" 211 ","page_number":213},
  {"content":"\r\n\r\nراه بدهيد ، تا اينكه بيكنفر رسيد به او گفت : جا پيدا كردى بنشين ، ثابت با حالتى خشمناك پشت سر او نشست ، همين كه هوا روشن شد پرسيد كه اين مرد كيست ؟ آن مرد گفت : من فلانى هستم ، ثابت نام مادر او را كه در جاهليت زن بدنامى بوده برده گفت پسر فلان زن هستى ؟ آن مرد از خجالت سر خود را به زير انداخت ، بلافاصله اين آيه بر پيامبر خدا ( ص ) نازل شد .\r\n وَ لا نِساءٌ مِنْ نِساءٍ  - از انس نقل شده است كه اين قسمت نيز در زنان پيامبر ( ص ) است كه ام سلمه يكى از زنان حضرت را مسخره كرده بودند « 1 » و علت اين مسخره اين بود كه ام سلمه يك تكه پارچهء كتان سفيد بكمر خود بسته بود كه دو طرف آن از پشت سرش آويخته بود و موقع راه رفتن به زمين كشيده ميشد ، عايشه ( دختر ابو بكر ) به حفصه ( دختر عمر ) گفت : ببين پشت سر خودش چه ميكشد مثل زبان سگ آويزان شده است ؟ ! اين بود سبك مسخرهء آنان .\r\nحسن گفته است كه عايشه ام سلمه را به كوتاهى قدش سرزنش كرده و براى فهماندن اين معنى با دست اشاره نموده است ،  وَ لا يَغْتَبْ بَعْضُكُمْ بَعْضاً  - در بارهء دو نفر از ياران رسول خدا ( ص ) نازل شده است كه دوست خود سلمان را غيبت كرده بودند ، اين دو نفر سلمان را فرستاده بودند كه برود از خدمت حضرت رسول ( ص ) براى آنان غذا بياورد ، حضرت نيز سلمان را نزد سامة بن زيد كه انباردار قافله بود فرستاده بود ، اسامه به آنان ميگويد : غذا تمام شده است و چيزى پيش من نيست ، سلمان نيز دست\r\n\r\n\r\n","description":"","footnote":"\r\n( 1 ) - تفسير ابن عباس صفحهء 323 در اين باره ميگويد ( اين آيه در بارهء دو نفر از زنان پيامبر ( ص ) نازل شده است كه ام سلمه زن پيامبر ( ص ) را مسخره كرده بودند ، كه خداوند آنان را از اين عمل بازداشته فرمود : و لا نساء . )\r\n","page_name":" 212 ","page_number":214},
  {"content":"\r\n\r\nخالى بر ميگردد ، آن دو نفر ميگويند اسامه بخل ورزيده است ، و به سلمان هم ميگويند : اگر او را سر چاه پر آبى بفرستيم خشك خواهد شد ، آن گاه خودشان راه مىافتند كه نزد اسامه جستجو كنند ، با اينكه پيامبر ( ص ) به آنان اين دستور را نداده بود .\r\nحضرت به آنان فرمود : چه شده است كه مىبينم دهانتان آلوده به گوشت است گفتند : يا رسول اللَّه ما امروز گوشتى دريافت نكرديم ، فرمود : گمراه شده‌ايد داشتيد گوشت سلمان و اسامه را ميخورديد ، و بدنبال آن اين آيه نازل شد .\r\nاز ابى قلابه روايت شده است كه به عمر بن خطاب گفته شد كه ابا محجن ثقفى با جمعى از دوستانش در خانه شراب مينوشند ، عمر به منزل او رفته هنگامى كه بر او وارد شد ديد كه تنها يك نفر نزد او است ، ابو محجن به عمر گفت : اى امير المؤمنين ! اين كار بر تو حلال نيست ، خداوند تجسس را بر تو حرام كرده است ، عمر گفت : اين چه ميگويد ؟\r\nزيد بن ثابت و عبد اللَّه بن ارقم گفتند : يا امير المؤمنين راست ميگويد .\r\nراوى ميگويد : عمر از خانهء او بيرون رفته او را رها كرد .\r\nيك بار ديگر عمر بن خطاب همراه عبد الرحمن بن عوف به منظور گشت بيرون رفتند ، آتشى ديدند جلو رفتند و از صاحبخانه اجازه گرفتند ، صاحبخانه در را باز كرد وارد خانه شدند ديدند در اين خانه مردى است و زنى كه زن آواز ميخواند ، در حالى كه مرد پياله‌اى در دست دارد .\r\nعمر گفت : اين زن چه نسبتى با تو دارد ؟\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nگفت : زن من است ، عمر گفت : در اين پياله چيست ؟ گفت : آب خوردن است ، عمر به زن گفت : چه آوازى مىخواندى ؟ زن گفت : اين اشعار را مىخواندم :\r\n ( تطاول هذا اللّيل و اسودّ جانبه * و أرّقنى ألّا حبيب ألاعبه \r\n فو اللّه لو لا خشية اللَّه و التقى * لزعزع من هذا السّرير جوانبه \r\n و لكن عقلى و الحياء يكفّنى * و أكرم بعلى أن تنال مراكبه ) \r\nيعنى : ( اين شب طولانى شد و دامنهء آن سياه گرديد ، و مرا به بيدار خوابى مبتلا ساخت ، مگر دوستى نيست كه با او سرگرم شوم ، به خدا سوگند اگر ترس از خدا و پرهيزكارى نبود ، از اين تخت اطرافش مىلغزيد .\r\nولى عقل من و شرم و حياء مرا باز مىدارد ، و به شوهرم احترام مىگذارم كه كسى به مراكب او دسترسى يابد ) .\r\nسپس آن مرد گفت : يا أمير المؤمنين ما اينطور دستور نداريم ، خداوند مىفرمايد :  ( وَ لا تَجَسَّسُوا )  عمر گفت : راست گفتى ، و از منزل او بيرون رفت .\r\nو قوله  يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى  ، ابن عباس گفته است اين آيه در بارهء ثابت بن قيس بن شماس و گفتارش در بارهء مردى كه در مجلس به او جا نداد ( اى پسر فلان زن ) نازل گرديده است ، كه حضرت رسول ( ص ) فرمودند :\r\nچه كسى از فلان زن ياد كرد ؟ ثابت برخاسته گفت : من بودم يا رسول اللَّه ، حضرت فرمود : به صورت اين مردم نگاه كن . ثابت نظرى به چهره‌هاى مردم افكند ، حضرت از او پرسيد چه ديدى اى ثابت ؟ گفت : چهره‌هاى سفيد رنگ و سياه رنگ و سرخ رنگ را ديدم ، تو اين رنگهاى مختلف را جز به وسيلهء تقوى و\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nدين نمىتوانى بر يكديگر ترجيح دهى ، و به دنبال آن آيه نازل شد : (  يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ . . .  ) .\r\nاز مقاتل نقل شده است روز فتح مكّه رسول خدا ( ص ) به بلال حبشى دستور فرمودند بلال روى پشت بام خانهء كعبه رفته اذان گفت ، عتاب بن اسيد سپاس خداوند را كه پدرم را كشت و اين روز را به خود نديد ، حرث به هشام گفت : آيا محمد غير از اين كلاغ سياه مؤذّنى پيدا نكرده است ؟ ! سهيل بن عمرو گفت : اگر خدا بخواهد چيزى را تغيير دهد مىدهد ، ابو سفيان گفت : من حرفى نمىزنم چون مىترسم خداى آسمانها خبر مرا براى محمد بازگو كند ، جبرئيل بر حضرت نازل شد و گفته‌هاى آنان را به حضرت رسانيد ، حضرت آنان را احضار كرده در مورد گفته‌هايشان از آنان پرسش فرمود ، همگى به گفته‌هاى خود اقرار كردند ، به دنبال آن ، آيهء فوق نازل شد ، و خداوند آنان را از تفاخر در انساب و سرزنش فقراء ، و تكاثر اموال مذمت كرد .\r\n\r\nمعنى آيات :\r\nپس از آنكه خداوند دستور به اصلاح ذات البين داده از تفرقه نهى فرمود ، به دنبال آن از كارهايى مانند مسخره نمودن ، آزار مستمندان و مساكين نهى كرده مىفرمايد :\r\n « يا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ »  خليل گويد : قوم به مردان گفته مىشود نه زنان ، زيرا اين مردان هستند كه در انجام امور بعضى از آنان بر ديگران قائم هستند ، زهير شاعر عرب گفته است :\r\n ( و ما أدرى و لست أخال أدرى * أقوم آل حصن أم نساء ) \r\nيعنى : ( نمىدانم و فكر نمىكنم كه عاقبت هم بدانم ، آيا آل حصن مردانند\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nيا زنان ) « 1 » .\r\nبنا بر اين معنى آيه اين است كه مردانى مردان ديگر را مسخره نكنند .\r\nو سخريه به معنى استهزاء است ، مجاهد گويد يعنى : هيچگاه ثروتمندى حق ندارد بينوايى را به خاطر فقرش مسخره كند ، و چه بسا آن فقيرى كه در ظاهر حال به نظر پست جلوه مىكند در پيشگاه خداوند از آن ثروتمندى كه به ظاهر شريف جلوه مىكند منزلت و مقام بيشترى دارا باشد .\r\nاما اگر مؤمنى فرد كافرى را مسخره كرده تحقير نمود گنهكار نيست .\r\nابن زيد گويد : اين آيه مسلمانان را نهى كرده است كه مؤمنين كسانى را كه داراى فسق علنى هستند مسخره نكنند كه چه بسا شخص مسخره شده از نظر عقيده در پيشگاه خداوند از شخص مسخره كننده بهتر باشد ، يا اينكه در باطن اسلام آورده باشد ،  « وَ لا نِساءٌ مِنْ نِساءٍ »  به همان معنى كه گذشت « 2 » .\r\n « عَسى أَنْ يَكُنَّ خَيْراً مِنْهُنَّ ، وَ لا تَلْمِزُوا أَنْفُسَكُمْ »  يعنى به يكديگر ناسزا نگوئيد ، همانگونه مىفرمايد و لا تقتلوا أنفسكم ، زيرا مؤمنين مانند يك نفر هستند ، كه هر گاه برادرش را بكشد مانند آن است كه خودش را كشته است ، اين تفسير از ابن عباس و قتاده نقل شده است .\r\nلمز عبارت است از عيب‌جويى روبرو ، و همز عبارت است از عيب‌جويى پشت سر .\r\n\r\n\r\n","description":"","footnote":"\r\n( 1 ) - شاهد در شعر بر اين است كه قوم در مقابل نساء قرار داده شده .\r\n( 2 ) - گفتيم بنا بر قول خليل قوم به معنى رجال است كه در مقابل نساء آمده است ، بنا بر اين معنى آيه مىشود : نه مردان حق دارند مردان را مسخره كنند ، نه زنان حق دارند زنان ديگر را مسخره نمايند .\r\n","page_name":" 216 ","page_number":218},
  {"content":"\r\n\r\nبعضى گفته‌اند : لمز عبارت است از عيب‌جويى با زبان چشم و اشاره ، و همز جز به وسيلهء زبان نخواهد بود .\r\nضحاك گفته است يعنى : يكديگر را لعنت نكنيد .\r\n « وَ لا تَنابَزُوا بِالْأَلْقابِ »  القاب جمع لقب است ، و آن عبارت است از اسمى غير از نام انسان ، بعضى گفته‌اند لقب اسمى است كه انسان به آن ناميده نشده است ، و هر وقت با آن اسم ناميده شود بدش مىآيد ، و چنانچه لقب بگونه‌اى باشد كه انسان از آن بدش نيايد اشكالى ندارد مانند لقب فقيه ، قاضى و . . .\r\nاز قتاده و عكرمه نقل شده است كه تنابز به لقب عبارت است از اينكه افراد به يكديگر بگويند : اى كافر ! اى فاسق ! اى منافق ! .\r\nاز حسن نقل شده است يهوديان و مسيحيان كه مسلمان مىشدند ، پس از اسلام آوردنشان بعضى از مسلمانان به آنان مىگفتند : اى يهودى ! اى مسيحى ! كه از طرف پيامبر ( ص ) نهى شدند .\r\nاز ابن عباس نقل شده است كه تنابز به لقب آن است كه انسان گناهى انجام داده و توبه كرده است آن گاه به خاطر گناهى كه توبه كرده است او را سرزنش بزنند .\r\nابن عباس گويد : صفيّه دختر حى بن أخطب خدمت پيامبر آمده گريه مىكرد ، حضرت به او فرمود : چرا گريه مىكنى ؟ صفيه گفت : عايشه مرا سرزنش مىزند و مىگويد : يهوديه و دختر زن و مردى يهودى ، حضرت به او فرمود : چرا تو نيز ، در پاسخ او نگفتى : پدرم هارون ، عمويم موسى ، همسرم محمد ( ص ) است ؟ به دنبال اين جريان اين آيه نازل شد .\r\n « بِئْسَ الِاسْمُ الْفُسُوقُ بَعْدَ الْإِيمانِ »  از حسن و ديگران نقل شده است فسوق پس از ايمان آن است كه به كسى كه ايمان آورده است بگويند : اى يهودى ! اى مسيحى ! بنا بر اين معنى آيه اينطور است : بد است آنچه كه آن را به نام\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nفسوق مىناميد ، يعنى كفر پس از ايمان .\r\nبعضى گفته‌اند : يعنى بد چيزى به دست آوردن اسم فسوق با غيبت مسلمين و عيب‌جويى آنان ، و اين معنى دلالت ندارد بر اينكه ( اسم ) ايمان و فسق جمع نمىشوند ، زيرا اين مانند آن است كه گفته شود : ( بئس الحال الفسوق بعد الشيب ) و معنايش آن است كه بد حالى است گناهكارى با پيرى و ( بئس الاسم الفسوق مع الايمان ) و به ظاهر معنى آن خواهد شد كه آن فسوق و گناهانى كه پس از ايمان است بد اسمى است ، و آن كفر است .\r\n « وَ مَنْ لَمْ يَتُبْ »  يعنى : هر كس از عيب‌جويى ديگران و گناهان ، توبه نكند و به اطاعت از فرمان الهى بازگشت نكند .\r\n « فَأُولئِكَ هُمُ الظَّالِمُونَ »  به خودشان ظلم مىكنند كه عملى انجام مىدهند و با آن مستحقّ عذاب الهى مىشوند .\r\n « يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ »  زجاج گويد : منظور آيه آن است كه انسان نسبت به نيكان بدگمانى كند ، اما بدكاران و گنهكاران همان گونه كه از ظاهر آنان ديده مىشود ما حق داريم نسبت به آنان بدگمان باشيم .\r\nبعضى گفته‌اند : اين گمانى كه دستور داده شده است از آن اجتناب كنيم آن است كه انسان نسبت به برادر مسلمان خود گمان بد داشته باشد ، البتّه گمان بد داشتن تا ما دام كه انسان به زبان نياورده است اشكال ندارد ، ولى اگر به زبان بياورد و آن را ظاهر سازد گناه كرده است ، كه دنبال آيه بدان اشاره شده است :\r\n « إِنَّ بَعْضَ الظَّنِّ إِثْمٌ »  مقاتل بن حسان و مقاتل بن سليمان گويند : منظور از آن گمانها كه گناه است گمانهايى است كه انسان نسبت به برادر مسلمان خود ظاهر ساخته است .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nبعضى گفته‌اند : اينكه خداوند فرموده است : (  كَثِيراً مِنَ الظَّنِّ  ) براى اينكه بعضى از ظن‌ها بايد بدان عمل شود و مخالفت با آن جايز نيست ، و عمل كردن به اين گونه ظن هنگامى كه گناه است كه شخص با اينكه ميتواند علم پيدا كند به گمان خود رفتار نمايد ، و اين گمان است كه در آيه گناه شمرده شده است ، و نبايد بدان عمل نمود ، اما آن دسته از ظن و گمانها كه راهى براى تبديل آنها به علم نيست گناه نيست ، و روى همين اصل است كه خداوند فرموده است بعضى از گمانها گناه است ، نه همهء آنها ، و ظنّ نيكو در قرآن مجيد بيان شده و در اين آيه به آن اشاره شده است : (  لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً  ) « 1 » .\r\nبعضى از مفسّرين گفته‌اند معنى آيه اين است بر مؤمن واجب است كه ( نسبت به ديگر برادران ) خوش‌بين باشد ، و در مواردى كه قابل توجيه است هر چند كه ظاهر آن مورد پسند نباشد بدگمان نباشد .\r\n « وَ لا تَجَسَّسُوا »  ابن عباس و قتاده و مجاهد گويند : يعنى : در جستجوى لغزشهاى مؤمنين نباشيد .\r\nو ابو عبيده گفته است تجسّس و تحسّس هر دو به يك معنى است .\r\nو در قرائتهاى شاذ و نادر از ابن عباس نقل شده است كه ( لا تحسسوا ) با حاء قرائت مىشود .\r\nاخفش گويد : تجسس و تحسس دو واژه هستند كه در معنى از يكديگر جدا نيستند جز اينكه تجسّس نسبت به چيزهايى است كه پوشيده شده است ، و جاسوس هم از آن گرفته شده است ، و تحسّس با حاء عبارت است از بحث نمودن پيرامون چيزى كه آن را مىشناسى .\r\n\r\n\r\n","description":"","footnote":"\r\n( 1 ) - سورهء نور آيهء 12 .\r\n","page_name":" 219 ","page_number":221},
  {"content":"\r\n\r\nبعضى ديگر گفته‌اند : تجسّس با جيم در شر است ، و جاسوس صاحب سرّ سرّ است ، ( و تحسس در حيز است و حاسوس صاحب سر خير است ) و ناموس صاحب سر خير است . بعضى گفته‌اند : يعنى در جستجوى عيبهاى مسلمين نباشيد تا عيبهايى را كه پوشانده‌اند ظاهر سازيد .\r\nاز اوزاعى نقل شده است يعنى : از عيبهاى پنهان جستجو نكنيد كه ظاهر شود .\r\nو در حديث آمده است : ( بر شما باد كه از پيروى ظنّ و گمان بپرهيزيد ، زيرا گمان دروغترين پندارها است ، هيچگاه در جستجوى عيب ديگران نباشيد ، و با ديگران قطع رابطه نكنيد ، و نسبت به ديگران حسادت نورزيد ، و نام بد روى همديگر نگذاريد ، و براى بندگان خدا با يكديگر برادر باشيد ) .\r\n « وَ لا يَغْتَبْ بَعْضُكُمْ بَعْضاً »  غيبت عبارت است از يادآورى عيبهاى ديگران پشت‌سر آنان به گونه‌اى كه خلاف حكمت باشد .\r\nدر حديث آمده است ( هنگامى كه در بارهء فردى از عيبى سخن گفتى كه داراى آن عيب است و خداوند آن عيب را بد مىداند ، او را غيبت كرده‌اى . . و اگر با عيبى از او ياد كردى كه در او نيست به او بهتان زده‌اى ) .\r\nاز جابر روايت شده است كه رسول خدا ( ص ) فرمودند : ( از غيبت بپرهيزيد كه گناه غيبت از گناه زنا سخت‌تر است ، سپس گفتند : زيرا مرد زنا مىكند و آن گاه توبه كرده ، خداوند او را مىآمرزد « 1 » ، اما غيبت كننده آمرزيده نخواهد شد\r\n\r\n\r\n","description":"","footnote":"\r\n( 1 ) - البته منظور آسانى توبهء زنا است نسبت به غيبت كه هم حقّ اللَّه دارد و هم حقّ الناس بر خلاف زنا كه اگر محصنه نباشد فقط حقّ اللَّه دارد ، و گرنه عظمت گناه زنا نسبت به غيبت روشن است ( كاظمى )\r\n","page_name":" 220 ","page_number":222},
  {"content":"\r\n\r\nمگر آن گاه كه غيبت شده او را عفو كند ، پس خداوند براى غيبت مثالى زده مى - فرمايد :\r\n « أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً »  زجاج گويد : تأويل اين مثال بدين طريق است همان‌گونه كه اگر گوشت بدن برادر دينيت را كه مرده است بخورى چون مرده است دردى را حس نمىكند ، پشت‌سر برادر دينى بدگويى كردن از او نيز همين حالت را دارد .\r\nپس از آنكه به آنان گفتند : آيا هيچ كس از شما دوست دارد كه گوشت برادر دينى خود را كه مرده است بخورد ؟ گفتند : نه ! به آنان گفته شد :\r\n « فَكَرِهْتُمُوهُ »  از مجاهد نقل شده است يعنى : همان‌گونه كه خوردن گوشت بدن مردهء برادرتان را زشت مىدانيد ، پشت‌سر برادرتان از غيبت او نيز اجتناب ورزيد .\r\nاز حسن نقل شده است يعنى : پس همان‌گونه كه از خوردن گوشت مردهء برادرتان اجتناب مىكنيد از غيبت زندهء او نيز پرهيز نمائيد ، و تقدير آيه نيز به همين شكل خواهد بود « 1 » .\r\n « وَ اتَّقُوا اللَّهَ »  معطوف است على آن فعل مقدر كه بدان اشاره شد ، و مانند آن است آيهء (    أَ لَمْ نَشْرَحْ لَكَ صَدْرَكَ وَ وَضَعْنا    ) يعنى : و قد شرحنا و وضعنا .\r\nو در زبان و ادبيات عرب متداول است كه به غيبت كننده مىگويند : فلانى گوشت مردم را مىخورد ، شاعر عرب گفته است :\r\n ( و ليس الذّئب يأكل لحم ذئب * و يأكل بعضنا بعضا عيانا ) \r\nيعنى : ( گرگ گوشت گرگ را نمىخورد در حالى كه ما گوشت همديگر را آشكارا\r\n\r\n\r\n","description":"","footnote":"\r\n( 1 ) - تقدير بدين شكل مىشود : ( . . . فكما كرهتم لحمه ميتا فاكرهوا غيبته حيّا ) كه فعل بعدى (  وَ اتَّقُوا اللَّهَ  ) نيز معطوف است بر فعل مقدر كه ( فاكرهوا ) باشد .\r\n","page_name":" 221 ","page_number":223},
  {"content":"\r\n\r\nمىخوريم ) .\r\nشاعر ديگر مىگويد :\r\n ( فإن يأكلوا لحمى و فرت لحومهم * و ان يهدموا مجدى به نيت لهم مجدا ) \r\nيعنى : ( اگر با غيبت من گوشت بدن مرا بخورند ، من با گفتن خوبىهايشان گوشت بدنشان را خواهم افزود و اگر عزت مرا پايمال كنند ، من عزّتشان خواهم داد ) .\r\nقتاده در تفسير اين آيه مىگويد : همانگونه كه شما از نظر مخالفت طبع حاضر نيستيد گوشت بدن برادر مردهء خود را بخوريد ، بايد به علت مخالفت عقل و شرع او غيبت او اجتناب ورزيد ، زيرا انگيزه‌هاى عقل و شرع از انگيزه‌هاى طبع سزاوارتر است كه پيروى شود ، زيرا انگيزه‌هاى طبع كور است ، و انگيزه‌هاى عقل بينا است .\r\nاز ميمون بن شاة ( شاه ) - كه بر حسن برترى داشت ، چون اساتيدى را ملاقات كرده بود كه حسن آنان را نديده بود - روايت شده مىگويد : در عالم خواب ناگهان جنازهء يك زندگى را جلوى روى خود مشاهده نمودم ، و شنيدم كه گوينده‌اى به من مىگفت : اى عبد اللَّه از اين لاشه بخور ، گفتم چرا مردار بخورم ؟ گفت : چون فلانى در حضور تو غيبت شد ، گفتم : به خدا سوگند نه خيرى در باره‌اش گفتم نه شرى ، گفت : امّا به غيبت او گوش دادى و راضى شدى .\r\nميمون پس از ديدن اين رؤيا ديگر به هيچ وجه نمىگذاشت در حضور رو كسى را غيبت كنند .\r\nمردى به ابن سيرين گفت : من تو را غيبت كردم حلالم كن ، ابن سيرين گفت : من دوست ندارم آنچه را كه خدا حرام كرده است حلال كنم .\r\n « إِنَّ اللَّهَ تَوَّابٌ »  يعنى : خداوند توبه پذير است .\r\n\r\n","description":"","footnote":"","page_name":" 222 ","page_number":224},
  {"content":"\r\n\r\n « رَحِيمٌ »  و نسبت به مؤمنين مهربان است .\r\n « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى »  يعنى : شما را از آدم و حواء آفريديم ، به اين معنا كه شما در نسب متساوى هستيد ، چون همگى در نسب به آدم و حواء مىرسيد ، اينجا خداوند مردم را از تفاخر به وسيلهء انساب نهى فرموده است .\r\nعكرمه از ابن عباس روايت كرده است كه پيامبر خدا ( ص ) فرمودند : ( شماها از يك زن و مرد آفريده شده‌ايد ، همانند . . . . . . . . احدى بر ديگرى برترى ندارد مگر به وسيلهء تقوى ) .\r\nسپس خداوند يادآور شده است كه نسبهاى مردم را متفرق ساخته است كه بدين وسيله از يكديگر شناخته شوند ، نه آنكه بر يكديگر تفاخر نمايند ، و ميفرمايد :\r\n « وَ جَعَلْناكُمْ شُعُوباً وَ قَبائِلَ »  شعوب جمع شعب است كه عبارت است از توده‌هاى عظيم انسان مانند مضر و ربيعه ، و قبائل عبارت است از گروه‌هايى از انسان كه از شعوب كمترند مانند قبيلهء بكر از شعب ربيعه و قبيلهء تميم از شعب مضر ، اين معنا مطابق گفتهء اكثر مفسّرين است .\r\nحسن گفته است : شعوب به جمعيتهايى كمتر از قبيله گفته مىشود ، و اينكه به آنان شعوب مىگويند چون رشته رشته و متفرّق شده‌اند .\r\nو در روايت عطاء از ابن عباس آمده است كه منظور از شعوب موالى ( ايرانيان ) و منظور از قبائل عرب است .\r\nاز حضرت صادق ( ع ) روايت شده است كه شعوب از عجم است ، و قبائل از عرب و اسباط از بنى اسرائيل و قومى نيز بر اين قولند .\r\n « لِتَعارَفُوا »  يعنى : من شما را اين گونه قرار دادم كه يكديگر را بشناسيد .\r\nو نصب و قوم و خويش و پدران يكديگر را بدانيد ، و اگر اينطور نبود داد و ستدها فاسد مىشد ، و دنيا خراب مىگرديد ، و نقل حديث امكان نداشت .\r\n\r\n","description":"","footnote":"","page_name":" 223 ","page_number":225},
  {"content":"\r\n\r\n « إِنَّ أَكْرَمَكُمْ عِنْدَ اللَّهِ أَتْقاكُمْ »  يعنى : آن كس كه بيش از همه از نافرمانى خدا بپرهيزد و بيشتر از فرمان خداوند اطاعت كند ، داراى پاداشى بيشتر و منزلتى رفيع‌تر خواهد بود .\r\nاز پيامبر خدا ( ص ) روايت شده است كه فرمودند : خداوند بزرگ روز قيامت مىفرمايد : به شما فرمان دادم اما شما آنچه را كه سفارش كرده بودم ضايع ساختيد ، و در فكر بالا بردن انساب خود بوديد ، امروز هم من نسب خود را بالا برده انساب شما را پائين مىآورم كجا هستند پرهيزكاران ؟ كه گرامىترين فرد در پيشگاه الهى با تقواترين فرد خواهد بود .\r\nروايت شده است كه مردى از حضرت عيسى بن مريم ( ع ) پرسيد : كدامين انسان برتر است ؟ حضرت از روى زمين دو كف خاك برگرفته فرمود : كداميك از اين دو كف خاك برتر است ؟ مردم از خاك آفريده شده‌اند هر كدام كه با تقواتر باشند برتر خواهند بود .\r\nابو بكر بيهقى با اسناد خود از عباية بن ربعى از ابن عباس روايت مىكند كه رسول خدا ( ص ) فرمودند : خداوند بندگان خود را به دو قسم تقسيم كرده مرا در بهترين قسم قرار داده است آنجا كه مىفرمايد : ( و أصحاب اليمين و أصحاب الشّمال ) « 1 » من از ياران دست راستم ، و از بهترين آنان مىباشم ، سپس اين دو قسم را به سه دسته تقسيم كرده مرا در بهترين ثلث آن قرار داد آنجا كه فرمود : ( و أصحاب الميمنة و أصحاب المشئمة  وَ السَّابِقُونَ السَّابِقُونَ  ) « 2 » من از سابقين هستم و بهترين آنان هم هستم ، آن گاه اين سه دسته را تقسيم به قبائلى كرد و مرا در بهترين قبيله‌ها قرار داد ، آنجا كه فرمود :\r\n\r\n\r\n","description":"","footnote":"\r\n( 1 ) - سورهء الواقعه آيهء 41 .\r\n( 2 ) - سورهء الواقعة آيهء 9 .\r\n","page_name":" 224 ","page_number":226},
  {"content":"\r\n\r\n(  وَ جَعَلْناكُمْ شُعُوباً وَ قَبائِلَ  ) « 1 » كه من با تقواترين فرزندان آدم هستم و فخرى هم ندارم ، و گرامىترين آنان هستم و مباهاتى هم نمىكنم ، آن گاه قبائل را به بيت‌ها تقسيم كرده مرا در بهترين آن بيت‌ها قرار داد آنجا كه مىفرمايد : (  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ) « 2 » من و اهل بيتم از گناهان پاكيزه هستم .\r\n « إِنَّ اللَّهَ عَلِيمٌ »  خداوند نسبت به كارهاى شما دانا است .\r\n « خَبِيرٌ »  و نسبت به حالات شما آگاه است ، و هيچ چيز از او پوشيده نخواهد ماند .\r\n « قالَتِ الْأَعْرابُ آمَنَّا »  اين دسته از اعراب كه به دروغ اظهار ايمان مىكردند قومى از بنى اسد بودند كه در يك سال خشكسال خدمت پيامبر آمده با اينكه در واقع ايمان نياورده بودند ولى به منظور گرفتن صدقه از آن حضرت اظهار ايمان مىكردند و مىگفتند : ( صدقنا بما جئت به ) خداوند به پيامبر دستور فرمود كه از باطنشان به آنان بگويد تا براى آنان معجزه‌اى باشد و لذا مى - فرمايد :\r\n « قُلْ لَمْ تُؤْمِنُوا »  يعنى : در حقيقت از باطن ايمان نياورده‌ايد .\r\n « وَ لكِنْ قُولُوا أَسْلَمْنا »  سعيد بن جبير و ابن زيد گويند : ما از ترس آنكه اسير نگرديم و كشته نشويم منقاد و تسليم شده‌ايم .\r\nسپس خداوند بيان مىفرمايد كه محل ايمان قلب است نه زبان :\r\n « وَ لَمَّا يَدْخُلِ الْإِيمانُ فِي قُلُوبِكُمْ »  زجاج گويد : اسلام عبارت است از اظهار تسليم و پذيرش آنچه را كه پيامبر از طرف خدا آورده است ، و با همين است كه خون حفظ مىشود ، اگر همراه اين اظهار يك اعتقاد و تصديق قلبى باشد آن را ايمان مىخوانند ، و صاحب آن به حق مؤمن و مسلمان است ، اما كسى كه تظاهر\r\n\r\n\r\n","description":"","footnote":"\r\n( 1 ) - سورهء حجرات آيهء 13 .\r\n( 2 ) - سورهء احزاب آيهء 33 .\r\n","page_name":" 225 ","page_number":227},
  {"content":"\r\n\r\nبه قبول شريعت كرده و به خاطر دفع مكروه تسليم شده است ، اين گونه افراد در ظاهر مسلمانند و در باطن اسلام را تصديق نمىكنند ، و خداوند اين گونه افراد را از دائرهء ايمان خارج دانسته مىفرمايد :  وَ لَمَّا يَدْخُلِ الْإِيمانُ فِي قُلُوبِكُمْ  يعنى : پس از آنكه از ترس قتل تسليم شديد تصديق نكرديد ، بنا بر اين مؤمن كسى است همانگونه كه تظاهر به اسلام مىكند در باطن نيز تصديق داشته باشد ، و مسلمان تمام عيار كسى است علاوه بر اينكه در ظاهر فرمانبردارى مىكند ايمان به فرمان الهى هم داشته باشد ، و كسى كه از ترس كشته شدن اظهار اسلام كرده است در حقيقت مؤمن نيست ، ولى در ظاهر نسبت به او حكم به اسلام مىشود .\r\nانس از پيامبر خدا ( ص ) روايت كرده است كه فرمودند : اسلام آشكار است و ايمان امر قلبى است و با دست اشاره به سينهء خود فرمود .\r\n « وَ إِنْ تُطِيعُوا اللَّهَ وَ رَسُولَهُ لا يَلِتْكُمْ مِنْ أَعْمالِكُمْ شَيْئاً »  مقاتل و ابن عبّاس گفته‌اند : يعنى : از ثواب اعمال شما چيزى كم نخواهد كرد .\r\n « إِنَّ اللَّهَ غَفُورٌ رَحِيمٌ »  .\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nآيات 15 - 18 حجرات 49\r\n\r\n[ سوره الحجرات ( 49 ) : آيات 15 تا 18 
  ]\r\nإِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ أُولئِكَ هُمُ الصَّادِقُونَ ( 15 ) قُلْ أَ تُعَلِّمُونَ اللَّهَ بِدِينِكُمْ وَ اللَّهُ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ بِكُلِّ شَيْءٍ عَلِيمٌ ( 16 ) يَمُنُّونَ عَلَيْكَ أَنْ أَسْلَمُوا قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ ( 17 ) إِنَّ اللَّهَ يَعْلَمُ غَيْبَ السَّماواتِ وَ الْأَرْضِ وَ اللَّهُ بَصِيرٌ بِما تَعْمَلُونَ ( 18 )\r\n\r\n","description":"","footnote":"","page_name":" 227 ","page_number":229},
  {"content":"\r\n\r\n\r\nترجمهء آيات :\r\n15 - مؤمنان كسانى هستند كه به خدا و رسول او ايمان آورده و سپس در ايمان خود ترديد ننموده ، و با اموال و جانهاى خود در راه خدا جهاد نموده‌اند ، و اينان صادقان هستند .\r\n16 - بگو آيا مىخواهيد دين خود را به خداوند بياموزيد ، با اينكه خداوند از آنچه در آسمانها و زمين است آگاه مىباشد ، و همه چيز را مىداند .\r\n17 - اينان بر تو منّت مىگذارند كه اسلام آورده‌اند ، بگو شما به خاطر اسلام آوردنتان بر من منّت نگذاريد ، بلكه اگر راست مىگوئيد اين حق خداوند است كه بر شما منّت گذارد كه شما را به سوى ايمان هدايت فرموده است .\r\n18 - خداوند از غيب آسمانها و زمين آگاه است ، و به كردار شما آگاه است .\r\n\r\nقرائت آيات :\r\nتعملون - ابن كثير ، يعملون با ياء ، و بقيّهء قرّاء با تاء قرائت نموده‌اند .\r\n\r\nدليل قرائت :\r\nدليل قرائت با تاء آن است كه افعال قبلى به صورت خطاب به حضار آمده است كه ( لا تمنوا ) باشد .\r\nو دليل قرائت با ياء آن است كه قبل از آن جملاتى به لفظ غايب آمده است\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nكه عبارت است از (  إِنَّمَا الْمُؤْمِنُونَ الَّذِينَ آمَنُوا  ) .\r\n\r\nاعراب آيات :\r\nخبر مبتداء كه مؤمنون باشد  أُولئِكَ هُمُ الصَّادِقُونَ  است ، و  الَّذِينَ آمَنُوا  صفت مؤمنون است .\r\n\r\nمعنى آيات :\r\nسپس خداوند آنهايى را كه در ايمانشان صادق هستند توصيف نموده مىفرمايد :\r\n « إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا »  يعنى : پس از آنكه ايمان آوردند در دينشان شك نكردند .\r\n « وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ أُولئِكَ هُمُ الصَّادِقُونَ »  يعنى :\r\nاينان در گفتارشان صادقند ، نه آنان كه چيزهايى به زبان مىگويند كه در قلبشان نيست ، گويند : هنگامى كه اين دو آيه نازل شد خدمت حضرت رسول ( صلى اللَّه عليه و آله ) رسيدند و سوگند ياد كردند كه براستى ايمان آورده در ادّعاى ايمان راست مىگويند ، به دنبال آن خداوند اين آيه را نازل فرمود :\r\n « قُلْ أَ تُعَلِّمُونَ اللَّهَ بِدِينِكُمْ »  يعنى : آيا مىخواهيد از وضع ديانت خودتان به خداوند خبر دهيد ، به اين معنا كه خداوند از اين معنى خود آگاه است و نيازى به خبر دادن شما ندارد ، و اين يك نوع استفهام انكارى و توبيخى است ، يعنى : شما چگونه به خود حق مىدهيد كه از وضع دين خودتان به خدا خبر بدهيد ؟ !  « وَ اللَّهُ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ بِكُلِّ شَيْءٍ عَلِيمٌ »  زيرا كسى كه علم صفت ذاتى او است تمامى معلومات را خودبخود مىداند ، و نياز\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nبه علمى كه به واسطهء آن آگاهى پيدا كند ندارد ، و نيز احتياجى به تعليم ديگران هم ندارد ، همانگونه كه خداوند اگر قديم بوده و از ازل موجود بوده است ديگر نيازى به موجد و آفريننده‌اى ندارد .\r\nو اينان مىگفتند : ما بدون جنگ به شما ايمان آورديم ولى فلان طائفه با تو جنگيدند ، خداوند در پاسخ اينان فرموده است :\r\n « يَمُنُّونَ عَلَيْكَ أَنْ أَسْلَمُوا »  يعنى : بر تو منّت مىگذارند كه اسلام آورده‌اند .\r\n « قُلْ لا تَمُنُّوا عَلَيَّ إِسْلامَكُمْ »  يعنى : اسلام آوردنتان را بر من منّت مگذاريد .\r\n « بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ »  بلكه خداوند بر شما منّت دارد كه شما را به سوى ايمان ارشاد و هدايت نمود ، و دليل و برهان براى شما نصب كرده ، موانع را از سر راهتان برداشته وسائل توفيق شما را فراهم ساخت .\r\n « إِنْ كُنْتُمْ صادِقِينَ »  اگر در ادّعاى ايمان صادق هستيد .\r\n « إِنَّ اللَّهَ يَعْلَمُ غَيْبَ السَّماواتِ وَ الْأَرْضِ وَ اللَّهُ بَصِيرٌ بِما تَعْمَلُونَ »  خداوند از غيب آسمانها و زمين و اعمال شما از اطاعت و نافرمانى ، ايمان و كفر شما آگاه است .\r\n\r\n","description":"","footnote":"","page_name":" 230 ","page_number":232},
  {"content":"\r\n\r\n\r\nسورهء مباركهء ق\r\n- 50 -\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nآيات 1 - 5 ق 50 سوره مكية و خمس و الربعون آية\r\n\r\n[ سوره ق ( 50 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nق وَ الْقُرْآنِ الْمَجِيدِ ( 1 ) بَلْ عَجِبُوا أَنْ جاءَهُمْ مُنْذِرٌ مِنْهُمْ فَقالَ الْكافِرُونَ هذا شَيْءٌ عَجِيبٌ ( 2 ) أَ إِذا مِتْنا وَ كُنَّا تُراباً ذلِكَ رَجْعٌ بَعِيدٌ ( 3 ) قَدْ عَلِمْنا ما تَنْقُصُ الْأَرْضُ مِنْهُمْ وَ عِنْدَنا كِتابٌ حَفِيظٌ ( 4 )\r\nبَلْ كَذَّبُوا بِالْحَقِّ لَمَّا جاءَهُمْ فَهُمْ فِي أَمْرٍ مَرِيجٍ ( 5 )\r\n\r\nترجمه آيات :\r\nبنام خداى رحمان و رحيم 1 - سوگند به قرآن مجيد .\r\n2 - بلكه در شگفتى شدند كه انذار دهنده‌اى از آنان برايشان آمده است ، و لذا كافران گفتند : اين چيز شگفت آورى است .\r\n3 - آيا پس از آنكه مرديم و خاك شديم ؟ اين بازگشت بسيار بعيد است ! 4 - ما مىدانيم كه زمين از آنها چه مىكاهد ، و نزد ما كتابى است نگهدارنده .\r\n5 - بلكه آنان پس از آمدن حق آن را تكذيب نمودند ، و آنان در يك سردرگمى هستند .\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nسورهء ق ( مكى ) حسن گويد : اين سوره مكّى است غير از آيهء (  وَ لَقَدْ خَلَقْنَا السَّماواتِ وَ الْأَرْضَ  ) تا  ( وَ قَبْلَ الْغُرُوبِ )  .\r\nو معدل از ابن عباس نقل كرده است كه اين سوره مكى است ، به غير از آيهء (  وَ لَقَدْ خَلَقْنَا السَّماواتِ وَ الْأَرْضَ  ) تا آخر آيه .\r\nو تعداد آيات سورهء ( ق ) به اجماع مفسّرين چهل و پنج آيه مىباشد .\r\n\r\nفضيلت سوره :\r\nابى بن كعب از پيامبر خدا ( ص ) روايت مىكند كه فرمودند : هر كس سورهء ق را بخواند خداوند سكرات موت را بر او آسان سازد .\r\nابو حمزهء ثمالى از حضرت باقر ( ع ) روايت كرده است كه فرمودند : هر كس بطور مداوم در نمازهاى فريضه و نافلهء خود سورهء ق را بخواند ، خداوند روزى او را وسعت داده ، كتابش را به دست راستش داده ، حساب آسانى از او خواهند كشيد .\r\n\r\nتوضيحى در بارهء سوره :\r\nپس از آنكه خداوند سورهء قبلى را با يادآورى ايمان و شرايط آن براى بندگان ختم فرمود ، اين سوره را با ياد نمودن چيزهايى كه ايمان به آن واجب است مانند قرآن و ادلّهء توحيد شروع كرده مىفرمايد :\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nق به عنوان يك آيه به حساب نيامده ، و نيز حروفى نظير آن مانند ن و ص ، آيه حساب نشده‌اند ، زيرا ق حرف مفرد است ، و حروف مفرد آيه به حساب نمىآيند چون از شباهت به جمله دور هستند ، اما حروف مركب كه به جمله شباهت دارند و در اوائل سوره‌ها قرار دارند مانند طه و حم و الم و . . . يك آيه محسوب مىشوند .\r\n\r\nلغات آيات :\r\nمجيد - يعنى : بزرگوار و صاحب مجد و عظمت و مورد احترام ، مجد در زبان عرب به معنى شرافت فوق العاده است ، گفته مىشود : ( مجد الرّجل و مجد مجدا ) هنگامى كه شخص داراى عظمت و احترام باشد .\r\nاصل اين لغت از گفتهء اعراب گرفته شده است كه مىگويند : ( مجدت الإبل مجودا ) هنگامى كه شكم شتر در اثر بسيار خوردن علف در بهار بزرگ شود ، و ( امجد فلان القوم ) يعنى از آنان پذيرايى نمود ، شاعر عرب گويد :\r\n ( أتيناه زوارا فامجدنا قرى * من البت و الداء الدخيل المخامر ) \r\nعجبوا - و عجيب و عجب چيزى را گويند كه سبب و علّت آن شناخته نشده است .\r\nمريج - چيزى است كه به هم آميخته و از هم شناخته نمىشود ، و در اصل به معنى روانه چيزى است با چيز ديگر كه از ( مرج ) است ، شاعر عرب گويد :\r\n ( فجالت فالتمست به حشاها * فخرّ كأنّه غصن مريج ) \r\nيعنى در اثر كثرت شعب آن به هم اشتباه شده بود .\r\nو ( مرجت عهودهم و امرجوها ) يعنى : پيمانهاى خود را در هم ريختند و به آنها وفا نكردند .\r\n\r\n","description":"","footnote":"","page_name":" 234 ","page_number":236},
  {"content":"\r\n\r\n\r\nاعراب آيات :\r\nجواب قسم در جملهء (   ق وَ الْقُرْآنِ الْمَجِيدِ   ) محذوف است كه جملهء (  أَ إِذا مِتْنا وَ كُنَّا تُراباً  ) بر آن دلالت مىكند ، و تقديرش اين است : ( انّكم مبعوثون ) سپس آنان در پاسخ مىگويند : آيا پس از آنكه مرديم و تبديل به خاك شديم دوباره برانگيخته خواهيم شد ، و نيز جايز است كه جواب قسم اين باشد : (  قَدْ عَلِمْنا ما تَنْقُصُ الْأَرْضُ مِنْهُمْ  ) و علّت حذف لام آن است كه در ما قبل عوض آن آمده است ، همانگونه كه آمده است (   وَ الشَّمْسِ وَ ضُحاها   ) تا (  قَدْ أَفْلَحَ مَنْ زَكَّاها  ) كه در معنى ( لقد أفلح است ، و عامل در أ إذا متنا پنهان است كه تقدير ( أ إذا متنا بعثنا ) است .\r\n\r\nمعنى آيات :\r\n  « ق »   كه تفسير آن قبلا گذشت .\r\nاز ابن عباس روايت شده است كه اين حرف اسمى است از اسماء اللَّه .\r\nاز ضحاك و عكرمة روايت شده است كه ق اسم كوهى است كه بر زمين احاطه دارد كه اين كوه از زمرد سبز بوده ، و سبزى آسمان از آن است « 1 » .\r\n\r\n\r\n","description":"","footnote":"\r\n( 1 ) - تفسير نور الثقلين جلد 5 صفحهء 104 به نقل از معانى الأخبار نظير اين گفته را از امام صادق ( ع ) نقل مىكند ، و در اين حديث اضافاتى وجود دارد كه ذيلا آن را نقل مىكنيم :\r\n( عن الصادق ( ع ) حديث طويل يقول فيه : (\r\nو أمّا ق فهو الجبل المحيط بالأرض ، و خضرة السّماء منه ، و به يمسك السّماء أن تميد بأهلها\r\n) . يعنى : ( امّا ق نام كوهى است كه فراگير زمين است ، و سبزى آسمان از آن\r\n","page_name":" 235 ","page_number":237},
  {"content":"\r\n\r\nبعضى گفته‌اند : ق به معنى ( قضى الأمر ) يا ( قضى ما هو كائن ) است يعنى :\r\nكار از كار گذشته يا آنچه بايد انجام گيرد شده است ، همانگونه كه در ( حم ) گفته‌اند به معنى : ( حمّ الأمر ) است « 1 » .\r\n  « وَ الْقُرْآنِ الْمَجِيدِ »   يعنى : قرآنى كه در پيشگاه خداوند داراى احترام بوده ، خودش ذاتا داراى عظمت است ، و خير بسيار و نفع بيشمار دارد ، سوگند به اين قرآن كه روز قيامت برانگيخته خواهى شد .\r\nبعضى هم گفته‌اند تقديرش اين است سوگند به قرآن مجيد كه محمد رسول خداوند است ، و دليل آن هم آيهء بعد است كه مىفرمايد :\r\n « بَلْ عَجِبُوا أَنْ جاءَهُمْ مُنْذِرٌ مِنْهُمْ »  يعنى : قوم تو بدين جهت تكذيبت ننمودند كه تو را دروغگو دانسته باشند ، بلكه از اين در شگفت بودند كه بيم دهنده‌اى از خودشان آمده است ، و فكر مىكردند كه هيچگاه وحى نخواهد شد مگر بر فرشته !  « فَقالَ الْكافِرُونَ هذا شَيْءٌ عَجِيبٌ »  يعنى : اين مطلب تعجّب‌آور است ، و تعجّب مىكردند كه محمّد ( ص ) رسول خدا به سوى آنان باشد ، و لذا رسالت او را منكر شدند ، و برانگيخته شدن پس از مرگ را نيز انكار نمودند كه آيهء بعدى بدان اشاره كرده مىفرمايد :\r\n « أَ إِذا مِتْنا وَ كُنَّا تُراباً »  ؟ ! يعنى : آيا پس از خاك شدن دوباره برانگيخته\r\n\r\n\r\n","description":"","footnote":"\r\n( است ، و به وسيلهء آن ، آسمان حفظ مىگردد كه ساكنانش به هلاكت نرسند ) .\r\nقسمت آخر حديث اشاره به عوامل جوّى مانند نيروى جاذبه كه موجب نگهدارى كرات آسمان است دارد ، و اين نيز از معجزات علمى قرآن و حديث مىباشد .\r\n( 1 ) - حم الأمر با صيغهء مجهول يعنى : تمام شد .\r\n","page_name":" 236 ","page_number":238},
  {"content":"\r\n\r\nشده ، زنده باز مىگرديم ؟ !  « ذلِكَ »  يعنى : اين بازگشت كه مىگويند :\r\n « رَجْعٌ بَعِيدٌ »  بازگشتى است دور از توهّم و فكر انسان ، و بازگشتى است باور نكردنى از جهان ، يعنى : اين شدنى نيست ، زيرا امكان ندارد ، سپس خداوند بزرگ مىفرمايد :\r\n « قَدْ عَلِمْنا ما تَنْقُصُ الْأَرْضُ مِنْهُمْ »  يعنى : ما خوب مىدانيم كه زمين چگونه گوشت و خون آنان را مىخورد ، و چگونه استخوانهايشان را فرسوده مىسازد ، بنا بر اين براى ما بازگرداندن آنها سخت نمىباشد .\r\n « وَ عِنْدَنا كِتابٌ حَفِيظٌ »  يعنى : ما كتابى داريم كه تعداد و اسامى آنان را حفظ مىكند ، و اين كتاب لوح محفوظ است كه هيچ چيز از آن استثناء نخواهد شد ، و بعضى گفته‌اند : حفيظ يعنى كتابى كه از فرسودگى و كهنه شدن محفوظ است ، و آن كتاب حافظان است كه اعمال آنان را مىنگارند ، آن گاه خداوند از تكذيب آنان خبر داده مىفرمايد :\r\n « بَلْ كَذَّبُوا بِالْحَقِّ لَمَّا جاءَهُمْ »  و حق عبارت است از قرآن ، و بعضى هم گفته‌اند حق عبارت است از رسول خدا ( ص ) .\r\n « فَهُمْ فِي أَمْرٍ مَرِيجٍ »  يعنى : آنان در اين باره سردرگم هستند ، گاهى مىگويند محمّد ديوانه است ، گاهى مىگويند : افسونگر است ، گاهى مىگويند شاعر است ، و در كار خود سرگردانند ، چون از حال او آگاهى ندارند ، و بر يك سخن تكيه نمىكنند ، و نسبت به قرآن نيز يك بار مىگويند سحر است ، بار ديگر مىگويند شعر است ، گاهى هم مىگويند به خدا افتراء بسته شده است ، و در اين باره سردرگم هستند ، حسن گويد : هيچ ملتى حق را رها نساختند مگر آنكه كارشان در هم پيچيده شد .\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nآيات 6 - 11 سورهء ق 50\r\n\r\n[ سوره ق ( 50 ) : آيات 6 تا 11 
  ]\r\nأَ فَلَمْ يَنْظُرُوا إِلَى السَّماءِ فَوْقَهُمْ كَيْفَ بَنَيْناها وَ زَيَّنَّاها وَ ما لَها مِنْ فُرُوجٍ ( 6 ) وَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ زَوْجٍ بَهِيجٍ ( 7 ) تَبْصِرَةً وَ ذِكْرى لِكُلِّ عَبْدٍ مُنِيبٍ ( 8 ) وَ نَزَّلْنا مِنَ السَّماءِ ماءً مُبارَكاً فَأَنْبَتْنا بِهِ جَنَّاتٍ وَ حَبَّ الْحَصِيدِ ( 9 ) وَ النَّخْلَ باسِقاتٍ لَها طَلْعٌ نَضِيدٌ ( 10 )\r\nرِزْقاً لِلْعِبادِ وَ أَحْيَيْنا بِهِ بَلْدَةً مَيْتاً كَذلِكَ الْخُرُوجُ ( 11 )\r\n\r\n","description":"","footnote":"","page_name":" 238 ","page_number":240},
  {"content":"\r\n\r\n\r\nترجمه آيات :\r\n6 - آيا به آسمان بالاى خود نمىنگرند كه چگونه آن را بنا نموده زينت داديم ، و هيچ شكافى در آن نيست .\r\n7 - و زمين را گسترش داده كوه‌هايى در آن قرار داديم ، و در آن از هر جفتى خوش منظر رويانديم .\r\n8 - و بينشى و يادآورى است براى هر بنده‌اى كه به درگاه خداوند انابه كند .\r\n9 - و از آسمان آبى پر بركت فرو فرستاديم و به وسيلهء آن باغها و دانه‌هاى دروكردنى رويانديم .\r\n10 - و درخت خرما رويانديم بلند كه شاخسار آن روى هم افتاده است .\r\n11 - روزى براى بندگان ، و با آن آب سرزمين مرده را زنده ساختيم ، و بيرون آمدن از قبرها اين چنين است .\r\n\r\nلغات آيات :\r\nالفروج - سوراخها و شكافها است ، و به شكاف ديوار ( فرجة ) به ضم فاء گفته مىشود ، و هر گاه گفته شود ( فرجه ) به فتح فاء نجات يافتن از يك گرفتارى است ، شاعر عرب گويد :\r\n ( ربّما تكره النّفوس من الأمر * له فرحة كحلّ العقال ) \r\nيعنى : چه بسا انسانها چيزى را ناپسند انگارند كه در آن راه نجات از گرفتارى است مانند باز شدن گره‌ها .\r\nكلمهء ما در اينجا نكرهء موصوفه است ، و فرج به محل ترس نيز گفته شده است ، و عهدنامهء حجّاج آمده است كه به والى خود مىگويد : ( انّى ولّيتك\r\n\r\n","description":"","footnote":"","page_name":" 239 ","page_number":241},
  {"content":"\r\n\r\nالفرجين ) يعنى : من تو را بر دو محل كه از آن ترس داشتم والى ساختم ، و منظور خراسان و سيستان بوده است .\r\nالحصيد - حصيد به انواع گياهانى كه درو مىشوند گفته مىشود .\r\nباسقات - يعنى : بلند قامتها ، بسق النخل بسوقا ، يعنى : درخت خرما بلند شد .\r\nطلع - شاخهء درخت خرما است ، و اينكه طلع ناميده شده است چون ظاهر مىشود .\r\nنضيد - نضيد به چيزهايى گفته مىشود كه روى هم انباشته شده باشند .\r\n\r\nاعراب آيات :\r\nكيف - مىشود در محل نصب باشد بنا بر حاليت ، و نيز ممكن است مصدر باشد .\r\n وَ ما لَها مِنْ فُرُوجٍ  - در موضع نصب است بنا بر حاليت ، و تقدير آن چنين است ( غير مفروجة ) .\r\n وَ الْأَرْضَ  - منصوب است به وسيلهء فعلى مضمر كه ظاهر آن را تفسير مىكند ، و تقديرش اين است : ( و مددنا الأرض أمددناها ) .\r\nتبصره - مفعول له است ، و نيز كلمهء ذكرى هم مفعول له است .\r\n حَبَّ الْحَصِيدِ  - تقديرش اين است ( و حب النبات الحصيد ) و حصيد صفت است براى موصوف محذوف .\r\nباسقات - و باسقات هم بنا بر حاليت منصوب است ، و نيز جملهء (  لَها طَلْعٌ نَضِيدٌ  ) حال پس از حال است .\r\nو  رِزْقاً لِلْعِبادِ  - مفعول له است ، يعنى : ما اين اشياء را به منظور روزى بندگان آفريديم ، و نيز جايز است كه مفعول مطلق يعنى مصدر باشد ، كه تقدير آن\r\n\r\n","description":"","footnote":"","page_name":" 240 ","page_number":242},
  {"content":"\r\n\r\nمىشود : ( رزقناهم رزقا ) .\r\n\r\nمعناى آيات :\r\nسپس خداوند استدلال مىنمايد كه قدرت برانگيختن مردگان را دارد ، و مىفرمايد :\r\n « أَ فَلَمْ يَنْظُرُوا إِلَى السَّماءِ فَوْقَهُمْ »  ؟ يعنى : آيا در بناء آسمان با عظمتش و نظم و ترتيب عالى آن ، هيچ تفكّر نمىكنيد كه :\r\n « كَيْفَ بَنَيْناها »  ؟ چگونه آنها را بناء نموده‌ايم ؟ بى آنكه تكيه‌گاه و ستونى داشته باشند ؟\r\n « وَ زَيَّنَّاها »  و اين آسمانها را با ستارگان ثابت و سيّار زينت داديم .\r\n « وَ ما لَها مِنْ فُرُوجٍ »  يعنى : آسمان داراى شكافها و جدايى نيست .\r\nاز كسايى نقل شده است يعنى : در آن تفاوت و اختلاف نيست ، و اينكه گفته است ( فوقهم بنيناها ) بنا بر اين است كه آسمان را مىبينند ولى در بارهء آن تفكّر نميكنند .\r\n « وَ الْأَرْضَ مَدَدْناها »  يعنى : زمين را گسترش داديم .\r\n « وَ أَلْقَيْنا فِيها رَواسِيَ »  يعنى : كوه‌هايى پا برجا روى زمين گذارديم تا زمين را از لرزش بازدارد .\r\n « وَ أَنْبَتْنا فِيها مِنْ كُلِّ زَوْجٍ بَهِيجٍ »  به قول ابن زيد : يعنى از هر صنفى خوش منظر ، و بهجت عبارت است از حسنى كه به هنگام ديدن جلوه‌اى دارد مانند گل و درختان و باغهاى سرسبز .\r\nاخفش گويد : بهيج چيزى را گويند كه هر كس آن را ببيند با ديدن آن خوشحال مىشود ، پس به معنى مبهوج به است .\r\n « تَبْصِرَةً وَ ذِكْرى »  يعنى : اين كار را انجام داديم به خاطر آگاهى دادن\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nتا به وسيلهء آن امر دين روشن شود ، و نيز براى يادآورى :\r\n « لِكُلِّ عَبْدٍ مُنِيبٍ »  بندگانى كه روى به سوى خدا نهاده‌اند .\r\n « وَ نَزَّلْنا مِنَ السَّماءِ ماءً مُبارَكاً »  يعنى : از آسمان ، بارانهاى پر منفعت فرو فرستاديم .\r\n « فَأَنْبَتْنا بِهِ »  يعنى : به وسيلهء اين آبها رويانديم .\r\n « جَنَّاتٍ »  باغهايى را كه در آن انواع و اقسام ميوه‌هاى لذيذ وجود دارد .\r\n « وَ حَبَّ الْحَصِيدِ »  به قول قتاده يعنى : دانهء گندم و جو و هر دانه‌اى كه درو مىشود ، زيرا پس از كامل شدن چيده خواهد شد ، و دانه همان است كه چيده مىشود ، بنا بر اين حب همان حصيد است مانند اضافهء حق به يقين در ( حقّ اليقين ) و مسجد به جامع در ( مسجد الجامع ) و مانند آن .\r\n « وَ النَّخْلَ باسِقاتٍ »  يعنى : با اين باران درختان خرما را كه طولانى و بلند قامتند رويانديم .\r\n « لَها طَلْعٌ نَضِيدٌ »  مجاهد و قتاده گويند : يعنى : اين درخت خرماى بلند قامت داراى شاخه‌هاى روى هم افتاده است .\r\nطلع أوّل چيزى است كه از ميوهء درخت خرما ظاهر مىشود ، پيش از آنكه شكافته شود ، و در داخل پوستهء خود مىباشد ، و آن گاه كه از پوسته خارج شد ديگر نضيد ناميده نمىشود .\r\n « رِزْقاً لِلْعِبادِ »  يعنى : اين اشياء را براى روزى شما رويانديم ، و هر نوع رزقى از طرف خداوند است ، بدين ترتيب كه يا آن روزى را خداوند آفريده است يا سبب آن را آفريده است ، زيرا خداوند اراده فرموده است ، و گاهى كسى از ما به ديگرى روزى مىرساند همانگونه كه رئيس يك كشور به لشكريانش روزى مىرساند .\r\n\r\n","description":"","footnote":"","page_name":" 242 ","page_number":244},
  {"content":"\r\n\r\n « وَ أَحْيَيْنا بِهِ »  يعنى : با اين آب كه از آسمان فرستاده‌ايم زنده مىسازيم .\r\n « بَلْدَةً مَيْتاً »  يعنى : محلى خشك و قحطى زده كه هيچ گياهى در آن نمى - رويد ، كه در اثر بارندگى گياهانش روئيده و زنده شده است ، سپس مىفرمايد :\r\n « كَذلِكَ الْخُرُوجُ »  يعنى : خارج شدن از قبرها نيز به همين شكل است ، يعنى : همانگونه كه اين زمين‌هاى مرده را با آب زنده ساختيم ، همين طور روز قيامت مردگان را هم زنده ساخته از قبرهايشان بيرون خواهيم آورد ، زيرا كسى كه بتواند يكى از اين دو برنامه را انجام دهد ديگرى را نيز مىتواند انجام دهد ، ولى مردم هميشه عادت كرده‌اند كه احياء مردگان را فقط در احياء زمينهاى مرده با نزول باران ديده‌اند ، ولى احياء مردگان انسانى را نديده‌اند ، اما اگر خوب فكر مىكردند ، و دقّت بيشترى مىنمودند مىدانستند كه هر كس قدرت بر يكى از اين دو عمل را داشته باشد بر دوّمى نيز قادر خواهد بود « 1 » .\r\n\r\n\r\n","description":"","footnote":"\r\n( 1 ) - تفسير ابن عباس صفحهء 325 در تفسير كذلك الخروج مىگويد :\r\nيعنى : ( روز قيامت نيز اين چنين به وسيلهء باريدن باران زنده شده از قبرها بيرون مىآيند )\r\n","page_name":" 243 ","page_number":245},
  {"content":"\r\n\r\nآيات 12 - 20 ق 50\r\n\r\n[ سوره ق ( 50 ) : آيات 12 تا 20 
  ]\r\nكَذَّبَتْ قَبْلَهُمْ قَوْمُ نُوحٍ وَ أَصْحابُ الرَّسِّ وَ ثَمُودُ ( 12 ) وَ عادٌ وَ فِرْعَوْنُ وَ إِخْوانُ لُوطٍ ( 13 ) وَ أَصْحابُ الْأَيْكَةِ وَ قَوْمُ تُبَّعٍ كُلٌّ كَذَّبَ الرُّسُلَ فَحَقَّ وَعِيدِ ( 14 ) أَ فَعَيِينا بِالْخَلْقِ الْأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ ( 15 ) وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ ( 16 )\r\nإِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ ( 17 ) ما يَلْفِظُ مِنْ قَوْلٍ إِلاَّ لَدَيْهِ رَقِيبٌ عَتِيدٌ ( 18 ) وَ جاءَتْ سَكْرَةُ الْمَوْتِ بِالْحَقِّ ذلِكَ ما كُنْتَ مِنْهُ تَحِيدُ ( 19 ) وَ نُفِخَ فِي الصُّورِ ذلِكَ يَوْمُ الْوَعِيدِ ( 20 )\r\n\r\n","description":"","footnote":"","page_name":" 244 ","page_number":246},
  {"content":"\r\n\r\n\r\nترجمه آيات :\r\n12 - پيش از اينان قوم نوح و اصحاب رس و ثمود تكذيب نمودند .\r\n13 - و عاد و فرعون و برادران لوط .\r\n14 - و نيز ياران شعيب و قوم تبع همگى پيامبران را تكذيب نمودند ، و عذاب بر آنان ثابت گرديد .\r\n15 - آيا ما در آفرينش اوليّه عاجز بوديم ، بلكه آنان از آفرينش جديد در شك هستند .\r\n16 - ما انسان را آفريديم ، و آگاهيم كه چه وسوسه‌اى در خودش ايجاد مىكند ، در حالى كه ما از رگ گردن به او نزديك‌تر هستيم .\r\n17 - آن گاه كه دو فرشتهء فراگير اعمال ، اعمال انسان را از چپ و راست فرا گيرند .\r\n18 - سخن اداء نكند مگر آنكه دو فرشتهء رقيب و عتيد نزد او حاضرند .\r\n19 - بيهوشى مرگ به حق فرا رسيد ، و اين همان است كه تو از آن مىگريختى .\r\n20 - و در صور دميده شود ، اين همان روز وعدهء عذاب است .\r\n\r\nقرائت آيات :\r\nدر قرائتهاى نادر آمده است كه ابى بكر قرائت نموده است : ( و جاءت سكرة الحق بالموت ) و اين قرائت سعيد بن جبير و طلحه است ، و اصحاب ما اين قرائت را از ائمهء هدى عليهم صلوات اللَّه روايت نموده‌اند .\r\n\r\n","description":"","footnote":"","page_name":" 245 ","page_number":247},
  {"content":"\r\n\r\n\r\nدليل قرائت :\r\nابن جنى گويد در باء مىتوانى دو نوع تقدير بگيرى ، اگر خواستى آن را متعلق به جاءت مىگيرى مثل آنكه بگويى ( جئت بزيد ) أى أحضرته ، و اگر بخواهى باء را متعلّق به فعل محذوف مىگيرى و آن را حال قرار مىدهى ، يعنى : ( و جاءت سكرة الحقّ و معها الموت ) مثل آنكه مىگويى : ( خرج بثيابه ) يعنى خارج شد در حالى كه لباسهايش را بر تن داشت ، و مثل آن است كه آيه ( و خرج على قومه فى زينة ) يعنى : ( در حالى كه زينتش بر تنش بود ) ، و مانند قول شاعر ابى ذويب كه مىگويد :\r\n ( يعثرن فى حدّ الظّباة كأنّما * كسيت برود بنى يزيد الأذرع ) \r\nيعنى : ( با تيزى لبهء شمشير ساقط مىشوند ، و دستهايشان به خون رنگين مىگردد گويا لباسهاى سرخ بنى يزيد را پوشيده‌اند ) « 1 » .\r\nو مانند شعر شاعر ديگر عرب كه گفته است :\r\n ( و مستنة كاستنان الخروف * و قد قطع الحبل بالمرود ) « 2 » \r\n. يعنى : كره اسب طناب را بريده است ، در حالى كه ميخ طويله نيز با طناب است .\r\nو همچنين در قرائت عامه (  وَ جاءَتْ سَكْرَةُ الْمَوْتِ بِالْحَقِّ  ) اگر خواستى باء را متعلق به جاءت ميگيرى ، و اگر بخواهى آن را متعلق به محذوف مىگيرى كه به معنى ( و جاءت سكرة الموت و معها الحق ) است كه با به معنى مع باشد .\r\n\r\n\r\n","description":"","footnote":"\r\n( 1 ) - شاهد در فى حد الظباة است كه جار و مجرور به معنى حاليت آمده است مانند  جاءَتْ سَكْرَةُ الْمَوْتِ بِالْحَقِّ  .\r\n( 2 ) - شاهد در بالمرود است كه به معنى حالكونه مع المرود آمده است .\r\n","page_name":" 246 ","page_number":248},
  {"content":"\r\n\r\n\r\nلغات آيات :\r\nأ فعيينا - گفته مىشود : ( عييت بالأمر ) هنگامى كه بدان راه نبرى و برايت امكان آن عمل نباشد ، و مىگويى : ( أعييت ) هنگامى كه از كارى خسته شده باشى ، و مادهء ( عيى ) همه‌اش به معنى خستگى است ، با اين فرق كه گاهى خستگى در حال يافتن است ، و گاهى به هنگام فراغت از كارى .\r\nالوريد - رگى است در حلقوم ، در طرف راست و سمت چپ گردن دو رشته رگ وجود دارد كه به آن وريد گويند ، و گويا وريد رگى است كه كليهء موىرگهاى سر به آن اتصال دارد ، و حبل الوريد رشته‌اى است در گردن كه از حلقوم جدا شده رو به كتف مىرود .\r\nرقيب - به معنى حافظ و نگهبان است .\r\nعنيد - به معنى آماده براى اجراى امر .\r\n\r\nمعنى آيات :\r\nآن گاه خداوند به منظور تسليت خاطر پيامبر ( ص ) و تهديد كفّار از امتهايى كه پيامبران را تكذيب مىنموده‌اند ياد كرده مىفرمايد :\r\n « كَذَّبَتْ قَبْلَهُمْ »  از امتهاى گذشته .\r\n « قَوْمُ نُوحٍ »  كه خداوند آنان را در آب غرق فرمود .\r\n « وَ أَصْحابُ الرَّسِّ »  به نقل از عكرمه اينان صاحبان چاههايى هستند كه پيامبر خود را پس از كشتن در اين چاهها دفن نمودند .\r\nو از ضحاك نقل شده است كه رس چاهى است كه صاحب ياسين در آن كشته شده است .\r\nو از قتاده نقل شده است كه ياران رس قومى هستند در يمامه كه بر سر\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nچاههاى خود مىباشند « 1 » .\r\nبعضى هم گفته‌اند كه اينان صاحبان اخدود « 2 » هستند .\r\nو از امام باقر و امام صادق ( ع ) روايت شده است كه عمل زشت سحق « 3 » زنان در قوم رس بوده است « 4 » .\r\n\r\n\r\n","description":"","footnote":"\r\n( 1 ) - تفسير ابن عباس صفحهء 325 مىگويد : رس چاهى است در نزديكى يمامه و اين مردم همان قوم شعيبند كه او را تكذيب كردند .\r\n( 2 ) - اخدود به معنى جوى و كانال است .\r\n( 3 ) - هم جنس‌بازى زنان با يكديگر .\r\n( 4 ) - تفسير برهان ج 4 ص 217 ، از حضرت صادق ( ع ) روايت مىكند كه زنانى بر آن حضرت وارد شدند ، يكى از آن زنان در بارهء عمل سحق از حضرت پرسيد ؟ حضرت فرمودند : حد شرعى آن حد شرعى زنا كننده است ، زن گفت :\r\nخداوند اين حد را در قرآن يادآور نشده است ؟ فرمودند : آرى خداوند از آن ياد كرده است و اينان همان اصحاب رس مىباشند .\r\nو در تفسير على بن ابراهيم قمى ج 2 ص 322 آمده است : ( اصحاب رس قومى هستند كه به هلاكت رسيدند ، زيرا اين قوم مردانشان به مردان ، و زنانشان به زنان اكتفاء مىكردند ، و رس نهرى است در ناحيهء آذربايجان ) .\r\nتفسير صافى ج 2 صفحهء 193 داستان اصحاب رس را بنقل از عيون أخبار الرضا ( ع ) و علل الشرائع از حضرت رضا ( ع ) از پدرانش از امام حسين ( ع ) بدين بيان نقل مىكند : ( سه روز پيش از شهادت على ( ع ) فردى از اشراف قبيلهء تميم به نام عمرو خدمت حضرت آمده پرسيد : يا امير المؤمنين به من خبر بده كه اصحاب رس چه زمانى بوده و در چه مكانى مىزيسته‌اند ؟ و پادشاه آنان كى بوده ؟ و آيا خداوند براى آنان پيامبرى فرستاده است يا نه ؟ و با چه طريقى به هلاكت\r\n","page_name":" 248 ","page_number":250},
  {"content":"\r\n\r\n « وَ ثَمُودُ »  و اينان قوم صالح پيامبر ( ع ) مىباشند .\r\n\r\n\r\n","description":"","footnote":"\r\n( رسيدند ؟ زيرا من در كتاب خداوند بزرگ مىبينم كه از آنان ياد شده است ، اما در جايى داستان آنان را نمىيابم ؟\r\nعلى ( ع ) فرمودند : در بارهء حديثى از من پرسيدى كه پيش از تو كسى از من نپرسيده است ، و پس از من نيز احدى برايت از آن نخواهد گفت مگر از قول من ، و هيچ آيه‌اى در قرآن نيست مگر آنكه من آن را مىدانم و از تفسير قرآن آگاهم ، و مىدانم كه در چه مكانى نازل شده است ، و در بيابان يا كوه ، و در چه وقتى نازل شده است ؟ در شب يا روز ، و اشاره به سينهء خود كرده فرمود :\r\nدر اينجا دانشى فراوان نهفته است ، اما جويندگان آن اندك است ، و به زودى مرا كه از دست داديد سخت پشيمان خواهيد شد ، از داستانهاى آنان اى برادر تميم اين بود كه اينان مردمى بودند درخت صنوبرى را كه به آن ( شاه درخت ) مىگفتند و آن را يافث پسر حضرت نوح ( ع ) بر سر چشمه‌اى به نام ( روشاب ) كاشته بود مىپرستيدند ، و اين چشمه پس از طوفان براى حضرت نوح ( عليه السلام ) براى او از زمين جوشيده بود .\r\nو علت اينكه اين قوم را اصحاب رس ناميده‌اند ، آن است كه پيامبر خودشان را زنده زنده در زمين دفن كردند ، و اين جريان پس از حضرت سليمان بن داود بود ، و اين قوم دوازده قريه كنار رودخانه‌اى در بلاد مشرق كه به آن رود ( ارس ) مىگفتند داشتند ، و اين نهر به نام آنان نامگذارى گرديد ، و آن روزها نهرى پر آب‌تر و گواراتر از اين نهر وجود نداشت ، و نيز قريه‌هايى پر جمعيّت تر و آبادتر از اين قريه‌ها وجود نداشت .\r\nيكى از اين قريه‌ها آبان و ديگرى آذر و سومى دى و چهارمى بهمن ، پنجمى اسفند ، ششمى فروردين ، هفتمى ارديبهشت ، هشتمى خرداد ، نهمى\r\n","page_name":" 249 ","page_number":251},
  {"content":"\r\n\r\n « وَ عادٌ »  و اينان قوم حضرت هود ( ع ) ميباشند .\r\n\r\n\r\n","description":"","footnote":"\r\n( مرداد ، دهمى تير ، يازدهمى مهر ، دوازدهمى شهريور ، ناميده مىشدند ، و بزرگترين شهرهاى آنان اسفندار نام داشت ، و اين شهر محل سكونت پادشاه آنان بود كه نامش تركوذ بن غابور بن يارش بن ساذن بن نمرود بن كنعان فرعون ابراهيم ( ع ) بود ، و در همين شهر چشمه‌اى و درخت صنوبرى وجود داشت ، و در هر يك از شهرهاى آن منطقه تخمه‌اى از اين درخت را كاشته بودند و تخمه‌ها روئيده به صورت درختهاى بزرگى در آمده بود ، و آب آن چشمه و نهرهاى آن را بر خود حرام كرده ، و نه خودشان و نه حيواناتشان از آب آن ، نمىنوشيدند ، و هر كس از اين آبها مىنوشيد او را مىكشتند ، و مىگفتند اين چشمه مايهء زندگى خدايان ما است و احدى حق ندارد زندگى خدايان ما را ناقص كند ، و اين مردم و حيواناتشان از رود ارس آب مىآشاميدند كه قريه‌هاى آنان در كنار آن قرار گرفته بود ، و در هر ماه از سال در هر يك از اين قريه‌ها روزى را عيد قرار داده بودند ، و اهل آن قريه آن روز اطراف آن درخت گرد مىآمدند كه پرده‌اى از حرير روى آن نصب مىشد و انواع و اقسام تصويرها بر آن نقش بسته بود ، سپس يك گوسفند و يك گاو مىآوردند و آنها را به عنوان قربانى براى آن درخت سر مىبريدند و هيزم روى آنها گذاشته آتش مىزدند ، و هنگامى كه دود اين قربانىها بالا مىرفت و ميان آنان و ديدن آسمان فاصله مىشد براى درخت به سجده مىافتادند ، و در پيشگاه درخت گريه و زارى مىنمودند كه از آنان راضى شود ، و شيطان هم مىآمد و شاخ و برگ درخت را حركت داده و از ساق درخت مانند بچّه فرياد مىزد كه اى بندگان من از شما راضى شدم ، خوشحال باشيد و چشمتان روشن باد ، آن گاه آنان سر از سجده\r\n","page_name":" 250 ","page_number":252},
  {"content":"\r\n\r\n « وَ فِرْعَوْنُ وَ إِخْوانُ لُوطٍ »  يعنى : و نيز فرعون حضرت موسى را تكذيب كرد .\r\n\r\n\r\n","description":"","footnote":"\r\n( برداشته مشغول خوردن شراب و نواختن موسيقى و گرفتن دست‌بند ميشدند ، و شب و روزشان را بدين طريق مىگذرانيدند ، و بر مىگشتند ، و ايرانيان اسامى ماه‌هاى خود را آبان و آذر و غيره ناميدند و اين اسامى را از روى شهرهاى دوازده‌گانهء خود برداشته بودند ، چون به يكديگر مىگفتند :\r\nاين عيد شهر فلان و عيد شهر فلان است تا اينكه نوبت عيد قريهء بزرگشان مىرسيد كه بزرگ و كوچك آنجا جمع مىشدند ، و كنار درخت صنوبر و چشمه‌سرا پرده‌اى از ديبا مىزدند كه روى آن انواع تصويرها نقش بسته بود و اين خيمه دوازده در داشت كه هر در آن مربوط به مردم اهل يك قريه بود ، و بيرون اين چادر براى درخت صنوبر سجده مىكردند ، و چندين برابر قربانى درخت قريهء خود اينجا قربانى مىكردند ، اينجا نيز شيطان مىآمد و درخت را به شدّت تكان مىداد ، و از داخل آن با صداى بلند حرف مىزد ، و به آنان بيش از همهء شيطانها وعده و وعيد مىداد ، و سر از سجده بر مىداشتند ، در شادى و سرور فرو مىرفتند و به عدد عيدهاى گذشته دوازده روز به نوشيدن شراب و عياشى مىپرداختند و سپس باز مىگشتند .\r\nپس از آنكه كفر آنان نسبت به خداوند بزرگ و پرستش غير او طولانى گرديد ، خداوند پيامبرى را از پيامبران بنى اسرائيل كه از فرزندان يهودا ابن يعقوب بود به سوى آنان مبعوث فرمود ، اين پيامبر مدت زمانى طولانى در ميان آنان گذراند كه آنان را به عبادت خداوند بزرگ و معرفت او فرا مىخواند ، ولى از او پيروى نمىكردند .\r\nپيامبر كه ديد اين قوم سخت در گمراهى به سر مىبرند ، و دعوت او را به رستگارى و سعادت نمىپذيرند ، روزى كه عيد قريهء بزرگشان فرا رسيده بود\r\n","page_name":" 251 ","page_number":253},
  {"content":"\r\n\r\nو قوم لوط حضرت لوط را تكذيب نمودند ، و اينكه قوم لوط را برادران آن حضرت\r\n\r\n\r\n","description":"","footnote":"\r\n( دست به دعا برداشته گفت : پروردگارا اين بندگانت جز تكذيب من و كفر ورزيدن نسبت به تو عملى ندارند ، و به پرستش درختى مىپردازند كه نه قدرت سود رساندن و نه ياراى زيان رساندن به كسى را دارد ، خداوند تمام درختان آنان را خشك كن ، و قدرت خود را به آنان نشان ده ! فردا صبح كه شد مردم آن قريه‌ها ديدند درختانشان خشكيده است ، اين پيشامد براى آنان سخت مصيبت‌بار و دردناك بود و آنان در بن‌بستى عجيب قرار داد ، و با اين پيش‌آمد به دو دسته تقسيم شدند :\r\nيك دسته گفتند : اين مرد كه گمان مىكند فرستادهء خداى آسمان و زمين است خدايان شما را سحر كرده است تا شما را از خدايانتان و ديگران ساخته متوجّه خداى خودش نمايد .\r\nدستهء ديگر گفتند : اينطور نيست ، بلكه خدايان شما چون ديده‌اند اين مرد به آنان بد مىگويد و شما را به سوى خداى ديگرى فرا مىخواند خشمناك شده‌اند و منظرهء زيبا و حسن و طراوت خود را از شما پنهان ساخته‌اند ، تا شما بر او خشمناك شويد و بر او پيروز گرديد .\r\nبدين ترتيب همگى متّحدا تصميم به كشتن پيامبر خدا گرفتند ، و لذا شروع به كندن چاههاى بزرگى نمودند و اين چاهها را تا دهانهء چشمه به همديگر ربط دادند ، و تمام آب چشمه را كشيدند ، آن گاه در كف آن چشمه چاهى كه دهانه‌اى بسيار تنگ داشت حفر نمودند و پيامبرشان را داخل آن چاه فرو كرده تخته سنگ بزرگى روى در چاه گذاردند ، آن گاه آب چاهها را باز كردند ، سپس گفتند : اينك اميدواريم خدايان ما كه ديده‌اند چگونه دشمن آنان را كه به آنان بد مىگفت و مانع عبادتشان مىشد كشته‌ايم از ما راضى شوند .\r\n","page_name":" 252 ","page_number":254},
  {"content":"\r\n\r\nدانسته است چون آنان در نسب با لوط شريك بودند .\r\n « وَ أَصْحابُ الْأَيْكَةِ »  و اينان قوم شعيب پيامبرند .\r\n « وَ قَوْمُ تُبَّعٍ »  و او تبّع حميرى است كه در تفسير (  أَ هُمْ خَيْرٌ أَمْ قَوْمُ تُبَّعٍ  ) از او ياد نموديم .\r\n\r\n\r\n","description":"","footnote":"\r\n( و سپس جسد پيامبر را كنار درخت بزرگ دفن نمودند تا دلش آرام گيرد ، و دوباره نور و سرسبزى آن مانند گذشته به ما بازگردد ، و اينان آن روز را تا به آخر آنجا بودند و صداى نالهء پيامبرشان را مىشنيدند كه مىگفت : خدايا مىبينى كه مرا در چه تنگنايى قرار داده‌اند و چگونه ناراحتم ساخته‌اند به بيچارگى و بىپناهيم رحم كن ، و هر چه زودتر جانم را بستان ، و اجابت دعايم را به تأخير مينداز ، تا اينكه مرد .\r\nخداوند به جبرئيل فرمود : اى جبرئيل آيا اين بندگان من كه از صبر من مغرور گشته‌اند ، و از مكر من در امان مانده‌اند ، و به غير از من چيزهايى را پرستش نموده‌اند ، و پيامبرم را كشتند ، آيا مىتوانند در برابر خشم من مقاومت نمايند ؟ و از سلطهء من بگريزند ؟ چگونه مىتوانند با اينكه من از عصيانگرانم كه از عذاب من نمىترسند انتقام خواهم گرفت ، و به عزتم سوگند ياد كرده‌ام كه اين قوم را مايهء عبرت جهانيان خواهم ساخت .\r\nهمانطور كه آن قوم مراسم عيد خود را مىگذرانيدند تندبادى سرخ و شديد بر آنان فرستاد كه همگى را متحيّر و هراسناك ساخت ، و آنان به روى يكديگر افكند ، و زمين زير پايشان تبديل به گوگرد شده آتش گرفت ، و ابرى سياه بالاى سرشان آمده مانند پاره‌هاى آتش بر سرشان فرو ريخت و بدنهايشان مانند سرب كه در آتش ذوب مىگردد آب شد .\r\nاز عذاب الهى و فرود آمدن خشم او به درگاهش پناه مىبريم ، و لا حول و لا قوّة الّا باللّه العلىّ العظيم )\r\n","page_name":" 253 ","page_number":255},
  {"content":"\r\n\r\n « كُلٌّ »  همهء اين اقوام كه از آنان ياد شد .\r\n « كَذَّبَ الرُّسُلَ »  پيامبرانى را كه به سوى آنان مبعوث شده بودند تكذيب نموده نبوّت آنان را انكار نمودند .\r\n « فَحَقَّ وَعِيدِ »  يعنى : آن عذابى كه آنان را بدان وعده مىدادم بر ايشان واجب شد .\r\nبنا بر اين در صورتى كه سرانجام كار ملّتهاى گذشته كه پيامبران را تكذيب مىنمودند هلاكت و نابودى است ، شما هم اى اعراب در تكذيب رسولان و انكار پيامبريشان راه آنان پيموده‌ايد ، و حالت شما نيز همانند آنان زيانكارى و هلاكت است .\r\nآن گاه خداوند در پاسخ آنان كه مىگويند : ( ذلك رجع بعيد ) يعنى اين بازگشت بعيد به نظر مىرسد مىفرمايد :\r\n « أَ فَعَيِينا بِالْخَلْقِ الْأَوَّلِ »  آيا آن گاه كه آنان را آفريديم در حالى كه چيزى نبودند ما از آفرينش آنان عاجز بوديم ؟ پس چگونه از برانگيزاندن مجدّد و بازگشت دادن آنان عاجز خواهيم بود ؟ و اين يك نوع به اقرار آوردن آنان است ، زيرا آنان اعتراف نمودند كه خداوند آفريدگار آنان است و سپس منكر برانگيختن مجدّد شدند .\r\nبه هر كس كه از انجام كارى عاجز باشد مىگويند ( عيى به ) ، آن گاه يادآور مىشود كه آنان از برانگيخته شدن پس از مرگ در شك هستند و مىفرمايد :\r\n « بَلْ هُمْ فِي لَبْسٍ مِنْ خَلْقٍ جَدِيدٍ »  يعنى : بلكه آنان نسبت به بازگشت مجدّد آفرينش در گمراهى و شك و ترديد هستند ، و لبس مانع از درك معنى است ، چون به منزلهء پرده است روى آن معنى ، و جديد تازه پديد آمده را گويند .\r\n « وَ لَقَدْ خَلَقْنَا الْإِنْسانَ »  منظور از انسان جنس بشر است يعنى فرزند\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nآدم .\r\n « وَ نَعْلَمُ ما تُوَسْوِسُ بِهِ نَفْسُهُ »  يعنى : از آنچه در قلب آنان بگذرد آگاهيم ، و نيز از مكنونات دل او كه آن را براى احدى از مخلوقين آشكار نمىسازد آگاه هستيم .\r\n « وَ نَحْنُ أَقْرَبُ إِلَيْهِ »  ما از نظر آگاهى نزديك‌تر از رگ گردن به او هستيم .\r\n « مِنْ حَبْلِ الْوَرِيدِ »  و حبل الوريد ، رگى است كه در بدن انسان پراكنده است ، و در تمام اعضاء بدن انسان مخلوط است .\r\nابن عباس و مجاهد گفته‌اند : حبل الوريد رگى است در حلقوم .\r\nحسن گفته است : حبل الوريد رگى است وابسته به قلب ، يعنى : ما از قلب انسان به او نزديك‌تر هستيم .\r\nبعضى هم گفته‌اند : يعنى ما به او نزديكتر هستيم از كسى كه در نزديكى به منزلهء حبل الوريد او است .\r\nبعضى گفته‌اند يعنى : ما بيشتر از حبل الوريد بر انسان تسلّط داريم ، با اينكه حبل الوريد به بدن انسان نزديكتر از هر چيز و بر آن مسلط است .\r\nبعضى هم گفته‌اند يعنى : ما در ادراك از حبل الوريد به او نزديكتر هستيم اگر حبل الوريد داراى ادراك باشد .\r\nآن گاه خداوند يادآور مىشود كه با آگاهى نسبت به انسان دو فرشته را بر او گمارده است كه اعمال او را ثبت مىنمايند تا با دليل او را ملزم كنند و ميفرمايد :\r\n « إِذْ يَتَلَقَّى الْمُتَلَقِّيانِ »  اذ متعلق است به  ( وَ نَحْنُ أَقْرَبُ إِلَيْهِ )  يعنى : ما داناتر و با تسلّطتريم نسبت به انسان هنگامى كه آن دو برخورد كننده كه دو فرشته‌اند اعمال او را مىگيرند و براى او مىنويسند همان گونه كه نويسندهء املاء مىنويسد .\r\n\r\n","description":"","footnote":"","page_name":" 255 ","page_number":257},
  {"content":"\r\n\r\n « عَنِ الْيَمِينِ وَ عَنِ الشِّمالِ قَعِيدٌ »  منظور آن است كه اين دو فرشته در طرف راست او نشسته و در طرف چپ او نيز نشسته‌اند ، و كلمهء قعيد را براى يكى از آن دو آورد با اينكه منظور هر دو بوده است ، و اينجا منظور از قعيد كسى است كه هميشه ملازم و مراقب او است نه نشسته در مقابل ايستاده .\r\nحسن و مجاهد گويند : فرشتهء دست راست نويسندهء حسنات انسان است ، و فرشتهء دست چپ نويسندهء اعمال زشت انسان .\r\nحسن گويد : فرشتگان كاتب اعمال چهار فرشته هستند كه دو نفر آنان كاتب اعمال روز و دو نفر كاتب اعمال شب هستند .\r\n « ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ »  يعنى : انسان هيچ كلامى را نمىگويد كه آن سخن را از دهانش بيرون پراند مگر آنكه نزد او حافظى با او حضور دارد يعنى فرشته‌اى كه مأمور آن سخن‌ها است ، يا فرشتهء دست راست و يا فرشتهء دست چپ كه عمل او را حفظ مىكند و هيچ عملى از او پنهان نخواهد ماند .\r\nو هاء در كلمهء ( لديه ) به كلمهء ( قول ) بر مىگردد يا به قائل باز مىگردد .\r\nاز ابى امامة از پيامبر خدا ( ص ) روايت شده است كه فرمودند : فرشتهء دست چپ نسبت به مسلمانى كه گناه كرده است مدت شش ساعت قلم خود را بر مىدارد ، اگر در ظرف اين مدّت پشيمان شد و توبه كرد آن گناه را نمىنويسد ، و گر نه يك گناه براى او مىنويسد .\r\nو در روايت ديگرى حضرت مىفرمايد : فرشتهء دست راستى نسبت به فرشتهء دست چپ فرمانروا است ، هر گاه مسلمان عمل نيكى انجام داد فرشتهء دست راست ده برابر در نامه‌اش مىنويسد ، و هر گاه عمل گناهى انجام داد و فرشتهء دست چپ خواست آن را به حسابش بنويسد ، فرشتهء دست راستى به او ميگويد :\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nدست نگهدار ، و فرشتهء دست چپ هفت ساعت صبر مىكند ، اگر از اين گناه به پيشگاه خداوند پوزش خواست و آمرزش طلبيد آن گناه را به حساب او نمىنويسد ، و اگر توبه نكرد يك گناه به حسابش مىنويسد .\r\nاز انس بن مالك روايت شده است كه رسول خدا ( ص ) فرمودند : خداوند بر بنده‌اش دو فرشته گمارده است كه اعمال او را مىنويسند ، هر گاه كه بندهء خدا فوت كرد آن دو فرشته گويند : پروردگارا بنده‌ات فلان كس را قبض روح كردى اينك ما كجا رويم ؟ خداوند در پاسخ آنان مىفرمايد : آسمان من از فرشتگانم پر است كه مرا ستايش مىكنند ، و زمينم نيز پر است از بندگانم كه اطاعتم مىنمايند ، برويد به سوى قبر بنده‌ام و مرا تسبيح و تكبير و تهليل نمائيد و آنها را تا روز قيامت در زمرهء حسنات بنده‌ام بنويسيد .\r\n « وَ جاءَتْ سَكْرَةُ الْمَوْتِ بِالْحَقِّ »  يعنى : سختى و شدّت جان كندن كه انسان را بيهوش نموده بر عقلش چيره مىگردد ، بالحق يعنى امر آخرت كه صاحبش آن را شناخته به سوى آن اضطرار يابد .\r\nبعضى گفته‌اند : معنى آيه اين است كه جان كندن مرگ را كه حق است آورد .\r\nمقاتل گويد : يعنى مرگ حق است و حتما پيش خواهد آمد ، و منظور آن است كه جان كندن مرگ به شما نزديك است براى آن آماده شويد ، چون به قدرى نزديك است كه گويا تحقّق يافته است مانند آنجا كه خداوند مىفرمايد :\r\n(   أَتى أَمْرُ اللَّهِ   ) .\r\nروايت شده است كه عايشه به هنگام مرگ ابى بكر اين شعر را خواند :\r\n ( لعمرك ما يغنى الثراء عن الفتى * اذا حشرجت يوما و ضاق بها الصدر ) \r\nيعنى : ( به جان تو ثروت انسان را بىنياز نخواهد ساخت ، آن گاه كه نفس\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nبه شماره آمد و سينه تنگ شد ) .\r\nابو بكر در پاسخ عايشه گفت : اين گونه سخن نگو ، بلكه آن گونه كه قرآن گفته است بگو : (  وَ جاءَتْ سَكْرَةُ الْمَوْتِ بِالْحَقِّ  ) .\r\nو كسى كه در چنگال مرگ افتاده است به او گويند :\r\n « ذلِكَ »  يعنى : اين مرگ .\r\n « ما كُنْتَ مِنْهُ تَحِيدُ »  همان است كه از آن فرار كرده كناره مىگرفتى .\r\n « وَ نُفِخَ فِي الصُّورِ »  تفسير آن قبلا گذشت .\r\n « ذلِكَ يَوْمُ الْوَعِيدِ »  يعنى : اين روز ، روز تحقّق وعدهء عذابى است كه خداوند با آن بندگانش را ترسانيده است تا آماده شده ، به فرمان خدا به كردار شايسته پردازند .\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nآيات 21 - 30 سوره ق 50\r\n\r\n[ سوره ق ( 50 ) : آيات 21 تا 30 
  ]\r\nوَ جاءَتْ كُلُّ نَفْسٍ مَعَها سائِقٌ وَ شَهِيدٌ ( 21 ) لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ ( 22 ) وَ قالَ قَرِينُهُ هذا ما لَدَيَّ عَتِيدٌ ( 23 ) أَلْقِيا فِي جَهَنَّمَ كُلَّ كَفَّارٍ عَنِيدٍ ( 24 ) مَنَّاعٍ لِلْخَيْرِ مُعْتَدٍ مُرِيبٍ ( 25 )\r\nالَّذِي جَعَلَ مَعَ اللَّهِ إِلهاً آخَرَ فَأَلْقِياهُ فِي الْعَذابِ الشَّدِيدِ ( 26 ) قالَ قَرِينُهُ رَبَّنا ما أَطْغَيْتُهُ وَ لكِنْ كانَ فِي ضَلالٍ بَعِيدٍ ( 27 ) قالَ لا تَخْتَصِمُوا لَدَيَّ وَ قَدْ قَدَّمْتُ إِلَيْكُمْ بِالْوَعِيدِ ( 28 ) ما يُبَدَّلُ الْقَوْلُ لَدَيَّ وَ ما أَنَا بِظَلاَّمٍ لِلْعَبِيدِ ( 29 ) يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ ( 30 )\r\n\r\n","description":"","footnote":"","page_name":" 259 ","page_number":261},
  {"content":"\r\n\r\n\r\nترجمه آيات :\r\n21 - هر فردى خواهد آمد در حالى كه همراه او فرشتگانى هستند كه او را جلو انداخته شهادت به اعمالش خواهند داد .\r\n22 - تو تا به حال از اين روز در غفلت بودى ، ما پرده را از جلو ديدت برداشتيم ، و امروز چشمت تيزبين است .\r\n23 - قرين انسان گويد : اين كه نزد من است حاضر است .\r\n24 - هر كافر منكر حقّى را به دوزخ افكنيد .\r\n25 - اينكه سخت مانع نيكى بوده ستمگر و شكّاك است .\r\n26 - كسى كه با خدا خدايى ديگر قرار داده است ، او را در عذابى شديد افكنيد .\r\n27 - قرين انسان گويد : پروردگارا من او را گمراه نكردم ، و لكن او خودش در گمراهى آشكارى بود .\r\n28 - خداوند گويد : در پيشگاه من با يكديگر به دشمنى نپردازيد ، من قبلا وعده‌هاى عذاب به شما دادم .\r\n29 - آنچه گفته شده است در نزد من تبديل پذير نبوده ، و من نسبت به بندگان ستمگر نيستم .\r\n30 - روزى كه به جهنّم گوئيم آيا پر شدى ؟ جهنّم گويد : آيا بيشتر هست ؟\r\n\r\nقرائت آيات :\r\nنقل - نافع و ابو بكر يوم يقول با ياء قرائت كرده‌اند ، و بقيّهء قاريان نقول با نون قرائت كرده‌اند .\r\n\r\n","description":"","footnote":"","page_name":" 260 ","page_number":262},
  {"content":"\r\n\r\n\r\nدليل قرائت آيات :\r\nقرائت با يا ( يقول ) به معنى آن است كه خداوند مىفرمايد : و قرائت با نون ( نقول ) به آيهء قبلى (  قَدْ قَدَّمْتُ إِلَيْكُمْ بِالْوَعِيدِ  ) و (  ما أَنَا بِظَلَّامٍ لِلْعَبِيدِ  ) شباهت و مناسبت خواهد داشت .\r\n\r\nلغات آيات :\r\nسائق - سوق به معنى وادار ساختن به حركت .\r\nحديد - به معنى حاد يعنى تيز است مانند حفيظ و حافظ .\r\nعنيد - كسى است كه متمايل از ميانه روى باشد ، و به معنى عنود و عاند هم هست ، و ناقهء عنود به شترى گويند كه در حركت مستقيم نيست ، و عنيد سرگردان در حركت است .\r\n\r\nاعراب آيات :\r\n هذا ما لَدَيَّ عَتِيدٌ  - ما در اينجا نكرهء موصوفه است ، و تقديرش اين است ( هذا شىء ثابت لدىّ عتيد ) بنا بر اين ظرف ( لدى ) صفت است براى ( ما ) ، و همين طور ( عتيد ) صفت ما است .\r\nجهنّم - غير منصرف است چون داراى تعريف و تأنيث است ، و ريشهء آن از گفتار اعراب است كه گويند : ( بئر جهنام ) در صورتى كه چاه بسيار عميق باشد .\r\nبعضى هم گفته‌اند : جهنّم اعجمى است ، بنا بر اين قول باز جهنّم غير منصرف است به خاطر دو عامل تعريف و عجمه .\r\n أَلْقِيا فِي جَهَنَّمَ  - در اين جمله چند قول گفته شده است :\r\n\r\n","description":"","footnote":"","page_name":" 261 ","page_number":263},
  {"content":"\r\n\r\n1 - اينكه عرب به مفرد و جمع مانند تثنيه امر مىكند ، و به يك مرد مىگويد : قوما و اخرجا ، و از حجاج نقل شده است كه مىگفته است : ( يا حرّسى اضربا عنقه ) كه منظور اضرب است « 1 » .\r\nفراء گويد : از يك عرب شنيدم كه مىگفت : ( ويلك ارحلاها ) .\r\nو بعضى از اعراب براى من شعرى بدين گونه انشاء كرد :\r\n ( فقلت لصاحبى لا تحبسانا * بنزع اصوله و اجتز شيحا ) \r\nو ابو ثروان براى من انشاد كرد :\r\n ( فان تزجرانى يا ابن عفان انزجر * و ان تدعانى احم عرضا ممنعا ) \r\nفراء گويد : به نظر من علت آوردن تثنيه براى مفرد و جمع آن است كه كمترين ياران انسان دو چيز است كه شتر و گوسفند باشد ، و همين طور همراهان حد اقل سه نفر مىباشند ، و لذا كلام فرد طبق دو ياورش جارى شده است ، همانگونه كه مىبينيم شعرا بيشتر سخن از دوست و معشوق به صورت تثنيه مىآورند امرؤ القيس شاعر عرب گفته است :\r\n ( خليلىّ مرّا بى على أم جندب * لنقضى حاجات الفؤاد المعذّب \r\n فانّكما ان تنظرانى ليلة * من الدّهر تنقضى لدى أم جندب ) \r\nسپس مىگويد :\r\n\r\n\r\n","description":"","footnote":"\r\n( 1 ) - شايد منظور اضربوا به صيغهء جمع باشد چون ( حرّس ) جمع است ، و شاهد بر سر اين است كه ( اضربا ) به صيغهء تثنيه براى حرس كه جمع است آمده است .\r\n","page_name":" 262 ","page_number":264},
  {"content":"\r\n\r\n ( أ لم تر أنى كلّما جئت طارقا * وجدت بها طيبا و ان لم تطيّب « 1 » \r\n. كه به مفرد بازگشته است ، چون در اوّل كلام هم واحد بوده كه در لفظ تثنيه آمده است .\r\nباز شعر ديگرى سروده مىگويد :\r\n ( خليلىّ قوما فى عطالة فانظروا * أنارا ترى من نحو ما بين أم برقا « 2 » \r\n. كه گفته است ترى و نگفته است تريا .\r\n2 - علّت تثنيه آوردن القيا آنست كه دلالت بر تكثير كند ، مثل اينكه گفته است الق ، الق و ضمير تثنيه آورده است تا دلالت بر تكرير فعل كند ، و اين به علّت شدّت ارتباط فاعل به فعل است ، بطورى كه هر كدام از آن دو مكرّر شوند مثل آن است كه دوّمى مكرّر شده است ، و اين قول مازنى است ، و در نظر او آيه\r\n ( قال ربّ ارجعون ) \r\nهم از اين قبيل است كه ارجعون جمع بسته شده است تا دلالت بر تكرير كند ، مثل اينكه گفته است : ( ارجعنى ارجعنى ارجعنى ) و مانند آن است كه قول امرئ القيس شاعر كه گفته :\r\n ( قفا نبك من ذكرى حبيب و منزل ) \r\nو مانند آن كه مثل آن است كه دو بار گفته است : قف قف .\r\n\r\n\r\n","description":"","footnote":"\r\n( 1 ) - كه در دو بيت اول خليلى و انكما تثنيه آمده است اما در بيت سوم ا لم تر به صيغهء مفرد آمده است .\r\n( 2 ) - عطاله كوهى است بلند در سوده از ديار بنى سعد ، و در لسان العرب بدين شكل آمده است :\r\n( أ نارا ترى من ذى ابانين أم برقا ) و ما بين اسم محلى است .\r\n","page_name":" 263 ","page_number":265},
  {"content":"\r\n\r\n3 - اينكه امر القيا شامل سائق و شهيد مىشود ، مثل اينكه گفته است :\r\n( يا ايّها السائق و الشّهيد القيا ) .\r\n4 - اينكه الف آخر القيا نون تأكيد خفيفه بوده است ، و در اصل القين بوده است ، و وصل جارى مجراى وقف شده و نون تبديل به الف گرديده است ، همان گونه اعشى شاعر گفته است :\r\n ( و ذا النّسك المنصوب لا تنسكنّه * و لا تعبد الشّيطان و اللَّه فاعبدا ) « 1 » \r\n. و مؤيد اين قول روايتى است كه از حسن در قرائت اين آيه آمده است كه ( القيا ) با تنوين خوانده است .\r\n الَّذِي جَعَلَ مَعَ اللَّهِ إِلهاً آخَرَ  - اگر الّذى را مبتدا بگيريم خبرش مىشود ( فألقياه ) و نيز جايز است آن را منصوب بدانيم به وسيلهء فعلى مضمر كه فألقياه آن را تفسير مىكند ، و نيز مىشود آن را منصوب بگيريم بنا بر اينكه بدل باشد از  ( كُلَّ كَفَّارٍ )  كه قبلا آمده « 2 » ولى نمىشود الّذى را مجرور بدانيم كه صفت براى كفّار باشد ، چون نكره با موصول صفت آورده نمىشود ، و موصول وصله است براى توصيف اسمايى كه با جمله‌ها معرفه مىشوند .\r\n\r\nمعنى آيات :\r\nآن گاه خداوند بزرگ از حالت مردم پس از برانگيخته شدن مردگان خبر داده مىفرمايد :\r\n\r\n\r\n","description":"","footnote":"\r\n( 1 ) - اين شعر در ج 1 عربى تفسير صفحه 209 آمده است و شاهد بر سر فاعبدا است كه فاعبدن بوده ، نون تبديل به الف شده است .\r\n( 2 ) - و مفعول القيا بوده است .\r\n","page_name":" 264 ","page_number":266},
  {"content":"\r\n\r\n « وَ جاءَتْ كُلُّ نَفْسٍ مَعَها سائِقٌ وَ شَهِيدٌ »  يعنى : در روز موعود هر فرد مكلّفى خواهد آمد در حالى كه فرشته‌اى همراه او است كه او را به سوى حساب سوق مىدهد ، و فرشتهء ديگرى كه شاهد اعمال او است و تمام اعمال او را ياد - داشت نموده است ، كه ديگر راهى براى فرار و انكار نخواهد داشت .\r\nضحاك گفته است سائق از فرشتگان خواهد بود ، و شاهد از اعضاء و جوارح بدن انسان است كه شهادت بر اعمال آنان مىدهد .\r\n « لَقَدْ كُنْتَ فِي غَفْلَةٍ »  يعنى : به او گفته مىشود كه تو در اشتباه و فراموشى به سر مىبردى .\r\n « مِنْ هذا »  و در دنيا از اين روز غافل بودى ، و غفلت عبارت است از رفتن معنايى از خاطره و ذهن .\r\n « فَكَشَفْنا عَنْكَ غِطاءَكَ »  و ما آن پرده‌اى را كه در دنيا قلب و گوش و چشمت را پوشانيده بود برداشتيم تا اينكه همه چيز برايت روشن شد ، حقيقت اشياء تنها در آخرت براى انسان كشف مىشود ، چون خداوند علوم ضرورى را در انسانها مىآفريند ، و با داشتن اين علوم است كه پرده از چشم و گوش و دل آنان برداشته مىشود ، و منظور از اين كشف و بينش عموم مكلّفين است ، چه نيكان و چه تبهكاران ، چون تمام افراد بشر بطور ضرورى اين آگاهى را خواهند يافت .\r\n « فَبَصَرُكَ الْيَوْمَ حَدِيدٌ »  يعنى : امروز ديگر چشمت تيزبين خواهد بود كه هيچ نوع شك و شبهه‌اى در آن راه نخواهد يافت .\r\nبعضى گفته‌اند يعنى : امروزه دانشت نسبت به حالاتى كه در دنيا داشتى نافذ است ، و منظور از بصر در اينجا چشم سر نيست ، همانگونه كه مىگويند :\r\nفلانى بصيرت به نحو يافته است .\r\nو از ابن عباس روايت شده است كه اين آيه مخصوص كافران است ، يعنى : تو امروز آنچه را كه در دنيا ندانستى خوب مىدانى .\r\n\r\n","description":"","footnote":"","page_name":" 265 ","page_number":267},
  {"content":"\r\n\r\n « وَ قالَ قَرِينُهُ »  حسن گفته است : قرين فرشته شاهد اعمال انسان است ، و همين معنى نيز از امام باقر و امام صادق ( ع ) روايت شده است .\r\nاز مجاهد نقل شده است منظور از اين قرين همان شيطانى است كه بر او گمارده شده است .\r\nبعضى هم گفته‌اند : منظور از قرين همنشين او است از انسانها .\r\n « هذا ما لَدَيَّ عَتِيدٌ »  اگر منظور از قرين فرشتهء شاهد باشد معنى اين است : اين حساب او است كه نزد من در اين پرونده آماده است ، يعنى به پروردگارش مىگويد : مرا بر او موكل ساخته بودى اينك اعمال او را كه نوشته‌ام نزد من حاضر است .\r\nو اگر منظور از قرين شيطان يا همنشين انسى باشد معنى اين است اين عذاب نزد من حاضر است و به سبب گناهانى كه انجام داده‌ام برايم فراهم آمده است .\r\n « أَلْقِيا فِي جَهَنَّمَ كُلَّ كَفَّارٍ عَنِيدٍ »  اين خطاب به خازن جهنّم است .\r\nزجاج گويد : خطاب به دو فرشته موكّل بر انسان است كه سائق و شهيد مىباشند ، و آنچه در اين باره آمده است يادآور شديم .\r\nابو القاسم حسكانى با اسناد خود از اعمش روايت كرده است كه گفت :\r\nابو المتوكّل ناجى از ابى سعيد خدرى روايت كرده است كه رسول خدا ( ص ) فرمود :\r\n( هنگامى كه روز قيامت مىشود خداوند به من و به على مىفرمايد : القيا فى النّار من . . . يعنى : دشمنان خود را به جهنّم اندازيد ، و دوستان خود را وارد بهشت سازيد ، و اين معناى  أَلْقِيا فِي جَهَنَّمَ كُلَّ كَفَّارٍ عَنِيدٍ  . . . ) و عنيد كسى است كه از حق و رشد روىگردان شده است .\r\n « مَنَّاعٍ لِلْخَيْرِ »  يعنى : مانع نيكيها است كه خداوند فرمان داده است ثروت -\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nگذاشته‌اند آنست كه در عذاب جهنم اين شيطان هم قرين انسان خواهد بود .\r\nبعضى هم گفته‌اند : منظور از اين قرين انسان است و آنان عبارتند از علماى فاسد و پيروانشان . « 1 »  « رَبَّنا ما أَطْغَيْتُهُ »  شيطان گويد : خدايا من او را گمراه نساخته و او را با بى ميلى وادار به طغيان نساخته‌ام ، يعنى : من او را عصيانگر نكرده‌ام .\r\nهاى خود را در راه او خرج كنيم .\r\n « مُعْتَدٍ »  ستمگر متجاوزى كه از حدود الهى تجاوز نمايد .\r\n « مُرِيبٍ »  يعنى : در وجود خدا و آنچه كه از طرف او نازل شده است شك مىكند .\r\nبعضى گفته‌اند يعنى : متّهم است و با انجام كارهايى مورد سوء ظن قرار مى - گيرد ، مانند شخص مورد ملامت كه كارهايى انجام مىدهد ، و به خاطر آن كارها ملامت مىگردد .\r\nبعضى گفته‌اند : اين آيه در باره وليد بن مغيره نازل شده است ، چون فرزندان برادرش در باره اسلام آوردن با او مشورت كرده بودند ، كه وليد آنان را از اسلام آوردن مانع شد ، بنا بر اين منظور از خير اسلام خواهد بود .\r\n « الَّذِي جَعَلَ مَعَ اللَّهِ إِلهاً آخَرَ »  كه بتها را با خدا شريك دانسته است .\r\n « فَأَلْقِياهُ فِي الْعَذابِ الشَّدِيدِ »  و اين قسمت تأكيد قسمت قبلى است ، مثل ، اينكه گفته است آنچه را كه بشما گفته‌ام عمل كنيد كه او مستحق عذاب است .\r\n « قالَ قَرِينُهُ »  از ابن عباس و قتاده و مجاهد نقل شده است كه منظور از قرين شيطانى است كه او را گمراه ساخته است ، و علت آنكه نام آن شيطان را قرين\r\n\r\n\r\n","description":"","footnote":"\r\n( 1 ) - شواهد التنزيل حسكانى ج 2 ص 189 در دنباله حديث آمده است كه ( ابو حنيفه بقوم گفت : برخيزيد ديگر از اين محكمتر چيزى نخواهد آمد )\r\n","page_name":" 267 ","page_number":269},
  {"content":"\r\n\r\n « وَ لكِنْ كانَ فِي ضَلالٍ »  و از ايمان گمراه بود .\r\n « بَعِيدٍ »  يعنى با انتخاب راه بد طغيان نمود ، و مثل اين آيه است آنجا كه آمده است (  وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي  ) .\r\n « قالَ »  خداوند بزرگ ميفرمايد :\r\n « لا تَخْتَصِمُوا لَدَيَّ »  يعنى : بعضى از شمار با بعض ديگر نزد من نزاع نكنيد .\r\n « وَ قَدْ قَدَّمْتُ إِلَيْكُمْ بِالْوَعِيدِ »  يعنى : در دنيا كه جاى تكليف بود به شما گفتم ولى اعتنا نكرديد ، و با دستور من مخالفت كرديد .\r\n « ما يُبَدَّلُ الْقَوْلُ لَدَيَّ »  يعنى : آنچه را كه در دنيا به شما گفتم كه هر كس را منكر مىشود و پيامبرانم را تكذيب كند ، و با فرمان من مخالفت نمايد ، عذاب خواهم نمود ، اين گفتار به چيز ديگرى تبديل نخواهد يافت ، و بر خلاف آن نخواهد شد .\r\n « وَ ما أَنَا بِظَلَّامٍ لِلْعَبِيدِ »  يعنى : من در مجازات هيچكس نسبت به او ستم نميكنم ، بلكه او با ارتكاب گناهان بخويشتن ظلم مىكند ، و اينكه گفته است ( ظلام ) از باب مبالغه است ، به منظور رد كسى كه ظلم را به خداوند بزرگ و مقدس نسبت داده است .\r\n « يَوْمَ نَقُولُ لِجَهَنَّمَ هَلِ امْتَلَأْتِ »  يوم ، متعلّق است به (  ما يُبَدَّلُ الْقَوْلُ لَدَيَّ . .  ) بعضى گفته‌اند : متعلّق است به مقدّر كه تقدير آن عبارت است از ( اذكر يا محمّد ذلك اليوم الّذى يقول اللَّه فيه لجهنّم هل امتلأت من كثرة ما ألقى فيك من العصاة ) ؟\r\n « وَ تَقُولُ »  ، جهنّم مىگويد :\r\n « هَلْ مِنْ مَزِيدٍ »  انس گويد : يعنى جهنّم بيشتر مطالبه مىكند ، مجاهد گويد : اينجا هل من مزيد به معنى كفايت است ، يعنى ديگر براى پر شدن جهنّم ظرفيّت اضافى باقى نمانده است ، و بر اين قول دلالت دارد آيه (  لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ  ) « 1 » .\r\n\r\n\r\n","description":"","footnote":"\r\n( 1 ) - سوره سجده ، آيه : 13 .\r\n","page_name":" 268 ","page_number":270},
  {"content":"\r\n\r\nو در باره وجه اوّل گفته شده است : اين گفتار از جهنّم پيش از وارد شدن تمام اهل جهنّم در آتش است .\r\nو نيز مىتواند به آن معنى باشد كه جهنّم خواستار تعداد بيشترى از گناه - كاران شده است ، بر اين اساس كه بر ظرفيّتش افزوده شود ، همان گونه كه در روايت آمده است روز فتح مكّه از پيامبر خدا ( ص ) پرسيدند : آيا به منزل خودت وارد نمىشوى ؟ حضرت در پاسخ فرمودند : آيا عقيل براى ما خانه‌اى باقى گذاشته است ؟ چون هنگامى كه بنى هاشم از مكّه به سوى مدينه هجرت نمودند ، عقيل خانه‌هاى بنى هاشم را فروخته بود ، بنا بر اين معنى مىشود : آيا چيزى اضافه مانده است .\r\nامّا سخنى كه از زبان جهنّم آمده است ، در باره آن چند وجه گفته شده است :\r\n1 - اين جمله به صورت يك مثل آمده است ، يعنى : جهنّم از نظر وسعت و عظمت مانند يك موجود داراى نطق است كه هر گاه به او گفته شود : آيا پر شده‌اى ؟ گويد : پر نشده‌ام و هنوز گنجايش بسيارى دارم ، و مانند آن است گفته عنتره :\r\n فازور من وقع القنا بلبانه * و شكا الى بعبرة و تحمحم \r\nيعنى : ( مركب سوارى من برگشت و از تيرى كه به سينه‌اش نشسته بود با اشك چشم و زمزمه‌اى كه سر مىداد به من شكايت نمود ) « 1 » .\r\n\r\n\r\n","description":"","footnote":"\r\n( 1 ) شاهد بر سير اين است كه شاعر در شعر خود زبانحال مركب سوارى را به شكايت تعبير نموده است ، همانگونه كه در قرآن زبانحال جهنّم بيان شده است ، در شعر بعدى نيز شاهد بر سر نقل زبانحال است .\r\n","page_name":" 269 ","page_number":271},
  {"content":"\r\n\r\nو شاعر ديگر مىگويد :\r\n ( امتلأ الحوض و قال قطني * مهلا رويدا قد ملأت بطنى ) \r\nيعنى : ( حوض پر شده گفت : مرا بس است ، مهلتى ديگر بس است كه شكم خود را پر نموده‌ام ) .\r\n2 - آنكه خداوند براى جهنّم وسيله نطق خواهد آفريد و روز قيامت به سخن خواهد آمد ، و اين قابل انكار نيست ، زيرا همان خدايى كه دستها و اعضاء و پوست بدن انسان را به زبان آورد ، قدرت دارد كه جهنّم را نيز به سخن آورد .\r\n3 - جمله اين خطاب باشد به موكّلين بر جهنّم كه خداوند مىخواهد از آنان اقرار بگيرد ، و از آنان مىپرسد آيا جهنّم پر شده است ؟ موكّلين جهنّم در پاسخ مىگويند : بلى ديگر جايى براى افزودن نمانده است ، تا خداوند به راستى وعده خداوند پى ببرند « 1 » و اين سخن از حسن است و حسن ميگويد :\r\n(  هَلْ مِنْ مَزِيدٍ  ) ؟ بمعنى : ( ما من مزيد است ) مانند آنجا كه مىفرمايد : (  هَلْ مِنْ خالِقٍ غَيْرُ اللَّهِ  ) « 2 » كه به معنى : ( لا من خالق غير اللَّه ) است ، و اين گفته نيز از و اصل بن عطاء ، و عمرو بن عبيد مىباشد .\r\n\r\n\r\n","description":"","footnote":"\r\n( 1 ) - آنجا كه وعده فرموده است : (  لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ  ) سوره هود ، آيه : 119 يعنى : ( حتما جهنّم را از جنيّان و مردم همگى پر خواهم نمود )\r\n( 2 ) - سوره فاطر ، آيه : 3\r\n","page_name":" 270 ","page_number":272},
  {"content":"\r\n\r\nآيات 31 - 40 سوره ق 50\r\n\r\n[ سوره ق ( 50 ) : آيات 31 تا 40 
  ]\r\nوَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ ( 31 ) هذا ما تُوعَدُونَ لِكُلِّ أَوَّابٍ حَفِيظٍ ( 32 ) مَنْ خَشِيَ الرَّحْمنَ بِالْغَيْبِ وَ جاءَ بِقَلْبٍ مُنِيبٍ ( 33 ) ادْخُلُوها بِسَلامٍ ذلِكَ يَوْمُ الْخُلُودِ ( 34 ) لَهُمْ ما يَشاؤُنَ فِيها وَ لَدَيْنا مَزِيدٌ ( 35 )\r\nوَ كَمْ أَهْلَكْنا قَبْلَهُمْ مِنْ قَرْنٍ هُمْ أَشَدُّ مِنْهُمْ بَطْشاً فَنَقَّبُوا فِي الْبِلادِ هَلْ مِنْ مَحِيصٍ ( 36 ) إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ ( 37 ) وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ وَ ما مَسَّنا مِنْ لُغُوبٍ ( 38 ) فَاصْبِرْ عَلى ما يَقُولُونَ وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ الْغُرُوبِ ( 39 ) وَ مِنَ اللَّيْلِ فَسَبِّحْهُ وَ أَدْبارَ السُّجُودِ ( 40 )\r\n\r\n","description":"","footnote":"","page_name":" 271 ","page_number":273},
  {"content":"\r\n\r\n\r\nترجمه آيات :\r\n31 - و بهشت به پرهيزكاران نزديك گشته دور نباشد .\r\n32 - اين است كه به توبه‌كنندگان و نگهدارندگان حدود الهى وعده مىدادند .\r\n33 - آن كس كه از خداوند رحمان به ناديده ترسد ، و با قلبى مطيع آيد .\r\n34 - سلامت داخل بهشت شويد كه اين روز جاويدانى است .\r\n35 - آنجا آنچه بخواهند دارند ، و نزد ما بيشتر هست .\r\n36 - پيش از آنان چه نسلها كه به هلاكت رسانديم كه آنان از اينان نيرومندتر بودند ، و در شهرها راه مىگشودند ، مگر راه فرارى وجود دارد ؟\r\n37 - كه در اين براى آنان كه دل دارند يا با آمادگى گوش مىدهند اندرزى است .\r\n38 - آسمانها و زمين و آنچه ميانشان موجود است به شش روز آفريديم و خستگى بما نرسيد .\r\n39 - بر آنچه گويند صبر كن ، و پيش از بر آمدن خورشيد ، و قبل از پنهان شدن آن خدايت را تسبيح گوى .\r\n40 - و پاسى از شب نيز پروردگارت را تسبيح كن ، و به نماز خواندن بپرداز .\r\n\r\nقرائت آيات :\r\nادبار - اهل حجاز و حمزه و خلف ( ادبار ) به كسر همزه قرائت نموده‌اند ، و بقيّه قرّاء ( ادبار ) به فتح خوانده‌اند .\r\nنقّبوا - در ضمن قرائتهاى نادر آمده است كه ابن عبّاس و أبى العالية و يحيى\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nابن يعمر ( فنقبوا فى البلاد ) را به كسر قاف خوانده‌اند .\r\nألقى السّمع - و در قرائت سدى آمده است ( أو ألقى السمع ) .\r\nلغوب - و أبى عبد الرّحمن سلمى و طلحه خوانده‌اند : ( و ما مسنا من لغوب ) به فتح لام .\r\n\r\nدليل قرائت :\r\nادبار - ابو على گويد : ( ادبار ) مصدر است و مصادر ظرف قرار داده ميشوند ، به خاطر اراده اضافه شدن اسماء زمان به آنها ، و حذف اسماء زمان ، مانند آنكه مىگويى : ( جئتك مقدم الحاج و خفوق النّجم و خلافة فلان ) كه در تمام اين امثله منظورت ( وقت مقدم الحاج و . . . ) است ، همچنين در مورد بحث نيز تقدير گرفته مىشود ( وقت ادبار السّجود ) با اين تفاوت كه مضاف محذوف در اين باب ظاهر نمىشود ، و استعمال نمىگردد ، بنا بر اين در باب ظروف اين قرائت مناسب‌تر است از قول كسى كه ( ادبار ) را به فتح قرائت مىكند ، مثل اينكه فرمان داده است كه پس از فراغت از نماز تسبيح گويد ، و هر كس به فتح خوانده است ( ادبار ) را جمع ( دبر ) يا ( دبر ) به ضمّ دال قرار داده است ما قفل و اقفال و طنب و اطناب ، و اين واژه به صورت ظرف نيز استعمال شده است مانند اين مثال كه گفته مىشود : ( جئتك فى دبر الصّلاة ) و ( فى أدبار الصّلاة ) .\r\nو نيز اوس بن حجر شاعر عرب گفته است :\r\n ( على دبر الشّهر الحرام بأرضنا * و ما حولها جدب سنون تلمّع ) \r\nنقّبوا - امّا بنا بر قرائت كسى كه ( فنقّبوا ) به كسر قاف قرائت كرده است ابن جنى گفته است از باب ( فعّلوا ) است از نقب يعنى : وارد زمين شده خود را در آن پنهان كنيد ، زيرا شما راه فرارى نخواهيد داشت .\r\nألقى السمع - قرائت او ألقى السّمع به معنى آن است كه ( ألقى السّمع منه ) .\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nلغوب - ممكن است ( لغوب ) به فتح لام از جمله مصادرى باشد كه بر وزن ( فعول ) به فتح فاء آمده است ، مانند ( وضوء ) ( ولوغ ) ( وزوع ) ( قبول ) بفتح واو و قاف و اينها صفاتى هستند براى مصادر محذوفه كه در مثال : ( توضأت وضوءا ) تقدير خواهد شد : ( توضّأت وضوءا حسنا ) ، و همين طور است در مورد بحث كه ( ما سنا من لغوب لغوب ) يعنى : ( تعب متعب ) .\r\n\r\nلغات آيات :\r\nأزلفت - ازلاف به معنى نزديكى به خير است ، و از آن باب است ( زلفة ) و ( زلفى ) و ( ازدلف اليه ) يعنى : به او نزديك گشت ، و ( مزدلفة ) منزلتى است در نزديكى موقف مشعر و جمع ، و از اين باب است قول راجز شاعر :\r\n ( ناج طواه الأين ممّا أوجفا * طىّ اللّيالى زلفا فزلفا \r\n سماوة الهلال حتّى احقوقفا ) \r\nنقبوا - تنقيب به معنى تنقيح يعنى باز كردن راه براى رفتن است ، و از باب نقب به معنى فتح و باز كردن است ، امرؤ القيس شاعر عرب گفته است :\r\n ( لقد نقّبت فى الآفاق حتّى * رضيت من الغنيمة بالإياب ) \r\nيعنى : در راههاى جهان گردش نمودم و در نقبهاى آن سير كردم ، لغوب - به معنى خستگى است .\r\n\r\nاعراب آيات :\r\n غَيْرَ بَعِيدٍ  - صفت است براى مصدر محذوف ، تقديرش اين است : ( ازلافا غير بعيد ) و نيز جايز است اين جمله منصوب باشد ، بنا بر حاليت كه حال براى ( الجنّة ) باشد ، و نگفته است ( غير بعيدة ) چون در تقدير نسبت است كه ( غير ذات بعد ) باشد .\r\n\r\n","description":"","footnote":"","page_name":" 274 ","page_number":276},
  {"content":"\r\n\r\n لِكُلِّ أَوَّابٍ  - جايز است در محلّ رفع باشد ، بنا بر اينكه خبر مبتداى محذوف باشد ، كه تقديرش ( هو لكلّ أوّاب ) است ، جايز نيست خبر بعد از خبر باشد كه تقديرش ( هذا لموعود هذا لكلّ أوّاب حفيظ ) باشد ، و نيز جايز نيست كه لام متعلّق به توعدون باشد ، زيرا أوّابين همان موعودان هستند ، نه آنكه آنان موعود له باشند .\r\n مَنْ خَشِيَ الرَّحْمنَ  - جايز است كه در محل جر باشد ، بنا بر آنكه بدل باشد از أوّاب ، و بنا بر اين تركيب در جمله (  وَ جاءَ بِقَلْبٍ مُنِيبٍ  ) كلام تمام خواهد شد ، و نيز جايز است كه (  مَنْ خَشِيَ الرَّحْمنَ  ) مبتدا باشد و خبرش محذوف است بنا بر آنكه تقدير چنين باشد : ( يقال لهم ادخلوها ) و بنا بر اين تركيب جمله در (  لِكُلِّ أَوَّابٍ حَفِيظٍ  ) تمام مىشود ، و نيز مناسب است كه ( ادخلوها ) خطاب به متّقين باشد ، و تقديرش مىشود ( و تزلف الجنّة للمتّقين و يقال لهم ادخلوها بسلام ) .\r\n\r\nمعناى آيات :\r\nپس از آنكه خداوند از آن عذابهايى كه براى كافران و گنه‌كاران آماده ساخته بود خبر داد ، به دنبال آن از آن نعمتهايى كه براى پرهيزكاران آماده ساخته است خبر داده مىفرمايد :\r\n « وَ أُزْلِفَتِ الْجَنَّةُ لِلْمُتَّقِينَ »  يعنى : بهشت براى آنان كه از شرك و گناهان دورى جسته‌اند نزديك شده و آراسته گرديده است تا در آن از نعمتهاى خداوندى برخوردار گردند ، ( و جنّة ) باغى را گويند كه در آن انواع و اقسام لذّتها از نهرهاى روان و درختان و ميوه‌هاى پاكيزه و همسران نيكو و حوريان ماه طلعت ، و خدمتگزاران جوان و بناهاى فاخر و تزيين شده به ياقوت و زمرّد و طلاى ناب ، از درگاه الهى خواستاريم كه ما را موفّق سازد به آنچه كه موجب رضايت و تقرّب به او است .\r\n « غَيْرَ بَعِيدٍ »  يعنى : اين بهشت به آنان نزديك است ، و در رسيدن به آن\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nهيچ ضرر و مشقّتى نخواهند ديد ، بعضى گفته‌اند يعنى : آمدن بهشت دور نيست ، زيرا هر آينده‌اى نزديك است ، و مانند اين قول است قول حسن كه مىگويد : مثل اينكه در دنيا اصلا نبوده‌اى و در آخرت مثل آنكه زوال نخواهى داشت .\r\n « هذا ما تُوعَدُونَ »  يعنى : آنچه را كه ما از آن ياد كرديم همان است كه بر زبان پيامبران به عنوان پاداش به شما وعده داده‌اند .\r\n « لِكُلِّ أَوَّابٍ »  از ضحّاك و ابن زيد نقل شده است كه اوّاب يعنى : بسيار توبه كننده ، و بازگشت كننده به فرمان الهى ، و از ابن عبّاس و عطاء نقل شده است كه أوّاب بمعنى تسبيح كننده است .\r\n « حَفِيظٍ »  آنچه را كه خداوند فرمان داده است حفظ مىكند ، و از انجام دادن كارهايى كه جايز نيست مانند گناهى كه دامنش را آلوده سازد يا خطايى كه از ارزش او بكاهد خويشتن‌دارى مىكند .\r\n « مَنْ خَشِيَ الرَّحْمنَ بِالْغَيْبِ »  يعنى : او كسى است كه از خدا مىترسد ، و فرمان او را مىبرد ، و به ثواب و عقاب ايمان دارد با اينكه او را نديده است .\r\nو از ضحّاك و سدى نقل شده است كه  ( . . . بِالْغَيْبِ )  يعنى در پنهان ، آنجا كه كسى او را نبيند از خدا مىترسد .\r\n « وَ جاءَ بِقَلْبٍ مُنِيبٍ »  يعنى : بر اين پرهيزكارى و ترس از خدا ادامه داده تا اينكه با قلبى كه رو بر طاعت خداى نهاده و با نهانيهاى درونى به سوى او توجّه دارد وارد جهان ديگر مىشود .\r\n « ادْخُلُوها بِسَلامٍ »  يعنى : به آنان گفته مىشود با امنيّت از هر ناملايمى و با سلامت از هر آفتى وارد بهشت شويد .\r\nبعضى گفته‌اند : يعنى سلام و درود خدا و فرشتگان بر شما باد وارد بهشت شويد .\r\n\r\n","description":"","footnote":"","page_name":" 276 ","page_number":278},
  {"content":"\r\n\r\n « ذلِكَ يَوْمُ الْخُلُودِ »  يعنى : اين زمانى كه مؤمنان در بهشت متنعّم خواهند بود ابدى است و محدود به زمان خاصّى نخواهد بود .\r\n « لَهُمْ ما يَشاؤُنَ فِيها »  يعنى : آنان در بهشت از نعمتها آنچه دلشان بخواهد و اراده كنند خواهند داشت .\r\n « وَ لَدَيْنا مَزِيدٌ »  يعنى : علاوه بر آنچه كه مىخواهند نعمتهايى كه به فكرشان نمىرسد ، و در آرزو هم ندارند نزد ما موجود است .\r\nبعضى گفته‌اند : ( مزيد ) عبارت است از پاداشهايى كه علاوه بر ميزان استحقاق بندگان ، از طرف خداوند در مقابل اعمالشان به آنان عطا مىشود .\r\nآن گاه خداوند سبحان كفّار مكّه را ترسانده مىفرمايد :\r\n « وَ كَمْ أَهْلَكْنا قَبْلَهُمْ مِنْ قَرْنٍ »  يعنى : پيش از اين مردم ، نسلهايى كه پيامبران را تكذيب نموده بودند به هلاكت رسانديم .\r\n « هُمْ أَشَدُّ مِنْهُمْ بَطْشاً »  يعنى : آنها كه هلاكشان ساختيم از نظر قدرت و نيرو از اينان برتر و فزونتر بودند ، و با اين وصف هلاك ساختن آنان براى ما كارى نداشت ، پس اين قوم كه طغيان مىكنند در مقابل عذاب ما چه تأمين يافته‌اند ؟\r\n « فَنَقَّبُوا فِي الْبِلادِ »  يعنى : آن قوم كه هلاك شدند راهها را در شهرها با خشونت و شدّت براى خود مىگشودند ، اصل نقبوا از نقب است كه به معنى راه مىباشد ، بعضى گفته‌اند يعنى اينان در شهرها راه افتاده ، و با قدرت خود مىگشتند ، و هر راهى را پيموده ، و سفرهاى طولانى انجام مىداده‌اند .\r\n « هَلْ مِنْ مَحِيصٍ »  آيا راه فرارى از مرگ وجود دارد ؟ يعنى : در تمام اين مراحل اينان از هلاكت و مرگ راه گريزى نيافتند .\r\n « إِنَّ فِي ذلِكَ »  يعنى : در آنچه خبر دادم و داستان سرايى كردم .\r\n « لَذِكْرى »  مايه عبرت و منشأ تفكّر است در آن .\r\n\r\n","description":"","footnote":"","page_name":" 277 ","page_number":279},
  {"content":"\r\n\r\n « لِمَنْ كانَ لَهُ قَلْبٌ »  از ابن عبّاس نقل شده است كه قلب در اينجا به معنى عقل است « 1 » همان گونه كه مىگويند : ( أين ذهب قلبك ) يعنى : قلبت كجا رفته است ؟ كه منظور از قلب عقل است « 2 » يا مىگويند : ( فلان قلبه معه ) يعنى : عقل\r\n\r\n\r\n","description":"","footnote":"\r\n( 1 ) - نور الثّقلين ج 5 ص 116 از اصول كافى نقل مىكند كه هشام بن حكم گويد : امام موسى بن جعفر ( ع ) به من فرمود : ( اى هشام خداوند در قرآن مىفرمايد : ( اينها موجب عبرت است براى آنان كه قلب دارند ) يعنى عقل دارند )\r\n( 2 ) - شواهد التّنزيل حسكانى ج 2 ص 192 در روايتى از على ( ع ) روايت مىكند كه فرمودند : ( من آن صاحب قلبى هستم كه خداوند اينجا در نظر دارد ) .\r\nدر روايت ديگر باز از حضرت على ( ع ) روايت كرده است كه فرمودند : ( منظور از ذكرى در اين آيه من هستم ) .\r\nدر روايت ديگرى از ابن عبّاس نقل مىكند كه ( دو شتر بزرگ به پيامبر خدا ( ص ) اهداء شد ، حضرت به يارانش نظر افكنده فرمود : آيا كسى در ميان شما هست كه بتواند دو ركعت نماز بخواند كه در آن به هيچ كارى از دنيا فكر نكند و در قلبش فكر دنيا راه نيابد تا يكى از اين دو شتر را به او جايزه دهم ، على به پا خاست و به نماز ايستاد ، پس از آنكه سلام داد ، جبرئيل نازل شده گفت : يكى از دو شتر را به على جايزه بده ، رسول خدا ( ص ) فرمود : امّا على در تشهّد كه نشست به اين فكر فرو رفت كه كداميك از دو شتر را بگيرد ؟ ! جبرئيل گفت : آرى على در اين فكر بود كه شتر چاق‌تر را بردارد و آن را نحر كرده در راه خدا صدقه دهد ، پس تفكّرش براى خدا بوده ، نه براى خودش و نه براى دنيا .\r\nحضرت رسول ( ص ) نيز هر دو شتر را به على ( ع ) داد ، و خداوند نازل فرمود : (  إِنَّ فِي ذلِكَ . . .  ) يعنى : در نمازى كه على خواند اندرز است براى آنان كه عقل دارند . . . )\r\n","page_name":" 278 ","page_number":280},
  {"content":"\r\n\r\nفلانى با او است .\r\nو علّت اينكه خداوند فرموده است اينها موجب عبرت عاقلان است ، براى آن است كه آنها كه عبرت پذير نيستند توجّهى به عقل خويشتن نمىكنند .\r\nاز قتاده نقل شده است منظور آن است كه اين سرگذشت موجب عبرت آن كسانى است كه داراى قلبى زنده باشند « 1 » .\r\n « أَوْ أَلْقَى السَّمْعَ وَ هُوَ شَهِيدٌ »  از ابن عبّاس و مجاهد و ضحّاك نقل شده است يعنى : اين سرگذشتها مايه عبرت است براى كسى كه گوش فرا داده ، و قلب خويشتن را مشغول چيزهاى ديگرى غير از آنچه مىشنود نمىسازد ، و آنچه را كه مىشنود تحويل گرفته آن را درك مىكند ، و از آن غافل نشده ، و فراموش نمىكند ، گفته مىشود : ( الق الىّ سمعك ) يعنى : به سخنان من گوش فرا ده .\r\nابن عبّاس گويد : منافقين مىآمدند و خدمت حضرت رسول خدا ( ص ) نشسته ، سپس كه بيرون مىرفتند به يكديگر مىگفتند : او چه حرفهايى مىزد ؟\r\nو گويى كه در محضر پيامبر دلهاى آنان همراهشان نبوده است .\r\nاز قتاده نقل شده است يعنى در حالى كه او شاهد صفت پيامبر است كه در كتب سلف آمده است ، و منظور از آن اهل كتاب مىباشد .\r\n « وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ وَ ما مَسَّنا مِنْ لُغُوبٍ »  .\r\nلغوب به معنى خستگى و ملال است ، و در اين آيه خداوند يهوديان را تكذيب فرموده است كه اعتقاد دارند خداوند در روز شنبه پس از آفرينش جهان استراحت كرده است ، و روى همين حساب است كه روز شنبه ، يهوديان كارهاى\r\n\r\n\r\n","description":"","footnote":"\r\n( 1 ) - تفسير ابن عبّاس صفحه 326 قلب را به ( عقل حىّ ) يعنى : عقل بيدار و زنده معنى كرده است .\r\n","page_name":" 279 ","page_number":281},
  {"content":"\r\n\r\nخود را تعطيل مىكنند « 1 » .\r\n « فَاصْبِرْ عَلى ما يَقُولُونَ »  يعنى : اى محمّد از اين نسبت‌هاى ناروا كه يهوديان مىدهند و اين دروغها كه مىگويند : و اينكه تو را ساحر و مجنون مىخوانند صبر كن ، و همه اين ناملايمات را بر خود هموار كن ، تا از طرف خداوند گشايشى شود ، و اين دستور بردبارى پيش از آن بود كه خداوند دستور جهاد بدهد .\r\n « وَ سَبِّحْ بِحَمْدِ رَبِّكَ »  يعنى : نماز بخوان و خدا را سپاسگزارى كن .\r\nابن عبّاس و قتاده و ابن زيد گفته‌اند : علّت اينكه نماز را تسبيح ناميده‌اند آن است كه نماز مشتمل تسبيح و تحميد است .\r\nبعضى هم گفته‌اند : منظور از تسبيح اينجا نماز نيست ، بلكه تسبيح لفظى است كه انسان خدا را از نسبتهاى ناروا منزّه خواند .\r\n « قَبْلَ طُلُوعِ الشَّمْسِ وَ قَبْلَ الْغُرُوبِ »  از قتاده و ابن زيد روايت شده است\r\n\r\n\r\n","description":"","footnote":"\r\n( 1 ) - نور الثّقلين ج 5 ص 126 حديث 47 از روضة الواعظين مرحوم مفيد نقل مىكند : ( يهوديان خدمت پيامبر خدا ( ص ) آمده از حضرتش در باره آفرينش آسمانها و زمين پرسيدند ؟ فرمود : خداوند زمين را روز يكشنبه و دوشنبه آفريد ، و كوه‌ها را و آنچه در آن است روز سه‌شنبه آفريد ، و روز چهارشنبه درختان و آب و تمدّنها و شهرها و آبادانى و ويرانى را آفريد ، و روز پنجشنبه آسمان را آفريد ، و روز جمعه ستارگان و خورشيد و ماه و فرشتگان را آفريد .\r\nيهوديان گفتند : آن گاه چه شد اى محمّد ؟ حضرت فرمود : آن گاه خداوند بر اريكه قدرت استقرار يافت ، يهود گفتند : اگر تمام مىكردى خوب گفته بودى و گفتند آن گاه خداوند به استراحت پرداخت ( يعنى روز يكشنبه ) حضرت از اين سخن كفرآميز به شدّت خشمگين شد ، و اين آيه نازل شد :  « وَ لَقَدْ خَلَقْنَا السَّماواتِ وَ الْأَرْضَ  . . . » )\r\n","page_name":" 280 ","page_number":282},
  {"content":"\r\n\r\nيعنى : نماز صبح و ظهر و عصر « 1 » .\r\n « وَ مِنَ اللَّيْلِ فَسَبِّحْهُ »  يعنى : مغرب و عشاء ، مجاهد گفته است : و من اللّيل يعنى نماز شب و نماز مغرب و عشاء نيز در آن هست .\r\nاز حضرت صادق ( ع ) روايت شده است كه از حضرت در باره (  وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ الْغُرُوبِ  ) پرسيدند ؟ فرمودند : صبحگاهان و عصر ده بار مىگويى : ( لا إله الّا اللَّه وحده لا شريك له ، له الملك و له الحمد ، يحيى و يميت و هو على كلّ شىء قدير ) .\r\n « وَ أَدْبارَ السُّجُودِ »  در آن چند قول است :\r\n1 - از على بن أبى طالب ( ع ) و حسن بن على ( ع ) و حسن و شعبى و نيز از ابن عبّاس در روايتى مرفوعه از پيامبر ( ص ) روايت شده است كه منظور از آن دو ركعت نماز نافله است كه پس از نماز مغرب مىخوانند ، و منظور از (  إِدْبارَ النُّجُومِ  ) دو ركعت نماز نافله قبل از طلوع فجر است .\r\n2 - از ابن عبّاس و مجاهد نقل شده است : منظور از (  أَدْبارَ السُّجُودِ  ) تسبيح پس از هر نماز است .\r\n3 - از ابن زيد و جبائى نقل شده است منظور از (  أَدْبارَ السُّجُودِ  ) نافله‌ها است پس از نمازهاى واجب .\r\n4 - از امام جعفر صادق ( ع ) روايت شده است منظور از (  أَدْبارَ السُّجُودِ  ) نماز وتر است در آخر شب .\r\n\r\n\r\n","description":"","footnote":"\r\n( 1 ) - تفسير ابن عبّاس ص 326 قبل طلوع الشّمس را نماز صبح و قبل الغروب را نماز ظهر و عصر دانسته است .\r\n","page_name":" 281 ","page_number":283},
  {"content":"\r\n\r\nآيات 41 - 45 سوره ق 50\r\n\r\n[ سوره ق ( 50 ) : آيات 41 تا 45 
  ]\r\nوَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ ( 41 ) يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ ( 42 ) إِنَّا نَحْنُ نُحْيِي وَ نُمِيتُ وَ إِلَيْنَا الْمَصِيرُ ( 43 ) يَوْمَ تَشَقَّقُ الْأَرْضُ عَنْهُمْ سِراعاً ذلِكَ حَشْرٌ عَلَيْنا يَسِيرٌ ( 44 ) نَحْنُ أَعْلَمُ بِما يَقُولُونَ وَ ما أَنْتَ عَلَيْهِمْ بِجَبَّارٍ فَذَكِّرْ بِالْقُرْآنِ مَنْ يَخافُ وَعِيدِ ( 45 )\r\n\r\n","description":"","footnote":"","page_name":" 282 ","page_number":284},
  {"content":"\r\n\r\n\r\nترجمه آيات :\r\n41 - گوش فرا ده در آن روزى كه منادى از مكان نزديك ندا در دهد .\r\n42 - روزى كه آن صدا را به حق خواهند شنيد آن روز ، روز قيامت است .\r\n43 - ما هستيم كه زنده كرده ، مىميرانيم ، و به سوى ما است سرانجام همه .\r\n44 - روزى كه براى آنان زمين به سرعت شكافته شود ، و اين گردآورى براى ما آسان خواهد بود .\r\n45 - ما بهتر مىدانيم چه مىگويند ، و تو بر آنان سلطه‌اى ندارى ، پس آنان را كه از وعده‌هاى عذاب مىترسند ، با قرآن اندرزشان ده .\r\n\r\nاعراب آيات :\r\n وَ اسْتَمِعْ يَوْمَ يُنادِ الْمُنادِ  - تقديرش اين است : ( و استمع حديث يوم ينادى المنادى ) كه مضاف ( حديث ) حذف شده است ، و اين محذوف مفعول به است ، و ظرف نيست .\r\nو  يَوْمَ يَسْمَعُونَ  - بدل است از يوم ينادى المنادى ، و همين طور است .\r\n يَوْمَ تَشَقَّقُ الْأَرْضُ  - كه بدل است از يوم ينادى المنادى ، و نيز جايز است يوم تشقّق منصوب باشد به (  وَ إِلَيْنَا الْمَصِيرُ  ) يعنى : در اين روز به سوى ما خواهند آمد .\r\n\r\nمعنى آيات :\r\nسپس خداوند بزرگ به پيامبرش مىفرمايد :\r\n « وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ »  و منظور از اين خطاب تمامى افراد مكلّف است ، يعنى به اين نداء و پيامى كه داده مىشود گوش فرا ده ، يعنى : آن ندايى كه در روز قيامت و رستاخيز و نشور منادى الهى سر خواهد داد\r\n\r\n","description":"","footnote":"","page_name":" 283 ","page_number":285},
  {"content":"\r\n\r\nكه عبارت است از ( نفخه دوّم ) .\r\nو نيز مىشود گفت منظور آن است كه گوش كن گزارش حال آنان را روزى كه منادى از جانب ( صخره بيت المقدّس ) ندا در خواهند داد كه اى استخوانهاى پوسيده ، و اى مفصلهاى از هم گسسته ، و اى گوشتهاى از هم پاشيده به پا خيزيد ، براى فيصله دادخواهى و آنچه را كه خداوند براى شما به عنوان پاداش آماده ساخته است ، و اين معنى را قتاده گفته است .\r\nو از مقاتل نقل شده است منادى اسرافيل است كه مىگويد : اى آفريدگان الهى براى حساب‌رسى به پا خيزيد .\r\nو اينكه گفته است از مكانى نزديك ، به دليل آن است كه همه خلائق اين ندا را بطور يكسان مىشنوند ، و بر احدى چه دور چه نزديك مخفى نمىماند ، گويى كه همگى اين ندا را از مكانى نزديك شنيده‌اند .\r\n « يَوْمَ يَسْمَعُونَ الصَّيْحَةَ بِالْحَقِّ »  صيحه ، عبارت است صدايى يكباره و شديد ، و اين صيحه همان ( نفخه دوّم ) است ، و كلمه بالحق بنا به نقل كلبى به معناى رستاخيز قيامت است ، و به گفته مقاتل يعنى اين صيحه بطور تحقيق انجام خواهد گرفت .\r\n « ذلِكَ يَوْمُ الْخُرُوجِ »  يعنى : اين روز روز بيرون آمدن از قبرها به سوى صحراى محشر است .\r\nو از ابى عبيده نقل شده است كه (  يَوْمُ الْخُرُوجِ  ) يكى از نامهاى قيامت است ، و در اين مورد به قول شاعر عرب استشهاد شده است كه گفته است :\r\n ( أ ليس يوم سمّى الخروجا * أعظم يوم رجّة رجوجا ) \r\nيعنى : ( آيا روز قيامت همان روز نيست كه به ( خروج ) ناميده شده است ؟ بزرگ روزى كه جنبشى سخت خواهد داشت ) .\r\n « إِنَّا نَحْنُ نُحْيِي وَ نُمِيتُ وَ إِلَيْنَا الْمَصِيرُ »  خداوند بزرگ از كار خودش خبر\r\n\r\n","description":"","footnote":"","page_name":" 284 ","page_number":286},
  {"content":"\r\n\r\nمىدهد كه او است آن كس كه آفريدگان را پس از آنكه به صورت جماد در آمده و مرده‌اند دوباره زنده مىكند ، و پس از آنكه زنده شدند ، دوباره آنان را مى - ميراند ، و دگر بار روز قيامت آنان را زنده خواهد ساخت ، و منظور از (  وَ إِلَيْنَا الْمَصِيرُ  ) نيز همين است .\r\n « يَوْمَ تَشَقَّقُ الْأَرْضُ عَنْهُمْ »  يعنى : روزى كه زمين براى آنان شكافته مىشود و از دل آن بيرون مىآيند .\r\n « سِراعاً »  و بدون توقّف به سوى منادى حق خواهند شتافت .\r\n « ذلِكَ حَشْرٌ »  و حشر به معنى جمع آورى است كه از هر سو رانده شوند .\r\n « عَلَيْنا يَسِيرٌ »  يعنى : و اين عمل براى ما ساده و آسان است ، با اينكه مخلوقات قبور و ديارشان از يكديگر فاصله بسيار دارد .\r\nآن گاه خداوند پيامبرش را تسليت داده مىفرمايد :\r\n « نَحْنُ أَعْلَمُ بِما يَقُولُونَ »  يعنى : آنچه را كه اين كافران در مورد تكذيب تو و انكار پيامبريت و انكار رستاخيز مىگويند بر ما پوشيده نيست ، و از هر چيز آنان آگاهيم .\r\n « وَ ما أَنْتَ عَلَيْهِمْ بِجَبَّارٍ »  يعنى : تو بر دلهاى آنان سلطه و قدرت ندارى كه بتوانى آنان را مجبور به ايمان آوردن كنى ، و تو تنها برانگيخته شده‌اى كه آنان را بيم داده ، دعوت كنى ، و تشويقشان نمايى ، و اين معنى گفتار ابن عبّاس است .\r\nتغلب گويد : كلماتى بر وزن فعال داريم كه به معنى مفعل مىآيد ، مانند دراك كه بمعنى مدرك آمده است و مانند ( سراع ) كه به معنى مسرع است ، و سيف سقاط به معنى مسقط است و بكاء كه به معنى مبكى است .\r\nعلىّ بن عيسى گويد : از اين باب شنيده نشده است مگر دراك از ادركت ، و بعضى هم جبّار را نيز از جبرته على الأمر ، بمعنى أجبرته گفته‌اند ، و اين لغت كنانه است .\r\n\r\n","description":"","footnote":"","page_name":" 285 ","page_number":287},
  {"content":"\r\n\r\nبعضى گفته‌اند (  ما أَنْتَ عَلَيْهِمْ بِجَبَّارٍ  ) يعنى : تو نسبت به آنان سخت و بيرحم نيستى ، كه بردبارى نداشته باشى ، پس آزار آنان را تحمّل كن .\r\n « فَذَكِّرْ بِالْقُرْآنِ مَنْ يَخافُ وَعِيدِ »  كسانى را كه از وعده‌هاى عذاب الهى مىترسند در اينجا ذكر كرده است ، چون اينان هستند كه از پندهاى قرآن بهره خواهند برد .\r\n\r\n","description":"","footnote":"","page_name":" 286 ","page_number":288},
  {"content":"\r\n\r\n\r\nسورهء مباركهء الذّاريات\r\n- 51 -\r\n\r\n","description":"","footnote":"","page_name":" 287 ","page_number":289},
  {"content":"\r\n\r\n\r\nعدد آيات سوره :\r\nتعداد آيات اين سوره به اجماع قاريان شصت آيه مىباشد .\r\n\r\nفضيلت سوره :\r\n( أبىّ بن كعب از پيامبر خدا ( ص ) روايت كرده : ( هر كس سورهء ذاريات را بخواند به تعداد هر بادى كه در جهان مىوزد ، ده حسنه به او خواهند داد ) .\r\n( داود بن فرقد از حضرت صادق ( ع ) روايت كرده است كه فرمودند : هر كس سورهء ذاريات را در روز يا شب بخواند ، خداوند زندگى او را رو به راه كرده ، و رزق فراوان به او خواهد داد ، و با چراغى نورانى قبرش را روشن مىكند كه تا روز قيامت روشن باشد . )\r\n\r\nارتباط سوره :\r\nپس از آنكه خداوند سورهء ق را با وعده‌هاى عذاب ختم كرد ، اينك اين سوره را با تحقّق يافتن وعده‌هاى عذاب شروع كرده ، مىفرمايد :\r\n\r\n","description":"","footnote":"","page_name":" 288 ","page_number":290},
  {"content":"\r\n\r\nآيات : 1 - 14 ذاريات 51\r\n\r\n[ سوره الذاريات ( 51 ) : آيات 1 تا 14 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الذَّارِياتِ ذَرْواً ( 1 ) فَالْحامِلاتِ وِقْراً ( 2 ) فَالْجارِياتِ يُسْراً ( 3 ) فَالْمُقَسِّماتِ أَمْراً ( 4 )\r\nإِنَّما تُوعَدُونَ لَصادِقٌ ( 5 ) وَ إِنَّ الدِّينَ لَواقِعٌ ( 6 ) وَ السَّماءِ ذاتِ الْحُبُكِ ( 7 ) إِنَّكُمْ لَفِي قَوْلٍ مُخْتَلِفٍ ( 8 ) يُؤْفَكُ عَنْهُ مَنْ أُفِكَ ( 9 )\r\nقُتِلَ الْخَرَّاصُونَ ( 10 ) الَّذِينَ هُمْ فِي غَمْرَةٍ ساهُونَ ( 11 ) يَسْئَلُونَ أَيَّانَ يَوْمُ الدِّينِ ( 12 ) يَوْمَ هُمْ عَلَى النَّارِ يُفْتَنُونَ ( 13 ) ذُوقُوا فِتْنَتَكُمْ هذَا الَّذِي كُنْتُمْ بِهِ تَسْتَعْجِلُونَ ( 14 )\r\n\r\nترجمه آيات :\r\nبه نام خداى رحمان رحيم .\r\n1 - سوگند به بادهاى سخت پراكنده‌ساز .\r\n2 - سوگند به ابرها كه بار گران دارند .\r\n3 - سوگند به كشتىها ( يا ابرها ) يى كه به آسانى جريان مىيابند .\r\n4 - آن گاه سوگند به فرشتگانى كه مأمور تقسيم هستند .\r\n5 - آنچه به شما وعده داده مىشود راست است .\r\n6 - روز جزا و حساب فرا خواهد رسيد .\r\n7 - سوگند به آسمان كه داراى خطوط ارتباطى است .\r\n\r\n","description":"","footnote":"","page_name":" 289 ","page_number":291},
  {"content":"\r\n\r\n8 - كه شما در گفت‌وگويى پراكنده هستيد .\r\n9 - كسانى را كه از راه حق روگردان ساخته‌اند از ايمان به حق منصرف مىسازند .\r\n10 - مرگ بر دروغگويان و نفرين بر آنان .\r\n11 - آنان كه در بى خبرى و نادانى درماندگانند .\r\n12 - مىپرسند : پس روز پاداش چه وقت است ؟\r\n13 - بگو آن روز است كه در آتش دوزخ از شما پرس و جو كنند .\r\n14 - بچشيد عذاب و مجازات خويش را ، و اين همان است كه سراسيمه به سويش مىشتافتيد .\r\n\r\nلغات آيات :\r\nالذّاريات - ذرت الرّيح التّراب يعنى باد خاك را به هوا برد ، و ( أذرته و تذريه ) نيز ، به همان معنى است .\r\nحبك - موجهايى را گويند كه در اشياء ايجاد شود ، مانند موجهايى كه در آسمان ديده مىشود ، و مانند موجهايى كه به هنگام وزيدن باد روى آب مىافتد ، و به موهاى فرفرى ( مجعّد ) گفته مىشود حبك ، و مفرد آن حباك و حبيكه است ، و حبك عبارت است از اثر نيك در يك صنعت و اعتدال آن ، و گفته مىشود : ( حبكه ، يحبكه ، يحبكه ) .\r\n\r\n","description":"","footnote":"","page_name":" 290 ","page_number":292},
  {"content":"\r\n\r\nزهير شاعر در بارهء واژهء حبك گفته است :\r\n ( مكلّل بأصول النجم تنسجه * ريح خريق لضاحى مائه حبك ) \r\nيعنى : ( با ساقهء گياهان تزئين گشته ، و بادى تند و سرد آن را مىبافد كه در سطح آب آن موجهايى دارد ) .\r\nالخراصون - خراص بمعنى دروغگو است ، و خرص بمعنى گمان و حدس مىباشد ، و اينكه ( حرز ) نيز بمعنى ( خرص ) آمده است چون به همان معنى است ، گفته مىشود : ( كم خرص أرضك ) بكسر خاء يعنى : ( ميزان تقريبى زينت چقدر است ؟ ) ، و خرص در اصل بمعنى قطع است ، كه از كلام عرب گرفته شده است كه ميگويند : ( خرص فلان كلاما و اخترصه ) در صورتى كه بخواهد سختى را بى اساس قطع كند .\r\nغمرة - از غمره الماء يغمره ، و غمره الدين گرفته شده است ، و در جايى گفته مىشود كه به علت فراوانى چيزى چيز ديگر را فرا گيرد ، و ( غمر ) به فرد پر بخشش گويند زيرا با بخشش خود فراگير خواهد شد .\r\n\r\nاعراب آيات :\r\n يَوْمَ هُمْ عَلَى النَّارِ  - زجاج گويد : يوم منصوب است به دو جهت :\r\n1 - آنكه بمعنى ( يقع الجزاء يومهم على النار يفتنون ) باشد « 1 » .\r\n2 - آنكه لفظ آن لفظ نصب است و معنايش معنى رفع ، زيرا اضافه شده است به جملهء كلام ، مىگويى : ( يعجبنى يوم أنت قائم ، و يوم أنت تقوم ) و اگر بخواهى آن را نصب ميدهى و اگر بخواهى آن را رفع ميدهى ، همانگونه كه شاعر ميگويد :\r\n\r\n\r\n","description":"","footnote":"\r\n( 1 ) - كه يومهم مفعول فيه باشد براى يقع .\r\n","page_name":" 291 ","page_number":293},
  {"content":"\r\n\r\n ( لم يمنع الشّرب منها غير ان نطقت * حمامة فى غصون ذات او قال ) \r\nيعنى : ( چيزى مانع آب خوردن آن شتر نشد غير از صداى كبوتر ماده‌اى كه در شاخه‌هاى درخت ميوه‌دار بود ) .\r\nو نيز روايت شده است ( غير أن نطقت ) برفع غير چون اضافه شده است به ( أن ) و آن نميتواند مفتوح باشد ، و همچنين يوم نيز چون اضافه به جمله شده است مفتوح مىشود ، همانطور كه خوانده شده است ( من خزى يومئذ ) كه يوم مفتوح است با اينكه در موضع جر است ، زيرا تو آن را به غير متمكن اضافه نموده‌اى .\r\nبعضى گفته‌اند هنگامى كه در كلام عرب ظرفى جريان يافت بر اين استعمال در موضع رفع باقى مىماند ، و گاهى هم مفتوح مىآيد همانگونه كه در ( و منا دون ذلك ) و (  لَقَدْ تَقَطَّعَ بَيْنَكُمْ  ) آمده است .\r\n\r\nمعنى آيات :\r\n  « وَ الذَّارِياتِ ذَرْواً »   روايت شده است ابن كوا از امير المؤمنين عليه السلام كه روى منبر سخن ميگفت پرسيد منظور از ذاريات ذروا چيست ؟ حضرت فرمودند :\r\nمنظور باد است ، پرسيد :  « فَالْحامِلاتِ وِقْراً »  چيست ؟ فرمود : منظور از آن ابر است ، پرسيد :  « فَالْجارِياتِ يُسْراً »  چيست ؟ فرمود : منظور كشتيها است ، پرسيد :\r\n « فَالْمُقَسِّماتِ أَمْراً »  چيست ؟ فرمودند : منظور فرشتگانند .\r\nو اين معنى از ابن عباس و مجاهد نيز روايت شده است .\r\nو ذاريات بادها هستند كه خاك و خاشاك گياهان را پراكنده ميسازد ، و حاملات وقر ( يعنى : حمل كنندگان چيزهاى سنگين ) ابرها هستند كه وزن معيّنى از آب را از منطقه‌اى به منطقهء ديگر حمل ميكنند ، و اين ابرها بخاطر حمل آن آبها سنگين ميگردند .\r\nوقر بكسر بمعنى سنگينى بارى است كه بر دوش است يا در شكم است .\r\n\r\n","description":"","footnote":"","page_name":" 292 ","page_number":294},
  {"content":"\r\n\r\nوقر بفتح سنگينى گوش است .\r\n فَالْجارِياتِ يُسْراً  كشتيها هستند كه به آسانى بر روى آب راه مىافتند و تا آنجا كه آن را برانند ميرود .\r\nبعضى گفته‌اند منظور از ( جاريات سيرا ) ابرها است كه به آسانى هر جا كه خداوند بخواهد آنها را سير ميدهد .\r\nبعضى ديگر گفته‌اند منظور از آن سيارات هفتگانه : خورشيد و ماه و زحل و مشترى و مريخ و زهره و عطارد است .\r\n « فَالْمُقَسِّماتِ أَمْراً »  منظور از آن فرشتگان است كه كارها را طبق دستور بين آفريدگان الهى تقسيم مىنمايند .\r\nعلت اينكه خداوند به اين اشياء سوگند ياد كرده است منافع فراوانى است كه براى بندگان دارند ، و نيز اين اشياء دلالت بر وحدانيت خداوند دارند ، و از صنعتهاى بديع خداوند ميباشند .\r\nبعضى از مفسرين گفته‌اند در تقدير سوگند به خداى اين اشياء است ، زيرا سوگند خوردن جز به خداوند عالم جايز نيست .\r\nاز امام باقر و امام صادق ( ع ) روايت شده است كه براى احدى جايز نيست كه سوگند ياد كند مگر بخداى بزرگ ، اما خداوند بهر چيزى از مخلوقاتش سوگند ياد مىكند .\r\nآن گاه مطلبى را كه بخاطر آن سوگند ياد شده است بيان كرده ميفرمايد :\r\n « إِنَّما تُوعَدُونَ »  يعنى چيزهايى مانند پاداش نيك و مكافات عمل و بهشت و دوزخ كه بشما وعده ميدهند .\r\n « لَصادِقٌ »  يعنى اين وعده‌ها صدق است و حقيقت مىباشد و بناچار تحقّق خواهد يافت ، بنا بر اين ( صادق ) اسم است كه بجاى مصدر قرار گرفته است ، بعضى هم گفته‌اند ( صادق ) بمعنى ذو صدق است مانند ( عيشة راضية ) .\r\n\r\n","description":"","footnote":"","page_name":" 293 ","page_number":295},
  {"content":"\r\n\r\n « وَ إِنَّ الدِّينَ لَواقِعٌ »  يعنى : پاداش اعمال داده خواهد شد .\r\nبعضى هم گفته‌اند يعنى : روز قيامت به حساب اعمال خواهند رسيد ، آن گاه سوگند ديگرى ياد كرده ميفرمايد .\r\n « وَ السَّماءِ ذاتِ الْحُبُكِ »  حسن و ضحاك گفته‌اند : يعنى : سوگند به آسمان كه داراى راههاى خوبى است ، ولى چون اين راهها از ما دور است ما آن را نمىبينيم .\r\nو از ابن عباس و قتاده و عكرمه و ربيع روايت شده است يعنى : سوگند به آسمان كه داراى صفت و خلق نيكو و مستقيم است .\r\nاز على ( ع ) روايت شده است يعنى : سوگند به آسمان كه داراى حسن و زينت است .\r\n( و از على بن ابراهيم بن هاشم از پدرش از حسين بن خالد از حضرت رضا ( ع ) روايت شده است كه از حضرت پرسيدم : منظور خداوند از (  وَ السَّماءِ ذاتِ الْحُبُكِ  چيست ؟ ) فرمودند : يعنى : آسمان به زمين مربوط است ، و انگشتان خود را در يكديگر فرو برد .\r\nگفتم : چگونه آسمان مربوط به زمين خواهد بود با اينكه خداوند فرموده است : (  رَفَعَ السَّماواتِ بِغَيْرِ عَمَدٍ  ) « 1 » .\r\nحضرت فرمودند : سبحان اللَّه مگر نمىبينيد كه خداوند فرموده است (  بِغَيْرِ عَمَدٍ تَرَوْنَها  ) ؟ يعنى : ( خداوند آسمان را با ستونى كه شما نمىبينيد بپاداشته است ) .\r\nگفتم : بله درست است .\r\nفرمودند : پس اينجا ستونى هست ، ولى نامرئى است .\r\n\r\n\r\n","description":"","footnote":"\r\n( 1 ) - سورهء رعد ، آيهء 2 .\r\n","page_name":" 294 ","page_number":296},
  {"content":"\r\n\r\nگفتم : خدا مرا فدايت كند ، به چه شكلى ؟\r\nميگويد : حضرت كف دست چپ خود را باز كرده ، كف دست راست خود را روى آن قرار داد ، و سپس فرمود : اين زمين دنيا است ، و آسمان دنيا به صورت گنبدى روى آن است ، و زمين دوم بالاى آسمان دنيا است ، و آسمان دوم گنبدى است كه بالاى آن قرار گرفته است ، و زمين سوم بالاى آسمان دوم است ، و آسمان سوم گنبدى است بالاى آن ، همين طور تا زمين هفتم كه بالاى آسمان ششم است ، و آسمان هفتم گنبدى است بالاى آن ، و عرش پروردگار بالاى آسمان هفتم است ، آنجا كه ميفرمايد : (  خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ  ) « 1 » و صاحب اين امر پيامبر خدا ( ص ) و وصى او بر روى زمين پس از او مىباشد ، و اين امر از بالاى اين آسمانها و زمينها به صاحب امر ميرسد .\r\nگفتم : يك زمين كه بيشتر زير پاى ما نيست ؟\r\nفرمودند : آرى زير پاى ما بيشتر از يك زمين نيست ولى شش زمين ديگر بالاى سر ما قرار گرفته است ) « 2 » .\r\n « إِنَّكُمْ لَفِي قَوْلٍ مُخْتَلِفٍ »  اين جمله جواب قسم است ، يعنى : شما اى اهل مكه در بارهء حضرت محمّد ( ص ) سخنان مختلفى مىگوييد ، بعضى از شماها مىگوييد او شاعر است ، و بعض ديگر مىگوييد : ديوانه است ، و در بارهء قرآن ميگويند : آن سحر است و جادوگرى ، و رجزهايى است كه پيشينيان ساخته‌اند .\r\nبعضى گفته‌اند يعنى : بعضى از شما محمد ( ص ) را تكذيب ميكنيد ، و بعضى او را تصديق ميكنيد ، و بعضى هم در بارهء او شك داريد ، و فائده‌اش اينست كه\r\n\r\n\r\n","description":"","footnote":"\r\n( 1 ) - سورهء طلاق ، آيهء 12 يعنى : ( خداوند هفت آسمان و از زمين مانند آن را آفريد كه بين آنها فرمان نازل ميگردد )\r\n( 2 ) - تفسير قمى ، جلد 2 ، صفحهء 328 .\r\n","page_name":" 295 ","page_number":297},
  {"content":"\r\n\r\nدليل حق ظاهر است ، برويد حق را با دليلش بيابيد و گر نه هلاك خواهيد شد .\r\n « يُؤْفَكُ عَنْهُ مَنْ أُفِكَ »  يعنى : كسانى كه از نيكى روى گردان باشند از ايمان به او روى مىگردانند ، يعنى : كسى كه از اين دين روى بر تافت از تمامى نيكيها رو بر تافته است .\r\nبعضى گفته‌اند يعنى : از حق و صواب رو ميگرداند آن كس كه روى بگرداند ، و اينكه از قول مختلف ياد شده است دلالت بر يادآورى حق دارد ، و لذا جايز است كه از آن كنايه آورده شود .\r\nاز مجاهد نقل شده است يعنى : با اين گفتار مختلف كسانى از ايمان رويگردان ميشوند ، و بنا بر اين معنى ( هاء ) در عنه به ( قول مختلف ) بازگشت مىكند ، بنا بر اين خودشان موجب رويگردانى خويشتن هستند ، همانگونه كه گفته مىشود : فلانى خيلى خودپسند است ، يا فلانى بسيار از خود راضى است ، يا به كسى كه دنبال كار خود ميرود ميگويند ( اين يذهب بك ؟ ) يعنى خودت را بكجا ميبرى ؟\r\nبعضى هم گفته‌اند موجب گمراهى آنان سردمداران بدعت و پيشوايان ضلالت بوده است ، زيرا عامه پيرو آنان هستند .\r\n « قُتِلَ الْخَرَّاصُونَ »  يعنى : لعنت بر دروغگويان ، يعنى بر آنان كه دروغ بر خدا و رسول مىبندند .\r\nابن عباس گفته است يعنى : لعنت بر شكّاكان .\r\nابن انبارى گفته است : اينكه قتل در اينجا به لعنت معنى شده است ، چون كسى كه خداوند لعنتش كند مانند آنست كه مرده و به هلاكت رسيده است .\r\nآن گاه خداوند اين كافران را توصيف كرده ميفرمايد :\r\n « الَّذِينَ هُمْ فِي غَمْرَةٍ »  يعنى آنان كه در بيخبرى و اشتباه هستند ، و نادانى آنان را فرا گرفته است .\r\n\r\n","description":"","footnote":"","page_name":" 296 ","page_number":298},
  {"content":"\r\n\r\n « ساهُونَ »  يعنى : از آنچه كه بر آنان واجب است غفلت دارند .\r\nاز ابن عباس آمده است يعنى : اينان در گمراهى خويش فرو رفته‌اند .\r\nقتاده گفته است يعنى : اينان در بى خبرى سرگردانند .\r\nبعضى گفته‌اند : جهل داراى مراتبى است اول لهو بعد غفلت سپس غمرة ، بنا بر اين ( غمرة ) عبارت است از نهايت جهل ، يعنى آنان در نهايت جهل بسر مىبرند و از حق و هدف آفرينش خود در غفلتند .\r\n « يَسْئَلُونَ أَيَّانَ يَوْمُ الدِّينِ »  ؟ اينان ميپرسند هنگام مجازات كى خواهد رسيد ؟ و منظورشان از اين پرسش انكار قيامت و به مسخره گرفتن آنست ، نه آنكه بخواهند براستى وقت قيامت را بفهمند ، و لذا در پاسخ آنان به يك حقيقت تلخ اشاره شده كه بناچار گريبانگير آنان خواهد شد و آمده است :\r\n « يَوْمَ هُمْ عَلَى النَّارِ يُفْتَنُونَ »  يعنى : اين مجازات كه آن را مسخره ميكردند روزى خواهد بود كه در آن عذاب شده به آتش دوزخ خواهند سوخت .\r\nعكرمه گويد : مگر نمىبينيد هنگامى كه طلا را در آتش مىافكنند گفته مىشود آزمايش شد ، يعنى اينان هم با سوختن در آتش آزمايش ميكردند ، همانگونه كه طلا با سوختن غل و غشى كه در آنست خالص مىشود ، و خازنان دوزخ به آنان ميگويند :\r\n « ذُوقُوا فِتْنَتَكُمْ »  يعنى : اينك آتش و عذاب خود را بچشيد .\r\n « هذَا الَّذِي كُنْتُمْ بِهِ تَسْتَعْجِلُونَ »  يعنى : اين عذاب همانى است كه در دنيا با مسخره و به منظور تكذيب در ديدن آن عجله داشتيد ، اينكه به آن رسيديد و به صحّت آن پى برديد .\r\n\r\n","description":"","footnote":"","page_name":" 297 ","page_number":299},
  {"content":"\r\n\r\nآيات 15 - 23 ذاريات 51\r\n\r\n[ سوره الذاريات ( 51 ) : آيات 15 تا 23 
  ]\r\nإِنَّ الْمُتَّقِينَ فِي جَنَّاتٍ وَ عُيُونٍ ( 15 ) آخِذِينَ ما آتاهُمْ رَبُّهُمْ إِنَّهُمْ كانُوا قَبْلَ ذلِكَ مُحْسِنِينَ ( 16 ) كانُوا قَلِيلاً مِنَ اللَّيْلِ ما يَهْجَعُونَ ( 17 ) وَ بِالْأَسْحارِ هُمْ يَسْتَغْفِرُونَ ( 18 ) وَ فِي أَمْوالِهِمْ حَقٌّ لِلسَّائِلِ وَ الْمَحْرُومِ ( 19 )\r\nوَ فِي الْأَرْضِ آياتٌ لِلْمُوقِنِينَ ( 20 ) وَ فِي أَنْفُسِكُمْ أَ فَلا تُبْصِرُونَ ( 21 ) وَ فِي السَّماءِ رِزْقُكُمْ وَ ما تُوعَدُونَ ( 22 ) فَوَ رَبِّ السَّماءِ وَ الْأَرْضِ إِنَّهُ لَحَقٌّ مِثْلَ ما أَنَّكُمْ تَنْطِقُونَ ( 23 )\r\n\r\n","description":"","footnote":"","page_name":" 298 ","page_number":300},
  {"content":"\r\n\r\n\r\nترجمه آيات :\r\n15 - پرهيزكاران در بهشتها و كنار چشمه‌هاى جارى بسر مىبرند .\r\n16 - چون قبلا نيكوكار بودند آنچه خداوند به آنان عطا مىكند تحويل ميگيرند .\r\n17 - آنان كسانى هستند كه شبها اندكى از آن را ميخوابيدند .\r\n18 - و سحرگاهان بدرگاه الهى استغفار مىنمودند .\r\n19 - و در اموال خود براى در خواست‌كنندگان و محرومين حقى مىشناختند .\r\n20 - و در زمين براى اهل يقين نشانه‌هايى هست .\r\n21 - و در جانهاى شما نيز آياتى وجود دارد ، چرا در آنها نظر نمىكنيد ؟\r\n22 - و روزى شما و آنچه كه بشما وعده داده مىشود در آسمان قرار دارد .\r\n23 - سوگند به خداوند آسمان و زمين اين مسئله حقيقت دارد مثل اينكه شما حرف ميزنيد .\r\n\r\nقرائت آيات :\r\nاهل كوفه بجز حفص ( مثل ما ) را به رفع قرائت كرده‌اند ، و بقيهء قرّاء آن را بنصب ميخوانند .\r\n\r\n","description":"","footnote":"","page_name":" 299 ","page_number":301},
  {"content":"\r\n\r\n\r\nدليل قرائت :\r\nابو على گويد : هر كس ( مثل ) را رفع بدهد آن را صفت براى ( حق ) قرار داده است ، و با اينكه مثل اضافه شده است به معرفه باز هم جايز است آن را صفت براى نكره بگيريم ، زيرا مثل با اضافه شدن تخصص پيدا نخواهد نمود ، زيرا آن چيزهايى كه بوسيلهء آنها بين دو متماثل تشابه ايجاد مىشود بسيار مىباشد ، بنا بر اين از آنجا كه با اضافه شدن تخصيص پيدا نميكند و اضافهء آن ابهام و شياعى را كه قبل از اضافه داشته است بر طرف نميسازد ، مثل هم چنان نكره باقى خواهد ماند ، و بر همين اساس است كه ميگويند : ( مررت برجل مثلك ) « 1 » .\r\nو به همين جهت ( مثل ) در آيه با اضافه شدن به (  أَنَّكُمْ تَنْطِقُونَ  ) معرفه نشده است ، گرچه ( انكم تنطقون ) بمنزلهء ( نطقكم ) است ، و ما در (  مِثْلَ ما أَنَّكُمْ تَنْطِقُونَ  ) زائد است .\r\nاما بنا به روايت نصب (  مِثْلَ ما أَنَّكُمْ  ) سه نوع احتمال وجود دارد :\r\nاحتمال اول - پس از آنكه مثل اضافه شده است به مبنى كه ( انكم ) باشد ، مثل نيز مبنى شده است ، همانگونه كه مبنى شده است يومئذ در (  مِنْ عَذابِ يَوْمِئِذٍ  ) و ( على حين عاتبت المشيب على الصبى ) و قول شاعر :\r\n ( لم يمنع الشّرب منها غير أن نطقت * حمامة فى غصون ذات أوقال ) \r\nكه غير در موضع رفع است بنا بر آنكه فاعل يمنع باشد ، و علت اينكه اسماء مبهمه مانند مثل ، يوم ، حين ، غير هر گاه بمبنى اضافه شوند مبنى ميشوند ، اينست كه\r\n\r\n\r\n","description":"","footnote":"\r\n( 1 ) - شاهد بر سر اينست كه مثل با اينكه اضافه به ضمير معرفه شده است ولى به همان دليل كه گفتيم توانسته است صفت براى رجل نكره قرار بگيرد .\r\nولى چون رجل نكرهء موصوفه است و در حكم معرفه مىباشد اين اشكال ، وارد نيست كه در جواب نياز به اين توجيه باشد ( مترجم )\r\n","page_name":" 300 ","page_number":302},
  {"content":"\r\n\r\nاين اسماء از مبنى كسب بناء ميكنند ، زيرا مضاف از مضاف اليه آنچه دارد از تعريف و تنكير ، و جزاء و استفهام كسب مىكند ، گفته مىشود ( هذا غلام زيد ) و ( صاحب القاضى ) كه اسم نكره با اضافه شدن به معرفه كسب تعريف مىكند ، و نيز گفته مىشود :\r\n( غلام من يضرب ؟ ) كه كسب استفهام مىكند ، و نيز مىگويى : ( صاحب من يضرب اضرب ) كه جزاء مىباشد .\r\nبنا بر اين هر كس اين اسم مبهم ( مثل ) را بهنگام اضافه نمودن به مبنى ، مبنى ميخواند ، بناء را يكى از مسائلى دانسته است كه مضاف از مضاف اليه كسب مىكند ، و لذا جايز نيست گفته شود : ( جاءني صاحب الخمسة عشر ) و نيز نميتوان گفت : ( جاءني غلام هذا ) زيرا اين اسماء از اسماء غير مبهمه هستند ، ولى اسم مبهم در ابهامش و بعدش از اختصاص مانند حروف است كه دلالت بر امور مبهمه دارد ، و پس از آنكه به چيز مبنى اضافه شد ، بناء در آن نيز راه يابد ، و در مثل قول سيبويه مبنى بر فتح خواهد شد .\r\nاحتمال دوم - آنكه ما و مثل را بمنزلهء يك چيز قرار دهى ، و آن را مبنى بر فتح نمايى ، گر چه ما زائده باشد ، و اين قول ابى عثمان است ، و در اين باره قول شاعر عرب آمده است كه گفته است :\r\n ( و تداعى منخراه بدم * مثل ما اثمر حمّاض الجبل ) \r\nيعنى : ( لوله‌هاى بينيش آغشته به خون بود ، مانند ثمرهء علف صحرايى توشه سرخ رنگ ) .\r\nابى عثمان گفته است كه ( مثل ) هنگامى كه با ( ما ) باشد بمنزلهء يك كلمه خواهد بود ، و شايسته است كه ( اثمر ) صفت باشد براى ( مثل ما ) زيرا بهر حال يا بايستى صفت باشد براى مثل ، يا بايد بگوئيم كه مثل اضافه شده است به فعل ، چون اضافه نمودن آن بفعل جايز نيست ، زيرا در جايى ديده نشده است كه كلمهء مثل بفعل اضافه شده باشد ، اينجا نيز آن را بفعل اضافه نميكنيم ، وقتى كه اضافه جايز\r\n\r\n","description":"","footnote":"","page_name":" 301 ","page_number":303},
  {"content":"\r\n\r\nنشد « 1 » قهرا ( اثمر ) صفت خواهد شد ، و هنگامى كه وصف شد ميبايست در آن ضميرى باشد كه به موصوف برگردد ، بنا بر اين حذف ميگردد ، همانگونه كه آن ضمير عائد از صفت بموصوف حذف ميگردد .\r\nممكن است مثل را با ما يك چيز تصوّر نكنيم ، و آن را اضافه كنيم به ما كه تقدير خواهد شد ( مثل شىء اثمر حماض الجبل ) كه اينجا مثل بخاطر اضافه شدن به كلمهء غير متمكن مبنى بر فتح شده است .\r\nو بر اين تركيب ديگر ابى عثمان در شعر دليلى ندارد بر اينكه ( مثل ) با ( ما ) بمنزلهء يك كلمه هستند .\r\nو نيز جايز است كه ما و فعل به منزلهء مصدر باشند كه تقدير مىشود : ( مثل أثمار الحماض ) بنا بر اين مثل اين آيه خواهد شد : (  وَ ما كانُوا بِآياتِنا يَجْحَدُونَ  ) و (  بِما كانُوا يَكْذِبُونَ  ) .\r\nاحتمال سوم : كه مثل منصوب باشد بنا بر حاليت از نكره در نطق ، و اين قول ابى عمرو جرمى است ، و ذو الحال حق است كه قبل از آن آمده است و عامل در حال نيز ( حق ) است ، زيرا حق از جملهء مصادرى است كه با آن توصيف شده است ، و نيز جايز است كه حال باشد براى نكره‌اى كه حق باشد در قوله ( انه لحق ) ، ابو عمرو نيز همين را گفته است ، و ندانسته است كه آن را حال براى ضمير موجود در حق قرار داده است ، و اين معنى اختلافى در جوازش نيست .\r\nو ابو الحسن در قوله تعالى (   فِيها يُفْرَقُ كُلُّ أَمْرٍ حَكِيمٍ أَمْراً مِنْ عِنْدِنا   ) امرا من\r\n\r\n\r\n","description":"","footnote":"\r\n( 1 ) - مترجم گويد : چون ما مصدريه است جملهء فعليه را تحويل مصدر برده مثل در حقيقت به اسم اضافه مىشود نه فعل كه اشكال اضافه شدن به فعل پيش بيايد و تقدير اينطور خواهد شد : ( مثل ثمر الحماض ) همانگونه كه مؤلّف نيز اشاره خواهد كرد .\r\n","page_name":" 302 ","page_number":304},
  {"content":"\r\n\r\nعندنا را حال دانسته ، و ذو الحال را كل امر حكيم دانسته كه نكره است .\r\nاين بود احتمالات نصب در ( مثل ما ) .\r\n\r\nاعراب آيات :\r\nقليلا - كانوا قليلا من الليل ما يهجعون جايز است كه قليلا خبر كان باشد و فاعل آن ما يهجعون است ، و تقدير اينست : ( كانوا قليلا هجوعهم ) و جايز است كه قليلا صفت باشد براى مصدر محذوف بنا بر اين تقدير : ( كانوا يهجعون هجوعا قليلا ) بنا بر اين تركيب ما زائده خواهد بود و يهجعون خبر كان است .\r\nو من در قوله : (  مِنَ اللَّيْلِ  ) جايز است بمعنى باء باشد ، همانگونه كه باء بمعنى من مىآيد در قوله : (  عَيْناً يَشْرَبُ بِها عِبادُ اللَّهِ  ) كه بمعنى ( منها ) است كه تقدير مىشود : ( كانوا يهجعون بالليل قليلا ) و بعضى گفته‌اند : (  ما يَهْجَعُونَ  ) بمنزلهء هجوعهم است ، و آن بدل است از واو در كانوا .\r\nو (  مِنَ اللَّيْلِ  ) در موضع صفت است براى قليل ، و تقدير اينست : ( كان هجوعهم قليلا من الليل ) .\r\nآيات - و قوله   وَ فِي الْأَرْضِ آياتٌ لِلْمُوقِنِينَ وَ فِي أَنْفُسِكُمْ   ، اگر آيات مرفوع باشد بنا بر اينكه مبتداء باشد ،  وَ فِي الْأَرْضِ  خبر باشد ، ضمير در (  وَ فِي أَنْفُسِكُمْ  ) مانند ضمير در خبر مبتداء است ، و اگر آيات را مرتفع بوسيلهء ظرف بگيريم ضمير در و فى أنفسكم مانند ضمير در فعل است ، مثل اينكه بگويند : ( قام زيد و قعد ) و تقدير چنين است ، ( و فى أنفسكم آيات ) .\r\nهمين طور است آنچه كه بعدا مىآيد : ( و فى موسى ) يعنى : ( و فى موسى آيات ، و فى هود آيات ، و فى ثمود آيات ، و فى قوم نوح آيات ، و فى عاد آيات ) .\r\n\r\n","description":"","footnote":"","page_name":" 303 ","page_number":305},
  {"content":"\r\n\r\n\r\nمعناى آيات :\r\nآن گاه خداوند بيادآورى نعمتهايى كه در بهشت براى بهشتيان آماده ساخته است پرداخته ميفرمايد :\r\n « إِنَّ الْمُتَّقِينَ فِي جَنَّاتٍ وَ عُيُونٍ »  كه تفسير آن گذشت .\r\n « آخِذِينَ ما آتاهُمْ رَبُّهُمْ »  يعنى آنچه كه از خير به آنان عطا فرموده است :\r\n « إِنَّهُمْ كانُوا قَبْلَ ذلِكَ »  يعنى : آنان در دار تكليف و دنيا .\r\n « مُحْسِنِينَ »  نيكوكار بودند و دستورات الهى را انجام ميدادند ، و با انواع و اقسام خوبيها نسبت به ديگران نيكى ميكردند ، و آن گاه به اعمال نيك آنان اشاره كرده ميفرمايد :\r\n « كانُوا قَلِيلًا مِنَ اللَّيْلِ ما يَهْجَعُونَ »  از زهرى و ابراهيم نقل شده است يعنى : مقدار اندكى از شب را مىخوابيدند ، و بيشتر اوقات شب را نماز ميخواندند .\r\nاز سعيد بن جبير از ابن عباس و حضرت صادق ( ع ) روايت شده است يعنى اينان كمتر شبى بر آنها ميگذشت مگر آنكه در آن نماز ميخواندند ، يعنى : آنچه در آن ميخوابيدند رويهم اندك بود ، و ليل اسم جنس است .\r\nو مجاهد گويد : يعنى آنان تمام شب را نمىخوابيدند .\r\nاز ضحاك و مقاتل نقل شده است كه وقف بر قليلا خواهد بود ، به اين معنى كه اندكى از مردم بودند كه شب را اصلا نميخوابيدند ، كه بر قليلا وقف شده سپس (  مِنَ اللَّيْلِ ما يَهْجَعُونَ  ) جداگانه و ماء نافيه باشد ، كه بطور كلى خواب از آنان نفى شده يعنى : شبها را تا صبح با نماز خواندن و قرائت قرآن احياء ميگرفتند .\r\nمؤلف گويد : اگر ما نفى باشد آنچه كه در تحت نفى او باشد بر او مقدم\r\n\r\n","description":"","footnote":"","page_name":" 304 ","page_number":306},
  {"content":"\r\n\r\nنميشود ، مگر آنكه بگوئيم : من الليل متعلق است بفعل محذوفى كه يهجعون بر آن دلالت مىكند ، همانگونه كه در (  إِنِّي لَكُما لَمِنَ النَّاصِحِينَ  ) و در (  كانُوا فِيهِ مِنَ الزَّاهِدِينَ  ) گفته شده است .\r\n « وَ بِالْأَسْحارِ هُمْ يَسْتَغْفِرُونَ »  حسن گويد : اينان تا سحر به نماز خواندن ميپرداخته و سپس در سحر به استغفار مشغول ميشده‌اند .\r\nحضرت صادق ( ع ) ميفرمايد : سحر در نماز وتر هفتاد بار استغفار ميگفته‌اند .\r\nاز مجاهد و مقاتل و كلبى روايت شده است يعنى : اينان سحرها نماز ميخوانده‌اند ، زيرا نمازى كه سحرها ميخوانده‌اند نوعى طلب آمرزش است از سوى آنان آن گاه خداوند از صدقاتى كه ميداده‌اند ياد كرده ميفرمايد :\r\n « وَ فِي أَمْوالِهِمْ حَقٌّ لِلسَّائِلِ وَ الْمَحْرُومِ »  از ابن عباس و مجاهد نقل شده است سائل يعنى كسى كه از مردم درخواست مىكند ، و محروم كسى است كه درخواست كرده و به او چيزى نداده‌اند .\r\nقتاده و زهرى گفته‌اند محروم كسى است كه عفيف است و از كسى درخواست نميكند .\r\nابراهيم نخعى گويد : محروم كسى است كه سهمى در غنيمت جنگى نداشته است .\r\nو در اصل محروم كسى است كه روزى او با ترك سؤال يا از دست دادن مال يا ويرانى باغ و زراعت ، يا سقوط سهم از غنيمت جنگى از او سلب شده است ، زيرا انسان با اين راهها فقير ميگردد .\r\nو ارادهء پروردگار از كلمهء ( حق ) آن ديون لازمه از زكات و غيره است ، يا آنچه كه مردم با ايثار و به اختيار خود بر خويشتن قرار داده‌اند .\r\nشعبى گويد : من نتوانستم معنى محروم را درك كنم .\r\n\r\n","description":"","footnote":"","page_name":" 305 ","page_number":307},
  {"content":"\r\n\r\nو بعضى بين فقير و محروم فرق گذاشته‌اند ، كه گاهى مردم او را محروم ميسازند كه چيزى به او نميدهند ، و گاهى خودش با ترك سؤال خويشتن را محروم ميسازد ، پس هر گاه سؤال كرد و به او چيزى ندادند ، از آن كسانى نيست كه خود را با ترك سؤال محروم كرده باشند ، بلكه ديگران او را محروم ساخته‌اند ، اما اگر سؤال نكرد خودش موجب حرمان خويش شده است ، و مردم او را محروم نكرده‌اند .\r\n « وَ فِي الْأَرْضِ آياتٌ »  يعنى در زمين راهنماييها و برهانهاى روشنى وجود دارد .\r\n « لِلْمُوقِنِينَ »  براى آنان كه توحيد الهى را بطور تحقيق ميدانند ، و اينكه تنها موقنين را بيان كرده است چون اينان هستند كه در آيات الهى دقّت ميكنند و براى آنان بموجب دقت در اين آيات علم حاصل مىشود ، و آيات زمين عبارتست از آنچه در آنست از انواع مخلوقات و كوه‌ها و درياها و گياهان و درختان ، كه همهء اينها دلالت بر كمال قدرت و حكمت الهى دارند ، شاعر عرب گفته است :\r\n ( و فى كل شىء له آية * تدلّ على انه واحد ) \r\nيعنى : ( در هر چيزى براى خدا دليلى وجود دارد كه انسان را به وحدانيّت او راهنمايى مىكند ) .\r\n « وَ فِي أَنْفُسِكُمْ »  يعنى در وجود خودتان نيز آيات و نشانه‌هاى وجود دارد كه دلالت بر وحدانيّت خداوند دارد .\r\n « أَ فَلا تُبْصِرُونَ »  يعنى آيا نمىبينيد كه خودتان از حالى به حال ديگر تغيير مىيابيد ، و از صفتى به صفت ديگر انتقال مىيابيد ، زيرا اول نطفه بوديد ، سپس زندگى يافتيد ، سپس به صورت طفلى رشد كرديد ، آن گاه جوان شديد ، آن گاه به سن پيرى ميرسيد ، آيا اين تغيير و تبديل‌ها شما را راهنمايى نميكند كه اين آفرينش سازنده‌اى دارد ، كه خلقت او را تدبير نموده ، و گرداننده‌اى دارد كه\r\n\r\n","description":"","footnote":"","page_name":" 306 ","page_number":308},
  {"content":"\r\n\r\nآن را طبق حكمت ميچرخاند .\r\nدر روايت عطاء از ابن عباس نقل شده است كه منظور از آن اختلاف زبانها و صورتها و رنگها و طبيعت‌ها است .\r\nبعضى هم گفته‌اند منظور از دقت در خويشتن دقت در دستگاه مدفوع و بول و دستگاه گوارش و هضم غذا است كه خوردن و آشاميدن از يك مجرا صورت ميگيرد ، اما دفع آن از دو مجرا صورت ميپذيرد .\r\nاينجا سخن در (  وَ فِي أَنْفُسِكُمْ  ) تمام شده ، آن گاه خداوند آنان را مورد عتاب قرار داده ميفرمايد : (  أَ فَلا تُبْصِرُونَ  ) يعنى : ( چرا چشم باز نميكنيد ؟ ! ) .\r\nاز حضرت صادق ( ع ) روايت شده است يعنى : خداوند تو را شنوا و بينا آفريده است كه هم خشم ميكنى و هم رضايت پيدا ميكنى و هم گرسنه ميشوى و هم سير ميشوى ، و اينها همه از نشانه‌هاى پروردگار است .\r\nبعضى هم گفته‌اند يعنى : چرا با دلهاى خود آن گونه نمىنگريد كه گويا حق را با چشم خود مىبينيد .\r\n « وَ فِي السَّماءِ رِزْقُكُمْ »  يعنى : خداوند روزى شما را از آسمان براى شما فرود خواهد آورد ، بدين صورت كه باران را بر شما فرود مىآورد ، تا زمين انواع و اقسام خوراكيها و پوشاكيها ، و اشياء مفيد را براى شما بروياند .\r\n « وَ ما تُوعَدُونَ »  از عطاء روايت شده است يعنى : و آنچه كه از ثواب و عقاب كه بشما وعده داده شده است .\r\nو از مجاهد و ضحاك نقل شده است يعنى : آنچه كه از بهشت و دوزخ بشما وعده داده مىشود .\r\nبعضى هم گفته‌اند : يعنى اندازه‌گيرى روزى شما در آسمان است ، يعنى آنچه خداوند براى شما قسمت كرده است در كتاب مادر ثبت شده است ، و آنچه نيز بشما وعده داده شده است در آسمان است ، زيرا فرشتگان براى گرفتن ارواح\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nو نوشتن اعمال انسان ، و فرود آوردن عذاب ، و روز قيامت براى پاداش و حساب از آسمان فرود مىآيند ، همانگونه كه در قرآن مجيد فرموده است : روزى كه آسمان با ابرها شكافته شود و فرشتگان فرود آيند چه فرود آمدنى ، آن گاه خداوند ميفرمايد :\r\n « فَوَ رَبِّ السَّماءِ وَ الْأَرْضِ إِنَّهُ لَحَقٌّ »  زجاج گويد : خداوند به خودش سوگند ياد مىكند كه آنچه در بارهء روزى گفته حق است و در آن هيچ شك و ترديدى نيست .\r\nكلبى گفته است : يعنى : آنچه در كتاب گذشته است خواهد شد .\r\n « مِثْلَ ما أَنَّكُمْ تَنْطِقُونَ »  يعنى : همانطور كه سخن مىگوييد ، و هيچ شكى نداريد كه حرف ميزنيد ، همين طور شك نكنيد در انجام پذيرفتن آنچه كه بشما وعده داده شده است .\r\nخداوند بزرگ اينجا تحقّق يافتن وعده‌هاى خود را به نطق انسان تشبيه فرموده است ، و خواسته است بگويد همانطور كه نطق انسان حقيقت دارد ، اين وعده‌ها نيز حق است ، مثل اينكه شما به ديگرى مىگوييد : اين حق است همانطور كه تو اينجا هستى ، و اين حق است همانطور كه تو حرف ميزنى ، و معنى آنست كه تحقق اين وعده‌ها و راست بودن آن مثل آنچه كه تو به آن علم دارى ضرورى است .\r\n\r\n","description":"","footnote":"","page_name":" 308 ","page_number":310},
  {"content":"\r\n\r\nآيات 24 - 37 ذاريات 51\r\n\r\n[ سوره الذاريات ( 51 ) : آيات 24 تا 37 
  ]\r\nهَلْ أَتاكَ حَدِيثُ ضَيْفِ إِبْراهِيمَ الْمُكْرَمِينَ ( 24 ) إِذْ دَخَلُوا عَلَيْهِ فَقالُوا سَلاماً قالَ سَلامٌ قَوْمٌ مُنْكَرُونَ ( 25 ) فَراغَ إِلى أَهْلِهِ فَجاءَ بِعِجْلٍ سَمِينٍ ( 26 ) فَقَرَّبَهُ إِلَيْهِمْ قالَ أَ لا تَأْكُلُونَ ( 27 ) فَأَوْجَسَ مِنْهُمْ خِيفَةً قالُوا لا تَخَفْ وَ بَشَّرُوهُ بِغُلامٍ عَلِيمٍ ( 28 )\r\nفَأَقْبَلَتِ امْرَأَتُهُ فِي صَرَّةٍ فَصَكَّتْ وَجْهَها وَ قالَتْ عَجُوزٌ عَقِيمٌ ( 29 ) قالُوا كَذلِكَ قالَ رَبُّكِ إِنَّهُ هُوَ الْحَكِيمُ الْعَلِيمُ ( 30 ) قالَ فَما خَطْبُكُمْ أَيُّهَا الْمُرْسَلُونَ ( 31 ) قالُوا إِنَّا أُرْسِلْنا إِلى قَوْمٍ مُجْرِمِينَ ( 32 ) لِنُرْسِلَ عَلَيْهِمْ حِجارَةً مِنْ طِينٍ ( 33 )\r\nمُسَوَّمَةً عِنْدَ رَبِّكَ لِلْمُسْرِفِينَ ( 34 ) فَأَخْرَجْنا مَنْ كانَ فِيها مِنَ الْمُؤْمِنِينَ ( 35 ) فَما وَجَدْنا فِيها غَيْرَ بَيْتٍ مِنَ الْمُسْلِمِينَ ( 36 ) وَ تَرَكْنا فِيها آيَةً لِلَّذِينَ يَخافُونَ الْعَذابَ الْأَلِيمَ ( 37 )\r\n\r\n","description":"","footnote":"","page_name":" 309 ","page_number":311},
  {"content":"\r\n\r\n\r\nترجمه آيات :\r\n24 - آيا از داستان ميهمانان محترم ابراهيم آگاهيد ؟\r\n25 - هنگامى كه بر او وارد شدند و گفتند : سلام ، گفت : سلام اينان قومى گنهكارند .\r\n26 - آهسته بسوى خانوادهء خويش رفت و گوسالهء چاقى آورد .\r\n27 - و غذاى آماده را جلوى آنان گذاشته گفت : چرا نميخوريد ؟\r\n28 - از آنان ترس بدل بود ، گفتند : نترس ، و به او مژدهء پسرى دانا دادند .\r\n29 - زن ابراهيم فرياد زنان جلو آمد و سيلى به صورت خود زده گفت : پير زنى از كار افتاده و نازا ؟ ! 30 - گفتند : خداوندت اين چنين گفته است ، كه او فرزانه و دانا است .\r\n31 - ابراهيم گفت : پس شما اى رسولان براى چه مهمى آمده‌ايد ؟\r\n32 - گفتند : ما بسوى مردمى مجرم فرستاده شده‌ايم .\r\n33 - تا سنگهايى از گل بر سرشان بباريم .\r\n34 - كه از نظر پروردگارت براى اسراف كنندگان مقرر شده است .\r\n35 - آن گاه مؤمنين را از ميان آنان بيرون آورديم .\r\n36 - و در ميان آنان غير از يك خانواده از مسلمانان نيافتيم .\r\n37 - و در قوم لوط نشانه‌اى بر جاى نهاديم براى عبرت آنان كه از عذاب دردناك ميترسند .\r\n\r\nلغات آيات :\r\nفراغ - روغ بمعنى مخفيانه رفتن به طرف چيزى است ، گفته مىشود : راغ\r\n\r\n","description":"","footnote":"","page_name":" 310 ","page_number":312},
  {"content":"\r\n\r\nيروغ روغا و روغانا ، و ميگويند ( هو أروغ من ثعلب ) يعنى : ( فلانى از روباه مخفى كارتر است ) .\r\nصرّة - عبارتست از صداى بلند و فرياد ، و اين لغت از صرير گرفته شده است كه بمعنى صداى ( جيرهء ) در است ، و به جماعت نيز ( صرة ) ميگويند .\r\nامرؤ القيس ميگويد :\r\n ( فألحقنا بالهاديات و دونه * جواهرها فى صرّة لم تزيّل ) \r\nصكّ - بمعنى زدن با كوبيدن شديد است ، و عبارتست از اينكه در حال راه رفتن پاهاى انسان به هم بخورد .\r\nعقيم - بمعنى نازا است ، و اصل عقم بمعنى بسته شدن است ، و در حديث آمده است : (\r\nتعقم أصلاب المشركين فلا يستطيعون السجود\r\n) يعنى كمر مشركين خشك است كه براى سجود در پيشگاه خدا خم نميشود ، و ( داء عقام ) : دردى را ميگويند كه شدت يافته باشد ، تا آنجا كه انسان از خوب شدن آن مأيوس شده باشد ، و ( معاقم الفرس ) به مفاصل اسب گويند كه بعضى از آنها بعض ديگر را محكم كند ، و عقيم و عقمة لباسى است كه داراى نشانها است و نشانهايى به آن بسته شده است ، و به زن نازا گويند : ( عقمت المرأة فهى معقومة ) و به زنان عقيم ، عقم و عقمت گفته مىشود ، و نسبت بمردان نيز گويند : ( رجل عقيم من قوم عقمى ) و شاعر عرب گفته است :\r\n ( عقم النساء فما يلدن شبيهه * انّ النساء بمثله عقم ) \r\nيعنى : ( زنان ديگر نخواهند زائيد ، و مانند او را به دنيا نميآورند ، زنان از زائيدن مانند او عقيم هستند ) .\r\nو باد عقيم به بادى گويند كه نميتواند ابرها را آبستن باران كند .\r\nو اينكه بعنوان يك مثال ميگويند : ( الملك عقيم ) يعنى رياست و سلطنت رابطهء پدر و فرزندى را قطع مىكند ، زيرا پدر بخاطر سلطنت فرزند خود را ميكشد .\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nخطبكم - خطب عبارتست از كار مهم ، و از اين ريشه است خطبه ، زيرا خطبه نيز سخنى است رسا به منظور تثبيت مطلبى مهم كه با حمد و ثناى الهى شروع مىشود ، و خطاب نوعى يادآورى است كه مهمتر از ابلاغ است .\r\n\r\nمعناى آيات :\r\nپس از آنكه خداوند وعد و وعيد خود را براى گنهكاران بيان داشت ، به دنبال آن بشارت حضرت ابراهيم و داستان هلاكت قوم لوط را بيان فرمود تا كفّار را بترساند كه ممكن است آنچه بر اينان نازل شده بر آنان هم نازل گردد ، و لذا فرمود :\r\n « هَلْ أَتاكَ »  يعنى : اى محمد آيا برايت آمده است و اين لفظ در مواردى استعمال ميگردد كه انسان يك خبر گذشته را شنيده باشد ، و گفته مىشود آيا چنين خبرى برايت آمده است ؟ هر چند هم كه بداند آن خبر به او نرسيده است .\r\n « حَدِيثُ ضَيْفِ إِبْراهِيمَ الْمُكْرَمِينَ »  كه اين ميهمانان در پيشگاه پروردگار محترم بودند ، زيرا اينان فرشتگان محترمى بودند ، و نظير اين آيه ، آيهء ديگرى است كه ميفرمايد : (  بَلْ عِبادٌ مُكْرَمُونَ  ) .\r\nاز مجاهد نقل شده است كه ابراهيم اين فرشتگان را احترام كرده بود ، آنان را در جايگاهى رفيع نشانده خويشتن به خدمت آنان ميپرداخت ، زيرا ميهمان افراد محترم هميشه محترم خواهد بود ، و ابراهيم از همهء مردم عصر خود بزرگوارتر و جوانمردتر بود .\r\nو اينكه قرآن آن فرشتگان را ميهمان مىناميد با اينكه از خوراكيها و نوشيدنيهاى حضرت ابراهيم ( ع ) چيزى نخورده‌اند ؟ ، براى آنست كه اين فرشتگان به صورت ميهمان و بجايگاه ميهمان وارد شده بودند .\r\n\r\n","description":"","footnote":"","page_name":" 312 ","page_number":314},
  {"content":"\r\n\r\nدر عدد فرشتگان اختلاف شده است ، از ابن عباس و مقاتل نقل شده است كه اينان دوازده فرشته بودند .\r\nمحمد بن كعب گويد : آنان عبارت بودند از جبرئيل بهمراهى هفت فرشتهء ديگر .\r\nبعضى هم گفته‌اند : اينان سه فرشته بوده‌اند : جبرئيل و ميكائيل و يك فرشتهء ديگر .\r\n « إِذْ دَخَلُوا عَلَيْهِ فَقالُوا سَلاماً »  يعنى : هنگامى كه بر ابراهيم وارد شدند بعنوان احترام او گفتند سلام بر تو ( اى اسلم سلاما ) ، حضرت ابراهيم ( ع ) هم در پاسخ آنان فرمود : ( سلام ) ، و بعضى هم ( سلم ) خوانده‌اند ، و اين قسمت در سورهء هود تفسير شده است .\r\n « قَوْمٌ مُنْكَرُونَ »  از ابن عباس نقل شده است : يعنى ابراهيم پيش خود گفت اينان مردمى ناشناس هستند ، زيرا ابراهيم آنان را از جنس بشر تصوّر كرده بود ، و انكار عبارتست از نفى صمت امر و نقيض آن اقرار و اعتراف است .\r\n « فَراغَ إِلى أَهْلِهِ »  يعنى : آهسته از نزد ميهمانان به طرف خانوادهء خود رفت ، و علت اينكه آهسته و مخفيانه رفت اين بود كه مبادا مانع شوند از تهيّهء غذا ، و اين يك كار معمولى است كه افراد ميهماندوست انجام ميدهند .\r\n « فَجاءَ بِعِجْلٍ سَمِينٍ »  براى ميهمانان خود يك گوسالهء چاق بريانى آورد ، در جاى ديگرى آمده است (  جاءَ بِعِجْلٍ حَنِيذٍ  ) « 1 » يعنى گوسالهء بريان آورد « 2 » قتاده گويد : تمامى ثروت حضرت ابراهيم گاو بود .\r\n\r\n\r\n","description":"","footnote":"\r\n( 1 ) - سورهء هود ، آيهء 69 .\r\n( 2 ) - اما اينجا ( عجل سمين ) گوسالهء چاق است پس معلوم مىشود يك گوسالهء چاق بريان شده براى ميهمانان خود تهيّه ديده است .\r\n","page_name":" 313 ","page_number":315},
  {"content":"\r\n\r\n « فَقَرَّبَهُ إِلَيْهِمْ »  گوسالهء بريان را نزد آنان گذاشت كه بخورند ، فرشتگان دست به طرف غذا نبردند ، همين كه ابراهيم ديد غذا نميخورند ، به آنان گفت :\r\n « قالَ أَ لا تَأْكُلُونَ »  و در عبارت جملات محذوف هست .\r\n « فَأَوْجَسَ مِنْهُمْ خِيفَةً »  يعنى همين كه از خوردن غذا خوددارى نمودند ، از آنان ترس بدل راه داد ، يعنى : از آنان ترسيد و فكر كرد كه اين ميهمانان نسبت به او قصد سويى دارند .\r\n « قالُوا »  يعنى : فرشتگان گفتند :\r\n « لا تَخَفْ »  اى ابراهيم نترس .\r\n « وَ بَشَّرُوهُ بِغُلامٍ عَلِيمٍ »  و بشارت پسرى به او دادند كه پس از آنكه بزرگ شد و به سنّ رشد رسيد عالم خواهد شد .\r\nاز مجاهد نقل شده است اين پسر كه فرشتگان بشارت آن را به حضرت ابراهيم داده‌اند اسماعيل بوده است .\r\nبعضى هم گفته‌اند كه اين پسر اسحاق بوده است ، زيرا از ساره بوده است ، و بيشترين مفسرين در بارهء اين داستان قلم‌فرسايى كرده‌اند ، و قبلا هم تفسير شده است .\r\n « فَأَقْبَلَتِ امْرَأَتُهُ فِي صَرَّةٍ »  از ابن عباس و مجاهد و قتاده نقل شده است يعنى : همين كه ساره زن ابراهيم اين بشارت را شنيد فريادكنان روى آورد .\r\nاز امام صادق ( ع ) روايت شده است كه ساره با شنيدن بشارت در ميان جماعتى آمد .\r\nاز سفيان نقل شده است پس از آنكه ساره بشارت را شنيد در ميان جمعى از همراهانش وارد شد « 1 » .\r\n\r\n\r\n","description":"","footnote":"\r\n( 1 ) - بنا بر اين نقل ( أقبلت فى رفقة ) بود كه معنى شد ، اما در دو نسخهء ديگر آمده است : ( اقبلت فى رنة ) يعنى : ( ساره در حالت ناله و فرياد آمد . )\r\n","page_name":" 314 ","page_number":316},
  {"content":"\r\n\r\nو به اين معنا است كه شروع به داد و فرياد كرد ، همانگونه كه از زبان او نقل كرده است گفت : اى واى بر من .\r\n « فَصَكَّتْ وَجْهَها »  از مقاتل و كلبى روايت شده است يعنى : انگشتان خويشتن را جمع كرده و از روى تعجّب بر پيشانى خود كوبيد .\r\nابن عباس گفته است يعنى : سيلى به صورت خود زده است .\r\nو صك در زبان عرب بمعنى زدن چيزى است به چيز ديگر با پهناى آن .\r\n « وَ قالَتْ عَجُوزٌ عَقِيمٌ »  يعنى : من پير زنى نازا هستم ، چگونه فرزند خواهم آورد ؟\r\n « قالُوا كَذلِكَ قالَ رَبُّكِ »  يعنى : همانگونه كه ما برايت بشارت داديم خدايت فرموده است : تو به زودى پسرى خواهى زائيد ، هيچ شك بخودت راه نده .\r\n « إِنَّهُ هُوَ الْحَكِيمُ الْعَلِيمُ »  كه خداوند از امور نهان آگاه است .\r\n « قالَ »  ابراهيم ( ع ) به آنان فرمود :\r\n « فَما خَطْبُكُمْ »  ؟ پس كار شما چيست ؟ و به چه منظورى آمده‌ايد ؟\r\n « أَيُّهَا الْمُرْسَلُونَ »  ؟ مثل اينكه گفته است : شما براى كارى بزرگ آمده‌ايد ، كارتان چيست ؟\r\n « قالُوا إِنَّا أُرْسِلْنا إِلى قَوْمٍ مُجْرِمِينَ »  يعنى : ما بسوى مردمى مجرم فرستاده شده‌ايم ، و مجرمين يعنى : افرادى كه نسبت بدستورات الهى نافرمانى ميكنند ، و نعمتهاى او را كفران مىنمايند ، و بدين جهت شايستهء عذاب الهى و هلاكت هستند .\r\nاصل واژهء ( جرم ) بمعنى ( قطع ) است ، بنا بر اين ( مجرم ) بمعنى قطع كنندهء واجب است بوسيلهء باطل ، و اينان مجرمند بدين معنى كه رشتهء ايمان را با كفر قطع كرده‌اند .\r\n  « لِنُرْسِلَ عَلَيْهِمْ حِجارَةً مِنْ طِينٍ مُسَوَّمَةً عِنْدَ رَبِّكَ »   اين قسمت در سورهء هود\r\n\r\n","description":"","footnote":"","page_name":" 315 ","page_number":317},
  {"content":"\r\n\r\nتفسير شده است .\r\n « لِلْمُسْرِفِينَ »  يعنى سنگهايى از گل بر سر آنان كه در گناه زياده روى كرده - اند از حد گذرانده بودند فرو فرستاديم ، بعضى گفته‌اند : سنگها براى افرادى از قوم لوط كه غائب بودند فرستاده ميشد ، و آنها كه حاضر بودند روستاها زير و رو شده بر سرشان خراب ميگرديد .\r\n « فَأَخْرَجْنا مَنْ كانَ فِيها مِنَ الْمُؤْمِنِينَ »  يعنى : در ديار قوم لوط آنچه افراد مؤمن كه بودند قبلا بيرون فرستاديم ، و اين معنى در سورهء هود ( فأسر بأهلك . . . ) « 1 » به آن اشاره شده است .\r\nو خداوند به حضرت لوط فرمان داده است كه همراه آنان كه به او ايمان آورده‌اند از ديار خود خارج شوند تا گرفتار عذاب نشوند .\r\n « فَما وَجَدْنا فِيها غَيْرَ بَيْتٍ مِنَ الْمُسْلِمِينَ »  يعنى : غير از خانواده‌اى از مسلمانان كه لوط و فرزندانش باشند نيافتيم ، خداوند قوم لوط را به ايمان و اسلام هر دو توصيف فرموده است ، زيرا هيچ مؤمنى نيست مگر آنكه مسلمان هم هست ، و ايمان عبارتست از تصديق به تمام آنچه كه خداوند تصديق آن را واجب فرموده است ، و اسلام عبارتست از تسليم شدن بوجوب عمل فريضه‌اى كه خداوند آن را واجب فرموده است ، و انسان را نسبت بدان ملزم كرده است .\r\nو جدان ضاله عبارتست از درك آن پس از جستجوى آن .\r\n « وَ تَرَكْنا فِيها آيَةً »  يعنى و ما در شهر قوم لوط نشانه‌اى گذاشتيم .\r\n « لِلَّذِينَ يَخافُونَ الْعَذابَ الْأَلِيمَ »  و اين نشانه به آنان ميفهماند كه خداوند آن قوم را به هلاكت رسانده است ، و لذا ميترسند كه مانند آنان گرفتار عذاب نشوند\r\n\r\n\r\n","description":"","footnote":"\r\n( 1 ) - سورهء بقره ، آيهء 17 يعنى : ( آنان در ظلمتها رها ساخت )\r\n","page_name":" 316 ","page_number":318},
  {"content":"\r\n\r\nو ترك در اصل ضد فعل است و منافات دارد با اقدام به انجام عمل در جايى كه بر آن قدرت هست ، و قدرت بر عمل قدرت بر انجام آنست ، بنا بر اين ترك در افعال خداوند داخل نيست ، پس در اينجا به اين معنى است كه ما در آن ديار عبرتى بر جاى نهاديم ، و مانند اين آيه است آنجا كه ميفرمايد : (  وَ تَرَكَهُمْ فِي ظُلُماتٍ . . .  ) .\r\nبعضى گفته‌اند كه عذاب قوم لوط بوسيلهء زير و رو شدن و انقلاب ديار آنان بوده است ، زيرا از جا كنده شدن شهرها كارى است كه بجز خداوند از هيچكس ساخته نيست .\r\n\r\n","description":"","footnote":"","page_name":" 317 ","page_number":319},
  {"content":"\r\n\r\nآيات 38 - 46 ذاريات 51\r\n\r\n[ سوره الذاريات ( 51 ) : آيات 38 تا 46 
  ]\r\nوَ فِي مُوسى إِذْ أَرْسَلْناهُ إِلى فِرْعَوْنَ بِسُلْطانٍ مُبِينٍ ( 38 ) فَتَوَلَّى بِرُكْنِهِ وَ قالَ ساحِرٌ أَوْ مَجْنُونٌ ( 39 ) فَأَخَذْناهُ وَ جُنُودَهُ فَنَبَذْناهُمْ فِي الْيَمِّ وَ هُوَ مُلِيمٌ ( 40 ) وَ فِي عادٍ إِذْ أَرْسَلْنا عَلَيْهِمُ الرِّيحَ الْعَقِيمَ ( 41 ) ما تَذَرُ مِنْ شَيْءٍ أَتَتْ عَلَيْهِ إِلاَّ جَعَلَتْهُ كَالرَّمِيمِ ( 42 )\r\nوَ فِي ثَمُودَ إِذْ قِيلَ لَهُمْ تَمَتَّعُوا حَتَّى حِينٍ ( 43 ) فَعَتَوْا عَنْ أَمْرِ رَبِّهِمْ فَأَخَذَتْهُمُ الصَّاعِقَةُ وَ هُمْ يَنْظُرُونَ ( 44 ) فَمَا اسْتَطاعُوا مِنْ قِيامٍ وَ ما كانُوا مُنْتَصِرِينَ ( 45 ) وَ قَوْمَ نُوحٍ مِنْ قَبْلُ إِنَّهُمْ كانُوا قَوْماً فاسِقِينَ ( 46 )\r\n\r\n","description":"","footnote":"","page_name":" 318 ","page_number":320},
  {"content":"\r\n\r\n\r\nترجمه آيات :\r\n38 - و در موسى نيز نشانه‌اى است آن گاه كه او را با قدرتى آشكار بسوى فرعون فرستاديم .\r\n39 - و سپس فرعون با اطرافيانش از پذيرفتن حق سر باز زده گفت : موسى جادوگر است يا ديوانه .\r\n40 - فرعون و لشكريانش را گرفتيم ، و آنان را در دريا افكنديم در حالتى كه فرعون سرزنش ميشد .\r\n41 - و در قوم عاد نيز نشانه‌اى است آن گاه كه بر آنان بادى بى خير و بركت فرستاديم .\r\n42 - بادى كه بر هيچ چيز نميگذشت مگر آنكه نابودش ميساخت .\r\n43 - و در قوم ثمود نيز نشانه‌اى است آن گاه كه به آنان گفته شد : تا مدّت معيّنى بهره بردارى كنيد .\r\n44 - اما از فرمان خداوندشان سرپيچى نمودند ، در نتيجه نظاره‌كنان صاعقه بگرفتشان .\r\n45 - كه ديگر ياراى برخاستن نداشتند ، و كسى بياريشان نشتافت .\r\n46 - و نيز قوم نوح را از پيش هلاك ساختيم كه آنان مردمى عصيان پيشه بودند .\r\n\r\nقرائت آيات :\r\nصاعقه - كسانى آن را « صعقه » خوانده ، و بقيهء ادباء « صاعقه » با الف قرائت نموده‌اند .\r\nقوم نوح - أبو عمرو و أهل كوفه غير از عاصم « و قوم نوح » بكسر قوم و بقيه بنصب\r\n\r\n","description":"","footnote":"","page_name":" 319 ","page_number":321},
  {"content":"\r\n\r\nقرائت كرده‌اند .\r\n\r\nدليل قرائت :\r\nصاعقه - ابو على گويد كه : ابو زيد گفته است صاعقه رعد و برقى است كه از آسمان فرود آيد ، ( و صاقعه ) آن چيزى است كه بر سر فرود آيد ، اصمعى گويد :\r\n( صاقعه ) و ( صاعقه ) هر دو به يك معنى است و اصمعى شعرى سروده است كه در آن ميگويد :\r\n ( يحكون بالمصقولة القواطع * تشقق البرق من الصواقع ) « 1 » \r\nو اما ( صعقة ) بعضى گويند : مانند زجرة است ، و آن عبارتست از صدايى كه ناشى از صاعقه مىباشد .\r\nبعضى از رجز خوانان گفته‌اند :\r\n ( لاح سحاب فرأينا برقه * ثم تدانى فسمعنا صعقه ) \r\nقوم نوح - و هر كس ( قوم نوح ) را بكسر خوانده است آن را عطف بر ( و فى موسى ) گرفته است يعنى : ( و فى قوم نوح ) ، و قوله (  وَ فِي مُوسى إِذْ أَرْسَلْناهُ  ) عطف است بر يكى از دو چيز يا عطف است بر (  وَ تَرَكْنا فِيها آيَةً  ) ، و فى موسى يا اينكه است عطف است بر قوله (  وَ فِي الْأَرْضِ آياتٌ لِلْمُوقِنِينَ  ) و فى موسى ، يعنى : در فرستادن موسى آيات روشنى است ، و نيز در قوم نوح نشانه‌اى است .\r\nو هر كس قوم نوح را نصب داده و گفته است (  وَ قَوْمَ نُوحٍ  ) در نصب آن نيز دو وجه جايز است كه هر دو حمل بر معنى است :\r\n1 - آنكه (  فَأَخَذَتْهُمُ الصَّاعِقَةُ  ) بمعنى أهلكناهم است ، پس مثل آنكه گفته\r\n\r\n\r\n","description":"","footnote":"\r\n( 1 ) - كه به جاى « صواعق » « صواقع » استعمال نموده است .\r\n","page_name":" 320 ","page_number":322},
  {"content":"\r\n\r\nاست ( و أهلكنا قوم نوح ) « 1 » .\r\n2 - آنكه (  فَأَخَذْناهُ وَ جُنُودَهُ فَنَبَذْناهُمْ فِي الْيَمِّ  ) بمعنى أغرقناهم است ، مانند آن مىماند كه گفته است ( أغرقناهم و أغرقنا قوم نوح ) « 2 » .\r\n\r\nلغات آيات :\r\nبركنه - ركن عبارتست از آن قسمتى كه بر آن تكيه مىشود ، گفته مىشود : ركن يركن « 3 » و ركن يركن بر وزن نصر ينصر .\r\nمليم - كسى را گويند كه مرتكب عمل زشتى شده است كه بخاطر آن سرزنش ميگردد ، و ملوم كسى است كه مورد سرزنش قرار گرفته است ، و در مثل آمده است : ( رب لائم مليم ) و ( رب ملوم لا ذنب له ) يعنى : ( چه بسيار كسانى هستند كه ديگران را سرزنش ميزنند در حالى كه خودشان شايستهء سرزنش ميباشند ) و ( چه بسيار افرادى كه سرزنش ميشوند در حالى كه گناهى ندارند ) .\r\nفعتوا - عتو و تجبّر و تكبّر به يك معنى است .\r\nالريح - جمع ريح ارواح و رياح است ، و ( راح الرجل الى منزله ) از اين ريشه است يعنى : ( آن مرد به منزل خود بازگشت ) همانگونه كه باد بر ميگردد .\r\nالرميم - به چيزى گويند كه مغز آن به علت از هم پاشيدگى فاسد شده باشد ، و اما ( رمه يرمه رما ) و الشيء مرموم يعنى : با تناسب قسمتى با قسمت ديگر اصلاح گرديده است ، و در اصل رميم به استخوان پوسيده و پودر شده گفته مىشود .\r\n\r\n\r\n","description":"","footnote":"\r\n( 1 ) - كه قوم بنا بر آنكه مفعول اهلكناى مقدر باشد منصوب است .\r\n( 2 ) - كه قوم بنا بر آنكه مفعول أغرقناى مقدر باشد منصوب است .\r\n( 3 ) - بر وزن حسب يحسب .\r\n","page_name":" 321 ","page_number":323},
  {"content":"\r\n\r\n\r\nمعنى آيات :\r\nآن گاه خداوند آنچه را كه بر سر امّتها گذشته است بيان كرده ميفرمايد :\r\n « وَ فِي مُوسى »  يعنى در بارهء موسى نيز آيه‌اى است .\r\n « إِذْ أَرْسَلْناهُ إِلى فِرْعَوْنَ بِسُلْطانٍ مُبِينٍ »  يعنى : او را با دليلى آشكار كه عبارت بود از عصا بسوى فرعون فرستاديم .\r\n « فَتَوَلَّى بِرُكْنِهِ »  يعنى : فرعون با تكيه بر لشكريان و قومش از پذيرفتن حق رويگردان شد ، و لشكريان و قوم فرعون براى او مانند ستون هستند نسبت به ساختمان ، و باء در جملهء ( بركنه ) براى تعديه است ، ( أى جعلهم يتولّون ) .\r\n « وَ قالَ »  يعنى نسبت به موسى گفت :\r\n « ساحِرٌ أَوْ مَجْنُونٌ »  يعنى : موسى ساحر است يا مجنون ، و اين دلالت بر نادانى فرعون دارد ، زيرا جادوگر كسى است كه داراى نيرنگهاى زيركانه باشد ، و اين صفت با جنون منافات دارد ، زيرا جنون صفت كسى است كه عقلش آشفته باشد ، بنا بر اين چگونه ميتوان يك نفر را به اين دو صفت موصوف دانست ؟ !  « فَأَخَذْناهُ وَ جُنُودَهُ فَنَبَذْناهُمْ فِي الْيَمِّ »  يعنى : آنان را به دريا افكنديم ، همانگونه كه چيزى را در خشكى افكنند .\r\n « وَ هُوَ مُلِيمٌ »  در حالى كه فرعون با كفر و سركشى و انكارى كه داشت مورد سرزنش بود .\r\n « « وَ فِي عادٍ »  عطف است بما قبل يعنى : در مورد عاد نيز نشانه‌اى عبرت انگيز و آموزنده وجود دارد .\r\n « إِذْ أَرْسَلْنا عَلَيْهِمُ »  يعنى : هنگامى كه فرستاديم به سوى آنان  « الرِّيحَ الْعَقِيمَ »  بادى كه خيرى در پى ندارد ، و نه ابرى را بارور ميسازد و نه درختى را ، و نه براى خرمنى مفيد است ، و نه براى حيوانى خاصيت دارد ،\r\n\r\n","description":"","footnote":"","page_name":" 322 ","page_number":324},
  {"content":"\r\n\r\nو اين باد همانند زنى عقيم است كه فرزند نميزايد ، زيرا اين باد به منظور هلاكت آنان وزيده بود ، آن گاه خداوند اين باد را توصيف كرده ميفرمايد :\r\n « ما تَذَرُ مِنْ شَيْءٍ أَتَتْ عَلَيْهِ »  يعنى : اين باد بر آنچه كه گذشت چيزى از آن بر جاى نگذاشت .\r\n « إِلَّا جَعَلَتْهُ كَالرَّمِيمِ »  يعنى : همه چيز را نابود مىساخت ، مانند گياهان خشكيدهء زمين كه سائيده شده باشد ، بعضى هم گفته‌اند رميم استخوان پوسيده و سائيده شده است .\r\n « وَ فِي ثَمُودَ »  يعنى : در مورد قوم ثمود نيز نشانه‌اى است .\r\n « إِذْ قِيلَ لَهُمْ تَمَتَّعُوا »  چون هنگامى كه شتر مخصوص را پس كردند حضرت صالح به آنان فرمود سه روز از آب بهره گيريد ، آنجا كه ميگويد :\r\n  « تَمَتَّعُوا حَتَّى حِينٍ ، فَعَتَوْا عَنْ أَمْرِ رَبِّهِمْ »   يعنى : آنان تكبّر ورزيده با گردنكشى از زير بار فرمان الهى شانه خالى ميكردند .\r\n « فَأَخَذَتْهُمُ الصَّاعِقَةُ »  ابن عباس گويد : يعنى پس از سه روز مرگ آنان را دريافت ، و مقاتل گويد : آن عبارتست از عذاب ، و صاعقه عبارتست از هر عذابى كشنده .\r\n « وَ هُمْ يَنْظُرُونَ »  در حالى كه به آن عذاب مىنگريستند و قدرت بر طرف ساختن آن را نداشتند .\r\n « فَمَا اسْتَطاعُوا مِنْ قِيامٍ »  يعنى : قدرت بپاخاستن نداشتند ، يعنى : از اين عذاب كه ديدند ديگر نتوانستند بپاخيزند .\r\n « وَ ما كانُوا مُنْتَصِرِينَ »  يعنى : كسى عذاب را از آنان بر طرف نميساخت .\r\nبعضى هم گفته‌اند يعنى : آنان از كسى نميخواستند كه عذاب الهى را از آنان دفع نمايد .\r\n « وَ قَوْمَ نُوحٍ »  يعنى و نيز قوم را قبلا هلاك نموديم .\r\n\r\n","description":"","footnote":"","page_name":" 323 ","page_number":325},
  {"content":"\r\n\r\n « مِنْ قَبْلُ »  يعنى : پيش از قوم عاد و ثمود .\r\n « إِنَّهُمْ كانُوا قَوْماً فاسِقِينَ »  يعنى : آنان قومى بودند كه از اطاعت خداوند بيرون رفته به سوى نافرمانى او رو مىآورند ، و از ايمان به سوى كفر ميشتافتند ، و به همين جهت استحقاق هلاكت يافتند .\r\n\r\n","description":"","footnote":"","page_name":" 324 ","page_number":326},
  {"content":"\r\n\r\nآيات 47 - 60 ذاريات 51\r\n\r\n[ سوره الذاريات ( 51 ) : آيات 47 تا 60 
  ]\r\nوَ السَّماءَ بَنَيْناها بِأَيْدٍ وَ إِنَّا لَمُوسِعُونَ ( 47 ) وَ الْأَرْضَ فَرَشْناها فَنِعْمَ الْماهِدُونَ ( 48 ) وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ ( 49 ) فَفِرُّوا إِلَى اللَّهِ إِنِّي لَكُمْ مِنْهُ نَذِيرٌ مُبِينٌ ( 50 ) وَ لا تَجْعَلُوا مَعَ اللَّهِ إِلهاً آخَرَ إِنِّي لَكُمْ مِنْهُ نَذِيرٌ مُبِينٌ ( 51 )\r\nكَذلِكَ ما أَتَى الَّذِينَ مِنْ قَبْلِهِمْ مِنْ رَسُولٍ إِلاَّ قالُوا ساحِرٌ أَوْ مَجْنُونٌ ( 52 ) أَ تَواصَوْا بِهِ بَلْ هُمْ قَوْمٌ طاغُونَ ( 53 ) فَتَوَلَّ عَنْهُمْ فَما أَنْتَ بِمَلُومٍ ( 54 ) وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ ( 55 ) وَ ما خَلَقْتُ الْجِنَّ وَ الْإِنْسَ إِلاَّ لِيَعْبُدُونِ ( 56 )\r\nما أُرِيدُ مِنْهُمْ مِنْ رِزْقٍ وَ ما أُرِيدُ أَنْ يُطْعِمُونِ ( 57 ) إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ ( 58 ) فَإِنَّ لِلَّذِينَ ظَلَمُوا ذَنُوباً مِثْلَ ذَنُوبِ أَصْحابِهِمْ فَلا يَسْتَعْجِلُونِ ( 59 ) فَوَيْلٌ لِلَّذِينَ كَفَرُوا مِنْ يَوْمِهِمُ الَّذِي يُوعَدُونَ ( 60 )\r\n\r\n","description":"","footnote":"","page_name":" 325 ","page_number":327},
  {"content":"\r\n\r\n\r\nترجمه آيات :\r\n47 - ما آسمان را با قدرت بنا نهاديم ، و هم چنان آن را گسترش خواهيم داد .\r\n48 - و زمين را گسترديم ، كه خوب گسترده‌ايم .\r\n49 - و از هر چيز جفت آفريديم تا شما يادآور شويد .\r\n50 - پس به سوى خدا بشتابيد كه من از جانب او براى شما هشدار دهنده‌اى آشكار هستم .\r\n51 - و با خداوند خدايى ديگر مگيريد كه من از سوى او بيم رسانى آشكار هستم براى شما .\r\n52 - بدين ترتيب هيچ پيامبرى براى اسلافشان نيامد مگر آنكه او را جادو يا ديوانه خواندند .\r\n53 - آيا بهمديگر اين را سفارش كرده بودند ؟ نه ، بلكه آنان مردمى طغيانگر بودند .\r\n54 - حال كه چنين است تو نيز از آنان روىگردان كه سرزنش نخواهى شد .\r\n55 - و پند ده كه پند براى مؤمنان سودمند خواهد بود .\r\n56 - و من جن و انس را نيافريده‌ام مگر براى آنكه مرا بپرستند .\r\n57 - از آنان هيچ رزقى نميخواهم و نميخواهم كه غذايم دهند .\r\n58 - كه خداوند روزى دهنده و قدرتمند و استوار است .\r\n59 - آرى كه ستمگران همانند يارانشان از عذاب بهره خواهند داشت ، شتاب ننمايند .\r\n60 - واى به حال آنان كه كافر شده‌اند از آن روز كه وعده‌شان ميدهند ؟ !\r\n\r\n","description":"","footnote":"","page_name":" 326 ","page_number":328},
  {"content":"\r\n\r\n\r\nقرائت آيات\r\nذو القوّة المتين - در قرائتهاى نادر يحيى و اعمش ( ذو القوّة المتين ) بكسر متين قرائت نموده‌اند .\r\n\r\nدليل قرائت :\r\nابن جنى گويد : اين قرائت ممكن است به يكى از دو دليل باشد :\r\n1 - بدليل آنكه متين صفت ( القوة ) باشد ، و متين را بمعنى ريسمان ، آورده است ، و منظورش آنست كه خداوند رشته و ريسمانش قوى است ، مانند آنجا كه فرموده است (  فَقَدِ اسْتَمْسَكَ بِالْعُرْوَةِ الْوُثْقى  ) .\r\n2 - آنكه متين در واقع مرفوع باشد كه صفت رزّاق باشد ، ولى در ظاهر مجرور آورده شده است بخاطر هم جوارى با ( القوّة ) بنا بر گفتار عرب كه مىگويند :\r\n( هذا حجر ضب خرب ) « 1 » .\r\nولى اين اعراب ضعيف است .\r\n\r\nلغات آيات :\r\nالأيد - أيد بمعنى قدرت است ، گفته مىشود : ( آد الرجل يأيد ايد ) هنگامى كه انسان نيرومند گشته قدرت يابد ، و مؤيّد به امر عظيم گويند .\r\nلموسعون - ايساع بمعنى اكثار و فراوان ساختن است كه چيزى در جهتهاى مختلف برده شود .\r\n\r\n\r\n","description":"","footnote":"\r\n( 1 ) - كه خرب هر چند صفت است براى حجر و در واقع هم مرفوع است ولى بخاطر هم جوارى با ضب كه مجرور است بجر خوانده شده است ( مترجم )\r\n","page_name":" 327 ","page_number":329},
  {"content":"\r\n\r\nماهدون - ماهد بمعنى آماده كنندهء چيزى است ، و آماده نمودن چيزى كه صلاحيت استقرار بر آن دارد ، گفته مىشود ( مهد يمهد مهدا و مهد تمهيدا ) بمعنى ( وطىء توطئة ) .\r\nأ تواصوا - تواصى بمعنى سفارش نمودن به يكديگر است ، كه مردم بعضى به ديگران سفارش مىنمايند ، و وصيّت بمعنى دستور دادن به كارهاى با اهميّت است با نهى از مخالفت .\r\nذنوبا - ذنوب در اصل بمعنى دلو پر از آب است كه هم مذكّر آورده مىشود و هم مؤنّث ، شاعر عرب گفته است :\r\n ( لنا ذنوب و لكم ذنوب * فان أبيتم فلنا القليب ) \r\nو علقمه گويد :\r\n ( و فى كلّ حىّ قد خبطت بنعمة * فحقّ لشاس من نداك ذنوب ) \r\n\r\nمعناى آيات :\r\n « وَ السَّماءَ بَنَيْناها بِأَيْدٍ »  از ابن عباس و مجاهد و ابن زيد و قتاده نقل شده است تقدير چنين است : ( و بنينا السماء بنيناها بقوّة ) يعنى : ما آسمان را آفريديم و آن را با نظامى خوب برپا داشته‌ايم .\r\n « وَ إِنَّا لَمُوسِعُونَ »  بنقل از ابن عباس يعنى : ما قدرت داريم كه از آسمان با عظمت‌تر نيز بيافرينيم .\r\nحسن گفته است يعنى : ما قدرت داريم كه به وسيلهء باران روزى مردم را بيشتر توسعه دهيم .\r\nو بعضى گفته‌اند يعنى : ما نسبت به مخلوقات خود دستمان باز است و از آن عاجز نيستيم ، بنا بر اين ( موسع ) بمعنى صاحب ( سعه ) است كه آن نيز بمعنى بىنيازى و توان داشتن است .\r\n\r\n","description":"","footnote":"","page_name":" 328 ","page_number":330},
  {"content":"\r\n\r\n « وَ الْأَرْضَ فَرَشْناها »  تقدير چنين است : ( فرشنا الأرض فرشناها ) يعنى : ما بساط زمين را گسترديم .\r\n « فَنِعْمَ الْماهِدُونَ »  يعنى : ما كه اين كار را ميكنيم به منظور منافع و مصالح بندگان خدا است ، به به منظور جلب منفعت و يا دفع زيانى است .\r\n « وَ مِنْ كُلِّ شَيْءٍ خَلَقْنا زَوْجَيْنِ »  حسن و مجاهد نقل كرده‌اند : يعنى ما از هر چيز دو صنف را آفريديم مانند شب و روز ، آسمان و زمين ، ماه و خورشيد ، جن و انس ، خشكى و دريا ، نور و ظلمت .\r\nاز ابن زيد نقل شده است كه منظور از ( زوجين ) نر و مادّه است .\r\n « لَعَلَّكُمْ تَذَكَّرُونَ »  يعنى : براى آنكه بدانيد آفريدگار اين جفتها همگى يگانه و تك است كه هيچ چيز به او مانند نيست .\r\n « فَفِرُّوا إِلَى اللَّهِ »  يعنى : با پرستش خالصانهء خداوند از عذاب او به سوى رحمت و ثوابش بگريزيد .\r\nبعضى هم گفته‌اند يعنى : بارها نمودن آنچه كه شما را سرگرم مىكند و از فرمانبردارى حق و اجراى دستورات الهى باز ميدارد بسوى خداوند بگريزيد .\r\nاز امام جعفر صادق ( ع ) نيز رسيده است كه منظور آنست كه به حج برويد .\r\n « إِنِّي لَكُمْ مِنْهُ »  من از جانب خداوند .\r\n « نَذِيرٌ »  براى شما بيم دهنده از عذاب الهى هستم .\r\n « مُبِينٌ »  بيان كنندهء مأموريّت و رسالت خود براى شما هستم .\r\n « وَ لا تَجْعَلُوا مَعَ اللَّهِ إِلهاً آخَرَ »  يعنى : با خداوند معبود ديگرى را از پيكره‌ها و بتها ستايش نكنيد .\r\n « إِنِّي لَكُمْ مِنْهُ نَذِيرٌ مُبِينٌ »  و علّت تكرار اين جمله در آخر هر دو آيه اينست كه جملهء دوم براى مطلبى آمده است كه اوّلى براى آن نيامده است ، زيرا تقدير آيه اينست ( انّى لكم منه نذير فى الامتناع من جعل إله آخر معه ) يعنى : من از سوى\r\n\r\n","description":"","footnote":"","page_name":" 329 ","page_number":331},
  {"content":"\r\n\r\nخداوند شما را بيم مىدهم كه خداى ديگرى با او قرار ندهيد ، و تقدير جمله اينست : ( انّى لكم منه نذير فى ترك القرار اليه بطاعته ) يعنى : من از سوى خداوند شما را ميترسانم كه مبادا با فرمانبردارى او بسويش نشتابيد .\r\nبنا بر اين تكرار اين جمله در آخر هر دو آيه مانند آنست كه بگويى : ( أنذرك أن تكفر باللّه ، أنذرك أن تتعرّض لسخط اللَّه . ) و نذير كسى را گويند كه خبرى بدهد كه ضمن آن تحذير نيز باشد ، و اين معنى ايجاب مىكند كه بصيغهء مبالغه باشد .\r\nو منذر صفت جارى بر فعل است .\r\nو مبين كسى است كه حق را از باطل روشن كند ، آن گاه ميفرمايد :\r\n « كَذلِكَ »  يعنى : كار بر اين روال است كه  « ما أَتَى الَّذِينَ مِنْ قَبْلِهِمْ مِنْ رَسُولٍ إِلَّا قالُوا ساحِرٌ أَوْ مَجْنُونٌ »  يعنى : هيچ گاه براى امتهاى پيش از آنان - كفّار مكه - پيامبرى نيامده است مگر آنكه گفته‌اند او ساحر و حيله‌گر است يا مجنون است كه از نعمت عقل بىبهره مىباشد ، و چيزى را درك نمىكند ، سپس خداوند ميفرمايد :\r\n « أَ تَواصَوْا بِهِ »  يعنى : آيا اولين آنان به آخرينشان توصيه مىكردند كه پيامبران را تكذيب نمايند ؟ ! و اين استفهام به منظور توبيخ و ملامت آمده است .\r\n « بَلْ هُمْ قَوْمٌ طاغُونَ »  يعنى : اينان به يكديگر توصيه نميكردند ، بلكه آنان مردمى طغيانگر بودند كه در معصيت خدا طغيان مىنمودند ، و نعمتهاى فراوانى كه من به آنان دادم و بر آنان گشايش نمودم آنان را وادار نمود كه پيامبرانم را تكذيب كنند ، آن گاه به پيامبر خدا ( ص ) ميفرمايد :\r\n « فَتَوَلَّ عَنْهُمْ »  يعنى : از آنان رو گردان شو اى محمّد ! زيرا تو رسالت خويش را انجام داده و آنان را بيم داده‌اى .\r\n « فَما أَنْتَ بِمَلُومٍ »  يعنى : در مورد كفر و انكار آنان ديگر تو ملامت نخواهى\r\n\r\n","description":"","footnote":"","page_name":" 330 ","page_number":332},
  {"content":"\r\n\r\nداشت ، بلكه سرزنش و مذمّت براى آنان است كه دعوتت را نپذيرفته‌اند .\r\nمفسّرين گويند : پس از آنكه اين آيه نازل شد رسول خدا ( ص ) و مؤمنان اندوهناك شدند و فكر ميكردند كه ديگر وحى از پيامبر قطع شده است و ديگر عذاب الهى فرا خواهد رسيد ، تا اينكه آيهء بعدى نازل شد .\r\nبا سند از مجاهد روايت شده است ميگويد : على بن ابى طالب ( ع ) غمگين و در حالى كه دستارى به خود پيچيده بود بيرون آمد ، و هنگامى كه آيه نازل شد (  فَتَوَلَّ عَنْهُمْ فَما أَنْتَ بِمَلُومٍ  ) هيچكدام از ما نبود مگر آنكه يقين به هلاكت پيدا كرده بوديم ، چون به پيامبر گفته شده بود از آنان روى بگردان ، اما پس از آنكه نازل شد :\r\n « وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ »  ما نفس راحتى كشيديم ، كلبى گفته است يعنى بوسيلهء قرآن مؤمنين قومت را موعظه كن زيرا پند و اندرز براى مؤمنين سودبخش است .\r\n « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  يعنى : من جن و انس را نيافريده‌ام مگر براى آنكه مرا بپرستند و ربيع گفته است ليعبدون بمعنى ( لعبادتهم اياى ) مىباشد ، يعنى آنان مرا عبادت كنند و شايستهء پاداش نيك گردند .\r\nو از مجاهد نقل شده است يعنى : من آنان را نيافريده‌ام مگر براى آنكه به آنان امر و نهى كنم و از آنان بخواهم كه مرا پرستش كنند .\r\nلام در ( ليعبدون ) لام غرض است به اين معنى كه هدف از آفرينش جن و انس آنست كه آنان را در معرض پاداش نيك قرار دهم ، و اين بدست نمىآيد مگر بوسيلهء انجام دادن عبادتها پس اينطور مىشود كه خداوند هدفش از آفرينش جن و انس عبادت است ، بنا بر اين اگر گروهى او را عبادت نكردند غرض و هدف آفرينش باطل نخواهد شد ، و مانند كسى مىماند كه غذايى را براى مردمى فراهم آورده و آنان را دعوت كرده است كه آن غذا را بخورند ، و آن مردم حاضر\r\n\r\n","description":"","footnote":"","page_name":" 331 ","page_number":333},
  {"content":"\r\n\r\nشده‌اند ، ولى بعضى از آنان از آن غذا نخورده است ، در اين صورت آن شخص دعوت كننده به سفاهت موصوف نخواهد شد ، و هدفش درست بوده است ، زيرا خوردن غذا موقوف است به اختيار و انتخاب ديگرى ، بهمچنين در مسئلهء مورد بحث هنگامى كه خداوند با دادن قدرت و وسيله و لطفهايى كه فرموده است مانع را از سر راه مكلّفين برداشته است و به آنان دستور داده است كه او را پرستش كنند هر كس با فرمان او مخالفت كند ، اين نافرمانى از جانب آن شخص و بانتخاب او بوده است و ربطى به خداوند ندارد .\r\nاز ابن عباس نقل شده است معنى آيه اينست كه ما جن و انس را نيافريده‌ايم مگر براى آنكه خواه ناخواه اقرار به بندگى خداوند كنند .\r\n « ما أُرِيدُ مِنْهُمْ مِنْ رِزْقٍ وَ ما أُرِيدُ أَنْ يُطْعِمُونِ »  اينجا خداوند ميخواهد اين توهّم را دفع كند كه خداوند آنان را براى پرستش خود آفريده است تا از پرتو عبادت آنان نفعى برگيرد ، و لذا بدنبال آن فرموده است كه هدف از آفرينش آنست كه سودى متوجه آنان گردد نه خداوند بزرگ ، زيرا نفع رسيدن به خدا محال است چون ذات خداوند بى نياز است و به ديگرى محتاج نخواهد شد ، و بر عكس تمامى مخلوقات به او نياز دارند .\r\nبعضى گفته‌اند : بدين معنا است من از آنان نميخواهم كه احدى از بندگانم را روزى بدهند ، و نه خودشان را روزى دهند ، و نميخواهم كه هيچكدام از بندگانم را غذا دهند ، و اينكه اطعام را به خودش نسبت داده است ، چون تمام مخلوقات عيال خدا هستند ، و هر كس عيال ديگرى را غذا بدهد خودش را غذا داده است .\r\n « إِنَّ اللَّهَ هُوَ الرَّزَّاقُ »  خداوند روزى رسان بندگانش و مخلوقاتش همگى است ، و نيازى به يارى دهنده ندارد .\r\n « ذُو الْقُوَّةِ »  يعنى : داراى قدرت است .\r\n\r\n","description":"","footnote":"","page_name":" 332 ","page_number":334},
  {"content":"\r\n\r\n « الْمَتِينُ »  يعنى : خداوند نيرومند است كه ضعف و عجز براى او امكان ندارد ، زيرا او ذاتا نيرومند است به كسى گفته مىشود : ( متن متانة فهو متين ) هر گاه آن كس نيرومند باشد .\r\n « فَإِنَّ لِلَّذِينَ ظَلَمُوا »  يعنى : آنان كه بوسيله كفر و گناه به خويشتن ظلم كرده‌اند .\r\n « ذَنُوباً مِثْلَ ذَنُوبِ أَصْحابِهِمْ »  يعنى : ستمگران همانند ديگر ياران خود كه به هلاكت رسيده‌اند مانند قوم نوح و عاد و ثمود از عذاب بهره‌اى خواهند داشت .\r\n « فَلا يَسْتَعْجِلُونِ »  بنا بر اين نبايد براى نازل شدن عذاب عجله داشته باشند ، زيرا از نظر دور نخواهند بود .\r\n « فَوَيْلٌ لِلَّذِينَ كَفَرُوا مِنْ يَوْمِهِمُ الَّذِي يُوعَدُونَ »  و اين دلالت بر آن دارد كه عذاب آنان به روز قيامت افتاده است .\r\nو ويل كلمه‌اى است عرب آن را به كسى ميگويد كه در هلاكت افتاده است .\r\n\r\nنظم آيات :\r\nرابطهء و السماء بنيناها بأيد بما قبلش آنست كه در داستان قوم نوح نشانه و آيتى وجود داشت ، و در آسمان نيز آيتى است بنا بر اين در معنى بهم ربط دارند .\r\n\r\n","description":"","footnote":"","page_name":" 333 ","page_number":335},
  {"content":"\r\n\r\n\r\nسورهء مباركهء و الطّور\r\n- 52 -\r\n\r\n","description":"","footnote":"","page_name":" 334 ","page_number":336},
  {"content":"\r\n\r\n\r\nتعداد آيات :\r\nبه نظر كوفى و شامى تعداد آيات سورهء و الطور چهل و نه آيه است ، و به نظر بصرى چهل و هشت آيه و به نظر حجازى چهل و هفت آيه .\r\n\r\nاختلاف تعداد آيات :\r\nدر تعداد آيات دو آيه مورد اختلاف است كه عراقى و شامى ( و الطور ) را يك آيه دانسته‌اند ، و نيز كوفى و شامى ( دعا ) را آيه دانسته‌اند .\r\n\r\nفضيلت سوره :\r\nابى بن كعب از پيامبر خدا ( ص ) روايت كرده است كه فرمودند : هر كس سورهء و الطور را بخواند بر خداوند لازم است كه او را از عذاب خود امان بخشد ، و در بهشت خود او را نعمت دهد .\r\nاز جبير بن مطعم روايت شده است ميگويد : از رسول خدا ( ص ) شنيدم كه در مغرب سورهء و الطور را قرائت ميفرمودند .\r\nمحمد بن هشام از حضرت باقر ( ع ) روايت كرده است كه فرمودند : هر كس سورهء و الطور را بخواند خداوند خير دنيا و آخرت را براى او جمع خواهد فرمود .\r\n\r\nارتباط سوره با ما قبل :\r\nپس از آنكه خداوند سورهء و الذاريات را با وعده‌هاى عذاب ختم فرمود ، اين سوره را به وقوع عذابها افتتاح كرده فرمود :\r\n\r\n","description":"","footnote":"","page_name":" 335 ","page_number":337},
  {"content":"\r\n\r\nآيات 1 - 16 طور 52\r\n\r\n[ سوره الطور ( 52 ) : آيات 1 تا 16 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الطُّورِ ( 1 ) وَ كِتابٍ مَسْطُورٍ ( 2 ) فِي رَقٍّ مَنْشُورٍ ( 3 ) وَ الْبَيْتِ الْمَعْمُورِ ( 4 )\r\nوَ السَّقْفِ الْمَرْفُوعِ ( 5 ) وَ الْبَحْرِ الْمَسْجُورِ ( 6 ) إِنَّ عَذابَ رَبِّكَ لَواقِعٌ ( 7 ) ما لَهُ مِنْ دافِعٍ ( 8 ) يَوْمَ تَمُورُ السَّماءُ مَوْراً ( 9 )\r\nوَ تَسِيرُ الْجِبالُ سَيْراً ( 10 ) فَوَيْلٌ يَوْمَئِذٍ لِلْمُكَذِّبِينَ ( 11 ) الَّذِينَ هُمْ فِي خَوْضٍ يَلْعَبُونَ ( 12 ) يَوْمَ يُدَعُّونَ إِلى نارِ جَهَنَّمَ دَعًّا ( 13 ) هذِهِ النَّارُ الَّتِي كُنْتُمْ بِها تُكَذِّبُونَ ( 14 )\r\nأَ فَسِحْرٌ هذا أَمْ أَنْتُمْ لا تُبْصِرُونَ ( 15 ) اصْلَوْها فَاصْبِرُوا أَوْ لا تَصْبِرُوا سَواءٌ عَلَيْكُمْ إِنَّما تُجْزَوْنَ ما كُنْتُمْ تَعْمَلُونَ ( 16 )\r\n\r\n","description":"","footnote":"","page_name":" 336 ","page_number":338},
  {"content":"\r\n\r\n\r\nترجمه آيات :\r\n10 - سوگند به كوه طور .\r\n2 - سوگند به كتاب نوشته شده .\r\n3 - كه در برگه‌اى است منشور .\r\n4 - و سوگند به آن خانه‌اى كه آباد است .\r\n5 - و سوگند به آن سقف برافراشته شده .\r\n6 - و سوگند به آن دريايى كه شعله‌ور خواهد شد .\r\n7 - كه عذاب خداوندت حتما خواهد آمد .\r\n8 - و احدى قدرت بر طرف كردن آن را ندارد .\r\n9 - روزى كه آسمان آن چنان گردشى نمايد .\r\n10 - و كوه‌ها آن چنان از جا حركت كنند .\r\n11 - در آن روز واى به حال تكذيب‌كنندگان .\r\n12 - آنان كه در يك سخن باطلى بازيچه ميشوند .\r\n13 - روزى كه به سوى آتش جهنم سخت افكنده ميشوند .\r\n14 - كه اين آن جهنمى است كه آن را تكذيب مىنموديد .\r\n15 - آيا اين سحر است يا اينكه شما نمىبينيد ؟\r\n16 - سختى آن را بچشيد چه صبر كنيد يا صبر نكنيد براى شما يكسان است ، پاداش اعمال خويشتن است كه مىبينيد .\r\n\r\nلغات آيات :\r\nالطور - مبرد گويد : عرب به هر كوهى ( طور ) گويد ، اما هنگامى كه الف و لام\r\n\r\n","description":"","footnote":"","page_name":" 337 ","page_number":339},
  {"content":"\r\n\r\nبر سر آن آوردند منظور از آن كوه معيّنى است .\r\nالرق - رق پوستى است كه روى آن مى نويسند و اصل آن از معناى لمعان و درخشش است ، گفته مىشود ( ترقرق الشيء ) آنجا كه چيزى درخشش داشته باشد ، و نيز ميگويند : ( ترقرق السراب ) يعنى : ( سراب برق زد ) .\r\nالمسجور - مسجور بمعنى مملو است ، گفته مىشود ( سجرت التنور ) يعنى :\r\nآن را پر از آتش نمودم ، و ( عين سجراء ) يعنى : چشمى كه در آن سرخى راه يافته ، گويى كه در اثر آنچه كه اطراف آنست سرخ شده است ، مانند سجار براى تنور كه بمعنى سفيدى آميخته به سرخى است ، لبيد شاعر گويد :\r\n ( فتوسطا عرض السرى فصدعا * مسجورة متجاوز أقلامها ) \r\nالمور - مور عبارتست از رفت و آمد اشياء همانگونه كه دود رفت و آمد مىكند تا از بين ميرود ، و صرف آن عبارتست از ( مار يمور مورا فهو ماير ) .\r\nو اعشى در شعر خود گفته است :\r\n ( كان مشيّتها من بيت جارتها * مور السحابة لا ريث و لا عجل ) \r\nبعضى هم گفته‌اند : ( مرّ السحابة ) يعنى : آسمان بسان ابرها در حركت است .\r\nخوض - عبارتست از وارد شدن با پا در آب ، و اينجا وارد شدن در گفتار به آن تشبيه شده است .\r\nدعّا - دع بمعنى دفع است در صرف آن گفته مىشود : ( دعّه يدعّه دعّا ) مانند ( صكّه يصكّه صكّا ) .\r\n\r\nاعراب آيات :\r\nو الطور - واو در آن براى قسم آمده است ، و ما بعدش عطف بر آن شده است .\r\n\r\n","description":"","footnote":"","page_name":" 338 ","page_number":340},
  {"content":"\r\n\r\nعامل در (  يَوْمَ تَمُورُ السَّماءُ مَوْراً  ) قوله واقع است ، يعنى : ( يقع فى ذلك اليوم ) و نيز جايز است يوم در اينجا بر تقدير اذا باشد كه عامل در آن جواب شرط خواهد بود كه فاء و ما بعد آن باشد كه (  فَوَيْلٌ يَوْمَئِذٍ لِلْمُكَذِّبِينَ  ) است ، همانگونه آمده است و (  يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ  ) ، و  يَوْمَ يُدَعُّونَ  بدل  يَوْمَ تَمُورُ السَّماءُ  است ، و اگر هم بخواهى ميتوانى تقدير بگيرى ( يوم يدعون الى نار جهنّم دعا يقال لهم هذه النار التي كنتم بها تكذّبون ) كه يقال در آن عمل كند .\r\n أَ فَسِحْرٌ هذا  ، مبتدا است و خبرش  أَمْ أَنْتُمْ  است ، يعنى : ( بل انتم لا تبصرون ) .\r\n\r\nمعناى آيات :\r\n  « وَ الطُّورِ »   از جبائى و جماعتى از مفسّرين نقل شده است كه خداوند به آن كوهى سوگند ياد كرده است كه در سرزمين مقدّس در آن با موسى هم سخن شد .\r\nاز مجاهد و كلبى نقل شده است منظور از طور هر كوهى است ، زيرا خداوند انواع و اقسام نعمتهاى خود را در كوه بوديعت گذاشته است .\r\n « وَ كِتابٍ مَسْطُورٍ »  مسطور بمعنى مكتوب است ، و آن كتابى است كه خداوند آن را براى فرشتگانش در آسمان نوشته است كه در آن آنچه را كه شده است و خواهد شد ميخوانند .\r\nبعضى گفته‌اند : كتاب مسطور قرآن مجيد است كه در لوح محفوظ در پيشگاه الهى نوشته شده است ، و منظور از رق منشور هم همين كتاب است .\r\nاز فراء نقل شده است كه كتاب مسطور نامه‌هاى اعمال است كه روز قيامت براى بندگان خدا بيرون آورده خواهد شد ، كه بعضى كتاب خود را به دست راست و بعضى به دست چپ گيرند ، و اين مانند آن آيه خواهد شد كه ميفرمايد :\r\n(  وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً  ) .\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nاز كلبى روايت شده است كه منظور از آن تورات است كه خداوند آن را براى موسى ( ع ) نوشته است ، و اينكه طور را تنها ياد كرده است چون بركت آن بسيار است و در دنيا داراى منافع بسيار مىباشد ، و اينكه از كتاب ياد كرده است چون موقعيت آن در دين بزرگ است .\r\nبعضى هم گفته‌اند منظور از آن قرآن است كه مؤمنين آن را مىنويسند .\r\n « فِي رَقٍّ مَنْشُورٍ »  يعنى : آن كتاب را باز كرده ميگسترانند تا آن را بخوانند .\r\nو رقّ صفحه‌اى است كه روى آن چيزى را مىنويسند ، ابى عبيده گفته است رق همان و رق است .\r\nبعضى هم گفته‌اند اينكه رق در كلام آمده است چون رق از جملهء بهترين چيزهايى است كه روى آن كتاب نويسى ميشده است ، و هر گاه كه سخنان حكيمانه را روى رق مىنوشتند جالبتر ميشد .\r\nمنشور نيز بمعنى گسترده است .\r\n « وَ الْبَيْتِ الْمَعْمُورِ »  از مجاهد و ابن عباس روايت شده است كه : بيت معمور خانه‌اى است در آسمان چهارم از راست خانهء كعبه كه فرشتگان با عباداتى كه در آن انجام ميدهند آن را آباد كرده‌اند .\r\nو نيز از امير المؤمنين ( ع ) روايت شده است كه هر روز هفتاد هزار فرشته وارد بيت معمور ميشوند كه ديگر هيچگاه از آن بيرون نمىآيند .\r\nاز زهرى از سعيد بن مسيّب از ابى هريره از پيامبر خدا ( ص ) روايت شده است كه فرمودند : ( بيت معمور در آسمان دنيا و در آسمان چهارم نهرى است كه به آن حيوان گويند كه هر روز كه خورشيد طلوع مىكند جبرئيل وارد آن مىشود و هر گاه خارج شد به خود تكانى ميدهد كه هفتاد هزار قطره از آن جدا مىشود كه خداوند از هر قطره‌اى فرشته‌اى مىآفريند كه دستور دارند وارد بيت معمور شوند و در آن نماز گذارند ، و اين فرشتگان اين عمل را انجام ميدهند و ديگر\r\n\r\n","description":"","footnote":"","page_name":" 340 ","page_number":342},
  {"content":"\r\n\r\nهيچگاه باز نخواهند گشت ) .\r\nو از ابن عباس روايت شده است كه رسول خدا ( ص ) فرمودند : ( بيت معمور خانه‌اى است كه در آسمان دنيا است و به آن ( صراخ ) گفته مىشود ، و اين خانه درست از راست همين خانه كعبه است بطورى كه اگر بيفتد روى آن خواهد افتاد ، كه هر روز هزار فرشته وارد آن ميشوند كه هيچگاه باز نخواهند گشت ) .\r\nو از حسن روايت شده است كه ( بيت معمور همان خانهء كعبه و بيت اللَّه الحرام است كه با حج و عمره معمور ميگردد ، و اين همان اوّلين مسجدى است كه در روى زمين براى عبادت نهاده شده است ) .\r\n « وَ السَّقْفِ الْمَرْفُوعِ »  بنقل از على ( ع ) و مجاهد و قتاده و ابن زيد منظور از آن آسمان است ، كه گفته‌اند اين آسمان همانند سقف است براى زمين كه خداوند آن را برافراشته است .\r\n « وَ الْبَحْرِ الْمَسْجُورِ »  از قتاده نقل شده است بحر مسجور يعنى درياى پر از آب .\r\nاز مجاهد و ضحاك و اخفش و ابن زيد نقل شده است كه بحر مسجور بمعنى درياى برافروخته و گداخته مانند تنور است ، بعضى گفته‌اند روز قيامت درياها خواهد جوشيد ، و به صورت آتش در خواهد آمد ، و قسمتى از آن از قسمت ديگر خواهد جوشيد ، آن گاه در آن خواهد جوشيد ، و حديث بر طبق آن وارد شده است .\r\n « إِنَّ عَذابَ رَبِّكَ لَواقِعٌ »  اين جمله جواب قسم است ، و خداوند به اين اشياء سوگند ياد كرده است تا به اشاره كند به عظمت قدرتى كه در آنها نهفته است ، و اينكه عذاب مشركين حقيقتى است كه بناچار انجام خواهد گرفت .\r\n « ما لَهُ مِنْ دافِعٍ »  و كسى كه اين عذاب را از آنان دفع كند وجود ندارد ، آن گاه خداوند زمان وقوع اين عذاب را بيان كرده ميفرمايد :\r\n\r\n","description":"","footnote":"","page_name":" 341 ","page_number":343},
  {"content":"\r\n\r\n « يَوْمَ تَمُورُ السَّماءُ مَوْراً »  يعنى : روزى كه آسمان دور زند و دوران پيدا كند ، يا بهيجان در آيد ، يا موج زند ، يا به حركت در آيد و بچرخد و همهء اين عبارتها در كلمات مفسّرين آمده است .\r\n « وَ تَسِيرُ الْجِبالُ سَيْراً »  يعنى : روزى كه كوه‌ها از جا كنده شوند تا با زمين يكسان شوند .\r\n « فَوَيْلٌ يَوْمَئِذٍ لِلْمُكَذِّبِينَ »  اينكه فاء در كلام وارد شده است چون در كلام معنى مجازات وجود دارد ، و تقدير چنين است ( اذا كان هذا فويل لمن يكذب اللَّه و رسوله ) يعنى : حال كه چنين است پس واى به حال آن كسانى كه خدا و رسول را تكذيب ميكنند .\r\n « الَّذِينَ هُمْ فِي خَوْضٍ »  يعنى : آنان كه سرگرم سخنان باطل ميشوند ، و آن سخنان باطل كه كافران سرگرم آن ميشوند عبارتست از انكار قيامت و تكذيب پيامبر صلى اللَّه عليه و آله و سلم .\r\n « يَلْعَبُونَ »  يعنى : با يادآورى اين سخنان باطل به غفلت مىافتند .\r\n « يَوْمَ يُدَعُّونَ »  خيعنى : روزى كه آنان خواهند افكند .\r\n « إِلى نارِ جَهَنَّمَ دَعًّا »  بسوى آتش جهنم ، افكندنى با فشار و قدرت ، مقاتل گفته است اين شكل افكندن طورى است كه دستهاى آنان را در گردنشان قفل نموده ، سرهايشان بين پاهايشان قرار گيرد و آن گاه آنان را برو در جهنم اندازند ، كه خازنان جهنم آنان را صدا زنند و گويند :\r\n « هذِهِ النَّارُ الَّتِي كُنْتُمْ بِها تُكَذِّبُونَ »  بچشيد اين همان آتشى است كه شما در دنيا آن را دروغ مىپنداشتيد ، آن گاه آنان را با همان آتشى كه تكذيبش ميكردند عذاب ميكنند ، و به آنان گويند :\r\n « أَ فَسِحْرٌ هذا »  اينكه مىبينيد آيا سحر و جادو است ؟\r\n « أَمْ أَنْتُمْ لا تُبْصِرُونَ »  چون مشركان به حضرت محمد ( ص ) نسبت سحر و جادو\r\n\r\n","description":"","footnote":"","page_name":" 342 ","page_number":344},
  {"content":"\r\n\r\nميدادند ، و ميگفتند : با سحر چشم‌بندى مىكند ، پس از آنكه وعده‌هاى عذابى را كه داده بود به چشم خود ديدند ، آنان را توبيخ كردند ، و سپس به آنان گفتند :\r\n « اصْلَوْها »  يعنى : شدّت عذاب آن را بچشيد .\r\n « فَاصْبِرُوا »  چه بر عذاب صبر كنيد .\r\n « أَوْ لا تَصْبِرُوا »  و چه بر عذاب صبر نكنيد .\r\n « سَواءٌ عَلَيْكُمْ »  ديگر به حال شما فرقى ندارد .\r\n « إِنَّما تُجْزَوْنَ ما كُنْتُمْ تَعْمَلُونَ »  اينك به مكافات گناهانى خواهيد رسيد كه در دنيا انجام ميداده‌ايد ، گناه كفر و تكذيب رسول .\r\n\r\n","description":"","footnote":"","page_name":" 343 ","page_number":345},
  {"content":"\r\n\r\nآيات 17 - 28 طور 52\r\n\r\n[ سوره الطور ( 52 ) : آيات 17 تا 28 
  ]\r\nإِنَّ الْمُتَّقِينَ فِي جَنَّاتٍ وَ نَعِيمٍ ( 17 ) فاكِهِينَ بِما آتاهُمْ رَبُّهُمْ وَ وَقاهُمْ رَبُّهُمْ عَذابَ الْجَحِيمِ ( 18 ) كُلُوا وَ اشْرَبُوا هَنِيئاً بِما كُنْتُمْ تَعْمَلُونَ ( 19 ) مُتَّكِئِينَ عَلى سُرُرٍ مَصْفُوفَةٍ وَ زَوَّجْناهُمْ بِحُورٍ عِينٍ ( 20 ) وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ كُلُّ امْرِئٍ بِما كَسَبَ رَهِينٌ ( 21 )\r\nوَ أَمْدَدْناهُمْ بِفاكِهَةٍ وَ لَحْمٍ مِمَّا يَشْتَهُونَ ( 22 ) يَتَنازَعُونَ فِيها كَأْساً لا لَغْوٌ فِيها وَ لا تَأْثِيمٌ ( 23 ) وَ يَطُوفُ عَلَيْهِمْ غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ ( 24 ) وَ أَقْبَلَ بَعْضُهُمْ عَلى بَعْضٍ يَتَساءَلُونَ ( 25 ) قالُوا إِنَّا كُنَّا قَبْلُ فِي أَهْلِنا مُشْفِقِينَ ( 26 )\r\nفَمَنَّ اللَّهُ عَلَيْنا وَ وَقانا عَذابَ السَّمُومِ ( 27 ) إِنَّا كُنَّا مِنْ قَبْلُ نَدْعُوهُ إِنَّهُ هُوَ الْبَرُّ الرَّحِيمُ ( 28 )\r\n\r\n","description":"","footnote":"","page_name":" 344 ","page_number":346},
  {"content":"\r\n\r\n\r\nترجمه آيات :\r\n17 - تقوى پيشگان در بهشت‌ها و نعمتها هستند .\r\n18 - از نعمتهايى كه خداوند به آنان عطا فرموده است بهره‌مند بوده ، خداوند آنان را از عذاب جهنم دور نگهداشته است .\r\n19 - بخوريد و بياشاميد ، بپاداش اعمال نيكتان گوارايتان باد .\r\n20 - بر تختهايى كه بهم پيوسته تكيه زده ، از حوريان بهشتى به ازدواجشان در آورده‌ايم .\r\n21 - آنان كه ايمان آورده‌اند ، و نسلشان در ايمان از آنان پيروى نموده‌اند ، فرزندانشان را نيز به آنان ملحق نموديم ، و از عمل آنان چيزى نكاستيم ، هر فردى در گرو عملكرد خويشتن است .\r\n22 - و پى در پى ميوه و گوشتهايى كه ميل داشتند به آنان داديم .\r\n23 - در بهشت جامهاى شرابى را رد و بدل ميكنند كه در آن نه باطلى هست و نه گناهكارى .\r\n24 - و گرداگرد آنان غلامانى از بهشت ميچرخند كه بسان درهاى داخل صدف سفيد و نورانى هستند .\r\n25 - بهشتيان به يكديگر كه ميرسند از هم ميپرسند :\r\n26 - گويند : ما قبل از اين در ميان خويشاوندان خود از عذاب ميترسيديم .\r\n27 - خداوند بر ما منت نهاد و ما را از عذاب جهنم حفظ كرد .\r\n28 - ما از پيش در دنيا خداى را عبادت ميكرديم ، كه او نيكو و مهربان است .\r\n\r\n","description":"","footnote":"","page_name":" 345 ","page_number":347},
  {"content":"\r\n\r\n\r\nقرائت آيات :\r\nو أتبعهم - ابو عمرو و أتبعناهم با نون و الف و همزهء قطع و ذرياتهم با الف و كسر تاء و ألحقنا بهم ذريّاتهم نيز به همين سبك قرائت نموده است .\r\nو اهل مدينة و اتبعهم با تاء و همزهء وصل و ذرّيتهم برفع تاء و ألحقنا بهم ذريّاتهم به صورت جمع قرائت كرده‌اند .\r\nو ابن كثير و اهل كوفه و أتبعتهم ذريتهم و ألحقنا بهم ذريتهم خوانده‌اند .\r\nو ابن عامر و يعقوب و سهل أتبعتهم ذرياتهم و ألحقنا بهم ذرياتهم به جمع قرائت نموده‌اند .\r\nالتناهم - ابن كثير و ما التناهم بكسر لام و بقيه التناهم به فتح لام قرائت نموده‌اند .\r\nانه - اهل مدينه و كسايى أنه هو البر الرحيم بفتح انه و بقيه بكسر قرائت نموده‌اند .\r\nو زوّجناهم و در قرائت نادرها قرائت عبد اللَّه و ابراهيم و زوّجناهم بعيس عين آمده است .\r\nو در قرائت اعرج و ما التناهم بر وزن أفعلناهم آمده است .\r\n\r\nدليل قرائت آيات :\r\nذرّيه - ابو على گويد : ذريّه به صغير و كبير گفته مىشود ، از نوع اول است ( ذريّة طيّبة ) « 1 » و از نوع دوم است : (  وَ مِنْ ذُرِّيَّتِهِ داوُدَ وَ سُلَيْمانَ  ) « 2 » .\r\nاگر ذريّه در آيه حمل بر فرزندان كوچك شود جملهء ( بايمان ) در موضع نصب\r\n\r\n\r\n","description":"","footnote":"\r\n( 1 ) - آل عمران ، آيهء 38 .\r\n( 2 ) - انعام ، آيهء 84 .\r\n","page_name":" 346 ","page_number":348},
  {"content":"\r\n\r\nخواهد بود بنا بر آنكه حال باشد از دو مفعول كه تقدير آن مىشود : ( أتبعتهم بايمان من الآباء ذريتهم ) يعنى : فرزندان را در اينكه در حكم اسلام هستند به پدرانشان ملحق ساخته ، آنان را در ارث بردن و ارث دادن و دفن در قبرستان مسلمانان به پدرانشان ملحق نموده‌ايم ، و حكم آنان حكم پدران مىباشد ، مگر در آنچه كه از فرزندان كوچك به خاطر صغير بودنشان برداشته شده باشد .\r\nو اگر ذرّيه در آيه حمل بر بزرگتران شود قوله ( بايمان ) حال خواهد بود از فاعلين كه ذريتهم باشند ، يعنى ذريهء آنان را در احكام دنيا و ثواب آخرت به آنان ملحق ساختيم .\r\nألتناهم -  وَ ما أَلَتْناهُمْ مِنْ عَمَلِهِمْ  يعنى : ما از پاداش عمل آنان چيزى نكاستيم ، همانگونه كه گفته مىشود (  فَلا تُظْلَمُ نَفْسٌ شَيْئاً  ) يعنى : از عمل كسى نخواهيم كاست ، و همانگونه كه آمده است : (  وَ مَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا يَخافُ ظُلْماً وَ لا هَضْماً  ) .\r\nذريّتهم - و هر كس ذرّيتهم قرائت كرده و آن را مفرد خوانده است دليلش آنست كه ذريه در حالى كه مفرد است به جماعت اطلاق ميگردد ، و لذا از جمع آوردن آن بىنياز هستيم ، و همين طور است سخن در (  بِهِمْ ذُرِّيَّتَهُمْ  ) و هر كس ذريّتهم را مفرد خوانده و تاء تأنيث در أتبعتهم آورده است دليلش تأنيث اسم ذريّة است ، و هر كس هم ذريّاتهم بصيغهء جمع قرائت كرده است دليلش آنست كه گاهى مجموع نيز جمع بسته مىشود مانند ( أقوام و طرقات ) و در حديث آمده است :\r\n( انكّن صواحبات يوسف\r\n) « 1 » .\r\nو هر كس التناهم را بكسر لام خوانده است ، مثل آنست كه فعلناهم را نيز يك لغت گرفته است همانگونه كه ميگويند : ( نقم ينقم و نقم ينقم ) .\r\n\r\n\r\n","description":"","footnote":"\r\n( 1 ) - شاهد بر سر آنست كه صواحب جمع است و با الف و تاء جمع آورده شده است .\r\n","page_name":" 347 ","page_number":349},
  {"content":"\r\n\r\nو هر كس خوانده است ( ندعوه أنّه ) بفتح انّ معنايش آنست ( ما خدا را ميخوانيم چون او نيكو و مهربان است ) و هر كس آن را بكسر خوانده است ، كلام را از ما قبلش قطع كرده است و از سر نو شروع كرده است . . .\r\nو گفته مىشود : ( ألته يألته ألتا ، و آلته يولته ايلاتا ، و لاته يليته ليتا ، و ولته يلته ولتا ) يعنى : نقصه ، حطيئة شاعر گفته است :\r\n ( أبلغ لديك بنى سعد مغلغلة * جهد الرسالة لا ألتا و لا كذبا ) « 1 » \r\n. \r\nمعناى آيات :\r\nپس از آنكه وعده‌هاى عذاب براى كفّار بيان شد ، به دنبال آن خداوند وعدهء بهشت و نعمتهاى آن را براى تقوى پيشگان بيان مىكند و ميفرمايد :\r\n « إِنَّ الْمُتَّقِينَ »  يعنى : آنان كه بخاطر ترس از عذاب الهى از نافرمانى خدا دورى ميجويند .\r\n « فِي جَنَّاتٍ »  يعنى : در بستانهايى كه درختان آن را پوشانيده بود .\r\n « وَ نَعِيمٍ »  يعنى : متّقين در باغها و در ميان نعمتها هستند .\r\n « فاكِهِينَ بِما آتاهُمْ رَبُّهُمْ »  يعنى : با انواع نعمتهايى كه خداوند به آنان عطا فرموده است بهره‌مند خواهند بود ، و از زجاج و فراء روايت شده است كه ( فاكهين ) يعنى از آنچه خداوند به آنان عطا فرموده است راضى و خوشحالند .\r\n « وَ وَقاهُمْ رَبُّهُمْ عَذابَ الْجَحِيمِ »  يعنى : و خداوند آنان را از عذاب دوزخ حفظ كرده است .\r\n « كُلُوا وَ اشْرَبُوا هَنِيئاً بِما كُنْتُمْ تَعْمَلُونَ »  يعنى : به آنان گفته مىشود : بخوريد و بياشاميد كه گوارايتان باد ، خوردنى و آشاميدنى كه پى آمد سويى از بيمارى و غيره نخواهد داشت ، آن گاه حالت آنان را در خوردن و آشاميدن يادآور شده\r\n\r\n\r\n","description":"","footnote":"\r\n( 1 ) - كه التا بمعنى نقصا است .\r\n","page_name":" 348 ","page_number":350},
  {"content":"\r\n\r\nميفرمايد :\r\n « مُتَّكِئِينَ عَلى سُرُرٍ مَصْفُوفَةٍ »  سرر جمع سرير است ، و مصفوفة بصف در آمده كه پيوسته به يكديگر باشد ، بعضى گفته‌اند : در جمله چيزى حذف شده است كه تقديرش چنين است : ( متّكئين على نمارق موضوعة على سرر ) لكين اين جملات حذف شده است چون لفظ بر آن دلالت دارد ، زيرا تكيه عبارتست از نشستن راحت و بىتكلّف ، و اين نميشود مگر با نشستن روى تشك و تكيه بر پشتى .\r\n « وَ زَوَّجْناهُمْ بِحُورٍ عِينٍ »  حور عبارتست از سفيد روى پاكيزه كه در حسن و كمال نمونه است ، و عين عبارتست از درشت چشمان كه داراى چشمانى بزرگ و زيبا و با صفا هستند ، بدين معنى كه ما اين تقوى پيشگان را با حور العين مقرون ساختيم تا از آنان بهره‌مند شوند .\r\nاز زيد بن ارقم روايت شده است كه مردى از اهل كتاب خدمت رسول خدا ( صلى اللَّه عليه و آله ) آمده گفت : يا أبا القاسم ! شما فكر ميكنيد كه اهل بهشت ميخورند و مىآشامند ؟ حضرت فرمود : سوگند به كسى كه جانم در دست قدرت او است يك نفر بهشتى داراى نيروى چهل نفر است در خوردن و آشاميدن و آميزش ، پرسيد : كسى كه مىخورد و مىآشامد نياز به تخليه دارد ؟\r\nفرمودند : به صورت عرق از بدنش دفع مىشود ، و بويى مانند مشك كه شكمش سبك مىشود .\r\n « وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ »  يعنى : به ذريّهء آنان فرزندان كوچك و بزرگشان را ملحق نموديم ، زيرا فرزندان كوچك و بزرگشان را ملحق نموديم ، زيرا فرزندان بزرگ با ايمان خودشان به پدران ملحق ميشوند ، و فرزندان كوچك با ايمان پدران به آنان ملحق ميشوند ، بنا بر اين فرزند به تبع پدر مسلمان ، حكم به اسلام او مىشود .\r\n\r\n","description":"","footnote":"","page_name":" 349 ","page_number":351},
  {"content":"\r\n\r\nو أتبع بمعنى تبع است ، و كسانى كه ( و أتبعناهم ) قرائت كرده‌اند منقول از تبع است كه متعدى به دو مفعول شده است .\r\nبعضى گفته‌اند : اتباع عبارتست از الحاق دومى به اول در آن معنى كه اولى دارد ، زيرا اگر دومى به اولى ملحق شود بدون آنكه الحاق در معنى اولى باشد به آن اتباع نخواهند گفت ، بلكه الحاق خواهد بود .\r\nابن عباس و ضحاك و ابو زيد گفته‌اند معنى مىشود ما فرزندان را در بهشت و درجهء بهشتى به پدرانشان ملحق ميكنيم به خاطر ايمان پدران تا پدران چشمشان بديدار فرزندان در كنار خود روشن شود ، همانگونه كه در دنيا چشمشان به آنان روشن بود .\r\nو در روايت ديگرى از ابن عباس نقل شده است كه اين فرزندان به سنّ بلوغ رسيده هر چند اعمالشان ناقص باشد به منظور گرامى داشت پدرانشان به درجات آنان ملحق ميشوند .\r\nاگر گفته شود : چگونه ممكن است در ثواب به آنان ملحق بشوند با اينكه استحقاق آن را ندارند ؟ جواب داده مىشود فرزندان به پدرانشان در محل اجتماع ملحق ميشوند نه در ثواب و رتبه .\r\nزاذان از على ( ع ) روايت مىكند كه رسول خدا ( ص ) فرمودند : مؤمنين با فرزندانشان در بهشت خواهند بود ، و سپس اين آيه را تلاوت فرمودند .\r\nاز امام جعفر صادق ( ع ) نيز روايت شده است كه فرمودند : روز قيامت فرزندان مؤمنين به سوى پدرانشان هدايت خواهند شد .\r\n « وَ ما أَلَتْناهُمْ مِنْ عَمَلِهِمْ مِنْ شَيْءٍ »  از مجاهد و ابن عباس روايت شده است يعنى : هنگامى كه فرزندان را به پدران ملحق ميسازيم از ثواب پدران چيزى نميكاهيم ، و در اينجا اين سخن به پايان رسيده ، آن گاه خداوند به يادآورى دوزخيان پرداخته ميفرمايد :\r\n\r\n","description":"","footnote":"","page_name":" 350 ","page_number":352},
  {"content":"\r\n\r\n « كُلُّ امْرِئٍ بِما كَسَبَ رَهِينٌ »  مقاتل گويد : يعنى : هر انسان كافرى در جهنّم در گرو اعمال شرك آميزى است كه انجام داده است .\r\nو اما مؤمن در گرو نخواهد بود زيرا خداوند در جاى ديگر فرموده است :\r\n(   كُلُّ نَفْسٍ بِما كَسَبَتْ رَهِينَةٌ إِلَّا أَصْحابَ الْيَمِينِ   ) « 1 » كه در آن مؤمنين استثناء شده‌اند .\r\nبعضى گفته‌اند يعنى : با هر انسان آن گونه رفتار خواهد شد كه استحقاق آن را دارد ، و طبق آنچه كه انجام داده است مجازات مىشود ، اگر عبادتى انجام داده است ثواب آن را مىبيند ، و اگر گناهى كرده است به مجازات آن ميرسد و هيچكس را بخاطر گناهى كه ديگرى كرده است مجازات نخواهند نمود ، آن گاه خداوند به يادآورى آنچه از نيكيها و نعمت كه بر آنان خواهد افزود پرداخته ميفرمايد :\r\n « وَ أَمْدَدْناهُمْ بِفاكِهَةٍ »  يعنى : پشت سر هم به آنان كمك رسانديم ، زيرا امداد بمعنى آوردن چيزى است پس از چيز ديگر ، و فاكهة عبارتست از جنس ميوه .\r\n « وَ لَحْمٍ مِمَّا يَشْتَهُونَ »  يعنى : به آنان عطا كرديم و ياريشان نموديم با گوشت از جنسى كه ميل داشتند .\r\n « يَتَنازَعُونَ فِيها كَأْساً »  يعنى : ميان خود جامهاى شراب را رد و بدل مىنمايند ، آن گاه به توصيف جامهاى شراب پرداخته ميفرمايد :\r\n « لا لَغْوٌ فِيها وَ لا تَأْثِيمٌ »  كه در اثر نوشيدن اين شراب كارهاى زشت از آنان سر نميزند ، زيرا لغو بمعنى كارهاى باطل است ، و نيز كارهايى گناه باشد\r\n\r\n\r\n","description":"","footnote":"\r\n( 1 ) - سورهء مدثر ، آيهء 38 يعنى : ( هر انسانى در گرو اعمال خويشتن است جز اصحاب يمين .\r\n","page_name":" 351 ","page_number":353},
  {"content":"\r\n\r\nانجام نميدهند ، همانگونه كه در دنيا بهنگام شراب خوردن مرتكب ميشوند ، و تأثيم از باب تفعيل است از مادهء اثم ، گفته مىشود ( اثمه ) هنگامى كه او را صاحب گناه سازد ، يعنى اين جام شراب آنان را صاحب گناه نخواهد ساخت .\r\nاز مجاهد نقل شده است يعنى : به خاطر نوشيدن اين شراب به يكديگر دشنام نخواهند داد ، و نيز يكديگر را به گناه وادار نميكنند .\r\n « وَ يَطُوفُ عَلَيْهِمْ »  و به منظور خدمت نمودن به آنان اطرافشان گردش ميكنند .\r\n « غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ »  غلامانى كه در خوبى و زيبايى و صفا و سفيدى بسان لؤلؤ درخشان هستند ، و مكنون بمعنى محفوظ و مخزون است .\r\nبعضى گفته‌اند : غلامان در خدمت اهل بهشت احساس هيچنوع رنج و مشقّتى نميكنند ، بلكه در خدمت نمودن به اهل بهشت احساس لذّت و شادمانى ميكنند ، زيرا آنجا جاى درد و رنج نيست .\r\nاز حسن روايت شده است كه گفتند : يا رسول اللَّه وقتى در بهشت خادمان بهشتيان مانند لؤلؤ زيبا و درخشان باشند خود بهشتيان چه حالتى خواهند داشت ؟ حضرت فرمودند : سوگند به آن خداوندى كه جان من در كف قدرت او است برترى زيبايى بهشتيان بر غلامانشان مانند برترى ماه در شب چهاردهم است .\r\nبر ستارگان .\r\n « وَ أَقْبَلَ بَعْضُهُمْ عَلى بَعْضٍ يَتَساءَلُونَ »  از ابن عباس نقل شده است يعنى :\r\nبهشتيان از ترس و درد و رنجهايى كه در دنيا داشته‌اند ياد ميكنند ، كه آيهء بعدى آن را تفسير كرده ميفرمايد :\r\n « قالُوا إِنَّا كُنَّا قَبْلُ فِي أَهْلِنا مُشْفِقِينَ »  يعنى : ما پيش از اين در دنيا كه بوديم از عذاب آخرت ترس داشتيم .\r\n « فَمَنَّ اللَّهُ عَلَيْنا وَ وَقانا عَذابَ السَّمُومِ »  يعنى : خدا بر ما منّت نهاد و ما را از عذاب جهنّم نجات داد .\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nحسن گفته است : سموم اسمى است از اسماء جهنّم ، و بعضى گفته‌اند :\r\nمعنى آنست كه بعضى از بهشتيان از ديگران ميپرسند كه شما در دنيا چه كار - هايى انجام داديد كه با آن استحقاق يافتيد امروز به اين پاداش نيك و بودن در بهشت دست يابيد ؟ در جواب ميگويند : ما در دار تكليف از عذاب خدا ميترسيديم ، و قلبمان نازك بود ، زيرا إشفاق بمعنى رقّت قلب است ، در موردى كه انسان از چيزى بترسد ، و شفقت ضد غلظت است و اصل آن ناشى از ضعف است ، از قول عرب كه ميگويد : ( ثوب شفق أى ضعيف النسج ) يعنى : پيراهن نازك بافت و نيز از آن قبيل است ( شفق ) كه به سرخى دم غروب خورشيد گفته مىشود ، زيرا اين شفق يك سرخى ضعيف است .\r\nمنظور از (  فِي أَهْلِنا مُشْفِقِينَ  ) كسانى است كه از نزديكان هستند ، و اهل كسى است كه وابستگى به كسى دارد از راهى كه نسبت به او اولى باشد ، و سموم حرارتى را گويند كه از راه سوراخهاى بدن نفوذ كند و انسان را آزار دهد ، و اصل آن ( سم ) است كه در زبان عرب به محل بيرون آمدن نفس گويند ، بنا بر اين هر سوراخى سم است ، يا از ( سمّ ) گرفته شده است به معنى زهر كشنده .\r\nزجاج گويد : منظور از آن عذاب سموم جهنّم است و آن عبارتست از شعلهء آتش و حرارت آن .\r\n « إِنَّا كُنَّا مِنْ قَبْلُ »  يعنى : در دنيا :\r\n « نَدْعُوهُ »  يعنى : خداوند را خوانده ، يكتا دانسته پرستش ميكنيم .\r\n « إِنَّهُ هُوَ الْبَرُّ »  يعنى : خداوند لطيف است ، و اصل معناى ( بر ) لطف است با عظمت شأن ، و از اين باب است ( برة ) بخاطر لطف آن با عظمت سود آن ، و بعضى گفته‌اند ( بر ) كسى است كه در وعدهء خود راستگو باشد .\r\n « الرَّحِيمُ »  يعنى : مهربان نسبت به بندگانش .\r\n\r\n","description":"","footnote":"","page_name":" 353 ","page_number":355},
  {"content":"\r\n\r\nآيات 29 - 40 طور 52\r\n\r\n[ سوره الطور ( 52 ) : آيات 29 تا 40 
  ]\r\nفَذَكِّرْ فَما أَنْتَ بِنِعْمَةِ رَبِّكَ بِكاهِنٍ وَ لا مَجْنُونٍ ( 29 ) أَمْ يَقُولُونَ شاعِرٌ نَتَرَبَّصُ بِهِ رَيْبَ الْمَنُونِ ( 30 ) قُلْ تَرَبَّصُوا فَإِنِّي مَعَكُمْ مِنَ الْمُتَرَبِّصِينَ ( 31 ) أَمْ تَأْمُرُهُمْ أَحْلامُهُمْ بِهذا أَمْ هُمْ قَوْمٌ طاغُونَ ( 32 ) أَمْ يَقُولُونَ تَقَوَّلَهُ بَلْ لا يُؤْمِنُونَ ( 33 )\r\nفَلْيَأْتُوا بِحَدِيثٍ مِثْلِهِ إِنْ كانُوا صادِقِينَ ( 34 ) أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ ( 35 ) أَمْ خَلَقُوا السَّماواتِ وَ الْأَرْضَ بَلْ لا يُوقِنُونَ ( 36 ) أَمْ عِنْدَهُمْ خَزائِنُ رَبِّكَ أَمْ هُمُ الْمُصَيْطِرُونَ ( 37 ) أَمْ لَهُمْ سُلَّمٌ يَسْتَمِعُونَ فِيهِ فَلْيَأْتِ مُسْتَمِعُهُمْ بِسُلْطانٍ مُبِينٍ ( 38 )\r\nأَمْ لَهُ الْبَناتُ وَ لَكُمُ الْبَنُونَ ( 39 ) أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ ( 40 )\r\n\r\n","description":"","footnote":"","page_name":" 354 ","page_number":356},
  {"content":"\r\n\r\n\r\nترجمه آيات :\r\n29 - يادآورى كن كه از لطف پروردگارت نه جادوگرى و نه ديوانه .\r\n30 - يا آنكه گويند شاعرى است كه در انتظار مرگ او هستيم ؟ ! 31 - بگو در انتظار باشيد كه من نيز همراه شما منتظر مىمانم .\r\n32 - آيا عقلهايشان به اين كارها وادارشان مىكند يا آنها مردمى سركشند ؟\r\n33 - آيا ميگويند پيامبر قرآن را از پيش خود ساخته و به خدا نسبت ميدهد ؟ يا اينكه ايمان نمىآورند .\r\n34 - اگر راست ميگويند گفتارى مانند قرآن بياورند .\r\n35 - آيا آنان بدون هيچ علتى آفريده شده‌اند ، يا آنكه خود آفريدگار خويشتن هستند ؟\r\n36 - يا آنكه آسمانها و زمين را آفريده‌اند ، بلكه به يقين نرسيده‌اند .\r\n37 - يا گنجهاى پروردگارت نزد آنان است يا ايشان تسلّطى دارند ؟\r\n38 - يا نردبانى بسوى آسمان دارند كه از راه آن گفتار فرشتگان را مى - شنوند ، پس شنوندهء ايشان دليل روشنى آرد .\r\n39 - يا او داراى دختران است و شما پسران داريد ؟\r\n40 - يا آنكه از آنان مزدى ميخواهى كه از پرداخت آن گران بارند ؟\r\n\r\nقرائت آيات :\r\nمصيطرون - ابن كثير مسيطرون با سين قرائت كرده است ، و در سورهء غاشيه بمصيطر با صاد آمده است « 1 » و ابن عامر در هر دو مورد آن را با سين قرائت\r\n\r\n\r\n","description":"","footnote":"\r\n( 1 ) - سورهء غاشيه آيهء 22 (   إِنَّما أَنْتَ مُذَكِّرٌ لَسْتَ عَلَيْهِمْ بِمُصَيْطِرٍ   )\r\n","page_name":" 355 ","page_number":357},
  {"content":"\r\n\r\nنموده است ، و نيز در هر دو مورد حمزه راء را اشمام نموده است ، اما عجلى هر دو مورد را با صاد قرائت كرده ، و ديگران از قرّاء نيز با صاد قرائت نموده‌اند .\r\n\r\nدليل قرائت :\r\nابو عبيده گويد : مسيطرون به اربابان گويند ، گفته مىشود ( تسيطرت علىّ ) يعنى مرا از خدم و حشم خود ساخت ، و اصل در آن سين است ، و طبق قاعده هر سينى كه بعد از آن طاء باشد جايز است كه منقلب به صاد گردد ، مىگويى :\r\nصطر و سطر و بيان آن در تفسير سورهء فاتحه گذشت « 1 » .\r\n\r\nلغات آيات :\r\nكاهن - كاهن كسى است كه مىگويند از طريق خواندن وردها و دعاها خبر از واقعيتها ميدهد ، و كهانت حرفهء كاهن مىباشد .\r\nمنون - عبارت است از مرگ ، و ريبهء آن عبارت است از حوادثى كه بهنگام آمدنش انسان را به شك مىافكند ، شاعر گفته است :\r\n ( تربص بها ريب المنون لعلّها * سيهلك عنها لعلها أو يسجنح ) \r\nتربص - و تربص عبارتست از انتظار در مورد چيزى كه حالت آن به حالت خلافش تغيير يابد .\r\nاحلام - و احلام جمع حلم است و آن عبارتست از مهلتهايى كه عقل و حكمت انسان را بدان فرا ميخواند .\r\nمسيطر - و مسيطر بمعنى الزام و اجبار كنندهء ديگرى به كارى است ، و از\r\n\r\n\r\n","description":"","footnote":"\r\n( 1 ) - در دليل قرائت (  اهْدِنَا الصِّراطَ الْمُسْتَقِيمَ  ) كه صراط در اصل سراط بوده و بخاطر مواخاه بين صاد و طاء در استعلاء و پرهيز از تسفل به سين و سپس تصعد به طاء صاد قرائت شده است ( مترجم )\r\n","page_name":" 356 ","page_number":358},
  {"content":"\r\n\r\nسطر گرفته شده است .\r\nمثقل - كسى را گويند كه چيزى بر او بار شده است كه برداشتن آن بر او سخت است .\r\n\r\nمعناى آيات :\r\nآن گاه خداوند بزرگ به پيامبرش خطاب كرده ميفرمايد :\r\n « فَذَكِّرْ »  يعنى : اى محمد اين مكلفين را پند و اندرز ده ، و دست از دعوت آنان بر مدار هر چند كه در باره‌ات بدگويى كرده باشند .\r\n « فَما أَنْتَ بِنِعْمَةِ رَبِّكَ »  يعنى : تو با لطفى كه خداوند در باره‌ات نموده است كه يك قسم آن نبوّت است .\r\n « بِكاهِنٍ »  كاهن كسى است كه مردم در باره‌اش بغلط تصوّر ميكنند كه از راه به خدمت گرفتن جنّيان علم غيب دارد .\r\n « وَ لا مَجْنُونٍ »  مجنون آفت زده‌اى است كه عقلش را از دست داده باشد ، البته كفار به خوبى آگاه بودند كه پيامبر خدا ( ص ) نه جادوگر است و نه ديوانه ، و لكن اين سخنان را به منظور تكذيب او ميگفته‌اند تا به آن دل خوش كنند ، همانگونه كه سفهاء سعى ميكنند تا با تكذيب دشمنان خود عقده خالى كنند .\r\n « أَمْ يَقُولُونَ »  يعنى : بلكه ميگويند :\r\n « شاعِرٌ نَتَرَبَّصُ بِهِ رَيْبَ الْمَنُونِ »  ما در مورد محمد منتظر حوادثى مانند مرگ و ديگر حوادث روزگار هستيم تا همانگونه كه شاعران پيش از او هلاك شده‌اند به هلاكت برسد ، منون بمنون دهر و روزگار است ، و نيز بمعنى مرگ و اجل هم مىآيد .\r\nو حرف ( ام ) در اينجا منقطعه است و بمعنى ترك و تحوّل است مانند گفتار\r\n\r\n","description":"","footnote":"","page_name":" 357 ","page_number":359},
  {"content":"\r\n\r\nعلقمه « 1 » :\r\n ( هل ما علمت و ما استودعت مكتوم * أم حبلها اذ نأتك اليوم مصروم ) \r\nكه گويا گفته است : ( حبلها مصروم ) زيرا بعد از آن آمده است :\r\n ( أم هل كبير بكى لم يقض عبرته * اثر الأحبة يوم البين مشكوم ) \r\nسپس خداوند بزرگ ميفرمايد :\r\n « قُلْ »  يعنى : اى محمد به آنان بگو :\r\n « تَرَبَّصُوا فَإِنِّي مَعَكُمْ مِنَ الْمُتَرَبِّصِينَ »  يعنى : اگر شما منتظر مرگ و حوادثى براى من هستيد ، من نيز براى شما انتظار مرگ و حوادث روزگار را دارم ، البته با اين فرق كه انتظار كفار نسبت به مرگ پيامبر و مؤمنين عملى است زشت و نابجا ، اما از آن طرف انتظار پيامبر نسبت به وقوع حوادثى براى كفار انتظارى پسنديده و بمورد است ، و قوله ( فتربّصوا ) گر چه بصيغهء امر است ولى منظور از آن تهديد كفّار است .\r\n « أَمْ تَأْمُرُهُمْ أَحْلامُهُمْ بِهذا »  ؟ يعنى : و آيا اين عقلهاى آنان است كه به آنان فرمان ميدهد اين گونه حرفهايى بزنند و در انتظار مرگ تو باشند ؟ مفسرين گويند بزرگان قريش به ( احلام و عقول ) توصيف ميشدند ، و لذا خداوند اين عقول و احلام را مورد تحقير و ملامت قرار داده است ، زيرا كه براى آنان نتوانسته‌اند اين خاصيت را داشته باشند كه بين حق و باطل را تميز دهند ، آن گاه خداوند خبر از سركشى آنان داده ميفرمايد :\r\n « أَمْ هُمْ قَوْمٌ طاغُونَ »  مجاهد آن را ( بل هم قوم طاغون ) خوانده است ، و اينجا بل در معنى به ام نزديك است ، با اين فرق كه ما بعد بل متيقن است ، ولى ما بعد أم مشكوك مىباشد ، و به اين معنى است كه عقلهاى آنان ايشان را به اين\r\n\r\n\r\n","description":"","footnote":"\r\n( 1 ) - و در دو نسخه آمده است : ( علقمة بن عبدة )\r\n","page_name":" 358 ","page_number":360},
  {"content":"\r\n\r\nعمل فرمان نداده است بلكه سركش و طغيان آنان را وادار به تكذيب تو نموده است .\r\n « أَمْ يَقُولُونَ تَقَوَّلَهُ »  ؟ يعنى : يا آنكه ميگويند : پيامبر از پيش خود قرآن را ساخته است ، و از پيش خود آن را بدروغ به خدا نسبت داده است .\r\nو تقوّل عبارتست از گفتار تحميلى ، و اين لغت جز در مورد دروغ استعمال نميشود .\r\n « بَلْ لا يُؤْمِنُونَ »  يعنى : ولى جريان آن طور كه اينان فكر ميكنند نيست ، بلكه براى آنان نيز ثابت شده است كه اين قرآن از سوى خداوند است ، و لكن آنان از روى عناد و حسادت و استكبار آن را تصديق نميكنند ، سپس خداوند آنان را ملزم به آوردن دليل فرموده آنان را به ميدان بحث و استدلال فرا خوانده ميفرمايد  « فَلْيَأْتُوا بِحَدِيثٍ مِثْلِهِ »  يعنى : اگر راست ميگويند پس بروند گفتارى بفصاحت و نظم و حسن بيان و زيبايى قرآن يا سخنى نزديك آن بياورند .\r\n « إِنْ كانُوا صادِقِينَ »  يعنى : اگر راست ميگويند كه محمد قرآن را از پيش خود ساخته است ، حال كه توانايى آوردن سخنى مانند قرآن را ندارند پس بدانند كه محمد اين قرآن را از پيش خود ساخته ، بلكه اين قرآن از جانب خداوند نازل شده است ، آن گاه خداوند بر آنان به ابتداى آفرينش استدلال كرده ميفرمايد :\r\n « أَمْ خُلِقُوا مِنْ غَيْرِ شَيْءٍ »  يعنى : آيا اينان فكر ميكنند كه بيهوده آفريده شده‌اند ؟ و خلقت آنان عبث بوده است ، و حساب و كتابى در كار نخواهد بود ، و كسى به آنان امر و نهى نخواهد كرد ، و نظير اين معنا از زجاج نقل شده است .\r\nاز ابن كيسان نقل شده است يعنى : آيا اينان بيهوده آفريده شده‌اند ؟\r\nو آنان را رها نموده‌اند ، و اين معنى مانند معناى اولى است .\r\nبعضى هم گفته‌اند يعنى : آيا اينان بدون آنكه آفريدگار و مدبّرى داشته\r\n\r\n","description":"","footnote":"","page_name":" 359 ","page_number":361},
  {"content":"\r\n\r\nباشند كه آفرينش آنان را تدبير نموده باشد خلق شده‌اند ؟\r\n « أَمْ هُمُ الْخالِقُونَ »  ؟ ابن عباس گويد يعنى : آيا آنان خويشتن را خود آفريده‌اند و فكر ميكنند كه ديگر از طرف خداوند فرمانى بر آنان واجب نميشود ؟\r\n « أَمْ خَلَقُوا السَّماواتِ وَ الْأَرْضَ »  ؟ يا آنكه آسمانها و زمين را آنان آفريده‌اند و بدين جهت است كه به وجود خدا اقرار نميكنند ، و خداوند را آفريدگار خود نميشناسند .\r\n « بَلْ لا يُوقِنُونَ »  بلكه اينان يقين ندارند كه براى آنان خداوندى است كه تنها او شايستهء پرستش است ، و اينكه تو از طرف خداوند پيامبر هستى .\r\n « أَمْ عِنْدَهُمْ خَزائِنُ رَبِّكَ »  مقاتل و عكرمه گويند يعنى : آيا كليدهاى رسالت پروردگارت در دست آنان است كه هر جا بخواهند رسالت را قرار دهند ؟\r\nاز كلبى و ابن عباس روايت شده است كه منظور از خزائن در آيه خزائن باران و رزق است .\r\nجبائى « 1 » گويد : خزائن الهى عبارتست از آنچه تحت قدرت او است ، يعنى :\r\nخيال ميكنند كه هيچ پيش آمدى براى آنان نخواهد شد مگر آنكه بدلخواهشان باشد .\r\n « أَمْ هُمُ الْمُصَيْطِرُونَ »  ؟ يعنى : خيال ميكنند كه ارباب و صاحب سلطه هستند بر مردم و كسى بر آنان سلطه‌اى ندارد ، و كسى نيست كه نسبت به آنان امر و نهى كند و موجب قوام آنان باشد .\r\nجبائى گويد : يعنى : آيا آنان مالك مردم و مسلط بر آنان هستند ؟\r\n « أَمْ لَهُمْ سُلَّمٌ »  يعنى : آيا نردبانى براى صعود به آسمان دارند ؟\r\n « يَسْتَمِعُونَ فِيهِ »  ؟ كه با آن نردبان مىتوانند وحى را از آسمان بشنوند ، زيرا\r\n\r\n\r\n","description":"","footnote":"\r\n( 1 ) - در نسخه‌اى بجاى جبائى ابن عباس آمده است .\r\n","page_name":" 360 ","page_number":362},
  {"content":"\r\n\r\nاينان بر اعتقاد باطل خود ايستادگى ميكنند و هر چيز ديگرى را رد مىنمايند ؟\r\n « فَلْيَأْتِ مُسْتَمِعُهُمْ بِسُلْطانٍ مُبِينٍ »  يعنى : آن كس كه وحى را مىشنود دليل روشنى ارائه كند ، و تقدير ( يستمعون عليه ) است « 1 » .\r\nكه مانند قوله (  وَ لَأُصَلِّبَنَّكُمْ فِي جُذُوعِ النَّخْلِ  ) است « 2 » و اينكه خداوند به آنان چنين فرموده است ، براى آنست كه هر كس ادعاى مطلبى را بنمايد كه ابتداء با عقل قابل فهم نباشد ، بايد دليل و برهان ارائه دهد .\r\n « أَمْ لَهُ الْبَناتُ وَ لَكُمُ الْبَنُونَ »  ؟ و اين يك نوع تحقير است نسبت به عقلهاى آنان زيرا چيزى را به خداوند نسبت داده‌اند كه خودشان آن را دوست ندارند ، و اين دليل نهايت نادانى آنان است ، كه براى خداوند داشتن فرزند را تجويز نموده آن گاه مدعى شده‌اند كه خداوند براى خود دختر انتخاب كرده است ، با اينكه پسر بنظرشان بهتر از دختر است .\r\n « أَمْ تَسْئَلُهُمْ أَجْراً »  يا آنكه از آنان در مقابل آوردن دين و شريعت و اداى رسالت الهى مزدى مطالبه كرده‌اى ؟\r\n « فَهُمْ مِنْ مَغْرَمٍ مُثْقَلُونَ »  ؟ و پرداخت اين مزد كه از آنان مطالبه كرده‌اى بر دوش آنان سنگينى ، مانع ايمان آوردنشان گرديده است .\r\n\r\n\r\n","description":"","footnote":"\r\n( 1 ) - يعنى : ( بسلطان مبين يستمعون عليه )\r\n( 2 ) - كه تقدير آن چنين است : ( و لأصلبنكم فى جذوع النخل أصلبنكم )\r\n","page_name":" 361 ","page_number":363},
  {"content":"\r\n\r\nآيات 41 - 49 طور 52\r\n\r\n[ سوره الطور ( 52 ) : آيات 41 تا 49 
  ]\r\nأَمْ عِنْدَهُمُ الْغَيْبُ فَهُمْ يَكْتُبُونَ ( 41 ) أَمْ يُرِيدُونَ كَيْداً فَالَّذِينَ كَفَرُوا هُمُ الْمَكِيدُونَ ( 42 ) أَمْ لَهُمْ إِلهٌ غَيْرُ اللَّهِ سُبْحانَ اللَّهِ عَمَّا يُشْرِكُونَ ( 43 ) وَ إِنْ يَرَوْا كِسْفاً مِنَ السَّماءِ ساقِطاً يَقُولُوا سَحابٌ مَرْكُومٌ ( 44 ) فَذَرْهُمْ حَتَّى يُلاقُوا يَوْمَهُمُ الَّذِي فِيهِ يُصْعَقُونَ ( 45 )\r\nيَوْمَ لا يُغْنِي عَنْهُمْ كَيْدُهُمْ شَيْئاً وَ لا هُمْ يُنْصَرُونَ ( 46 ) وَ إِنَّ لِلَّذِينَ ظَلَمُوا عَذاباً دُونَ ذلِكَ وَ لكِنَّ أَكْثَرَهُمْ لا يَعْلَمُونَ ( 47 ) وَ اصْبِرْ لِحُكْمِ رَبِّكَ فَإِنَّكَ بِأَعْيُنِنا وَ سَبِّحْ بِحَمْدِ رَبِّكَ حِينَ تَقُومُ ( 48 ) وَ مِنَ اللَّيْلِ فَسَبِّحْهُ وَ إِدْبارَ النُّجُومِ ( 49 )\r\n\r\n","description":"","footnote":"","page_name":" 362 ","page_number":364},
  {"content":"\r\n\r\n\r\nترجمه آيات :\r\n41 - يا آنكه علم غيب دارند ، و آن را مىنويسند .\r\n42 - يا آنكه قصد مكرى دارند ، ولى كافران دچار مكر ميشوند .\r\n43 - يا خدايى دارند بجز خدا ، منزّه است از آنچه آنان شرك ميورزند .\r\n44 - و اگر ببينند قطعه‌اى از آسمان در حال سقوط است ميگويند ابرى است متراكم .\r\n45 - پس آنان را رها كن تا بروزگار هلاكتشان گرفتار شوند .\r\n46 - روزى كه مكرشان بدردشان نميخورد ، و يارى نخواهند شد .\r\n47 - و براى ستمگران گذشته از آن نيز عذابى هست ، و لكن بيشتر آنان نميدانند .\r\n48 - براى فرمان پروردگارت صبر كن كه تو در چشم ما هستى ، و بهنگام برخاستن پروردگارت را تسبيح كن .\r\n49 - و پاسى از شب و بهنگام پشت كردن ستارگان تسبيح خدا كن .\r\n\r\nقرائت آيات :\r\nيصقعون - ابن عامر و عاصم ( يصقعون ) بضم ياء و بقيه بفتح قرائت نموده‌اند .\r\nأدبار النجوم - زيد از طرف يعقوب ( و أدبار النجوم ) بفتح الف قرائت نموده است ، و بقيه به كسر قرائت نموده‌اند .\r\n\r\nدليل قرائت :\r\nيصقعون - گفته مىشود : صعق الرجل يصقع ، و هر كس يصقعون بضم ياء خوانده است بنا بر نقل فعل است به باب افعال كه صعقهم ، و أصعقهم غيرهم\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nگفته مىشود .\r\nو ابو الحسن از قول عرب ( صعق ) نقل نموده است ، بنا بر اين مىشود ( يصقع ) از اين باب باشد .\r\nأدبار النجوم - و هر كس كه ادبار النجوم بفتح الف قرائت كرده است مانند قول آنان است و اعقاب النجوم ، شاعر عرب گفته است :\r\n ( فأصبحت من ليلى الغداة كناظر * مع الصبح فى أعقاب نجم مغرّب ) « 1 » \r\n\r\nلغات آيات :\r\nكيدهم - كيد عبارتست از مكر ، بعضى گفته‌اند : كيد عبارتست از انجام عملى كه مخفيانه موجب خشم شود .\r\nكسف - جمع كسفة است و مانند ( سدرة و سدر ) است ، و كسفه عبارتست از پاره‌اى از ابر به قدرى كه بتواند موجب پنهان شدن نور خورشيد گردد .\r\nمركوم - مركوم عبارتست از چيزى كه بعضى از آن روى بعض ديگر گذاشته شده است .\r\n\r\nمعناى آيات :\r\nآن گاه خداوند ميفرمايد :\r\n « أَمْ عِنْدَهُمُ الْغَيْبُ فَهُمْ يَكْتُبُونَ »  بقول قتاده يعنى : آيا اينان از عذاب آگاه\r\n\r\n\r\n","description":"","footnote":"\r\n( 1 ) - حال شاعر در وصال ليلى و هجران آن و يأس از وصال شباهت دارد به كسى كه صبحگاهان ، مأيوسانه بدنبال ستاره‌اى كه در حال غروب است نظاره مىكند .\r\n","page_name":" 364 ","page_number":366},
  {"content":"\r\n\r\nبودند كه بدانند محمد ( ص ) پيش از آنان خواهد مرد ، و اين پاسخ آن گفتارى است كه ميگفتند : (  نَتَرَبَّصُ بِهِ رَيْبَ الْمَنُونِ  ) .\r\nابن عباس گفته است : يعنى : آيا لوح محفوظ در اختيار آنان است ، و از روى آن نوشته ، و به مردم خبر ميدهند ؟\r\nحسن گفته است : اين قسمت جواب گفتار آنان است كه اگر جريان آخرت آن طور كه شما مىگوييد حق باشد بهشت به ماه نيز خواهد رسيد ، و مانند آنست آيه :\r\n(  وَ لَئِنْ رُجِعْتُ إِلى رَبِّي إِنَّ لِي عِنْدَهُ لَلْحُسْنى  ) .\r\nو آن غيب كه بجز خدا كسى از آن آگاه نيست ، آن چيزهايى است كه افراد عاقل بطور ضرورت آن را نميدانند ، و هيچ دليلى بر آن وجود ندارد ، و تنها خداوند از آن آگاه است ، زيرا خداوند آن آگاهى را لنفسه دارد ، و عالم لنفسه از جميع معلومات آگاه است ، و چيزى بر او پوشيده نميباشد .\r\n « أَمْ يُرِيدُونَ كَيْداً »  يعنى : نسبت به تو مكرى و سوء قصدى به كار بندند و اين سوء قصد نقشه‌اش در دار الندوة طرح شده است .\r\n « فَالَّذِينَ كَفَرُوا هُمُ الْمَكِيدُونَ »  و اين كافران به مكافات مكر خود خواهند رسيد ، و ضرر آن به خودشان باز خواهد گشت ، و مكرشان گريبان گيرشان خواهد شد ، همانگونه كه خداوند توطئه‌گران دار الندوة را بخاطر مكرشان مجازات فرمود و آنان را در جريان جنگ بدر به قتل رسانيد .\r\n « أَمْ لَهُمْ إِلهٌ غَيْرُ اللَّهِ »  يعنى : آيا آنان خدايى دارند غير از اللَّه كه آنان روزى داده و حفظشان مىكند و ياريشان ميدهد ؟ يعنى : اين افرادى را كه اينان خدا گرفته‌اند براى آنان نميتوانند مفيد باشند ، و نيز قدرت دفاع از آنان هم نخواهند داشت ، آن گاه خداوند خويشتن را تنزيه كرده ميفرمايد :\r\n « سُبْحانَ اللَّهِ عَمَّا يُشْرِكُونَ »  يعنى : خداوند از اين شريكان كه ميپندارند منزّه است ، سپس خداوند عناد و قساوت قلب آنان را يادآور شده ميفرمايد :\r\n\r\n","description":"","footnote":"","page_name":" 365 ","page_number":367},
  {"content":"\r\n\r\n « وَ إِنْ يَرَوْا كِسْفاً مِنَ السَّماءِ ساقِطاً »  يعنى : اگر آنان را با فرو فرستادن قطعه‌هايى از آسمان بخواهيم عذاب كنيم دست از كفر و عناد خود بر نداشته ، ميگويند اين پاره‌اى است از ابرهاى آسمان كه ميگويند :\r\n « يَقُولُوا سَحابٌ مَرْكُومٌ »  ابرهايى متراكم كه بر روى هم انباشته شده است ، و تمام اين امور كه پس از ( أم ) در اين سوره آمده است نوعى محكوم ساختن بت‌پرستان است كه با قرآن مخالفت ميكنند ، آن گاه خداوند بزرگ پيامبر ( ص ) را مورد خطاب قرار داده ميفرمايد :\r\n « فَذَرْهُمْ »  يعنى : اى محمد آنان را رها كن .\r\n « حَتَّى يُلاقُوا يَوْمَهُمُ الَّذِي فِيهِ يُصْعَقُونَ »  يعنى : با افتادن صاعقه روى آنان به هلاكت ميرسند .\r\nبعضى گفته‌اند : صعقه‌اى كه در اينجا آمده است منظور از آن نفخهء اولى است كه تمامى خلايق با آن به هلاكت ميرسند ، سپس خداوند به توصيف اين روز پرداخته ميفرمايد :\r\n « يَوْمَ لا يُغْنِي عَنْهُمْ كَيْدُهُمْ شَيْئاً »  يعنى : مكر آنان به حالشان مفيد نبوده ، و چيزى از آنان دفع نخواهد ساخت .\r\n  « وَ لا هُمْ يُنْصَرُونَ ، وَ إِنَّ لِلَّذِينَ ظَلَمُوا »   منظور از اين ظالمان كفار مكه هستند .\r\n « عَذاباً دُونَ ذلِكَ »  ابن عباس گفته است : منظور از عذاب غير از عذاب آخرت كشته شدن اين كافران در جنگ بدر است ، و جاى ديگر از ابن عباس و براء بن عازب روايت شده ميگويند : منظور از آن عذاب قبر است .\r\nمجاهد گفته است : منظور از آن گرسنگى و قحطى در هفت سال است ، ابن زيد گفته است : اين عذاب عبارتست از مصائب دنيا .\r\nبعضى هم گفته‌اند : اين عذاب دانستن همهء اينها است .\r\n\r\n","description":"","footnote":"","page_name":" 366 ","page_number":368},
  {"content":"\r\n\r\n « وَ لكِنَّ أَكْثَرَهُمْ لا يَعْلَمُونَ »  و لكن آنان نميدانند چه بر سرشان آمده است ،  « وَ اصْبِرْ »  اى محمد صبر كن .\r\n « لِحُكْمِ رَبِّكَ »  نسبت به حكمى كه خداوند فرموده و تو را به اجراى آن ملزم ساخته است صبر كن ، تا عذابى كه به آن محكوم شده‌اند بر آنان نازل شود .\r\nبعضى گفته‌اند : يعنى بر اذيت آنان صبر كن تا فرمان خدا براى رهائيت از دستشان بيايد .\r\n « فَإِنَّكَ بِأَعْيُنِنا »  يعنى : تو زير نظر ما خواهى بود ، و تو را كنترل خواهيم نمود ، و چيزى از كار تو بر ما مخفى نخواهد بود ، و تو را حفظ كرده تا به كار تو دسترسى پيدا نكنند ، تو را نگهدارى ميكنيم تا نتوانند به تو آزار رسانند .\r\n « وَ سَبِّحْ بِحَمْدِ رَبِّكَ حِينَ تَقُومُ »  به نظر ابى الاحوص منظور بهنگام برخاستن از خواب است .\r\nضحاك گويد : يعنى هنگامى كه براى خواندن نماز واجب به پا ميخيزى بگو :\r\n( سبحانك اللَّهمّ و بحمدك ) .\r\nابن زيد گويد : يعنى : هنگامى كه از جايت برميخيزى به فرمان خدايت نماز بخوان .\r\nابن عباس و حسن گويند : منظور از آن دو ركعت قبل از نماز صبح است .\r\nاز زيد بن اسلم نقل شده است يعنى : هنگامى كه از خواب قيلوله بر ميخيزى كه نماز ظهر باشد .\r\nاز عطاء و سعيد بن جبير روايت شده است يعنى : بهنگام برخاستن از مجلس بگو : ( سبحانك اللّهم و بحمدك لا إله الّا أنت اغفر لى و تب علىّ ) .\r\nبعضى گفته‌اند : منظور از آن كفارهء مجلس است .\r\nاز كلبى ضمن روايت مرفوعه‌اى نقل شده است يعنى : هنگامى كه براى نماز بر ميخيزى تا وقتى كه وارد نماز ميشوى خداوند را ياد كن .\r\n\r\n","description":"","footnote":"","page_name":" 367 ","page_number":369},
  {"content":"\r\n\r\nاين بود هفت قول در اين مورد .\r\n « وَ مِنَ اللَّيْلِ فَسَبِّحْهُ »  يعنى : نماز شب بخوان .\r\n( زراره و حمران و محمد بن مسلم از امام باقر و امام صادق ( ع ) در مورد اين آيه روايت كرده است كه : رسول خدا ( ص ) شبها سه مرتبه بيدار ميشد ، و به آفاق آسمان مينگريست ، و پنج آيه از آخر سورهء آل عمران را تا آخر آن ( انك لا تخلف الميعاد ) قرائت ميفرمود ، و سپس شروع به نماز شب ميكرد . . . ) .\r\nمقاتل گفته است يعنى : نماز مغرب و عشاء را بخوان .\r\n « وَ إِدْبارَ النُّجُومِ »  از ابن عباس و قتاده و امام باقر و امام صادق ( ع ) روايت شده است منظور از آن دو ركعت قبل از نماز صبح است ، و اين هنگامى است كه با روشنايى صبح ستارگان پنهان ميشوند .\r\nضحاك گفته است يعنى : نماز صبح واجب .\r\nبعضى گفته‌اند : معنى آنست كه از ياد خدايت صبح و شام غفلت نكن ، و در تمامى احوال شب و روزت خداوند را از عيب منزّه بخوان ، زيرا خداوند از تو و نگهداريت غافل نيست .\r\nو در اين آيه دلالت است بر اينكه خداوند سبحان حفاظت و نگهدارى از پيامبر ( ص ) را تا تبليغ رسالتش تضمين فرموده است .\r\n\r\n","description":"","footnote":"","page_name":" 368 ","page_number":370},
  {"content":"\r\n\r\n\r\nسورهء مباركهء نجم\r\n- 53 -\r\n\r\n","description":"","footnote":"","page_name":" 369 ","page_number":371},
  {"content":"\r\n\r\nمعدل از ابن عباس و قتاده نقل كرده است كه اين سوره مكى است غير از يك آيه از آن كه در مدينه نازل شده است ، و آن آيه اينست : (  الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ . . .  ) .\r\nو از حسن نقل شده است كه اين سوره مدنى است .\r\n\r\nتعداد آيات سوره :\r\nبه نظر كوفيان اين سوره داراى شصت و دو آيه است ، و به نظر غير كوفيان شصت و يك آيه .\r\n\r\nاختلاف در سوره :\r\nدر سه مورد اختلاف است در (  مِنَ الْحَقِّ شَيْئاً  ) « 1 » به نظر كوفيان وقف شده است . به نظر شامى در  ( عَنْ مَنْ تَوَلَّى )  وقف شده است ، و غير شامى در  ( الْحَياةَ الدُّنْيا )  وقف كرده است .\r\n\r\nفضيلت سوره :\r\nابى بن كعب ميگويد : رسول خدا ( ص ) فرمودند : هر كس سورهء النجم را بخواند به او ده حسنه ، و بتعداد تمام كسانى كه به حضرت محمد ( ص ) ايمان آورده ، و حضرت را منكر شده‌اند پاداش خواهد داد .\r\nيزيد بن خليفه از حضرت صادق ( ع ) روايت مىكند كه فرمودند : هر كس همه شب يا همه روز بر خواندن سورهء النجم مداومت نمايد بين مردم به شايستگى زندگى كرده ، داراى محبوبيّت خواهد شد .\r\n\r\n\r\n","description":"","footnote":"\r\n( 1 ) - در آيهء 28 .\r\n","page_name":" 370 ","page_number":372},
  {"content":"\r\n\r\n\r\nارتباط سوره :\r\nخداوند اين سوره را با ياد پيامبر ( ص ) شروع كرده است ، همانگونه كه سورهء طور را با ياد آن حضرت ختم فرموده ، تا آخر سورهء قبلى به ابتداى اين سوره با دو مطلب همگون اتصال يابد :\r\n\r\n","description":"","footnote":"","page_name":" 371 ","page_number":373},
  {"content":"\r\n\r\nآيات 1 - 10 نجم 53\r\n\r\n[ سوره النجم ( 53 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ النَّجْمِ إِذا هَوى ( 1 ) ما ضَلَّ صاحِبُكُمْ وَ ما غَوى ( 2 ) وَ ما يَنْطِقُ عَنِ الْهَوى ( 3 ) إِنْ هُوَ إِلاَّ وَحْيٌ يُوحى ( 4 )\r\nعَلَّمَهُ شَدِيدُ الْقُوى ( 5 ) ذُو مِرَّةٍ فَاسْتَوى ( 6 ) وَ هُوَ بِالْأُفُقِ الْأَعْلى ( 7 ) ثُمَّ دَنا فَتَدَلَّى ( 8 ) فَكانَ قابَ قَوْسَيْنِ أَوْ أَدْنى ( 9 )\r\nفَأَوْحى إِلى عَبْدِهِ ما أَوْحى ( 10 )\r\n\r\n","description":"","footnote":"","page_name":" 372 ","page_number":374},
  {"content":"\r\n\r\n\r\nترجمه آيات :\r\nبنام خداى رحمان و رحيم 1 - سوگند به آن ستاره هنگامى كه فرو افتد .\r\n2 - نه پيامبر از راه حق منحرف گشته و نه گمراه شده است .\r\n3 - و از روى هوا سخن نميگويد .\r\n4 - و آنچه ميگويد چيزى بجز وحى الهى نيست كه بر او نازل ميگردد .\r\n5 - جبرئيل به او آموخته است .\r\n6 - كه نيرومند است و بر او ظاهر مىشود .\r\n7 - و او در افق اعلى است .\r\n8 - آن گاه پيامبر نزديك شد و نزديكتر شد .\r\n9 - كه در فاصلهء دو كمان يا نزديكتر بود .\r\n10 - آن گاه خداوند به بنده‌اش آنچه كه وحى ميكرد وحى نمود .\r\n\r\nقرائت آيات :\r\nحمزه و كسايى و خلف اواخر تمام آيات اين سوره و موارد مشابه آن را با ( اماله ) قرائت نموده است .\r\nاهل مدينه و ابو عمرو بين فتح و كسر قرائت نموده ، و با تمايل به فتح نزديكتر خواهد بود ، و همچنين هر سوره‌اى كه آخر آيات آن با ياء ختم شود مانند سورهء طه و   وَ الشَّمْسِ وَ ضُحاها   ،   وَ اللَّيْلِ إِذا يَغْشى   ، و و الضحى و مانند آن ، و هر آيه‌اى كه بر وزن فعلى يا فعلى يا فعلى باشد در هر جاى قرآن ، كه ابا عمرو اين موارد را بين فتح و كسر قرائت مىكند .\r\nو در روايت شجاع و اكثر روايات از يزيدى و بقيهء قراء نقل شده است كه اين\r\n\r\n","description":"","footnote":"","page_name":" 373 ","page_number":375},
  {"content":"\r\n\r\nموارد را فتحه ميدهند و با تفخيم قرائت ميكنند .\r\nو ابن كثير و عاصم در تمام اين موارد بشدت تفخيم ميدهند .\r\n\r\nدليل قرائت آيات :\r\nاما ترك امالة و تفخيم الف قول بسيارى از قرّاء است ، اماله نيز مطابق نظر بسيارى است ، بنا بر اين هر كس اماله و تفخيم را ترك كند طبق نظر جمعى عمل كرده است ، و هر كس هم با اماله و تفخيم قرائت كند باز طبق نظر جماعتى عمل كرده است و هر دو قرائت بى دليل نخواهد بود .\r\n\r\nلغات آيات :\r\nهوى - هوىّ و نزول و سقوط واژه‌هايى شبيه يكديگرند ، و صرف مىشود :\r\nهوى يهوى هويا هذلى شاعر گفته است :\r\n ( و اذا رميت به الفجاج رأيته * يهوى مخارمها هوىّ الأجدل ) « 1 » \r\nو به همين جهت جهنم به ( هاويه ) ناميده شده است ، زيرا اهل جهنم را از بالا به پائين سقوط ميدهد .\r\nغوى - از غى است بمعنى ناكامى و نرسيدن به مقصود ، و غوايت نيز كه بمعنى گمراهى است از همين ريشه است .\r\n\r\n\r\n","description":"","footnote":"\r\n( 1 ) - مخارم عبارتست از دهانهء تنگه‌ها ، فجاج جمع فج راه گشاد و روشنى را گويند كه بين دو كوه قرار گرفته است ، و اجدل باز شكارى را گويند ، در اينجا شاعر است را به باز شكارى تشبيه نموده است ، يعنى : هر گاه با آن اسب از تنگه‌ها عبور كنى او را خواهى ديد كه مانند باز شكارى از دهانهء تنگه‌ها فرود مىآيد .\r\n","page_name":" 374 ","page_number":376},
  {"content":"\r\n\r\nوحى - بمعنى آنست كه مخفيانه معنايى در روان انسان القاء شود ، ولى بمنزلهء علم شده است براى آنچه كه فرشته از سوى خداوند به پيامبرى از انسان القاء مىكند ، و از اين ريشه است قوله (  وَ أَوْحى رَبُّكَ إِلَى النَّحْلِ  ) يعنى : خداوند ارشادهايى را به زنبور عسل الهام فرموده است .\r\nقوة - عبارت است از نيرو و قدرت ، و اصل معناى آن شدت است .\r\nمرة - مره در اصل بمعنى شدت بافت است ، و سپس مرة بمعنى قدرت آورده شده است ، بنا بر اين ( مرة ، قوة ، شدة ) از نظر معنى مانند يكديگرند .\r\nافق - عبارتست از كرانهء آسمان و جمع آن آفاق است ، و اطراف زمين آفاق ناميده شده است چون كرانهء زمين همجوار و شبيه كرانهء آسمان است ، شاعر در معناى اول گفته است :\r\n ( أخذنا بآفاق السماء عليكم * لنقا قمراها و النجوم الطوالع ) \r\nو امرؤ القيس در معنى دوم سروده است :\r\n ( لقد طوقت فى الآفاق حتى * رضيت من الغنيمة بالإياب ) \r\nتدلّى - عبارتست از فرود آمدن و امتداد يافتن در جهت سفلى ، گفته مىشود : ( ولاه صاحبه فتدلى ) .\r\nقاب - و قاب و قيب ، و همچنين قاد و قيد عبارتست از اندازهء هر چيز .\r\n\r\nاعراب آيات :\r\n هُوَ بِالْأُفُقِ الْأَعْلى  مبتداء و خبر و در موضع حال است ، فراء گفته : معطوف است بر ضمير در استوى يعنى : ( استوى جبرئيل و النبى بالأفق الأعلى ) و تقدير مىشود ( استوى هو و هو ) حسن گفته است علت آنست كه هو تكرار نشود و شعرى انشاد كرده است :\r\n\r\n","description":"","footnote":"","page_name":" 375 ","page_number":377},
  {"content":"\r\n\r\n ( أ لم تر أنّ النبع يصلب عوده * و لا يستوى و الخروع المتقصّف ) « 1 » \r\nزجاج گويد : اين عمل ( حذف ضمير ) بجز در شعر جايز نيست ، زيرا عرب قبيح ميدانند كه گفته شود : ( استويت و زيد ) و معنا آنست كه ( فاستوى جبرئيل و هو بالأفق الأعلى على صورته الحقيقية ) يعنى : جبرئيل به صورت اصلى خود استقرار يافت در حالتى كه در افق اعلى بود ، زيرا جبرئيل هميشه كه بر پيامبر وحى نازل ميكرد به صورت يك انسان بر حضرت نازل ميشد ، اين بار رسول خدا ( ص ) دوست داشت كه جبرئيل را به صورت حقيقى خود مشاهده كند ، لذا جبرئيل در افق مشرق اعلى ظاهر شد و سرتاسر افق را پوشانيد .\r\n\r\nمعناى آيات :\r\n  « وَ النَّجْمِ إِذا هَوى »   گفته شده است كه در معناى آن چند قول است :\r\n1 - قول ضحاك و مجاهد و كلبى : خداوند به قرآن سوگند ياد كرده است ، زيرا قرآن همانند ستارگان پراكنده در طول 23 سال بر پيامبر ( ص ) نازل شده است ، و لذا قرآن به ( نجم ) ناميده شده است چون متفرق نازل شده است ، و عرب به ( تفريق ) ( تنجيم ) گويد ، و مفرق را منجم نامد .\r\n\r\n\r\n","description":"","footnote":"\r\n( 1 ) - نبع درختى است كه بر سر قلهء كوه روئيده مىشود و از آن كمان و از شاخه‌هايش تير ساخته مىشود ، و خروع درختى است كه نزديكى آبها رشد مىكند ( كرچك ) و از ثمره‌هايى كه ميدهد مسهلى معروف است بنام ( روغن كرچك ) متقصف آنست كه قسمتى از آن بر روى قسمت ديگر ريخته باشد ، منظور آنست كه اين دو درخت در صلابت و سستى برابر نيستند .\r\nشاهد بر سر حذف ضمير است پس از يستوى ( أى لا يستوى هو ) همانگونه كه در آيه حذف شده است ( مترجم )\r\n","page_name":" 376 ","page_number":378},
  {"content":"\r\n\r\n2 - قول ابن عباس و مجاهد كه گفته‌اند : منظور از اين ستاره ثريّا است كه خداوند بهنگام سقوط و غايب شدنش در طلوع فجر سوگند ياد كرده است ، و نيز عرب اسم ( نجم ) را مخصوصا بر ستارهء ثريا اطلاق نموده است ، و شاعر عرب ابو ذويب ميگويد :\r\n ( فوردن و العيّوق مقعد رابئ * الضرباء فوق النجم لا يتتلّع ) « 1 » \r\nابن دريد گويد : ( ثريّا ) هفت ستاره است كه شش عدد آن ظاهر است ، و يك عدد آن مخفى است كه مردم چشم خود را با آن آزمايش ميكنند .\r\n3 - قول حسن است كه منظور از نجم دسته‌اى از ستارگان است كه سقوط كرده از ديده پنهان شوند ، و منظور از آن جنس ستاره است همانگونه كه راعى گفته است :\r\n و بات يعدّ النّجم فى مستحيرة * يريع بأيدى الآكلين جمودها « 2 » \r\nو گفته شده است كه خداوند با اشاره نمودن به سقوط و غروب ستاره اشاره به طلوع آن فرموده است ، زيرا آنچه كه غروب كند طلوع خواهد كرد ، و از غروب و طلوع آن بر يكتايى خداوند استدلال شده است ، جبائى گفته است : حركات ستاره به هوى توصيف شده است .\r\nاز حسن روايت شده است كه غروب اين ستاره عبارتست از سقوط آن روز قيامت بنا بر اين مثل آنجا است كه ميفرمايد :  ( وَ إِذَا الْكَواكِبُ انْتَثَرَتْ )  .\r\n\r\n\r\n","description":"","footnote":"\r\n( 1 ) - ربأهم و ربأ لهم يعنى : مراقب آنان شد ، و ضرباء جمع ضريبة است كه بمعنى ضارب است ، و لا يتتلّع يعنى : براى كار به پا نميخيزد ، و سرش را براى قيام بر نميدارد ، و از ابن برى آمده است كه صحيح آن ( خلف النجم ) است ، در روايت سيبويه نيز چنين است .\r\n( 2 ) - مستحيره به كاسهء بزرگ جاى روغن گويند .\r\n","page_name":" 377 ","page_number":379},
  {"content":"\r\n\r\n4 - قول ابن عباس است كه ميگويد : منظور از آن تيرهاى شهابى است كه از ستارگان رها مىشود ، و آن عبارتست از آنچه كه بوسيلهء آن شياطين بهنگام استراق سمع رجم ميشوند .\r\nعامه از حضرت امام جعفر صادق ( ع ) روايت كرده است كه پيامبر خدا ( ص ) در شب معراج از آسمان هفتم نازل ، پس از آنكه اين سوره نازل شد به عتبة بن أبى لهب خبر دادند ، او نيز خدمت پيامبر ( ص ) آمد و دخترش را طلاق داده تف بر صورت او انداخت و گفت : تو به ستاره و به خداى ستاره كافر شدى ، حضرت رسول ( ص ) او را نفرين كرده فرمود : ( خداوند سگى از سگهايت را بر او مسلّط فرما ) عتبه به طرف شام حركت كرد ، در بين راه پياده شد ، خداوند ترس را بر وجود او مسلّط فرمود ، به ياران خودش گفت : شب مرا در وسط خودتان بخوابانيد دوستانش اين كار را كردند ، شيرى آمد و او را در ميان يارانش پاره پاره كرد ، و حسان شاعر در اين باره ميگويد :\r\n ( سائل بنى اصفران جئتهم * ما كان ابناء بنى واسع \r\n لا وسع اللَّه له قبره * بل ضيّق اللَّه على القاطع \r\n رمى رسول اللَّه من بينهم * دون قريش رمية القاذع « 1 » \r\n و استوجب الدعوة منه بما * بين للناظر و السامع \r\n فسلط اللَّه به كلبه * يمشى الهوينا مشية الخادع « 2 » \r\n و التقم الرأس بيافوخه * و النحر منه فغرة الجائع \r\n من يرجع العام الى أهله * فما اكيل السبع بالراجع \r\n قد كان هذا لكم عبرة * للسيد المتبوع و التابع ) . \r\n\r\n\r\n","description":"","footnote":"\r\n( 1 ) - قذعه يعنى با فحش و ناسزا و سخنان زشت او را سرزنش نمود .\r\n( 2 ) - در يك نسخهء خطى پس از اين شعر آمده است : ( حتى اتاه وسط اصحابه ، و قد علاهم سنة الهاجع )\r\n","page_name":" 378 ","page_number":380},
  {"content":"\r\n\r\n « ما ضَلَّ صاحِبُكُمْ وَ ما غَوى »  يعنى : پيامبر از حق رو گردان نگشته است ، و از مسير هدايت به گمراهى منحرف نشده است ، و در آنچه براى شما آورده است ، راه باطل نپيموده است ، غوى بمعنى ضل است ، و اينكه دو بار يك معنى آمده است به منظور تأكيد بيشتر بوده است .\r\nبعضى گفته‌اند : يعنى تلاش او بى اثر نمانده است ، بلكه به ثواب الهى و كرامت او خواهد رسيد .\r\n « وَ ما يَنْطِقُ عَنِ الْهَوى »  اى : ( ليس ينطق بالهوى ) يعنى : پيامبر از روى هوا و هوس سخن نميگويد ، ينطق هم با عن متعدى مىشود و هم بوسيلهء باء همانگونه كه مىگويى : ( رميت بالقوس و عن القوس ) .\r\nو بعضى گفته‌اند يعنى : پيامبر از روى ميل نفسانى و هوا و هوس خويشتن آيات قرآن را نميخواند ، و براى شما پيام نمىآورد .\r\n « إِنْ هُوَ إِلَّا وَحْيٌ يُوحى »  يعنى : قرآن و آنچه را كه از احكام براى شما ميخواند چيزى جز وحى از طرف خداوند نيست كه بر او بوسيلهء جبرئيل نازل مىشود ، كه ميفرمايد :\r\n « عَلَّمَهُ شَدِيدُ الْقُوى »  ابن عباس و ربيع و قتاده گفته‌اند ( شديد القوى ) يعنى كسى كه داراى قدرت و نيرو است و از نظر آفرينش قوى مىباشد ، و قوى جمع قوة است .\r\n « ذُو مِرَّةٍ »  يعنى : كسى كه از نظر خلقت داراى قوت و قدرت است .\r\nكلبى گويد : از نيرومندى جبرئيل يك نمونهء آن بود كه شهرهاى قوم لوط را از ريشه و آب سياه بر كند و به آسمان برد و سپس وارونه ساخت ، و نمونهء ديگر از قدرت او فريادى است كه بر سر قوم ثمود زد كه همگى هلاك شدند .\r\nاز ابن عباس و قتاده نقل شده است يعنى : داراى سلامتى و حسن خلق است .\r\n\r\n","description":"","footnote":"","page_name":" 379 ","page_number":381},
  {"content":"\r\n\r\nبعضى گفته‌اند :  ( شَدِيدُ الْقُوى )  يعنى : در راه خدا نيرومند است ( ذو مرة ) يعنى : داراى جسمى سالم و دور از آفات است .\r\nجبائى گفته است  ( ذُو مِرَّةٍ )  يعنى : داراى قدرت عبور از هواء است ، كه از روى هوا ميرود و ميآيد و فرود آمده اوج ميگيرد .\r\n « فَاسْتَوى »  يعنى : جبرئيل با صورتى كه آفريده شده است پس از نزول بر محمد استقرار يافت .\r\n « وَ هُوَ »  منظور از آن باز هم جبرئيل ( ع ) است .\r\n « بِالْأُفُقِ الْأَعْلى »  يعنى : افق مشرق ، و منظور از اعلى سمت مشرق است در روى زمين و سمت مشرق بالاتر از سمت مغرب است ، نه در هوا .\r\nميگويند : جبرئيل هميشه به صورت انسانهايى بر حضرت محمد ( ص ) نازل ميشد ، حضرت از او خواست كه به صورت اصلى خودش كه آفريده شده است بر او نازل شود ؟\r\nجبرئيل نيز دو بار خودش را به صورت اصلى به حضرت نشان داد ، يك بار در زمين و يك بار در آسمان ، اما در زمين در افق اعلى بود ، و آن هنگامى بود كه حضرت در غار حراء بود كه جبرئيل از طرف مشرق بر حضرت ظاهر شد ، و تمام سطح افق را تا مغرب پوشانيد ، كه پيامبر بر اثر آن غش كرد و افتاد ، آن گاه جبرئيل به صورت انسانى ظاهر شد و حضرت را در آغوش كشيد و اينجا است كه ميفرمايد :\r\n « ثُمَّ دَنا فَتَدَلَّى »  تقديرش آنست ( ثم تدلّى أى قرب بعد بعده و علوّه فى الأفق الأعلى فدنى من محمّد ( ص ) .\r\nحسن و قتاده گفته‌اند : سپس جبرئيل بعد از آنكه در افق اعلى استقرار يافت بر پيامبر نازل شد .\r\nزجاج گويد : معنى دنى و تدلى هر دو يكى است ، زيرا دنى بمعنى نزديك شد و تدلى بيشتر نزديك شده است ، همانگونه كه بگويى : ( قد دنا منى فلدن و قرب ) و نيز اگر بگويى : ( قرب منّى و دنا ) آن نيز جائز است .\r\n\r\n","description":"","footnote":"","page_name":" 380 ","page_number":382},
  {"content":"\r\n\r\nسعيد بن مسيّب گويد : استوى يعنى : جبرئيل پس از آنكه به پيامبر اطلاع داد بلند شد و بسوى آسمان بالا رفت .\r\nجبائى گويد : استوى ، يعنى : پس از آنكه بسرعت نازل ميشد تا پيامبر او را ببيند در هواء استقرار يافت .\r\nفراء گويد : استوى ، يعنى : جبرئيل و محمد ( ص ) شب معراج در افق اعلى يعنى آسمان دنيا استقرار يافتند .\r\n « فَكانَ قابَ قَوْسَيْنِ »  از مجاهد و عكرمه و عطاء روايت شده است يعنى :\r\nما بين جبرئيل و رسول اللَّه مسافت دو كمان وجود داشت ، و قوس چيزى است كه با آن تير مىاندازند .\r\nابن عباس گويد : اينكه قوس بعنوان يك معيار فاصله ذكر شده است چون در تبيين فاصله عادت بر اين است گفته مىشود : ( قاب قوس ، و قيب قوس ، و قيد قوس ، و قاد قوس ) و اين نظر مختار زجاج نيز مىباشد .\r\nاز عبد اللَّه بن مسعود و سعيد بن جبير و شقيق بن سلمة روايت شده است يعنى : به قدر دو ذراع .\r\nضمن روايتى مرفوعه از انس بن مالك آمده است كه رسول خدا ( ص ) در بارهء قوله تعالى (  فَكانَ قابَ قَوْسَيْنِ أَوْ أَدْنى  ) فرمودند يعنى : به قدر دو ذراع يا نزديكتر از آن ، بنا بر اين قوس چيزى است كه وسيلهء مقياس و اندازه‌گيرى خواهد بود ، و ذراع نيز چيزى است كه با آن اندازه‌گيرى مىشود .\r\nابن سكيت گويد : ( قاس الشيء يقوسه قوسا ) لغتى است در ( قاسه يقيسه ) هنگامى كه آن را تقدير كنند .\r\n « أَوْ أَدْنى »  زجاج گويد : بندگان از طرف خداوند با زبانشان و به ميزان فهمشان مورد خطاب قرار گرفته‌اند ، و اينجا نيز به آنان گفته شده است آنچه كه گفته مىشود به كسى كه ميخواهد فاصله تعيين شود ، پس معنى آنست كه فاصله به\r\n\r\n","description":"","footnote":"","page_name":" 381 ","page_number":383},
  {"content":"\r\n\r\nاندازه‌اى بود كه شما آن را به قدر دو قوس يا كمتر ميدانيد ، و اين مورد درست مانند قوله تعالى است كه ميفرمايد : (  أَوْ يَزِيدُونَ  ) كه سخن در بارهء آن گذشت « 1 » .\r\nعبد اللَّه بن مسعود گويد : رسول خدا ( ص ) جبرئيل را ديد در حالتى كه داراى ششصد بال بود ، و اين حديث را بخارى و مسلم در صحيح نقل كرده‌اند .\r\n « فَأَوْحى إِلى عَبْدِهِ ما أَوْحى »  يعنى : خداوند بر زبان جبرئيل به سوى محمد ( ص ) آنچه را كه ميخواست وحى كند وحى فرمود ، ما در آيه احتمال هست كه مصدريه باشد ، و نيز ممكن است موصوله باشد بمعنى الذى .\r\nاز حسن و ربيع و ابن زيد روايت شده است كه معنى آنست كه جبرئيل آنچه را كه خداوند به او وحى كرده بود بر محمد ( ص ) وحى نمود ، و اين روايت از عطا و ابن عباس رسيده است .\r\nسعيد بن جبير گويد : خداوند بر پيامبر وحى فرمود : (  أَ لَمْ يَجِدْكَ يَتِيماً فَآوى  ) تا (  وَ رَفَعْنا لَكَ ذِكْرَكَ  ) .\r\nبعضى گفته‌اند خداوند بر پيامبر وحى فرموده است : ( بهشت بر پيامبران حرام است تا آنكه اول تو وارد آن شوى ، و نيز بر امتها حرام است تا امت تو وارد آن شوند .\r\nبعضى هم گفته‌اند : يعنى : خداوند بر پيامبر سرى از اسراء را نازل فرمود ، و در اين باره شاعر گفته است :\r\n ( بين المحبين سر ليس يفشيه * قول و لا قلم للخلق يحكمه \r\n سر يمازجه انس يقابله * نور تحيّرنى بحر من التيه ) \r\n\r\n\r\n","description":"","footnote":"\r\n( 1 ) - در تفسير سورهء صافات آيهء 147 .\r\n","page_name":" 382 ","page_number":384},
  {"content":"\r\n\r\nآيات 20 - 11 سورهء نجم 53\r\n\r\n[ سوره النجم ( 53 ) : آيات 11 تا 20 
  ]\r\nما كَذَبَ الْفُؤادُ ما رَأى ( 11 ) أَ فَتُمارُونَهُ عَلى ما يَرى ( 12 ) وَ لَقَدْ رَآهُ نَزْلَةً أُخْرى ( 13 ) عِنْدَ سِدْرَةِ الْمُنْتَهى ( 14 ) عِنْدَها جَنَّةُ الْمَأْوى ( 15 )\r\nإِذْ يَغْشَى السِّدْرَةَ ما يَغْشى ( 16 ) ما زاغَ الْبَصَرُ وَ ما طَغى ( 17 ) لَقَدْ رَأى مِنْ آياتِ رَبِّهِ الْكُبْرى ( 18 ) أَ فَرَأَيْتُمُ اللاَّتَ وَ الْعُزَّى ( 19 ) وَ مَناةَ الثَّالِثَةَ الْأُخْرى ( 20 )\r\n\r\n","description":"","footnote":"","page_name":" 383 ","page_number":385},
  {"content":"\r\n\r\n\r\nترجمه آيات :\r\n11 - آنچه را با چشم ديد دلش آن را تكذيب نكرد .\r\n12 - آيا نسبت به آنچه كه ديده است با او ستيزه مىكند ؟\r\n13 - جبرئيل را يك بار ديگر هم كه نازل شد مشاهده كرده است .\r\n14 - و او را كنار درخت سدرة المنتهى ديده است .\r\n15 - و بهشت كه اقامتگاه است نزد آن درخت مىباشد .\r\n16 - آن گاه كه درخت سدره ميپوشاند آنچه را كه ميپوشاند .\r\n17 - و چشم محمد به چپ و راست گردش نكرد و از حد اعتدال خارج نشد 18 - و از آيات بزرگ پروردگار خود چيزها ديد .\r\n19 - براى ما از لات و عزى بگوئيد ؟\r\n20 - و نيز از سوّمين بت كه منات نام دارد بگوئيد ؟\r\n\r\nقرائت آيات :\r\nكذب - ابو جعفر و هشام ( ما كذّب ) با تشديد قرائت كرده‌اند ، اما بقيّه قراء با تخفيف خوانده‌اند .\r\nأ فتمارونه - اهل كوفه غير از عاصم و يعقوب ( أ فتمرونه ) بدون الف قرائت كرده اما بقيه با الف ( أ فتمارونه ) خوانده‌اند .\r\nمناة - ابن كثير و شمونى از اعمش و أبّى نقل كرده‌اند كه ( مناءة ) با مد و همزه قرائت شده ، اما بقيه و ( مناة ) بدون همزه و مد خوانده‌اند .\r\nجنة المأوى - از على ( ع ) و ابو هريره و ابى درداء و زر بن جيش نقل شده است كه ( جنه المأوى ) با هاء قرائت كرده‌اند .\r\n\r\n","description":"","footnote":"","page_name":" 384 ","page_number":386},
  {"content":"\r\n\r\nاللات - از ابن عباس و مجاهد ( لاتّ ) با تشديد تاء نقل شده است .\r\n\r\nدليل قرائت آيات :\r\nكذب - هر كس كذب را با تشديد ذال خوانده است يعنى : آنچه را كه محمد ( ص ) با چشم ديده بود قلبش آن را تكذيب نكرد ، بلكه آن را تصديق نمود و حقيقت دانست ، و هر كس آن را با تخفيف خوانده است يعنى : قلب محمد ( ص ) آنچه را ديده بود دروغ نبود .\r\nابو على گويد : كذب فعلى است كه متعدى بمفعول مىشود به دلالت قول شاعر :\r\n ( كذبتك عينك ام رأيت بواسط * غلس الظلام من الرباب خيالا ) « 1 » . \r\nكذبتك عينك يعنى : چشمت چيزى را به تو نشان داد كه حقيقت ندارد ، بنا بر اين معنى آيه چنين خواهد بود : قلبش آنچه را كه چشمش ديده است - تكذيب ننموده است ، يعنى : آنچه با چشم ديده بود درست بود و دروغ نبود و نوعى ادراك حقيقى بود ، و ممكن است منظور كسى كه ( كذب ) را با تشديد خوانده است نيز همين باشد ، و اين معنى را تاكيد كرده ميفرمايد : (  أَ فَتُمارُونَهُ عَلى ما يَرى  ) يعنى : آيا با مجادله‌ها و ستيزهاى خود ميخواهيد او را نسبت به حقيقتى كه درك نموده و به آن علم پيدا كرده است مردد نمائيد ، يا اينكه منكر چيزى ميشويد كه نسبت به آن يقين دارد و در آن شك و ترديدى نميكند ، زيرا معناى ( أ فتمارونه ) اينست كه آيا با او طورى ستيزه ميكنيد كه ميخواهيد او را نسبت به آنچه علم دارد و با ديدن آيات بزرگ الهى مشاهده نموده است مردد سازيد ، و هر كس ( أ فتمارونه ) خوانده است به اين معنى است كه آيا او را انكار ميكنيد ؟\r\nمناة - بتى است سنگى ، و لات و عزّى نيز بتهايى از سنگ بوده‌اند ، و شايد ( مناءة ) با مد نعتى باشد .\r\n\r\n\r\n","description":"","footnote":"\r\n( 1 ) - شاهد بر سر ( كذبتك ) است كه در اين شعر كذبتك ( ك ) را مفعول خود گرفته است .\r\n","page_name":" 385 ","page_number":387},
  {"content":"\r\n\r\nجنة المأوى - و هر كس ( جنة المأوى ) قرائت كرده است منظورش فعل آنست كه ( جن عليه فأجنه اللَّه ) و مأوى فاعل آنست ، يعنى خداوند او را مستور فرموده است ، اخفش گفته است بمعنى ( ادركه ) مىباشد .\r\nاللّات - از ابن عباس نقل شده است كه مردى بود در بازار عكاظ كه بر روى صخره‌اى قاووت و روغن ميساخت همين كه آن را مىفروخت دوباره روغن و قاووت روى صخره ميريخت و درست ميكرد ، پس از آنكه مرد ، طايفهء ثقيف آن صخره را بخاطر بزرگداشت آن مرد پرستش نمودند « 1 » .\r\n\r\nمعناى آيات :\r\nسپس خداوند آنچه را كه پيامبر ( ص ) در شب معراج ديده بود بيان نموده و ديده‌هاى او را محقق دانسته است و ميفرمايد :\r\n « ما كَذَبَ الْفُؤادُ ما رَأى »  يعنى : آنچه را پيامبر ( ص ) با چشم ديده بود دلش آن را تكذيب نكرد ، بنا بر اين ( ما رأى ) مصدر است كه در محل نصب مىباشد زيرا مفعول كذب است به اين معنى كه قلب و عقل حضرت منكر ديده‌هاى چشم او نشده است بلكه عقل و دل آن حضرت ديده‌هاى چشمش را تصديق مىكند .\r\nمبرد گفته است : معنى آيه اينست كه پيامبر خدا ( ص ) چيزى را ديده و در آن ديده‌ها تصديق شده است .\r\nابن عباس گفته است يعنى : حضرت محمد ( ص ) پروردگار خود را با چشم دل ديده است « 2 » .\r\nو اين معنى را نيز محمد بن حنفيه از پدرش از على ( ع ) روايت كرده است ، و اين به معنى علم پيدا كردن به وجود خدا است ، يعنى با ديدن آيات الهى علم به وجود خدا بمرحلهء يقين رسيده است ، مانند گفتهء حضرت ابراهيم ( ع ) كه فرمود :\r\n\r\n\r\n","description":"","footnote":"\r\n( 1 ، 2 ) - تفسير ابن عباس صفحهء 332 .\r\n","page_name":" 386 ","page_number":388},
  {"content":"\r\n\r\n(  وَ لكِنْ لِيَطْمَئِنَّ - قَلْبِي  ) با اينكه قبلا به حشر و نشر علم داشته است .\r\nو از ابن مسعود و عايشه و قتاده نقل شده است كه : آنچه را پيامبر خدا ( ص ) ديده است جبرئيل بوده است او را به صورتى كه آفريده شده ديده است .\r\nاز حسن نقل شده است آنچه را كه پيامبر خدا ( ص ) ديده است ملكوت الهى و انواع مختلف قدرتهاى او بوده است ، و نيز گفته است كه روح پيامبر از زمين به آسمان برده شده است و جسد آن حضرت در زمين مانده است .\r\nاما اكثر مفسرين و ظاهر مذهب علماى شيعه و مشهور در اخبارى كه نقل مىكنند اينست كه خداوند پيامبر اسلام ( ص ) را با جسمش سالم و زنده بمعراج برده است و با چشم سر در حالت بيدارى آنچه را كه از ملكوت گفته شده است مشاهده نموده ، و ما اين مطلب را در سورهء بنى اسرائيل آورده‌ايم .\r\nو فرق است بين ديدن در بيدارى و ديدن در خواب ، ديدن چيزى در بيدارى عبارت است از درك آن چيز با چشم سر ، اما ديدن در خواب عبارتست از تصور چيزى در قلب بنا بر خيال ديدن آن با حس بصر ، بدون آنكه واقعا با حس بصر ديده شده باشد .\r\nاز ابى العاليه روايت شده از رسول خدا ( ص ) پرسيدند : آيا در شب معراج پروردگارت را ديدى ؟ حضرت فرمودند : شب معراج نهر آبى را ديدم كه پشت آن پرده نورى را ميديدم و به جز اين چيز ديگرى را نديدم .\r\nاز ابى ذر و ابى سعيد خدرى روايت شده كه از پيامبر خدا ( ص ) پرسيده شد در بارهء (  ما كَذَبَ الْفُؤادُ ما رَأى  ) ؟ فرمودند : من نورى را ديدم ، و همين معنى از مجاهد و عكرمه نيز روايت شده است .\r\nشعبى از عبد اللَّه بن الحارث از ابن عباس نقل كرده است كه : حضرت محمد « ص » خداى خود را ديده است ، و نيز شعبى گويد : مسروق به من خبر داده گفت :\r\nاز عايشه در باره ديد خداوند پرسيدم ، عايشه گفت : تو چيزى را مىگويى كه از\r\n\r\n","description":"","footnote":"","page_name":" 387 ","page_number":389},
  {"content":"\r\n\r\nشنيدن آن مو بر بدن من راست مىشود ، مسروق ميگويد گفتم :\r\nاى مادر مؤمنين پس به من خبر بده از اين آيات و سپس براى او (   وَ النَّجْمِ إِذا هَوى   ) را خواندم تا رسيدم به (  قابَ قَوْسَيْنِ أَوْ أَدْنى  ) ؟\r\nعايشه گفت : مهلت بده تو چه فهميده‌اى ؟ آنچه پيامبر ديده است جبرئيل بوده است كه او را به صورتى كه آفريده شده است ديده ، هر كس به تو گفت : محمد خدا را ديد است به تو دروغ گفته است ، خداوند بزرگ ميفرمايد :\r\n(  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ  ) « 1 » و هر كس به تو خبر داد كه محمد ( ص ) علم غيب ميداند به خدا دروغ گفته است ، زيرا خداوند ميفرمايد : (  إِنَّ اللَّهَ عِنْدَهُ عِلْمُ - السَّاعَةِ  ) « 2 » . . .\r\nو هر كس به تو گفت كه محمد ( ص ) مطلبى را از وحى كتمان نموده است دروغ گفته است ، زيرا خداوند ميفرمايد : (  بَلِّغْ ما أُنْزِلَ إِلَيْكَ مِنْ رَبِّكَ  ) « 3 » خداوند در قرآن مجيد آنچه را كه پيامبر ( ص ) ديده است با بيانى گويا توضيح داده است و فرموده :\r\n(  لَقَدْ رَأى مِنْ آياتِ رَبِّهِ الْكُبْرى  ) .\r\n « أَ فَتُمارُونَهُ »  يعنى آيا با او ستيزه ميكنيد .\r\n « عَلى ما يَرى »  نسبت به آنچه كه ديده است ، زيرا با حضرتش ستيزه كردند پس از معراج و به او گفتند : براى ما بيت المقدس را توصيف كن ، و بما خبر بده از حالات قافله‌اى كه در راه شام داريم و از اين قبيل ايرادها كه بعنوان ستيزه به او ميگفتند .\r\nو هر كس ( أ فتمارونه ) قرائت كرده است بمعنى ( أ فتحجدونه ) است يعنى ( آيا منكر او ميشويد ) ؟ گفته مىشود : ( مريت الرجل حقه ) هنگامى كه منكر حق او شوى .\r\nاز مبرد نقل شده است به معناى ( أ فتدفعونه عما يرى ) است و اينجا ( على ) بجاى عن به كار رفته است ، يعنى آيا نسبت به آنچه ديده است او را دفع ميكنيد ، و بهر حال\r\n\r\n\r\n","description":"","footnote":"\r\n( 1 ) - سورهء انعام آيهء 103 .\r\n( 2 ) - سورهء لقمان آيهء 34 .\r\n( 3 ) - سورهء مائده آيه 67 .\r\n","page_name":" 388 ","page_number":390},
  {"content":"\r\n\r\nهر دو بيك معنى است چون هر ستيزه كننده‌اى منكر است .\r\n « وَ لَقَدْ رَآهُ نَزْلَةً أُخْرى »  يعنى پيامبر اسلام ( ص ) جبرئيل را بار ديگر كه بر او نازل شده بود در حال نزول به همان صورتى كه آفريده شده است ديده بود ، كه حضرت پيامبر ( ص ) جبرئيل را به صورت اصلى دو مرتبه ديده است ، همانگونه كه قبلا بيان كرديم .\r\n « عِنْدَ سِدْرَةِ الْمُنْتَهى »  يعنى حضرت محمد ( ص ) جبرئيل ( ع ) را ديد در حالتى كه جبرئيل كنار سدرة المنتهى بود ، و سدره درختى است بالاى آسمان هفتم در طرف راست عرش كه دانش هر فرشته‌اى به آن منتهى مىشود و اين از كلبى و مقاتل روايت شده است .\r\nو از ابن عباس و ضحاك نقل شده است كه سدرة المنتهى چيزى است كه آنچه از زمين به آسمان ميرود منتهاى معراجش آنجاست و آنچه از آسمان از فرمان الهى مىآيد به آنجا منتهى ميگردد .\r\nبعضى هم گفته‌اند : ارواح شهدا تا آنجا بالا ميروند .\r\nبعضى گفته‌اند : آنچه از بالاى سدرة المنتهى نازل ميگردد در سدرة قرار مى گيرد و سپس از آنجا تحويل گرفته مىشود ، و نيز آنچه كه از ارواح بمعراج ميرود سدره نهايت معراج آنان است و از آنجا تحويل گرفته مىشود .\r\nو منتهى بمعنى محل پايان يافتن است ، و اين درخت چون پايان عروج - فرشتگان است سدره به آن اضافه شده است .\r\nو از مقاتل نقل شده است كه سدرة المنتهى همان درخت معروف ( طوبى ) است .\r\nو نيز گفته شده است كه ( سدره ) درخت نبوّت است .\r\n « عِنْدَها جَنَّةُ الْمَأْوى »  يعنى : در كنار سدرة المنتهى اقامتگاه بهشت قرار دارد كه اين بهشت همان بهشت جاويدان است كه در آسمان هفتم و بقولى در آسمان ششم\r\n\r\n","description":"","footnote":"","page_name":" 389 ","page_number":391},
  {"content":"\r\n\r\nمىباشد .\r\nاز جبائى و قتاده نقل شده است كه اين بهشت همان بهشتى است كه حضرت آدم ( ع ) در آن سكونت يافته بود ، و ارواح شهدا نيز به آنجا ميروند .\r\nاز حسن نقل شده است كه جنة المأوى بهشتى است كه بهشتيان به آن مى روند .\r\nاز عطاء از ابن عباس نقل شده است كه جنة المأوى بهشتى است كه جبرئيل و ديگر فرشتگان در آن سكونت دارند « 1 » .\r\n « إِذْ يَغْشَى السِّدْرَةَ ما يَغْشى »  از حسن و مقاتل نقل شده است كه فرشتگان مانند كلاغهايى كه روى درختى مىنشينند هنگامى كه روى درخت ( سدرة المنتهى ) مى نشينند تمام سدره را ميپوشانند .\r\nاز پيامبر خدا ( ص ) روايت شده است كه فرمودند روى هر برگى از برگهاى سدرة المنتهى فرشته‌اى را ايستاده ديدم كه مشغول تسبيح پروردگار متعال بود .\r\nاز حسن نقل شده است يعنى : سدرة المنتهى در حاله‌اى از نور و تابش و حسن و صفا فرو ميرود آن چنان كه چشمها را خيره مىكند و توصيف آن پايان پذير نميباشد .\r\nا ز ابن عباس و مجاهد روايت شده است كه پروانه‌هايى طلايى سدرة المنتهى فرا ميگيرند ، و گويا اين پروانه‌ها فرشتگانى هستند به صورت پروانه كه سرگرم عبادت خداوند هستند .\r\nمعنى آيه چنين است : حضرت محمد ( ص ) جبرئيل ( ع ) را مشاهده فرمود ، در حالى كه تصوير آن گذشت كه درخت سدره بفرمان الهى پوشيده شده بود ، و از - شگفتيهايى كه انسان را به كمال قدرت الهى ارشاد مىكند آن چيزى است كه سدرة المنتهى\r\n\r\n\r\n","description":"","footnote":"\r\n( 1 ) - تفسير ابن عباس صفحهء 332 ميگويد : ( تأوى اليها ارواح الشهداء ) يعنى جنة المأوى بهشتى است كه ارواح شهداء در آن سكونت گيرند .\r\n","page_name":" 390 ","page_number":392},
  {"content":"\r\n\r\nرا فرو ميپوشاند ، و اينكه خداوند در پوشش درخت با ابهام ياد فرموده است علتش عظمت اين امر بوده است ، همانگونه كه بعدا ميفرمايد :\r\n « فَأَوْحى إِلى عَبْدِهِ ما أَوْحى »  جملهء ( ما يغشى ) رساترين تعبير در اين معنى است .\r\n « ما زاغَ الْبَصَرُ وَ ما طَغى »  يعنى : نه چشم پيامبر خيره شد و نه به چپ و راست گردش نمود ، ما طغى يعنى چشم او از حد اعتدال و ميزانى كه براى او تعيين شده بود منحرف نگشت ، و اين يك نوع توصيف ادب پيامبر خدا ( ص ) است در آن مقام كه نه چشم خود را اينطرف و آن طرف گردانيده است ، و نه در مقابل روى خود به چيزى خيره شده است .\r\n « لَقَدْ رَأى مِنْ آياتِ رَبِّهِ الْكُبْرى »  و اين آيات نشانه‌هاى بزرگى از قدرت الهى بود كه حضرت در آن شب مشاهده فرمود ، مانند سدرة المنتهى ، و قيافهء جبرئيل ( ع ) و ديدن آن در حالتى كه داراى ششصد بال بود كه با پرهاى خود افق را پوشانده بود ، و اين معنى از مقاتل و ابن زيد و جبائى نقل شده است ، و ( من ) در اينجا بمعنى تبعيض آمده است يعنى : برخى از آيات پروردگارش را ديد .\r\nاز ابن مسعود نقل شده است كه حضرت يكى از فرشهاى سبز رنگ بهشت را مشاهده نموده است كه تمام افق را پوشانده بود .\r\nو از ابن عباس نقل شده است كه حضرت رسول ( ص ) خداوند را با چشم دل ديده است « 1 » .\r\nبنا بر اين معنى ممكن است منظور اين باشد كه آن حضرت با ديدن آيات پروردگار بر يقينش افزوده شد .\r\nو كبرى مؤنث اكبر است كه در توصيف ارزش چيزهاى ديگر را كم مىكند .\r\nپس از آنكه خداوند سبحان اين داستانها را بيان فرمود بدنبال آن مشركين\r\n\r\n\r\n","description":"","footnote":"\r\n( 1 ) - تفسير ابن عباس صفحهء : 332 .\r\n","page_name":" 391 ","page_number":393},
  {"content":"\r\n\r\nرا مورد خطاب قرار داده ميفرمايد :\r\n  « أَ فَرَأَيْتُمُ اللَّاتَ وَ الْعُزَّى وَ مَناةَ الثَّالِثَةَ الْأُخْرى »   يعنى : از اين خدايانى كه بدون خدا ميپرستيد ، به من خبر دهيد ، و نيز از فرشتگانى كه با خدا ميپرستيد و خيال ميكنيد فرشتگان دختران خدا هستند ؟\r\nاز جبائى نقل شده است يعنى : اى كسانى كه خيال ميكنيد لات و منات و عزى دختران خدا هستند به من بگوئيد آيا اين درست است ؟ زيرا كسانى بوده‌اند كه ميگفته‌اند ما اين بتها را ميپرستيم چون آنها دختران خدا هستند .\r\nبعضى هم گفته‌اند كه بت‌پرستان خيال ميكردند كه فرشتگان دختران خدا هستند و لذا بتهاى خود را به شكل آنان ميساختند و بجاى عبادت خدا بپرستش آنها ميپرداختند ، و براى بتهاى خود نامهايى از اسامى خدا انتخاب مىنمودند ، و ميگفتند ( لات ) از ( اللَّه ) و ( عزى ) از ( عزيز ) گرفته شده است .\r\nو كسايى وقف را بر ( لات ) با تاء انجام ميداد ، چون پيروى از عبارت مصحف مىنمود كه با حرف تاء نوشته شده است ، و ( عزى ) تأنيث ( اعز ) است كه بمعنى ( عزيزه ) مىباشد .\r\nاز حسن و قتاده نقل شده ( لات ) بتى بوده است كه طايفهء ثقيف آن را ميپرستيده است ، و نيز ( عزّى ) بت است .\r\nاز مجاهد نقل شده است ( عزى ) درخت بزرگى بود از ( طلح ) كه طايفه غطفان آن را ستايش ميكردند كه رسول خدا ( ص ) خالد بن وليد را فرستاد و آن را بريده گفت :\r\n ( يا عز كفرانك لا سبحانك * انى رأيت اللَّه قد اهانك ) \r\nيعنى : ( اى عزى من به تو كافرم و تو را منزّه نميدانم ، زيرا من ديده‌ام كه - خداوند به تو اهانت كرده است ) .\r\nقتاده گفته است مناة بتى بوده است در روستاى ( قديد ) بين مكه و مدينه .\r\n\r\n","description":"","footnote":"","page_name":" 392 ","page_number":394},
  {"content":"\r\n\r\nضحاك و كلبى گويند : ( مناة ) بت طايفهء هذيل و خزاعه بوده است كه اهالى مكّه آن را مىپرستيده‌اند .\r\nبعضى گفته‌اند ( لات ) و ( عزى ) و ( مناة ) بتهايى بودند از سنگ كه در خانهء كعبه بود و آنها را ميپرستيدند ، و ( الثالثة ) صفت مناة است ( اخرى ) نيز صفت مناة است ، و معنى آيه اينست كه به من خبر دهيد از اين بتها ، آيا ضرر دارند ، يا سود ميرسانند ، يا كارى از آنها ساخته است كه آنان را با خدا برابر بدانيد ؟ و اين جملات حذف شده است چون كلمات قبلى بر آن دلالت دارد .\r\n\r\n","description":"","footnote":"","page_name":" 393 ","page_number":395},
  {"content":"\r\n\r\nآيات 21 - 30 سورهء نجم 53\r\n\r\n[ سوره النجم ( 53 ) : آيات 21 تا 30 
  ]\r\nأَ لَكُمُ الذَّكَرُ وَ لَهُ الْأُنْثى ( 21 ) تِلْكَ إِذاً قِسْمَةٌ ضِيزى ( 22 ) إِنْ هِيَ إِلاَّ أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ إِنْ يَتَّبِعُونَ إِلاَّ الظَّنَّ وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى ( 23 ) أَمْ لِلْإِنْسانِ ما تَمَنَّى ( 24 ) فَلِلَّهِ الْآخِرَةُ وَ الْأُولى ( 25 )\r\nوَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلاَّ مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى ( 26 ) إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى ( 27 ) وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلاَّ الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً ( 28 ) فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلاَّ الْحَياةَ الدُّنْيا ( 29 ) ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى ( 30 )\r\n\r\n","description":"","footnote":"","page_name":" 394 ","page_number":396},
  {"content":"\r\n\r\n\r\nترجمه آيات :\r\n21 - آيا شما پسران داريد و خدا دختران ؟\r\n22 - اينكه يك قسمت ظالمانه است .\r\n23 - اين بتها چيزى جز نامهايى كه شما و پدرانتان ناميده‌ايد نيستند و خداوند دليلى در بارهء آن نازل نساخته است ، اينان از ظن و گمان و هواى نفس خويش پيروى ميكنند ، با اينكه از طرف خداوند براى آنان هدايت آمده است .\r\n24 - آيا انسان هر چه آرزو كند شدنى است ؟\r\n25 - دانسته باشيد كه هم سراى آخرت و هم اين جهان از آن خداست .\r\n26 - چه بسيارى از فرشتگان در آسمان هستند كه شفاعتشان كارى از پيش نمى برد ، مگر بعد از آنكه خداوند نسبت بهر كس كه ميخواهد اجازه فرمايد و رضايت دهد .\r\n27 - آنان كه به سراى آخرت ايمان ندارند فرشتگان را بنام دختران خوانند .\r\n28 - در صورتى كه نميدانند و فقط از ظن و گمان پيروى ميكنند ، در حالتى كه هيچگاه گمان نميتواند جايگزين بجاى حق باشد .\r\n29 - هر كس از ياد ما روىگردان شد و جز زندگى اين دنيا را نخواست تو نيز از او روىگردان شو .\r\n30 - ميزان دركشان همين است ، خدايت بهتر ميداند چه كس از راهش گمراه شده ، و بهتر داند چه كسى هدايت يافته است .\r\n\r\nقرائت آيات :\r\nضيزى - ابن كثير ضئزى با همزه قرائت نموده ، و بقيه قراء غير از ابن فليح بدون همزه خوانده‌اند .\r\n\r\nدليل قرائت :\r\nابو على گفته است ( قوله  تِلْكَ إِذاً قِسْمَةٌ ضِيزى  ) يعنى آنچه كه به خدا نسبت داده‌ايد\r\n\r\n","description":"","footnote":"","page_name":" 395 ","page_number":397},
  {"content":"\r\n\r\nكه براى خود دخترانى گرفته است اين يك نسبت ظالمانه است ، و قول عرب كه گفتند ( قسمته ضيزى و مشيته حيكى ) آن را نحويين حمل بر اين نموده‌اند كه در اصل « فعلى » بضم فا بوده است ، هر چند كه لفظ آن بر وزن « فعلى » است ، همانگونه كه ( بيوت ) و ( عصى ) در اصل فعول بوده است ، هر چند كه فاء مكسور است ، و علت اينكه نحويين آن را بر ( فَعلى ) حمل نموده‌اند اينست كه چيزى از صفات را بر وزن « فعلى » بكسر فاء نيافته‌اند ، اما صفات را بر وزن « فعلى » بفتح يافته‌اند .\r\nابو عبيده گويد : ( ضرته حقه ، و ضرته اضوزه اى نقصته و منعته ) يعنى :\r\nحق او را ناقص گذاشته ، مانع حق او گرديده است ، هر كس عين الفعل آن را واو قرار دهد قياس آنست كه بگويد : ( ضوزى ) و اين نيز حكايت شده است ، و اما كسى كه فاء الفعل را ياء قرار داده است از ( ضرته ) قياس آنست كه باز گفته مىشود ( ضوزى ) و نسبت به قلب نمودن واو بياء عمل نميشود ، زيرا اين نوع قلب فقط در ( بيض ) و ( عين ) عمل شده است كه جمع ( بيضاء ) و ( عيناء ) است و علت قلب واو بياء نزديك بودن واو در طرف است ، اما در مورد مثال ما به علت فاصله شد ياء با حرف تأنيث از طرف فاصله دارد و لذا قلب بياء نميشود ، و اين علامت تأنيث ( ياء ) در تقدير انفصال مانند ( تاء ) نيست ، و لذا قياس آنست كه آن را قلب به واو نكنند .\r\n\r\nمعناى آيات :\r\nآن گاه خداوند بزرگ در حالتى كه گفتار قريش را كه ميگفتند فرشتگان دختران خدا هستند و بتان نيز دختران خدايند ، زشت دانسته ميفرمايد :\r\n « أَ لَكُمُ الذَّكَرُ وَ لَهُ الْأُنْثى »  ؟ يعنى : چگونه اين سخن درست است در حالتى كه اگر خودتان را در انتخاب مختار مىنموديد پسر را بر دختر ترجيح ميدهيد ؟\r\nبنا بر اين چگونه به خود اجازه ميدهيد كه چيزى را به خدا نسبت بدهيد آن را براى خود نمىپسنديد ؟ .\r\n « تِلْكَ إِذاً قِسْمَةٌ ضِيزى »  يعنى اين يك تقسيم ظالمانه و غير معتدل است ، به\r\n\r\n","description":"","footnote":"","page_name":" 396 ","page_number":398},
  {"content":"\r\n\r\nاين معنى كه اين نوع تقسيم كه دختران سهم خدا و پسران را سهم خود دانسته ايد يك تقسيم غير عادلانه است .\r\n « إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ »  يعنى اينكه شما اين بتها را خدا ناميده‌ايد و آنان را دختران خدا دانسته‌ايد يك نوع نامگذارى بى معنى و مفهوم است ، زيرا اين بتها نه قدرت ضرر رساندن به كسى را دارند و نه سودى از آنان عايد كسى خواهد شد ، بنا بر اين يك نوع نامگذارى بر اجسام بىجان است .\r\n « ما أَنْزَلَ اللَّهُ بِها مِنْ سُلْطانٍ »  مقاتل گفته است يعنى ، در اين باره خدا بر شما كتابى نازل نفرموده است كه در آن دليلى بر گفته‌هاى شما باشد .\r\nآن گاه پس از آنكه خداوند طى جملاتى با آنان به صورت مخاطب سخن ميگفت دوباره در سياق مغايب به يادآورى اخبار آنان پرداخته فرمود :\r\n « إِنْ يَتَّبِعُونَ إِلَّا الظَّنَّ »  از گمان كه ارزش علمى ندارد پيروى ميكنند .\r\n « وَ ما تَهْوَى الْأَنْفُسُ »  و آنچه هوسهاى آنان ايجاب مىكند .\r\n « وَ لَقَدْ جاءَهُمْ مِنْ رَبِّهِمُ الْهُدى »  يعنى : براى آنان بيانات ارشادى بوسيلهء كتاب و فرستاده آمده بود ، اينجا خداوند در مورد آنان اظهار تعجب مىكند كه چرا اين مردم دست از پرستش بتها بر نداشته‌اند با اينكه آنان را با توضيحات كافى ارشاد نموده است ؟\r\nسپس از اينكه آرزوى شفاعت بتها را دارند آنان را مورد سرزنش قرار داده و ميفرمايد :\r\n « أَمْ لِلْإِنْسانِ »  منظور اينجا كافر است .\r\n « ما تَمَنَّى »  آيا اين انسان باز هم به شفاعت بتها اميد بسته است ؟\r\n « فَلِلَّهِ الْآخِرَةُ وَ الْأُولى »  كه احدى در دنيا و آخرت جز بفرمان او مالك چيزى نخواهد شد .\r\nبعضى گفته‌اند يعنى : آيا انسان هر چه بخواهد عمل مىكند بىآنكه كيفرى در\r\n\r\n","description":"","footnote":"","page_name":" 397 ","page_number":399},
  {"content":"\r\n\r\nپيش باشد ؟\r\nخير ، اينطور نيست ، زيرا خداوند مالك آخرت و دنياست ، هر چه بخواهد از دنيا و آخرت و به هر كس كه اراده كند مىبخشد ، و هر كس را كه خواسته باشد محروم ميسازد .\r\nاز جبائى نقل شده است يعنى : آنچه كه انسان از نعمتهاى دنيا و آخرت اراده كند حتما به آن نميرسد ، بلكه خداوند بر حسب مصلحت انجام ميدهد ، و آخرت را منحصرا به مؤمنين خواهد داد ، و كافران از آن بهره‌اى نخواهند داشت .\r\nو اين معنى بهترين معنى است ، زيرا اين معنى داراى عموميت بيشترى است ، و بقيّهء معانى در آن جمع خواهد شد - آن گاه خداوند همين معنى را مورد - تأكيد قرار داده ميفرمايد :\r\n « وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً »  اينجا جمع كنايه‌اى است زيرا منظور از  ( كَمْ مِنْ مَلَكٍ )  كثرت است .\r\n « إِلَّا مِنْ بَعْدِ أَنْ يَأْذَنَ اللَّهُ »  مگر آنكه خداوند به آنان اجازه شفاعت دهد .\r\n « لِمَنْ يَشاءُ وَ يَرْضى »  يعنى خداوند اجازه شفاعت كسانى را از اهل ايمان و توحيد به آنان ميدهد .\r\nابن عباس ميگويد : منظور اين است كه فرشتگان جز نسبت به كسانى كه خداوند از آنان رضايت دارد شفاعت نخواهد نمود ، همانگونه كه خداوند فرموده است :\r\n(  وَ لا يَشْفَعُونَ إِلَّا لِمَنِ ارْتَضى  ) « 1 » آن گاه خداوند سبحان گفتار آنان را مورد مذمت قرار داده ميفرمايد :\r\n « إِنَّ الَّذِينَ لا يُؤْمِنُونَ بِالْآخِرَةِ »  يعنى ، كسانى كه بعث و ثواب و عقاب را قبول ندارند .\r\n « لَيُسَمُّونَ الْمَلائِكَةَ تَسْمِيَةَ الْأُنْثى »  چون خيال ميكردند فرشتگان دختران خدا\r\n\r\n\r\n","description":"","footnote":"\r\n( 1 ) - سورهء انبياء 21 آيهء : 28 .\r\n","page_name":" 398 ","page_number":400},
  {"content":"\r\n\r\nهستند .\r\n « وَ ما لَهُمْ بِهِ مِنْ عِلْمٍ »  يعنى : آنان نسبت به اين نام‌گذارى دانشى نداشته و يقين نداشته‌اند كه فرشتگان دخترند .\r\n « إِنْ يَتَّبِعُونَ إِلَّا الظَّنَّ »  اينان از ظن و گمان پيروى ميكنند كه در ظن و گمان احتمال خطا و صواب وجود دارد و نيز :\r\n « وَ إِنَّ الظَّنَّ لا يُغْنِي مِنَ الْحَقِّ شَيْئاً »  منظور از حق در اين آيه علم است ، يعنى ظن و گمان نميتواند ما را از علم بى نياز سازد ، و نيز نميتواند جايگزين علم گردد ، سپس به پيامبر خود خطاب كرده ميفرمايد :\r\n « فَأَعْرِضْ عَنْ مَنْ تَوَلَّى عَنْ ذِكْرِنا »  يعنى : اى محمد هر كس از ياد ما روگردان شد و اقرار به توحيد ما ندارد تو نيز از او رويگردان شو .\r\n « وَ لَمْ يُرِدْ إِلَّا الْحَياةَ الدُّنْيا »  اينان تمايلات مادى و دنيوى دارند و دنبال سودجويى هستند ، يعنى : تو با آنان بخاطر اعمالشان مقابله نكن و با صبر و بردبارى آنان را تحمل كن ، و دست از موعظه و اندرزشان بر مدار ، و آنان را بسوى حق دعوت كن .\r\n « ذلِكَ مَبْلَغُهُمْ مِنَ الْعِلْمِ »  يعنى : بىتوجهى به امور آخرت ، و همّت گماشتن و توجه به لذتهاى زودگذر نهايت علم و دانش آنان است ، و اين يك بهاى اندكى است كه هيچ انسان عاقلى به آن راضى نخواهد شد ، زيرا اين خصلت از ويژگيهاى چهارپايان است ، كه در فكر خوراك فعلى مىباشد و به عواقب كار خود نمىانديشد ، و در دعا آمده است ( اللهم لا تجعل الدنيا اكبر همنا و لا مبلغ - علمنا ) .\r\nيعنى : « خداوندا دنيا را مهمترين هدف و نهايت دانش ما قرار مده » .\r\n « إِنَّ رَبَّكَ هُوَ أَعْلَمُ »  اى محمد خداى تو از تمام مخلوقات و از تو داناتر است .\r\n « بِمَنْ ضَلَّ عَنْ سَبِيلِهِ »  يعنى : خداوند نسبت به كسانى كه ستم مىكنند و از\r\n\r\n","description":"","footnote":"","page_name":" 399 ","page_number":401},
  {"content":"\r\n\r\nراه حق منحرف مىگردند آگاه است .\r\n « وَ هُوَ أَعْلَمُ بِمَنِ اهْتَدى »  و نيز خداوند نسبت به كسانى كه هدايت يافتند آگاهى دارد ، و هر دسته‌اى را بر حسب عملكردشان مجازات خواهد فرمود .\r\n\r\n","description":"","footnote":"","page_name":" 400 ","page_number":402},
  {"content":"\r\n\r\nآيات 31 - 41 سورهء نجم 53\r\n\r\n[ سوره النجم ( 53 ) : آيات 31 تا 41 
  ]\r\nوَ لِلَّهِ ما فِي السَّماواتِ وَ ما فِي الْأَرْضِ لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى ( 31 ) الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلاَّ اللَّمَمَ إِنَّ رَبَّكَ واسِعُ الْمَغْفِرَةِ هُوَ أَعْلَمُ بِكُمْ إِذْ أَنْشَأَكُمْ مِنَ الْأَرْضِ وَ إِذْ أَنْتُمْ أَجِنَّةٌ فِي بُطُونِ أُمَّهاتِكُمْ فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى ( 32 ) أَ فَرَأَيْتَ الَّذِي تَوَلَّى ( 33 ) وَ أَعْطى قَلِيلاً وَ أَكْدى ( 34 ) أَ عِنْدَهُ عِلْمُ الْغَيْبِ فَهُوَ يَرى ( 35 )\r\nأَمْ لَمْ يُنَبَّأْ بِما فِي صُحُفِ مُوسى ( 36 ) وَ إِبْراهِيمَ الَّذِي وَفَّى ( 37 ) أَلاَّ تَزِرُ وازِرَةٌ وِزْرَ أُخْرى ( 38 ) وَ أَنْ لَيْسَ لِلْإِنْسانِ إِلاَّ ما سَعى ( 39 ) وَ أَنَّ سَعْيَهُ سَوْفَ يُرى ( 40 )\r\nثُمَّ يُجْزاهُ الْجَزاءَ الْأَوْفى ( 41 )\r\n\r\n","description":"","footnote":"","page_name":" 401 ","page_number":403},
  {"content":"\r\n\r\n\r\nترجمه آيات :\r\n31 - آنچه در آسمانها و زمين است ملك خدا است ، تا اينكه بدكاران را به كيفر اعمالشان رسانده ، و به نيكوكاران پاداش نيك دهد .\r\n32 - آنان كه از گناهان بزرگ و فحشاء اجتناب ميكنند ، مگر گناهان كوچك ، - پروردگارت داراى بخششى وسيع است و نسبت بشما آگاهتر است ، آن گاه كه شما را از زمين آفريده ، و آن گاه كه شما در شكم مادرانتان به صورت جنين بوديد ، پس خويشتن را بىعيب ندانيد ، اين خدا است كه ميداند چه كسى با تقوى است .\r\n33 - اى محمد ! آيا ديدى آنكه را روى گرداند ؟\r\n34 - اندك صدقه‌اى داد و سپس آن را قطع كرد .\r\n35 - آيا علم غيب نزد او است ، و او را مىبيند .\r\n36 - يا آنكه از آنچه در كتب موسى آمده است آگاهى ندارند .\r\n37 - و نيز از كتب ابراهيم كه بعهد خود وفا كرد آگاهى ندارند .\r\n38 - كه بار مسئوليت هيچ مسئولى را ديگرى به عهده نميگيرد .\r\n39 - و هر كس ثمرهء تلاش خود را خواهد داشت .\r\n40 - و ثمرهء تلاش خود را به زودى خواهد ديد .\r\n41 - آن گاه به خوبى و كامل پاداش عملكرد نيك خود را مى بيند .\r\n\r\nلغات آيات :\r\nاللمم - فراء ميگويد : لمم آنست كه انسان بطور تصادفى گناهى را مرتكب شود ، و عادت به ارتكاب آن گناه نداشته باشد ، و از اين باب است ( المام الخيال ) يعنى :\r\n( بفكر آمدن ) و لغت المام بمعنى زياده‌اى است كه امتداد ندارد ، و نيز همين طور است ( اللمام ) اميّهء شاعر در اين مورد شعرى دارد :\r\n ( ان تغفر اللهم تغفر جمّا * و اى عبد لك لا المّا ) \r\nيعنى : ( خداوندا اگر مىبخشى همگى را ببخش ، كدام بنده‌ات نافرمانى تو را\r\n\r\n","description":"","footnote":"","page_name":" 402 ","page_number":404},
  {"content":"\r\n\r\nنكرده است ) .\r\nروايت شده است كه پيامبر ( ص ) اين اشعار را هميشه ميخوانده است ، ( لا الما ) بمعنى ( لم يلمّ ) است ، و اعشى باهله شاعر گفته است :\r\n ( تكفيه حذة فلذان الم بها * من الشواء و يروى شربه الغمر ) \r\nاجنّه - جمع جنين است ، روبه شاعر گفته است :\r\n ( اجنة فى مستكنات الحلق ) \r\nيعنى : ( جنين‌هايى در نهانگاهاى رحم ) .\r\nو عمرو بن كلثوم گفته است :\r\n ( و لا شمطاء لم يترك شقاها * لها من تسعة الا جنينا ) \r\nكه اينجا جنين بمعنى مدفون در قبرش مىباشد .\r\nاكدى - يعنى عطاء و بخشش خود را قطع نمود همانگونه كه آب در اثر رسيدن به زمين سخت قطع مىشود ، و اين لغت از ( كدية الركية ) گرفته شده است كه بمعنى ( صلابت و سختى چاه ) است ، هنگامى كه مقنى به آن سختى رسيد از آب نااميد مىشود ، گفته مىشود ( اكدى ) هنگامى كه به آن سختى برسند ، و نيز گفته مىشود ( كديت اظفاره ) هنگامى كه ناخنهايش كند شود ، ( كدى النبت ) هنگامى كه گياه شادابى خود را از دست دهد ، و رشدش متوقف شود ، و اصل در تمام اين لغات يكى است .\r\n\r\nاعراب آيات :\r\nاللمم -  إِلَّا اللَّمَمَ  منصوب است بنا بر آنكه استثناء باشد از الاثم و الفواحش زيرا لمم درجهء نازلتر از اثم و فواحش است ، ولى از جنس آنها است .\r\n إِذْ أَنْشَأَكُمْ  - عامل در اذ قوله ( اعلم بكم ) است .\r\n فِي بُطُونِ أُمَّهاتِكُمْ  - جايز است متعلق باشد به خود اجنه ، و تقديرش چنين خواهد شد : اذ انتم مستترون فى بطون امهاتكم ، و نيز جايز است كه متعلق باشد به محذوف كه صفت براى ( اجنه ) باشد .\r\n\r\n","description":"","footnote":"","page_name":" 403 ","page_number":405},
  {"content":"\r\n\r\n أَلَّا تَزِرُ وازِرَةٌ  - تقديرش چنين است : لا تزروهم ، و اين جمله در موضع جر است كه بدل باشد از قوله  ( بِما فِي صُحُفِ مُوسى )  و ما اسم موصول است .\r\n\r\nشأن نزول آيات :\r\nهفت آيه كه از (  أَ فَرَأَيْتَ الَّذِي تَوَلَّى  ) شروع مىشود بنقل از ابن عباس و سدى و كلبى و جمعى از مفسرين اين آيه در بارهء عثمان بن عفان نازل شده است كه اموال خود را صدقه ميداد ، برادر شيريش عبد اللَّه بن سعد بن ابى سرح به او گفت :\r\nاين چه كارى است كه تو انجام ميدهى ، با اين عمل بيم آن ميرود كه چيزى براى تو باقى نماند ؟\r\nعثمان در پاسخ برادرش به او ميگويد : من گناهانى دارم و با اين عمل مى خواهم رضايت الهى را جلب كنم و به عفو و بخشش او اميدوار هستم ، عبد اللَّه به او گفت :\r\nاين شتر سواريت را با جهاز به من بده تا من تمامى گناهان تو را به گردن بگيرم ، عثمان شتر سوارى خود را به برادرش داد و كسانى را بر معاملهء خود شاهد گرفت ، و ديگر صدقه را قطع كرد ، كه بدنبال آن اين آيات نازل شد : (  أَ فَرَأَيْتَ الَّذِي تَوَلَّى  ) يعنى : در روز احد « 1 » هنگامى كه آن تنگه را رها كرد و بخاطر اين گناهش مقدارى اندك صدقه داد و سپس صدقه را قطع كرد .\r\nتا آنجا كه ميفرمايد : (  وَ أَنَّ سَعْيَهُ سَوْفَ يُرى  ) آن گاه با نازل شدن اين آيه عثمان دوباره صدقه دادن را از سر گرفت .\r\n\r\n\r\n","description":"","footnote":"\r\n( 1 ) - فخر رازى در تفسير كبير خود ذيل آيه 155 از سورهء آل عمران (  إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ  ) گفته است : ( يك نفر از كسانى كه در جنگ احد از تنگه فرار كرد عمر بود ، ولى او از بقيه فراريان جلو نبود ، و زياد از معركه دور نشد ، بلكه روى كوه ماند تا اينكه پيامبر ( ص ) هم روى كوه آمد ، و باز ميگويد : يك نفر ديگر از فراريان عثمان بود كه همراه دو نفر ديگر از انصار گريخت كه به آنان سعد و عقبه مى گفتند كه فرار كردند و بنقطهء دوردستى رسيدند و پس از سه روز بازگشتند )\r\n","page_name":" 404 ","page_number":406},
  {"content":"\r\n\r\nبعضى گفته‌اند آيه در بارهء وليد بن مغيره نازل شده است كه از نظر دينى پيرو رسول خدا ( ص ) شد ، بعضى از مشركين بخاطر اين عمل او را سرزنش نمودند و به او گفتند تو دين بزرگان را رها ساختى و آنان را گمراه پنداشته خيال ميكنى كه آنان در جهنّم هستند ؟\r\nوليد در پاسخ آنان ميگويد : من از عذاب الهى ترسيدم ، آن كسى كه وليد را مورد سرزنش قرار داده بود براى وليد ضامن شد كه اگر مقدارى از مالش را به او بدهد و به شرك خود باز گردد هر نوع عذاب الهى را از طرف او متحمل خواهد شد وليد به حرف او عمل كرد و بر سر شرك خود بازگشت ، و به آن شخص كه او را سرزنش كرده بود مقدار كمى از مال خود را داد و بخشش خود را قطع كرد و ديگر نداد ، و اين معنى از مجاهد و ابن زيد نقل شده است .\r\n\r\n\r\n","description":"","footnote":"\r\n( در حديث ديگر ابن حجر عسقلانى ج 2 قسمت اوّل صفحهء 190 در ترجمهء رافع بن معلّى انصارى زرقى ميگويد : ( ابن منده از طريق ابن الكلبى از ابى صالح از ابن عباس ذيل آيه (  إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا  ) روايت مىكند كه اين آيه در بارهء عثمان و رافع بن معلى و خارجة ابن زيد وارد شده است ) .\r\nو باز ابن حجر در ج 3 قسمت اول ص 101 از كتاب خود در ترجمهء حالات سعيد بن عثمان انصارى نقل مىكند كه اسحاق بن راهويه در سند خود از طريق زبير روايت مىكند كه گفت : به خدا سوگند كه هنوز آهنگ صداى معتب بن قشير در گوش ، من است ، در حالى كه چرت مىزدم مىگفت اگر در آن جنگ به حرف ما گوش ميكردند آن همه كشته نميداديم ، سپس گفت :\r\nاما فرمودهء الهى : (  إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ  ) گفت : از جمله فراريان در جنگ احد بودند : عثمان بن عفان و سعيد بن عثمان و علقمة بن عثمان انصارى ، گفت : اينان به كوهى رسيدند اطراف مدينه در بطن اعواض و آنجا سه روز توقف كردند .\r\n","page_name":" 405 ","page_number":407},
  {"content":"\r\n\r\nاز سدى نقل شده كه اين آيه در باره عاص بن وائل سهمى نازل شده است كه گاهى از اوقات در پاره‌اى از امور با رسول خدا ( ص ) موافقت ميكرد .\r\nاز عطاء بن يسار نقل شده است كه اين آيه در بارهء كسى نازل شده است كه به خاندان خود گفت : وسائل سفر مرا فراهم كنيد تا بسوى پيامبر بروم ، آماده شد و حركت كرد در بين راه مردى از كفار به او برخورد و از او پرسيد كجا ميروى ؟\r\nگفت : ميخواهم بسراغ محمد بروم شايد از خير او برخوردار شوم ، آن مرد كافر به او گفت : تو وسائل و توشهء سفر خودت را به من ببخش من تمام گناهانت را به گردن ميگيرم .\r\nاز محمد بن كعب قرظى نقل شده است اين آيه در بارهء ابو جهل نازل شده است كه ميگفت : به خدا محمد جز به اخلاق نيك و عالى دعوت نمىنمايد ، و اين معنى قول خدا است كه فرمود : (  أَعْطى قَلِيلًا وَ أَكْدى  ) يعنى ايمان نياورد .\r\n\r\nمعنى آيات :\r\nآن گاه خداوند از قدرت كامله و وسعت ملك خود خبر داده ميفرمايد :\r\n « وَ لِلَّهِ ما فِي السَّماواتِ وَ ما فِي الْأَرْضِ »  اين آيه به صورت معترضه بين آيه قبلى و آيهء بعدى آمده است ، كه ميفرمايد :\r\n « لِيَجْزِيَ الَّذِينَ أَساؤُا بِما عَمِلُوا »  و لام در ليجزى متعلق است به معنى آيهء اوّل زيرا چون خداوند نسبت به آنان آگاهى داشته است ، هر يك از آنان را به ميزان استحقاقشان مجازات كرده است ، و اين لام ، لام عاقبت است چون خداوند در - نتيجهء علمش به هر دو دستهء آنان را بر حسب استحقاقشان مجازات ميفرمايد ، و نيز روشن است كسى قدرت بر پاداش دادن نيكوكاران و مجازات بدكاران دارد كه داراى قدرت و سلطنت بسيارى باشد ، و لذا در آيهء معترضه فرموده است :\r\n(  وَ لِلَّهِ ما فِي السَّماواتِ وَ ما فِي الْأَرْضِ  ) تا آنان را كه گناه كرده‌اند يعنى شرك ورزيده‌اند\r\n\r\n","description":"","footnote":"","page_name":" 406 ","page_number":408},
  {"content":"\r\n\r\nبخاطر رفتار شرك آلودشان مجازات نمايد .\r\n « وَ يَجْزِيَ الَّذِينَ أَحْسَنُوا »  يعنى : تا كسانى را كه خدايشان را به يكتايى ستائيده‌اند پاداش دهند .\r\n « بِالْحُسْنَى »  يعنى بهشت را به آنان پاداش دهد ، بعضى گفته‌اند لام در ليجزى متعلق است به ما در قوله (  وَ لِلَّهِ ما فِي السَّماواتِ وَ ما فِي الْأَرْضِ  ) زيرا معنى ما چنين است : خداوند آنان را آفريده است تا او را پرستش كنند ، قهرا بعضى از آنها نيكوكار و بعضى بدكار را آفريده است تا او را پرستش كنند ، قهرا بعضى از آنان نيكوكار و بعضى بدكار خواهند بود ، و اينكه آنان را مكلّف ساخته است تا هر كس را بر اساس دانش و عملكردش پاداش بيند ، بنا بر اين لام براى بيان غرض آمده است .\r\nآن گاه خداوند نيكوكاران را توصيف كرده ميفرمايد :\r\n « الَّذِينَ يَجْتَنِبُونَ كَبائِرَ الْإِثْمِ »  يعنى آنان كه گناهان بزرگ مرتكب ميشوند .\r\n « وَ الْفَواحِشَ »  فواحش جمع فاحشه است كه عبارتست از زشت‌ترين گناهان و كثيفترين آن ، و ما در سورهء نساء « 1 » اختلاف در مورد گناهان كبيره را بيان كرديم .\r\nبعضى گناهان كبيره را هر گناهى دانسته‌اند كه در قرآن تهديد به آتش جهنم شده باشد ، اما فاحشه هر گناهى كه داراى حد شرعى باشد .\r\nو هر كس آن را ( كبير الاثم ) خوانده باشد منظورش يك گناه بزرگ است ، زيرا هر چند منظور از آن گناهان بسيار است اما اضافه به واحد شده است .\r\n « إِلَّا اللَّمَمَ »  در معناى آن اختلاف است ، از ابن مسعود و ابى هريره و شعبى روايت شده است كه منظور از آن گناهان كوچك است مانند نگاه كردن بنامحرم و بوسيدن آن و كارهاى حرامى پائين‌تر از زنا .\r\n\r\n\r\n","description":"","footnote":"\r\n( 1 ) - جلد 5 ترجمهء تفسير صفحهء 119 و در نسخهء عربى جلد 3 ص 38 .\r\n","page_name":" 407 ","page_number":409},
  {"content":"\r\n\r\nاز زيد بن ثابت نقل شده است منظور از ( لمم ) گناهانى است كه در دوران جاهليت مرتكب شده‌اند و در اسلام مورد عفو قرار گرفته است بنا بر استثناء منقطع است . از حسن و سدى نقل شده است ( لمم ) به گناهى گويند كه انسان يك مرتبه مرتكب آن شود و سپس توبه كند و ديگر مرتكب آن نگردد ، زجاج نيز اين معنى را انتخاب كرده است ، زيرا در معنى « لمم » ميگويد : لمم آنست كه انسان مرتكب گناهى شده ، و بر آن اصرار نورزد ، و دنبالهء آيه نيز دليل اين معنى است كه ميفرمايد :\r\n « إِنَّ رَبَّكَ واسِعُ الْمَغْفِرَةِ »  ابن عباس گفته است : براى كسى است كه آن گناه را مرتكب شده و توبه كرده است مغفرت الهى گسترش دارد ، يعنى رحمت الهى شامل تمامى گناهان ميگردد ، و خداوند از نظر رحمت و بخشش گناهكاران دريغ نخواهد داشت « 1 » سخن اينجا تمام مىشود ، و سپس خداوند ميفرمايد :\r\n « هُوَ أَعْلَمُ بِكُمْ »  يعنى پيش از آفرينش شما خداوند نسبت بشما آگاه است  « إِذْ أَنْشَأَكُمْ مِنَ الْأَرْضِ »  يعنى : هنگامى كه خداوند پدر شما آدم را از - پهنهء زمين آفريد ، بلخى گفته است جايز است منظور از آن تمام مخلوقات باشد ، يعنى : خداوند شما را از راه غذاهايى كه ميخوريد آفريد ، و خدا آن غذاها را در روى زمين آفريده است و عادت بر آن است كه با تركيب بعضى از اين غذاها - چيزهاى ديگرى آفريده شود ، كه گويا خداوند انسانها را از اين غذاهاى زمين آفريده است .\r\n « وَ إِذْ أَنْتُمْ أَجِنَّةٌ فِي بُطُونِ أُمَّهاتِكُمْ »  از حسن نقل شده است يعنى : در آن هنگام كه شما در رحم مادرانتان بوديد خداوند ميدانست كه هر انسانى چه خواهد كرد ، و بسوى چه مسيرى رهسپار خواهد گرديد .\r\nبعضى گفته‌اند يعنى خداوند بزرگ از ضعف شما انسانها و تمايلات نفسانيتان\r\n\r\n\r\n","description":"","footnote":"\r\n( 1 ) - تفسير ابن عباس 332 ميگويد : منظور از وسعت مغفرت الهى آنست كه ( خدا گناه كسى را كه از گناه كبيره و صغيره توبه كرده است مىآمرزد )\r\n","page_name":" 408 ","page_number":410},
  {"content":"\r\n\r\nبسوى گناهان آگاه بود ، و آن هنگام كه در رحم مادران بوديد ميدانست كه پس از تولد چه عملى مرتكب خواهيد شد ، و هنگامى كه پيش از ارتكاب عمل و تحقق گناه خداوند از آن اطلاع داشته باشد ، چگونه نسبت به گناهى كه در خارج تحقق يافته است آگاهى نخواهد داشت .\r\n « فَلا تُزَكُّوا أَنْفُسَكُمْ »  يعنى از خودتان بعظمت ياد كنيد ، و هيچگاه خود را با خوبيهايى كه نداريد مدح ننمائيد ، زيرا من نسبت به شما آگاهى بيشترى دارم .\r\nبعضى هم گفته‌اند يعنى : خويشتن را به علت داشتن خوبيهايى كه داريد تزكيه ننمائيد تا به عبادت و خشوع نزديكتر بوده از رياء دور تر باشيد .\r\n « هُوَ أَعْلَمُ بِمَنِ اتَّقى »  يعنى : خداوند آگاهتر است نسبت به كسى كه از شرك و گناهان كبيره اجتناب مىكند .\r\nبعضى هم گفته‌اند يعنى : خداوند آگاهتر است نسبت به كسى كه خوبى كرده ، فرمان خدا را اطاعت كنيد ، و با نيت خالص عمل نمايد .\r\n « أَ فَرَأَيْتَ الَّذِي تَوَلَّى »  يعنى : كسى كه پشت به حق كرده است .\r\n « وَ أَعْطى قَلِيلًا وَ أَكْدى »  فرّاء گفته است اكدى يعنى از بخشش دست نگه داشته و كوتاه آمده است .\r\nاز مبرد نقل شده است اكدى يعنى از بخشش به سختى مانع گرديده است .\r\n « أَ عِنْدَهُ عِلْمُ الْغَيْبِ »  يعنى آيا او نسبت به عذاب خودش علم غيب دارد ؟\r\n « فَهُوَ يَرى »  و چنين ميداند كه دوستش عذاب را از طرف او تحمل خواهد كرد ؟\r\n « أَمْ لَمْ يُنَبَّأْ بِما فِي صُحُفِ مُوسى »  يا آنكه از آنچه در كتاب توراة است به او خبر و حديثى نداده‌اند ؟\r\n « وَ إِبْراهِيمَ »  يعنى و آنچه كه در كتاب ابراهيم است .\r\n\r\n","description":"","footnote":"","page_name":" 409 ","page_number":411},
  {"content":"\r\n\r\n(  الَّذِي وَفَّى  ) يعنى ابراهيم كه فرمان الهى را به تمام و كمال انجام داد « 1 » .\r\nبعضى هم گفته‌اند يعنى : رسالت الهى را بقوم خود رسانيد و آنچه دستور داشت به آنان ابلاغ كرد .\r\nبعضى گفته‌اند يعنى : آنچه را كه خداوند بر او واجب كرده بود بطور كامل انجام داد ، و امتحان خود را نيز داد .\r\nآن گاه خداوند آنچه را كه در كتابهاى موسى و ابراهيم بوده است بيان كرده ميفرمايد :\r\n « أَلَّا تَزِرُ وازِرَةٌ وِزْرَ أُخْرى »  يعنى : هيچكس بار ديگرى را بدوش نخواهد كشيد ، يعنى هيچكس با گناه ديگرى مؤاخذه نميشود .\r\n « وَ أَنْ لَيْسَ لِلْإِنْسانِ إِلَّا ما سَعى »  اين جمله نيز عطف است بر  ( أَلَّا تَزِرُ )  و اين مطلب نيز از جمله مطالب كتابهاى موسى و ابراهيم است ، يعنى : انسان پاداشى جز پاداش عمل خودش را ندارد ، و پاداش عمل ديگرى را به او نميدهند ، هر گاه انسان ديگرى را دعوت به ايمان كرد و آن ديگرى دعوت او را اجابت نمود ، او نيز به تبع آن ديگرى مورد ستايش قرار ميگيرد ، و اگر عملى انجام نداده باشند هيچگاه استحقاق پاداش يا مجازاتى نخواهد يافت .\r\nاز ابن عباس در روايت والبى نقل شده است كه ميگويد : اين آيه در شريعت ما نسخ شده است ، زيرا خداوند ميفرمايد : ( ما ذريهء آنان را به ايشان ملحق ساختيم ) « 2 » كه خداوند درجهء ذريهء آنان را بالا برده است ، هر چند كه با اعمال\r\n\r\n\r\n","description":"","footnote":"\r\n( 1 ) - وسائل الشيعه ج 4 صفحهء 1235 حديث 3 از امام صادق ( ع ) روايت شده است كه در بارهء (  وَ إِبْراهِيمَ الَّذِي وَفَّى  ) فرمودند : حضرت ابراهيم هر صبح و شام اين ذكر را ميگفت : ( أصبحت و ربّى محمود ، أصبحت لا اشرك باللَّه شيئا و لا أدعوا مع اللَّه الها آخر ، و لا اتخذ من دونه وليا ) و لذا بنده شكرگزار ناميده ، شد ، و بعد از نماز مغرب بجاى اصبحت ( أمسيت ) گفته مىشود .\r\n( 2 ) - سوره طور آيه : 21 .\r\n","page_name":" 410 ","page_number":412},
  {"content":"\r\n\r\nخودشان استحقاق آن ترفيع را نداشته‌اند .\r\nعكرمه نيز گفته است ، اين معنى مربوط به قوم ابراهيم و موسى عليه السلام است ، اما اين امت براى آنان است نتيجهء اعمال ديگران كه به نيابت از آنان انجام دهند ، و هر كس كه گفته است حكم اين آيه نسخ نشده است ، منظورش آن است كه آيه دلالت دارد بر منع نيابت در عبادات مگر آن دسته از عبادتهايى كه دليل دارد مانند حج كه در روايت است : زنى به رسول خدا ( ص ) گفت : يا رسول اللَّه پدرم حج بجا نياورده است ؟ حضرت در پاسخ فرمودند به نيابت از او حج بجا آور .\r\n « وَ أَنَّ سَعْيَهُ سَوْفَ يُرى »  يعنى : آنچه را كه انسان انجام ميدهد و در آن مورد تلاش مىكند به ناچار بايد بعدا آن را ببيند ، به اين معنى كه بر اساس آن مجازات خواهد شد ، و اين معنى را بدين شكل بيان كرده ميفرمايد :\r\n«  ثُمَّ يُجْزاهُ الْجَزاءَ الْأَوْفى  ) يعنى براى عبادتهايى كه انجام داده است ، به بهترين وجهى كه استحقاق آن را دارد و ثواب دائم پاداش داده خواهد شد ، و هاء در يجزاه به سعى بر ميگردد ، يعنى :\r\nانسان روز قيامت تلاش خود را مىبيند و پاداش عمل خود را به بهترين وجهى خواهد ديد .\r\n\r\n","description":"","footnote":"","page_name":" 411 ","page_number":413},
  {"content":"\r\n\r\nآيات 42 - 62 سورهء نجم 53\r\n\r\n[ سوره النجم ( 53 ) : آيات 42 تا 62 
  ]\r\nوَ أَنَّ إِلى رَبِّكَ الْمُنْتَهى ( 42 ) وَ أَنَّهُ هُوَ أَضْحَكَ وَ أَبْكى ( 43 ) وَ أَنَّهُ هُوَ أَماتَ وَ أَحْيا ( 44 ) وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى ( 45 ) مِنْ نُطْفَةٍ إِذا تُمْنى ( 46 )\r\nوَ أَنَّ عَلَيْهِ النَّشْأَةَ الْأُخْرى ( 47 ) وَ أَنَّهُ هُوَ أَغْنى وَ أَقْنى ( 48 ) وَ أَنَّهُ هُوَ رَبُّ الشِّعْرى ( 49 ) وَ أَنَّهُ أَهْلَكَ عاداً الْأُولى ( 50 ) وَ ثَمُودَ فَما أَبْقى ( 51 )\r\nوَ قَوْمَ نُوحٍ مِنْ قَبْلُ إِنَّهُمْ كانُوا هُمْ أَظْلَمَ وَ أَطْغى ( 52 ) وَ الْمُؤْتَفِكَةَ أَهْوى ( 53 ) فَغَشَّاها ما غَشَّى ( 54 ) فَبِأَيِّ آلاءِ رَبِّكَ تَتَمارى ( 55 ) هذا نَذِيرٌ مِنَ النُّذُرِ الْأُولى ( 56 )\r\nأَزِفَتِ الْآزِفَةُ ( 57 ) لَيْسَ لَها مِنْ دُونِ اللَّهِ كاشِفَةٌ ( 58 ) أَ فَمِنْ هذَا الْحَدِيثِ تَعْجَبُونَ ( 59 ) وَ تَضْحَكُونَ وَ لا تَبْكُونَ ( 60 ) وَ أَنْتُمْ سامِدُونَ ( 61 )\r\nفَاسْجُدُوا لِلَّهِ وَ اعْبُدُوا ( 62 )\r\n\r\n","description":"","footnote":"","page_name":" 412 ","page_number":414},
  {"content":"\r\n\r\n\r\nترجمه آيات :\r\n42 - و بطور قطع سرانجام هر كس بسوى پروردگارش مىباشد .\r\n43 - و هم او است كه همه را ميگرياند و ميخنداند .\r\n44 - و هم او است كه همگان را مىميراند و زنده مىسازد .\r\n45 - و هم او است كه زن و مرد و نر و ماده را .\r\n46 - از نطفه‌اى كه ريخته شود بيافريد .\r\n47 - و خلقت جهان ديگر به عهده او است .\r\n48 - و او بينياز سازد و عطا كند .\r\n49 - و او پروردگار ستاره شعرى است .\r\n50 - و او قوم عاد قديم را به هلاكت رسانيد .\r\n51 - هم او قوم ثمود را نيز هلاك ساخت و اثرى از آنان باقى نگذاشت .\r\n52 - و نيز قوم نوح را پيش از آنان به هلاكت رساند كه آنان ستمگرتر و سر كش‌تر بودند .\r\n53 - و دهكده‌هاى واژگون گشته را بيفكند .\r\n54 - و بر سر آن دهكده‌ها آمد آنچه آمد .\r\n55 - در باره كدامين نعمت پروردگارت ترديد ميكنى ؟ .\r\n56 - و اين بيم رسانى از بيم رسانان پيشين است .\r\n57 - آن حادثه نزديك شده است .\r\n58 - كه جز خداوند كسى بر طرف كننده آن نتواند شد .\r\n59 - آيا از اين سخن تعجّب ميكنيد ؟\r\n60 - و ميخنديد و گريه نمىكنيد ؟\r\n61 - و شما مردمى غافل هستيد .\r\n62 - خدا را سجده كنيد و او را پرستش نمائيد .\r\n\r\n","description":"","footnote":"","page_name":" 413 ","page_number":415},
  {"content":"\r\n\r\n\r\nقرائت آيات :\r\nعادا الاولى - اهل مدينه و بصره بجز سهل ( عاد لولى ) با حالت ادغام و بدون تنوين و بدون همزه قرائت كرده‌اند ، مگر در روايت قالون از نافع كه از روايات كرده است ( عاد لولى ) با همزه ساكن .\r\nو بقيه ( عادا الاولى ) با تنوين و همزه بدون ادغام قرائت كرده‌اند .\r\nو ثمود - عاصم و حمزه و يعقوب ( و ثمود فما ابقى ) قرائت كرده‌اند بدون تنوين و بقيّه ( و ثمودا ) با تنوين خوانده‌اند .\r\n\r\nدليل قرائت :\r\nعادا الاولى - ابو على گويد : ابو عثمان گفت : ابو عمرو نزد من در قرائت خود غلط خواند ، زيرا او نون را در لام معرفه ادغام كرد با اينكه با حركت همزه لام حركت پيدا كرده است ، و حركت آن لازم نيست ، بدليل اينكه مىگويى : ( الحمر ) و پس از آنكه حركت همزه را روى لام بياندازى الف وصل حذف نميشود ، زيرا آن حركت لازم نيست ، ابو عثمان گويد :\r\nو لكن ابو الحسن از بعضى اعراب نقل كرده است كه ميگويد : ( هذا الحمر قد جاء ) كه بخاطر حركت لام الف وصل حذف مىشود .\r\nابو على گويد : سخن در عاد الاولى اينست كه هر كس همزه را در الاولى محقق سازد لام معرفه را ساكن خواهد ساخت ، و هر گاه لام معرفه و تنوين در عادا هر دو ساكن باشند و دو ساكن كه نون عادا و لام معرفه باشد بهم ميرسند قهرا اينجا تنوين ساكن را حركت كسره خواهى داد زيرا التقاء ساكنين شده است ، و اين است دليل قول كسى كه ادغام نكرده است ، و نيز دليل كسى است كه ميگويد : ( احد اللَّه ) كه تنوين را بخاطر التقاء ساكنين حذف ميكنند ، بنا بر اين در مثال ما نيز تنوين را حذف مىكند همانطور كه در مثال ( احد اللَّه ) حذف نمود ، و نيز همانگونه كه در مثال ( و لا ذاكر اللَّه ) نيز تنوين حذف شده است ، ولى اين قبيل حذف در قرائت نمىآيد هر چند\r\n\r\n","description":"","footnote":"","page_name":" 414 ","page_number":416},
  {"content":"\r\n\r\nكه از روى قياس باشد ، البته هم در شعر آمده است هم در بعضى از قراءتها .\r\nو در قرائت كسى كه همزه را در ( الاولى ) حذف كرده و مخفف خوانده است بنا بر قول كسى كه ( الحمر ) گفته و همزهء وصل را حذف نكرده جايز است تنوين را حركت دهيم : ( عادن الولى ) « 1 » همانگونه كه در صورت ثابت ماندن همزه نيز همين قرائت خواهد بود ، زيرا بنا بر اين فرض لام در تقدير سكون است ، همانگونه كه نون بخاطر التقاء ساكنين كسره داده مىشود ، در اين قول نيز نون را كسره ميدهيم زيرا تنوين در تقدير التقاء ساكنين است ، و هر كس لام معرفه را حركت دهد و همزهء وصل را حذف كند ، قاعده‌اش آنست كه نون را از ( عادن ) ساكن كند و بگويد : ( عادن - لولى ) زيرا لام در تقدير سكون است ، همانطور كه در درجه اول بود ، مگر نمىبينى كه همزهء وصل حذف شده است ، و لذا وقتى همزهء وصل حذف شده نون بر سكون خود خواهد ماند ، همانگونه كه نون را به حالت سكون خواهى گذاشت در ( عاد ذاهب ) .\r\nاما قول ابى عمرو ( عاد لوى ) پس از آنكه همزه كه منقلب از فاء الفعل است براى تخفيف حذف شد چون در ابتداء اجتماع دو حرف واو شده بود ، حركت الف به لام ساكن منتقل مىشود ، و نون قبل از لام ساكن است و لذا در لام ادغام مىشود ، همانگونه كه در مثل ( منّ راشد ) نون ساكن در راء ادغام شده است ، و اين ادغامها پس از آنست كه نون قلب به لام يا راء شده است ، بنا بر اين هنگامى كه نون عادا در لام ادغام شد ، مىشود ( عاد لولى ) .\r\nابو الحسن به يكى از دو راه از اين اشتباهى كه ابو عثمان به او نسبت داده ، خود را خلاص نموده است :\r\n1 - آنكه حذف همزه از ( الاولى ) بنا بر قول كسى باشد كه ميگويد : ( لحمر ) مثل اينكه در حذف همزه قبل از ادغام گفته شده است ( لولى ) و لام بدلالت حذف\r\n\r\n\r\n","description":"","footnote":"\r\n( 1 ) - و در دو نسخه آمده است : عادن لولى .\r\n","page_name":" 415 ","page_number":417},
  {"content":"\r\n\r\nهمزه قبل از ادغام گفته شده است ( لولى ) و لام بدلالت حذف همزه وصل از سكون خارج شده ، لذا ادغام در آن نيكو مىباشد .\r\n2 - آنكه ادغام شده است بر اساس قول كسى كه گفته است ( الولى ) و ( الحمر ) و همزهء وصل در آن نيافتاده ، با اينكه حركت به لام معرفه منتقل شده است ، زيرا اين لام در تقدير ساكن است ، و لذا مانعى نيست از اينكه حرف قبلى در آن ادغام گردد ، همانگونه كه مانعى نيست از ادغام در مثل ( ردّ ) و ( فرّ ) و ( عضّ ) هر چند كه لام الفعل در آنها ساكن بوده و به خاطر ادغام حركت داده شده‌اند همانطور كه حروف ساكن كه گفته شد بخاطر ادغام حركت داده شده است .\r\nاما آنچه از نافع روايت شده است كه با همزه قرائت نموده و گفته است :\r\n( عاد لولى ) اين قول مانند روايتى است كه از ابن كثير نقل شده كه ( على سؤقه ) قرائت نموده است ، و دليل آن هم اين است كه چون حركت ضمّه نزديك واو است و چيزى بين آنها فاصله نشده است مانند آن است كه بر سر واو در آمده ، و لذا همزه قرائت شده است ، همانگونه كه واوها اگر مضموم باشند همزه خوانده ميشوند ، مانند ( ادؤر ) و ( الغؤور ) و اين يك لغت است كه روايت شده و نقل گرديده است ، هر چند با اين صراحت نباشد .\r\n\r\nلغات آيات :\r\nتمنى - منى بمعنى تقدير است ، گفته مىشود : منى يمنى منهومان ، شاعر عرب مىگويد :\r\n ( حتّى تبين ما يمنى لك المانى ) \r\nيعنى : ( تا اينكه روشن شود آنچه كه تقدير كننده برايت تقدير نموده است ) .\r\nو از اين باب است ( المنية ) بمعنى ( مرگ ) زيرا مرگ هم يك تقدير است .\r\nالنشأة - بمعنى صنعت و اختراع است بر خلاف مشيّت .\r\nأقنى - از ( القنية ) است كه عبارت از اصل مال و آنچه كه ذخيره مىشود ، و اقتناء آنست كه انسان به صورت مداوم چيزهايى را براى خود ذخيره كند ، و از اين باب است\r\n\r\n","description":"","footnote":"","page_name":" 416 ","page_number":418},
  {"content":"\r\n\r\n( القناة ) بمعنى ( كهريز ) زيرا ( كهريز ) چيزى است كه آب را جمع و هدايت مىكند .\r\nالشعرى - ستاره ايست كه در ما وراء ستارهء جوزاء قرار دارد ، و يكى از سيارات ذراع اسد است و سوگند عشيرهء مرازم است كه در دوران جاهليت آن را ميپرستيدند المؤتفكة - بمعنى منقلبه است كه بمعنى زير و رو شده است ، گفته مىشود :\r\nائتفكت بهم ، تأتفك ائتفاكا ، و از اين باب است ( افك ) كه بمعنى كذب است كه بمعنى وارونه ساختن معنى از جهت خود مىباشد .\r\nاهوى - يعنى آن را در هوى فرود آورده است ، و از اين باب است ( اهوى بيده ليأخذ كذا ) يعنى : دست انداخت كه فلان چيز را بگيرد ، و لغت هوى يهوى بمعنى آنست كه وارد در هوى شده است ، اما اگر انسان از روى بلندى به وسيله نردبان يا پله پائين بيايد گفته نميشود ( اهوى ) و نه ( هوى ) .\r\nازفت الأزفة - يعنى آنچه نزديك شدنى است نزديك شد .\r\nنابغهء شاعر گفته است :\r\n ( ازف الترحل غير ان ركابنا * لما تزل برحالنا و كان قد ) \r\nيعنى : ( هنگام كوچ كردن نزديك شده است ، اما هنوز بار و بنهء ما بر مركبها سوار نشده است ، گرچه نزديك است ) .\r\nشاعر ديگر كعب بن زهير گفته است :\r\n ( بان الشباب و امسى الشبيب قد ازفا * و لا ارى لشباب ذاهب خلفا ) \r\nيعنى : ( جوانى رفت و پيرى نزديك شد ، و من براى جوانى رفته بازگشتى نمى بينم ) .\r\nسامدون - سمود بمعنى لهو و بازى است ، سامد بمعنى بازيگر و لهو كننده است كه گفته مىشود : سمد يسمد ، شاعر عرب گويد :\r\n ( رس الحدثان نسوة آل حرب * به مقدار سمدن له سمودا ) \r\n ( فرد شعورهن السود بيضا * و ردّ وجوههن البيض سودا ) \r\n\r\n","description":"","footnote":"","page_name":" 417 ","page_number":419},
  {"content":"\r\n\r\nيعنى : ( حوادث روزگار زنان خاندان حرب را همان قدر كه عياشى كرده بودند در هم كوبيد ، در نتيجه موهاى سياهشان سفيد ، و روهاى سفيدشان سياه گرديد ) .\r\n\r\nمعناى آيات :\r\nسپس خداوند اين آيه را به آيات قبلى عطف كرده ميفرمايد :\r\n « وَ أَنَّ إِلى رَبِّكَ الْمُنْتَهى »  يعنى : سرانجام كار بسوى پاداش الهى و يا عذاب او خواهد بود ، و كلمهء ( منتهى ) و ( آخر ) بيك معنى است ، و در اينجا منظور از ( منتهى ) سرانجام كار است تا آن گاه كه ديگر پايان كار و اعمال دنيا است .\r\n « وَ أَنَّهُ هُوَ أَضْحَكَ وَ أَبْكى »  از عطاء و جبائى نقل شده است كه  ( أَضْحَكَ وَ أَبْكى )  يعنى موجبات خنده و گريه را كه سرور و حزن باشد بوجود آورد ، همانگونه كه گفته مىشود : ( اضحكنى فلان ) و ( ابكانى ) يعنى فلانى مرا خنداند و يا گرياند .\r\nاز مجاهد نقل شده است يعنى : خداوند بهشتيان را در بهشت خندانيد و جهنميان را در جهنم گريانيد ، خنده و گريه از افعال انسان است ، خداوند ميفرمايد : (  فَلْيَضْحَكُوا قَلِيلًا وَ لْيَبْكُوا كَثِيراً  ) و ميگويند : (   تَعْجَبُونَ وَ تَضْحَكُونَ   ) كه ضحك به انسان نسبت داده شده است .\r\nحسن گويد : خداوند آفرينندهء خنده و گريه است ، خنده بخاطر سرور ، و خوش‌آيندى كه در قلب است چهرهء انسان را شاداب ميسازد ، هنگامى كه حالتى بر انسان عارض گردد كه قابل دفع نيست ، قهرا آن حالت از فعل الهى محسوب مىشود ، و گريه عبارتست از جارى شدن اشك بر گونه بخاطر اندوهى كه در دل مى باشد ، و گاهى هم گريه از روى يك خوشحالى آميخته با يادآورى اندوهى است كه از رقت قلب نشأت ميگيرد .\r\nبعضى گفته‌اند : يعنى خداوند مطيع را با رحمت خود خندانده و عاصى را با عذاب خود گريانده است .\r\n\r\n","description":"","footnote":"","page_name":" 418 ","page_number":420},
  {"content":"\r\n\r\nبعضى گفته‌اند اينست كه خداوند درختان را با انوار خود خندانده و ابرها را با ريزش باران گريانده است .\r\n « وَ أَنَّهُ هُوَ أَماتَ وَ أَحْيا »  يعنى : خداوند مرگ را آفريده است و بوسيلهء آن ، زندگان را مىميراند ، و اين عمل كارى است كه غير از خدا هيچكس بر آن قدرت ندارد ، زيرا اگر كسى قدرت بر ميراندن داشته باشد قدرت بر زنده كردن نيز خواهد داشت ، زيرا كسى كه قدرت بر چيزى داشته باشد قدرت بر ضد آن هم خواهد داشت ، و احدى بجز خداوند قدرت بر زنده كردن ندارد .\r\nو نيز خداوند زندگى را آفريده است كه بوسيلهء آن حيوانات را زنده ساخته است ، و در دنيا مخلوقات را ميرانده و در آخرت براى دريافت مجازات آنان را زنده ميسازد .\r\n « وَ أَنَّهُ خَلَقَ الزَّوْجَيْنِ »  يعنى : خداوند هر دو صنف نر و ماده را آفريده است .\r\n « الذَّكَرَ وَ الْأُنْثى »  يعنى : نر و ماده را از هر حيوانى .\r\n « مِنْ نُطْفَةٍ إِذا تُمْنى »  عطا و ضحاك و جبائى ميگويند : يعنى : هنگامى كه نطفه از مذكر و مؤنث مشتركا خارج شده در رحم ريخته شود ، و نطفه عبارتست از آب مرد و زن كه از آن فرزند متولد ميگردد .\r\nبعضى هم گفته‌اند : ( تمنى ) يعنى تقدير مىشود ، كه معنى اصلى اين ماده مىباشد ، بنا بر اين معنى چنين خواهد شد ، نطفه بر اساس يك تقدير در رحم زن قرار ميگيرد .\r\n « وَ أَنَّ عَلَيْهِ النَّشْأَةَ الْأُخْرى »  نشأة اخرى يعنى : آفرينش دوباره در روز قيامت يعنى : بر خداوند لازم است كه روز قيامت مردم را زنده كند تا بپاداش برسند .\r\nاگر بگويند : لفظ ( على ) كلمهء الزام و ايجاب است بنا بر اين چگونه بر\r\n\r\n","description":"","footnote":"","page_name":" 419 ","page_number":421},
  {"content":"\r\n\r\nخداوند زنده كردن مردگان واجب مىشود ؟\r\nپاسخ آنست كه خداوند سبحان چون مردم را مكلّف ساخته است ضامن ثواب نيز هست ، بنا بر اين اگر خداوند ( دردها و مصائبى را بمردم ميدهد قهرا ضامن پاداش آن نيز مىباشد ، و اگر در دنيا پاداش و مكافاتى داده نشد ، و مظلوم و ظالم را به حال خود رها ساخت ، پس بايد سراى ديگرى باشد كه در آن پاداش و كيفر و عدل و انصافى برقرار گردد ، و چون خداوند وعدهء پاداش و عدل - و انصاف را داده است بايد به آن عمل كند .\r\n « وَ أَنَّهُ هُوَ أَغْنى وَ أَقْنى »  از ابى صالح روايت شده است يعنى : مردم را با اموال و بخشيدن سرمايه‌ها و ذخاير مالى بىنياز ميسازد .\r\nاز حسن و مجاهد و قتاده نقل شده است كه ( اغنى ) بمعنى ( موّل ) است يعنى : ثروت بخشيد ، و ( اقنى ) يعنى : با بخشش خود كسى را راضى ساخت .\r\nاز سفيان نقل شده است يعنى ( اغنى بالقناعة ) « با قناعت مردم را بىنياز ساخت » و ( اقنى بالرضا ) « با رضايت مردم را ثروت بخشيد » .\r\nبعضى هم گفته‌اند : يعنى ( اغنى بالكفاية ) « با بخشش در حد كفايت بىنياز ساخت » و ( اقنى بالزيادة ) « با بخشش بيش از حد كفايت او را ثروتمند ساخت ) .\r\nاز ابن زيد روايت شده است يعنى : ( اغنى من شاء ) « هر كس را ميخواهد بى نياز ميسازد » و ( اقنى اى افقر و حرم من شاء ) « هر كس را بخواهد فقير و محروم ميسازد .\r\n « وَ أَنَّهُ هُوَ رَبُّ الشِّعْرى »  يعنى : خداوند آفريدگار ستارهء ( شعرى ) و اختراع كنندهء و مالك آنست ، پس چيزى را كه مخلوق و مملوك است خداى خود قرار ندهيد .\r\nبعضى گفته‌اند كه قبيلهء خزاعه اين ستاره را ميپرستيده‌اند ، و اولين كسى كه اين ستاره را پرستيده است ( ابو كبشه ) يكى از اجداد مادرى پيامبر ( ص )\r\n\r\n","description":"","footnote":"","page_name":" 420 ","page_number":422},
  {"content":"\r\n\r\nبوده ، و لذا مشركين حضرتش را به ( ابن ابى كبشه ) مىناميدند ، زيرا همانگونه كه ابو كبشه در پرستش آن ستاره با ديگران مخالفت ميكرده است ، پيامبر ( ص ) نيز با آنان در دين مخالفت مىنموده است .\r\n « وَ أَنَّهُ أَهْلَكَ عاداً الْأُولى »  و اين عاد عبارتست از عاد بن ارم ، و اينان قوم هود هستند كه خداوند آنان را بوسيلهء طوفانى تند به هلاكت رسانيد ، و اينان داراى نسلى بودند كه قوم دوم ميباشند .\r\nابن اسحاق ميگويد : اينان بعلّت آنكه نسبت به يكديگر ظلم كرده‌اند به هلاكت رسيدند ، و با كشتار يكديگر نابود گشتند .\r\n « وَ ثَمُودَ فَما أَبْقى »  يعنى : قوم ثمود به هلاكت رسيده باقى نماندند .\r\nو جايز نيست نصب  ( وَ ثَمُودَ )  بوسيلهء  ( فَما أَبْقى )  باشد ، زيرا ما بعد ( ما ) در ما قبلش عمل نميكند ، گفته نميشود : ( زيدا ما ضربت ) زيرا ( ما ) از لحاظ صدارت طلبى جارى مجراى استفهام است .\r\nو علت اينكه ( انّ ) در چند مورد اين آيه بفتح خوانده شده است آنست كه همهء اين موارد در صحف ابراهيم و موسى بوده است ، مثل اينكه گفته است ( ام لم ينبأ بما فى صحف موسى و ابراهيم الذى و فى بأنه لا تزر وازرة و زر اخرى و بانه كذا و كذا ) .\r\n « وَ قَوْمَ نُوحٍ مِنْ قَبْلُ »  يعنى : پيش از قوم عاد و ثمود قوم نوح را به هلاكت رسانديم .\r\n « إِنَّهُمْ كانُوا هُمْ أَظْلَمَ وَ أَطْغى »  يعنى : قوم نوح از اقوام ديگر ظالمتر ، و طاغىتر ميباشند ، زيرا دعوت نوح طولانى بود و قوم او در كفر و تكذيب سركشى بيداد ميكردند .\r\n « وَ الْمُؤْتَفِكَةَ »  يعنى : قريه‌هاى قوم لوط كه بوسيلهء عذاب الهى ويران گشته است .\r\n\r\n","description":"","footnote":"","page_name":" 421 ","page_number":423},
  {"content":"\r\n\r\n « أَهْوى »  يعنى : ساقط گرديد ، كه جبرئيل پس از آنكه آن قريه‌ها را از زمين بلند كرد دوباره بر زمين فرو كوبيد ، و خداوند آنان را سنگ‌باران فرمود كه خداوند ميفرمايد :\r\n « فَغَشَّاها ما غَشَّى »  بنا بقول قتاده و ابن زيد يعنى : آن عذابى كه خداوند اراده فرموده بود كه سنگ‌باران باشد بر آن نازل فرمود .\r\nبعضى هم گفته‌اند : اين طرز بيان بخاطر اهمّيت عذابى است كه وارد شده است ، زيرا عبارت  ( ما غَشَّى )  با ابهامى كه دارد اين معنى از آن فهميده مىشود و گويا گفته است عذاب و شكنجه‌اى بر آنان نازل گشته است كه برتر از بيان و توضيح مىباشد .\r\n « فَبِأَيِّ آلاءِ رَبِّكَ تَتَمارى »  از قتاده نقل شده است يعنى : اى انسان تو در مورد كدامين نعمت پروردگارت كه دلالت بر وحدانيت او دارد تشكيك ميكنى ؟\r\nعلت اينكه خداوند پس از بيان نقمتها و عذابهاى خود به يادآورى نعمتها پرداخته است اينست كه اين عذابها براى ما نعمت مىباشد ، زيرا در اين عذابها كه جنبهء تنبيهى دارد يك نوع لطف و عنايت الهى نهفته است كه ما را از كارهاى زشت باز ميدارد ، بدليل آنكه اين عذابها بخاطر كفران نعمت گريبانگير آنان گرديده است .\r\n « هذا نَذِيرٌ مِنَ النُّذُرِ الْأُولى »  قتاده ميگويد : ( هذا ) اشاره است به پيامبر خدا ( ص ) .\r\nو منظور از نذر اولى پيامبران قبل از آن حضرت است .\r\nابى مالك گويد : ( هذا ) اشاره است به قرآن ، و نذر اولى عبارتست از صحف ابراهيم و موسى .\r\nاز جبائى نقل شده است كه ( هذا ) به اين معنى است : اخبارى كه از هلاكت امتهاى قبل داده‌ايم براى شما پند و اندرز مىباشد .\r\n\r\n","description":"","footnote":"","page_name":" 422 ","page_number":424},
  {"content":"\r\n\r\n « أَزِفَتِ الْآزِفَةُ »  يعنى : قيامت نزديك شد و ساعت آن فرا رسيد ، و اينكه قيامت در اين آيه آزفه ناميده شده است بدان معنى است كه هر چه آينده است نزديك است .\r\n « لَيْسَ لَها مِنْ دُونِ اللَّهِ كاشِفَةٌ »  از عطاء و ضحاك و قتاده نقل شده است يعنى : هنگامى كه سختيهاى روز قيامت مردم را فرا گيرد ، هيچكس بجز خداوند قادر نيست اين ناملايمات را از مردم دور سازد ، و مؤنث آمدن « كاشفة » بنا بر تقدير ( نفس كاشفة ) يا ( جماعة كاشفة ) است ، و نيز جايز است ( كاشفة ) مصدرى باشد مانند ( عافية ) و ( عاقبة ) ( واقية ) ( خائنة ) بنا بر اين معنى مىشود : ( ليس لها من دون اللَّه كشف ) يعنى : غير از خدا هيچكس قدرتى بر زايل نمودن اين شدتها را ندارد ، و احدى بجز او نميتواند اين سختيها را روشن كند ، مانند آيهء ديگر كه ميفرمايد : (  لا يُجَلِّيها لِوَقْتِها إِلَّا هُوَ  ) .\r\n « أَ فَمِنْ هذَا الْحَدِيثِ تَعْجَبُونَ »  منظور از ( حديث ) آنچه مىباشد كه قبلا بوسيلهء معصوم راستگو ( ع ) از آن خبر داده شده است .\r\nبعضى هم گفته‌اند : يعنى اى مشركين آيا از اين قرآن و نازل شدن آن از جانب خداوند بر حضرت محمد ( ص ) و معجزه بودن آن در شگفت هستيد ؟\r\n « وَ تَضْحَكُونَ »  يعنى از روى مسخره ميخنديد .\r\n « وَ لا تَبْكُونَ »  و بخاطر وعده‌هاى عذاب قرآن بر خود نميگرييد ؟\r\n « وَ أَنْتُمْ سامِدُونَ »  از ابن عباس و مجاهد نقل شده است كه  « أَنْتُمْ سامِدُونَ »  يعنى : شما از عذاب الهى غفلت داريد و دنبال بازى و سرگرمى هستيد .\r\nاز عكرمه نقل شده است كه منظور از آن غنا و موسيقى است ، كه هر گاه قرآن را ميشنيدند با نواختن موسيقى با آن مقابله و ستيز مىنمودند ، تا مردم را از شنيدن قرآن محروم سازند .\r\n « فَاسْجُدُوا لِلَّهِ وَ اعْبُدُوا »  اينجا خداوند به آنان فرمان داده است كه\r\n\r\n","description":"","footnote":"","page_name":" 423 ","page_number":425},
  {"content":"\r\n\r\nاو را سجده كنند ، و با اخلاص پرستش نمايند ، ضمنا در همين آيه دلالت است بر اينكه سجده در اين آيه واجب است ، بنا بر عقيدهء اصحاب ما ، زيرا ظاهر صيغهء امر دلالت بر وجوب دارد .\r\n\r\n","description":"","footnote":"","page_name":" 424 ","page_number":426},
  {"content":"\r\n\r\n\r\nفهرست مطالب\r\nمقدمهء مترجم 4 آيات 21 - 25 احقاف 46 6 ترجمهء آيات 7 قرائت آيات ، دليل قرائت 8 لغات آيات 9 معناى آيات 10 آيات 26 - 30 احقاف 46 14 ترجمه آيات و قرائت آيات 15 دليل قرائت و لغات آيات 16 اعراب آيات و معنى آيات 17 داستان جنيان از نظر آيات 20 آيات 31 - 35 احقاف 46 25 ترجمه آيات و قرائت آيات 26 دليل قرائت 27 معنى آيات 28 مفسرين در معنى اولوا العزم اختلاف نموده‌اند 30 سورهء محمد ( ص ) - 47 33 تعداد آيات ، اختلاف آيات ، فضيلت سوره 34 ارتباط با سورهء قبل 35\r\n\r\n","description":"","footnote":"","page_name":" 425 ","page_number":427},
  {"content":"\r\n\r\nآيات 1 - 6 سورهء محمد ( ص ) 36 ترجمه آيات و قرائت آيات ، و دليل قرائت 37 لغات آيات 38 اعراب آيات و معنى آيات 39 معناى فداء 43 نظر فداء 44 آيات 7 - 10 سورهء محمد ( ص ) 45 ترجمه آيات و لغات آيات و معنى آيات 49 آيات 11 - 15 سورهء محمد ( ص ) 53 ترجمه آيات ، قرائت آيات 54 دليل قرائت ، لغات آيات 55 اعراب آيات ، معنى آيات 56 آيات 16 - 20 سورهء محمد ( ص ) 47 60 ترجمه آيات ، قرائت آيات ، دليل آيات 61 لغات آيات 62 معنى آيات 63 آيات 21 - 25 سورهء محمد ( ص ) 47 71 ترجمه آيات و قرائت آيات 72 دليل قرائت 73 معنى آيات 74 در بارهء بنى اميّه 75 آيات 26 - 30 سورهء محمد ( ص ) 47 79\r\n\r\n","description":"","footnote":"","page_name":" 426 ","page_number":428},
  {"content":"\r\n\r\nترجمه آيات و قرائت آيات و دليل قرائت 80 لغات آيات 81 معنى آيات 82 آيات 31 - 35 سورهء محمد ( ص ) 47 86 ترجمه آيات ، قرائت آيات ، دليل قرائت 87 لغات آيات و معنى آيات 88 آيات 36 - 38 سورهء محمد ( ص ) 47 91 ترجمه آيات و قرائت آيات و دليل قرائت 92 لغات آيات و معنى آيات 93 سورهء فتح 48 97 شماره آيات و فضيلت سوره 98 ارتباط سوره 99 آيات 1 - 5 فتح 48 100 ترجمه آيات ، لغات آيات ، معنى آيات 101 اختلاف در مورد فتح ، وجه اول ، وجه دوم 102 اختلاف در مورد وجه سوم ، وجه چهارم 105 اقوال عامه در معنى آيه و نظر شيعه 106 چند وجه ديگر 109 آيات 6 - 10 سورهء فتح 48 113 ترجمه آيات و قرائت آيات 114 دليل قرائت و معنى آيات 115 آيات 11 - 15 فتح 48 121\r\n\r\n","description":"","footnote":"","page_name":" 427 ","page_number":429},
  {"content":"\r\n\r\nترجمه آيات و قرائت آيات 122 دليل قرائت و لغات آيات 123 معنى آيات 124 آيات 16 - 20 سورهء فتح 48 129 ترجمه آيات و قرائت آيات و معنى آيات 130 معنى رضا و غضب خدا 133 جريان فتح حديبيه 136 داستان فتح خيبر 145 آيات 21 - 25 سورهء فتح 48 155 ترجمه آيات 156 قرائت آيات و دليل قرائت و لغات آيات 157 اعراب آيات 158 شأن نزول آيات و معنى آيات 159 آيات 26 - 29 سورهء فتح 48 165 ترجمه آيات 166 قرائت آيات و دليل قرائت 167 لغات آيات 168 اعراب آيات و معنى آيات 169 در معنى انشاء اللَّه آمنين 172 عمرة القضاء 173 سورهء حجرات 49 180 آيات 1 - 6 سورهء حجرات 181\r\n\r\n","description":"","footnote":"","page_name":" 428 ","page_number":430},
  {"content":"\r\n\r\nترجمه آيات 182 سوره مدنى است ، تعداد آيات ، فضيلت سوره 183 دليل قرائت ، لغات آيات 184 اعراب آيات و شأن نزول 185 معناى آيات 187 آيات 6 - 10 سورهء حجرات 49 192 ترجمه آيات و قرائت آيات 193 لغات آيات و اعراب آيات 194 شأن نزول 195 معنى آيات 198 اخوت على ( ع ) با پيامبر ( ص ) 203 ارتباط آيات با يكديگر 207 آيات 11 - 14 سورهء حجرات 49 208 ترجمه آيات و قرائت آيات 209 دليل قرائت و لغات آيات 210 شأن نزول آيات 211 معناى آيات 215 معناى تنابز به لقب 218 معناى تجسّس و تحسّس 219 غيبت كدام است ؟ 221 ملاك برترى انسان ؟ 223 آيات 15 - 18 سورهء حجرات 49 227\r\n\r\n","description":"","footnote":"","page_name":" 429 ","page_number":431},
  {"content":"\r\n\r\nترجمه آيات و قرائت آيات و دليل قرائت 228 اعراب آيات ، معنى آيات 229 سورهء ق 231 آيات 1 - 5 سورهء ق 50 232 سورهء مكّى است ، فضيلت سوره ، توضيحى در بارهء سوره 233 لغات آيات 234 اعراب آيات ، معنى آيات 235 آيات 6 - 11 سورهء ق 50 238 ترجمهء آيات ، لغات آيات 239 اعراب آيات 240 معناى آيات 241 آيات 12 - 20 سورهء ق 50 244 ترجمه آيات ، قرائت آيات 245 دليل قرائت 246 لغات آيات ، معنى آيات 247 اصحاب اخدود كيانند ؟ 248 اصحاب رس كيانند ؟ 249 رقيب و عتيد 256 آيات 21 - 30 سورهء ق 50 259 ترجمه آيات ، قرائت آيات 260 دليل قرائت ، لغات آيات ، اعراب آيات 261 معناى آيات 264\r\n\r\n","description":"","footnote":"","page_name":" 430 ","page_number":432},
  {"content":"\r\n\r\nآيات 31 - 40 سورهء ق 50 269 ترجمه آيات ، قرائت آيات 272 دليل قرائت 273 لغات آيات ، اعراب آيات 274 معناى آيات 275 قلب بمعنى عقل است 278 آيات 41 - 45 سورهء ق 50 282 ترجمه آيات ، اعراب آيات ، معنى آيات 283 سورهء الذّاريات : 51 287 عدد آيات ، فضيلت سوره ، ارتباط سوره 288 آيات 1 - 4 الذّاريات 51 289 لغات آيات 290 اعراب آيات 291 معنى آيات 292 آيات 15 - 23 ذاريات 51 298 ترجمه آيات ، قرائت آيات 299 دليل قرائت 300 اعراب آيات 303 معناى آيات 304 آيات 24 - 37 ذاريات 51 309 ترجمه آيات ، لغات آيات 310 معناى آيات 312\r\n\r\n","description":"","footnote":"","page_name":" 431 ","page_number":433},
  {"content":"\r\n\r\nآيات 38 - 46 318 ترجمه آيات ، قرائت آيات 319 دليل قرائت 320 لغات آيات 321 معنى آيات 322 آيات 47 - 60 ذاريات 51 325 ترجمه آيات : 326 قرائت آيات ، دليل قرائت ، لغات آيات 327 معناى آيات 328 نظم آيات 333 سورهء و الطّور 52 334 تعداد آيات ، اختلاف آيات ، فضيلت سورهء ، ارتباط سوره 335 آيات 1 - 6 طور 52 336 ترجمه آيات ، لغات آيات 337 اعراب آيات 338 معناى آيات 339 آيات 17 - 28 طور 52 344 ترجمه آيات 345 قرائت آيات و دليل قرائت 346 معناى آيات 348 آيات 29 - 40 طور 52 354 ترجمه آيات ، قرائت آيات 355\r\n\r\n","description":"","footnote":"","page_name":" 432 ","page_number":434},
  {"content":"\r\n\r\nدليل قرائت ، لغات آيات 356 معناى آيات 357 آيات 41 - 49 طور 52 362 ترجمه آيات ، قرائت آيات ، دليل قرائت 363 لغات آيات ، معناى آيات 364 سورهء نجم : 53 369 ارتباط سوره 371 آيات 1 - 10 نجم 53 372 ترجمه آيات ، قرائت آيات 373 دليل قرائت ، لغات آيات 374 اعراب آيات 375 معناى آيات 376 آيات 20 - 11 نجم 383 ترجمه آيات ، قرائت آيات 384 دليل قرائت 385 معناى آيات 386 معناى لات و عزى 392 آيات 21 - 30 نجم 53 394 ترجمه آيات ، قرائت آيات 395 معناى آيات 396 آيات 31 - 41 نجم 53 401 ترجمه آيات ، لغات آيات 402\r\n\r\n","description":"","footnote":"","page_name":" 433 ","page_number":435},
  {"content":"\r\n\r\nاعراب آيات 403 شأن نزول آيات 404 معناى آيات 406 آيات 42 - 62 سورهء نجم 53 412 ترجمه آيات 413 قرائت آيات ، دليل قرائت 414 لغات آيات 416 معناى آيات 418 پايان 424 فهرست مطالب 425\r\n\r\n\r\n","description":"","footnote":"","page_name":" 434 ","page_number":436}
  ]