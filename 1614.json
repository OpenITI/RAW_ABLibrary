[
  {"content":"\r\nترجمهء الغدير\r\n","description":"","footnote":"","page_name":" 1 ","page_number":1},
  {"content":"\r\nالغدير جلد 22\r\nمؤلف : علامه و محقق عبد الحسين امينى نجفى\r\nترجمه : دكتر جليل تجليل\r\nناشر : بنياد بعثت\r\nتيراژ : 3000\r\nنوبت چاپ : دوم\r\nتاريخ نشر : 1369\r\nچاپ از : مركز چاپ و نشر بنياد بعثت\r\nتهران - خيابان سميه بين مفتح و فرصت\r\nتوزيع : فروشگاههاى كتاب بنياد بعثت\r\nتهران : 760133 - مشهد 59555 - قم 32118\r\n","description":"","footnote":"","page_name":" 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم عبد الحسين امينى نجفى\r\nالغدير\r\nترجمهء : دكتر جليل تجليل\r\nجلد بيست و دوم\r\n","description":"","footnote":"","page_name":" 3 ","page_number":3},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" 4 ","page_number":4},
  {"content":"\r\nبسم اللَّه الرحمن الرحيم\r\n\r\nبقيهء شاعران در قرن نهم\r\n\r\n75 ضياء الدين هادى\r\nتولد 758\r\n\r\n( غديريه )\r\nوفات 822\r\nخدايرا سپاس كه روان و جان آفريد ، خدايى كه آفريدگار مخلوقات و مخصوص به صفت قدم است .\r\nآنگاه بر كسى درود باد ، كه شرافتش از همهء آفريدگان بالاتر ، و از همهء عرب و عجم گراميتر است .\r\nيعنى درود بر محمّد مصطفى ، كه از قبيلهء « مضر » برگزيده شد ، و خاتم پيامبران و نمونهء اخلاق ستوده گرديد .\r\nاز آن غلوى كه نصارى در خصوص پيامبر خود مىكنند ، بگذر . و بيرون از آن ، هر چه خواهى دربارهء پيامبر اسلام ، از صفات نيك بگوى و داورى كن .\r\nآنگاه بدان كه علم ، دارندهء خود را نجات مىدهد ، بنابر اين به رشتهء علم چنگ بزن ، و آن را استوار بگير .\r\nبهترين علم در نظر عارفان ، علم كلام است ، چرا كه حكمتها را در بر گرفته است .\r\nاين علمى است كه از لحاظ فضل تقدم از همه علوم ممتاز است ، پس بر آن رغبت كن و آن را مغتنم بشمار .\r\n","description":"","footnote":"","page_name":" 5 ","page_number":5},
  {"content":"\r\nبر تو باد كه همواره دقت انديشه و تفكر را به كار ببرى ، چرا كه اين راه معرفت خدا است ، در اين راه پايدارى كن .\r\nو پس از اين ابيات ، شاعر ما « هادى » وارد مباحث كلام شده و برهانهاى مسائل آن را مطرح كرده و بدنبال آن در خصوص امامت چنين گفته است :\r\nاين طريقه و مذهب ما است كه پيشواى پس از مصطفى ، حيدر پهلوانان و دليران است .\r\nيعنى على أمير مؤمنان ، آن كسى كه خدا او را به قسم خود مخصوص داشته است .\r\nخدا در آيات مبارك ، آنگونه فضل او را ستوده ، كه من نتوانم آن را بنظم بكشم .\r\nدربارهء او ، رسول اللَّه سرور و پيشواى ما ، در ايام حج - روز غدير خم - فرموده است :\r\nهر كه من مولا و پيشواى او هستم ، على نيز سزاوار پيشوايى و ولايت او است .\r\nپيامبر بزرگوار ، در ضمن خطبهء غرائى كه در ميان جميع حاضران ادا فرمود أبو الحسن گرامى را ، در آن روز گرم و تفته - كه باد سوزناگى بهمراه داشت - بر گرفت .\r\nتا پس از او ، گمان نبرند و نگويند كه نص سفارش پيامبر پنهان و پوشيده مانده و بگونهء صريح بيان نشده است .\r\nپس بدينسان ، على پس از مصطفى جانشين آن بزرگوار است ؛ او فضل تقدم دارد ؛ او كسى است كه بر هيچ بتى نيايش نكرده است .\r\nدر هر خير و كمالى سبقت داشته ، و در هر جنگى ثبات قدم ورزيده است .\r\nاول كسى است كه به قبلهء مسلمانان نماز خوانده ، و آگاهترين مردم\r\n","description":"","footnote":"","page_name":" 6 ","page_number":6},
  {"content":"\r\nبر قرآن و احكام است .\r\nدر ميان مردم ، نزديكترين مردم به قرابت پيغمبر ، و برترين همهء مردم از حيث مزايا ، و جنگاورترين همگان در پيكارها بود .\r\nهمتى والاتر از هر كس ، و مقامى شامختر در عزم و تصميم داشت\r\nآنجا كه فاجران بيچاره روزه نمىگرفتند ، او شبانگاهان بيش از همه عبادت مىكرد ، و بهنگام روز ، روزه مىداشت .\r\nدر گفتار ، فصيحترين ؛ و در بيان ، بليغترين ؟ و در دادرسى دادخواهان ، دادگرترين مردم بود .\r\nاز همه خوشروتر ؛ از همه گشاده دلتر ؛ و در برابر خواهشگران ، از همه عطا بخشتر بوده .\r\nجودش از همه بيش ؛ و مالش ، بيش از همه در دسترس استفاده مستمندان ، كوه نشينان و همهء انسانهاى نيازمند بود .\r\nپس چگونه مىتوانى كسانى را كه در حلم و اخلاق و خصال ؛ و در شجاعت و فضل بزرگ و تدبير و ورع و كرم عالمگير ؛ با او ياراى برابرى ندارند ، بر او مقدم شمارى ؟\r\n\r\nدر دنبالهء اين شعر\r\nبر يك نسخه خطى از اين منظومه ، در تهران اطلاع پيدا كرديم ، كه شامل 207 بيت است كه به شيخ حسن رصاص نسبت داده شده و در 25 صفر 1270 به خط سيد محمّد بن اسماعيل يمانى صنعانى حسينى متوفى 1182 نگارش يافته ، و اين شخص يكى از شاعران غدير است كه ان شاء اللَّه ذكرش خواهد آمد .\r\n\r\nشرح حال شاعر\r\nسيد جمال ضياء الدين هادى پسر ابراهيم پسر على متوفى 784 ، و او پسر مرتضى متوفى 785 ، پسر هادى پسر يحيى پسر حسين پسر قسم پسر ابراهيم\r\n","description":"","footnote":"","page_name":" 7 ","page_number":7},
  {"content":"\r\nپسر اسماعيل پسر ابراهيم پسر حسن پسر على بن أبيطالب ( 1 ) است كه يمنى و صنعانى و زيدى است .\r\nيكى از شخصيتهاى يمن ، و از معاريف فنون علم و ادب است . در شرح حال اين شاعر ، صاحب « مطلع البدور » ( 2 ) مىنويسد :\r\nعلامه ابن وزير در تاريخ خود مىنويسد : در طى اعصار از اولاد امام هادى كسى مثل او پديد نيامده ، و او جامع دانشهاى مختلف بود ، و در انواع نثر و نظم دست داشت . در شظب متولد شد و قرائت قرآن را كه ياد گرفت ، پدرش او را همراه پسر عمويش محمّد بن أحمد مرتضى به « صعده » برد ، و مدتى در انواع علوم ادبى و عربى تحصيل كرد ، و اين علوم را پيش دو عمويش مرتضى بن على و احمد بن على فرا گرفت . علم تفسير را پيش شيخ علامه ، ترجمان روزگار خود اسمعيل بن ابراهيم بين عطيه بحرامى ، و علوم ادبى را در محضر فقيه علامه محمّد بن على بن ناجى دانشمند معروف بياموخت ، و در محضر همين دانشمند بود كه ديوان متنبى را خواند . و اصول دين و اصول فقه و فروع را پيش قاضى علامه ملك العلماء عبد اللَّه بن حسن دوارى و در پيش عموى خودش مرتضى بن على - كه در علم كلام برجسته بود - و همچنين پيش عموى ديگرش احمد بن على ياد گرفت . و بدين ترتيب ، هم اجازات روايت و هم از طريق سماع اجازه بدست آورد ، كه از جمله سماع « جامع الاصول » نزد قاضى حرم محمّد بن عبد اللَّه بن ظهيرة قريشى مخزومى ساكن مكه مشرفه است كه در سال تشرف به حج كسب كرد . اين شاعر ، رسالات و مسائل و اشعار و منظومه‌هاى بيشمارى دارد ، تا بدانجا كه شيخ فقيه محمّد بن على بن ناجى در حق او گفته است :\r\n\r\n","description":"","footnote":"\r\n( 1 ) شمس الدين سخاوى در الضوء اللامع ج 6 صفحهء 272 نسب اين شاعر را چنين نوشته است .\r\n( 2 ) احمد بن صالح بن محمّد بن ابى رحال يمنى متوفى 1092 در صنعاء .\r\n","page_name":" 8 ","page_number":8},
  {"content":"\r\nمراد پيغمبر از اين كلام كه فرمود : « از فرزندان حسن ، شخصى مىآيد كه از زبانش شعر مىريزد ، همچنانكه از افعى سم بيرون مىآيد » همين شاعر بوده است :\r\n\r\nتأليفات اين شاعر بدين قرارست\r\n: « كفاية القانع فى معرفة الصانع » ، « نظم الخلاصه » ( 1 ) كه آن را شرح كرده است ، « الطرازين المعلمين فى المفاخرة بين الحرمين » ، « التفصيل فى التفضيل » « الرد على بن العربى » ، « هداية الراغبين الى مذهب اهل البيت الطاهرين » ، « الرد على الفقيه على بن سليمان فى العارضة و الناقضه » ، و همهء اين تأليفات موجودات است . و از جمله بهترين مؤلفات وى عبارت است از :\r\n« كاشفة الغمة عن حسن سيرة امام الامة » و « كريمة العناصر فى الذب عن سيرة الامام الناصر » و « السيوف المرهقات على بن الحدفى الصفات » و « نهاية التنويه فى ازهاق التمويه فى الرد على نشوان » . و از جمله اشعار او قصيدهء « منسك » است كه آغاز آن اين است :\r\nبعث الهوى شوقى الى ام القرى ( 2 )\r\nاين شاعر ، با دانشمندان يمن جنوبى ، مكاتبات ، مشاعره و رفت و آمد و با كسانى مثل : اسمعيل مقرى ، و نظارى و ابن خياط - همان كسى كه از او اجازه دريافت كرده - روابط نزديك داشته ، و با دانشمندان تهامه مثل :\r\nناشرى و نفيس علوى كه حنفى بود و نسب به عتكى مىرساند ، و همچنين با دانشمندان « مخاليف و هواز » همچون فقيه محمّد بن حسن سود - عابد مشهور مكه كه خود يكى از واصلان وادى طريقت بود - مراسله و مشاعره داشته است .\r\nاين دانشمند ، با همهء اين علما و ديگران مراوده داشته ، و نامش در نزد همهء\r\n\r\n","description":"","footnote":"\r\n( 1 ) تأليف علامه شيخ حسن رصاص .\r\n( 2 ) شور عشق شوق مرا به سوى مكه برانگيخته و متوجه كرده است .\r\n","page_name":" 9 ","page_number":9},
  {"content":"\r\nبزرگان كشورها - حتى در مصر با وجود خشونت و دشمنى اهالى آنجا - مورد احترام و زبانزد بود .\r\nچنان كه شرح حال او و برادرش محمّد را ، حافظ علامه ابن حجر عسقلانى مصرى در تاريخ خود آورده و از هر دو تمجيد كرده است .\r\nضياء الدين هادى در ناحيهء « ذمار » در نوزدهم ذيحجه سال 822 وفات يافت و تولدش روز جمعه 27 محرم سال 758 بوده است مرگ او بر اهلبيت خود فاجعه بسيار بزرگى بود و گران تمام شد ، چنان كه از سطح معمول صاحبان ثروت در شهرها و بلاد محروم شدند ، و گروهى در مرگش مرثيه گفته‌اند . و بهترين مراثى از آن ميان ، رثاى فقيه اديب عبد اللَّه بن عتيق معروف به « مزاح مروعى » است .\r\nاين بود خلاصه اى از آنچه در « مطلع البدور » نقل شده است .\r\nشمس الدين سخاوى در « الضوء اللامع » ج 10 ص 206 از اين شاعر ذكر كرده و گفته است : شيخ ما ، در « اخبار » خود از او ياد كرده و گفته است كه اين شاعر به علوم ادبى توجه خاص كرده و در آن سرآمد بوده و منصور فرماندار صنعاء را مدح گفته و در روز عرفه سال 22 ( 822 ) وفات يافته است .\r\nو « ابن فهد » در « معجم » خود نوشته است كه : اين شاعر ، خوش سخن بوده ، و فضلا به شنيدن كلامش رغبت مىكردند ، و مؤلفاتى نيز داشته و از آن جمله است :\r\n« الطرازين المعلمين فى فضائل الحرمين » و « القصيدة البديعية فى الكعبة اليمينه الثمينة » كه مطلع آن قصيده اين است :\r\nخيال و آرزوى وصال ليلى ، شبانه به من روى آورد ، و دلم را در شكوه و لطايف بيكرانش ، واله و سرگردان ساخت ( 1 ) .\r\nو سخاوى دربارهء برادر اين شاعر « محمّد بن ابراهيم بن على » شرحى آورده و در ضمن آن گفته است : تقريبا در سال 765 متولد شد و در شاعرى ممارست\r\n\r\n","description":"","footnote":"\r\n( 1 ) اين بديعيه در جزء ششم الغدير ص 45 ط 2 از ايضاح المكنون نقل شده است .\r\n","page_name":" 10 ","page_number":10},
  {"content":"\r\nكرد و در آن استاد شد و در رد فرقهء زيديه كتابى بنام « العواصم و القواسم فى الذب عن سنة أبى القاسم » و همين كتاب را در كتاب ديگرى به نام « الروض الباسم عن سنة ابى القاسم » خلاصه كرده است و تقى بن فهد در معجم خود يادى از اين معنى كرده و ضمن ابياتى گفته است :\r\nدانش ميراث پيامبر است ، و در حديث نيز چنين آمده و علما ورثهء انبياء هستند .\r\nهرگاه خواسته باشى كه اين حقيقت را بدانى كه وارثان اين دانش كيانند و اين چگونه ميراثى است .\r\n( بدان كه : ) پيامبر بزرگوار ، جز حديث گرانبها ، بر ما كالايى در ميان ما به ارث نگذاشته ، و اين بهترين كالا و متاعى است كه از او داريم .\r\nما بر آنيم كه : حديث ، ميراث پيامبران است ، در ميان هر گفتارى ، تازگى و ابتكار ، از آن سخن پيامبر است .\r\nاين شاعر در محرم سال 840 در شهر صنعاء وفات يافته و مورخان تاريخ وفات او را پيش از اين تاريخ نگاشته‌اند ( 1 ) .\r\n\r\nحسن آل أبى عبد الكريم\r\n1 - فروع چكامهء من ، در بديع ، اصول شمرده مىشود ، و سخن من ، ريشه در معانى و بيان دارد .\r\n- لبه تيز شمشير فكرتم ، هرگز كند نمىشود ، و دگر تيغها ، در كنار تيغ انديشه‌ام كند هستند .\r\n- خويى كه در جانم ريشه دارد ، داد و دهش است ، و جانم را به هر سو كه خواهد مىكشد .\r\n- اخلاص و صداقتى كه در محبت دارم ، مرا راهنمايى مىكند . و آنچه را\r\n\r\n","description":"","footnote":"\r\n( 1 ) الضوء اللامع 6 : 272 .\r\n","page_name":" 11 ","page_number":11},
  {"content":"\r\nقلب سليم مىپذيرد ، گردن مىنهم .\r\n5 - در سلوك راه والاى بزرگيها ، گوهرها مىآرايم ، و اشعارى مىسرايم ، كه فصول آن ، حسن سلوك را شرح مىدهد .\r\n- از انديشهء خود كاخهاى استوارى پى افكندم و در پيشگاه خداى جليل پاداش بزرگ خواهم داشت .\r\n- آنكه شيفتگى دل را به رخ مىكشد ، ريا نمىورزد ، بلكه بيان اين شيفتگى به جهت آنست ، كه همچون تيرهايى بر چشم ملحدان مىنشيند و فرو مىرود .\r\n- اين گنجينه و بضاعتى است كه ستودن آن ضايع نمىشود ، و يقين دارم كه پاداش بزرگى در پى خواهد داشت .\r\n- با تراويدهء طبع و چكامهء محبت است ، كه من به اوج رستگارى مىرسم .\r\nو هرگاه خود نيز به جهان دگر منتقل شوم ، نام من مىماند و از صفحهء روزگار محو نمىشود .\r\n10 - به ياد اين عشق و و داد است كه شبها را به روز مىآورم ، و بهره‌ها مىگيرم تا مگر به وصال جانان برسم .\r\n- خويشتن را يارى و دلدارى مىدهم و دل خود را راهنمايى كرده ، مىگويم :\r\n- اى نفس ، هرگز از طلب معانى باز نايست ، و اى دل ! مباد كه ملامتگر ، ترا از اين آرمان به بيراهه بكشاند .\r\n- در اين اوج كرامت ، مىتوان احساس افتخار و سرورى كرد ، و به عز و مجد و بزرگوارى نائل شد .\r\n- اى دوست ، سوار شدن بر پشت مجد و بزرگوارى سخت دشوار است ، لكن اين مركبى است كه بر عارفان راه ، رام مىشود .\r\n15 - زهد و عفت ، زيباترين اوصاف آدمى است ، و زيباتر از آن اينكه\r\n","description":"","footnote":"","page_name":" 12 ","page_number":12},
  {"content":"\r\nبگويند صاحب فضل است .\r\nهيچ مرتبه اى نيست ، جز اينكه در ميان مفاخر ، فضل در آن ميان مقام شامخى دارد :\r\n- چه خوش است آن زندگانى كه در كنار آن ، دانش و نام نيك در صفحهء روزگار جلوه گرى كند .\r\n- شيفتگان دنيا ، اگر چه روزگار درازى كامرانى كنند ، سرانجام از بين مىروند ، لكن نام نيك از جريدهء روزگار سترده نمىشود .\r\n- پس اى كسى كه در صفاى عيش و لذت فرو رفته و آرميده اى ، و از سرنوشتى كه بر تو فرمانروايى دارد ، غفلت دارى .\r\n20 - آنگاه كه جوانى با پيرى در هم آميخت ، و سپاه پيرى بر رخسار آدمى حمله آورد .\r\n- بر تو باد كه توشهء پرهيزگاران به چنگ آورى ، چرا كه اين پيامى ، است كه پيامبر بشارتگر و بيم دهنده بر تو داده است .\r\n- آنگاه كه دنيا بر تو سخت بگيرد و از تو روى برتابد ، آن را نكوهش مكن ، و آنگاه هم كه بر تو روى آورد ، بدان كه هر دو حالت ، زوال پذير است .\r\n- هرگز پيروى از نفس و هواى نفس مكن ، چرا كه ترا از راههاى هدايت منحرف مىسازد .\r\n- همواره نفس را به صبر و شكيب سفارش كن ، و او را پند بده كه نفس ، سخت به بدى فرمان مىدهد ، و در اين راه شتاب دارد .\r\n25 - از دنيا ، به قدر كفايت برگير ، و عفاف ، پيشه كن ، كه همچون عفاف ياورى پيدا نمىشود .\r\n- از روى عفاف ، حرص ناپسند را به صبر جميل مبدل كن ، كه اقامت در اين جهان اندك است .\r\n","description":"","footnote":"","page_name":" 13 ","page_number":13},
  {"content":"\r\n- آيا نمىبينى كه گردش ايام ، دايره وار بدنبال هم مىچرخد و سپرى مىشود ، و در آن ميان ، راهى به نجات نيست .\r\n- زمانه ، خوى بدى دارد كه همواره ، از پس شادى اندوهى مىآورد .\r\nو مردم زمانه ، اگر هم دير گاهى بزيند ، كوچ خواهند كرد .\r\n- بر اينكه قضا و قدر حتمى الهى حكمرانى كند ، همواره خشنود و تسليم باش . و صبر و شكيبائى در اين راه ، بس زيبا است .\r\n30 - هرگاه خردمند هستى ، عنان اين جهان را رها كن ، زيرا نالهء زنان ناله كننده را فرياد رسى نمىكند .\r\n- چقدر شاهان و مالكان ، كه دنيا نابودشان كرده ، و ملك و مالكيتشان ناپذير شده است . اما ملك خدا بى زوال و جاودانه است .\r\n- اين دنيا به چه كسى وفا كرده است ؟ پيوسته حوادث دنيا ، با لشكر مصائب بر ما مىتازد .\r\n- و چه كسى از حملهء او جان سالم بدر برده و از دسترس دنيا - و لو آدم قويدستى هم بوده - خود را نگهداشته است ؟ .\r\n- جمع نيكان و ياران را مىپراكند ، و خوشى آنها را بر هم مىزند .\r\nو هميشه قرين ملالت و دلتنگى است .\r\n35 - در اين جهان ، سود عين زيان ، و صفا ، عين تيرگى و ظلمت است .\r\nشيرينى همانا تلخى ، و گرامى ، همواره خوار و بيمقدار است .\r\n- آنكه از اين جهان كوچ مىكند - و لو اينكه عيالوار باشد - به آرامش مىرسد ، و كسى كه به دنيا دل بسته و به خاندان و عيال دلخوش كرده است ، هلاك مىگردد .\r\n- جانم فداى كسانى باد كه به نعمتهاى دنيا دل نبسته‌اند ، و ناپاكيهاى جهان ، دامنشان را نيالوده است .\r\n","description":"","footnote":"","page_name":" 14 ","page_number":14},
  {"content":"\r\n- كسانى كه به ريسمانهاى اين جهان چنگ نزده ، و آفات و دشنام و نيكنامى دنيا ، آنها را فريب نداده است .\r\n- كسانى كه در دنيا ، عفاف و كفاف و زهد و تقوى و جزاى خير را برگزيده‌اند .\r\n40 - اين كسان ، خاندانى هستند كه خداوند آنها را بر همه طبقات مردم - از بزرگ و كوچك - برترى داده است . اينان شكيبايان و ايثار گرانى هستند كه هستى خود را مىبخشند .\r\n- و در بخشش همچون سيلى هستند ، لكن سيلى كه به باران و غطا سبقت مىگيرد همواره خدايرا حمد مىكنند و شكر و سپاس پروردگار بجاى مىآورند و راه رستگارى مردم را در روز قيامت هموار مىكنند .\r\n- بىهيچ ترديد و گفتگويى دانشوران عامل و نكو كردارى هستند .\r\nكه دانششان بنياد دانش عالميان است .\r\n- آنگاه كه تاريكى شب فرا رسد پيوسته در ركوع و سجده و عبادت بسر مىبرند آرى شب عبادتگران طولانى و پر بركت است .\r\n- توبه گزاران و ستايشگران راستين خدا و صاحبان عقل و خرد و در دل عارفان همچون عقل تابنده و رهنماينده هستند .\r\n- افراد اين خاندان همگى اهل زهد و خشوع و عبادت ، و كسانى هستند كه در ميان عالميان همتايى ندارند .\r\n- خاندانى كه همگى عترت پاكان ، خاندان محمّد صلَّى اللَّه عليه و آله هستند ، پيمبرى كه زبان وحى ، او را شناسانده است .\r\n- پيامبر بشير و نذير و پاك ، كه همچون پرچمى در جهان سر برافراشته است ، حبيبى با نجابت و شاهد و دارندهء رسالت است .\r\n","description":"","footnote":"","page_name":" 15 ","page_number":15},
  {"content":"\r\n- پيامبر جامه در سر كشيده و گليم بر خود پيچيده اى ( 1 ) ، كه حتى هيچ عيبجوئى نمىتواند از او روى برتابد .\r\n50 - چراغ تابانى كه از فضيلت برخوردار ، و مايهء جدايى حق از باطل بود ، و آيينى هدايتگر را با آيات روشنگرى بياورد .\r\n- چنان معجزه هايى آورد ، كه زبان هر وصف كننده اى از توصيف آن ناتوان است ، و بوسيله اين معجزه‌ها ، مشركان را نابود و متوحش ساخت .\r\n- با معجزات پيامبر جهانى روشن ، و در گيتى هدايت پديدار گرديد . و اسلام از پس آنكه خوار داشته مىشد ، عزت و احترام پيدا كرد .\r\n- پس اى آن بهترين برگزيده اى كه براى هدايت امتى بزرگ برگزيده شدى ، و اى گرامىترين موجودى كه شايستهء گراميداشت هستى و ريشه در جهان كرامت دوانيده اى .\r\n- زبان هر ستايشگر استادى در ستايش و نعت تو كوتاه و نارسا است ، پس من در پهنهء مدح تو چه چيزى بگويم كه سزاوار باشد ؟\r\n55 - در ستايش و مدح تو ، خداى جل جلاله چنان مدحى گفته ، كه بر هيچ پيامبرى نفرموده است .\r\n- بالاتر از اين توصيفى كه خدا در باب تو فرموده يعنى : اينكه تو خلق بزرگ و خوى بسيار پسنديده اى دارى ( 2 ) - چه مىتوان گفت ؟\r\n- تو شهر دانشى هستى كه على عليه السّلام نيز در آن است ، و از غير اين در ، كسى نمىتواند وارد آن شهر گردد ( 3 ) .\r\n- پيشوايى كه گمراهى را نابود كرده ، و شعله هدايت را برافراخته ،\r\n\r\n","description":"","footnote":"\r\n( 1 ) اشاره به القاب « مزمل » و « مدثر » .\r\n( 2 ) اشاره به آيه انك على خلق عظيم .\r\n( 3 ) اين روايت در جلد ششم ص 61 - 81 ط 2 الغدير آمده است .\r\n","page_name":" 16 ","page_number":16},
  {"content":"\r\nو مشركان را به باد نابودى و فراموشى سپرده است .\r\n- امامى كه بر دوش پيامبر صلَّى اللَّه عليه و آله صعود كرده ، و حاسدانش از مقام شرف نزول كرده و ساقط شده‌اند .\r\n60 - او بود كه قرص نان جوين خود را بر سائل بخشيد ، ( 1 ) و در برابر ، بفرمان خدا ، قرص خورشيد كه غروب كرده بوده طلوع كرد ( 2 ) .\r\n- او با پيامبر ، در جنگهاى احد و خيبر - كه از هر سو حوادث روى مىآورد - بيعت كرد .\r\n- و بيعت بزرگ ديگر كه « خم » ناميده مىشود ، و پيامبر در آن خطبه خواند ، و آن بيعت را اعلام داد .\r\n- و پيغامبر از بالاى مركب اشتران ، دست راست على را گرفته ، و مىفرمود :\r\n- آگاه شويد و گوش فرا دهيد ، و هر كسى را كه در اين جمع نيست ، خبر دهيد ، هر بزرگ و كوچكى از شما ، اين پيام را بدقت آويزهء گوش كند .\r\n65 - من از جانب پروردگار آسمانها پيام مىدهم : هر كه را من سرور و پيشوايم ، على هم پيشواى اوست .\r\nعلى پيشواى مؤمنان است ، هر كه جز اين ادعا كند ، تبهكار و نادان است .\r\nهمگى - در حالى كه دردهايى در دلهايشان پنهان بود - مىگفتند :\r\n« اى على ، تبريك بر تو ، مبارك باد بر تو .\r\n- چه كسى چونان على است ، كه محمّد - بهترين پيامبران - دوست و ياور اوست . »\r\n\r\n","description":"","footnote":"\r\n( 1 ) حديث اين فضيلت در جلد هفتم ص 9 - 13 ط 1 آمده است .\r\n( 2 ) مضمون روايت در جلد 3 صفحهء 106 - 111 ط 2 الغدير ذكر شده است .\r\n","page_name":" 17 ","page_number":17},
  {"content":"\r\n- هان اى كسى كه اسلام را پس از سرشكستگى رفعت دادى ، و دين خدا را - تا به اوجى كه خدا مىخواست - بالا كشيدى .\r\n70 - اى شير خدا ، اى آن كسى كه دلاورى و شجاعت او ، كام دشمنان را تلخ كرده است .\r\n- اى كسى كه دل حوادث در پيش او فرو مىريزد ، و كارهاى سخت پيش او آسان مىشود .\r\n- ترا بر مصيبت فرزند شهيدت تسليت مىگوئيم ، اين سوك و ماتمى است كه بر آسمانيان نيز گران و سنگين است .\r\n- فرزند گرانمايهء ترا بدترين مردم - كسانى كه از راه صواب ، به در بوده و از تبهكاران محسوب مىشدند - به كوفه دعوت كردند .\r\n- و هنگامى كه روى اين دعوت ، پيش آنها رفت ، پيمان دعوت را شكستند .\r\nآرى ، مكاران ، همواره از راه منحرف مىشوند .\r\n75 - كينه‌هاى خود را از جنگ بدر ، بدينگونه آشكار كردند ، و آن - چنان نمونه‌هاى حيله و تبهكارى نشان دادند ، كه هميشه در بلنديها به چشم مىخورد .\r\n- در حالى او را محاصره كردند و همه در كنار فرات فرود آمدند - كه خاندان رسول اللَّه از آن نمىتوانستند سيراب شوند و رفع تشنگى كنند .\r\n- سرور ما حسين عليه السّلام آنجا كه ديد اينان به ورطهء ضلالت افتاده‌اند ، و موقعيتى فرا رسيده است كه بكلَّى اوضاع دگرگون مىشود »\r\n- در ميان ياران دلاور خويش به پا خاست ، و با نرمى و مهر خطاب به آنها چنين گفت :\r\n- « هان اى ياران ، اكنون كه شب دامن خود را بر زمين گسترده و همه جا را فرا گرفته است ، شما برويد .\r\n","description":"","footnote":"","page_name":" 18 ","page_number":18},
  {"content":"\r\n80 - شما انجام وظيفه كرديد ، و از اينكه قبول پستى و مذلت كنيد ، سرباز زديد ، اينك اينان فقط قصد جان مرا دارند . »\r\n- در اين هنگام ، هر كدام از ياران كه شيرى دلاور و بزرگوارى فداكار بودند ، بر پا خاسته و داد سخن دادند .\r\n- همگى ، از اين سخن مولا ، گريه و فغان سر دادند ، و اظهار داشتند :\r\n« جان ما فداى تو باد ، و جان ما در راه تو بهايى ندارد ، و كمتر چيزى است كه فدا مىكنيم .\r\n- هرگاه ما ، ترا كه در روز قيامت راه نجات ما هستى ، در ميان اين دشمنان تنها بگذاريم و ترا به دشمن تسليم كنيم ،\r\n- در آن روز در پيشگاه پيغمبر و دامادش على و دخترش زهراى بتول ، چه عذرى خواهيم داشت ؟ » .\r\n- پس آن بزرگوار فرمود : « خدا بر شما پاداش نيك دهد ، من در روز قيامت وسيلهء نجات شما خواهم شد . »\r\n85 - ياران حسين ، چنان استوار ايستادند كه گويى كوههاى بلند بودند و در نثار جان همچون سيل روان جود مىورزيدند و مىخروشيدند .\r\n- شيران دلاورى ، كه بيشه‌هاى مرگ ، ميدان جولانشان بود ، و بر روى اسبان تيزرو آرام مىگرفتند .\r\n- بزرگواران و بخشندگانى كه بذل جان ، بخشش و هديهء آنها محسوب مىشد ، و تيرهايى بودند نوك نيزه‌هاى تيز آرامگاهشان بود .\r\n- شيرانى كه از تيغهاى براق چنگال داشتند ، بارانهايى بودند كه از خون سرخ سيل مىساختند .\r\n90 - آنگاه كه در روزگار ، حادثه اى بزرگ و ناگوار روى مىداد ، وجودشان بر دشمنان خيلى سنگين و تحمل ناپذير مىبود .\r\n","description":"","footnote":"","page_name":" 19 ","page_number":19},
  {"content":"\r\n- اينان خروشيدند و حمله بردند و اندوه دل از خاطر حسين زدودند ، و با چنان عزمى بلند به جهاد برخاستند ، كه بر بالاى ستارهء سماك مكان دارد .\r\n- صف نيزه‌هاى بلند اين مردان زره دار ، همچون كوچه‌ها ، نمايان است . و شمشيرهاى اين پهلوانان ، همه كشيده و آماده است .\r\n- و چنان جانبازى كردند كه ضربهء تيغها و نيزه هاشان بر دشمنان سخت فرود آمد و دلاوريشان كوههاى بلند را متلاشى ساخت .\r\n- شمشيرهاى برق زننده در بين تيغهاى ديگر پهلوانان بىهمتا و بىنظير و نيزه هاشان در شكافتن سينهء دشمنان هولناك است .\r\n95 - گرد و غبار ميدان كارزار ، همچون ابر آسمانى ، و درخشيدن تيغها ، همانند برق و رعد به چشم مىرسد ، و سيل خون در اين ميان جارى است ( 1 ) .\r\n- ياران حسين كه اطراف آن بزرگوار حلقه زده‌اند ، گويى جوانان و بچه‌هاى شيرند كه پيرامون شير فراهم گشته‌اند .\r\n- جانهاى گرامى خود را در كف اخلاص نهاده و آمادهء جانبازى هستند .\r\nو هر آن كسى كه از جان خود مضايقه كند ، خوار و ذليل است .\r\n- اينان ميوهء كرامت و بزرگوارى را ، در كشتزار آرزو چيده‌اند .\r\nو آرمان و آرزوشان بدين واسطه به كمال رسيده است .\r\n- اينان بدرجه اى رسيده‌اند كه در هر فضيلتى پيشگام گشته ، و به درجات ارزنده اى رسيده‌اند ، كه هيچ آرزومندى بدان پايه نرسيده است .\r\n\r\n","description":"","footnote":"\r\n( 1 ) اين بيت آل عبد الكريم ياد آور بيت معروف زير از بشار است .\r\n\r\nكأن مثار النفع فوق رؤوسنا\r\nو اسيافنا ليل تهاوى كواكبه\r\n\r\nكه فردوسى نيز از همين بيت متأثر است ، آنجا كه گويد :\r\n\r\nدرخشيدن تيغهاى بنفش\r\nدر آن سايهء كاويانى درفش\r\nتو گفتى كه اندر شب تيره چهر\r\nستاره همى برفشاند سپهر\r\n\r\nمترجم\r\n","page_name":" 20 ","page_number":20},
  {"content":"\r\n100 - اينان با ديدهء بصيرت و به نيروى ايمان ، حوران بهشتى را ديده ، و در پهنهء آرزو و اميد ، بدانان و اصل گشته‌اند .\r\n- ارواح پاكباخته اى را نثار راه حق كرده‌اند ، كه مرگ را عين سعادت و آسايش مىدانند ، و در سايهء گستردهء پهن بهشت مسكن گزيده‌اند .\r\n- آنجا كه اقتضا داشت ، حق حسين را بر خودشان به راستى ادا كردند ، و چنين ياران وفادارىاند كند .\r\n- آوخ كه بدنهاى بىجان اين پاكان ، در پيشگاه امامشان بر زمين افتاده ، و بادهاى سخت بر آنها دامن گسترده بود .\r\n- اين تنهاى برهنه ، از گرد و خاك نبرد ، كفن پوش بودند ، و خون سينه شان ، به عوض آب فرات ، اندامشان را غسل مىداد .\r\n105 - از آن چه گروه ياران ، جز خود امام و حضرت زين العابدين عليهما السّلام كه بيمار بود ، كسى بر جاى نمانده بودند .\r\n- و سرانجام ، در حالى كه خود امام به خاك و خون غلطيده بود ، همه اطرافيان و كسانش نيز پيرامون او نقش زمين شده بودند . آرى آن كسى كه با فرومايگان در آويزد ، به ظاهر اينچنين گزند مىبيند .\r\n- اين امامى است كه بر دشمنان ، چنان حملهء على وار كرد ، كه از آتش آن ، كوههاى بلند متلاشى مىشود .\r\n- سوار بر مركبى كه از جامهء خود شكوهى داشت ، و نگاه بلند دلاوران ، نعل پاى آن مركب محسوب مىشد و خاك پاى او را طوطياى چشم مىكردند .\r\n- او زرهى همچون صفحهء آبدانها بر تن ، و تيغى كه نيزه‌هاى بلند را مىمانست ، بر كف داشت .\r\n110 - اين شخصيت بزرگ - كه سرو گردنى بالاتر و بلندتر از ديگر پهلوانان داشت - همهء دلاوران را بر زمين كوبيد ، اسبان و گروه لشگريان ،\r\n","description":"","footnote":"","page_name":" 21 ","page_number":21},
  {"content":"\r\nكشته و بر زمين افتاده بودند .\r\n- بسا از اين پيكرها ، از پشت ، نيزه‌هاى باريك خورده بودند ، و بسا كشتگان كه با شمشير كشته شده بودند .\r\n- اينها پيكر دلاورانى بودند ، كه بر لشكر مشركان تاخته ، و نيزه هاشان بر نيزهء آنها برترى پيدا كرده بود .\r\n- امام كه با دلى شكيبا ، و با بردبارى شگفت در برابر شدايد ، از راست و چپ سراغ اين كشتگان را مىگرفت .\r\n- در اين هنگام بود كه امام حمله مىكرد ، و دشمنان ، از ترس پاى به فرار مىگذاشتند ، گوئيا كه اين على است كه در قلب صفوف دشمنان ، به حركت آمده است .\r\n115 - زمانى كه دشمنان ، پستى را به مرحلهء آخر رساندند ، و هر عزيزى ذليل و هر ذليلى عزيز مىشد .\r\n- در اين موقع ، لشكر دشمن يك حملهء همگانى بر او انجام داد ، و شمشيرها و نيزه‌هاى كوچك و بزرگ ، از هر سو باريدن گرفت .\r\n- امام ، چنان حمله اى كرد كه جمع دشمنان را - همچون گربه‌ها كه از صداى برخورد تيغيها فرار كنند - پراكنده ساخت .\r\n- در اينجا بود كه امام را آن چنان تير باران كردند ، كه از قواى امام ، جز اندكى چيزى نماند .\r\n- پس به حال تشنه ، از اسب به زمين افتاد ، و بر روى تلهاى خاك مسكن گزيد .\r\n120 - اسبش بسوى خيمه‌ها روانه شد ، در حالى كه اين اسب ، ديگر آن بزرگمرد حمله كننده را بر روى خود نداشت .\r\n- بانوان مطهر از خيمه‌ها حسرت كنان بيرون آمدند و بر مولا و سرورشان\r\n","description":"","footnote":"","page_name":" 22 ","page_number":22},
  {"content":"\r\nحسين گريه سردادند .\r\n- پس وا اسفا ، كه سكينه پيش اسب آمد ، در حالى كه بر سينهء او بوسه مىزد ، چنين مىگفت :\r\n- « اى پدر من ، تو ماهى بودى كه به نورت همه مردم را ارشاد مىكردى ، لكن ماهى كه در نهايت كمال ، افول كردى و ناپديد شدى .\r\n- تو بر جهان هدايت همچون چراغى پرتو افكن بودى ، لكن هواداران پستى و ذلت ترا خاموش كردند ، و براى دين ، كسى كه اين كار ترا انجام دهد ، نمانده است .\r\n125 - اى پدر ! تو نورى بودى الهى كه ترا خاموش كردند ، اما بايد دانست كه همه كارها به خدا باز مىگردد .\r\n- اى باغ و گلستان مجد و شكوه ، تو كه رفتى ، همه گياهان عزت و بزرگوارى كه طراوتى داشتند ، پرپر شده و خشكيدند .\r\n- سرورا ! اين داغ تو بر اسلام خيلى سخت است . براى مردم اين داغ و سوكى بس بزرگ و شگرف است . »\r\n- آنگاه زينب پيش اسب آمد ، در حالى كه سرگشته و پريشان ، و اشك بر رخسارش جارى بود .\r\n- زينب ، اسب را كه خون آلوده ديد ، و ديد كه پوشش خود را برافكنده ، و آغشته به خاك و خونين است .\r\n130 - رخ خاك آلود را بوسه اى زد ، و آنگاه از زنان پاك سيرت كه پيرامون او بودند ، ناله بلند شد :\r\n- اى برادر ، سفارشهايى كه محمّد صلَّى اللَّه عليه و آله كرده بود ، در ميان ما كنار گذاشته شد ، و مردم نادان ترا بدشمنى پيغمبر و كينه او هلاك كردند .\r\n- اى برادر ، وحشيان خاندان اميه بر ما چيره شدند ، و بندگان\r\n","description":"","footnote":"","page_name":" 23 ","page_number":23},
  {"content":"\r\nو حرامزادگان بر ما سيادت يافتند .\r\n- هر گاه پيغمبر و وصيش ( على ) حاضر بودند ، چه دستى جرأت داشت كه بسوى تو دراز شود ؟ »\r\n- آنگاه شمر ملعون ، او را - كه زانو زده بود - به كنار زد ، آن سنگدلى كه كفر سراپايش را گرفته و در وجودش ريشه دوانيده بود .\r\n135 - و رگ گردن آن تشنهء بزرگوار را بريد ، و اينجا بود كه ريشه‌ها و شاخه‌هاى مكارم و بزرگوارى قطع گرديد .\r\n- رشته‌هاى استوار اسلام ، سست شد ، و هدايت نابود گرديد ، و بزرگمرد جهان معانى و افتخار ، زبان از گفتن بربست .\r\n- فرشتگان و جن و انس ، همه بر او نوحه سرودند . و نزديك بود كه درياهاى هفتگانه ، به رسم اشگ بر وى سرازير شوند .\r\n- پهنهء زمين گسترده را زلزله گرفت ، و كوهها و بيابانها به جنبش آمدند\r\n- جهان پست ، پرده‌هاى عزت را بدريد ، و دل كائنات به درد آمد .\r\n140 - فسوس بر آن ديارى كه آن تن پاك برخاك افتاد ، و سرش بالاى نيزه‌ها به حركت آمد .\r\n- خدا مىداند كه چه مصيبت بزرگى دامن مردم را گرفت ، و چه سوك عظيمى جهان اسلام را در خاموشى و بيقدرى فروبرد !\r\n- و اين مصيبتى چنان بزرگ است كه بر زمينيان ، سخت بزرگ ، و بر آسمانيان ، سنگين و غير قابل تحمل است .\r\n- فرزندان پيامبر و خاندان وحى ، در خاك كربلا برهنه و داغديده‌اند ، لكن خاندان « حرب » در كاخها آرميده‌اند ( 1 ) .\r\n\r\n","description":"","footnote":"\r\n( 1 ) خاندان حرب : بنى اميه . حرب بن اميه جد اعلاى بنى اميه و پدر ابو سفيان است ( قاموس الاعلام ) .\r\n","page_name":" 24 ","page_number":24},
  {"content":"\r\n- و شگفتا كه يزيد بر تخت خلافت تكيه زده ، و حسين بر خاك كربلا كشته شده است .\r\n145 - فرزند پيامبر - پيشواى امت و سرور همه انبيا - با لب تشنه ، مظلومانه ، به قتل رسيده است .\r\n- او سلالهء پيغامبر برگزيده ، و حبيب خدا و فرزند فاطمه است ، و كجا چنين بزرگانى همانند دارند ؟\r\n- براستى كه چه نيكو گفته است شيخ بزرگوار و صاحب معالى على حلى ( 1 ) ، و با اين شعر خود ، فضيلت بزرگ به دست آورده است ، آنجا كه گويد :\r\n- [ در ميان مردان بزرگ . هيچ جدى به كمال محمّد صلَّى اللَّه عليه و آله نيست ، و در ميان بانوان ، هيچ زنى به پايگاه حضرت فاطمه عليها السّلام نيست 
  ] .\r\n- بر حسين عليه السّلام ، اين افتخار بس كه چنان جدى و چنان پدر و مادرى دارد ، كه بنياد ريشهء هر بزرگوارى و افتخار هستند .\r\n150 - اى مولا و پيشواى حق ! سيل اشك از ديدگانم خشك نخواهد شد ، و اندوه و سوكم مدام سنگينى خواهد كرد ، و هرگز تخفيف نخواهد يافت .\r\n- نه حلقه ديدگانم از سرشك غم خشك خواهد شد ، و نه آتش اندوهم لحظه اى كاستى خواهد گرفت .\r\n- اگر چه « صبر جميل » در نظر ما زيبا و جميل است ، اما همين صبر جميل ، بر مصيبت تو ، جميل و زيبنده نيست .\r\n- من در عزاى تو ، بر اسلام و هر چه مجد و بزرگوارى است ، تسليت مىگويم . اندوه اسلام و بزرگواران عالم دربارهء تو ، اندوه جاودانه است .\r\n\r\n","description":"","footnote":"\r\n( 1 ) اين بيت از لاميه شيخ علاء الدين على حلى است كه شرح حال او در جلد 6 ياد شد . و تمام اين قصيده را در ص 395 - 401 ، ط 2 آورده‌ايم .\r\n","page_name":" 25 ","page_number":25},
  {"content":"\r\n- اى شتر سواران ، و اى كاروانيانى كه از كربلا گذر مىكنيد ، در اين ديار درنگ كنيد و طوافى بجاى آوريد و بگوئيد :\r\n- « اى فرزند پاك پيامبر هدايت ، محمّد [ صلَّى اللَّه عليه و آله 
  ] ! اى كسى كه سلاله على و فاطمهء بتولى عليهما السّلام .\r\n- اى سرور همه آفريدگان ، اى كسى كه همهء درفشها بسوى زيارت او بر مىگردند .\r\n- هرگاه روزى بنى أميه مقام تو را ندانست ، چه باك كه قدر و مقام تو پيش آفريدگار ، بزرگ است .\r\n- هرگاه احوال روزگار ، ترا در ديار غربت افكند ، چه باك كه در سراى افتخار ، جاودانه آرميده اى .\r\n- هرگاه جامه از تن پاك تو كندند ، فردا است كه از لباس ديبا و حرير بهشتى بر تن خواهى داشت .\r\n160 - هرگاه شما خاندان را سختى گرماى نيمروز از پاى درآورد ، اهميتى ندارد ، زيرا شما در بهترين مساكن بهشت خواهيد آرميد .\r\n- و هرگاه شما را از آشاميدن آب فرات باز داشتند ، در بهشت از شراب سلسبيل سيراب خواهيد شد . »\r\n- اى مولاى من ، همه آرزوهاى من بر اميد پيروزى و نصرت شما بسته و دل من بر مهر و ولاى شما اهل بيت گرويده است .\r\n- مدتى كه براى گرفتن انتقام خون شما گذشته ، بسى طول كشيده است ، آيا وقت آن نرسيده كه اين ستم بزرگ ، از زمين برداشته شود ؟\r\n- اين آتش تفتهء دل ، كى فرو خواهد نشست ؟ و اين دل رنجور داغديده و سوگوار ، كى بهبود خواهد يافت ؟\r\n- چه وقت ، اين شكستها ، در سايهء دولت پيروزمند عدل و داد ، جبران\r\n","description":"","footnote":"","page_name":" 26 ","page_number":26},
  {"content":"\r\nخواهد شد ، دولتى پيروز نشان كه به امن و سعادت رهنمون است .\r\n165 - چه هنگام بساط عدل مهدى - سلام اللَّه عليه - گسترده ، و بساط ظلم و بيداد ، به كلى برچيده خواهد شد ، و كينه و دشمنى نابود خواهد گرديد ؟\r\n- آن هنگام است كه دين آل محمّد - صلوات اللَّه عليهم - پيروز ، و كفر خوار و سرنگون خواهد شد .\r\n- بعد از آنهمه اندوه و غم ، بساط غم در نور ديده خواهد شد ، و خوان نعمت گوارا ، همه جا دامن خواهد گسترد .\r\n- اى خاندان طه كه همه پاكانيد ، من به روزى دل بسته‌ام كه گفتنيهاى فراوان دارم .\r\n- در آن روز كه من فقير و بىچاره‌ام ، از لغزشهاى من در گذريد ، چرا كه دوش من از گناهان ، گرانبار است .\r\n170 - من شما خاندان را مدح كرده‌ام ، و مىدانم كه نجات من در همين است ، و آگاهم كه چه پاداش بزرگى خواهم داشت .\r\n- در معنى « معروف » گفته‌اند كه معروف ، شيرين و خوشگوار و زيبا است .\r\n- اينك اين بنده و دوستار و هوادار شما ، عروس گفتارى آماده كرده‌ام ، كه در عرصهء زفاف بيمانند است .\r\n- اين شعر من ، بر روى منابر قرار گرفته و نشان مىدهد كه اين دوستار شما - در سوك شما - آزرده است .\r\n- اين چكامه اى است كه در سال 772 سروده شده است .\r\n- پديد آرندهء اين چكامه ( عروس سخن ) ، حسن آل ابى عبد الكريم از خاندان مخزوم است .\r\n- و از سوى شما ، سخنش بدرجهء قبول رسيده ، و مثل آن شاعر نگفته\r\n","description":"","footnote":"","page_name":" 27 ","page_number":27},
  {"content":"\r\nاست كه : « اميد است كه - هرگاه درست باشد - به درجهء قبول تو برسد » ( 1 ) .\r\n- تا آن روز كه نام شما برده مىشود ، درود خدا بر شما بزرگان باد ، نام شما جاودانهء تاريخ خواهد ماند ، و از دلها سترده نخواهد شد .\r\n\r\n« شاعر »\r\nشيخ حسن آل أبى عبد الكريم مخزومى ، يكى از شاعران شيعى قرن هشتم است . بر اين قصيده معروف اين شاعر ، معاصرش علامه شيخ على شعهينى نظيره اى سروده است كه ذكر لاميهء او را قبلا آورديم ، و در ابيات زير به آن قصيده اشاره كرده است :\r\n- او مجد و نسبى بس روشن دارد ، همچون خورشيد كه در بلنديهاى آسمان دامن كشيده و مىدرخشد .\r\n- براستى چه نيكو گفته است شيخ بزرگوار و صاحب معالى على حلى ، و با اين شعر خود ، فضيلت بزرگى بدست آورده است :\r\n- ( در ميان نياكان و اجداد بزرگ ، هيچ جدى به كمال محمّد صلَّى اللَّه عليه و آله نيست ، و در ميان بانوان ، هيچ بانوئى همچون حضرت فاطمه وجود ندارد ) .\r\nو خود اين نظيره گويى ، گوياى شهرت شاعر و توانائى او در شعر است ، و مىرساند كه در ميدان شعر و عرصهء مسابقهء چگونه گوى سبقت ربوده است .\r\nو شيخ سماوى در كتاب ( الطليعه ) بر آن است كه شيخ حسن بن راشد حلى - كه در همه علوم متبحر بوده است و تأليفات ارزشمند و قصايد ممتعى دارد - گويندهء نظيره بوده ، و سيد امين عاملى هم در اعيان الشيعه به ديگرى آن را نسبت داده است ، و نظرات گوناگونى در اين زمينه ابراز شده است ، و بر محققان است كه به جزء بيست و يكم اعيان - الشيعه ص 256 - 278 و جزء بيست و دوم آن\r\n\r\n","description":"","footnote":"\r\n( 1 ) مصراع : ( عسى موعدان صح منك قبول ) از مطلع قصيدهء شيخ علاء الدين حلى است كه در جلد 6 ص 395 ط 2 ذكر شده است .\r\n","page_name":" 28 ","page_number":28},
  {"content":"\r\nكتاب ص 89 مراجعه نمايند .\r\nعلت عمدهء اينكه اين لاميه با اثر ديگران التباس مىشود ، و گاهى بىهيچ فرقى از ديگران نقل مىشود ، اينست كه اين چكامه در چندين مجموعه در خلال قصايد شيخ حسن بن راشد حلى ديده شده ، در حالى كه با سبك و شيوهء شعر او فاصله زيادى دارد ، چنان كه بكلَّى از سبك شعرى ابن راشد حلى بيرون است ، و شعر او در درجهء اعلى روانى و انسجام و آراسته به قوت و استحكام است ، و لاميه منسوب به او اين صفات را ندارد .\r\nبه هر حال ، آنچه مسلم است ، سرايندهء اين اثر ، در قرن هشتم آن را سروده چنان كه در پايان قصيده در ضمن بيتى ، اين لاميه را فرآوردهء سال 772 هجرى معرفى كرده است ، و چون تاريخ وفات شاعر بدست نيست ، و از طرفى احتمال انتساب اين شعر بر او و بر ابن راشد متوفى قرن نهم پس از سال 830 وجود دارد ، شرح حال اين شاعر را در رديف شاعران قرن نهم آورديم .\r\n","description":"","footnote":"","page_name":" 29 ","page_number":29},
  {"content":"\r\n\r\n","description":"","footnote":"","page_name":" 30 ","page_number":30},
  {"content":"\r\nبسمه تعالى\r\n\r\nشاعران غدير در قرن دهم\r\n\r\nشيخ كفعمى\r\n( متوفى 905 )\r\n- خرم و مبارك باد روز غدير ، روز بهروزى و شادمانى .\r\n- روز كامل شدن دين خدا ، روز تمام و كمال نعمت پروردگار بخشاينده .\r\n- روز رستگارى و نجات ، روز صلاح پذيرفتن همهء امور .\r\n- روزى كه مرتضى ، پدر حسن و حسين ، امام بزرگوار به أميرى رسيدى\r\n5 - و روزى كه توسط جبرئيل ، خطاب : تقدير پروردگار دانا و توانا نازل شد .\r\n- روز مباركى و سلام مصطفى و خاندان پاك تابناكش .\r\n- روزى بنام غدير كه ولايت بزرگوار على أمير مؤمنان شرط گرديد .\r\n- روزى كه ولايت على ، به همه خلايق كه بينائى و شنوائى داشتند ، عرضه شد .\r\n- على وصى پيامبر ، يار و دوستار او و نابود كنندهء كفر و كافران است .\r\n10 - بارانى است كه در خشكسال ببارد ، همسر گرانمايه حضرت زهرا ، يار رسول و چراغ تابنده است .\r\n- مايهء امن شهرها و كشورها ، ساقى بندگان صالح در روز رستخيز\r\n","description":"","footnote":"","page_name":" 31 ","page_number":31},
  {"content":"\r\nبا شربت خوشگوار است .\r\n- و آنكسى است كه ستاره در خانه اش فرود آمد ، و با جن در ژرفاى چاه به نبرد برخاست .\r\n- تو از جنگ بدر و احد سؤال كن ، كه چه مايه حمله‌ها و دليرىها به خرج داد .\r\n- پيشواى صفوف جنگ ، و پذيراى ميهمانان ، و كسى بود كه همچون شير بيشه در بين اشتران بود .\r\n15 - دلاورى او را از عمرو و مرحب بپرس ، و در روز صفين و شب « هرير » ( 1 ) شخصيت او را بررسى كن .\r\n- چقدر دين خدا را ، با شمشير آخته و عزم آهنين در نبردها يارى كرده است .\r\n- او بيست و شش نبرد در التزام پيامبر هاشمى بشير و نذير داشته است .\r\n- و او ، بفرمان پيغمبر ، فرمانده جنگهاى سريه بوده ، كه جز او فرمانروايى نداشته است .\r\nدنبالهء شعر\r\nاين ابيات را از قصيده كفعمى برگزيديم ، كه در كتابش معروف به ( المصباح ) ص 701 آمده و به طبع رسيده ، و بيش از 190 بيت است كه در آن أمير المؤمنين عليه السّلام را مدح ، و روز غدير را توصيف مىكند ، و مختصات و نامهاى معروف آن روز را مىشمارد . اين ابيات را در آرامگاه مقدس سيد الشهدا در كربلاى شريف سروده ، و هنگام سرودن ، در سنين بالاى پيرى بوده و در ابيات\r\n\r\n","description":"","footnote":"\r\n( 1 ) شب هرير يا ليلة الهرير نام شبى است كه در آن جنگ سختى ميان سپاه امير المؤمنين على عليه السّلام و سپاه معاويه واقع شده .\r\n","page_name":" 32 ","page_number":32},
  {"content":"\r\nزير به اين معانى اشاره كرده است :\r\n- اين پيرى كهنسال است كه طول عمر ، جامهء پيرى را بر تن او كرده است .\r\n- بيم دهنده اى كه پيش او آمده ، خطاب بر او گفته است كه پناه مىبرم از اين بيم دهنده به خاندان و اولاد پيغمبر .\r\n- من به پيشگاه امام شهيد حسين عليه السّلام با دلى اندوهبار و سرشك ريزان آمده‌ام .\r\n- من در برابر ضريح مباركى ايستاده‌ام ، كه نابينا در آن مقام ، بينايى خود را باز مىگرداند .\r\n- به آستان امام هدى و پيشوايى آمده‌ام كه سرگشتگان بىپناه را پناه مىدهد .\r\n- اميد آن دارم كه بميرم ، و استخوانهايم در اين خاك پاك در كنار اين مزارها دفن شود .\r\n- تا مگر در بهشت سكنى گزينم ، و با حوريان آرميده در كاخها به سر برم\r\n- من به پيشگاه دارندهء معجزات ، بار يافته‌ام ، پيشوايى كه بدست طاغوتها شهيد شده و خونش جارى گشته است .\r\nاين شاعر قصيده اى دارد بالغ بر 120 بيت كه در آن روزه‌هاى مستحبى را كه در ايام خاص ذكر شده آورده و قصيده در ( المصباح ) آمده و مطلع آن اين است :\r\n- خدايى را سپاس ، كه مرا به راه رشاد و ايمان هدايت كرده .\r\n- و درود خداى ذو الجلال بر پيامبر مصطفى و خاندانش باد .\r\nآنگاه گويد :\r\n- در روز نهم از ذى حجة روزه بدار ، و پس از آن حج را به جاى آر .\r\n- مگر آنكه از اين دعا ناتوان باشى ، يا در هلال آشكار شك بكنى .\r\n","description":"","footnote":"","page_name":" 33 ","page_number":33},
  {"content":"\r\nو از جملهء اين ابيات اينست :\r\n- و پس از آن ، روز غدير خم را روزه بگير ، و در هيجدهم آن ماه ، اين شعر مرا به كار بر .\r\n- در چنان روزى ، نص امامت مرتضى على بر پيغمبر نازل شده است .\r\n- براستى كه در اين روز ، اسلام كامل گرديد ، روزى كه فضيلت آن را قلمها نمىتوانند بشمارند .\r\n- روزه گرفتن در اين روز ، با يك عمر روزه برابر است . در اين هفت روز كه ياد شد ، طبق فرمان روزه بدار .\r\n\r\nشاعر\r\nشيخ تقى الدين ابراهيم پسر شيخ زين الدين على پسر شيخ بدر الدين حسن و او پسر شيخ محمّد و او پسر شيخ صالح و او پسر شيخ اسمعيل حارثى همدانى خارفى عاملى كفعمى لويزى جبعى است .\r\nاين شاعر ، يكى از بزرگان علم و ادب قرن نهم ، و از كسانى است كه پرچم حديث را در همه جا به اهتزاز درآورده ، و گنجينه‌هاى معرفت و نوادر را به چنگ آورده‌اند . با تأليفات مهمى كه دارد ، و احاديث و فضل زيادى كه اندوخته ، مردم را بهره مند كرده است . و همه اين فضايل ، با ورع بسيارى توأم بوده است .\r\nملكات فاضله و تقواى الهى و روحيات پسنديده ، همچون جامه‌هاى زرنشانى او را در بر گرفته و زيور بخشيده است ، و همچون بازوبند طلا بر بازوانش نقش بسته ، و اندام او را با اين زيورها آراسته است ، و تبار گرانمايه اش به انوار ولايت مىرسد ( 1 ) ، يعنى به تابعى بزرگوار حارث بن عبد اللَّه اعور همدانى ،\r\n\r\n","description":"","footnote":"\r\n( 1 ) صاحب « الرياض » نسب اين شاعر را در شرح حال پدرش شيخ زين الدين على به حارث همدانى رسانده و در « تكلمة الامل » سيد حجت « صدر الدين » نوشته است :\r\nدر آخر كتاب ( الدروس ) كه به خط خود او است ، آمده كه او كفعمى و لوذى و از سوى پدر جبعى و نسبش حارثى است .\r\n","page_name":" 34 ","page_number":34},
  {"content":"\r\nو اين شخصيتى است علوى مذهب و داراى مراتب بزرگ و دانشى بسيار ، و از فقهاى شيعه بوده كه ترجمه اش در شرح حال يكى از نوادگان برادر اين شاعر يعنى شيخ حسين پدر شيخ بهائى - قدس اسرارهم - خواهد آمد .\r\nهمه كتابهاى معجم با ستايش فراوانى شرح حال اين شاعر را آورده‌اند از جمله ترجمهء حال او را در « امل الامل » ، « رياض العلماء » ، « نفح الطيب » 4 : 395 ، و بسيارى مآخذ ديگر كه بدايع و آثار زيبا را نقل كرده‌اند از جمله :\r\n« رياض الجنه فى روضة الرابعة » ، « روضات الجنات » ص 6 ، « تكملة امل الامل » تأليف سيد بزرگوار أبو محمّد حسن صدر كاظمى ، « اعيان الشيعه » ج 5 : 336 - 358 ، « الكنى و الالقاب » 3 : 95 ، « سفينة البحار » 1 : 77 ، « الفوائد الرضوية » 1 : 7 ، « مشيخهء شيخ بزرگوار رازى » ص 42 :\r\n\r\nتأليفات مهم\r\n1 - المصباح كه در سال 895 نگارش يافته . 2 - البلد الامين ، 3 - شرح الصحفية . 4 - المقصد الاسنى فى شرح الاسماء الحسنى ، 5 - رسالة فى محاسبة النفس ، 6 - كفاية الادب ( 1 ) فى امثال العرب در دو جلد ، 7 - قراضة النظير در التفسير ( 2 ) ، 8 - صفوة الصفات در شرح دعاى سمات ، 9 - فروق اللغة ، 10 - المنتقى فى العوذ و الرقى ، 11 - الحديقة الناضرة ، 12 - نور حدقة البديع فى شرح بعض القصائد المشهورة ، 13 - النحلة ( 3 ) ، 14 - فرج الكرب ، 15 - الرسالة الواضحة فى\r\n\r\n","description":"","footnote":"\r\n( 1 ) در « تكلمة امل الامل » ، نام اين كتاب را « نهاية الادب » آورده است .\r\n( 2 ) تلخيص مجمع البيان طبرسى .\r\n( 3 ) در تكمله ، نام آن را « النخبة » آورده است .\r\n","page_name":" 35 ","page_number":35},
  {"content":"\r\nشرح سورة الفاتحة ، 16 - العين المبصرة ، 17 - الكوكب الدرى ، 18 - زهر الربيع فى شواهد البديع ، 19 - حياة الارواح فى اللطائف و الاخبار و الاثار ، كه در سال 843 آن را تمام كرده است ، 20 - التلخيص فى الفقه ، 21 - ارجوزه اى در مقتل حسين عليه السّلام و اصحابش ، 22 - مقاليد الكنوز فى اقفال اللغرز ، 23 - رسالة فى وفيات العلماء ، 24 - ملحقات الدروع الواقيه ، 25 - مجموع الغرائب ، 26 - اللفظ الوجيز فى قراءة الكتاب العزيز ، 27 - مجموعة كبيرة مشتملة على رسائل و كتابات ، 28 - مختصر نزهة الالباء فى طبقات الادباء ، 29 - اختصار لسان الحاضر و النديم . علاوه بر اين ، تأليفات ديگرى نيز دارد ، كه سيد بزرگوار ( امين ) ، صاحب ( الاعيان ) ، تعداد آنها را به 49 رسانده است .\r\n\r\nبرخى از مشايخ روايت كفعمى عبارتند از\r\n: پدر بزرگوارش شيخ زين الدين على و شيخ على بن يونس زين الدين نباطى بياضى صاحب كتاب « الصراط المستقيم » و سيد حسين بن مساعد حسينى حائرى صاحب كتاب « تحفة الابرار فى مناقب ائمة الاطهار »\r\nو سيد على پسر عبد الحسين موسوى صاحب « رفع الملامة عن على عليه السّلام فى ترك الامامة » .\r\nپدر اين شاعر ، يعنى شيخ زين الدين على ، جد جد شيخ بهائى است ، و او يكى از بزرگان شيعه و از فقهاى برجسته است كه از او و پسرش ( شاعر مورد نظر ما ) روايت مىكنند ، و از پدرش به عنوان ، فقيه بزرگ پرهيزكار « نام برده مىشود . و شيخ على بن محمّد بن على بن محلى ، استاد برادر اين شاعر يعنى شمس الدين محمّد ، در متن اجازه اى كه داده ، از او به عنوان و لقب « شيخ علامه ، زين الدنيا و الدين ، شرف الاسلام و المسلمين » ( 1 ) ياد كرده است ، و وفات اين شاعر - قدس سره - بسال 861 بوده است .\r\n\r\n","description":"","footnote":"\r\n( 1 ) رك : اجازات البحار ص 45 .\r\n","page_name":" 36 ","page_number":36},
  {"content":"\r\nشيخ زين الدين على پنج پسر داشت ، بقرار زير ؟\r\n1 - شيخ تقى الدين ابراهيم كفعمى ، شاعر مورد ترجمه .\r\n2 - رضى الدين ، 3 - شرف الدين .\r\n4 - جمال الدين احمد ، صاحب « زبدة البيان فى عمل شهر رمضان » كه شاعر ما ، در تأليفاتش از او نقل مىكند .\r\n5 - شمس الدين محمّد ، نياى پدر شيخ بهائى ، كه از برجستگان مشايخ امت است ، و استاد بزرگوار شهيد ثانى از او به عبارت « شيخ امام » ياد كرده ، و در اجازه اى كه به نوه اش شيخ حسين بن عبد الصمد پدر شيخ بهائى صادر كرده ( 1 ) به اين امر تصريح نموده است .\r\nمحقق كركى ، در اجازهء خود به شمس الدين محمّد مزبور ، او را « پيشواى بزرگان عالم » ناميده است ( به نقل رياض العلماء ) .\r\nو سيد حيدر بيرونى در اجازهء خود به سيد حسين كركى ، پيشوايى و امامت او را تصريح كرده است ، و علامهء مجلسى در اجازات خود از او به عبارت « صاحب الكرامات » ياد كرده است .\r\nشمس الدين ، بيشتر در محضر عز الدين حسن بن احمد بن يوسف بن عشر ، عاملى ، متوفى 862 درس خوانده ، و نيز اجازه اى از شيخ على بن محمّد بن على بن محلى متوفى 855 كسب كرده ، كه در بخش اجازات بحار ذكر شده است ( ص 44 ) . اين شخص - كه خدايش رحمت كند - در سال 822 به دنيا آمده و بسال 886 درگذشته است .\r\nشيخ كفعمى ، اين شاعر بزرگ به نقل كشف الظنون در كربلاى مشرفه بسال 905 وفات يافته است ، اهلبيت خود را وصيت كرده بود كه در حائر مقدس ،\r\n\r\n","description":"","footnote":"\r\n( 1 ) رك : اجازات البحار ، ص 85 .\r\n","page_name":" 37 ","page_number":37},
  {"content":"\r\nدر ناحيه اى به نام « عقير » ( 1 ) دفن شود ، چنان كه گفته است :\r\n« - به خاطر خدا ، از شما مىخواهم كه پس از مرگ ، مرا در خاك » عقير « به خاك بسپاريد » ( 2 ) .\r\n- چرا كه من در آنجا ، همسايهء شهيد كربلا ، سلالهء رسول اللَّه ، آن بهترين پناهگاه خواهم بود .\r\n- آنجا است كه من ، بىآنكه با نكير و منكر بحث و گفتگويى داشته باشم ، در آرامگاه خود بىهيچ هراسى خواهم آرميد .\r\n- آن روز كه مردم ، از شعله و آتش جهنم وحشت زده خواهند بود ، من در جايگاه خود و روز رستاخيز در امان خواهم بود .\r\n- من تجربه كرده‌ام كه اعراب ، مهمان خود را گرامى مىدارند ، و او را از رسيدن هر گزندى نگاهبانى و حمايت مىكنند .\r\n- بنابر اين ، فرزند پيامبر ، چگونه ممكن است از كسى كه بىهيچ ياورى در پناه او آرميده است ، دفاع نكند ؟\r\n- اين عار است كه صاحب قروق و قلمروى ، شتر سوارى را كه در آن گمراه شده ، يارى نكند و او را حمايت نكند . »\r\nسيد امين صاحب « اعيان الشيعة » در ص 336 ج 5 خود نقل مىكند كه اين شاعر بسال 840 به دنيا آمده ، و اين معنى از قصيده اى كه در باب علم بديع سروده ، بر مىآيد . لكن اين قول ، خيلى از صواب بدور است ، و با آنچه خود سيد گفته ، تضاد و منافات دارد ، چرا كه او به خط خودش در كتاب « دروس »\r\n\r\n","description":"","footnote":"\r\n( 1 ) رك : 2 : 617 .\r\n( 2 ) عقير ، شايد نام بعضى نواحى كربلا باشد ، همچون ، غاضريه ، شاطى فرات .\r\nو به همين جهت بود هنگامى كه از امام حسين عليه السّلام در مورد نام اين سرزمين پرسيدند ، در جواب آنها اشاره به زمينى به نام « عقير » كرد ، و فرمود : از سرزمين عقير به خدا پناه مىبرم . و ممكن است اين نام ، از عقير بمعنى « شريفى كه كشته شود » : گرفته شده است .\r\n","page_name":" 38 ","page_number":38},
  {"content":"\r\nشهيد ص 340 نوشته كه در سال 850 از كتابت آن فراغت يافته است ، و حال آنكه شاعر ، اين كتاب را قراءت ، و برخى حواشى كه خود دليل فضل او است ، بر آن نگاشته است .\r\nهمچنين از تاليفات او ، « حياة الارواح » - كه بسال 843 از تأليف آن فراغت يافته - نقل شده است .\r\nو مجموعهء بزرگى نيز ، به نقل صاحب رياض ، به او نسبت داده شده و گفته است : اين مجموعه را بر خط خود شاعر ، در ايروان از شهرهاى آذربايجان ديدم ، كه تاريخ اتمام كتابت آن سال 848 ، و تاريخ نگارش بخشى از آن 849 ، و بخش ديگر سال 852 بوده است .\r\nصاحب اعيان ، در ص 336 . تاريخ درگذشت شاعر را نامجهول ، و در بعضى جاها نقل كرده است كه بسال 900 وفات يافته ، لكن مأخذ آن را ذكر نكرده است . و گمان مىرود كه اين نزديك به صحت باشد ، زيرا او در سال 895 زنده بوده و در همان تاريخ ، از تأليف كتاب ( المصباح ) فارغ شده است ، و در تاريخ تأليفات وى ، تاريخى بالاتر از اين ديده نشده است . و بنابر آنچه سيد الاعيان ( 1 ) از تاريخ ولادت او يعنى سال 740 استفاده كرده ، در هنگام تأليف كتاب مصباح ، سن شاعر 55 سال بود ، در حالى كه در قصيدهء رائيه اى كه در « مصباح » دارد ، گفته است :\r\n- « پيرمرد سالخورده اى كه حوادث روزگار ، جامهء پيرى را بر تن او پوشانده است » .\r\nاز مجموع آنچه نقل كرديم ، بر مىآيد كه شاعر ، در اوايل قرن نهم تولد يافته ، و در سال 843 مؤلفى صاحب نظر و انديشمند بوده ، كه بزرگان تأليفات او را ستوده‌اند ، و در هنگام تأليف « المصباح » ، پيرمرد سالخورده و كهنسالى بوده است .\r\n\r\n","description":"","footnote":"\r\n( 1 ) منظور ، مرحوم سيد محسن امين عاملى ، صاحب كتاب « اعيان الشيعه » است .\r\n","page_name":" 39 ","page_number":39},
  {"content":"\r\nشيخ اسماعيل شجرهء نسب شيخ كفعمى و نوهء\r\nشيخ صالح برادرش شيخ حسين ( پدر شيخ بهائى )\r\nشيخ محمّد\r\nشيخ بدر الدين حسن\r\nزين الدين على متوفاى 816\r\nشمس الدين محمّد جمال الدين احمد شيخ ابراهيم كفعمى شرف الدين رضى الدين\r\nوفات 886\r\nشيخ عبد الصمد ابو المكارم هبة اللَّه زهرة\r\nوفات 935 ولادت 858\r\nشيخ على كه ترجمه اش را ابو المحاسن محمّد\r\nدر ضمن اجازه جزائرى بزرگ آورديم تولد 862\r\nنور الدين ابو القاسم على حسن شيخ محمّد شيخ حسين حاج زين العابدين\r\nتولد 898 تولد 903 ولادت 909\r\nشيخ بهاء الدين شيخ عبد الصمد\r\nتولد 953 تولد 966\r\n","description":"","footnote":"","page_name":" 40 ","page_number":40},
  {"content":"\r\n\r\n78 قرن دهم عز الدين عاملى\r\nمتولد 918\r\nوفات 984\r\n- من كجا ملامت مىشوم ، در حالى كه كارم شهرت جهانى ، دارد ، و از هر فرومايهء خوارى بركنارم ؟\r\n- پيامبر و آل پيامبر را دل بسته‌ام ، و همواره از عدل سخن گفته‌ام ، هرگاه بگويم كه چه حامى خوبى است .\r\n- تبارى دارم كه شايستهء احترام است ، و نسبت و پيوندى با ولايت بزرگ دارم .\r\n- در روز رستاخيز ، تكيه گاهى چون ايشان دارم ، و در قيامت ، جايگاه نكوئى خواهم داشت .\r\n- چرا كه من در شدايد و پيشامدها ، با اينكه سخت گنهكارم .\r\n- برادر مصطفى و پدر دو پيشواى جنت ، و آن كسى را كه همسر فاطمه و داماد پيغمبر است ، فرياد خواهم زد و به يارى خواهم طلبيد .\r\n- اين شخصيتى است كه محبوب پروردگار بزرگ ، و دوست بهترين انبيا پيامبر بشير و نذير است .\r\n","description":"","footnote":"","page_name":" 41 ","page_number":41},
  {"content":"\r\nپيشوايى كه پرتو افشان تيرگيها ، و كفايت بخش بزرگان ، و - مطابق نص حديث غدير - پيشواى بندگان است .\r\n- اوست كه اندوهها را مىزدايد ، و از نهانها آگاه ، و بفرمودهء خداى آگاه ، پاك و مطهر است .\r\n- او داديارترين داور مردم ، و نهايت آرزوى ايشان ، و مرد شنوا و بينايى است ، كه تيغ منيت و آرامش را به كف دارد .\r\nدنبالهء شعر\r\nاين ابيات ، سرآغاز قصيده اى است كه شيخ حسين بن عبد الصمد عاملى پدر شيخ بهائى سروده است . پس از مدتى كه از سرايش اين قصيده گذشت ، تمام آنچه را كه در اين قصيده ذكر كرده ، بطور مبسوط شرح كرد و در آن فضائل أمير المؤمنين عليه السّلام را به روايت اهل سنت نقل نمود ، از جمله در تفسير مصراع « و مولى الانام بنص الغدير » گفته است كه مراد از آن ، رويداد غدير خم است .\r\nو پس از آن ، حديث غدير را آورده ، كه خلاصهء آن اين است : احمد بن حنبل ، آن را با 16 واسطه و ثعلبى با چهار طريق در تفسير آيهء : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ ) * آورده‌اند .\r\nو ابن مغازلى به سه طريق آن را نقل كرده ، و در « جمع بين صحاح ست » آن را آورده و به گفتهء ابن مغازلى ، حديث غدير خم را از رسول اللَّه صلَّى اللَّه عليه و آله حدود يكصد نفر نقل كرده‌اند .\r\nو محمّد بن جرير طبرى مورخ مشهور ، حديث غدير را از 75 طريق نقل كرده ، و كتاب ويژه اى در آن باب به نام « كتاب الولاية » نوشته است . و حافظ ابو العباس احمد بن عقده ، اين حديث را از 105 طريق نقل كرده و كتاب خاصى در اين موضوع نوشته است ، و اينهمه از حد تواتر گذشته است . و اين حديث ،\r\n","description":"","footnote":"","page_name":" 42 ","page_number":42},
  {"content":"\r\nدر باب امامت و وجوب طاعت ، نص روشن و معتبرى است كه عقل سليم ، نادرستى تأويل در آن را اثبات مىكند ، چنان كه حال و مقام حديث هم آن را قبول ندارد ، آنجا كه پيغمبر فرمود : آيا من بر شما از نفسهايتان اولى و برتر نيستم ؟\r\nو معنى اين عبارت ، بعد از نزول آيهء * ( يا أَيُّهَا الرَّسُولُ . . . . ) * ، و نظاير آن كاملا روشن است . و اصحاب تأويل از معنى اين شعر ابو الطيب غفلت كرده‌اند كه گفت :\r\n- فرض كن كه من بگويم اين صبحگاه روشن ، شب است . آيا با اين گفته ، عالميان از پرتو روز محروم مىمانند ؟\r\n\r\nشرح حال شاعر\r\nعز الدين شيخ حسين پسر عبد الصمد شمس الدين محمّد و او پسر زين الدين على و او پسر بدر الدين حسن و او پسر صالح بن اسمعيل حارثى همدانى عاملى جبعى است . اين شاعر از روزگار حضرت على عليه السّلام در خانواده اى كه بواسطهء ولاى خاندان عترت و عصمت به شرافت و مجد موصوف بوده ، پرورش يافته است .\r\nو بىجهت نيست كه أمير مؤمنان على عليه السّلام ، به جد اعلاى اين شاعر يعنى حارث بن عبد اللَّه اعور همدانى خارفى ( 1 ) بهنگام وفاتش ، عقيده و ايمان درستش را تصديق كرده و ولا و محبتش را بشارت داده است . شاعر مورد ترجمه ما ، مراتب انتسابش را به اين دوستار على ( همدانى ) در نامه اى كه به سلطان شاه طهماسب بسال 968 به خط خودش نوشته ، ياد كرده است ، و همين معنى را در اجازه اى كه به شاگردش شيخ رشيد الدين پسر شيخ ابراهيم اصفهانى ، بتاريخ نوزدهم جمادى الاولى 971 نوشته ، و نيز در ضمن اجازه اى كه - به نقل از مستدرك الاجازات ( 2 )\r\n\r\n","description":"","footnote":"\r\n( 1 ) خارفى به كسر راء ، منسوب به خارف ، ناحيتى از همدان است . و او را حوتى هم گفته‌اند كه آن هم منسوب به ناحيه اى از همدان است .\r\n( 2 ) يكى از بخشهاى « مستدرك البحار » شيخ اجل رازى . كتاب گرانمايهء ضخيمى است كه مطالبى را كه علامه مجلسى - قدس سره - نياورده ، نقل كرده است . و اين اثر بزرگ به چندين جلد سر مىزند ، و اجازاتى را - در حدود دو هزار اجازه - گرد آورده كه مىتوان با مجلدات بحار مقايسه كرد . و براى كسى كه به پژوهش در اين اثر ارزنده بخيزد ، آشكار مىشود كه از هر كران ، علم از آن مىتراود ، و فضيلت فراوانى را در بر گرفته ، و چيزهايى دارد كه بيان ، از اداى حق و همت از ادراك مقام آن عاجز است ؟ و زبان ستايشگران به پايگاه اين كتاب نمىرسد . اين كتاب گرانمايه ، نام او را همواره پايدار و جاويد داشته ، و زبان شكران بهره مندان را ، پيوسته به ذكر خير گشوده است . - قدس اللَّه روحه و طيب رمسه - .\r\n","page_name":" 43 ","page_number":43},
  {"content":"\r\nشيخ حجت ميرزا محمّد رازى ساكن سامرا - به ملك على نوشته . به انتساب خود اشاره كرده است .\r\nپسرش شيخ بهائى نيز ، در اجازه اى كه بسال 1015 به مولى صفى الدين محمّد قمى صادر كرده ، به اين انتساب اشاره كرده ، و در ص 279 كشكول ( طبع مصر 1305 ) چنين آورده است : از نهج البلاغة ، از نامه اى كه أمير المؤمنين عليه السّلام به حارث همدانى جد گرد آورنده اين كتاب ، نوشته است .\r\nو گروهى از بزرگان طائفه و مشايخ امت ، كه معاصر يا نزديك به عصر شاعر مورد ترجمه ما بوده‌اند ، به انتساب شاعر به آن اجداد پاك تصريح كرده‌اند ، كه از آن جمله است :\r\n1 - پيشواى ما شهيد ثانى ، در اجازهء خود كه بسال 941 به اين شاعر صادر كرده است .\r\n2 - شيخ حسن ، صاحب معالم ، بنا به روايت مستدرك ، در اجازه اى كه از اين شخصيت در سال 983 خواسته است .\r\n3 - شيخ أبو محمّد پسر عنايت اللَّه ، مشهور به بايزيد بسطامى دوم ، در اجازه خود به سيد حسين كركى بسال 1004 .\r\n4 - سيد ماجد بن هاشم بحرانى ، در اجازهء خود به سيد أمير فضل اللَّه دست غيب بسال 1023 .\r\n","description":"","footnote":"","page_name":" 44 ","page_number":44},
  {"content":"\r\n5 - مولى حسنعلى پسر مولى عبد اللَّه تسترى ، در اجازه خود به مولى محمّد تقى مجلسى كه در سال 1534 نوشته است .\r\n6 - أمير شرف الدين على شولستانى نجفى ، در اجازه اى كه به مولى محمّد تقى مجلسى در سال 1036 نوشته است .\r\n7 - سيد نور الدين عاملى برادر سيد محمّد صاحب « مدارك » ، در اجازه اى كه بسال 1051 به مولى محمّد محسن بن محمّد مؤمن نوشته است .\r\n8 - أمير سيد احمد عاملى ، داماد سيد أمير محمّد باقر داماد ، كه از او در طرق روايتش نقل كرده است .\r\n9 - مولى محمّد تقى مجلسى در طرق روايت خود ( صحيفهء سجاديه ) در سه مورد - كه در ضمن اجازات بحار : ص 145 ، 146 ، 149 آمده - ، و نيز در اجازه اى كه به ميرزا ابراهيم پسر مولى كاشف الدين محمّد يزدى در سال 1063 داده ، و در اجازه به مولى محمّد صادق كرباسى اصفهانى همدانى بسال 1068 ، و در ضمن اجازات خود به يكى از شاگردانش ، و همچنين در اجازه اى كه به پسرش علامهء مجلسى داده بر اين انتساب تصريح كرده است .\r\n10 - آقا حسين پسر آقا جمال خوانسارى ، در اجازه خود به أمير ذو الفقار در سال 1064 .\r\n11 - محقق سبزوارى ( مولى محمّد باقر ) ، در اجازهء خود به مولى محمّد باقر گيلانى بسال 1081 و در اجازه به مولى محمّد شفيع به سال 1085 .\r\n12 - شيخ قاسم بن محمّد كاظمى - بر طبق آنچه در « مستدرك الاجازات » آمده - در اجازه به شيخ نور الدين محمّد پسر شاه مرتضى كاشانى به سال 1095 .\r\n13 - علامهء مجلسى در دو جا ، در افادات خود ، در ضمن اجازات بحار ص 134 و موارد عديده اى ، در اجازاتى كه به شاگردانش داده ، اين انتساب را تأييد كرده است .\r\n","description":"","footnote":"","page_name":" 45 ","page_number":45},
  {"content":"\r\n14 - شيخ حسام الدين پسر جمال الدين طريحى ، در اجازه اى كه به شيخ محمّد جواد كاظمى در حدود سال 1090 صادر كرده است .\r\n15 - سيد أمير حيدر پسر سيد علاء الدين حسينى بيرونى ، در دو جا در ضمن اجازهء خود به سيد حسين مجتهد پسر سيد حيدر كركى داده است .\r\n16 - شيخ محمّد حسين مجلسى عاملى ، در اجازه اى كه به شيخ ابو الحسن شريف عاملى در سال 100 داده است .\r\n17 - شيخ محمّد حسين ميسى عاملى در اجازه اى كه به شيخ ابو الحسن شريف عاملى در سال 1100 داده است .\r\n18 - شيخ عبد الواحد پسر محمّد بورانى در اجازه خود به شيخ ابو الحسن شريف فتونى عاملى بسال 1103 .\r\n19 - أمير محمّد صالح پسر عبد الواسع در اجازهء خود به شيخ ابو الحسن شريف فتونى بسال 1107 .\r\n20 - شيخ صفى الدين پسر فخر الدين طريحى در اجازه اى كه به شيخ ابو الحسن شريف فتونى در سال 1111 و موارد متعددى در ديگر اجازاتى كه بشاگردانش داده است .\r\nو شيخ جعفر خطى بحرانى ( 1 ) متوفى سال 1028 در ضمن قصيدهء رائيه اى كه به اقتضاى رائيهء شيخ بهائى سروده و شيخ را در آن ستوده و قصيده اش را تقريظ گفته ، چنين آورده است :\r\nفيا ابن الاولى ص 221\r\n- اى كسى كه فرزند بزرگانى هستى ، كه وصى پيامبر چنان كسان را ستوده ، كسانى كه هيچ دست انكارى ، بزرگوارى آنها را نتواند رد كند .\r\n- در جنگ صفين ، آنجا كه از دوستارانش كسى نمانده بود كه دندان حميت خود را براى جنگ بفشارد و فرار نكند .\r\n\r\n","description":"","footnote":"\r\n( 1 ) شرح حال اين شخص در ( سلافة العصر ) و ( انوار البدرين ) آمده و بحرانى همدانى درست است .\r\n","page_name":" 46 ","page_number":46},
  {"content":"\r\n- سپاهيان دشمن ، از اين بزرگواران چنان دلاورى ديدند ، كه همچون پروانگان كه بر گرد آتش شتاب كنند ، جنگ را پذيرا مىشدند .\r\n- شمشيرهاى برهنه خود را از نيامها برآهيخته ، و بر سر مردم فاجر و تبهكارى كه از حق كناره گرفته بوده ، فرود مىآوردند .\r\n- اينان دسته دسته مىآمدند ، و جهانهاشان را در اين شرب و آبشخور از دست مىدادند .\r\n- تيغها را از نيام بركشيده ، و سرهاى دشمن را مىپراندند ، دشمنى كه از حق جدا گشته و فسق و تباهى پيشه كرده بودند .\r\n- مىآمدند و به زانو مىافتادند ، چنان كه گويى شترى را مىخوابانند ، تا مگر سرش را ببرند .\r\n- در اين هنگام بود كه جانش خرم و آرام مىشد ، و نشان اين پيام را در چشمانش مىخواندند ، كه دربارهء آل حمدان مىگفت .\r\n- آنگاه كه دربانى دروازهء بهشت را بدست آورم ، بهشتى كه آثار و اخبار درست ، از آن نشان داده‌اند ( مىگفتم اى آل حمدان همگى بسلامت وارد شويد ) ( 1 ) در اين ابيات به دلاوريهاى قبيلهء همدان در جنگ صفين ، و همچنين به پهلوان مجاهد حارث همدانى جد اين شاعر اشاره كرده ، كه چگونه أمير مؤمنان عليه السّلام او را تعريف كرده و فرموده بود اى مردم همدان ، شما بمنزلهء زره و نيزهء پيكار منيد ، جز خدا را يارى نكرديد ، و به جز خدا كسى را فرمانبرى ننموديد .\r\n- در اين هنگام بود كه دلاوران را به يارى طلبيدم ، پهلوانان همدان كه هرگز تن به پستى نداده بودند ، دعوت مرا پذيرفتند .\r\n- اين فارسان قبيلهء همدان بودند ، كه در سپيده دم نبرد ، پاى از جنگ\r\n\r\n","description":"","footnote":"\r\n( 1 ) در ناسخ التواريخ ، در باب صفين اين گفتار آمده ، و بيت در اصل چنين است :\r\n\r\nفلو كنت بوابا على باب جنة\r\nلقلت لحمدان ادخلوا بسلام\r\n\r\n","page_name":" 47 ","page_number":47},
  {"content":"\r\nبدر نبرده و همگى بر اين كار شكرگزار و خشنود بودند .\r\n- با نيزه‌هاى ردينى ، شمشير بر كف ، چنان حمله مىكردند كه گوئيا شعلهء آتش سركشيده است .\r\n- همدانيان به زيور اخلاق و دين آراسته‌اند ، و آنگاه كه به نبرد برخيزند ، دشمن شكن و پايدارند .\r\n- در جنگها ، تلاش و عزم بىريا و شهامتى بىچون از خود نشان مىدهند ، و هرگز گفتارشان به دروغ و گناه آلوده نيست .\r\n- و آنگاه كه به خانه شان وارد شوى ، از تو بمهربانى مهماندارى مىكنند ، و خدمت و خوراك خوشگوار مىيابى :\r\n- خداوند بهشت را بر همدانيان پاداش بدهد ، چرا كه اينان در هر ميدان جنگى ، سد كوبندهء دشمنانند .\r\n- هرگاه من بر در سراى بهشت افتخار دربانى داشتم ، به آل همدان مىگفتم : به سلام و سلامت وارد شويد ( 1 ) .\r\nمؤسس شرافت اين خاندان بزرگ ، « حارث همدانى » مصاحب أمير مؤمنان عليه السّلام ، و كسى بود كه در ولاى آن حضرت فانى گشته بود . او از فقهاى بزرگ شيعه ، و يكى از برجستگان روزگار بشمار مىرفت . گروهى از رجال عامه او را ستوده‌اند ( 2 ) ، سمعانى در ( خارفى ) از « انساب » خود او را از غاليان شيعه شمرده است .\r\n\r\n","description":"","footnote":"\r\n( 1 ) كتاب صفين ابن مزاحم ، ص 310 ، 496 ط مصر ، شرح ابن أبى الحديد ج 1 :\r\n492 ، ج 2 : 294 .\r\n( 2 ) بجز عدهء معدودى ، ساير اينان ، نسبت به عترت پاك پيامبر كينه ورزيده‌اند ، بر شيعيان اهانت كرده و دروغهايى بافته‌اند و مطالبى به زبان آورده‌اند كه هيچ وزنى ندارد .\r\n","page_name":" 48 ","page_number":48},
  {"content":"\r\nابن قتيبه در « معارف » ص 306 او را جزو رجال بزرگ شيعه در رديف صعصعة بن صوحان و اصبغ بن نباته و امثال آنها آورده است .\r\nذهبى در « ميزان الاعتدال » ص 202 ج 1 گفته است كه : او از بزرگترين علماى تابعى بود . و همو و ابن حجر در « تهذيب التهذيب » ص 145 از ابو بكر بن ابى داود نقل كرده‌اند كه گفت : حارث ، افقه مردم بود . و در ميان مردم ، از همه پارساتر و از حيث تبار ممتازتر بود ، فرائض را از على عليه السّلام فرا گرفت .\r\nو در ( خلاصة تهذيب الكمال ) ص 58 آمده است كه « او يكى از بزرگان شيعه بود » .\r\nكشى در « رجال » خود ص 59 به سند خود از ابى عمير بزاز و او از شعبى روايت مىكند كه گفت : از « حارث اعور » شنيدم كه مىگفت :\r\nشبى به حضور على عليه السّلام رسيدم ، فرمود : اى اعور ، چه چيز باعث شد كه اينجا بيايى ؟\r\nگفت : اى أمير مؤمنان ، به خدا قسم دوستى و محبت شما فرمود : آيا حديثى بر تو بگويم كه شكران آن را به جاى بياورى ؟ بدان كه هيچ بنده اى كه مرا دوست داشته باشد ، نمىميرد ، مگر آنكه با حب و دوستى من در قيامت زنده مىشود . و هيچ بنده اى مرا دشمن نمىدارد ، مگر آنكه در روز رستخيز با آن دشمنى روبرو مىشود . آنگاه نقل مىكند كه شعبى به من گفت : آگاه باش كه محبت او سود ، و بغض او زيانى به حال تو ندارند ( 1 ) .\r\nو شيخ أبو على پسر شيخ الطائفه أبو جعفر طوسى ، در ص 42 امالى با سندش از جميل بن صالح از أبو خالد كاملى ( 2 ) و او از اصبغ بن نباته روايت كرده كه\r\n\r\n","description":"","footnote":"\r\n( 1 ) اين سخن شعبى ، با آنچه پيغمبر اكرم در محبت أمير مؤمنان على عليه السّلام فرموده و دشمنى او را سخت نكوهش كرده ، تناقض دارد . به بخشهاى مختلف اين كتاب ، مراجعه فرماييد .\r\n( 2 ) به اين صورت نقل شده ، لكن « كابلى » صحيح است .\r\n","page_name":" 49 ","page_number":49},
  {"content":"\r\nحارث همدانى همراه با گروهى از شيعيان أمير المؤمنين على عليه السّلام ، وارد حضور آن بزرگوار شد ، و من نيز در بين آنها بودم . حارث با قد خميده راه مىرفت و عصاى خود را بر زمين مىزد و بيمار بود . على عليه السّلام كه خيلى به ايشان علاقمند بود ، فرمود : چه شده است حارث ! گفت : مصائب روزگار به من رسيده أمير مؤمنان ! من تشنهء دشمنان تو هستم كه با تو خصومت مىورزند .\r\nفرمود : در چه زمينه با من دشمنند ؟ گفت : برداشتى كه از شخصيت و مقام تو دارند ، گروهى به افراط و غلو گرائيده‌اند و گروهى ميانه روى كوته بينانه دارند ، و گروهى هم مردد سرگردان هستند ، نمىدانند كه چه كارى بكنند فرمود : اى اخا همدان ، همين قدر اظهار نظر من براى تو بس ، كه بهترين پيروان من ، گروه ميانه رو هستند ، غاليان و عقب افتادگان نيز سرانجام به آنها ملحق مىشوند . آنگاه گفت كه پدر و مادرم فداى وجود تو باد ، خواهشمندم كه اين غبار شك و ابهام را از دلهاى ما بزداى ، و در اين مورد ما را بصيرتى بده .\r\nفرمود : اين اندازه كه گفتم ، براى تو كافى است ، و حقيقت در اين بيان نهفته است .\r\nبراستى كه دين خدا را ، با مردان نمىتوان شناخت ، بلكه با آيات بر حق اوست كه مىتوان شناخت دينى پيدا كرد . تو حق را شناس ، مردان حق را هم خواهى شناخت .\r\nاى حارث ، همانا حق ، بهترين سخنان است . و مجاهد ، كسى است كه از آن پرده بردارد و آن را آشكار كند . اينك من حق را به تو معرفى مىكنم ، گوش فرا بده ، و آنگاه به كسانى كه در بين ياران خود شايسته مىدانى ، بگو .\r\nآگاه باش كه من بندهء خدا و برادر رسول اللَّه هستم ، اولين ياور او بودم . و او را - از آن هنگام كه آدم بين روح و جسد بود - باور داشتم . آنگاه بدان كه من ، در ميان امت نيز ، نخستين يار او بودم . بدين ترتيب اين ما بوديم كه نخستين طرفداران حق ، و واپسين گرويدگان حقيم . اى حارث ، آگاه باش كه من يار\r\n","description":"","footnote":"","page_name":" 50 ","page_number":50},
  {"content":"\r\nمخصوص آن بزرگوار هستم . من يار نزديك و داماد و وصى و ولى پيغمبرم ، كه در آشكار و نهان با او همدم هستم . به من ، فهم كتاب و فصل خطاب و دانش قرنها و اسباب داده شده ، و هزار كليد در دسترس من گذاشته شده ، كه با هر يك از آن كليدها ، هزار باب دانش گشوده مىشود . و از هر بابى از آن هزار هزار عهد به من داده شده ، و بدين گونه مورد تأييد قرار گرفته‌ام . يا به اين عبارت فرمود كه : ليلة القدر به عنوان خير و غنيمتى به من داده شد ، و به همه كسانى كه خاندان مرا نگاهبانى و هوادارى كند ، و اين لطف بر ما هست تا آنگاه كه شب و روز بدنبال هم مىآيند ، و تا هنگامى كه خداوند زمين و زمينيان را با هم گرد آورد . بر تو اى حارث ، مژده مىدهم كه سوگند بخدايى كه دانه را شكافت و جانها را آفريد ، دوست و دشمن مرا در چندين جاى مىشناسند ، دوستان و دشمنان من ، مرا در هنگام مرگ و در صراط ، و در آن هنگام كه هر يك نصيب اعمال خود را بايد ببينند ، مىشناسند . سپس پرسيد : اى مولاى من ، بگو كه اين روز كه مردم بخش و قسمت خواهند شد ، چه روزى است ؟\r\nفرمود : آن روز است كه آتشيان ( از غير آنها ) جدا شوند ، و من با كمال درستى و به خوبى ، آنها را قسمت مىكنم ، و مىگويم : اين دوست من است و آن دشمن من . آنگاه أمير مؤمنان عليه السّلام ، دست حارث را گرفت و گفت : اى حارث ، دست ترا همان گونه گرفته‌ام ، كه رسول اللَّه صلَّى اللَّه عليه و آله دست مرا گرفت . و در آن هنگام ، كه من از حاسدان قريش و منافقان به رسول اللَّه شكوه مىكردم ، به من فرمود : آنگاه كه روز قيامت فرا رسد ، من ريسمانى را كه با عصمت خداوند عرش پيوند دارد ، مىگيرم ، و تو نيز ، اى على ، همان رشته را بدست مىگيرى ، شيعيان و خاندان تو نيز همين رشته را مىگيرند ، بنابر اين تو اى حارث ، با اين دست دادن ، همان لطفى را كه خدا با پيامبر و وصى پيامبرش خواهد داشت بدين وسيله درياب . تو و دوستارانت - كم يا زياد باشند - از اين نعمت\r\n","description":"","footnote":"","page_name":" 51 ","page_number":51},
  {"content":"\r\nبرخورداريد . و آن ثمرهء خيراتى را كه كسب كرده اى ، خواهى ديد . و سه بار اين كلام را تكرار كرد . در اينجا بود كه حارث برخاست ، و با شادمانى عباى خود را مىكشيد ، و گويى مىگفت كه ديگر من نگرانى ندارم ، كه چه زمانى مرگ را ملاقات كنم ، يا او به ديدارم آيد .\r\nجميل بن صالح نقل مىكند كه سيد بن محمّد ، اين اشعار را بر من خواند :\r\n- شگفتا از گفتار على درباره حارث ، و چه مقام شگفتى با اين گفته براى او رسيده است .\r\n- آنجا كه فرمود : اى حارث هر كس بميرد ، مرا ديدار مىكند ، خواه مؤمن باشد و خواه منافق .\r\n- در آن لحظهء مرگ ، او مرا مىبيند ، و من نيز او را با اسم و وصف و كردارى كه داشته ، مىشناسم .\r\n- تو نيز اى حارث ، كه در صراط مرا خواهى ديد ، هرگز بيمى به خود راه مده ، و از لغزش و اشتباه خود نترس .\r\n- من در آن حال كه تشنه خواهى بود ، چنان شربت خوشگوار و خنكى بر تو خواهم داد ، كه در شيرينى ، آن را عسل خواهى يافت .\r\n- آنگاه كه آتش عذاب شعله ور شود ، من خطاب به آتش خواهم گفت كه حارث را ترك كن ، و مزاحم اين مرد مباش .\r\n- خواهم گفت كه او را رها كن و به دو نزديك نشو ، كه او چنگ در ريسمانى زده است كه با ريسمان پيغمبر پيوند دارد .\r\nحارث همدانى - چنان كه ذهبى در ميزان الاعتدال آورده - در سال 65 وفات كرده ، و همين تاريخ را ابن حبان در تهذيب التهذيب ج 2 ص 147 و مورخ معروف عبد الحى در شذرات الذهب ج 1 ص 73 ذكر كرده‌اند ، بنابر اين آن تاريخى كه در « خلاصه تهذيب الكمال » ص 58 آمده و وفات او را در سال 165\r\n","description":"","footnote":"","page_name":" 52 ","page_number":52},
  {"content":"\r\nدانسته ، درست نيست .\r\nشاعر مورد ترجمه ما ، شيخ حسين يكى از بزرگان طايفه ، و از فقها و دانشمندان اصول و فقه و كلام و فنون رياضى و ادب است . و يكى از شخصيتهاى خوب اين قرن به حساب مىآيد كه در پيشانى آن مىدرخشد و نور افشانى مىكند .\r\nو بىجهت نيست كه استادش شهيد ثانى ، در اجازه اى كه به سال 941 به وى داده و در كشكول شيخ بحرانى صاحب حدائق آمده ، نوشته است كه :\r\n« اين برادر راه خدا ، كه در برادرى فردى برجسته ، و در ديانت شخصيتى برگزيده ، و از حضيض تقليد به اوج يقين رسيده است ، شيخ بزرگوار ، امام عالم يگانه ، دارندهء نفس پاك و پاكيزه و همت بلند برجسته و اخلاق نيكوى انسانى ، بازوى اسلام و مسلمين ، و مايه عزت دنيا و دين ، حسين پسر شيخ صالح عالم عامل متقن متفنن و خلاصهء اخبار شيخ عبد الصمد پسر شيخ بزرگوار شمس الدين محمّد مشهور به جبعى است ، - كه خداوند او را مقرون به سعادت و نيك بختى ، و دشمنانش را سرنگون بگرداند - ، از كسانى است كه خود را به كلى به طلب معالى وقف كرده ، و بيدارى روزان خود را به احياى شبها پيوند داده است ، تا بدان پايه كه در ميدان فضيلت ، گوى سبقت از همگان برده ، و از اقران و معاصران برگذشته ، و بخشى از عمر گرانمايه خود را در تحصيل اين علم صرف كرده ، و نصيب كامل و بهرهء فراوانى از آن اندوخته ، و بر اين ضعيف قراءت كرده است » الخ » .\r\nهمچنين معاصر اين شاعر ، سيد أمير حيدر پسر سيد علاء الدين حسينى بيرونى ، در اجازه اى كه به سيد حسين مجتهد كركى نوشته ، او را چنين توصيف كرده است : « شيخ امام زاهد پارسا و عالم عامل ، برجستهء فضلاى بزرگ خلاصهء فقهاى عاليمقدار ، فقيه اهل بيت عليهم السّلام ، بازوى اسلام و مسلمين ، مايهء عزت دنيا و دين ، حسين بن شيخ عالم . . . الخ » .\r\n","description":"","footnote":"","page_name":" 53 ","page_number":53},
  {"content":"\r\nو در « رياض العلماء » آمده است : او مردى فاضل و عالم جليل ، اصولى متكلم ، فقيه محدث ، و شاعرى توانا بود كه در فن « لغز » مهارت داشت ، و لغزهاى مشهورى دارد ، كه در ضمن آنها به پسرش ( بهائى ) خطاب كرده و او نيز پاسخ داده ، كه به بهترين صورتى اين آثار را سروده كه دو لغز از آن ميان ، خيلى شهرت دارد ، و در مجالس ادب خوانده مىشود .\r\nمولى مظفر على - از شاگردان شيخ بهائى فرزند شيخ حسين - نيز در رساله اى كه در احوال استادش نوشته ، گويد :\r\n« پدر اين شيخ ، در روزگار خود ، از مشاهير بزرگ دانشمندان و از فقهاى معروف بوده ، و در تحصيل علوم و معارف و تحقيق در مباحث اصول و فروع معاصر و همكار شهيد ثانى بود ، و مىتوان گفت كه اين دانشمند - قدس اللَّه سره - در علم تفسير و حديث و فقه و رياضى ، در روزگار بىهمتا بود و در اين علوم ، تأليفاتى دارد .\r\nو مولى نظام الدين محمّد ، شاگرد پسرش بهائى در كتاب « نظام الاقوال فى احوال الرجال » نوشته است : حسين بن عبد الصمد بن محمّد جبعى حارثى همدانى ، شيخى بىنظير و صاحب نفس پاك و همت والايى بوده ، و پدر استاد و مربى بزرگوار ما است ، اين شخص مردى دانشمند و فاضل ، و در جهان تاريخ ، فردى آگاه ، و در لغت و نوادر و امثال ، متبحر بود ، و كسى است كه اسلوب قراءت كتابهاى حديث را در كشورهاى عجم نوسازى كرد ، و تأليفات با ارزش و رسالات زيبايى دارد .\r\nو در كتاب « امل الامل » چنين آمده است : او شخصيتى دانشمند و در علوم مسلط ، محققى باريك بين و متبحر و جامع ، اديبى سخن پرداز و شاعرى و الا مقام بود . مردى جليل القدر ، و در ميان شاگردان شيخ بهائى ، ثقه و مورد اعتماد محسوب مىشد .\r\n","description":"","footnote":"","page_name":" 54 ","page_number":54},
  {"content":"\r\nگفتار بزرگان در اجازات و كتب تذكره و فرهنگها دربارهء شخصيت اين شاعر ، به اينها محدود نمىشود ، چنان كه فضل و دانش اين شخص را سلطان وقت ايران شاه طهماسب صفوى نيز شناخته ، و در تقدير و بزرگداشت او كوشيده بود ، و مقام شيخ الاسلامى قزوين ، و بعدها اين مقام را در خراسان ، سپس در هرات به او داده بود ، و كرسى تدريس و افاضه را به دو تفويض كرده ، و در واقع پس از استادش محقق كركى ، او را بر همه فضلاى عصر برترى مىداد ، و با استفاده از اين موقعيت بود ، كه اين شاعر در نشر علم و دين و معرفى بزرگان آن بيش از هر چيز كوشيد ، و تاريخ نام نيك او را چنان جاويدان ساخت كه همواره صفحات خود را بنام او پر فروغ . و سطور خود را به ياد او آراسته داشته است .\r\nاز ويژگيهايى كه خداوند سبحان در وجود اين بزرگمرد به وديعه گذاشته و او را بر بسيارى از بندگان برجستگى داده است و شايسته است كه از فضايل بزرگ اين شخصيت در روزگار محسوب شود ، اينست كه پرچم تشيع را در هرات و آن نواحى به اهتزاز درآورده ، و با ارشاد و رهنمود اين مرد ، مردم بسيارى طريق سعادت و رشد را شناخته‌اند ، و به صراط مستقيم ره يافته‌اند .\r\n\r\nمشايخ شيخ حسين بن عبد الصمد و راويان از او\r\nاين شيخ بزرگوار ، از گروهى از بزرگان طايفه و اساتيد علم روايت مىكند كه از آن جمله‌اند :\r\n1 - شيخ بزرگوار ما زين الدين شهيد ثانى ، كه شيخ حسين از او دانش آموخته است .\r\n2 - سيد بدر الدين حسن پسر سيد جعفر اعرجى كركى عاملى .\r\n3 - شيخ حسن صاحب « معالم » پسر شهيد ثانى .\r\n4 - سيد حسن پسر على پسر شدقم حسينى مدنى .\r\n","description":"","footnote":"","page_name":" 55 ","page_number":55},
  {"content":"\r\nو اما گروهى كه از او روايت كرده‌اند :\r\n1 - سيد أمير محمّد باقر استر آبادى مشهور به ( داماد ) .\r\n2 - شيخ رشيد الدين پسر ابراهيم اصفهانى در اجازهء مورخ بسال 971 .\r\n3 - سيد شمس الدين محمّد پسر على حسينى مشهور به ابن أبى الحسن .\r\n4 - سيد حيدر پسر علاء الدين بيروى ، بنابر آنچه در اجازهء خود به سيد حسين كركى نوشته است .\r\n5 - شيخ أبو محمّد پسر عنايت اللَّه بسطامى ، بنابر اجازه اى كه به سيد حسين كركى داده است .\r\n6 - مولا معانى تبريزى ، بر طبق اجازات بحار ص 134 ، 135 .\r\n7 - ميرزا تاج الدين صاعدى طى اجازاتى كه در ص 135 كتاب الاجازات بحار آمده .\r\n8 - شيخ حسن صاحب معالم ، چنان كه از اجازهء امير شرف الدين شولستانى به مولى محمّد تقى مجلسى بر مىآيد .\r\n9 - ملك على ، بنابر اجازه اى كه در « اعيان الشيعه » ج 26 ص 260 آمده از او روايت كرده است .\r\n10 و 11 - دو پسر معروف او : شيخ بهائى و أبو تراب شيخ عبد الصمد .\r\nو سيد علاء الدين محمّد پسر هدايت اللَّه حسنى خيروى در سال 967 پيش او قراءت كرده است .\r\n\r\nآثار و مآثر او\r\nاز آثار و تأليفات او ، تأليف ارزنده اى است كه در زير مىآيد :\r\nشرح بر قواعد : دو شرح بر الفيه شهيد - رساله طهماسبيه در فقه - رسالة الوسواسيه - رسالة فى وجوب الجمعه - وصول الاخيار الى اصول الاخبار -\r\n","description":"","footnote":"","page_name":" 56 ","page_number":56},
  {"content":"\r\nالرسالة الرضاعيه - حاشية على الارشاد - رساله مناظرة مع علماء حلب ( 1 ) - رسالة فى الرحلة - رساله اى در عقايد - رسالة الطهارة الظاهرة و القلبيه - رساله اى در مواريث - كتاب الغرر و الدرر - رسالة فى تقديم الشياع على اليد - رسالة فى الواجبات - تعليقات على الصحيفة - رسالة فى القبلة - ديوان شعر - دراية الحديث - كتاب الاربعين - تعليقه بر خلاصهء علامه - رسالة فى جواز استرقاق الحربى البالغ على الغيبة - رسالة تحفة اهل الايمان فى قبلة عراق العحجم و الخراسان - رسالة فى وجوب صرف مال الامام عليه السّلام فى ايام الغيبة - جواب عما اورد على حديث نبوى ( 2 ) - رسالة فى عدم طهر البوارى بالشمس .\r\n\r\nولادت و وفات شاعر\r\nشخصيت مورد معرفى ما ، در اول محرم الحرام سال 918 متولد و در هشتم ربيع الاول 984 در روستاى ( مصلى ) از نواحى ( هجر ) - از شهرهاى بحرين وفات يافته است . اين شاعر ، شصت و شش سال و دو ماه و هفت روز زندگى كرده ، و پسر بزرگش شيخ بهائى در رثاى او اين شعر را گفته است :\r\n- بر اطلال درنگ كن ، و بپرس كه سلما كجا رفته است . و از پلك چشمان ، جرعه‌هاى سرشك را سرازير كن .\r\n- نگاههاى خود را به اطراف آن ديار بگردان ، و از ارواحى كه در آن نواحى موج مىزنند ، تبرك كن ، و روان خود را خوش بدار .\r\n\r\n","description":"","footnote":"\r\n( 1 ) اين شاعر ، مسافرتهايى براى ارشاد مردم و معرفى راه دين و مذهب داشته ، و گامهاى بلندى در اين زمينه برداشته ، و در اين رساله اقدامات خود را در اين مورد شرح داده است . به اعيان الشيعه سيد امين رجوع شود . و اين رساله نيز ، رساله ارزنده اى است در امامت ، كه بخش مهمى از آن را در اعيان الشيعه 26 : 248 مىيابيم .\r\n( 2 ) آنجا كه پيغمبر صلى اللَّه عليه و آله فرموده است : انى احب من دنياكم ثلاثا :\r\nالنساء ، و الطيب ، و قرة عينى الصلاة .\r\n","page_name":" 57 ","page_number":57},
  {"content":"\r\n- هرگاه نتوانى از آثار و اين اطلال ، خبر يار را بگيرى ، لا اقل تصوير خيالى و نفخهء مشام نواز آنها را ، در آنجاها مىيابى .\r\n- اين خاكدان فضيلت است ، كه طلا بر خاك آن مىنازد ، و آستان النبى است كه درو گهر ، بر ريگهاى آن رشك مىبرند ، و برآنند كه همانند آن باشند .\r\n5 - حوادث روزگار ، ساكنان اين ديار را در هم كوبيده و به محك آزمايش كشيده است .\r\n- اينان ، ماه چهارده شبه اى بودند كه مىتابيدند ، لكن مرگ ، چهرهء آنان را پوشانده است ، و خورشيدهايى كه ابرهاى خاك ، پرده بر رخسار آنها كشيده است .\r\n- مجد و عظمت ، بر اين وجودهاى گرامى اشگ مىريزد و فرياد بر مىآورد و مىنالد ، و دين بر مرگ آنها ندبه مىكند ، و فضل و دانش سوگوار است .\r\nچه زيبا و خوشگوار بود آن روزگارى كه در سايهء اينان سپرى شد هيچ عمر و مدتى ، كوتاهتر و شيرينتر از آن ايام نيست .\r\n- اوقات انس و محبتى كه سپرى كرديم ، و ديگر جز ياد دوستانه در دل دوستان چيزى به جاى نگذاشته است .\r\n10 - اى بزرگان و پيشوايانى كه از اين جهان هجرت كرده و در آغوش خاك آرميديد ، دريغ و واى بر كسانى كه از پس شما ، به سختى و درد زندگى مىكنند .\r\nگوارا و مبارك باد آن شبهاى وصل ، كه در اين قلمرو بسر برده‌ايم ، و خوشا به آن روزهايى كه در « خيف » گذرانديم .\r\n- با درگذشت شما ، گريبان مجد و شكوه ، چاك شد ، و بنياد عز و بزرگوارى فرو ريخت ، بنيادى كه استوارتر از آن هيچ نبود .\r\n","description":"","footnote":"","page_name":" 58 ","page_number":58},
  {"content":"\r\n- رفيعترين قله‌هاى دانش ويران شد ، و استوارترين بناهاى با شكوه حلم فرو ريخت .\r\n- اى كسى كه در خاك « مصلى » از روستاهاى « هجر » مسكن گزيده و بهترين حله‌هاى بهشت را بر تن كرده اى .\r\n15 - تو ، اى كه دريا و بحرى ، در بحرين اقامت گزيدى ، و بنابر اين سه دريا در كنار يكديگر جمع گشته‌اند .\r\n- سه دريا ، كه تو ، بخشنده ترين ، خوشگوارترين ، و شيرينترين آنها هستى .\r\n- تو ، از اين درياها ، گوهرهايى به چنگ آوردى ، كه از همه گوهران ، گرانبهاتر و برتر است .\r\n- اى كسى كه كف پاى بر قلهء ستارگان شرف نهاده ، خدا ترا از زلالترين و نخستين بارانهاى آسمانى سيراب كند .\r\n- اى ضريح مقدسى كه در بالاى آسمان جاى دارى ، بهترين درودهاى خدا بر تو باد .\r\n20 - فروزنده ترين آفتاب فضل ، در وجود تو تابيدن گرفته ، و فروغ علوم و معارف دين خدا ، از وجود تو درخشيده است .\r\n- تو بلندترين و استوارترين كوههاى فتوت ، و رفيعترين بلنديهاى شكوه و عظمت هستى .\r\n- بر فلك اعلى ، دامن بزرگوارى خود را بگستران ، اين تويى كه بر رفيعترين قله‌هاى شرف قرار دارى .\r\n- تا آن هنگام كه بلبلان خوش آواز بر شاخساران درخت اراك ، نغمه سرائى كنند ، از من درود و سلام خدا بر تو نثار باد .\r\nصاحب « رياض العلما » نوشته است : گروهى از شاعران در مرگ او رثا\r\n","description":"","footnote":"","page_name":" 59 ","page_number":59},
  {"content":"\r\nگفته‌اند .\r\nشاعر مورد ترجمهء ما ، قصيده اى دارد در مدح رسول بزرگوار و خليفهء او صديق اكبر ( صلوات اللَّه عليهما و آلهما ) ، به مطلع :\r\n\r\nألؤلؤ نظم ثغر منك مبتسم\r\nام نرجس ؟ ام اقاح فى صفى بشم\r\n\r\n( 1 )\r\nاين مرواريد دندانهاى برشته كشيدهء تست كه لبخند مىزند ، يا نرگس و يا گل با بونه در كنار درخت خوشبوى است .\r\nو اين قصيده بسيار مفصلى است كه 129 بيت را در بر مىگيرد ، و صاحب اعيان بر 69 بيت آن دسترسى پيدا كرده ، و پنداشته كه تمام قصيده است ، و گفته است : قصيده او شامل 69 بيت است و آنگاه تعدادى از آن ابيات را ذكر كرده است .\r\nاز جمله اشعار اين شاعر اين ابيات است :\r\n- هيچ گل را نبوئيدم . مگر آنكه اشتياق بر تو در من فزونى گرفت .\r\n- هرجا كه شاخه اى از درخت جنبشى كند ، گويا كه به سوى تو خم مىشود .\r\n- تو چه مىدانى كه از چشمان تو ، چه احساسى در من پديد آمده است .\r\n- هرگاه تنم از تو دور است ، دل و جان من پيش تو است .\r\n- هر زيبايى و كمالى كه در مردم باشد ، همه منسوب به تو است .\r\n- جان من و هستى من . اى آرزو به كف تو است .\r\n- آه ، آرزومندم كه از بادهء لبانت سيراب مىشدم و شفا مىيافتم باز اشعارى با همين قافيه ( روى ) سروده است :\r\n- باد صبا دامن گشود و منتشر شد ، و خروس ناله سرداد ، و جنبش نسيم ،\r\n\r\n","description":"","footnote":"\r\n( 1 ) « بشم » شايد از بشامه و بشام است درخت خوشبو كه از چوب آن مسواك سازند و برگش موى را سياه كند .\r\n","page_name":" 60 ","page_number":60},
  {"content":"\r\nشاخهء درخت بان را به رقص آورد .\r\n- برخيز تا روشنايى و فروغ اين چشم انداز را - كه طلا و نقره نثار مىكند - تماشا كنيم .\r\n- هرگاه مجوس و مشركان ، اين احوال را مىديدند ، به توحيد مىگرائيدند ، و از شرك بيزارى مىجستند .\r\n- هرگاه به سوى ما گذر كنى ، شادمان مىشويم . و چون در اين راه ، روى در خاك كشى ، زبان به درود و تحنيت بر مىگشائيم .\r\nشيخ بهائى در كشكول خود ص 65 ، از پدر خود ، بر همين قافيه ، 18 بيت نقل مىكند ، كه بيت نخستين آن اين است .\r\n\r\nفاح عرف الصبا و صاح الديك\r\nفانتبه و انف عنك ما ينفيك\r\n\r\nيعنى : باد صبا دامن گشود و عطر پراكند ، و خروس ناليدن گرفت ، پس بيدار و به هوش باش ، و آنچه را كه تراتبه كند ، از خويشتن دور كن . و پسرش شيخ بهائى با قصيدهء كافيه خود ، به معارضه اين شعر برخاسته و گفته است :\r\n- اى يار ، من خون خود را فداى تو مىكنم ، برخيز و از آن پيمانه‌هاى خوشگوار بياور .\r\n- پيمانه اى كه نور باده اش ، هرگاه كه در ظلمت گمراهى بيفتى ، ترا رهنمايى مىكند .\r\n- اى هم نواى دل من ، با آن پيمانه عشق ، دل گرفتار خود را درمان كن تا بهبود بخشد .\r\n- آن پيمانه عشق ، آتش موسى است ، از صفا و نور آن برخوردار شو .\r\n- اى دوست ، ترا اين باده و پيمانه بس ، در آشاميدن آن پاى بدار ، ترا از دشمنان بسنده است .\r\nاين دانشمند ، علاوه بر دانش بسيار و فضيلت استوارى كه دارد ، دو فرزند\r\n","description":"","footnote":"","page_name":" 61 ","page_number":61},
  {"content":"\r\nبرجسته از خود به يادگار گذاشت ، بنامهاى : شيخ الطايفه بهاء الملة و الدين كه بزرگترين فرزندان او بوده - و در سال 953 متولد شده و ذكر او خواهد آمد ، - و نيز ، شيخ ابو تراب عبد الصمد پسر حسين كه در شب يكشنبه يك ساعت مانده به پايان شب در سوم صفر سال 966 متولد شده است ، بنابر آنچه در رياض از خط پدرش شيخ حسين نقل كرده ، و در ضمن اجازه اى كه صادر كرده ، تصريح نموده است كه شيخ بهائى بزرگترين فرزندان است .\r\nشيخ عبد الصمد ، حاشيه اى دارد بر « اربعين » برادرش شيخ بهائى و نيز رسالهء فرائدى كه بر الفرائض النصيريه نوشته ، از آثار اوست ، و شيخ بهائى ( فوائد الصمديه ) را بنام او نوشته است . و اين دانشمند ، با اجازه اى كه دارد ، از پدر مقدس خود شيخ حسين روايت مىكند ، و از خود او علامه سيد حسين پسر حيدر پسر قمر كركى متوفى سال 1020 روايت مىكند ، و شرح حال او را مؤلفان « امل الامل » و « الرياض » و ديگران آورده‌اند ، و دانش بيكرانش را دو پسر دانشمندش ميراث برده‌اند كه عبارتند از :\r\nشيخ احمد بن عبد الصمد ساكن هرات كه سيد حسين بن حيدر بن قمر كركى ، از او ، با اجازه اى كه از پدرش گرفته ، روايت مىكند .\r\nو برادرش شيخ حسين پسر عبد الصمد ، كه قاضى هرات بود ، و صاحب « رياض العلماء » درباره او گويد : او شاعر و در علوم رياضى چيره دست بود ، و منظومه اى در جبر و مقابله دارد .\r\nوى از عمويش شيخ بهائى ، با اجازه اى كه در برخى از تعليقاتش بر كتب به سال 1060 نوشته شده ، روايت مىكند .\r\nاما ديگر از رجال اين خاندان محترم ، پدر اين شخصيت مورد ترجمه ما ، يعنى شيخ عبد الصمد است كه از نوادر طايفه و از دانشمندان بزرگى است كه شيخ الطائفه شهيد ثانى در اجازه اى كه به فرزندش شيخ حسين عاملى داده ، از او\r\n","description":"","footnote":"","page_name":" 62 ","page_number":62},
  {"content":"\r\nبه اوصاف « شيخ صالح عامل عالم متقن » ياد كرده . و همچنين سيد حيدر بيروى در اجازهء خود به سيد حسين مجتهد كركى ، از او به عبارات « شيخ عالم عاملى ، خلاصة الاخيار و زينت مردان نيك شيخ عبد الصمد » نام برده است . او در 21 ماه محرم سال 855 متولد ، و در سال نيمهء ربيع الثانى 935 وفات يافته ، و شرح حالش را مؤلفان « رياض » و « امل الامل » و ديگران نقل كرده‌اند .\r\nبرادر بزرگ شيخ حسين عاملى ، شيخ نور الدين أبو القاسم على بن عبد الصمد حارثى است كه بسال 898 به دنيا آمده ، و از شاگردان شهيد ثانى بشمار مىرود .\r\nصاحب « رياض العلماء » مىنويسد :\r\n« او مردى دانشمند ، فاضلى بزرگوار ، و فقيهى شاعر بود . منظومه اى دربارهء الفيه شهيد به نام » الدرة الصفية فى نظم الالفية « دارد ، كتب فقه را پيش او خوانده است .\r\nو برادر ديگرش شيخ محمّد بن عبد الصمد است كه بسال 903 به دنيا آمده و در سال 952 درگذشته است .\r\nبرادر سومش ، حاج زين العابدين است كه در سال 909 تولد يافته و بسال 965 وفات يافته است .\r\nو در ترجمه عموى پدر شاعر مورد ترجمه ما ، شيخ ابراهيم كفعمى ، به شرح حال جد او شيخ شمس الدين محمّد ، و جد مادرش شيخ زين الدين نيز بر مىخوريم .\r\nشرح حال عز الدين حسين ، با عبارات تحسين آميزى ، در كشكول شيخ يوسف بحرانى ، و لؤلؤة البحرين ص 18 ، رياض العلماء ، امل الامل ص 13 نظام الاقوال فى احوال الرجال ( 1 ) ، تاريخ عالم آراى عباسى ، روضات الجنات ص 193 ،\r\n\r\n","description":"","footnote":"\r\n( 1 ) تأليف مولى نظام الدين محمّد قرشى شاگرد شيخ بهائى فرزند شاعر مورد ترجمه ما .\r\n","page_name":" 63 ","page_number":63},
  {"content":"\r\nمستدرك الوسائل 3 : 421 ، تنقيح المقال 1 : 332 ، الاعلام زركلى 1 : 250 ، اعيان الشيعة 25 : 226 - 270 - و در اين كتاب فوائد بسيارى نقل شده - سفينة البحار 1 : 174 ، الكنى و الالقاب 2 : 91 الفوائد الرضويه 1 : 138 ، منن الرحمن ج 1 ص 8 آمده است .\r\n* * *\r\n","description":"","footnote":"","page_name":" 64 ","page_number":64},
  {"content":"\r\n\r\nشاعران غدير در قرن يازدهم\r\n\r\n- 79 - ابن ابى شافين بحرانى\r\n- بزرگترين داغ و مصيبتى كه در زندگى داشته‌ام ، بلكه مصيبت گرانى كه ديگر مصائب در پيش آن كوچك و بيمقدار است .\r\n- داغ و اندوهى كه همهء آفاق پر فروغ را تاريك كرده ، و چهره تقوى و دين را دژم و غبارين ساخته است ،\r\n- مصيبتى كه كوههاى بلند ، از روياروئى با آن فرو مىريزد ، و فروغ يقين و ايمان . مكدر و تاريك مىگردد . . .\r\nادامهء اين ابيات به اينجا مىرسد كه :\r\n- پيامبر بزرگوار كه از سرزمين مكه پاى بيرون نهاد ، و كسى را كه مقامش را پنهان داشته بودند ، معرفى نكرده بود .\r\n- آنگاه كه به سوى غدير حركت كرد ، جبرئيل امين بر او بشارت آورد .\r\nبر اينكه على را جانشين و ولى خود معرفى كند ، اين فرمان وحى الهى است ، كه نبايد در رساندن آن درنگ شود .\r\n- گروهى از حاجيان كه پيش افتاده بودند ، آنها را برگرداند .\r\nو گروههايى هم كه هنوز بدنبال او مىآمدند ، به محل غدير رسيده و گرد آمدند .\r\n","description":"","footnote":"","page_name":" 65 ","page_number":65},
  {"content":"\r\n- و آن سرزمينى بود كه پيش از آن ، هيچ سواره اى آنجا كه آتش حرارت همواره شعله ور بوده ، فرود نيامده بود .\r\n- پيامبر بزرگوار بر منبر جهاز شتران بالا رفت . و رساندن پيام مهم و ارشاد با شكوهى را آغاز كرد .\r\n- نخست بر خداوند بزرگ ثنا و تقديس فرمود ، و آنگاه به ستودن مرتضى عليه السّلام پرداخت و چنين فرمود :\r\n- از جانب خدا بر من فريضه اى رسيده كه هرگاه آن را ادا نكنم ، براستى كه كوتاهى كرده‌ام .\r\n- من بنام خدا : به تبليغ رسالتش قيام كرده‌ام ، و اين خدا است كه در رساندن حق ياورى مىكند .\r\n- على در ميان امت من ، برادر من محسوب مىشود ، و جانشين من است .\r\nاوست كه دين خدا را يارى مىدهد ، و خدا نيز يار همه ما است .\r\n- فرمانبرى از على ، براى هر مؤمنى واجب است ، و سرپيچى از فرمان او گناهى نابخشودنى است .\r\n- هان ، اين سخن مرا آويزهء گوش كنيد ، و همواره به فرمان او باشيد ، و در جنب اوامر الهى از او اطاعت كنيد ، تا بهره مند گرديد .\r\n- آيا من بر نفسهاى شما . از خودتان نزديكتر و اولى نيستم ؟ همگى گفتند : بلى يا رسول اللَّه ، اين نص قرآن است ، كه همه جا خوانده مىشود .\r\n- آنگاه فرمود : آگاه شويد كه هر كسى را كه من مولا و پيشواى او هستم پس از من ، اين على پيشواى اوست .\r\nاين بود ابياتى چند كه از قصيدهء مفصل شاعر بزرگوارمان « ابن ابى شافين » در اينجا نقل كرديم . اين قصيده بر پانصد و هشتاد بيت بالغ مىشود ، كه در جنگهاى نفيس خطى يافته مىشود .\r\n","description":"","footnote":"","page_name":" 66 ","page_number":66},
  {"content":"\r\n\r\nشاعر\r\nشيخ داود پسر محمّد پسر أبو طالب ، مشهور به « ابن أبى شافين » جد حفصى بحرانى از نيكان سده دهم ، و از شخصيتهاى آراسته به مفاخر روزگار است ، اشعارش در كتب ادبى و محافل عربى همه جا پراكنده و در محافل شعرى زبانزد است .\r\nهرگاه از علم سخن بگويند ، اين شخص سرآمد آن است ، و چون از شعر يادى كنند ، كلام او زبانزد و نمط اعلى است .\r\nسيد على خان در « السلافة » ص 529 از او چنين ياد مىكند : « درياى مواجى است كه آتش خوشگوار و دور از تلخى و آلودگى است ماهى پرتو افشان و شيرى غران است ، مرتبهء فضيلت او بس بلند و نام ارجمندش از خورشيد تابان نيز بلندتر و نمايانتر است . در جهان علم دانشمندى بىبديل است ، و در دنياى شعر و ادب ، تيغ كلامش را روزگار نمىتواند كند گرداند . هر جاى رود ، سخنش بر دل مىنشيند ، و بوى خوش كلامش مشام جان خوش مىدارد ، در ميان همروزگاران و هم ميهنانش كسى در توانايى و دانش ، به مقام او نمىرسد ، شعر او از لطافت نسيمى كه بر جامهء نازك بگذرد لطيفتر و از مكيدن دندانهاى شفاف و آبدار خوشگوارتر است ، زيبايى كلامش همه اين زيبائيها را در بر مىگيرد و تحت الشعاع قرار مىدهد . از جمله اشعارش اين ابيات است :\r\n- به خدا سوگند كه من همواره به شوق عشق سخن مىگويم و شور خود را بيان مىدارم .\r\n- هر آن لحظه اى كه مىگذرد ، اى دوست من ، در هوى و عشق به سر مىبرم .\r\n- هنگامى كه به آهنگ عشق گوش دهم ، دل در برم مىرقصد ، به طرب مىآيم .\r\n","description":"","footnote":"","page_name":" 67 ","page_number":67},
  {"content":"\r\n- پيمانهء عشق را به دل تقديم مىدارم و او سر مىكند .\r\n- هر كه هوى دل و آرزوى خاطر را از من بگيرد ، نابودم مىكند .\r\n- به محبوب خود گفتم : تا بكى اين عشق ، دل مرا ويران خواهد كرد .\r\n- تا كى مرا در ميدان عشق و جوانى فراموش كرده ، و مرا خواهى فريفت .\r\n- گفت : من چه گناهى دارم ؟ اين تويى كه هرگاه رخسار مرا ببينى شعله ور مىشوى و مىسوزى .\r\n- هواى دل تو ، همواره ترا در هر مذهبى ، در آن آتش خواهد انداخت .\r\nسپس از او لاميه اى نقل مىكند و يك شعر داليه اى نيز كه بر 42 بيت بالغ است مىآورد به مطلع :\r\n- بر ملامتگر عشق بگو كه هرگاه اندكى از دوستى و محبت برخوردار شوند ، از آن رهايى نمىيابند .\r\n- عشاق ، در هر عضوى از بدن ، آتشى بر افروخته‌اند كه همواره شعله مىكشند .\r\n- پس تو اى كسى كه ملامت مىكنى سرگشته كوى عشق را ، تبريك بگو چرا كه فرمان عشق حاكم است .\r\nو هر كس از او سرپيچى كند او حكم مىراند .\r\nو « محبى » در « خلاصة الاثر » 2 : 88 از او چنين ياد مىكند .\r\nاستاد سيد ابى محمّد حسين پسر حسن پسر احمد پسر سليمان حسينى غريفى بحرانى از دانشمندان و ادبيان بزرگ بشمار مىآيد . هنگامى كه شاگردش سيد علامه غريفى بحرانى بسال 1001 وفات يافت ، خبر مرگ او كه به استادش شيخ داود بن ابى شافير بحرانى رسيد ، شيخ استرجاع نمود و بالبداهه اين شعر را خواند :\r\n","description":"","footnote":"","page_name":" 68 ","page_number":68},
  {"content":"\r\nاى همام ، كاخ بزرگوارى فرو ريخت . اينك بر فراز شاخساران ، نغمهء خود را بسراى .\r\nشيخ سليمان ماحوزى نيز ، در رساله اى كه راجع به علماى بحرين نوشته است ، او را ستوده و گفته است :\r\nاو در تمام هنرها يگانه روزگار خود بود ، شعرش در غايت استادى سروده شد ، و او يك جدلى استاد در علم مناظره ، و آداب بحث بود . هيچ كس با او مناظره نكرده ، مگر آنكه از پاى درآمده است الخ .\r\nو صاحب « انوار البدرين » نوشته است : اين بزرگوار از علماى بزرگ و حكماى عاليقدر بود .\r\nو علامه مجلسى در ص 129 « اجازات البحار » از او ياد كرده و آنچه را در « سلافة العصر » نقل شده ، ذكر نموده است و نيز سخنان ستايش آميزى در حق او ، در « انوار البدرين » و « وفيات الاعلام » شيخ رازى ( 1 ) و « الطليعه » مرحوم سماوى و « تتميم امل الامل » نوشته سيد بن ابى شبانه بحرانى نقل شده است .\r\nشاعر ، « ابن ابى شامين » رساله هايى دارد . از آن جمله است : رساله اى در علم منطق ، و شرحى بر « الفصول النصيريه » در توحيد . اشعارش در مجموعه‌هاى ادبى ذكر شده است ، چنان كه شيخ طريحى در ص 127 : ج 1 « المنتخب » قصيده اى در رثاى امام سبط عليه السّلام از او نقل كرده است كه بر 27 بيت بالغ مىشود و آغازش اين است :\r\n- بيائيد تا بر آل عبا گريه سر دهيم ، و بر امام سبط ، فرزند بهترين انبياء نوحه كنيم .\r\nبيائيد بر سوك شهيدى گريه كنيم كه فرشتگان خدا در آسمان بر او نوحه\r\n\r\n","description":"","footnote":"\r\n( 1 ) ظاهرا ، منظور « طبقات اعلام الشيعه » شيخ آقا بزرگ تهرانى صاحب الذريعه است .\r\n","page_name":" 69 ","page_number":69},
  {"content":"\r\nسر داده‌اند .\r\nعلامه سيد احمد عطار در جلد دوم مجموعه ( الرائق ) از اين شاعر رثاى ديگرى بر امام حسين عليه السّلام آورده است بدينسان :\r\n- اى كسى كه بر كوهها و بلنديهاى « غاضريات » ( 1 ) ايستاده اى مرا رها كن تا اشك خونين بفشانم .\r\n- از ديدگانى كه بر شمشير اندوه ، خواب و آرام را از من ربوده ، بر كسى كه با نيزه‌هاى برنده به قتل رسيده ، اشك بريزم .\r\nاشك خون بريزم بر آن بزرگوارانى كه در بيابانى بر آنها حمله شده ، و بر پيشوايانى كه با تيغهاى مشرفى ، بدنهاشان تكه تكه شده است اين قصيده كه به 62 بيت بالغ مىشود ، با اين بيت پايان مىيابد :\r\n- ابن ابى شافين هيچ اجر و پاداشى بجز راه نجات و آرميدن در بهشت نمىخواهد .\r\nو سيد - قدس سره - در « الرائق » در مرثيهء امام شهيد صلوات اللَّه عليه ، اين ابيات را نيز از او ذكر كرده است :\r\n- مصائب روز عاشورا ، ناگوارترين مصيبتهاى است كه از فرود آمدن تيغهاى تيز سختتر است .\r\n- از سنگينى اين مصيبتها و حسرت و اندوه ، صخره‌هاى سخت آب مىشوند و كوههاى بلند فرو مىريزند .\r\n- با روى آوردن اين مصائب ، دين حنيف اسلام جامه‌هاى بس سياه بر تن كرده است .\r\nدر پايان اين قصيده 50 بيتى گفته است :\r\n\r\n","description":"","footnote":"\r\n( 1 ) اشاره به حومهء كربلا .\r\n","page_name":" 70 ","page_number":70},
  {"content":"\r\n- دونكم :\r\nاين قصيده غراء كه همچون ماه در ميان تاريكى مىدرخشد ، و معانى شگفتى را در بر گرفته ، از ابن ابى شافين تقديم شما باد .\r\nو شيخ لطف اللَّه پسر على پسر لطف اللَّه جد حفصى بحرانى در مجموعه اشعار ( 1 ) خود ، از او قصيده اى در رثاء امام سبط عليه السّلام آورده كه به 71 بيت مىرسد ، آغازش اين است :\r\n- بر اين ويرانه‌هاى خلوت كه مىگذريد ، درنگ كنيد و بشنويد كه چگونه بر از دست دادن ماه‌هاى تابناك نوحه سرايى مىكنند .\r\n- اين ماه‌هاى عالمتاب ، همان سيماى درخشان خاندان مصطفى صلَّى اللَّه عليه و آله است كه در پس ابرهاى ظلمت پوشيده مانده‌اند .\r\n- در هر بخشى از اين ويرانه‌ها ، ماهى مسكن گزيده و ابرهاى ماتم چهرهء تابانش را در حجاب كشيده است .\r\nو در همان مجموعه ، اشعارى بالغ بر 42 بيت در رثاى امام سبط عليه السّلام دارد كه مطلع آن اينست :\r\n- دامن حسرت و تأسف را بگستر ، و آرزوى درد ناله سربده ، همانگونه كه كبوتران بر فقدان كبوتران زارى مىكنند ، نوحه سرايى كن .\r\n- بر رخسار زرين خود ، گوهرهاى اشك و ياقوت خونين سرشك را ببار ، و جارى كن .\r\n- بر اين اندوههاى تأسف بار نوحه سرانى كن ، چرا كه بر سرگشتهء محزون ، نوحه سرودن عار نيست .\r\n- دريغ و دردا بر آن وجودى كه از غصه عطشان مرد ، و با شمشير بر آن\r\n\r\n","description":"","footnote":"\r\n( 1 ) اين مجموعهء شامل اشعار شاعر بزرگ است كه در رثاى امام سبط ( ع ) شعر سروده‌اند كه نخستين آنان شريف رضى است بنسخه هايى از آن را در نجف و كاظمين و تهران ديده‌ام .\r\n","page_name":" 71 ","page_number":71},
  {"content":"\r\nمكارى كه به خون آلوده بود ، كشته شد .\r\n- مركب او كه حركت مىكرد ، همچون فلك بود ، و رخسارش همچون ماه در افق نور افشانى مىكرد .\r\nو نيز قصيدهء ديگرى دارد كه در آن ، پيامبر بزرگوار و وصى پاكش و خاندان اطهار - صلوات اللَّه عليهم - را مدح گفته است . آغاز قصيده اين است :\r\n- در لباس حرير آشكار شد ، و سراسر هستى را عطر مشك و عنبر فرا گرفت .\r\n- ما گفتيم كه آيا پيشانى تابناك تو نور فجر است كه همه جا پرتو افشانده ، يا پرتو ماه درخشان است ؟\r\n* * *\r\n- اين قد است كه اينچنين خم شده ، يا شاخهء درخت بانه است ، و يا كه شاخ خيزران است ؟\r\n- بر فراز اين قد كشيده ، ماهى تمام با فروغ خيره كننده اى مىدرخشد ، تو گويى كه ديباى گسترده اى جلوه مىكند .\r\n* * *\r\n\r\n- هان اى يوسف زيباى من ،\r\nدل من از آتش ذوق شعله مىكشد\r\n\r\n- اى كه عشاق را در كمند فتنهء خود گرفته اى ، تا كى به ستم تو گرفتار باشم ؟\r\nمن در ميان مردم ياورى ندارم .\r\nو در ضمن اين ابيات مىگويد :\r\n- هرگاه اندكى از مهر مرا ضايع بگذارى ، مرا محبت پيامبر ، احمد ، آن بهترين هدايتگر مردم بس است .\r\n- اوست كه بر همهء خلايق مبعوث گشته ، و شفاعت كننده هدايت كننده\r\n","description":"","footnote":"","page_name":" 72 ","page_number":72},
  {"content":"\r\nو بشارت بخش همهء مردم است .\r\n* * *\r\n- و آيا اين آتشى كه در جان من سر مىكشد ، فرو نشستنى است ؟ من كه شيفتهء پيامبرى هستم كه بهترين آفريدگان است .\r\n- اين مهر مرتضى ، آن پاك بزرگوار و خاندان اوست ، كه در دل من پاينده خواهد ماند .\r\n* * *\r\n- بواسطهء اوست كه داود ، در روز قيامت ، از زبانهء آتش سوزنده رهايى مىيابد .\r\n- و هر بنده اى هم كه مهر پيامبر بشير و خاندانش را در دل داشته باشد ، از آن آتش نجات خواهد يافت .\r\n\r\nابن ابى شافين\r\nدر ضبط كنيهء شاعر مورد ترجمهء ما اختلاف هست ، در « سلوة الغريب » سيد على خان مدنى ، كنيهء او « ابن ابى شافيز » آمده ، و سيد الاعيان هم به همين لفظ نقل كرده است و در سلافة العصر نيز ، سيد مدنى « ابن ابى شافير » آورده ( با راء مهملة و با نون ) و در « خلاصة الاثر » محبى ، ابن ابى شاقين ( با قاف و نون ) ضبط شده و در « بحار » ابن شافير ( با راء مهملة ) نقل شده ، و اما كنيهء او را در همهء اشعار بدون هيچ اختلافى ، « ابن ابى شافين » مىيابيم .\r\n\r\n[ 80 
  ] زين الدين حميدى\r\n- اى دوست ، از اوج آسمان بلند انديشه ، راه خود را به خلوتسراى دوست :\r\n- كه از رقيبان بدور است متمايل كن .\r\n","description":"","footnote":"","page_name":" 73 ","page_number":73},
  {"content":"\r\n- هرگز به معشوقانى ، چون سعدى و سلمى و يارانى كه دامن كشان ناز مىفروشند ، دل مبند .\r\n- ناز و محبت دوستان و سرورانى را در دل مسكن بده ، كه من در دل خود مسكنى استوار بر آنان ساخته‌ام .\r\n- به لطف و مهر ، حديث كهن عشقى را كه يادش تا احشا و جوارحم اثر كرده است ، ياد كن .\r\n5 - با عطوفت و مهربانى ، داستان شوقمندى و عشق ، و گريهء طولانىام را در برابر اين بزرگان و سروران ، بگستران و منتشر ساز .\r\n- اين پيام مرا ، كه در راه آن بزرگان هواى دگر ياران را رها كرده ، و سختيها و گرفتاريها تحمل كرده‌ام ، بر جهانيان برگوى !\r\n- بگو كه در ره عشق ، چه مايه بردبارى و سخت كوشى داشته‌ام ، و چقدر خواب ، همچون صبر از من سلب شده است ( 1 ) .\r\n- صبر ، بر ملامت ملامتگران و حرف گيرانى كه كار عشق را به بانگ و نالهء سگان قياس مىگيرند .\r\n- صبر در برابر دلى كه از تسلا و تسكين ، سخت بيمناك و نگران و ديدگانش با سرشك ، خونفشان است .\r\n10 - آتشى آنچنان در درون دارم ، كه هرگاه سيل اشگ نبود ، وجودم را يكباره مىسوخت و نابود مىكرد .\r\n- بر حق نيوشان بگو كه اين نفحهء جانفزاى مسكن فخر و مجد و بزرگوارى و سرورى است ، كه مشام جانم را خوش و دلكش آمده است .\r\n- شوق زيارت مهبط وحى ، و منزل عزت و بزرگوارى ، و آرامگاه فضل\r\n\r\n","description":"","footnote":"\r\n( 1 ) مصراع دوم اين بيت سعدى را ياد مىآورد :\r\n\r\nقرار در كف آزادگان نگيرد مال\r\nچو صبر در دل عاشق و آب در غربال\r\n\r\n« مترجم »\r\n","page_name":" 74 ","page_number":74},
  {"content":"\r\nو خانهء ثنا ، و محل شكوه و بها است ، كه مرا اينچنين بيقرار ساخته است .\r\n- شوق آن خاكى كه بر طلا فخر مىفروشد و برترى دارد ، و نور و درخششى تا بنده تر از پرتو آفتاب دارد .\r\n- بقعه و بارگاهش ، بر عرش و كرسى برترى دارد ، بگذريم كه از خاك كعبه هم برتر است .\r\n15 - آن خاك مقدسى كه بهترين پيامبران آنكه به شريفترين اسماء آراسته است در آن مسكن گزيده .\r\n- او بهترين ستايشگران و بندگان خدا است ، كه كردار پسنديده دارد و حوض ولوا و ولا ، همه از آن اوست .\r\n- اين خاتم رسل ، برگزيدهء برگزيدگان عالم نكو كردار ، نكو رفتار ، مهربان و با رحمت است .\r\n- او بهترين بندگان خدا ، و نيكو مرد با كرامتى است ، كه ديگر مكارم ، همه از او سرچشمه گرفته است .\r\n- او بر همهء آفريدگان عالم ، مايهء مهر و رحمت است ، و دگر بخشندگان از او فيض مىگيرند .\r\n20 - سخنش از همه مردم شيرينتر ، و گفتارش از همگان راستتر است ، و هرگز كلام بدى بر زبانش جارى نشده است .\r\n- او شايسته ترين عارفان و خداشناسان ، و كسى است كه در آشكار و نهان ، پيش از همه از خدا ترسان است .\r\n- هر چه در عالم هستى است ، به طفيل وجود او آفريده شده ، و اين بيان هيچ استثنا بردار نيست .\r\n- او از همهء شايستگان ، كاملتر و شايسته تر است ، هر كمال و فضيلتى ، از وى به ديگر فاضلان رسيده است .\r\n","description":"","footnote":"","page_name":" 75 ","page_number":75},
  {"content":"\r\n- به بركت وجود اوست كه آدم ، آنچه را از اسماء نمىدانست ، دريافت نمود .\r\n25 - در پرتو بركت وجود اوست كه نوح ، همراه كشتى خود ، رهايى ، و يونس نيز ، از گرفتارى در دهان ماهى نجات يافت .\r\n- با وجود او بود كه به امر پروردگار ، آنگاه كه ابراهيم را در آتش انداختند ، سرد و خاموش شد .\r\n- چه آتشى كه آرميدن در آن ، بهترين نگهدار و نگهبان بوده است .\r\n- به مهر و بركت وجود او است ، كه غم و رنجورى از ايوب عليه السّلام برداشته شد ، و انواع نعمت ، او را فرا گرفت .\r\n- با وجود او ، ادريس شأن و الا گرفت ، و دو قربانى ( 1 ) از اينكه قربانى شوند ، آزاد گشتند .\r\n30 - حقيقت وجودى اوست كه بر عيسى راه يافت ، و او توانست دعا كند و بلا را دفع كند .\r\n- و بر اثر آن دعا ، اكمه و ابرص را شفا و بهبودى كامل بخشد .\r\n- او پيش از آفرينش هر پيمبرى پيغمبر بود ، تو در حد آب و خاك درنگ مكن ( در مقام معرفت ، بالاتر خرام ) .\r\n- او نور خدا است ، كه از آن ، نور به مبدء آباء ( آدم ) داده شده ، و در وجود او وديعه نهاده شده است .\r\n- و از آن پس ، از هر پيامبر شريفى به دگرى رسيده ، از روزگار آدم و حوا تاكنون .\r\n35 - پيامبرانى كه همگى از بزرگواران بودند ، كه بدنبال يكديگر آمده اند\r\n\r\n","description":"","footnote":"\r\n( 1 ) منظور اسماعيل فرزند حضرت ابراهيم ، و نيز عبد اللَّه پدر بزرگوار پيامبر اسلام - صلى اللَّه عليه و آله و عليهم - ، كه حضرت رسول ( ص ) نيز فرمود : انا بن الذبيحين .\r\n","page_name":" 76 ","page_number":76},
  {"content":"\r\nهمگى از خوى خونريزى و پليدى منزه و پاك بودند .\r\n- اين مايهء افتخار به آمنه داده شده است ، كه او مادر گرامى پيامبر ما شده و او را حمل كرده است .\r\n- او پيامبر را حمل كرده ، و همچون دگر بانوان نبوده است ، كه بهنگام حمل بچه ، در خود احساس سنگينى و فشار كنند .\r\n- اين افتخار بر آمنه گوارا باد ، كه بهترين خلق و سيد انبياء را تحويل جامعه بشرى داده است .\r\n- او پيامبر را وضع حمل نموده ، لكن اين وضع ، ( نهادن و زائيدن كودك ) مايهء رفع و بلندى مقام انسانى شده ، و او را به پيشگاه حق عروج داده ، و از هواهاى نفسانى آزاد كرده است ،\r\n40 - او خورشيدى به جهان تحويل داده كه تيرگى شرك را از جهان زدوده ، و از پرتو نور او ، هر نور ديگرى كسب فروغ كرده است .\r\n- با تولد اين پيامبر ، معجزاتى رخ داده ، كه مشركان از ديدن آنها بيمناك شده‌اند .\r\n- آتش عذاب از آنها برداشته شد ، تا بدانند كه به بركت آئين او ، آتش كفر خموش مىگردد .\r\n- ديگر چه كسى شعله‌هاى شرك را تواند ديد ، در حالى كه من نور او را در فضاى مكه پرتو افكن مىبينم ؟\r\n- با شكستى كه بر طاق ايوان مداين پديد گشت ، معلوم شد كه وقت آنست كه همهء شكستگيها و كاستيهاى دين و دشمنان دين ترميم و جبران مىشود .\r\n45 - بتهاى مشركان فرو ريخت ، و خود به چشم ديدند كه سرچشمهء گناه و شرك ، چگونه ويران شده است .\r\n","description":"","footnote":"","page_name":" 77 ","page_number":77},
  {"content":"\r\nچشمه هايى كه در « ساوة » جريان داشته ، چنان خشكيده و آبش فرو رفته كه با خاك برابر گشته‌اند .\r\n- خوشا بر آن شبى كه پرده از رخسار ماه تمام عيار برداشته شد ، و تيرگى شب را يكباره بزدود .\r\n- آن شبى كه بر همهء روزها برترى داشت ، و به بركت آن شب ، به جهانى از شرافت و عزت ره يافتيم .\r\nتا اينكه به اين ابيات مىرسد و مىگويد :\r\n- و به يار صديق و وفادارت ، كه گوى سبقت را در تصديق نبوت و ايمان برده است ( 1 )\r\n- و آن يارى كه در غار با تو رفيق بوده ، و ترا از آسيب مار خالدار پاس مىداشت ( 2 ) .\r\n- آن كسى كه با تو مواسات داشت دست راستش با كسى بيعت كرده كه صدر پيشوايان و جانشينان بود ( 3 ) .\r\n- آن پيشوائى كه از حكومت اسلامى ، با احياء سنت نورانى پيغمبر حمايت كرده است ( 4 ) .\r\n\r\n","description":"","footnote":"\r\n( 1 ) در جزء 2 ص 312 ذكر شد كه چگونه سرور ما امير مؤمنان ( ع ) براستى و شايستگى مقام ( صديق ) را از پيغمبر گرفته است و در جزء 3 ص 240 ياد شد كه ابو بكر فضل سبقت در ايمان را نداشته است .\r\n( 2 ) در جزء هشتم ص 41 و 46 ، ط 1 نقل كرديم ، كه روايت مار كاملا دروغ و افتراء است ، و حيات فضائل هرگز با حيات ( مارها ) تضمين نمىپذيرد .\r\n( 3 ) پيش از اين ، آنچه بدست ابو بكر انجام گرفته ، و در راه دعوت اسلامى صورت بخشيده است ، در جزء هشتم ص 50 ، 60 ط 1 ، نقل شده است .\r\n( 4 ) در جزء هفتم ص 108 - 120 ط 1 ، بخش از شناخت او را از سنت پيغمبر نقل كرديم . و چگونه كسى ، چيزى را كه خود نمىشناسد ، احيا تواند كرد ؟ در حالى كه خودش گفته است : هرگاه مرا با سنت پيامبرتان مؤاخذه كنيد ، من توان تحمل آن را ندارم .\r\n","page_name":" 78 ","page_number":78},
  {"content":"\r\n- و اين رفق و رفتار پسنديدهء تو ، همچون رفتار پدران با فرزندان بجاى ماند ( 1 ) .\r\n- و با فاروق ، كه شجاعت و سخت كوشى ، گروههاى ضلالت و گمراهى را از هم پاشيد و جدا كرد ( 2 ) .\r\n55 - او با كسانى كه خدا را به خشم آورد ، سخت گير و دشمن ، و با پاكان و پرهيزگاران ، مهربان و بخشنده است ( 3 ) .\r\n- عمر ، كسى كه واسطهء فتح الفتوح بوده ، و راههاى هدايت را ، با حسن تدبير بر مسلمين گشوده است .\r\n- سلطنت ايران و روم را از آنان سلب كرد ، و نماز را پس از فراموشى آشكار كرد .\r\n- زمامدارى كه با مهربانى ، بيوه زنان و ضعيفان را كه براى جلب كمك مىآمدند ، دستگيرى و كمك مىكرد ، و غذا و طعام و مخارج مىداد .\r\n- شيطان از بسيارى مهابت و ترس او پاى به فرار مىگذاشته است ( 4 ) .\r\n60 - و بدنبال اين دو شخصيت ، عثمان بن عفان است ، آن كسى كه بخاطر\r\n\r\n","description":"","footnote":"\r\n( 1 ) در باب رفق اين خليفه ، از عترت پاك پيغمبر سؤال كنيد ، بويژه از حضرت صديقه دختر گرامى نبى اكرم ( ص ) .\r\n( 2 ) اين سخت كوشى و شجاعت خيالى ، در جنگهاى پيغمبر ( ص ) كجا مانده بود ؟\r\nو شايد مراد ، تذكر روزى است كه فرار كرد و پشت گردانيد .\r\n( 3 ) درباره مصراع اول اين بيت ، از ام جميل زنا كار و مغيرهء زنا پيشه بپرس ، و درباره معنى مهربان و دوست ، از حضرت صديقه دختر پيامبر و از همسرش على ( ع ) اين معنى را سؤال كن .\r\n( 4 ) حديث فرار شيطان از عمر ، از دروغهاى خنده آورى است كه در برابر كرامت پيامبر بزرگوار ساخته شده است رك : جلد هشتم ص 65 ط 1 .\r\n","page_name":" 79 ","page_number":79},
  {"content":"\r\nخدا لشكر آراست ، ، و در تأمين مأوى و پناهگاه يارى كرد .\r\n- كسى كه در روز بدر ، وفادارى بخرج داد ، و گوش بزرگترين عشق او را شنيده است .\r\n- در همه كتابها ، لقب آن بزرگمرد ، « ذو النورين » آمده ، و سرآمد نيكوكارى و پناهگاه و مقصد حيا و شرمسارى بوده است ( 1 ) .\r\n- او كسى است كه زمين و محل مسجد تأسيس يافته بر اساس تقوى ( قبا ) را در اختيار گذاشت ، و املاك زيادى را تقديم داشته است ( 2 ) .\r\n- و آنگاه بر در سراى علوم ، ياور تو على بوده است ، كه هر باطل انديش خطا پيشه اى را ، سخت خوار و پست كرده است .\r\n65 - او در جنگها ، شير خدا و يكسو كنندهء روزگاران سوك و اندوه بوده است .\r\n\r\n","description":"","footnote":"\r\n( 1 ) عثمان را ، از آن جهت « ذو النورين » گفته‌اند كه دو دختر رسول اللَّه ( ص ) ( رقيه و كلثوم ) را ، يكى پس از ديگرى به زنى گرفته .\r\nدر مورد اين تزويج ، روايات چندى رسيده است ، از جمله :\r\nقال ابو جعفر ( ع ) : ان رسول اللَّه ( ص ) زوج منافقين : ابا العاص بن ربيع ، و سكت عن الاخر . ( بحار الانوار ج 22 ص 159 حديث 20 به نقل از سرائر ) .\r\nدر تفسير عياشى شأن نزول آيهء * ( وَلا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لأَنْفُسِهِمْ سوره آل عمران آيهء 178 ) را همين تزويجها دانسته است .\r\nهمچنين در صلوات هر روزهء ماه مبارك رمضان . كه علامه مجلسى در زاد المعاد نقل فرموده ، مىخوانيم اللهم صلَّى على رقية بنت نبيك و العن من آذى نبيك فيها ، اللهم صل على ام كلثوم بنت نبيك و العن من آذى بنيك فيها .\r\nبراى تفصيل بيشتر در اين مورد ، به حديث امام صادق ( ع ) در بحار الانوار ج 22 ص 163 - 160 ، و بيان علامه مجلسى ذيل آن ، و سخن شيخ مفيد و سيد مرتضى در ص 166 - 164 مراجعه شود .\r\n( 2 ) در ان مناقبى كه شاعر آنها را آورده در جزء 9 ص 273 ط 1 سخن گفته‌ايم .\r\n","page_name":" 80 ","page_number":80},
  {"content":"\r\n- در آن جنگ بود كه در خيبر را ، همچون سپرى بالاى سر گرفت ، و كارى كرد كه همه از انجام آن ناتوان شدند .\r\n- هرگز زخارف دنيوى و مال و خواسته ، او را از طريق تقوى به هوا پرستى نكشانيد .\r\n- تو كسى هستى ، كه دنيا را از راه زهد طلاق دادى ، و اين دنياى فريبنده ، ترا نتوانست بفريبد .\r\n- داراى تبار بزرگ و خاندان عالى ، و اول كسى هستى كه نسبت « قربى » را به پيغمبر حاصل كرده اى .\r\n70 - تو مشاور و پيشكار راستين پيغمبر در جنگها بودى ، كسى بودى كه مقام بر ستارهء جوزا رسانيدى .\r\n- در مقام و مرتبهء تو ، حديث\r\n( من كنت مولاه . . . )\r\nكفايت مىكند ، و تو اين ثنا را - كه مايه افتخار من است - بپذير .\r\n* * *\r\nاين بيتها را از قصيدهء « حميدى » كه بر 337 بيت بالغ است ، و در مدح پيامبر بزرگوار صلَّى اللَّه عليه و آله سروده ، و « الدر المنظم فى مدح النبى الاعظم » ناميده است ، برگزيديم . اين قصيده بسال 1313 ، ضمن ديوان اين شاعر - كه در 149 صفحه در بولاق به طبع رسيده - منتشر شده است ( ص 5 - 22 آن كتاب ) .\r\n\r\nشاعر\r\nزين الدين عبد الرحمن پسر احمد پسر على حميدى شخصيت بزرگ كتاب نويسى در مصر بود . شهاب خفاجى در « ريحانة الادب » ص 270 ، او را چنين ستوده است :\r\nاو اديبى بود كه لطافت نسيم ، شكوفهء آثارش را همواره به شكوفائى رسانده ،\r\n","description":"","footnote":"","page_name":" 81 ","page_number":81},
  {"content":"\r\nو بلبلان سخن گستر طبعش ، بر منابر سخنورى و ادب ، داد بلاغت مىدهند .\r\nآنگاه كه بلبان معانى ، از كلام او به نغمه سرايى برخيزند ، و باغهاى هنر و كلامش به جلوه گرى پردازند ، عشق و آرزو را ، از آنجا كه من نمىتوانم توصيف كنم ، جلب مىكند . او مرواريد كلامش را ، بر گردن دهر به رشته كشيده ، و عنان كارش را به دست شرافت سپرده ، و در جامهء مجد و شكوه .\r\n- جامه اى كه به انواع زيور آراسته است - همواره خودنمايى مىكند او گوهرهاى بيان را به يارى زبان بر مىفشاند ، و آويزهء گوش جان مىسازد .\r\nدر دانش پزشكى دست مسيحائى دارد ، و مردگان از بيمارىها را زنده مىكند ، و جوهر جواهر را با اعراض مبادله مىكند .\r\n- او طلعت بس زيبا و فرخنده دارد ، ليكن بر خلاف آرزوى گوركن و غسال كار مىكند .\r\nديوان اشعارش ، مشهور و در دسترس است . و هنگامى كه اين ديوان را را به نظم آورد ، پيش من فرستاد و من آن را مطالعه كردم ، و او را همچون باد صبايى يافتم ، كه بر انواع عطرها و بوى خوش مسك شبانه و كافور صبحگاهى برترى دارد .\r\n- هيچ چيزى از پستان مليح ، به انسان مأنوستر نيست ، و هيچ جورى جز فرمانروايى ساقى وجود ندارد . . . الخ .\r\n« محبى » « خلاصة الاثر » ج 2 ص 376 شرح حال او را آورده ، و در آن اظهار نظر خفاجى را با اضافاتى نقل كرده است .\r\nاز آثار او « الدر المنظم » و « بديعيه » اى است كه با ديوانش - چنان كه در ترجمه صفى الدين حلى گذشت بطبع رسيده است .\r\nاو بسال 1005 وفات يافته است . و اين خواننده است كه بر اساس شعرش مذهبش را بداند ، و به ميزان توانائى او در شعر و قوت و ضعف كلامش پى ببرد ، وى قصيده اى\r\n","description":"","footnote":"","page_name":" 82 ","page_number":82},
  {"content":"\r\nدر مدح پيامبر بزرگوار صلَّى اللَّه عليه و آله دارد كه چنين آغاز مىشود :\r\n- چرا من اين مايه شكوه را در تو مىبينم ، و مهر و دوستىات را در مكه به دل گرفتم ؟\r\n- آيا قصد خواهنده تو ، دل ترا آرزو مىكند ، تا ترا ببيند ، لكن به آرزويش نمىرسد .\r\n- و يا اينكه برفراز شاخساران باغها ، همچون كبوتران زارى مىكند ،\r\nتا اينكه به مدح مىرسد و چنين مىگويد .\r\n- خداى ، با بعثت او ، برانگيختن پيامبران را بپايان رساند ، و مهر ختام بر رسالت او گذاشت .\r\n- اوست كه در قيامت ، اول و آخر و بسنده و كافى است .\r\n- نگهبانى و هدايت امت ، و رهبرى مردم و عنايت ، همه از اوست .\r\n- به درگاه او ، از روى اخلاص و فروتنى و چاكرى پناه ببر ، تا كرامت ببينى .\r\n- در حالى كه بر او توسل جسته و از در او حاجت مىخواهى ، اشك خود را سيل آسا فرو بريز ، تا از ملامت ديگران ترا نجات دهد .\r\n- خود را در پناه او قرار بده ، تا مگر از ظلم و ستم نجات يا بى .\r\n- تو بر سراى چنين وجود گرامى فرود آى ، و بگو : اى كسى كه هر گونه بزرگوارى را در بر گرفته اى .\r\n- تو آن كسى هستى ، كه با جودت ، ابرها و درياها را خجل كردى ( 1 ) .\r\n- تو آن كسى هستى كه در محشر ، خدا داورى ترا دربارهء ما مىپذيرد .\r\n- تو آن كسى هستى كه هرگاه نبودى ، ديگر از عقيق و تهامه ذكرى\r\n\r\n","description":"","footnote":"\r\n( 1 ) اين بيت را در ذهن تداعى مىكند : ان السحاب لتستحيى اذا نظرت - الى نداك فقاسته بما فيها . « مترجم »\r\n","page_name":" 83 ","page_number":83},
  {"content":"\r\nدر ميان نمىآمد .\r\n- توئى كه بى وجود تو ، ديگر كسى هيچ ديارى را آرزو نمىكرد .\r\n- توئى كه بىوجود تو ، ديگر كسى بر خاك حجاز ، بار سفر نمىبست .\r\n- توئى كه هر كس دست ترا لمس كند ، همهء بيماريهايش شفا و بهبود مىيابد .\r\n- تويى كه به حد اعلى جمال رسيده اى ، و زيبائى و حسن در سيماى تو مىدرخشد . ( قصيده 66 بيت است ) .\r\n\r\n81 بهاء الملة و الدين\r\nتولد 953\r\nوفات 1031\r\nخدا ، بر آن شبهايى كه تا به صبح بيدارى كشيده ، و ديده از ديدار ستارگان به تماشاى زيبارخان دوختيم ، بركت دهاد .\r\nآنگاه كه ستاره و ماه ، سرگشته و حيران گشتند ، و آنكه خوابش مىربود ، خواب را از خود دور كرد .\r\nو بدينگونه ، شب به روز جهان افروز مبدل گشت .\r\n* * *\r\nدر آن هنگام ، ما سوار بال تاريكى شده و به يكديگر پناهنده مىشديم .\r\nو ساقى برخاسته ، از ميان تيرگى بدر مىآمد ، و همچون ماه كه نور افشانى كند طلوع مىكرد .\r\n* * *\r\nبا نور پر فروغ خويش با رخسارى كه ماه عالمتاب شبانگاه را رسوا مىكرد ،\r\n","description":"","footnote":"","page_name":" 84 ","page_number":84},
  {"content":"\r\nو چهره اى كه عرق شرم از آن مىريخت ، و لبخندى كه از سپيد دندانش نمايان مىشد ، اقحوانى را مىمانست كه چهره بر افروزد ، همه تيرگيها را مىزدود .\r\n* * *\r\nما ، درمان درد و سوكهاى خود را خورديم ، و نسيم هوا را با نسيم مهر درآميختيم ، و بر دو سرچشمه نور فرود آمديم ، شب از ما روى برتافت ، و سپيدهء صبح پيش ما پرتو افشاند .\r\n* * *\r\nما بر آن زيبا رخ حجازى دل بستيم ، و اسرار نهان دل ، پيش وى فاش ساختيم ، او نيز جام صراحى را ، با باده گلگون تقديم داشت ، تو گوئى كه با آتش رويارو گشته‌ايم .\r\n* * *\r\nبا جام مجوسى آبيارى شديم ، آنگونه كه با تبر سرخ مصرى سيراب شوند ، بادهء كهن رمانى و نورانى و ارغوانى به كف گرفتيم ، باده اى كه همهء جانها بسوى آن اظهار شوق و نياز مىكنند .\r\n* * *\r\nبرخيز كه خروس بانگ مىزند ، و برخوردن آن باده فرياد بر مىآورد .\r\nو آنگاه كه ساقى عشق ، بادهء مهر را فرو مىريزد ، گوئيا زيبارويى پرده از رخ بركشيده ، و در تاريكى شب بوسهء آتشين بر مىدارد .\r\n* * *\r\nوزش باد صبا ، اندام او را به اهتزاز آورده و مرا غارت كرده است ، و پيوسته ديدهء من بر ديدار او دوخته است . من هرگز آن مجلسى را كه در پيشگاه او\r\n","description":"","footnote":"","page_name":" 85 ","page_number":85},
  {"content":"\r\nداشتم ، از ياد نمىبرم ، مجلسى كه گاه نشستن در آن هشيار ، و هنگام برخاستن سرمست بوديم .\r\n* * *\r\nما از دوستان و مصاحبت بزرگان برخوردار بوديم ، بزرگانى كه در اين سرزمينها و اين خيمه‌ها آرميده بودند . آيا نمىبينى كه چگونه خواب را ترك گفتيم ، و جز باقيماندهء خاشاك اينك بجاى نمانده ، ما هر دو سرگشته به هر سو مىخراميم ؟\r\nخدايا ، چقدر بايدت سپاس گفت ؟ اين مجلسى بود كه همه آرزوهاى ما را در بر مىگرفت .\r\nآنگاه كه اين شوق و آرزومندى ، و اين اندوه عشق از دلم ربوده شود ، و يار از برم كناره بگيرد ، چنان است كه گلنار را با ابر اندوه پوشانده‌اند .\r\n* * *\r\nاين ياد ، رخسارى چنان فرخنده دارد كه هر بدبختى را از بين مىبرد .\r\nو در طراوت ، همچون شاخسار شاداب و خرم است . گفتارش آتش هوى را فرو مىنشاند ، و همانند آهوان كه در مواجهه با بيشهء شيران در اضطراب ورم به سر مىبرند مرا به تشويش مىآورد .\r\n* * *\r\nهلال آسمان از پرتو سيماى او ناپديد مىشود ، و از قامت او ، قامت شاخساران شرم مىكند و رنج مىبرد . و شگفتا كه ماه و درختان كشيده قامت ، از ديدن او ، چنانند كه ماه سر در غروب مىكشد و دگرى متوارى مىگردد .\r\n","description":"","footnote":"","page_name":" 86 ","page_number":86},
  {"content":"\r\nچهرهء زيبايش هر جا كه درخشيد ، تيرگيها و تاريكيها را روشن ، و صورتهاى با ملاحت را ، از راه خود دور كرد .\r\nبا درخشيدن خود ، همه اندوهان را از جان ما بسترد ، و با دميدن صبح ، ما را سيراب كرد . و همهء تاريكيها ، با مقدم فروغش گريختند .\r\n* * *\r\nاى آن آهوى زيبايى كه مقام بلند دارى ، و ما در حسرت وصالت اندوه مىخوريم و براستى آنجا كه اين پيشواى پاك ، حيدر ( 1 ) كه آغاز حمله كند ، لشگر دشمن پاى بفرار مىگذارد .\r\n* * *\r\nاين امام مخلوقات ، ريشهء همهء كارها و شفيع مردم در روز هولناك است .\r\nجوانمردى كه خدا و رسولش او را دوست دارند ، او وصى پيامبر و همسر فاطمه است .\r\nو در روزگار ، هر چه افتخار و نكوكارى است ، همه را در بر گرفته است .\r\n* * *\r\nواى بر حال كسى كه - براى يك بار هم كه شده - به زيارت اين وجود گرامى ، كه نورانيتش ماه آسمان را زير پا گذاشته ، نائل گشته است .\r\nو خوشا به حال كسى كه يك بار به ديدار او نائل گشته پس اى آن كسى كه سوار مركب رهسپار زيارت اويى ، بيابانها را در مىنوردى و دره‌ها را پشت سر مىگذارى .\r\n* * *\r\n\r\n","description":"","footnote":"\r\n( 1 ) حيدر ، لقب حضرت على ( ع ) است . و بروايتى ، مادرش او را بدين نام كرده ، و خود آن حضرت در اين اشعار فرموده است :\r\n\r\nانا الذى سمتنى امى حيدرة\r\nضرغام آجام و ليث قسورة\r\nعبل الذراعين شديد القصرة\r\nاكيلكم بالسيف كيل السندرة\r\n\r\n« مترجم »\r\n","page_name":" 87 ","page_number":87},
  {"content":"\r\nهرگاه آرزو نمودى كه خداى آسمانها را خشنود سازى ، و از پس كورى به هدايت و رشاد برسى ، و در روزى كه همه تشنه خواهند بود ، از حوض كوثر سيراب گردى ، بس آن هنگام بايدت به سراى مورد نظر مىرسى و از راههاى دور به آن ديار بپيوندى .\r\n* * *\r\nآنگاه كه با مزار على ولى اللَّه عليه السّلام رويارو شوى ، و محبت صراط مستقيم را فاش گردانى و عرضه كنى ، آنگاه كه اين ريسمان نيرومند الهى را مشاهده كردى ، و از پس سفر طولانى به مقصد نورانى گام نهادى ، ديگر شايسته نيست كه خواب را بر ديده آشنا كنى . تو جز اندكى ، طعم خواب را نچش !\r\n* * *\r\nرحل اقامت را در آن جايگاه بيفكن . گامى از سرزمين او بدر منه .\r\nبر آسمان قبر آن امام مشرف شو ، و همچون خطا پيشگان خوارمايه در آنجا درنگ كن ، و در بين انبوه مردم راه باز كن ، و خاك او را عطر آگين استشمام كن .\r\n* * *\r\nهرگاه بر آنى كه از پروردگار آسمان و زمين فرمانبرى كنى ، پس آگاه باش كه دوستى امامان از واجبات اوامر اوست . تو با بجاى آوردن اين فريضه ، پاداشت را دو برابر كن ، و رخسار خود در راه آنان خاك آلود كن و بگوى : چه زيبا آرامگاهى نصيب كرده اى !\r\n* * *\r\nهرگاه بر آن حرم و آستان ، سالم فرود آمدى ، عاشق و شيفته و تشنه ، به زيارت قبر او - قبر كسى كه در بزرگوارى بدرجه رفيع رسيده است - بشتاب آنجا است كه نور مزارش ، آسمان را فرا گرفته و همه جا پرتو افكنده\r\n","description":"","footnote":"","page_name":" 88 ","page_number":88},
  {"content":"\r\nو همه خانه‌ها را برافروخته است .\r\n* * *\r\nاگر دوران زندگانى و عصر اين بزرگوار را درك نكرده اى ، پس به يارى گريه و ناله يارى او را درك كن . در پيشگاه او بايست و فرمانش را امتثال كن ، و از او و از مزار او بخواه و مسألت كن . بگو : اى كسى كه در اين قبر آرميده اى ، و افتخار بزرگ به چنگ آورده و در همه روزگاران زنده و جاويد مانده اى .\r\n* * *\r\nبا دلى شيفته در برابر قبر او درنگ كن ، و از دشمنانش برى باش . شوق و مهر خود را نثار خاكش كن ، و ارادتت را فاش گردان . از آن آستان پاك ، گام برون منه . به او ، از چاكر و غلامش ، سلام شيفته و دوستى را برسان ، دوستارى كه از زيارت خاكش بدور مانده است .\r\n* * *\r\nهان بر زيارت او از نزديكى همت گمار ، تا مگر پاداش بينى ، و به به يارى او نجات پيدا كنى . برخيز ، خاك آستانش را بر رخسار بمال ، و دردها و سختيهاى خود را بر در او اظهار كن ، و از روى خاكسارى و نيازمندى ، روى بر خاك او بمال .\r\n* * *\r\nاى كسى كه پس از طى بيابانها و راههاى دور ، به پيشگاه امام هدايت و شفيع امت بار يافته اى ، به دامنش چنگ بزن ، كه او رشتهء محكم ولايت است هر كس بجز بر حيدر كرار پناهنده ، شود ، از اسارت نمىرهد .\r\n* * *\r\n","description":"","footnote":"","page_name":" 89 ","page_number":89},
  {"content":"\r\nدر آن مكان مقدس ، بسيار اشك بريز ، و بگو : اى قسمت كنندهء جهنم و بهشت ، بندهء تو از پيشگاه تو اميد امان دارد ، و به انواع بلاها و ستمها گرفتار آمده است ، از حوادث عالم بر تو پناه آورده است .\r\n* * *\r\nاى كشتى نجات ، بر تو پناه آورده‌ام ، و در زندگانى بجز محبت تو پناهى ندارم . محنت و رنج قبر را بهنگام مرگ ، از او بردار . اين توئى كه هرگاه حوادث بر كسى روى آورد و بر تو پناهنده شود ، روزگار نمىتواند با توجه تو به او ستم كند .\r\n* * *\r\nپيشوايى كه پروردگار آسمانش ، او را به پيشوايى برگزيده ، و در آن روز كه همه تشنه خواهند بود ، حوض كوثر به دست او سپرده شده ، و او پناهگاه دور افتادگان و حامى بىپناهان است ، و هرگز نخواسته است كه كسى را از حمايت خود نااميد كند ، همچنانكه در جنگها هم بر پناهندگان آسيب نرسانده است .\r\n* * *\r\nاين امامى است كه همهء رهنوردان و كاروانها بسوى او روانه ، و گناهان خلايق در پيش او ناپديد مىشود . و من اميدوارم فرداى قيامت ، شربتى از دست او بنوشم ، و هيچ پناهى جز در او ندارم ، و بجز بر پيشگاهش جايى پناه نمىبرم .\r\n* * *\r\nآن كسى كه حال دردمندى خود را ، بر اين امام - كه خدايش مقام او را بر پيغمبر وحى و سفارش كرده - بازگو كند ، هرگز نوميد نمىگردد . او\r\n","description":"","footnote":"","page_name":" 90 ","page_number":90},
  {"content":"\r\nكسى است كه بارهاى سنگين ما را سبك ، و از لغزشها ما را نگهبانى مىكند .\r\n* * *\r\nاين پيشوايى است كه با توسل به او ، شرك از من روى بر مىتابد ، و ستم و تباهى از ما مردم دور مىشود . امامى كه پيغمبر مصطفى صلَّى اللَّه عليه و آله او را برادر ناميده و برگزيده است . اين امام ، برگزيدهء پرهيزگاران و ركن هدايت ، و رهنماى سرگشتگان است .\r\n* * *\r\nاوست كه حقيقت دين را ، از پس پردهء خفا بر ما نشان داد ، و چقدر بيماران كه به ياد او شفا يافته‌اند ، امامى كه ولى اللَّه و پرهيزكار و وفادار است ، على عليه السّلام كسى است كه خداى بر فضيلت او گواهى داد ، و او را آشكارا برگزيده است .\r\n* * *\r\nدر ميدان نبرد ، بسى پهلوانان را سركوب و خوار كرده ، و بسا نيكمردان و پناهندگان را بر سايهء پناه خود كشيده است ، آرى او صاحب عطاى بزرگ است ، و هرجا او فرود آيد ، بركت و خير آنجا نازل مىشود ، و به دنبال او هر كجا كه رود ، مىرود .\r\n* * *\r\nآنگاه كه پيام دين اعلام گرديد ، به يارى او به پيروزى رسيد ، و هر جا كه رفت ، از خون دشمنان رنگين شد . او در ميان مردم افتخاراتى دارد كه كاملا آشكار است ، جوانمردى كه در بزرگداشت او هر چه خواهى و گويى ، باز كم است ، جز آن توصيفى كه نصارى از حضرت عيسى عليه السّلام كرده‌اند .\r\nدر آن روزى كه مردم را - همچون مرغان تشنه كه در آن آشيان خود هستند - ، خواهى ديد كه اين امام ، در كنار ، حوض كوثر ، تشنگان را سيراب\r\n","description":"","footnote":"","page_name":" 91 ","page_number":91},
  {"content":"\r\nخواهد كرد . على عليه السّلام كسى است كه هيچ كس به پايگاه و مقام او دسترسى ندارد . اوست كه در ليلة المبيت در رختخواب پيغمبر خوابيد ، و پيغمبر رهسپار غار گرديد .\r\n* * *\r\nعلى عليه السّلام پيشواى من است ، و چه خوب پيشوايى . فرداى قيامت ، از آتش جهنم ، مرا نجات خواهد داد . او چه نيكو ياورى براى پيغمبر بود ، پيغمبر در روز غدير به او اظهار برادرى كرد ، و اين بفرمان خدا بود كه او را برگزيد .\r\n* * *\r\nعلى عليه السّلام پيشواى من است ، و گرنه جز او پيشوايى ندارم . كسى است كه خداى متعال ، او را به اين مقام مخصوص داشته ، و من مهر و تولاى او را بر دل دارم . او گوهر ولايت ، و گرامى فرد مخلوقات ، و كسى است كه بزرگترين مقام ، و در بين خاندان قريش ، پاكترين موقعيت و تبار را دارد .\r\n* * *\r\nهمانگونه كه اصحاب كهف و رقيم هدايت شدند ، او نيز پيروان آيين خود را به صراط مستقيم هدايت مىكند ، و سرانجام ، رضاى الهى شامل حال پيروان اوست . پس اى على عليه السّلام كه بمثابهء كشتى نوح عليه السّلام و آتش موسى كليم عليه السّلام نجات بخش مايى ، اى آنكه اسرار اين بساط عالم هستى\r\n* * *\r\nاى سرور من و اى برادر مصطفى صلَّى اللَّه عليه و آله اى كسى كه پس از پيامبر صلَّى اللَّه عليه و آله ، اخلاص عمل از جانب تست ، بر تو از جانب من همواره درود باد ، درودى بهنگام وفا ، درودى كه تا خورشيد طلوع و غروب دارد و كاروانان در سير و حركتند ،\r\n","description":"","footnote":"","page_name":" 92 ","page_number":92},
  {"content":"\r\nادامه دارد . ( از قصيده و مخمس ) ( 1 )\r\n* * *\r\n\r\nشرح حال شاعر\r\nشيخ محمّد پسر حسين عبد الصمد حارثى عاملى جبعى ، شيخ الاسلام ، بهاء الملة و الدين ، استاد استادان و مجتهدين ، از شخصيتهاى بس نامدارى است كه شهرتش عالمگير است . و تبحر او در علوم و دانشها و موقعيت استوارى كه در فضل و ديندارى دارد ، از هر گونه ستايش و توصيف مستغنى است ، و نيازى نيست كه در مقام او سخن گفت ، چرا كه هر كس او را شناخته ، به خوبى شناخته است ، اين دانشمند الهى و فقيه محقق و عارف بزرگوار و مؤلف با ابتكار و بحاث نكته سنج و نيك انديش و اديب شاعر و برخوردار از همه فنون را ، همه مىشناسند . او يكى از نوابغ امت اسلامى ، و از نوابغ بزرگ ، قهرمان جهان دين و دانش و كسى است كه « محبى » در كتاب ( خلاصة ) خود 3 : 404 او را چنين معرفى كرده است :\r\n« شيخ بهائى تأليفات و تحقيقات گوناگونى دارد ، و او از شايسته ترين كسانى است كه لازم است شرح حال و اخبار و مزاياى او را وجههء همت قرار داد ، و عالم را به فضايل و بدايعش آشنا كرد . او به تنهايى يك امت بود ، به جهت اينكه به همهء دانشها احاطه داشت ، و از دقايق فنون آگاه بود . و گمان نمىكنم كه زمانه نظير او را بياورد ، و همتايى بر او نشان دهد . خلاصهء سخن اينكه تا كنون گوش حقيقت نيوشان ، اخبارى شگفتتر از حالات و اخبار او\r\n\r\n","description":"","footnote":"\r\n( 1 ) اين قصيده و تخميس آن ، در مجموعهء علامهء يگانه شيخ مرحوم ، على فرزند شيخ محمّد رضا كاشف الغطاء موجود است . اصل ، از شيخ بهائى ، و تخميس از شيخ على مقرى است . شيخ بهائى قصيده ديگرى هم دارد كه در آن واقعهء الغدير را توصيف كرده و اين قصيده را در « الانوار النعمانيه » ص 43 . و « روضات - الجنات » ص 637 مىتوان ملاحظه كرد .\r\n","page_name":" 93 ","page_number":93},
  {"content":"\r\nنشنيده است .\r\nنسبش به تابعى علوى مذهب حارث همدانى منتهى مىشود ، و ما شرح حال او را در ترجمه پدر بزرگوارش شيخ حسين نقل كرده‌ايم .\r\nشرح حال و توصيف احوال او را آنچنان كه شايسته است مىتوان در لابلاى بسيارى از كتب شرح حال بدست آورد كه از آن جمله است :\r\nسلافة العصر ص 289 ، امل الامل ص 26 ، تذكرة نصر آبادى ص 150 الروضة البهية از سيد شفيع ، ريحانة الالباء شهاب الدين خفاجى ص 103 - 107 ، خلاصة الاثر محبى 3 : 44 - 445 ، جامع الرواة اردبيلى ، اجازات البحار 123 ، نقد الرجال ص 303 ، محبوب القلوب اشكورى ، لؤلؤة البحرين ص 15 ، رياض الجنة زنورى در « الروضة الرابعة » ذيل حرف باء تحت عنوان « بهائى » ، الاجازة الكبيرة شيخ عبد اللَّه سماهيجى ، اجازة الكبيرة شيخ ميرزا حيدر على بن عزيز اللَّه نظرى اصفهانى . تاريخ عالم آرا ج 1 ص 115 ، الاعلام زركلى 3 ص 889 ، نسمة السحر فيمن تشيع و شعر ، روضات الجنات ص 632 ، مستدرك الوسائل 3 ص 417 ، رياض العارفين ص 45 ، مجمع الفصحاء 2 ص 8 ، روضة الصفاء ج 8 در ذكر علماى دوره صفويه ، نجوم السماء ص 26 ، طرائق الحقائق 1 ص 137 ، مطلع الشمس 2 ص 157 تا 386 ، تتميم امل الامل از ابن ابى شبانه ، تكملة الرجال شيخ عبد النبى كاظمى ، شرح قصيدهء « وسيلة الفوز و الامان » از احمد منينى ، قصص العلماء ص 169 ، تكملة امل الامل از سيد ابى محمّد حسن صدر الدين كاظمى ، تنقيح المقال 3 ص 107 هدية الاحباب ص 109 ، الكنى و الالقاب 2 ص 89 ، سفينة البحار 1 ص 113 ، الفوائد الرضوية 2 ص 502 - 521 ، مفتاح التواريخ ص 332 ، منن الرحمان 1 ص 6 ، دائرة المعارف بسقانى 2 ص 462 - 464 ، تاريخ آداب اللغة العربية 3 ص 328 ، وفيات الاعلام شيخ رازى ( 1 ) معجم\r\n\r\n","description":"","footnote":"\r\n( 1 ) ظاهرا مراد ، « طبقات اعلام الشيعه » مرحوم شيخ آقا بزرگ تهرانى است ، كه ايشان ، ابتدا قصد داشته‌اند آن را « وفيات الاعلام » نامگذارى كنند ، و بعدا نام آن را تغيير داده‌اند .\r\n","page_name":" 94 ","page_number":94},
  {"content":"\r\nالمطبوعات ص 1262 ، مجلة العرفان جزء هشتم و نهم از جلد 2 ( سال 1328 هجرى ) ص 383 ، 407 - 413 ، 472 ، 476 ، 521 .\r\nشاگردش علامه مولى مظفر الدين على ، در شرح حال استاد رساله اى تأليف كرده ، و همچنين شيخ ابو المعالى پسر حاج محمّد كلباسى نيز ، در احوال وى كتابى نگاشته است : اخيرا كتابى در تاريخ زندگانى اين دانشمند به طبع رسيده بقلم « سعيد نفيسى » نويسندهء ايرانى و در پايان اين بخش در پيرامون اين كتاب سخن خواهيم گفت .\r\n\r\nاستادان و مشايخ او\r\nشيخ بزرگوار بهائى ، بمناسبت مسافرتهايى كه جهت كسب علوم داشته زمان درازى از عمر خود را صرف اين كار كرده ، و بدنبال گمشدهء علمى خود نواحى دور دست و شهرها و آباديها را زير پا گذاشته ، و در اين آرزوى بزرگ به همه مجامع اسلامى سر زده ، و از محضر بزرگان دين و رؤساى مذهب و اعلام امت و استادان هر دانش و فنى و نوابغ برگزيده و برجسته هر علمى بهره گرفته ، كه براى آگاهى از احوال مشايخ او در اخذ و روايت و قراءت ، بايد به لابلاى معاجم و تراجم مراجعه كرد :\r\n1 - از پدر بزرگوارش شيخ حسين بن عبد الصمد اخذ كرده و از او روايت مىكند .\r\n2 - شيخ عبد العالى كركى متوفى 993 پسر محقق كركى متوفى 94 .\r\n3 - شيخ محمّد بن محمّد بن ابى اللطيف مقدسى شافعى ، كه شيخ بهائى از او روايت مىكند ، و اجازه اى نيز از او دارد كه در اجازات بحار ص 110 ضبط شده\r\n","description":"","footnote":"","page_name":" 95 ","page_number":95},
  {"content":"\r\nاست ( تاريخ اجازه : 992 ) .\r\n4 - شيخ مولى عبد اللَّه يزدى متوفى 981 صاحب حاشيه ، كه از وى اخذ كرده ، و اين موضوع در « خلاصة الاثر » و ديگر جاها ذكر شده است .\r\n5 - مولى على مذهب مدرس ، كه علوم رياضى را شيخ بهائى از او فرا گرفته است .\r\n6 - قاضى مولى افضل قاينى .\r\n7 - شيخ احمد كجائى كهدمى معروف به پير احمد ، كه شيخ بهائى در قزوين بر او قراءت كرده است .\r\n8 - نطاسى محنك عماد الدين محمود ، كه طب را از وى ياد گرفته است .\r\n« مولى محبى » در « خلاصة الاثر » نقل مىكند ( 3 : 441 ) كه در هنگام اقامت در مصر ، با استاد محمّد بن ابى الحسن بكرى مجالست داشت ، و اين استاد در بزرگداشت شيخ خيلى مبالغه مىكرد ، و يك بار كه او به استادش گفته بود :\r\n« اى مولاى من ، من ، درويشى فقير هستم ، چرا اينهمه مرا تعظيم مىكنى ؟ » در جواب گفته بود : من از تو رائحه فضل استشمام مىكنم « و استاد در قصيده اى او را چنين ستوده است :\r\nاى مصر ، ترا مبارك و خرم باد باغى كه خوشه‌ها و ميوه هايش رسيده و در دسترس است خاكش در زيبايى همچون طلا ، و آبش در زلالى همانند نقرهء شفاف است . نسيم آن ، مشك را شرمسار كرده ، و گلهايش هر گلى را ارزان داشته است . از آن هنگامى كه در سرزمين تو پياده شدم ، ياران و دوستان را فراموش كردم پس خدانگهدار چنان باغى كه شادابى و طراوت آن كافى و لذتبخش است پرندگان آن مايهء تسلاى خاطرند ، و نغمهء موزونشان همه جا فراگير شده است .\r\nآنكه خواهد در آن ديار ، خوشبخت زندگى كرده ، و از گذران دلپذيرى\r\n","description":"","footnote":"","page_name":" 96 ","page_number":96},
  {"content":"\r\nبرخوردار شود .\r\nبايد بسراغ دانش و دانشيان رود ، و نادانى را مانع و پرده اى بر آن بشمار آورد ، زيرا در اين شهر علم پزشكى و منطق در يكسو ، و نحو و تفسير در سوى ديگرى آرميده است .\r\nبا وجود چنين محضر علمى ، بايدش مجلس درس و آموزش ، و متن شرح و حاشيه يكسو نهد .\r\nاى روزگار ، تا كى و تا چه وقت ، با حوادث خود ، ايام مرا تيره مىدارى ؟\r\n- و اين آيين تست كه ، با هر فاضل بلند همتى اين چنين رفتار مىكنى .\r\n- آرزوها را دگرگونه جامهء عمل مىپوشانى ، كاستى و حرمان را در آرزوها جايگزين مىگردانى .\r\n- هرگاه تو مرا از آن گروه مىپندارى ، سوگند بجان و زندگانيم كه سست گمانى است .\r\n- اين عذاب و شكنج را از من برگير ، و گرنه پيشگاه حضرت استاد شكوه خواهم برد .\r\nدر ص 440 و 441 « خلاصة الاثر » چنين گويد : « پيامبر - عليه الصلوات و السّلام - را زيارت كرد ، آنگاه به گردش پرداخت ، پس سى سال به جهانگردى ادامه داد ، و در آنهنگام به حلقهء بسيارى از دانشمندان درآمد ، سپس برگشت و در ديار عجم مسكن گزيد ، تا جائى كه گويد : به اصفهان آمد و خبر آمدنش به گوش شاه عباس رسيد ، شاه عباس پيشنهاد كرد كه رياست علما را بر عهده گيرد ، پس اين سمت را ، بر عهده او گذاشت و مقامش را بالا برد ، و كارش بالا گرفت ، الا اينكه با مذهب پادشاه كه زندقه بود همراهى نداشت در انتشار شهرتش در بلاد اسلامى كوتاهى كرد ، و تنها نكته اى كه قابل ذكر است ، اينكه در محبت اهل بيت غلومى كرد . »\r\n","description":"","footnote":"","page_name":" 97 ","page_number":97},
  {"content":"\r\nامينى مىنويسد : چقدر جسارت مىخواهد ، كه يك نفر دربارهء مؤمنى كه شهادت مىدهد كه : خدا پروردگار من است ، اينچنين ناسزايى بگويد ، و مردى را كه در روزگار خود مورد احترام و دوستار خاندان على عليه السّلام بوده است ، به زندقه نسبت بدهد . و آشكار است كه اين ملك نيكبخت ، چقدر در دين و مذهب و اعمال و رفتار و ترك منهيات اهتمام داشته ، و جز بر مذهب بزرگان عصر خود - كه شيخ بهائى از جملهء آنها است - نبوده است ، و از او جز احترام و موالات عترت پاك پيامبر عليهم السّلام و تأييد حق آنها چيزى مشاهده نشده ، اما گويندهء آن روايت ، در حق او دشمنى و كينه به خرج داده ، و پروايى در اين خصوص به خود راه نداده ، و در گفتهء خود مبالاتى نداشته است ، و اين خوى ناپسندى است كه از چنين كسانى بعيد نيست .\r\nو كاش مىدانستم كه اين شيخ بزرگوار ما ، دربارهء محبت اهل بيت پيامبر - صلوات اللَّه عليهم - چه غلوى كرده است ؟ آرى ، شيخ بهائى غلوى نكرده ، لكن كسى كه اين اظهار نظر را كرده ، فضائل بيشمارى را كه خداوند بر اهل بيت رسول اللَّه عليهم السّلام مرحمت كرده ، و هر عظمتى را كه بر آنها نصيب داشته ، غلو شمرده است .\r\nو اين عادت دشمنان گذشته و حال اهل بيت است ، و شكوهء ما همه بر خداست .\r\n\r\nشاگردان شيخ بهائى و كسانى كه از او روايت كرده‌اند\r\nاز شيخ بهائى ، بسيارى از علماى بزرگ ، علوم دينى و فلسفه و ادبيات فرا گرفته‌اند ، همچنانكه با اجازهء او گروهى از مشاهير دانشمندان ، از وى روايت كرده‌اند ، كه اينك نام هر دو گروه را به ترتيب حروف ياد مىكنم :\r\n\r\nحرف الف\r\n: 1 - شيخ ابراهيم پسر فخر الدين عاملى بازورى . امل الامل ص 5 .\r\n2 - سيد نظام الدين احمد پسر زين العابدين علوى كه سه اجازه از شيخ دريافت داشته ، كه بسال 1018 نگاشته شده و در « اجازات البحار » ذكر\r\n","description":"","footnote":"","page_name":" 98 ","page_number":98},
  {"content":"\r\nشده است .\r\n3 - شيخ ابو طالب تبريزى كه از شيخ بهائى تلمذ كرده و اجازه اى دريافت داشته است ( رياض العلماء ) .\r\n4 - سيد ظهير الدين ابراهيم پسر قوام الدين همدانى متوفاى سال 1025 ، كه از وى اجازه گرفته است ( جامع الرواة ، سلافة ، نجوم السماء ) .\r\n5 - سيد ابو القاسم رازى غروى ، كه از شيخ بهائى اجازه دارد ( وفيات الاعلام ) .\r\n6 - سيد احمد پسر عبد الصمد حسينى بحرانى . ( سلافة العصر ، امل الامل ) .\r\n7 - سيد معين الدين محمّد اشرف شيرازى ، كه شيخ بهايى براى كتابش ( مفتاح الفلاح ) بسال 1021 به وى اجازه داده است .\r\n8 - سيد احمد پسر حسين پسر حسن موسوى عاملى كركى ، كه از شيخ بهائى اجازه اى بتاريخ 1012 دريافت كرده است ( اجازات بحار ص 132 ) .\r\n\r\nحرف ب\r\n: 9 - سيد بدر الدين پسر احمد عاملى انصارى ساكن طوس ، كه « اثنى عشرية الصومية و الصلوتيه » شيخ بهائى را شرح كرده است . ( امل الامل ) .\r\n10 - كمال الدين حاج بابا پسر ميرزا جان قزوينى ، كه شيخ بهائى اجازه اى به تاريخ 1007 بر پشت جلد « حبل المتين » براى وى نوشته است ، و اين حبل المتين كتابى است كه اين شخص نوشته است . ( الذريعه 1 : 237 ، مستدرك الاجازات ) .\r\n11 - امير محمّد باقر استر آبادى مشهور به طالبان : ( امل الامل 60 ) .\r\n12 - مولى محمّد باقر پسر زين العابدين يزدى ( تتميم امل الامل قزوينى ، نجوم السماء ) .\r\n","description":"","footnote":"","page_name":" 99 ","page_number":99},
  {"content":"\r\n13 - مولى بديع الزمان قهپانى كه در پشت جلد « الاثنى عشريه الصلوتيه » اجازه اى به نام او نوشته است . الذريعه ج 1 : 237\r\n\r\nحرف ج ح خ :\r\n14 - شيخ جعفر پسر شيخ لطف اللَّه پسر شيخ عبد الكريم ميسى عاملى اصفهانى ، كه خود و پدرش بسال 1020 از شيخ بهايى اجازه دريافت كرده‌اند ( اجازات بحار ص 130 ) .\r\n15 - شيخ جواد پسر سعد پسر جواد بغدادى ، كه به « فاضل جواد » معروف است ، از شيخ بهائى روايت مىكند ( مستدرك ج 3 : 406 ) .\r\n16 - شيخ جعفر پسر محمّد پسر حسن خطى بحرانى . ( امل الامل . سلافة العصر ) و در سلافة ، وفات او را سال 1028 نوشته است .\r\n17 - مولى حسنعلى پسر مولى عبد اللَّه تسترى متوفاى سال 1069 ( بر طبق نوشته سلافة ) يا متوفاى 1075 . شيخ بهائى به تاريخ 1030 اجازه اى بر وى نوشته كه در « اجازات البحار » ذكر شده است .\r\n18 - حاج مولى حسين يزدى اردكانى ، كه « خلاصة الحساب » شيخ بهائى را شرح كرده و تقريظى از استاد دريافت كرده است . ( رياض العلماء ) .\r\n19 - سيد حسين پسر سيد كمال الدين ابزر حسينى حلى از شيخ بهائى روايت مىكند . و اين موضوع ، از اجازهء شيخ عبد على خمايسى كه از سيد حسين در مورد شيخ ناجى حصيناوى بسال 1072 ذكر شد ، و ديگر اجازات ، بر مىآيد .\r\n20 - شيخ حسين پسر حسن عاملى مشغرى كه ساكن مشهد حضرت رضا عليه السّلام بوده ، و در همانجا به خاك سپرده شده ، با اجازه اى كه دارد از شيخ روايت مىكرده ، و اين اجازه در كتاب النكاح « تذكره » آمده است ( امل الامل ) .\r\n21 - شيخ حسين پسر على پسر محمّد حر عاملى ساكن اصفهانى ( امل الامل ) .\r\n","description":"","footnote":"","page_name":" 100 ","page_number":100},
  {"content":"\r\n22 - سيد حسين پسر محمّد على پسر حسين عاملى جبعى متوفى 1069 ( امل الامل ) .\r\n23 - سيد حسين پسر حيدر كركى متوفى 1076 كه با سه اجازه كه در تاريخهاى 1003 ، 1010 ، و 1020 از طرف شيخ بهائى صادر شده از وى روايت مىكند .\r\n24 - سيد امير شرف الدين حسين ، كه از طرف اين دانشمند بسال 1030 بر روى اجازهء شهيد ثانى كه بر پدر علامه اجازه نوشته ، اجازه اى نگاشته است كه در « اجازات بحار » آمده است .\r\n25 - ميرزا حاتم بيك اعتماد الدولة اوردبادى ، كه علم اسطرلاب را از اين دانشمند فرا گرفته ، و استادش شيخ بهائى ، رسالهء « حاتميه » را بنام او به فارسى نوشته است ( 1019 ) .\r\n26 - مولى خليل پسر غازى قزوينى متوفى سال 1089 ، كه از شيخ روايت مىكند ( سلافة العصره امل الامل . المستدرك 3 : 413 ) .\r\n27 - مولى خليل پسر محمّد اشرف قاينى اصفهانى ، كه از غير مترجم له روايت مىكند .\r\n\r\nر ز\r\n: 28 - رضى الدين پسر ابو اللطيف قدسى . ( خلاصة الاثر 3 : 443 ) .\r\n29 - شيخ زين الدين پسر محمّد نوهء شهيد ثانى متوفى سال 1064 ( الدر المنثور ) .\r\n\r\nس ش ص\r\n: 30 - مولى سيد پسر عبد اللَّه نصيرى ، كه بعضى تأليفات استادش را به خط خود نوشته ، و بر روى آن خط استادش ملا سلطان حسين پسر ملا سلطان محمّد استر -\r\n","description":"","footnote":"","page_name":" 101 ","page_number":101},
  {"content":"\r\nآبادى ( مؤلف « تحفة المؤمنين » كه در سال 1078 به شهادت رسيد ) به چشم مىخورد .\r\n31 - شيخ سليمان پسر على پسر راشد بحرانى شاخورى متوفى 1101 . . .\r\n( روضات الجنات ص 539 ) .\r\n32 - كمال الدين سيد شاهمير حسينى كه شيخ بهائى در حاشيهء نسخه اى از « اربعينيه بسال 1008 ، اجازه اى بر او نوشته است . ( الذريعة 1 : 238 ) .\r\n33 - مولى صالح پسر احمد مازندرانى متوفاى سال 1081 يا 1086 كه از شيخ روايت مىكند . ( مستدرك 3 : 413 ) .\r\n34 - مولى محمّد صادق پسر محمّد على تويسركانى ، كه « لغز » استادش را شرح كرده است . ( الذريعة ) .\r\n35 - مولى محمّد صالح گيلانى ، ساكن يمن ، كه بسال 1088 وفات يافته است .\r\n( نسمة السحر ) .\r\n36 - شيخ صالح پسر حسن جزايرى ، كه از شيخ بهائى سؤالاتى كرده ، و شيخ در ضمن جواب سؤالات ، اجازه اى نوشته اى . ( امل الامل ) .\r\n37 - شيخ نجيب الدين على پسر محمّد پسر مكى عاملى جبعى . ( امل الامل ) .\r\n38 - شيخ زين الدين على پسر سليمان بحرانى متوفى سال 1064 ، كه اجازهء شيخ بهائى را بر اين شخص ، شيخ سليمان ماخورى بحرانى در شرح حال علماى بحرين ذكر كرده است . ( لؤلؤة البحرين ، المستدرك 3 : 388 ) .\r\n39 - مولى عبد الوحيد پسر نعمت اللَّه ديلمى استر آبادى ، كه تأليفات زيادى دارد . ( رياض العلماء ) .\r\n40 - شيخ على پسر محمود عاملى . ( امل الامل ) .\r\n41 - شيخ على پسر نصر اللَّه جزايرى مؤلف « الحاشيه على الروضته البهية » ( رساله شيخ سليمان ماخورى در علماى بحرين ) .\r\n","description":"","footnote":"","page_name":" 102 ","page_number":102},
  {"content":"\r\n42 - مولى عز الدين على النقى ابو العلا محمّد هاشم كمره اى متوفى سال 1060 كه از شيخ بهائى روايت مىكند . ( مستدرك نورى 3 : 405 ) .\r\n43 - شيخ عبد العلى پسر ناصر پسر رحمت اللَّه حويزى ، كه تأليفات بسيارى دارد . ( امل الامل ) .\r\n44 - شيخ عبد اللطيف پسر على حويزى . ( امل الامل ، مستدرك الوسائل ) .\r\n45 - سيد عبد العظيم پسر سيد عباس استر آبادى . ( رياض العلماء ) .\r\n46 - سيد شمس الدين على پسر محمّد پسر على حسينى خلخالى كه « خلاصة الحساب » و تشريح الافلاك « استادش را در سال 1008 شرح كرده است .\r\n( رياض العلماء ) .\r\n47 - سيد بهاء الدين على حسينى تفرشى كه شيخ بهائى در هفتم ماه رمضان سال 1013 اجازه اى به وى صادر كرده‌اند . ( مستدرك الاجازات ) .\r\n48 - سيد شرف الدين على طباطبائى شولستانى غروى متوفى 1060 كه از شيخ بهائى اجازه روايت دارند . ( مستدرك 3 : 409 ) .\r\n49 - شيخ نور الدين على پسر عبد العزيز بحرانى كه در شوال سال 998 از شيخ بهائى اجازه دريافت داشته است .\r\n50 - قاضى علاء الدين عبد الخالق معروف به « قاضى زاده كرهرودى » ( رياض العلماء ) .\r\n51 - مولى مظفر الدين على كه رساله اى در شرح استادش شيخ بهائى و تعليقاتى بر او نوشته است .\r\n52 - شيخ على پسر احمد نباطى عاملى ، كه « الاثنى عشريه الصلاتيه » استاد خود را شرح كرده است ، و در سالهاى 1011 و 1012 ، سه اجازه از شيخ بهائى دريافت كرده ، و برخى تأليفات استادش را به خط خودش نوشته ، و بر روى آنها اجازات شيخ ضبط شده است .\r\n","description":"","footnote":"","page_name":" 103 ","page_number":103},
  {"content":"\r\n53 - شيخ زكى الدين عنايت اللَّه شرف الدين على قهيانى نجفى مؤلف « مجمع الرجال » .\r\n54 - ملا غياث الدين على اصفهانى كه بموجب نقش « اجازات البحار ص 136 » از شيخ بهائى روايت مىكند .\r\n55 - سيد على علوى بعلبكى عاملى ، و شايد اين شخص همان سيد على پسر علوان حسينى باشد .\r\n\r\nق ك ل\r\n: 56 - ميرزا قاضى پسر كاشف الدين محمّد يزدى ساكن مشهد امام رضا عليه السّلام مولف « التحفة الرضويه فى شرح الصحيفة السجاديه » .\r\n57 - ملا محمّد قاسم گيلانى ( نجوم السماء ) .\r\n58 - سيد امير سراج الدين قاسم پسر مير محمّد طباطبائى قهپانى كه از شيخ اجازه روايت دارد . ( جامع الرواة المستدرك 3 : 409 ) .\r\n59 - ملا محمّد كاظم پسر عبد على گيلانى تنكابنى ، كه « تشريح الافلاك » را به امر استادش شرح كرده است . ( رياض العلماء 60 ) .\r\n60 - شيخ لطف اللَّه پسر عبد الكريم ميسى عاملى اصفهانى كه شيخ بهائى در سال 1020 اجازه اى بوى داده است . ( اجازات البحار ص 103 ) . اين شخص در سال 1032 در اصفهان وفات يافته است شرح حال او را ، شيخ حر عاملى در امل الامل ، و كشميرى در نجوم السماء آورده‌اند .\r\n61 - سيد ابو على ماجد پسر هاشم بحرانى متوفى 1028 كه از شيخ بهائى دو اجازه دريافت كرده است .\r\n62 - ملا محمّد حسن فيض كاشانى متوفى 1091 كه از شيخ اجازه روايت دارد ( المستدرك 3 : 421 ) .\r\n","description":"","footnote":"","page_name":" 104 ","page_number":104},
  {"content":"\r\n63 - نظام الدين محمّد پسر حسين قرشى ساوجى ، كه « جامع عباسى » استادش را پس از وفات وى تكميل كرده است .\r\n64 - سيد ميرزا رفيع الدين محمّد نائينى متوفاى سال 1081 ، كه از شيخ بهائى اجازه روايت دارد ( لؤلؤة البحرين ، مستدرك 3 : 390 ) .\r\n65 - شيخ محمّد بن عاملى تبنينى ( امل الامل ) .\r\n66 - شيخ محمود بن حسام الدين جزايرى ، كه از شيخ بهائى روايت مىكند ( لؤلؤة البحرين ، مستدرك 3 : 390 ) .\r\n67 - ملا محمّد صدر الدين محب على تبريزى كه « الاثنى عشريات » و « مفتاح الفلاح » استادش را ترجمه كرده است .\r\n68 - سيد محمّد تقى پسر ابو الحسن حسينى استر آبادى « امل الامل » .\r\n69 - مولى علاء الدين محمّد پسر بدر الدين محمّد قمى .\r\n70 - مولى محمّد رضا بسطامى كه در سال 1030 شيخ بهائى اجازه اى بر وى داده است و متن اجازه را در نسخه اى از كتابش « الحبل المتين » نوشته است .\r\n71 - مولى محمّد تقى مجلسى متوفاى سال 1070 كه از شيخ اجازه روايت دارد . ( اجازات بحار ص 105 ، مستدرك الاجازات ) .\r\n72 - شيخ حسام الدين محمود پسر درويش على حلى نجفى ، كه از شيخ اجازه روايت دارد ، « رياض العلماء ، المستدرك 3 : 424 و اجازهء شيخ عبد الواحد بورانى به شيخ ابو الحسن شريف ) .\r\n73 - مولى صدر الدين محمّد شيرازى معروف به « ملا صدرا » متوفاى 1050 كه از شيخ بهائى اجازه روايت دارد . ( المستدرك 3 : 424 ) .\r\n74 - مولى صفى الدين محمّد قمى كه مطابق اجازه اى كه در سال 1015 از او گرفته است روايت مىكند اجازات البحار ص 130 .\r\n75 - مولى محمّد باقر پسر محمّد مؤمن سبزوارى متوفى سال 1090 ( 1 ) .\r\n\r\n","description":"","footnote":"\r\n( 1 ) اين قول را صاحب روضات الجنات در ص 117 آورده ، و شايد هم اشتباه كرده زيرا ملاى سبزوارى در سال 1017 متولد شده و بهنگام وفات شيخ بهائى فقط 13 سال داشته است .\r\n","page_name":" 105 ","page_number":105},
  {"content":"\r\n76 - ملا محمّد امين قادرى رادى . كه از شيخ اجازهء روايت دارد .\r\n77 - شيخ بهاء الدين محمّد عاملى كه از استاد خود كه همنام خودش هم هستند اجازهء روايت دارد .\r\n78 - امير شمس الدين محمّد گيلانى شارح ( خلاصة الحساب ) .\r\n79 - مولى ملك حسين پسر ملك على تبريزى ، كه در سال 998 ، شيخ بهائى بر وى اجازه داده است . ( نجوم السماء ) .\r\n80 - سيد محمّد على پسر ولى اصفهانى ، كه شيخ بهايى به وى و پدرش اجازه داده است . ( الذريعة 1 : 238 ) .\r\n81 - قاضى مجد الدين عباسى قثمى دزفولى ، كه از شيخ روايت مىكند و در اجازه اى كه به پسر خودش قاضى فضيح الدين نوشته ، شيخ بهايى را از استادان و مشايخ خود شمرده است ( وفيات الاعلام ) .\r\n82 - مولى معز الدين محمّد ، كه از شيخ اجازه روايت دارد . ( امل الامل ) .\r\n83 - شيخ محمّد پسر سليمان مقابى بهرامى ( 1 ) ( لؤلؤة البحرين ) كه از شيخ بهائى اجازه اى بتاريخ ماه شعبان 998 دريافت كرده كه در « المستدرك » موجود است .\r\n84 - شيخ محمّد پسر حسين حر عاملى مشغرى ، كه به سال 1098 وفات يافته است ( امل الامل ) .\r\n85 - شيخ محمّد پسر نصار هويزى ( امل الامل ) .\r\n86 - شيخ ابو الحسن محمّد پسر شيخ يوسف بحرانى عسگرى كه با سه اجازه به تاريخهاى : 998 ، 999 ، 1000 ، از شيخ روايت مىكند ( الذريعة ، مستدرك\r\n\r\n","description":"","footnote":"\r\n( 1 ) در اجازه الى كه شيخ بهائى نوشته نام اين شخص را « محمّد بن يوسف » آورده است .\r\n","page_name":" 106 ","page_number":106},
  {"content":"\r\nالاجازات ) .\r\n87 - شيخ محمود پسر حسام الدين مشرفى جزايرى . ( وفيات الاعلام ) .\r\n88 - ملا مراد پسر على خان تفرشى كه بسال 1051 درگذشته است :\r\n( جامع الرواة ) .\r\n89 - ملا محمّد مشهور به تقى صوفى ضياء آبادى قزوينى مؤلف « ملحقات الصحيفة الكاملة » كه در سال 1023 آن را تأليف كرده است . اين شخص ، از شيخ بهائى تلمذ كرده و اجازهء روايت دريافت داشته است .\r\n90 - ملا محمّد پسر شاه مرتضى پسر شاه محمود كاشى ، برادر ملا محمّد محسن فيض كه به تصريح فرزندش - در ضمن اجازه اى كه به پسرش نور الدين بن محمّد بن مرتضى بسال 1088 نوشته است - از شيخ بهائى روايت مىكرده است . ( الذريعه 1 : 250 ، مستدرك الاجازات ) .\r\n91 - ملا مقصود پسر زين العابدين استر آبادى ( رياض العلماء ) .\r\n92 - شيخ محمّد شمس الدين پسر على پسر خاتون عاملى ، كه « شرح اربعين » استادش را ترجمه كرده و بسال 1029 اجازهء روايت دريافت داشته است . ( امل الامل ، الذريعة 1 : 239 ) .\r\n93 - ملا شريف الدين محمّد رويدشتى معروف به « شريفاى اصفهانى كه در سال 1087 وفات كرده است تاريخ اجازه سال 1022 بوده است . ( مستدرك 3 : 409 ، اجازات البحار ص 131 ) .\r\n94 - ملا شمسا شمس الدين محمّد كشميرى ، كه از شيخ بهائى اجازه روايت دارد ، و همين موضوع را در اجازه اى كه به شاگردش ملا هدايت اللَّه پسر ملا عبد الصمد گيلانى در سال 1040 نوشته ، تصريح كرده است . ( وفيات الاعلام ) .\r\n\r\nه ى\r\n: 95 - شيخ هاشم پسر احمد پسر حسام الدين اتكانى ، كه شيخ بهائى در سال 1030\r\n","description":"","footnote":"","page_name":" 107 ","page_number":107},
  {"content":"\r\nاجازه اى به وى داده ، و اين اجازه به خط خود شيخ هاشم ، بر روى ، نسخه خطى « الاثنى عشريات » ضبط شده است . ( الذريعه 1 : 239 ) .\r\n96 - شيخ يحيى لاهجى كه بسال 1025 ، اجازه اى از شيخ دريافت داشته است .\r\n\r\nتأليفات مهم شيخ بهائى\r\nگرچه به فرمان تقدير صفحهء زندگانى شيخ بهائى درهم پيچده و مرگ ، چهرهء اين دانشمند را از ديدگان ، پنهان داشته است ، لكن آثار فراوان و تأليفات گرانبهاى جاويدانش او را در عرصه روزگار جاويد نگهداشته است ، كه اينك نام كتابهاى گرانقدر او را كه در دانشهاى گوناگون تأليف كرده است ، مىآوريم :\r\n1 - القروة الوثقى در تفسير ( مطبوع ) 2 - جامع عباسى در فقه ( مطبوع )\r\n3 - رساله فارسى در اسطرلاب 4 - رساله عربى در اسطرلاب\r\n5 - حاشيه بر تفسير بيضاوى ( مطبوع ) 6 - حاشيه بر خلاصة الاقوال\r\n7 - الاثنى عشريات الخمس 8 - رسالة الحساب به فارسى\r\n9 - عين الحياة در تفسير 10 - حاشيه بر مختلف الشيعه\r\n11 - حاشيه بررجال نجاشى 12 - رياض الارواح ( منظومه )\r\n13 - شرح تفسير بيضاوى 14 - حاشيه بر « الفقيه »\r\n15 - سوانح سفر حجاز 16 - حواشى شرح التذكرة\r\n17 - تشريح الافلاك ( مطبوع ) 18 - حل حروف القرآن\r\n19 - توضيح المقاصد 20 - رسالة فى الموارث ( مطبوع )\r\n21 - حاشيه بر قواعد 22 - حاشيه بر مطول\r\n23 - حواشى بر كشاف 24 - شرحى بر شرح چغمين\r\n","description":"","footnote":"","page_name":" 108 ","page_number":108},
  {"content":"\r\n25 - حاشيه بر ارشاد الاذهان 26 - رساله تضاريس الارض\r\n27 - شرح حق المبين 28 - شرح دعاى صباح\r\n29 - الحبل المتين ( مطبوع ) 30 - شرح اربعين ( مطبوع )\r\n31 - زبدة الاصول ( مطبوع ) 32 - الرسالة الهلاليه\r\n33 - اسرار البلاغة 34 - دراية الحديث ( مطبوع )\r\n35 - الكشكول ( مطبوع ) 36 - لغز الزبدة\r\n37 - بحر الحساب 38 - لغز النحو\r\n39 - رسالة فى السورة 40 - تنبيه الغافلين\r\n41 - الصراط المستقيم 42 - الرسالة الاعتقادية\r\n43 - مشرق الشمسين ( مطبوع ) 44 - مفتاح الفلاح ( مطبوع )\r\n45 - خلاصة الحساب ( مطبوع ) 46 - المخلاة ( مطبوع )\r\n47 - الجوهر الفرد 48 - الفوائد الصمديه ( مطبوع )\r\n49 - تهذيب النحو ( مطبوع ) 50 - الجبر و المقابلة\r\n51 - رسالتان كريتان ( مطبوع ) 52 - رساله اى در قبله\r\n53 - ديوان شعر 54 - رساله اى در صلوة\r\n55 - رساله اى در حج 56 - گربه و موش ( مطبوع )\r\n57 - لغز القانون 58 - لغز الكشاف\r\n59 - شرح صحيفه سجاديه تحت عنوان « حدائق الصالحين » .\r\n60 - رساله اى در اينكه پرتو ستارگان از آفتاب گرفته مىشود .\r\n61 - جواب سوالات شيخ صالح جزائرى ، 22 مسألة .\r\n62 - شرح الفرائض النصيريهء محقق طوسى .\r\n63 - حاشيه شرح عرضدى بر مختصر الاصول .\r\n64 - رساله اى در حل اشكال عطارد و قمر .\r\n","description":"","footnote":"","page_name":" 109 ","page_number":109},
  {"content":"\r\n65 - رساله اى در نسبت كوههاى بلند بر قطر زمين .\r\n66 - رساله در قصر و تخيير در تفسير .\r\n67 - حاشيهء « الاثنى عشريهء » شيخ حسن .\r\n68 - رساله اى در ذبايح اهل كتاب .\r\n69 - حاشيه بر « معالم العلماء » ابن شهر آشوب كه از او در « رياض » نقل مىشود .\r\n70 - رساله اى در ترجمهء آنچه امام رضا عليه السّلام بر مأمون نوشته است .\r\n71 - وسيلة الفوز و الامان ، كه شعرى است در مدح صاحب الزمان .\r\n72 - شرحى بر شرح رومى بر ملخص .\r\n73 - كتابى در اثبات وجود قائم عليه السّلام .\r\n74 - رساله اى در حل عبارتى از « القواعد » .\r\n75 - رساله اى در احكام سجود تلاوت .\r\n76 - جواب المسائل المدنيات .\r\n77 - رساله در طبقات الرجال .\r\nو اشعار زيادى از مثنوى و قصيده و ارجوزه ، و نيز حاشيه هايى بر بعضى از تأليفات خودش دارد . علاوه بر اينها ، گروهى از دانشمندان معاصر وى و دانشمندان پس از وى شروح و تعليقاتى به نظم يا نثر بر آثار شيخ بهايى نوشته‌اند كه اينهمه ، از درجهء توجه و اعتناى شديد اين دانشمندان بر آثار اين دانشمند ، و از مراتب بزرگداشت آنها از او حكايت مىكند . و اينك نام اين دانشمندان را مىآوريم :\r\n\r\n\r\nالاثنى عشريات\r\n1 - التعليقات سيد ماجد پسر هاشم بحرانى متوفاى 1028 ، كه شاگرد شيخ بهايى بوده كه اين تعليقات را بر « الاثنى عشريات » استاد خود نگاشته است .\r\n","description":"","footnote":"","page_name":" 110 ","page_number":110},
  {"content":"\r\n2 - شرح حسام الدين جمال الدين .\r\n3 - شرح شيخ سليمان پسر عبد اللَّه ماخوزى بحرانى متوفاى سال 1121\r\n4 - شرح سيد فيض اللَّه پسر عبد القاهر حسينى تفريشى .\r\n5 - شرح بر الاثنى عشريات الصلوتيه از شيخ على پسر احمد پسر موسى عاملى نباطى .\r\n6 - شرح بر الاثنى عشريات الصوميه ، از شيخ حسين پسر موسى اردبيلى كه ساكن استر آباد و معاصر شيخ بهائى بود .\r\n7 - شرح عشريات الحجيه ، از شيخ زين الدين حسين عاملى متوفاى 1078 اين شخص برادر صاحب « امل الامل » است .\r\n8 - شرح بر الاثنى عشريات الصلوتيه ، از سيد نور الدين على پسر حسين موسوى عاملى كه در سال 1048 در گذشته است . اين شخص برادر صاحب « المدارك » است .\r\n9 - شرح الاثنى عشريات الصلوتيه از شيخ عبد اللَّه پسر حاج صالح سماهيجى بحرانى متوفاى 1135 كه همين شرح را به نظم آورده است .\r\n10 - حاشيه بر الاثنى عشريات الصلوتيه از شيخ حسن پسر شهيد ثانى صاحب « المعالم » كه در سال 1012 ، همان سال تأليف اصل رساله ، اين تعليق را بر آن نگاشته است .\r\n11 - ترجمه « الاثنى عشريات الصلوتيه و الزكوتيه » از شاگرد شيخ بهايى يعنى : ملا صدر الدين محمّد پسر محب تبريزى .\r\n\r\nاربعين\r\n1 - حاشيه بر اربعين از شيخ عبد الصمد پسر حسين كه برادر شيخ بهائى بوده است .\r\n","description":"","footnote":"","page_name":" 111 ","page_number":111},
  {"content":"\r\n2 - حاشيه اربعين از سيد عبد اللَّه پسر نور الدين پسر نور الدين پسر نعمت اللَّه جزايرى كه بسال 1173 درگذشته است .\r\n3 - حاشيه اربعين از ملا اسماعيل پسر محمّد حسين خواجوئى اصفهانى كه بسال 1173 درگذشته است .\r\n4 - حاشيه اربعين از شاگرد شيخ بهائى يعنى مظفر الدين على .\r\n5 - ترجمه شرح الاربعين از شيخ محمّد پسر خاتون عاملى كه شيخ بهائى بر آن در سال 1027 تقريظ نوشته است .\r\n\r\nتشريح الافلاك\r\n1 - شرح الافلاك از شيخ فرج اللَّه پسر محمّد پسر درويش هويزى رجالى .\r\n2 - شرح تشريح الافلاك از امير صدر الدين محمّد صادق قزوينى ، معاصر صاحب « الامل الامل » .\r\n3 - شرح تشريح الافلاك از امام الدين لاهورى .\r\n4 - شرح تشريح الافلاك از شيخ ابو الحسن شريف اصطهباناتى پسر حاج اسمعيل لارى متوفى 1338 ( مطبوع ) .\r\n5 - شرح تشريح الافلاك از سيد محمّد شرموطى كه از رجال و بزرگان قرن سيزدهم است .\r\n6 - شرح تشريح الافلاك از سيد عبد اللَّه پسر عبد الكريم قنوى .\r\n7 - شرح تشريح الافلاك از سيد على حيدر طباطبائى ( مطبوع ) .\r\n8 - شرح تشريح الافلاك از ملا محمّد صادق تنكابنى .\r\n9 - شرح تشريح الافلاك از شيخ محمّد پسر شيخ عبد على آل عبد الجبار قطيفى بحرانى .\r\n10 - شرح تشريح الافلاك از قاضى سيد نور اللَّه مرعشى كه بسال 1019 به شهادت رسيده است .\r\n","description":"","footnote":"","page_name":" 112 ","page_number":112},
  {"content":"\r\n11 - شرح تشريح الافلاك از عباسقلى خان كرمانشاهى متوفاى سال 1273 ( به روايت صاحب مجمع الفصحاء ) .\r\n12 - شرح تشريح الافلاك از ملا محمّد كاظم پسر عبد العلى گيلانى تنكابنى كه به دستور استاد خود اين شرح را نگاشته ، و آن را « نهاية الادراك » ناميده است .\r\n13 - حواشى بر تشريح الافلاك كه آن را ملا محمّد پسر احمد اردبيلى به فارسى نوشته و به عربى هم ترجمه كرده است .\r\n14 - حاشيهء تشريح الافلاك سيد مصطفى پسر محمّد هادى فرزند سيد دلدار على نقوى هندى كه بسال 1323 درگذشته است .\r\n15 - حاشيه تشريح الافلاك حاج ملا على عليارى تبريزى كه در سال 1327 درگذشته است .\r\n\r\nجامع عباسى\r\n1 - شرح جامع عباسى از شمس الدين محمّد پسر على عاملى كه كنيه اش به « ابن خاتون » معروف و از شاگردان شيخ بهائى بوده است .\r\n2 - حاشيه بر جامع عباسى از شيخ محمّد پسر على پسر خاتون عاملى كه اين كتاب را در سال 1054 تدوين كرده و شايد عين شرح بوده است .\r\n3 - حاشيه بر جامع عباسى از حاج ملا حسينعلى پسر نوروز على تويسركانى درگذشته بسال 1284 .\r\n4 - حاشيه جامع و عباسى شيخ عبد اللَّه مازندرانى متوفى 1330 .\r\n5 - حاشيه بر جامع عباسى از شيخ آقا ميرزا ابو القاسم پسر محمّد تقى اورد بادى كه بسال 1333 وفات يافته است .\r\n6 - حاشيه بر جامع عباسى سيد محمّد كاظم يزدى طباطبائى متوفى 1338 .\r\n7 - حاشيه بر جامع عباسى سيد بزرگوار ما سيد اسمعيل صور عاملى اصفهانى\r\n","description":"","footnote":"","page_name":" 113 ","page_number":113},
  {"content":"\r\nدرگذشتهء بسال 1338 .\r\n8 - حاشيه بر جامع حاج شيخ عبد اللَّه ممقانى نجفى متوفاى سال 1351 .\r\n9 - حاشيه بر جامع - سيد ما ابو محمّد حسن صدر الدين كاظمى درگذشته بسال 1354 .\r\n10 - حاشيه بر جامع از ملا محمّد على نخجوانى نجفى .\r\n\r\nخلاصة الحساب\r\n1 - شرح خلاصة الحساب از سيد حيدر پسر على عاملى .\r\n2 - شرح خلاصة الحساب از حاج ميرزا ابو القاسم پسر ميرزا كاظم موسوى زنجانى متوفى سال 1292 .\r\n3 - شرح خلاصة الحساب از مولى رمضان .\r\n4 - شرح خلاصة الحساب از شيخ محمّد پسر حاج ملا على ساوجى حايرى .\r\n5 - شرح خلاصة الحساب از سيد محمّد شرموطى حلى كه تشريح الافلاك را نيز شرح كرده است\r\n6 - شرح خلاصة الحساب شيخ جواد پسر سعد كاظمى كه شاگرد شيخ بهائى بوده است ( اين كتاب به طبع رسيده است ) .\r\n7 - شرح خلاصة الحساب از صاحب قصص العلماء يعنى ميرزا محمّد تنكابنى .\r\n8 - شرح خلاصة الحساب از ملا وحيد الدين .\r\n9 - شرح خلاصة الحساب از آقا فتحعلى زنجانى كه بسال 1338 در نجف درگذشته است .\r\n10 - شرح خلاصة الحساب از شيخ محمّد نادرى ، اين شرح به فارسى نوشته شده است .\r\n11 - شرح خلاصة الحساب معتمد الدوله فرهاد ميرزاى قاجار كه بسال 1305 وفات كرده و اين شرح نيز به فارسى است .\r\n","description":"","footnote":"","page_name":" 114 ","page_number":114},
  {"content":"\r\n12 - شرح الخلاصه سيد محمّد مهدى پسر جعفر حسينى حائرى معروف به « حكيم زاده » ، كه بسال 1331 درگذشته و اين شرح به فارسى است .\r\n13 - شرح الخلاصه مولى محسن پسر محمّد طاهر قزوينى معروف به « نحوى » كه « العوامل » را نيز شرح كرده است .\r\n14 - شرح الخلاصه شيخ هاشم پسر زين العابدين تبريزى نجفى متوفاى بسال 1323 .\r\n15 - شرح الخلاصه ملا محمّد طالب پسر حيدر گيلى اصفهانى كه تا سال 1042 زنده بوده است اين شرح به فارسى است .\r\n16 - شرح الخلاصه از ميرزا محمّد على پسر محمّد نصير رشتى نجفى متوفاى سال 1334 كه اين كتاب را بسال 1314 تأليف كرده است .\r\n17 - شرح الخلاصه از سيد امير شمس الدين على خلخالى شاگرد شيخ بهائى .\r\n18 - شرح الخلاصه از سيد محمّد اشرف حسينى طباطبائى .\r\n19 - شرح الخلاصه از حاج ميرزا عبد الغفار نجم الدوله ( كه به چاپ رسيده است ) .\r\n20 - شرح الخلاصه از ملا محمّد امين قمى شاگرد شيخ بهائى .\r\n21 - شرح الخلاصه از شيخ عبد العلى آل عبد الجبار قطيفى بحرانى\r\n22 - شرح الخلاصه از سيد على فورجانى خوانسارى ، معاصر سيد مجاهد حايرى طباطبائى .\r\n23 - شرح الخلاصه مولى حسين نيشابورى .\r\n24 - شرح الخلاصه از امير ابو طالب فندرسكى فرزند مير فندرسكى معروف ،\r\n25 - شرح الخلاصه از حاج ملا محمّد جعفر استر آبادى متوفاى سال 1263 .\r\n26 - شرح الخلاصه از ملا محمّد حسين يزدى اردكانى .\r\n27 - شرح الخلاصه از ميرزا زين العابدين پسر ابو القاسم خوانسارى .\r\n","description":"","footnote":"","page_name":" 115 ","page_number":115},
  {"content":"\r\n28 - شرح الخلاصه ملا فرج اللَّه پسر محمّد پسر درويش حويزى عاملى كه معاصر صاحب ( الامل ) بوده است .\r\n29 - شرح الخلاصه سيد عبد اللَّه پسر نور الدين پسر سيد نعمت اللَّه جزايرى\r\n30 - شرح الخلاصه از ميرزا محمّد رضا ( الذريعة ) .\r\n31 - شرح الخلاصه حاج محمّد پسر حاج محمّد ابراهيم كلباسى .\r\n32 - شرح الخلاصة امير سمش الدين محمّد گيلانى .\r\n33 - شرح الخلاصة از سيد آقا پسر ميرزا اسمعيل حسينى مرعشى اصفهانى كه از آل خليفه سلطان ، و از معاريف و شخصيتهاى قرن 13 بوده است .\r\n34 - حواشى بر خلاصة الحساب ، از ملا تقى پسر حسن هروى اصفهانى متوفاى 1299 .\r\n35 - حاشيه بر خلاصة الحساب سيد صدر الدين محمّد پسر مجد الدين اسمعيل پسر امير على اكبر شاهمير طباطبائى تبريزى .\r\n36 - حاشية الخلاصه از سيد هبة الدين شهرستانى معاصر ما ( البته در روزگار تأليف الغدير ) كه اين كتاب در شمار تأليفات وى آمده است .\r\n37 - خلاصة الحساب منظوم ، از سيد ميرزا قوام الدين محمّد پسر مهدى حسينى سيفى قزوينى ، كه اين كتاب را « نظم الحساب » ناميده و آن را بسال 1118 در 661 بيت به نظم كشيده ، و به اين ارقام در ضمن شعر خود اشاره كرده و گفته است :\r\n\r\nو مستارخ قال : ما اسم الكتاب ؟\r\nفقلت له : هاك نظم الحساب\r\n\r\nيعنى هرگاه پژوهندهء تاريخى بپرسد كه نام اين كتاب چيست ؟ من در جواب گويم كه اينك نام آن « هاك نظم الحساب » ( كه به حساب ابجدى سال 1118 سال تأليف كتاب است ) .\r\n\r\nو رام اعتبار حساب الكتاب\r\nفقلت : عيون كتاب الحساب\r\n\r\n","description":"","footnote":"","page_name":" 116 ","page_number":116},
  {"content":"\r\nو هرگاه بخواهد شمار و حساب اين كتاب منظوم را فرا گيرد ، مىگويم :\r\n« عيون كتاب الحساب » ( يعنى چشمه‌هاى كتاب حساب كه با حساب ابجدى 661 بيت مىشود ) .\r\n\r\nزبدة الاصول\r\n1 - شرح زبدة الاصول از شيخ جواد پسر سعد كاظمى شاگرد شيخ بهائى .\r\n2 - شرح زبدة الاصول از ملا محمّد صالح مازندرانى متوفاى سال 1086 .\r\n3 - شرح زبدة الاصول ميرزا محمّد هاشم چهار سوقى\r\n4 - شرح زبدة الاصول ملا محمّد تقى فرزند محمّد فرزند ملا على طبسى كه بسال 1054 تأليف اين كتاب را به انجام رسانيده است .\r\n5 - شرح زبدة الاصول ملا محمّد زمان فرزند كلبعلى تبريزى .\r\n6 - شرح زبدة الاصول آقاى حسين خوانسارى متوفاى 1099 .\r\n7 - شرح زبدة الاصول سيد امير محمّد باقر استر آبادى معروف به طالبان شاگرد شيخ بهائى .\r\n8 - شرح زبدة الاصول ملا يعقوب فرزند ابراهيم بختيارى حويزى كه در سال 1550 درگذشته است .\r\n9 - شرح زبدة الاصول سيد على فرزند محمّد باقر موسوى خوانسارى ، از مشاهير قرن 13 .\r\n10 - شرح زبدة الاصول شيخ نور الدين على پسر هلال جزايرى .\r\n11 - شرح زبدة الأصول شيخ محمّد پسر على حرفوشى عاملى كه بسال 1059 وفات يافته است ( سلافة العصر ) .\r\n12 - شرح زبدة الاصول ملا محمّد على كربلائى كه در هشتم محرم سال 1193 از تأليف اين كتاب فراغت پيدا كرده ( به زبان فارسى ) .\r\n13 - شرح زبدة الاصول ملا مهدى سبزوارى حكيم كه بسال 1289 وفات\r\n","description":"","footnote":"","page_name":" 117 ","page_number":117},
  {"content":"\r\nيافته است .\r\n14 - شرح زبدة الاصول ميرزا ابو القاسم فرزند ملا حسن قمى كه بسال 1231 درگذشته است .\r\n15 - شرح زبدة الاصول سيد علاء الدين حسين فرزند رفيع الدين محمّد حسينى عاملى كه به « خليفه سلطان » معروف بود . وفات او بسال 1064 بوده است .\r\n16 - شرح زبدة الاصول سيد محمّد حسين فرزند سيد بنده حسين نوهء سيد دلدارى على نقوى هندى متوفاى 1325 ( اين شرح به چاپ رسيده است )\r\n17 - شرح زبدة الاصول سيد على نقى فرزند سيد جواد برادر سيد الطايفه بحر العلوم كه بسال 1249 درگذشته است .\r\n18 - شرح زبدة الاصول شيخ محمّد پسر خلف تسترى بلادى بحرانى .\r\n19 - شرح زبدة الاصول سيد مصطفى فرزند سيد محمّد هادى سيد دلدار على نقوى هندى كه بسال 1323 درگذشته است .\r\n20 - شرح زبدة الاصول ملا محمّد باقر فرزند محمّد مؤمن خراسانى سبزوارى ( صاحب الذخيرة ) متوفى سال 1090 .\r\n21 - شرح زبدهء الاصول سيد بدر الدين عاملى كه از شاگردان شيخ بهائى است .\r\n22 - شرح زبدة الاصول آقا محمّد نقى پسر آقا محمّد جعفر پسر آقا محمّد على كرمانشاهى كه در سال 1299 در نجف وفات يافته است .\r\n23 - شرح زبدة الاصول سيد محمّد جواد پسر سيد هاشم توبلى بحرانى .\r\n24 - شرح زبدة الاصول شيخ حبيب پسر شيخ محمّد حسن آل محبوبهء نجفى كه بسال 1336 درگذشته است .\r\n25 - شرح زبدة الاصول مولوى حمد اللَّه پسر فضل اللَّه پسر شكر اللَّه سنديلوى .\r\n26 - شرح زبدة الاصول ميرزا زين العابدين پسر ابو القاسم جعفر موسوى\r\n","description":"","footnote":"","page_name":" 118 ","page_number":118},
  {"content":"\r\nخوانسارى اصفهانى پدر صاحب « روضات الجنات » حدود سال 1272 .\r\n27 - شرح زبدة الاصول شيخ عبد العلى فرزند محمّد حسين .\r\n28 - شرح زبدة الاصول ملا على ارانى از معاصران شيخ الطائفة انصارى .\r\n29 - شرح زبدة الاصول سيد محمّد پسر سيد دلدارى على نقوى هندى متوفاى 1284 .\r\n30 - شرح زبدة الاصول سيد على محمّد پسر سيد محمّد نوهء سيد دلدار على هندى درگذشتهء سال 1312 .\r\n31 - شرح زبدة الاصول ميرزا ابراهيم پسر ابو الفتح زنجانى كه به سال 1350 در ايران وفات يافته است .\r\n32 - شرح زبدة الاصول ميرزا محمّد پسر سليمان تنكابنى صاحب « قصص العلماء » كه حدود سال 1310 وفات يافته است .\r\n33 - نظم زبدة الاصول شيخ اسد اللَّه بغدادى فرزند حاج اسمعيل دزفولى متوفاى سال 1237 .\r\n34 - نظم زبدة الاصول سيد ميرزا قوام الدين محمّد حسينى سيفى كه اين كتاب را بسال 1104 سروده و همين تاريخ را در شعر خود آورده است ، آنجا كه گويد :\r\n\r\nفى مأة و اربع و الالف فى\r\nالف و واحد بمعناها يفى\r\n\r\nيعنى : « در سال 1104 اين منظومه در هزار و يك بيت سروده شده كه آن معانى را بيان كند » .\r\n35 - نظم زبدة الاصول از شيخ احمد پسر صالح بحرانى كه در سال 1315 وفات يافته است او اين اثر را « العمدة » ناميده است .\r\nحاج مفضل پسر حاج حسب اللَّه ، زبدهء شيخ بهائى را چنين ستوده است :\r\nچه زيبا اثرى ، كه در آن ، محمّد سرورى و برترى يافته ، و چه نيكو واژگانى و نيكو فصلهائى كه توصيف كرده است .\r\n","description":"","footnote":"","page_name":" 119 ","page_number":119},
  {"content":"\r\nاين كتاب ، كوتاهترين قوانين علوم را گرد آورده و معانى فراوانى در بر گرفته ، و بر اصول براى آنكه توضيح و روشنگرى كند ، اصولى دگر افزوده است » ( 1 ) .\r\nاين دو بيت ، از نسخه اى از زبدة الاصول به خط حاج مفضل كه در تاريخ 1098 تحرير يافته ، و در كتابخانه امير المؤمنين عليه السّلام در نجف اشرف موجود است ، نقل شد .\r\n\r\nالفوائد الصمديه\r\n1 و 2 - شرح مختصر و مفصل فوائد الصمديه سيد على خان مدنى صاحب سلافة العصر »\r\n3 - شرح فوايد ملا احمد پسر محمّد على اصفهانى بهبهانى .\r\n4 - شرح فوايد شيخ محمّد پسر على حرفوشى عاملى كه بسال 1059 درگذشته است .\r\n5 - شرح فوايد سيد بهاء الدين محمّد پسر محمّد باقر حسينى نائينى مختارى معاصر شيخ حر عاملى .\r\n6 - شرح فوايد شيخ محمّد مؤمن پسر محمّد قاسم جزايرى كه به « فوائد البهيه » معروف است .\r\n7 - شرح فوايد ميرزا محمّد پسر سليمان تنكابنى صاحب « قصص العلماء » .\r\n8 - شرح فوايد سيد حسين پسر سيد على حسين همدانى معاصر .\r\n9 - شرح فوايد شيخ جواد پسر ملا محرم على پسر كلب قاسم طارمى كه بسال 1325 شمسى در زنجان وفات يافته است ( فارسى ) .\r\n10 - شرح فوايد ميرزا محمّد پسر عبد الوهاب همدانى .\r\n\r\n","description":"","footnote":"\r\n( 1 )\r\n\r\nفيادرة قدساد فيها محمّد\r\nو زبدة الفاظ صفت و فصول\r\nحوت من قوانين العلوم و جيزها\r\nمعان واضحت للاصول أصول\r\n\r\n","page_name":" 120 ","page_number":120},
  {"content":"\r\n\r\nمفتاح الفلاح\r\n1 - شرح مفتاح الفلاح شيخ سليمان پسر عبد اللَّه پسر على بحرانى كه بسال 1121 درگذشته است .\r\n2 - شرح مفتاح الفلاح محمّد پسر سليمان تنكابنى مؤلف « قصص العلماء »\r\n3 - شرح و ترجمهء مفتاح الفلاح آقا جمال الدين خوانسارى درگذشته بسال 1125 .\r\n4 - ترجمهء فارسى مفتاح الفلاح از مولى صدر الدين محمّد تبريزى شاگرد شيخ .\r\n5 - ترجمهء مفتاح الفلاح ، از سيد ابى مظفر محمّد جعفر حسينى .\r\n6 - حاشيه بر مفتاح الفلاح ملا اسمعيل پسر محمّد حسين خواجوئى اصفهانى درگذشته بسال 1173 سيد على خان مدنى ، كه ترجمهء احوال او در همين جلد خواهد آمد ، بر روى نسخه اى از مفتاح الفلاح اين ابيات را نوشته است :\r\n\r\nعليك بمفتاح الفلاح فانه\r\nلابواب طاعات المهيمن مفتاح\r\nيضيئى به نور الهدى فكانه\r\nلقارئه فى ظلمته الليل مصباح\r\nفلا برحت تغشى من اللَّه رحمة\r\nمؤلفه ماح فى الافق اصباح\r\n\r\n( 1 )\r\nيعنى : بر تو باد مطالعهء « مفتاح الفلاح » ، كه كليد ابواب طاعت پروردگار است .\r\nاين كتاب ، آنچنان نورى بر جان خوانندگان مىافشاند ، كه تو گويى در تاريكى شب ، چراغى است خداوند ، تا آن زمان كه سپيدهء صبحگاهان بر افق مىدرخشد ، مؤلف او را با رحمت خود مقرون بدارد » .\r\n\r\n","description":"","footnote":"\r\n( 1 ) بنابر نقل استاد حسين على محفوظ كاظمى .\r\n","page_name":" 121 ","page_number":121},
  {"content":"\r\n\r\nدر لغزهاى شيخ بهائى\r\n1 - شرح لغز زبدة الاصول معروف به « مشكاة العقول » از شيخ محمّد مؤمن جزايرى كه در عصر نادر شاه افشار مىزيسته ، و شرح حال وى در ضمن شاعران قرن 12 الغدير آمده است .\r\n2 - شرح لغز الزبدة ميرزا ابراهيم پسر ابو الفتح زنجانى كه بسال 1350 شمسى درگذشته است .\r\n3 - شرح لغز الزبده ميرزا محمّد پسر سليمان صاحب « قصص العلماء » .\r\n4 - شرح لغز الكشاف ملا محمّد مهدى فرزند على اصغر قزوينى .\r\n5 - شرح لغز النحو شيخ محمّد صادق تويسركانى .\r\n6 - شرح لغز القانون حاج محمّد تقى شيرازى مشهور به « حاج آقا بابا طبيب » .\r\n7 - شرح لغز القانون ملا محمّد سليم رازى كه بسال 1060 آن را تاليف كرده است .\r\n\r\nالوجيزه\r\n1 - شرح وجيزه ملا محمّد فرزند سليمان « مؤلف » قصص العلماء » .\r\n2 - شرح وجيزه سيد ابو محمّد حسن صدر الدين كاظمى متوفاى سال 1354 .\r\n\r\nوسيلة الفوز\r\n1 - شرح قصيده وسيلة الفوز و الامان شيخ احمد پسر على منينى كه از علماى معروف عامه بود و اين شرح به طبع رسيده است .\r\n2 - شرح قصيدهء وسيله ، از شيخ جعفر پسر حاج محمّد نقدى موسوم به « منن الرحمن » كه در دو جلد به طبع رسيده است .\r\n","description":"","footnote":"","page_name":" 122 ","page_number":122},
  {"content":"\r\n\r\nتهذيب البيان\r\nشرح تهذيب البيان شيخ محمّد پسر على پسر محمّد حرفرشى عاملى درگذشته بسال 1059 .\r\nشرح تهذيب البيان سيد نعمت اللَّه جزايرى كه بسال 1112 درگذشته است .\r\nتعليقه بر حاشية البيضاوى از شيخ ميرزا محمّد فرزند محمّد رضاى قمى از شاگردان علامه مجلسى كه استادش او را ستوده است .\r\nتعليقه بر تهذيب الاصول از صاحب « قوانين » يعنى ميرزا ابو القاسم قمى كه بسال 1231 وفات يافته است .\r\nتعليقه بر حبل المتين شيخ خير الدين پسر عبد الرزاق ساكن شيراز كه از نوادگان شهيد ثانى و از معاصران شيخ بهائى بوده ، و اين تعليقه را آنگاه كه شيخ بهائى حبل المتين را جهت مطالعه به وى فرستاده بود ، بر آن كتاب نگاشته است .\r\nنظم رسالهء اسطرلاب از سيد ميرزا قوام الدين محمّد حسينى سيفى قزوينى .\r\nترجمهء كشكول از شيخ احمد عاملى .\r\n\r\nادبيات دلپذير شيخ بهائى\r\nشيخ بهائى رحمة اللَّه عليه ، با وجود تسلط در علوم و نظريات عميقى كه در اغلب دانشها دارد ، از گفتارهاى ادبى و سرودن اشعار به دو زبان فارسى و عربى روى برنگرداند ، چنان كه بسيارى از اشعار او را بطور پراكنده در كتب و معاجم مىتوان يافت و اينك نمونه هائى از آن :\r\nاى بزرگوارانى كه از دورى شما محال است كه بشكيبم ، پس از شما من\r\n","description":"","footnote":"","page_name":" 123 ","page_number":123},
  {"content":"\r\nدر بدترين احوال بسر مىبرم . هرگاه باد شمال بوى شما را به من آورد ، من يمين ( 1 ) از شمال و سر از پا نمىشناسم .\r\n* * *\r\nچه خوش است آن بادى كه از « ذى سلم »\r\nو از تپه‌هاى نجد و سعد و علم ، بر من بوزد ،\r\nاندوهان و غمها را از جان من بزدايد ، با وزش اين باد آرزوها بدست مىآيد و غم جانكاه از بين مىرود .\r\n* * *\r\nاى يارانى كه در « حزوى » و « عقيق » آرميده‌ايد ، اين دل من توان دورى شما را ندارد . آيا بر وصال شما راهى وجود دارد ، يا همه درهاى وصال بسته است ؟\r\n* * *\r\nبر دلتنگى و فراوانى اندوهم نكوهش نكنيد ، دل من از آهن و سنگ نيست .\r\nمطلوب من از دست رفته ، و يار و دلبرم از من دور افتاده است ، و هر لحظه جگرم شعله مىكشد .\r\n* * *\r\nهر آنكه شوق و اشتياق مرا بر ساكنان حجون دريابد ، گويدم اين شوق و عشق نيست بل ديوانگى است .\r\nاى آنكه ملامتگر منى ، از من چه مىخواهى ؟ كه دلى بيمار و خردى پاى بسته دارم .\r\n* * *\r\n\r\n","description":"","footnote":"\r\n( 1 ) يمين در اينجا دست راست و شمال : دست چپ است .\r\n","page_name":" 124 ","page_number":124},
  {"content":"\r\nاى كسانى كه در ميان دو ناحيه « سلع » و « صفا » نزول كرده‌ايد ، اى بزرگان قبيلهء حى ، اى اهل صدق و صفا ، من دلى داشتم كه بار جفا را حمل مىكرد ، لكن اين دل در ميان تپه‌هاى شما از دست رفته است .\r\n* * *\r\nخوشا بر حال تو اى باد صبا ، هرگاه روزى به وادى قبا بگذرى ، از مردم « حى » كه بر آن تپه‌ها آرميده‌اند ، بپرس كه آيا اين كه از ما دورى گزيده‌اند ، از روى ملال است يا از ره ناز و دلال ؟ !\r\n* * *\r\nايشان ياران و همسايگانى بودند كه ما را چنين حال نامطلوب گرفتار كردند ، كه با رفتن ايشان ديگر ، احوال ما قابل وصف نيست . آنان خواه مهر بورزند يا جفا كنند يا نابودمان سازند ، مهرشان در دل جاودانه و زوال ناپذير است .\r\n* * *\r\nاينان بزرگوارانى هستند كه فوق بزرگواريشان قابل تصور نيست .\r\nهر كس در محبت ايشان بميرد ، شهيد محسوب مىشود ، چنان شهيدى كه گويى كسى در پيش مولاى خود كه اخلاقى پسنديده و كردارى ستوده دارد ، به خاك و خون غلتيده است .\r\n* * *\r\nاين شخصيت ، همان صاحب زمان و امام منتظر ما ، و كسى است كه آنچه را نخواهد ، خدا آن را نيافريده است و تقدير الهى بر آن جارى نمىشود ، چرا كه او حجت خداى بر همهء آدميان ، و از ديدگاه همه خصال برگزيدهء زمينيان است .\r\n* * *\r\nاو كسى است كه جهان هستى ، رشته ولايت او را بر گردن دارد . و هر\r\n","description":"","footnote":"","page_name":" 125 ","page_number":125},
  {"content":"\r\nآنچه را خواهد و دستور دهد ، اجرا مىكنند . هرگاه از فرمانبردارى او هفت فلك آسمان ( 1 ) نيز سر باز زند ، سقف بر افراشته اش ، فرو مىريزد و نقش زمين مىشود و ويران مىگردد .\r\n* * *\r\nاو آفتاب آسمان مجد ، و چراغ ظلمتها ، و برگزيدهء خدا از ميان بندگان است .\r\nاو امامى است كه فرزند امام و او هم فرزند امام است ، كه همگى قطب و محور افلاك بزرگى و كمال هستند .\r\n* * *\r\nاو در عزت و شكوه ، بر همهء مردم زمين برترى دارد . و از اين حيث به بلندترين پايگاه رسيده است . هرگاه پادشاهان روى زمين ، در بلندترين قصرها و پايگاههاى آن مسكن گزينند ، بالاترين ردهء آنان كفش كن و زير پاى او خواهد بود .\r\nاز طرف خدا ، چنان قدرتى به او داده شده ، كه مىتواند طبيعت اشياء را دگرگون و ظلمتها را مبدل به نور كند ، يا محالى را لباس ممكن بپوشاند .\r\nاينهمه قدرتى است كه از خداى ذو الجلال ، به وى داده شده است .\r\n* * *\r\nاى امين خدا و اى خورشيد هدى ، اى امام مخلوقات و اى درياى كرم و بخشش ، در ظهور خودت شتاب فرماى ، چرا كه مدت غيبت طولانى شده ، و دين خدا نابود ، و گمراهى و ضلالت مستولى گشته است .\r\n* * *\r\nاينك اى مولاى من ، اى بهين پناهگاه ، يكى از هواداران و شيفتگانت\r\n\r\n","description":"","footnote":"\r\n( 1 ) ترجمه عبارت ( سبع شداد ) است كه خاقانى هم در شعر خود گويد :\r\n\r\nگويم كه چهار اساس عمرت\r\nچون سبع شداد باد محكم\r\n\r\n","page_name":" 126 ","page_number":126},
  {"content":"\r\n« بهائى » فقير ، شعر مدحتى نثار تو مىكند ، كه شاعرى همچون جرير در برابر آن وامانده و فروتن است ، و نظم در بارش ، بازار گردبندهاى گوهرين را مىشكند .\r\n* * *\r\nو اين اشعار را نيز بهنگام زيارت بارگاه امامين عسگرين در سر من رأى سروده است :\r\nاى ساربان ، در حركت شتاب كن ، كه دل من از عشق شعله ور است .\r\nآنگاه كه سرزمين هموار بارگاه امامان عسگرى و هادى را عليهما السّلام در ميان دو كوه مشاهده كردى ، متواضعانه بوسه بر آن خاك بزن ، چرا كه خدا به بهترين سعادت ترا نائل كرده است . آنگاه كه در پيشگاه اين امامان رسيدى ، كه بهترين خوان لطف گسترده و عاليترين مجلس آراسته دارند ، نخست پلك ديدگان را به خضوع تمام ، بر هم نه ، آنگاه كفشها را بركن ، چرا كه در وادى مقدس پاى گذاشته اى ( 1 ) .\r\nو ابيات زير از اوست :\r\nدو گاو هستند كه بر اين جهان احاطه دارند : يكى پروين در بالاى آسمان و دگرى گاو زمين ، و مردم اين جهان همچون خران لجام بسته اى بين اين دو مىخرامند و حكيم عمر خيام ، مضمون دو بيت فوق را چنين سروده است :\r\n\r\nيك گاو در آسمان و نامش پروين\r\nيك گاو دگر نهفته در زير زمين\r\nچشم خردت گشاى چون اهل يقين\r\nزير و زبر دو گاو ، مشتى خر بين\r\n\r\nو اشعار زير را در سال 989 ، خطاب به پدرش كه در آن هنگام در هرات مىزيست ، سروده است :\r\nاى ساكنان هرات ، آيا اين مايه جدائى و فراق در حق من بس نيست ؟ بلى\r\n\r\n","description":"","footnote":"\r\n( 1 ) اشاره به آيه كريمه آنجا كه خدا خطاب به حضرت موسى فرمايد : * ( فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً .\r\n","page_name":" 127 ","page_number":127},
  {"content":"\r\nسوگند بمقام پيامبر ، كه برگرديد كه صبرم تمام شده ، اما تير مژگانم در اين دورى و جدائى بر من رحم نكرده است .\r\nخيال و آرزوى ديدارتان پيوسته در دل دارم و دلم مدام در شور و تپش است .\r\nبر آن باد صبا كه از سوى شما بر من گذرد ، خطاب كرده و مىگويم :\r\nخوش آمدى و چه نيكو آمده اى . بر تو درود باد ، اين دل عاشق از ديدارتان عاشق شده و فراق شما دل و جان مرا اسير كرده است .\r\nدل من از مهر آن صاحب خان هرگز خالى مباد ( 1 ) .\r\nچه خوش است آن ديارى كه شما را برگرفته ، و همچون پرتو آفتاب بر استخوانهايم گرماى محبت داده است .\r\nهرگز آن روز جدائى را كه شما را ترك گفتم ، و اشك بر خسار آورده و داغ بر دل گذاشتم ، فراموش نمىكنم .\r\nعشق و دلباختگيم ، هرگز از دندانهاى او دور و فراموش نمىشود .\r\nو خفاجى در « ريحانة الالباء » رباعيهاى زير را از او نقل كرده است :\r\nچه شبهايى كه از درد فراق شما ، به روز آوردم و با شوق دل همنوا بودم .\r\n( در اين بزم شبانه ) همواره ، اندوه همدم من ، و بيخوابىام نقل مجلس ، اشكم شراب ، و مژگانم ساقى اين بزم به حساب مىآمد .\r\nبا آب دهانم اندوه مىخوردم و درد خود را در كام فرو مىبردم آنگاه كه به ياد او مىافتادم و به ياد مىآوردم كه او مرا از ياد برده است .\r\nو نيز گفته است :\r\nبر آن دوست و همدمى كه از مردم و از ياران كناره گرفته ، يا با آنان\r\n\r\n","description":"","footnote":"\r\n( 1 ) مراد از صاحب خال ، زيبا و با كمال است . و بين خال و خالى ، لطيفهء جناس وجود دارد .\r\n","page_name":" 128 ","page_number":128},
  {"content":"\r\nدوستى برقرار كرده ، هرگز گريه مكن ، چرا كه اين ياران مىروند و دير يا زود جانشين آنان مىگرديم ، همچون كلمات كه بوسيله « ثم » يا « ف » ( كه حرف عطف هستند ) به هم پيوند مىخورند ، ما نيز بدنبال هم خواهيم آمد .\r\nو نيز گويد :\r\nاى شتربان ، چهارده تن ياران من ( چهارده معصوم ) در شش بقعه و آستان مقدس آرميده‌اند : كه عبارتند از مدينه و غرى ( نجف ) و سامرا و طوس و كربلا و بغداد .\r\nو نيز گويد :\r\nهرگاه در آسمانهاى برين و فلك الافلاك نيز مسكن گزينم ، باز ديدگانم از شوق ديدار مدينه اشكبار است . من هرگاه بر بال فرشتگان هم سوار گردم ، اين سعادت را در برابر روضهء پاك پيامبر حاضرم ترك كنم ، و بدان روضهء پاك بپيوندم .\r\nو گفته است :\r\nاين همان نبأ عظيم و پيامبر بزرگى است ، كه كسى در شرافت او حرفى ندارد ، اين پيشواى ملائك آسمان است ، كسى است كه هر كس در سراى او را بزند و او را قصد كند ، بر مراد دل مىرسد . هر كس بر مزار او طواف كند ، آتش بر او حرام مىشود .\r\nو نيز گفته است :\r\nاين همان حرمى است كه خردها بر حقانيت آن اقرار دارد ، فرشتگان آسمان در آن مسكن گزيده‌اند ، و هر يك ( به زبان بىزبانى ) مىگويند : اى كسى كه به زيارت اينجا آمده اى ، ! از آتش جهنم رها خواهى شد .\r\nو نيز گفته است\r\nاى باد ! چون بر در سراى دوستان مىگذرى از سوى من ، بر خاك آن\r\n","description":"","footnote":"","page_name":" 129 ","page_number":129},
  {"content":"\r\nآستانهاى پاك بوسه زن ، هرگاه پرسند كه بهائى را حال چگونه است ؟ بگو كه از شوق دلباختگى ، زار و ناتوان گشته و از بين رفته است .\r\nو گفته است :\r\nاى باد ! قصهء عشق و شيفتگى خود را بر تو فرو مىخوانم . هرگاه از طوس بگذرى ، ضريح پيشواى مرا ببوس ، و بگوى كه بهائى از مهر تو از دست رفته است .\r\nباز گفته است :\r\nبر آن دلبر زيبا دل بسته‌ام كه همواره ، در معرض آزمون او قرار گرفته‌ام ، و هرگز دل رنجورم از جدايى او آرام ندارد ، بسا كه به قصد شكوه ، بر آستانش رهسپار شدم ، لكن از لذت ديدارش بىاختيار شكايت خود را از ياد برده‌ام .\r\nو نيز گفته :\r\nاى غائب از نظر كه هرگز از دل نمىروى ، رسيدن به تو منتهى آمال من است .\r\nمپرس كه ايام فراق بر من چگونه گذشته است ، به خدا سوگند كه در بدترين احوال سپرى شده است اين رباعى در « السلافة » چنين آمده است :\r\nاى ماه كه در شب تيره پرتو افشانى مىكنى و خيالت همواره در دلم قرار دارد ، از آن هنگام كه از من جدا شدى ، بر اندوه دلم افزودى .\r\nمپرس كه ايام فراق بر من چگونه گذشته ، به خدا سوگند كه در بدترين احوال سپرى شده است و سيد در سلافه اين ابيات را از شيخ بهائى آورده است :\r\nاى ماه كه در ميان ظلمت پرتو مىافشانى ، با وصل خود ، مرا زنده و با هجران خود نابودم مىسازى ، ترا به خدا شتاب كن و خون مرا بريز ، چرا كه من طاقت شب فراق ندارم .\r\nو از اوست :\r\n","description":"","footnote":"","page_name":" 130 ","page_number":130},
  {"content":"\r\nآنكه بر تن نزار من كه از درد فراق لاغر و ناتوان گشته است ، بنگرد ، دلش به حال من مىسوزد گريه مىكند كه از روى رحم و شفقت بر من ، مىگويد :\r\nآيا نگفتم كه توانائى ندارى ، و درد جدائى را بر نمىتابى ؟ ! .\r\nو نيز گفته است :\r\nاى ماهى كه ظلمت فراقت تن مرا پريشان و رنجور كرده ، آنجا كه از من روى برتافتى ، آرام و شكيبم از دست برفت . ترا سوگند ، آن چشمان تو چه رازى در برداشت و با دل رنجور من چه اسرارى مىگفت و من چگونه از عهدهء پاسخ آن مىتوانم برآيم .\r\n« سيد عطار » - قدس سره - در ( الرائق ) اين اشعار شيخ بهائى را كه در ضمن آن پيغمبر بزرگوار صلَّى اللَّه عليه و آله را مدح كرده آورده است :\r\nهمهء كائنات ، اشارت بر اين دارد كه تو هدايتگر و بيم دهنده و مژده آورنده اى . تو از نور الهى پيدا گشته اى ، و از هر نور جلال تو ، نورد دگرى مىتابد . بر روح تو روح القدس نازل شده ، و دل تو در قلب عالم هستى مستتر است .\r\nاين وجود تو است ، كه قطب كائنات ، تفسير آن است ، و تو نيز اسرار خدا را بر عالميان بازگو مىكنى .\r\nتو از جانب خداوند ، بر پايگاه و منزلتى جاى گرفته اى ، كه چشم جهانى با حسرت بسوى آن نگران است :\r\nو سيد مدنى در « السلافة » ابيات زيرا را از وى نقل كرده است :\r\n« اى دو يار من ، درد شيفتگى عشق را از من بزدائيد ، با ورود من به راه بيفتيد .\r\nعشق مرا بانگ زد ، و عقل دعوت او را پذيرا شد ، پس شما اى ياران مرا رها كنيد ، و بيش از اين بر نكوهش من پاى نفشاريد ! زيرا هر كس بوى مستى\r\n","description":"","footnote":"","page_name":" 131 ","page_number":131},
  {"content":"\r\nعشق را بچشد ، بر ملامتگران روز افزونش اعتنايى نيست !\r\nبادهء مهر شما ، پاى عقلم را در بند كشيده ، و تا مفاصل و استخوانهايم دويده است .\r\nاز اين پس ، بر حلم و وقار درود باد ، و بر خرد سست پاى ، هزاران هزار درود باد .\r\nاى ياران ! آيا تواند بود كه درنگى در « وادى الجزع » بكنيد و در آنجا ( لحظه اى ) فرود آييد ؟ ! اى جهانگرد و گردندهء سخت كوش ! هرگاه در سرزمين نجد فرود آيى ، در « وادى الخزام » مسكن بگزين و اقامت كن .\r\nاز اين زندگانى مجازى يا از محل « ذى المجاز » در گذر . و در سمت راست آن جايگاه گرامى فرود آى .\r\nهنگامى كه به محلهء « حزوى » رسيدى ، بر قبيلهء حى - اى برادر - سلام مرا برسان .\r\nحديث مشتاقى اين دل رنجور را در پيش آنها فرو خوان ، دلى كه در ميان آن خيمه‌ها تباه گشته است ( يا از آنجا فروغ گرفته است ) . هرگاه كه ديدى بر حال من رقت آوردند ، از آنان بخواه كه - و لو به شكل تصوير آرزويى در خواب - بر ديدهء من منت بگذارند .\r\nاى كسانى كه در « ذى الاراك » ( 1 ) ( مكه ) آرميده‌ايد ، تا بكى سالهاى\r\n\r\n","description":"","footnote":"\r\n( 1 ) ذى الاراك موضعى است در مكه و حافظ در ابيات زير به آن اشارت دارد :\r\n\r\nسلام اللَّه ماكر الليالى\r\nو جاوبت المثانى و المثالى\r\nعلى وادى الاراك و من عليها\r\nو دار باللوى فوق الرمال\r\n\r\nو « مثالى » در بيت در اصل مئالث بوده مانند الثالى و الثالث در قول شاعر :\r\n\r\nقد مر يومان و هذا لثالى\r\nو انت بالهجران لا بتالى\r\n\r\n( رك . ص 325 ديوان حافظ تصحيح قزوينى ) مترجم\r\n","page_name":" 132 ","page_number":132},
  {"content":"\r\nعمرم در فراق شما بسر خواهد آمد ؟ در باغها و درخت زاران ، جانها پر نمىكشند و كبوتران ناله سر نمىدهند ، مگر آنكه ياد آور مرگ منند . آن روزگاران خوشى كه بر كرانهء شرقى نجد بسر برديم ، كجا شدند ؟ خدايا چه خوش روزگارانى بودند .\r\nآنجا بود كه شاخساران جوانى ، تازه روى و خندان ، و گلزار و باغ عيش بدست ابرها شسته و آراسته بود . چه روزگار خوشى داشتم ، دست آرزوز زمام هستى ، مرا بسوى خود مىكشيد .\r\nاى آنكه به تنهايى بر قلهء با شكوه مجد قرار گرفته اى ، و در سختيها و دشواريهاى بزرگ اميد گاه مائى ، اى هم پيمان باران اى بخشنده پر احسان ، كه همه خوبيها كه درد گران مىتوان يافت ، در وجود تو جمع است .\r\nتو بر فراز آنچنان بلندى افتخار آميز عروج كرده اى ، كه بالا روندگان سخت كوش نمىتوانند بدانجا برسند .\r\nتو از تبارى پاك ، و بزرگى و شرافتى استوار ، و افتخارى شكوهمند ، و فضيلتى گرانقدر برخوردار هستى .\r\nما گفتار ترا با اين اشعار همراه كرديم ، و كلام شما را با كلام خود پيوستيم ، سنگريزه‌ها را با گوهر و مرواريد در يك سلك كشيديم ، گويى كه مشك را بارغام ( آب بينى ) برابر شمرديم ! من كسى نبودم كه اين ( مايه گستاخى كنم ) گفتار را بر زبان آورم ، لكن اين اقدام را بفرمان خود شما كرده‌ام .\r\nاى ملامتگران شما را به خدا سوگند ! چگونه روا مىداريد كه ملامتم بكنيد » .\r\nشيخ بهائى پيغمبر اكرم صلَّى اللَّه عليه و آله را در خواب ديده ، و اين خواب را در شعر زير آورده است :\r\nدر آن شب ، شبى كه طالع من در اوج سعد و كمال بود ، شبى كه عمر وصال\r\n","description":"","footnote":"","page_name":" 133 ","page_number":133},
  {"content":"\r\nآن چه كوتاه بود ، گوئيا به اندازه يك بازكردن بند پاى بود ، آنچنان كوتاه ، كه گويى سپيده دم را به شامگاه پيوسته‌اند . آرى ، شبهاى وصال اين چنين است ، پس از سختيهاى فراوان كه كشيدم ، آن شب چشمان من به ديدار آن بزرگ نائل گشت . در آن شب ، او را در خواب زيارت كردم ، او را كه جان و مال خاندانم فداى او باد .\r\nاز سختيها و بلايا بر آستانش شكايت كردم ، و سوء حال خود را به پيشگاهش عرضه داشتم ، و او بر اين هوادار خاكسارش ، با گفتار و نوازشى كه نظم مرواريد را كنار مىزد ، تفقدم كرد . خدايا ، چه شب گرانقدرى كه در ظلمت آن به به سعادتى - كه هرگز در خيال نمىگنجد - نائل شدم . كاروانهاى اميد و آرزو به آرمان رسيدند ، و عطاياى گرانى بر ما لطف كردند « دوش در ظلمت شب آب حياتم دادند » و با بادهء حلال خوشگوارى - كه بس زلال بود - پذيرائى شدم .\r\nدل من با ديدار آن بزرگواران شادمانه ، و ديده‌ام به نور جمالشان روشن شد .\r\nدر آن شب من به چنين سعادتى نائل گشتم ، و اقرار دارم كه شايستهء چنين دهش و عطايى نبودم » .\r\nشيخ بهائى در مدح كاظمين آرامگاه دو امام بزرگوار : موسى كاظم و فرزندش جواد الائمه عليهما السّلام ابيات زير را سروده است :\r\nاى كسى كه عزم ديدار بغداد دارى ، بر سمت غربى آن جايگاهها روانه شو ، و كفشهايت را باحترام درآر ، و آنجا كه در پيش تو دو گنبد نمايان مىشود ، با خضوع تمام ، پيشانى سپاس بر خاك نه ، چرا كه تو به ديارى مشرف شدى كه آتش موسى عليه السّلام و نور محمّد صلَّى اللَّه عليه و آله را با هم و يك جا مشاهده مىكنى .\r\nاز اشعار معروف شيخ بهائى ، رائيه اى است كه دربارهء امام منتظر - صلوات اللَّه - سروده و بر 49 بيت بالغ مىشود . اين قصيده را علامه شادروان شيخ جعفرى نقدى در كتاب خود « متن الرحمن » شرح كرده است ، و اين كتاب بسال 1344\r\n","description":"","footnote":"","page_name":" 134 ","page_number":134},
  {"content":"\r\nدر نجف اشرف در دو مجلد انتشار يافته است . مطلع قصيد اين است :\r\n« برقى از صحراى نجد جستن گرفت و خاطرهء مرا تهييج كرد ، و شعله‌هاى آتش در جان من فرو ريخت »\r\nو بسيارى از شاعران برجسته ، اين قصيدهء مهدويه را اقتفا كرده ، و به معارضهء آن برخاسته‌اند ، كه از آن جمله علامه امير سيد على پسر خلف مشعشعى حويزى است كه مطلع قصيده اش اين است :\r\n« اين همان خانه اى است كه در ميان عذيب و ذى قار واقع شده و سنگها و نشانهايى كه سياه نيست در آن قرار گرفته است » .\r\nو از شخصيتهاى ديگرى كه به قصيده او پاسخ گفته‌اند علامه شيخ جعفر پسر محمّد خطى است كه معاصر شيخ بهائى بوده و با او در اصفهان ديدار كرده شيخ رائيه خود را خوانده و از او خواسته كه به پاسخگويى و معارضهء آن برخيزد و مدتى هم وقت معين كرده و سه روز ديگر مهلت خواسته سپس نپذيرفته لكن در يك مجلس قصيده اى ارتجالا خوانده كه مطلعش اين است :\r\nاين همان آستانهايى است كه سرشك جارى ترا بسوى خود مىخواند ، پس اى اشك فرو ببار ، كه بهترين اشگ ، اشكى است كه بر آن خانه‌ها و كاشانه‌ها فرو ببارد .\r\nو تمام اين قصيده ، در جزء دوم كتاب « رائق » تأليف علامه سيد احمد عطار آمده ، و شيخ جعفر نقدى نيز در منن « الرحمن » آن را نقل كرده است :\r\nج 1 : 41 .\r\nاز شاعرانى كه به مقابله قصيده شيخ بهائى پرداخته‌اند شاعر برجسته على پسر زيدان عاملى درگذشته بسال 1260 ، است كه آغاز قصيده اش اين است :\r\nرحم و شفقى كن اى كسى كه شبانه از كوى يار مىگذرى آيا پذيرفتن فرمان عشق عار محسوب مىشود ؟ !\r\n","description":"","footnote":"","page_name":" 135 ","page_number":135},
  {"content":"\r\nباز در معاجم و كتب ادبى ( از جمله : سلافة العصر ص 300 ) ، ابياتى به شيخ بهائى نسبت داده شده ، كه از آن جمله است .\r\nيعنى : « هرگز جامهء ژنده و وصله دار كسى ، شلوار او كه كوتاه تر از استخوان كف پا است ، ترا نفريبد ، و پيشانى كه در آن نشان عبادت به چشم مىخورد ، ترا گول نزند ، بلكه در پيشگاه پول و دينار ، اشخاص را بيازماى كه آيا پرهيزگارند يا گمراه مىباشند » .\r\nانتساب اين ابيات بر شيخ بهائى به نظر درست نمىآيد ، چرا كه غزالى كه پيش از شيخ بهائى بسال 447 وفات يافته ، در احياء العلوم خود ( 2 : 73 ) اين ابيات را به يكى از شاعران نسبت داده است .\r\nو سيد در « السلافة » اين ابيات را از شيخ بهائى دانسته است :\r\nيعنى : سوگند بر آن خدايى كه دندانهاى تو را وسيلهء شكنجه من قرار داده ، و هر آنچه چشمان تو مىگويد ، دلم پاسخ آن را آماده دارد .\r\nو اين ابيات نيز از « صورى » سابق الذكر است . و خود شيخ بهائى ، اين ابيات را از صنوبرى دانسته است ( رجوع شود به ج 4 ص 229 الغدير طبع 2 ) .\r\n\r\nتولد شيخ :\r\nشيخ بحرانى ، در لؤلؤة البحرين ص 20 ، و شيخ ميرزا حيدر على اصفهانى در اجازهء خود ، و چندين نفر از اصحاب ما ، تولد شيخ بهائى را در بعلبك و در غروب پنجشنبه ، سيزده روز مانده به پايان محرم سال 953 دانسته‌اند و سيد مدنى در « سلافة العصر » مىنويسد : « تولد او در غروب آفتاب روز چهارشنبه سيزده روز مانده به آخر ذى الحجة بسال 953 روى داده است » و همين سخن را محبى در « خلاصة الاثر » آورده است ، اما روايت معتبر در اين باره ، نوشته اى است كه صاحب « رياض العلماء » در نامهء خطى پدر بزرگوار شيخ بهائى يعنى شيخ حسين در شرح حال شيخ بهائى ملاحظه كرده ، و در آن چنين نوشته است :\r\n","description":"","footnote":"","page_name":" 136 ","page_number":136},
  {"content":"\r\nتولد مولود مبارك دخترم در شب دوشنبه سيزدهم صفر سال 950 ، و تولد برادرش ابو الفضايل محمّد بهاء الدين - اصلحه اللَّه وارد شده - بهنگام غروب آفتاب در روز چهار شنبه 27 ذى حجة سال 953 روى داده است .\r\n\r\nوفات :\r\nدو سيد بزرگوار صاحبان « السلافة » و « الروضة البهية » و شيخ بزرگوار صاحب حدائق در « لؤلؤة البحرين » آورده‌اند كه شيخ بهائى ، 12 روز مانده به آخر شوال سال 1031 و بروايتى 1031 وفات يافته است . علامه مجلسى اول كه بسال 1070 درگذشته ، در « شرح الفقيه » خود چنين مىنويسد : شيخ بهائى در شوال سال 1030 درگذشته است .\r\nروايت « امل الامل » نيز همين تاريخ را تأييد مىكند و چنين مىنويسد : « از مشايخ و اساتيد خود شنيده‌ايم كه شيخ بهائى بسال 1030 درگذشته ، و اين تاريخ در نزد علما معتبر شناخته شده است .\r\nعلامه شيخ هاشم اتكانى در پشت جلد « اثنى عشريات » استادش شيخ بهائى ، نام سى نفر از شاگردان شيخ را برده ، و اجازه اى كه خودش از استاد در رجب بسال 1030 آورده است . و صاحب « مفتاح التواريخ » چنين نوشته است .\r\nشيخ بهائى ، روز سه شنبه 12 شوال سال 1030 در اصفهان درگذشته ، و جنازهء او را بر طبق وصيت خودش ، بيش از اينكه به خاك بسپارند ، به مشهد حضرت رضا عليه السّلام بردند و در آن خاك مقدس در جوار آرامگاه آن حضرت دفن كردند ، و من بسال 1348 به زيارت قبر او موفق شدم .\r\nعلامه شيخ ابراهيم عاملى بازرونى كه شاگرد شيخ بهائى بوده ، در رثاى استاد چنين گفته است :\r\nخداوند ، پيوسته ابرهاى رحمت خود را بر شيخ انام بهاء الدين بباراند .\r\n","description":"","footnote":"","page_name":" 137 ","page_number":137},
  {"content":"\r\n- او بزرگمردى بود كه راههاى هدايت را روشن داشته ، و با فقدانش دين و آيين جامه سياه به تن كرده است .\r\nديگر از جامه‌هاى بزرگى و مجد - از فراوانى اندوه - جز پنبه‌ها و كهنه و پاره‌ها چيزى بجاى نمانده است .\r\nآيات و جلوه‌هاى علم ، همه مخفى و مدروس گشته ، و خانه‌هاى احاديث و اخبار ويران شده است .\r\n- بسا انديشه‌هاى ناب و شايسته كه از ميان رفته ، و در بين مردم ، جز انديشه‌هاى عيبناك ، چيزى به چشم نمىخورد .\r\n- و چه بسا افكار پست كه من آن را بهائى نمىشناختم ، و جز در زباله دانها محلى براى آن نمىيافتم ، در كوههاى بلند علم جاى گرفته است .\r\n- بسا محرابهاى مساجد ، كه آنگاه با پرتوهاى روشن برتافته و درخشان گشته‌اند ، و همه به ياد او گريه سر دادند .\r\n- آرى ، خوى بزرگواران اينست كه همواره گرسنگان را اطعام مىكنند ، و برهنگان را مىپوشانند .\r\n- چه بزرگوار و با شكوه است آن شخصيتى كه در سرزمين طوس ، آنجا كه پهنهء آرمگاه عزيز خاندان طهارت آرميده ، به خاك رفته است .\r\n- امام هشتم ، كه در روز قيامت ، از سر احسان وجود ، همه باغهاى بهشت را تضمين خواهد كرد .\r\n\r\nلغزش و خطايى كه بخشودنى نيست\r\nسعيد نفيسى نويسنده ايرانى ، در تأليفى كه دربارهء زندگانى شيخ بهائى پرداخته ، رنج بيهوده كشيده ، و گوهر را با پشكل درآميخته است . او مطالبى نقل كرده كه مدرك درست تاريخى ندارد ، و حقايق روشنى بر او پوشيده مانده ،\r\n","description":"","footnote":"","page_name":" 138 ","page_number":138},
  {"content":"\r\nتوهماتى را بهم بافته و معانى مضحكى را مطرح ساخته ، از جمله امور شرم آورى كه نقل كرده ، اين است كه در آن كتاب شيخ عبد الصمد را برادر بزرگتر شيخ بهائى پنداشته و استدلال كرده است كه شيخ عبد الصمد ، ده سال پيش از شيخ بهائى وفات يافته است . و گويا او تصور مىكرده كه ترتيب مرگ نيز ، ترتيب ولادت است ، و همانطور كه هر كس زودتر متولد شود بزرگتر است پس آنكه زودتر وفات يافته نيز بزرگتر و برادر بزرگ است . و باز پنداشته است كه شيخ عبد الصمد ، بنام جدش ناميده شده ، و هرگاه شيخ بهائى برادر بزرگتر بود ، بنام جدش موسوم مىگرديد ، و برادرش نام جد بزرگتر را مىگرفت و گويا اين نوع نامگذارى را يك اصل ثابت و تخلف ناپذير پنداشته ، كه بايد گفت درست نيست .\r\nو معلوم نيست كه كجا اين اصل ثابت شده ، و اصرار او بر اين رويه چه اساسى دارد . اين چيزى است كه نه من و نه خود نفيسى ، از آن آگاه نيستيم ، و پدر شيخ بهائى و فرزندش نيز آن را نمىدانند .\r\nو نيز نفيسى گمان كرده ، كه شيخ عبد الصمد ، آنجا كه پدرش در سال 966 به ايران مسافرت كرده ، او همراه پدرش نبوده ، و فقط شيخ بهائى پدر را همراهى كرده و او به مدينه منوره گريخته است و هرگاه شيخ عبد الصمد برادر بزرگتر شيخ بهائى نبود ، نمىتوانست در آن واقعهء حركت به ايران از پدر دور بماند بيچاره سعيد نفيسى نمىدانسته كه خود شيخ عبد الصمد ، در شكم مادرش بود كه هنگام مهاجرت به ايران ، بدينسان پدر را همراهى كرده است ، او نمىدانسته شيخ عبد الصمد مطابق آنچه پدرش شيخ حسين صراحة اظهار داشته - در سال وقوع فتنهء مذكور - يعنى 966 - در قزوين به دنيا آمده ، و معلوم نيست نفيسى ، فرار شيخ عبد الصمد را بسال 966 به مدينه از كجا آورده است .\r\nيكى ديگر از اشتباهات « نفيسى » اينكه گمان كرده كه شيخ بهائى كتاب ( الفوائد - الصمديه ) خود را بنام برادرش شيخ عبد الصمد تأليف كرده ، و طبيعى\r\n","description":"","footnote":"","page_name":" 139 ","page_number":139},
  {"content":"\r\nاست كه برادر كوچك نام برادر بزرگ را براى كتاب انتخاب كند ، و عكس اين خيلى بندرت اتفاق مىافتد ، و آن هم از سوى كسانى كه اسارت نفس اماره ، آنها را به خاك هلاك نشانده است .\r\nاين مرد ، حرفهاى پوچ و بيمعنى ديگرى در اثبات پندار خود بهم بافته ، و صفحهء تاريخ خود را با چيزهايى كه عقل و منطق ، آنها را قبول ندارد ، سياه ساخته است . او غفلت داشته از اينكه شيخ حسين پدر شيخ بهائى ، تاريخ ولادت او و برادرش را در نامه اى كه در ( رياض العلماء ) در شرح حال او آمده ، ذكر كرده است ، و عباراتش اين است : « تولد مبارك دخترم شب يكشنبه سوم صفر سال 950 ، و تولد برادرش ابو الفضائل محمّد بهاء الدين - اصلحه اللَّه وارد شده - در غروب آفتاب چهار شنبه بيست و هفتم ذى حجة سال 953 و تولد خواهرش ام ايمن سلمى در پس از نيم شب ششم محرم سال 955 ، و تولد برادرش ابو تراب عبد الصمد شب يكشنبه حدود يكساعت از شب مانده در سوم صفر سال 963 در قزوين اتفاق افتاده است . و تولد خواهر زاده اش سيد محمّد ، شب شنبه 28 صفر همان سال در قزوين صورت گرفته است » .\r\nبنا براين شيخ بهائى ، دوازده سال و سى و شش روز از برادرش شيخ عبد الصمد - عليرغم پندارهاى اين نويسنده - بزرگتر بوده است . و اين نويسنده مىتوانست بزرگى سال شيخ بهائى را از اجازه اى كه پدرش بر او و برادرش داده است ، و در آن نام شيخ بهائى را جلوتر از برادرش ياد مىكند ، استفاده بكند . متن عبارت اجازه اينست : « من اين اجازه را بر فرزندم بهاء الدين محمّد و ابو رجب عبد الصمد - حفظهم اللَّه تعالى - پس از آنكه پسر بزرگم پيش من بسيارى از علوم عقلى و نقلى را بطور كافى فرا گرفته ، داده‌ام » الخ .\r\nو به همين طور ، مشايخ اجازه همه جا شيخ بهائى را مقدم بر برادرش آورده ، و در اجازات خود به آن تصريح كرده‌اند ، و اين نويسنده به جاى اينكه به لافزنى\r\n","description":"","footnote":"","page_name":" 140 ","page_number":140},
  {"content":"\r\nبپردازد ، بهتر بود كه بر اين اسناد استدلال مىكرد .\r\nدر اينجا مىخواهم اندكى از آنچه صفحات كتاب او را تاريك و مشوه ساخته ، باز گويم و چيزى كه در اينجا براى ما اهميت دارد ، ياد آورى تعرض و جسارتى است كه او نسبت به علماى دينى و بزرگان مذهب ما وا داشته ، و پيوسته اين اهانتها را بر زبان و قلم آورده است ، و از آن جمله است تعرضى كه برساحت شيخ بهائى در ضمن كلام داشته ، و مطالبى كه درباره اشارات شيخ بهائى در مثنوى ( نان و حلوا ) آورده و گفته است : نظر انتقاد شيخ بهائى در اين مثنوى سيد داماد نبوده ، بلكه او فقيهان قشرى و جامد و فريفتهء ظواهر را در آنجا مىگويد ، ذوق و تصوف را خوش نمىداشته و انكار مىكردند ، امثال ملا احمد اردبيلى كه در عصر شيخ بهائى بسيار بودند . و مسلما سيد داماد كه متفكرى حكيم بوده و اندكى از اين ديدگاه در او ديده نشده ، مشمول انتقاد نبوده است .\r\nسخنى كه از زبان اين نويسندگان بر مىخيزد ، خيلى مهم است و من جهل مركب اين نويسنده را بسيار وحشتناك مىدانم . او چيزى نمىداند ، و نمىداند كه نمىداند . و دربارهء اساطين مذهب ، سخن مىگويد ، و مىپندارد كه هر چه آنها نمىدانستند ، او مىداند و نقائص آنها را بر طرف و تلافى مىكند ، چنان كه مثلا شخصيتهائى مثل محقق اردبيلى را در شمار قشريان فقيهان ظاهر بين ياد مىكند ، در حالى كه اين شخصيت بزرگ انسانى كامل در علم و دين بوده ، و انديشه‌هاى درست و سازنده و افكار ژرف و نفسانيات شايسته و كريم به حد كمال داشته ، و در خدماتى كه در دعوت به خدا و مذهب حق انجام داده ، در عرفان صحيح و حكمت بالغه اى كه او را مسلم بوده ، بىمانند است . و كوتاه سخن اينكه او جامع همهء فضايل و برگزيدهء همه مآثر علم فضيلت بوده است .\r\nروى هر يك از فضايل او كه انگشت بگذارى ، شاهد صدقى بر گفتارم خواهى يافت ، كه چگونه مقام شامخ و مرتبه بالا دارد ، و تاليفاتى دارد كه همه در معقول\r\n","description":"","footnote":"","page_name":" 141 ","page_number":141},
  {"content":"\r\nو منقول ، برهانى آشكار محسوب مىگردد ، و نشانى از غرائز و نهاد زيبا و برجسته و نيكوى اوست ، و همهء محامد و بزرگواريهاى . كسى و نفسى را در خود جمع كرده ، و عليرغم رؤيا و پندار اين مورخ قشرى جامد ، كسى را نمىيابى ، كه در فضائل و مكارم اين دانشمند ، شكى به خود راه دهد . و گويا اين شعر ، از زبان من ، بر روان پاك اين محقق يگانه تقديم مىشود كه :\r\n\r\nما شير شكاران فضاى ملكوتيم\r\nسيمرغ ، به دهشت نگرد بر مگس ما\r\n\r\nيا مصداق اين شعر است :\r\nما از كسانى كه ما را دوست ندارند ، و لو در اوصاف ، صفات ، مقامى بسيار بزرگ داشته باشند ، بىنياز هستيم . هر كس از ما رو گرداند ، همين دشمنى و رو گردانى ، در تيره روزى او بس است و هر كس ما را از دست بدهد ، ما نيز او را رها خواهيم كرد .\r\nوانگهى ، اين مرد ، چه نوع تصوفى را برگزيده كه بر طبق آن مىخواهد از شيخ عارف الهى ما عيبجوئى كند ؟ آيا مرادش ، آن مذهب باطل است كه با عقايد الحادى همچون حلول و وحدت وجود در آميخته است ؟ مذهبى كه با تحريف و برون بردن كلمات از مواضع آن ، از انواع طاعات شانه خالى مىكند ، و روش شتابزده خود از آيه * ( وَاعْبُدْ رَبَّكَ حَتَّى يَأْتِيَكَ الْيَقِينُ ) * ( پروردگارت را بندگى كن و بستاى ، تا آنگاه كه ترا يقين برسد ) برداشت غلط مىكند ، و مسلم است كه شيخ بزرگوار ما ، دانشمندى يگانه و عالمى ربانى است ، كه دامنش از اين شركها پاك است و تصوف ، مذهب باطلى است كه فقط انسانهاى گمراه بدان مىگروند .\r\nو هرگاه مرادش از تصوف و عرفان ، معرفت حق و پيدا كردن ذوق سليم و همان روشى كه دانشمندانى همچون شيخ بهائى و جمال الدين احمد بن فهد حلى و جماعتى از بزرگان علم چه پيش از آنها چه پس از آنها - داشته‌اند ، ما بر آنيم\r\n","description":"","footnote":"","page_name":" 142 ","page_number":142},
  {"content":"\r\nكه شيخ اردبيلى از اين طريقه عدول نداشته ، و او از اين تهمت منزه بوده است ، بلكه شايسته است او را در طريقهء مشايخ عرفا بشمار بياوريم . و اما مطالبى كه در كتاب او « حديقة الشيعه » در نكوهش و آشكار كردن عيبهاى صوفيه مىبينيم ، مسلما متوجه آن گروه از صوفيه است كه اوصافشان را ذكر كرديم ، اما اين سعيد نفيسى ، حق و باطل را از تصوف و عرفان چگونه مىتواند بشناسد ؟ و چگونه مىتواند مايه ورى و دانش شيخ اردبيلى را برتابد ؟ آيا مىتواند تشخيص دهد يا نه ؟ من نمىدانم ، اما خداوند بر ژرفاى جانها و سينه‌ها آگاه است و اين مرد ، در پرتگاهى سقوط كرده و در جايى وارد شده كه توانايى آن را نداشته . خداوند بر كسى كه خود را مىشناسد و از مرز خود تجاوز نمىكند ، رحمت كند .\r\n* * *\r\n","description":"","footnote":"","page_name":" 143 ","page_number":143},
  {"content":"\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n82 قرن يازدهم الحرفوشى العاملى\r\nاى گلى كه بر فراز درخت خوشبوى « بانه » مىدرخشى ، چه كسى اينچنين راز محبت را روشن كرده است ؟ تو آن كوشش جانانهء مرا - كه در دل من جاى دارد - در سينه نگهداشته اى .\r\nداستان عشق و محبت مرا در خود نگهداشته ، و پردهء خفابر روى آن كشيده اى .\r\nهرگز نمىپنداشتم ، كه يك روز ، اشك رخسار ، ترجمان مهر من باشد .\r\n5 هرگاه راز عشق اينچنين آشكار نمىشد ، زبان عيبجويانم اينچنين باز نمىشد ، و اين شاخه‌هاى تو ، از شوق ديدار ، اينچنين درهم نمىپيچيد .\r\nاى درخت « بان » آهو پيكرى ، كه همواره در دلها مسكن دارى .\r\nچشمان تو ، چنانم مست كرده كه گوئيا ديدگانت ميخانه اى است .\r\nتو از آب زلال تازه سيراب گشته ، و در نرمى ، از نرمى درخت خيزران سبقت برده اى .\r\n10 من ياد تو را ، همواره در دل نگهداشته‌ام ، و ديده‌ام از تماشاى جامهء زيباى تو خيره است .\r\nقطرات شبنم ، همچون دانه‌هاى مرواريد ، بر شاخساران و اندامت آشكار است .\r\n","description":"","footnote":"","page_name":" 145 ","page_number":145},
  {"content":"\r\nهمچون سرخى شقايق سرخ ، همچون دندانهاى شفاف گل بابونه ، سفيد هستى\r\nآنچنان زيبا ، كه گويى در جمع دينداران ، ياد على مرتضى را بر زبان مىآورم .\r\nآنگاه كه زمانه ، مدتها بىپناه بوده ، تو بهترين باران رحمت خدا ، و استوارترين پناهگاه هستى .\r\n15 - بسا پناهندگان كه از بيمهاى زمان به دو پناه مىبرند و آرامش مىيابند .\r\nو اميدواران را چه بسا عرق شرم سيل آسا فرا مىگيرد و او آنها را رهائى مىدهد .\r\nخداوند بر او ، مقام تقرب داده ، و دوستى به او را تقرب و دوستى خود دانسته است .\r\nفردا كه به امر پروردگار ، به همه خلايق داد و دهش و عطاى او نصيب مىشود ، دشمنان او از آتش دوزخ برخوردارند و دوستانش از باغهاى بهشت .\r\n20 - هرگاه از مقام على عليه السّلام خواسته باشى چيزى درك كنى ، گرد و غبار ميدانهاى جنگ را ببين ، زمانى را كه آتش جنگ بالا گرفته ، و اوست كه تيغ كار نوازش ، همچون مار بر سر دشمان بيجان است ، و نيزهء او از كافران و جنايت پيشگان سيراب مىگردد ، و پرچم دشمنان همراه جمجمهء سرشان بر خاك هلاك سرنگون مىشود .\r\nباز در مقام او ، از سرزمين ( خم ) بپرس كه چگونه برگزيدهء فضائلش در آنجا به مردم آشكار گشته است .\r\n25 - واى به حال دشمنانى كه لگامشان به گردن و لجام گسيخته خواهند بود .\r\n","description":"","footnote":"","page_name":" 146 ","page_number":146},
  {"content":"\r\n\r\nاحوال شاعر\r\nشيخ محمّد پسر احمد حرفوشى حريرى شامى عاملى ، شخصيتى بزرگوار كه بر همه رجال علم و ادب زمان خود سبقت داشته و از اساطين فضيلت بشمار مىرفته . كسى بمقام بلند علمى نرسيده ، مگر آنكه در آستانش نشسته باشد .\r\nو هر صاحب كرامتى ، خود را در برابر او ناچيز مىبيند .\r\nفضائل و پاكى تبار و نسب را ، آنچنان با هم مقرون كرده ، كه گوئى دندانه‌هاى يك شانه يا خط يك دايره هستند ، كه همه به يك اصل بر مىگردند .\r\nدر ميان كسانى كه در توصيف او ميانه ترين راه را برگزيده‌اند ، سيد مدنى شيرازى را مىتوان ذكر كرد . كه در « سلافة العصر » خود ( ص 315 ) چنين مىنويسد :\r\n« او منار بلند علم ، و ساكن كعبهء فضيلت ، و ركن شريف ، آن است . چراغ فضيلتى است كه هر صبح و شام پرتو افشانى مىكند . خاتم ائمهء عربيت است ، كه در خاور و باختر شهرهء آفاق است . از چراغ پرده برداشته ، و مشكلات دانش را بر طرف كرده ، و دشواريهاى تفكر را بگشوده و اشكالات مباحث را آشكار كرده است .\r\nدرياى فوائد علمىاش در تلاطم ، و سبو و آبدان بهره گيران از آن لبريز است . در فنون گوناگون تأليفات كرده ، و با تصانيف خود ، در مكنون پروريده است . در اين آثار ، به آخرين مرحلهء تقوا و خشوع و فروتنى علمى نائل شده ، و آن چنان وقارى نشان داده است كه كوههاى بلند در برابرش ناچيز است . او آنچنان زهد و خداپرستى داشته ، كه ابراهيم بن ادهم را چنان مرتبه اى نصيب شده ، و مراتب تقدسش بپايه اى بوده كه سرى سقطى سرى از اسرار آن را برنتافته است . او شيخ مشايخ ما بوده ، كه همواره از بركات انفاسش استفاده ، و از پرتو\r\n","description":"","footnote":"","page_name":" 147 ","page_number":147},
  {"content":"\r\nچراغ وجودش بهره گيرى كرده‌ايم . از بلاد شام به شهرهاى عجم آمده ، و تا پايان مرگ در اين نواحى سكونت كرده و در سال 1059 وفات يافته است » .\r\nشيخ حر عاملى در « امل الامل » ( 1 ) احوال او را آورده و او را ستوده و گفته است : او دانشمندى فاضل و اديبى استاد و محققى ژرفنگر و نويسنده اى امين بود ، كه علو حربيت را به معاصران خود شناساند . بسيارى از كتابهاى خاصه و عامه را در نزد سيد نور الدين على پسر على پسر ابو الحسن موسوى عاملى در مكه فرا گرفته ، و كتابهايى بس سودمند تأليف كرده است .\r\nو استاد ما علامه مجلسى در « بحار الانوار » ( 2 ) همچون « صاحب سلافة » او را ستوده است و بطور كلى ، گوهر تعابير ستايش انگيز و تكريم آميز ، در همهء معاجم و كتب تراجم در حق او منتشر شده است . و مادر كتاب « شهداء الفضيلة » « ص 118 فصلى به شرح احوال اين بزرگمرد اختصاص داده‌ايم و در آن كتاب ( ص 160 ) چنين مىخوانيم :\r\nدر محضر اين بزرگوار ، شيخ على زين الدين - از اولاد شهيد ثانى - تلمذ كرده ، و شيخ هاشم احصائى نيز از او روايت كرده است ( بنا به نوشته « المستدرك 3 ص 406 » .\r\nآثار معروف آن بزرگوار عبارت است از :\r\n1 - طرائف النظام و لطائف الانسجام فى محاسن الاشعار .\r\n2 - اللالى السنيه فى شرح الاجروميه : در دو مجلد .\r\n3 - شرح « شرح كافيجى بر قواعد ابن هشام » .\r\n4 - شرح « شرح الفاكهى على القطر » .\r\n5 - شرح قواعد شهيد - قدس سره - .\r\n\r\n","description":"","footnote":"\r\n( 1 ) ص 452 ، از نسخه اى كه در آخر منهج المقال به طبع رسيده است .\r\n( 2 ) ج 25 ص 126 .\r\n","page_name":" 148 ","page_number":148},
  {"content":"\r\n6 - شرح صمديه در نحو .\r\n7 - شرح التهذيب در نحو .\r\n8 - شرح الزبدة در اصول .\r\n9 - مختلف النحاة در نحو .\r\n10 - رسالة الخال .\r\n11 - ديوان اشعار .\r\nبعلاوه ، صاحب ( الامل ) ، پس از شمردن كتابهاى اين بزرگوار ، مىنويسد :\r\nرساله‌هاى متعددى از اين بزرگوار ، در بلاد عجم - در مدتى كه در اصفهان مسافرت كرده بودم - ديده‌ام . وقتى وفات فرمود ، قصيده اى طولانى در رثايش سروده‌ام كه ابيات زير ، از آن نقل مىشود :\r\nبر مجد و بزرگوارى ، ماتم و سوگوار بر پا كنيد ، كه مجد و بزرگى از بين ما رخت بربست ، و اندوه جانم را فرا گرفته ، همهء محاسن و كرامات ، دنيا را ترك گفت ، و روز روشن بر جهانيان تاريك شد . اين چه حادثه اى است كه با شنيدن خبر آن ، قامتهاى بلند از اندوه ، خميدن مىگيرند ؟ چه شده است كه اين درياهاى پر بركت اينهمه به تلاطم افتاده و اينهمه دست و گونه بر ساحل مىريزند ؟\r\nدر پاسخ بايد بگويم زيرا كه خبر مرگ « محمّد » را بر ما آورداند ، و از تأسف و درد اين مرگ ، سنگهاى سخت آب شده‌اند .\r\nبايد گفت كه ديگر آن دارندهء بهترين خصال ، درگذشته ، و ديگر آن كسى كه در طرق علم ، شخصيت يگانه محسوب مىشد ، در ميان ما نيست .\r\nچه بسا قلمها ، كه از كثرت اندوهان خشكيده ، و ياراى توصيف ندارند ، و در شمار بىزبانان آرميده‌اند .\r\nچه شيفتگان دانش ، كه در آرزوى كسب علم او بودند ، و امروز كوهها\r\n","description":"","footnote":"","page_name":" 149 ","page_number":149},
  {"content":"\r\nو دره‌ها و موانع بزرگ راه وصالشان را بسته است .\r\nهمهء بزرگان ، از اين مرگ جانگداز ، بر سر و صورت خود مىزنند ، و اين كمترين چيزى است كه در اين غم ، صورتها خراشيده شود .\r\nبا غم درگذشت « حريرى » مصيبت تأسف بارى بر جهان كرامت و بزرگوارى وارد شده ، كه هيچ مصيبتى نمىتواند با آن برابرى كند .\r\n* * *\r\nشاعر ما « حريرى » با آنكه در مهد شعر پرورش يافته و از تبار والايى برخوردار است ، بايد گفت كه خود در شعر و ادبيات علوم و زبان بليغ عرب ، چيره دست و توانا بود . سيد مدنى در ( السلافة ) مىنويسد :\r\n« ميوه‌ها درختان باغ ادب او به خوبى رسيده و گلها و شكوفه‌هاى گلزار كلامش همواره شگفته و دلاويز است . و چه زيبا است كه ذائقهء تفكر و انديشهء ما از آنها بچشند ، و كام جان خوش دارند ، و ارباب فهم از بوى خوش و عطر آگين آن بهره جويند . چقدر زيبا است عندليب خامهء او ، كه بر شاخسار سر انگشتانش تكيه كند ، و نغمهء خوش آغازد » .\r\nنمونه اى از اين شيوائى و لطافت را در اشعار زير ملاحظه كنيد ، آنجا كه استادش شيخ شرف الدين دمشقى را به سال 1026 مدح مىكند :\r\n1 - آنگاه كه پلكهاى ديده‌ام خواهد به آرامى روى هم بيفتد ، بر مركب خيال بگو ، تا بر كران مزار يار بيارامد ، تا مگر ، دل از آتش مهر او و شوق ديدار او ، آرام گيرد . و اين چگونه ممكن است دوستى را ديدار كنم ، كه انواع درد و رنجورى ، پيكرش را نزار كرده است ؟ و اين ديدارى شگفت آور است .\r\nاى دوست ، بر مزار يار دلارامى بانگ بزن ، تا من نيز كوه و دشت بپيمايم .\r\n","description":"","footnote":"","page_name":" 150 ","page_number":150},
  {"content":"\r\nدل من ، از لحظه اى كه اشتران كاروان به راه افتاد ، از دست من رفت بدنبال مركبى كه مرا به يار دوست رساند .\r\nآيا كسى هست كه وادى عقيق را بر من توصيف كند كه من قرار و آرام از كف داده‌ام .\r\nجان من ، از آنگاه كه سرگشتهء ديدار آن زيبا چشم شده ، سرگشته و بىباك ، در وادى عشق مىخرامد .\r\nهرگاه گوشهء چشمى و نگاهى ، از جانب دوست بر زائرش انداخته شود ، دل همهء مردم در پيشگاهش حيران و مجذوب مىشود .\r\nاين نگاه شگفتا كه همواره - تيز و تند - ما را مىپايد . و شگفتتر آنكه با وجود شكستگى ، پيروزى را با خود همراه دارد . پيش از اين ، چنين خون - ريزى را ، كه بىپروا خون عاشقان ريزد ، نديده بودم .\r\nخورشيد ، تابناكى خود را از چهرهء او وام مىگيرد ، و دورى را از او سلب مىكند .\r\nو هر كه چشم خود را فرو بسته ، انواع گل و گلنار نشان مىدهد .\r\nاين عشق و دلباختگى ، سراپاى وجودم را تسخير كرد . لكن پس از تسخير مشكلات و دشوارىهائى كه بايد از آن بيمناك بود ، روى آورد ، تا چندانكه ملامتكران و عيبجويانم ، اين آتش عشق را كه در من ديدند ، رقت آورده و پوزشخواهى آغازيدند .\r\nآرى ، آنكه تير مژگان و نگاه دوستان خورده ، ديگر شفا و بهبودى از او چشم مدار ، و صبر و قرار در او نخواهد بود .\r\nترا آرام و تسكين باد ، كه تو اول كسى نيستى كه عشق ، او را تسخير كرده و پاسخ قبول شنيده است . و نيز اول عاشق بيقرارى نيستى ، كه نفس خود را زير پا گذاشته ، و بيقرار گشته اى ، با اين دل مشتاق ، سازش و رفق داشته باش ، چرا\r\n","description":"","footnote":"","page_name":" 151 ","page_number":151},
  {"content":"\r\nمحكوم شوقمندى است و جفاى دوست در او كارگر شده . پس بيا از حديث عشق سخن بگو ، و در سراى آن كسى را بزن ، كه در بزرگوارى بىهمتا است .\r\nروى به مدح كسى بيار ، كه در بزرگواريها و كرامات ، يگانه است ، و بمدارج بزرگ و قلهء افتخار نائل گرديده است ، و به بلندترين اوج معالى رسيده و دشمنانش لباس كوچكى و حقارت پوشيده‌اند او در سخنورى به مقامى رسيده كه ترا از غايات و اهداف ديگرى در اين زمينه بسنده است .\r\nبيان هيچ سخنور توانايى ، نتواند ده يك مناقب و اوصاف او را وصف كند و بشمار آورد .\r\nاو كعبهء اقتداى بزرگان ، و منار رفيع پژوهندگان كمال است .\r\nهمهء مفاخر ، در اختيار او است ، و ديگران ، غير او را بر خود پناه نمىگيرند .\r\nآنگاه كه در درياى تيرهء انديشهء غوطه ور مىشوى ، اوست كه همچون روزى روشن جان ترا نورانى و پر فروغ مىكند . او دريايى است كه وصفش پايان پذير نيست و تو از دريا بگو تا به آسانى بتوانى بيان كنى و بر اميدواران درگاه بزرگيهاى خود احسان مىكند ، و بر جويندگان عطايش زر مىبخشد .\r\nهمچون دخترى آراسته و زيبا ، كه دامن خود فروهشته و ناز و كرشمه مىبارد .\r\nبا جامه اى خز به سوى تو مىخرامد ، و به سوى تو خم و راست مىشود .\r\nبا مشك و عبير ، مشكفشانى مىكند ، و در ميان بهترين جامه‌ها - كه عاريتى نيست - خودنمايى مىكند ، و بر تو شكوهء دل خود را - از اينكه فرزندانش بر او ستم كرده ، و پيمان او را شكسته‌اند - فرو مىخواند . آنان خواسته بودند كه اين شعله و آتش را خاموش گردانند ، لكن از اجراى اين قصد خود ، ناكام شده‌اند ، و با ناله و درد درونى ، با سرشكستگى و هلاكت ، دور شده‌اند .\r\n","description":"","footnote":"","page_name":" 152 ","page_number":152},
  {"content":"\r\nپس تو اى شاعرى كه آتش سخن افروخته ، و شعلهء استعداد افراشته اى ، چرا خاموش نشسته اى ؟ اينك چانه خود را ، در پيشگاه اين عروس كه همه آن را مىپذيرند ، نثار بكن .\r\nاو از دست تو رفته ، و سپس بسوى تو باز گشته است ، چرا كه تو ريشهء آشكار در اوصاف او دارى .\r\nاى دوست با كمال ، تو همچنان يگانهء روزگار بمان ، و به عنوان وجودى كه همواره بلندى مقام و علو مرتبه از آن توست ، جاودانه باش ! تا خورشيد عالمتاب بر جهان مىتابد ، و تا بلبلان بر شاخساران نغمه سرايى مىكنند .\r\nو تا آن هنگام كه دوست عاشق شوق وصال در دل دارد . و تا زمانى كه به ياد « نجد » سخن مىرود ، و نغمهء دل بر زبان مىآيد ، جاودانه باش .\r\n* * *\r\nدر كتاب « سلافة » ، علاوه بر آنچه در اين جا ذكر شد ، يكصد و بيست و دو بيت از او نقل شده است . مكارم و فضايل اين شخصيت بزرگوار را فرزند فاضل و صالحش شيخ ابراهيم بن محمّد حرفوشى ساكن طوس ( مشهد امام رضا عليه السّلام ) به ارث برده و در سال 1080 در مشهد وفات يافته است . و اين تاريخ ، بنا به نوشتهء شيخ حر در « الامل » ياد شده است ، و در پيش پدر و ديگران قراءت كرده است .\r\n","description":"","footnote":"","page_name":" 153 ","page_number":153},
  {"content":"\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n83 قرن يازدهم : ابن ابى الحسن عاملى\r\nعلى عليه السّلام بمقام بلند مكارم اخلاق و فضيلت رسيده است ، و هواداران شما از از ديرگاهان ، گرد گوساله‌ها جمع شده و با شتاب تمام ، مردم را از حقيقت باز مىداشته‌اند . طرفداران شورى ، با كين و خصومتى كه در دل داشتند ، از اظهار آن خوددارى كردند و از على عليه السّلام روى بر تافتند و اين دشمنى پيوسته در دلشان غليان داشت . اى مرو ! اين دشمنى شما ، چه سودى مىتوانست داشته باشد ؟ و حال آنكه پيامبر مصطفى خاتم انبياء صلَّى اللَّه عليه و آله دربارهء او بصراحت سخن گفته ، و در روز غدير ، او را پيشواى مردم و داراى منطقى استوار و برهانى برنده معرفى كرده است . شما با ستمى كه كرديد ، اين مقام را به ناشايستگان سپرديد ، و از شخصيت سزاوار ، آن را دور كرديد . دل رسول اللَّه صلَّى اللَّه عليه و آله را با ممانعت دختر وى ، از بهره گيرى ميراث پدر ، به درد آوردند و اين چه كار زشتى بوده است ؟ !\r\nاينان چقدر بر مركب گمراهى سوار ، و در انجام كارهاى ناشايست استوار بودند . چقدر از ساحت عدل و هدايت بدور افتاده بودند .\r\nپليديها و تبهكاريهاى اينان ، بيش از آن است كه افرادى چون من بتوانند آنها را بسلك قلم بكشند و شماره كنند . شما كفران كرديد و سخنان بىاساسى در ستايش افراد ساقط از هر فضيلتى ساختيد . و اين بس نبود كه به يار پيغامبر - آن مرد برگزيده دادگر - بديها و عيبهائى نسبت داديد ؟\r\n","description":"","footnote":"","page_name":" 155 ","page_number":155},
  {"content":"\r\nبا گمراهى تمام گفتيد كه على عليه السّلام بر پيغمبر صلَّى اللَّه عليه و آله اسائهء ادب كرده ، چرا كه دختر ابو جهل ملعون را خواستكارى نموده است ( 1 ) .\r\nبا وجود اينكه هرگاه اين امر حقيقت داشت و ثابت مىشد ، از او كناره مىگرفت و به خشم مىآمد .\r\nبر اين مرد هدايتگر ، نسبت پيروى از هواى نفس داديد ، و با اين گفتهء خود ، خدا را تكذيب كرديد » .\r\nاين قصيده را علامه سيد احمد عطار در جلد دوم كتاب « الرائق » ذكر كرده است .\r\n\r\nشرح احوال شاعر\r\nسيد نور الدين على ( ثانى ) فرزند سيد نور الدين على ( بزرگ ) پسر حسين پسر ابو الحسن موسوى عاملى جبعى است . او يكى از مشايخ طائفه و از بزرگان شيعه است .\r\nاز سر آمدان علما است كه علم و ادب را با هم جمع كرده ، و به زيور تقوى و ورع آراسته است . همچون پدرش ، از معاريف خاندان وحى ، و از افراد بيهمتاى علم و فضيلت ، و چهره اى شناخته شده از شاگردان شهيد ثانى است .\r\nشخصيت مورد بحث ما ، پيش پدر بزرگوارش سيد شريف طاهر ، و در نزد دو شخصيت بزرگوار درس خوانده است : يكى صاحب ( المدارك ) كه برادر پدرى او بوده ، و ديگر شيخ حسن پسر شيخ شهيد ثانى كه برادر مادرى وى بوده و از اينها اجازهء روايت دارد .\r\n\r\n","description":"","footnote":"\r\n( 1 ) حديث اين خواستگارى ، در صحاح نقل شده - و نيز رك : زندگى خديجه كبرى و فاطمهء زهرا تأليف : هاشم معروف حسنى ترجمهء دكتر على شيخ الاسلامى ، موسسهء اهل البيت ، سال 1360 ، ص 139 .\r\n","page_name":" 156 ","page_number":156},
  {"content":"\r\nو باز از دو شيخ بزرگوار ، اجازه روايت دارد : يكى عرضى حلبى ( 1 ) دوم بورينى شامى ( 2 ) در اجازه اى كه به مولى محمّد حسن نوشته چنين آورده است : من بخشى از مولفات عامه را كه در باب معقول و فقه و حديث آمده ، از دو شيخ بزرگوار و محدث - كه هر دو از اعلم دانشمندان و پيشواى عصر خود بودند - يعنى عمر عرضى حلبى و حسن بورينى شامى روايت مىكنم . و اين مطابق اجازه اى است كه از طرق مفصل در اجازاتشان ، نسبت به من داده شده است .\r\nكسانى كه از سيد ، روايت مىكنند .\r\nو از سيد نيز روايت مىكنند مطابق اجازه اى كه از ملا محمّد طاهر قمى متوفاى 1098 ( ان شاء اللَّه و شرح حالش خواهد آمد ) گرفته است .\r\nشيخ هاشم پسر حسين پسر عبد الرووف احسائى ( 3 ) .\r\nشيخ ابو عبد اللَّه حسين پسر حسن پسر يونس عاملى عيناثى جبعى ( 4 ) .\r\nملا محمّد حسن پسر محمّد مؤمن با اجازه اى كه به تاريخ 1051 ه دريافت كرده ( 5 ) .\r\nو سيد محمّد مؤمن پسر دوست محمّد حسين استر آبادى ، ساكن مكه مكرمه ، كه در آنجا در سال 1088 بشهادت رسيده ، و خود از شاگردان شخصيت مورد\r\n\r\n","description":"","footnote":"\r\n( 1 ) عمر بن عبد الوهاب عرضى حلبى شافعى قادرى ، محدث و فقيه بزرگ كه مفتى و واعظ حلب بود در سال 950 در حلب متولد ، و در شعبان سال 1024 وفات يافته ، و شرح حال او در خلاصة الاثر ص 215 ج 3 آمده است .\r\n( 2 ) شيخ حسن بن محمّد بوريتى شافعى ، كه آثار و تأليفى نفيس و ديوان شعر دارد .\r\nدر سال 963 متولد و بسال 1024 وفات يافته ، و شرح حال او را محبى در ( خلاصه ) :\r\n2 : 51 - 62 آورده است .\r\n( 3 ) رجوع شود به مستدرك الوسائل 3 : 407 .\r\n( 4 ) رجوع شود به اجازات بحار ص 159 ، 160 .\r\n( 5 ) رجوع شود به اجازات بحار ص 141 .\r\n","page_name":" 157 ","page_number":157},
  {"content":"\r\nترجمه بوده است ، و شرح حالش را در ( شهداء الفضيلة ) مىتوانيد مطالعه بكنيد ( 1 ) و ملا محمّد باقر پسر محمّد مؤمن خراسانى سبزوارى ، درگذشته بسال 1090 از شاعر بزرگوار ما ( بموجب اجازه اى كه به ملا محمّد شفيع داده است ) روايت مىكند ( 2 ) .\r\nو شيخ جعفر پسر كمال الدين بحرانى درگذشته بسال 1091 ( 3 ) .\r\nو سيد احمد نظام الدين ، درگذشته بسال 1086 پدر سيد على خان مدنى صاحب ( السلافة ) مطابق نوشتهء روضات الجنات ص 413 .\r\nبطور كلى هر جا در كتابهاى شرح حال ، از شاعر گرانمايهء ما - نور الدين مطلبى بيابى ، خواهى ديد كه همه با جمله‌هاى احترام آميز و با بيان آگنده از ستايش از او ياد كرده‌اند ، و او را از چهره‌هاى دين و دانش معرفى كرده‌اند .\r\nسيد بزرگوار ما صدر الدين مدنى در « سلافة العصر » ص 302 ، از او چنين ياد مىكند :\r\nاو كوهى از دانش ، و بازوى دين و ايمان ، و مالك زمام تأليف ، و تصنيف ، و فردى بود كه در روايت و درايت تبحر داشت . در ميان سپاه مكارم ، بلندترين پرچم را بدست او مىديديد ، و فضيلتى داشت كه هر پژوهنده اى از آن بهره مىگرفت و گويى ماه در مقدم او مىتابيد ، و ابر بارنده از كرمش عرق شرم مىريخت . اخلاقش چيزى بود كه بزرگان را مىآراست ، و صوت وصيتش در سحر كارى و مهارت ، همه جا فراگير بود .\r\n\r\nفسار مسير الشمس فى كل بلدة\r\nو هب هبوب الريح فى البر و البحر\r\n\r\nيعنى : همچون آفتاب ، در هر شهرى مىتابيد . و همچون باد ، بر خشكى\r\n\r\n","description":"","footnote":"\r\n( 1 ) رجوع شود به اجازات بحار ص 164 .\r\n( 2 ) اجازات بحار ص 156 .\r\n( 3 ) مستدرك الوسائل 3 : 389 .\r\n","page_name":" 158 ","page_number":158},
  {"content":"\r\nو دريا وزيدن داشت .\r\nاو بمقامى رسيد كه پژوهشگران مجد و والايى ، جز در پيشگاه او آرمان خود نمىيافتند . و خبر گزاران و كارگزاران فضل و دانش ، جز حلقهء باب او نمىجستند . و او در آغاز كار خود كه از شام شروع شد ، هيچ پژوهنده اى عزت و سعادتى جز او را نمىشناخت ، همه احترام او مىداشتند و بر فرمانش تمكين مىكردند . آنگاه از شام به سوى مكه ( شرفها اللَّه تعالى ) متوجه شد و اين دومين كعبهء آمال او بود . و به استلام اركان كعبه پرداخت ، همچنانكه اركان بيت عتيق را استلام مىكنند . و از نغمهء جان نواز كعبه ، همانگونه كه از رايحه مشك ، مشام را خوش مىدارند ، جانش را بهره مند گردانيد ، آنجا كه حاجيان براى آمرزش گناهان از هر سو بدان دل مىبندند و با اشتياق ، عنان اشتران و مركبها را بسوى آن بر مىگردانند . و من او را در مكه ، در حالى كه حدود نود سال داشت ، ديدم . و مردم همه از او يارى مىجستند ، و او از كسى كمك نمىطلبيد . همواره عزت و سر بلندى در ميدان حياتش نمايان بود و تا پايان عمر كه دعوت حق را لبيك گفت ، در آن خاك پاك مسكن گزيد . و همچون ابرهاى گرانبارى ، بر پهنهء شهرها گذر كرد و فرود آمد ، در آنجا به خاك رفت . وفاتش در 13 روز مانده از ذى حجه سال 1068 اتفاق افتاد خدايش رحمت كناد . اشعارى دارد كه از بلندى مقام و قدرت هدايت و بيان او حكايت مىكند . از جمله در تغزلى گويد :\r\nاى كسانى كه از دل من مىگذريد ، از پس آنكه در سويداى دل فرود مىآييد ، آن را ترك مىگوئيد . شما بىجهت ، با ريختن خون من ، ستمكارى كرديد . و اى كاش مىدانستم كه به عشق چه كسى تمايل كرده‌ايد . با دورى خود ، سيل اشك را از ديدگانم باز كرده‌ايد و مژگان ديده را با سرمهء بيدارى سرمه زده‌ايد .\r\n","description":"","footnote":"","page_name":" 159 ","page_number":159},
  {"content":"\r\nاى آن كسانى كه با دورى خود ، كبد مرا رنجور داشتيد ، آيا وقت آن نرسيده است كه اين رشتهء بريده را پيوند بدهيد ؟ ! اى آنان كه با ديگران پيوستيد و مطلقا با ما بيوفايى ورزيديد . چگونه مىتواند خود را قانع كند كسى كه من ، زندگانى خود را به عشق او بسر آوردم ، و او از من روى برتافت ؟ شگفتا از كسى كه عمرى در مهر دوستى بسر آورد ، و اميدهايش در وصل دلدار به نوميدى انجاميد .\r\nاين در كدام آيين است كه خون عاشقان را بريزند ، و از پس كشتن ، ديه اى بر قاتلان تعلق نگيرد ؟\r\nاى شگفتا از مردانى كه صاحب نيزه‌هاى براق بودند ، آيا ستمهايى كه با مردم كرده‌اند ، بس نيست ؟\r\nچه كسى انصاف مرا مىدهد ، دربارهء كسى كه هرگز دلم از او فارغ نبوده است و هيچ كارى نتوانسته مرا از او باز دارد ؟\r\nهمواره تورهاى دام من ، در مرتع و چراگاه وجودش گسترده بوده است ، چرا كه شكار محبت هنر من است ، و مرا در اين هنر توانائيها است .\r\nسرانجام نداگرى بر من بانگ زد ، كه از مركب آرزو فرود آى . آن غزالى را كه شيفته اش بودى ، صيد كرده‌اند .\r\nمن از اين گفته ، سرگشته و حيران شدم ، و عقل از جانم گريخت ، و زمين و همهء راههاى آن بر من تنگ آمد .\r\nمن اظهار داشتم : ترا به خدا سوگند مىدهم كه بگوى چه كسى او را شكار كرده ؟ و آنها را از اين مسير باز گردان .\r\nدر پاسخ اظهار داشت : تو چگونه مىتوانى آنان را ببينى ؟ چرا كه آنان از عرصهء روزگار رحلت كرده و گذشته و گذاشته‌اند ، و از اين پس اشتران راه او را نيكو يافته‌اند .\r\n","description":"","footnote":"","page_name":" 160 ","page_number":160},
  {"content":"\r\nو در يكى ديگر از اشعار خود ، كه از غرر اشعار اوست ، در مدح يكى از اميران چنين گفته است :\r\nترا افتخارات بزرگى است ، و سعادت همواره در وجود تو سايه گستر است . عزت و سرورى و پيروزى ، زندگانى تو را پوشانيده است . مجد و شكوه وجود و عطا و همه فضيلتها و نعمتها ، در وجود تو جمع است ، و سپاس اينهمه نعمت ، واجب . رفعت و بلند مقام تو ، سر در كهكشان دارد ، و ديگر اختران بر محور وجود تو مىچرخند .\r\nترا آنچنان پايگاه رفيعى است ، كه هرگاه بخواهى ، مىتوانى جا در كنار ستاره سهامى يا بى و خواسته هايت را به چنگ مىآرى .\r\nتو ، اينهمه مجد و بزرگى را در كودكى و خردسالى دريافت كرده اى ، و نشگفت اگر كمال جوانى را در گهواره بدست آورده اى .\r\nآنگاه كه خواهى حمله كنى ، بر قلهء « سراحين » دست مىيابى و تيغ و نيزه از تحمل دليرى تو كند و ناتوان است .\r\nدر ميدان مسابقهء اسب دوانى ، تو از همهء چابك سواران كه از هر سو شركت كنند ، گوى سبقت مىبرى .\r\nبر بيشه‌هاى نبرد ، همچون شيران دلير حمله مىبرى ، و بدنبال خود ، آثار جاويدان باقى مىگذارى و آنگاه كه در ميدان جنگ ، صداى خوردن شمشيرهاى تو به گوش رسد ، هيچ كس نمىتواند لباس و پوشاك و غنايم را در ميدان پيكار ، از هم باز شناسد .\r\nآنگاه كه نيزه‌ها و شمشيرهاى لشگريان تو در ميدان جنگ برق بزند ، لشگريان پر شمار دشمن ، ديگر به حساب نمىآيند .\r\nتو ، همچنان در كشتار دشمنان اقدام كن . و بىآنكه از پستى آنها واهمه داشته باشى ، بر اعدا پيروز باش ، چرا كه در رأى استوار تو جز كردار چيزى\r\n","description":"","footnote":"","page_name":" 161 ","page_number":161},
  {"content":"\r\nموجه نيست .\r\nكمر همت و حزم را بر ميان بزن ، و همهء مرتبه‌هاى دشمن ، زبون تو خواهد شد . تماشاگران كمال و دلاورى تو ، كه اين دلائل محكم را در وجود تو ديدند ، ديگر هيچ ظن و گمان دروغين ، آنها را فرا نخواهد گرفت ، و تو آن گمانهاى دروغين را از دشمن خواهى سترد .\r\nآرى ، با تيغهاى آبدار بران ، آدمى آرمانهاى بلند را به كف مىآورد .\r\nو هر چه روزگار تنگ و تاريك ، در برابر همت ، دشوارها آسان مىگردد .\r\nنياكان تو ، آنچنان بنياد بزرگوارى و سرورى پى افكنده‌اند ، كه همهء مراتب و مناصب بزرگ ، بر روى آن بنا شده است .\r\nتو پاك و نيكو گشتى و بزرگى و مجد هم ، در وجود تو ريشه و شاخ گسترانيد و نياكان تو همه مقصد بزرگواران و پرهيزگاران بودند .\r\nآرى هر آنكه از ريشه و تبار پاك باشد ، همهء بزرگواريها و مكارم به سوى او مىشتابد ، و همهء آرزوها و آرمانها بر او گردن مىنهند .\r\nشرح حال اين شاعر را ، در بحار ( 25 ص 124 ) و رياض العلماء و خلاصة الاثر ( 3 : 132 - 134 ) و روضات الجنات ( ص 530 ) و الفوائد الرضويه ( 1 : 313 ) و الكنى و الالقاب ( 3 : 223 ) مىتوان يافت صاحب « امل الامل » گويد :\r\nو من حضور او را در هنگام خردسالى خودم - چند روزى كه در شام براى تدريس حاضر مىشد - درك كرده‌ام . و همچنين چند روزى هم در مكه او را ديده‌ام ، و او پيش از بيست سال در مكه سكونت كرد . و در رثاى مرگ او قصيده اى شامل 72 بيت سروده‌ام كه چنين آغاز مىشود :\r\n« بر نظير چنين از دست رفته اى - به جاى آنكه سينه‌ها را چاك كنند - آدميان دلها و جوارح خود را پاره مىكنند .\r\n","description":"","footnote":"","page_name":" 162 ","page_number":162},
  {"content":"\r\nهر آن دلى كه در اين مصيبت از ناراحتى آب نشود بر او نفرين خدا باد مصيبتى كه نزديك است سنگهاى سخت ، از سنگينى آن خرد و ذوب بشود .\r\nسيل اشكها در داغ مصيبت او در آن روز جارى گشت ، و زمين با آنهمه گستردگى تنگ شد .\r\nنزديكان و دوران همه ، بر اين سرود بزرگوار و شريف گريه سر دادند .\r\nآنگاه كه مرگ ، از پس طلوع آفتاب بر او حمله آورد ، درخشش دين الهى از ديده‌ها پوشيده شده ، و جامهء سياه پوشيد . و از آن پس ، هر شخص جليل در مقايسه با او حقير آمد ، و هر زيبايى ، در كنار جمال او ، ناتمام و معيوب جلوه كرد .\r\nچه كسى بعد از او ، سائلان را آذوقه و خواربار خواهد داد ؟ و چه كسى برخواستهء خواهندگان پاسخ خواهد گفت ؟ چه كسى با انديشه خود مشكلات راحل ، و تاريكهاى نابگشوده و اسرار نهان علم را بيان خواهد كرد ؟\r\nديگر در روزگارى كه كمتر كسى در تاريكى شب به پيشگاه خدا پناه مىبرد ، چه كسى پس از او در تيرگيهاى شب دعا خواهد كرد ؟\r\nچه كسى در تيرگى شب ، از خدا آمرزش خواهد خواست ؟ و از اينكه گناهان او را در بر گرفته ، اشك خون خواهد ريخت ؟\r\nديگر چه كسى دنيا را با دين ، با جاه و مقامى كه دارد ، جمع خواهد كرد ؟\r\nبا درگذشت تو ، همهء ديده‌ها بر از دست دادن هدايت ، اشك خواهند ريخت ، و همواره اشگها در اين سوگ سرازير خواهد شد .\r\nبر صاحب آنهمه تصانيف ، اشكهاى خونين از دلها بسوى ديده‌ها جارى خواهد شد » .\r\nو باز مىنويسد : او شاعرى اديب و دانشمند ، و نويسنده اى گرانقدر و عاليمقام بود . كتابى بنام « شرح مختصر النافع » دارد كه ناتمام مانده ، و نيز كتاب « فوائد\r\n","description":"","footnote":"","page_name":" 163 ","page_number":163},
  {"content":"\r\nمكيه » و « شرح اثنى عشريه صلاتيه » ( 1 ) شيخ بهائى از اوست . رسالات ديگرى دارد ، از جمله رساله اى در تفسير آيه « مودت ذى القربى » و رساله « غنية المسافر عن المنادم و المسامر » از اوست .\r\nفرزندش سيد جمال الدين بن نور الدين على بن حسين ابو الحسن حسينى دمشقى نيز ، فضايل و مكارم ياد شده را از او به ارث برده ، تحقيات خود را در دمشق پيش علامه سيد محمّد پسر حمزه نقيب الاشراف انجام داده ، آنگاه به مكه - كه پدرش در ميان قبايل كوچك در آنجا بسر مىبرد - مهاجرت كرد ، و مدتى آنجا ماند . سپس وارد يمن شد ، و اين مقارن بود با روزگار امام احمد بن حسن ، وى به احوال اين شخص معرفت حاصل كرد و مراتب فضل او را شناخت ، و قصيده اى در مدح او سرود ، به مطلع :\r\n\r\n« خليلى عودا لى فيا حبذا المطل\r\nاذا كان يرجى فى عواقبه الوجل\r\n\r\n( 2 )\r\nيعنى : اى دوست ، بسوى من بازگرد . چه خوش است آن درنگ و دورى ، كه سرانجام آن اميد بخش و نويد وصال يار باشد .\r\nسپس از يمن بيرون آمد و وارد هند شد . و به حيدر آباد - كه در آن زمان ملك ابو الحسن حاكم آنجا بود رفت ، و اين امير ، او را نديم مجلس خود و مقرب خويش كرد ، تا زمانى كه ايام تيره روزى ابو الحسن فرا رسيد ، و از طرف سلطان هند مغضوب واقع گرديد و زندانى شد . و بدينگونه روزگار بر سيد جمال الدين برآشفت ، و چنان كه برادرش روح الادب سيد على ساكن مكه به من اظهار داشت ، و مدتى در حيدر آباد ماند ، تا سال 1098 در آنجا درگذشت .\r\nشرح حالى كه محبى در « خلاصة الاثر » از او آورده ( 1 : 494 ) ، با مطالب\r\n\r\n","description":"","footnote":"\r\n( 1 ) در اجازه اى كه براى ملا محمّد محسن نوشته نام آن را « انوار البهيه » آورده است .\r\n( 2 ) محبى 15 بيت از آن را در خلاصة الاثر آورده است .\r\n","page_name":" 164 ","page_number":164},
  {"content":"\r\nفوق مطابقت دارد . و صاحب امل الامل ، او را ستوده و گفته است ( ص 7 ) :\r\nوى دانشمندى فاضل ، و محققى باريك بين و توانا ، و اديبى شاعر بود . در درسهايى كه در حوزهء استادان داشتيم ، با ايشان بوديم به مكه رفت و در آنجا سكونت گزيد .\r\nآنگاه به مشهد امام رضا عليه السّلام سپس به حيدر آباد رفت ، كه هم اكنون نيز در آنجا اقامت دارد ، و مرجع فضلا و اكابر است . اشعار زياد در معميات و غيره دارد . و حواشى و فوايد فراوانى نيز نوشته است اينك نمونه اى از شعرش :\r\nدرد و رنجورى فراوان ، به من روى آورده ، و شگفتى سراپايم را فرا گرفته از يكسو دريا احاطه‌ام كرده ، و از دگر سو آتش از استخوانهايم شعله سر مىكشد .\r\nسرشك ديدگان بر رخسارم جارى است . ديگر مرغزاران وصال از ديد من بدور است ، و دست حوادث فرمان مىراند .\r\nاى كاش مىدانستم كه آيا خوشى كه سپرى شده ، باز مىگردد ؟ جانم فداى آن آهو اندامى باد ، كه پيكرى باريك دارد ، و شيرين و خوشگوار است .\r\nقامتى همچون نيزه دارد ، كه جانها را مىربايد .\r\nو رخسار ، آنچنان است كه گويى درختان بيشه شعله مىكشد و شرار مىريزد » .\r\nآنگاه بخشى از اشعار او را نقل مىكند ، و مىگويد كه با او يك مكاتبهء شعرى ( منظوم ) داشتم كه بر چهل و دو بيت بالغ است . ابيات زير از آن نقل مىشود :\r\n- درود و احترام و بالنده ترين تحيت ، درودى كه گوش زبان را بنوازد .\r\n- درودى آنچنان شايسته و بليغ ، كه زيبايى واژگانش با كمال معنى در آويزد .\r\n","description":"","footnote":"","page_name":" 165 ","page_number":165},
  {"content":"\r\n- و بزرگداشت و تكريمى بسزا ، نثار گراميترين ياران باد ، برترين و آراسته ترين درودها .\r\n- نخست بوسه بر خاكى مىزنم كه خاكپاى و رهگذار دوست است ، و مىكوشم تا مىتوانم يادهاى خود را بياورم و روشن گردانم .\r\n- از سرزمينى اين پيام نثار تو باد ، كه همه ساكنانش در حمايت آن دوست كامكارند .\r\n- بسوى آن بزرگوارى كه هر كو بر درش شتافت ، به هر عزت و نعمت دور و نزديك دست مىيابد .\r\n- درگاه او ، پناهگاه و ملجأ بزرگان است ، كه همه به تعريف او زبان مىگشايند .\r\nجوانمردى كه خير و بركت و كليد بهشت را به هر دو دست گرفته ( يمن و يسار ) ، و ميمنت و مباركى را در يمن ( دست راست ) و بهشت و آسايش ( يسار ) را در كف چپ ( يسار ) دارد ( 1 ) .\r\n- جناب امير امجد ، آن سرور گرامى كه جمال دين و سرافرازى است ، خدايش يارى دهاد .\r\n- اما بعد اين بنده از شور و شوقى كه به اوج رسيده و پايان ندارد ، رنج مىكشم و ملامت مىبرم .\r\n- اين دوستار شما ، از آن فراقى كه آتشش دل را به شعله گرفته ، و كوه آرام و شكيبش در هم ريخته است ، شكوه‌ها دارم .\r\n- ما ياران را ، گر چه دورى فراق از ديار يار دور داشته ، و توفيق آنكه در استوارى پيمان مودت بكوشيم ، از ما سلب شده .\r\n\r\n","description":"","footnote":"\r\n( 1 )\r\n\r\nفتى فى يديه اليمن و اليسر للورى\r\nفلليمن يميناه و لليسر يسراه\r\n\r\nدر اصل اين بيت جلوه‌هاى بديعى از خباس و ايهام ملاحظه مىشود :\r\n","page_name":" 166 ","page_number":166},
  {"content":"\r\n- لكن چه باك كه نامهء مهر آميزى از سوى شما رسيد ، و ديدارش دل را در سينه بشكوفايى و شادابى واداشت .\r\n- هرگز مباد كه دوستان را از اخبار خود محروم بداريد ، نه مگر نامه و گفتار دوستان همچون محضر و ديدار تسلى بخش است ؟\r\n- من نيز خوب و تندرست هستم ، جز اينكه آتش شيفتگى دلم را آب كرده ، و به كشتارم برخاسته است .\r\n- اينك سلام و تحيت و پيام درود آگينم را ، همراه بىآلايشترين دعا ، بسوى شما نثار مىكنم .\r\n- و هم برادران بزرگوار و دوستانى را كه دلم آگنده از آرزوى سعادت ايشان است ، درود باد !\r\nاين بيتها ادامه دارد ، تا مىرسد به ابيات زير :\r\n- اين درودها ، از سوى غلام خدمتگذارتان محمّد حر ، كسى كه شما سرورى او را داريد تقديم مىگردد .\r\n- تاريخ اين پيام صفر سال 1076 است كه ختم به خير و سعادت باد .\r\n* * *\r\nذكر جميل اين بزرگوار را صاحب « روضات الجنات » در ص 155 در ذيل شرح حال « جمال الدين جرجانى » آورده و برادر زاده اش سيد عباس بن على نيز در كتاب « نزهة الجليس » از او ياد كرده است . و همچنين شرح حالش در « بغية الراغبين » آمده و در ضمن آن چنين نقل شده است كه : او تحصيلاتش را پيش پدر و جد مادرش شيخ نجيب الدين انجام داده است . و نيز شرح حال او را قمى در « الفوائد الرضوية » 1 : 84 نقل كرده و بخشهايى از احوال او را سيد الاعيان در جلد شانزدهم ص 383 - 390 آورده است .\r\n","description":"","footnote":"","page_name":" 167 ","page_number":167},
  {"content":"\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n84 قرن يازدهم شيخ حسين كركى\r\nدرگذشته به سال 1047\r\n- امير مؤمنان ، تيغ آتشين خود را در جنبش آورد ، و آسمانيان و فرشتگان همه سپاهيان و ياوران او بودند .\r\n- او بر دشمنان چنان بانگ بلند و هاشمى زد ، كه كم مانده بود كوههاى بلند از هيبت آن متلاشى گردند .\r\n- ابر خون از گردن كافران باريدن گرفت ، ابرى كه برقش شمشير على عليه السّلام و رعدش بانگ و خروش او بود .\r\n- على عليه السّلام جانشين و وصى پيامبر خدا ، و وارث دانش اوست او كسى است كه فرود آمدن در غدير خم ، و آن واقعهء بزرگ بخاطر او بود .\r\n- آن كسى كه على عليه السّلام را با دشمنش مقايسه كند ، حقا كه گمراه شده است ، همانگونه كه پروردگار عرش ، همتا و شريك ندارد ( 1 ) .\r\n\r\nشاعر\r\nشيخ حسين پسر شهاب الدين پسر حسين بن خاندار ( 2 ) شامى كركى عاملى ، از نيكان جبل عامل بود . و از دانشمندانى است كه در علوم مختلف تبحر داشت ،\r\n\r\n","description":"","footnote":"\r\n( 1 ) قصيده را از امل الامل گرفتيم ، كه از خط ناظم نقل كرده است .\r\n( 2 ) خلاصة الاثر : جاندار .\r\n","page_name":" 169 ","page_number":169},
  {"content":"\r\nو حظ وافرى از ادبيات برده است . آنجا كه او شعر مىسرايد ، گوئى انسان نمىداند كه آيا او گوهر مىسايد يا طلا و زر مىپرورد .\r\nعالم معاصر شيخ در « الامل » چنين مىنويسد : او مردى عالم و با فضل و هنرمند و اديب و شاعر و نويسندهء عصر خود بود . كتابهايى نوشته كه از آن جمله است :\r\nشرح نهج البلاغه ، عقود الدرر در حل ابيات مطول و مختصر ، حاشيه مطول كتاب الكبير در طب ، و كتاب مختصرى در طب ، حاشيهء بيضاوى ، و رساله هايى ديگر در طب و ديگر علوم ، هداية الابرار در اصول دين ، مختصر الاغانى كتاب الاسعاب و رسالة فى طريقه ، ديوان اشعار ، قصيده اى در نحو ، منظومه اى در منطق و جز اينها .\r\nشعرش خوب و روان است ، بويژه آنجا كه اهل بيت عليهم السّلام را مدح كرده است مدتى ساكن اصفهان بود ، سپس سالها در حيدر آباد سكونت كرد و در همانجا وفات يافت . مردى شيوا سخن ، حاضر جواب ، متكلم ، حكيم و خوش فكر بود ، و حافظه و حضور ذهن وافى داشت . بسال 1076 وفات يافت و 68 سال سال عمر كرد .\r\nسيد على مدنى در « سلافة » ص 355 ، در ستايش او بسيار سخن گفته ، و از جمله نوشته است :\r\nدر دانش ، كوهى بس استوار و پا بر جاى است . با آنچه نوشته و تأليف كرده ، خط بطلان بر هر آنچه نادانى و جهالت است كشيده . حديث فضلش ، سر به اوج و بلندى دارد . و همهء شيوه‌هاى ادب و شعرش ، به نيرومندترين پايه استوار است . من او را در فضايل ، مردى كامل ديدم ، كه همواره كمال با او دوشادوش حركت مىكند . همه از كمالاتش متحير و انگشت بدندان هستند . دانش پيشينيان را تكميل كرد ، و معاصرانش همه زبان اعتراف به فضل او گشودند .\r\nبزرگان دانش ، براى اندوختن كلام و نيوشيدن بيانش در محضر او زانو\r\n","description":"","footnote":"","page_name":" 170 ","page_number":170},
  {"content":"\r\nمىزنند ، و مطالب پراكندهء علمى را ، آنچنان از خوان فضلش گرد مىآورند و جمع مىكنند ، كه مىتوان آن را « منتهى الجموع » خواند ، چندانكه فراتر از آن نتوان جمع كرد . مقام او بپايه اى است كه كسى تاكنون چنو در نشر علم و احياء موات دانش و در فراهم كردن اسباب و تحصيل مقدمات آن همت نگماشته است . با خط خود رسالاتى نوشته ، كه زبان قلم از بيان آن ناتوان است . در پايان عمر به علم طب اشتغال ورزيد ، و در درمان جان و تن با امر و نهى خود فرمانروايى پيدا كرد .\r\nسپس آمدن و گرديدن او را در شهرها و رسيدنش به حضور پدرش بسال 1074 نقل مىكند و مىگويد : وفات او روز يكشنبه يازده روز مانده به آخر صفر سال 1076 بوده است ، پس از حدود 64 سال عمر آنگاه از اشعار او ، 221 بيت ذكر كرده كه از آن جمله ابيات زير است :\r\n- اى ماه بشكافته كه گيسوانت چهره را پوشانده است ، بر عاشقانت رحم كن و پرده از رخ بگشاى .\r\nنيز گفته است :\r\nبا وصل يا جدايى خود ما را بنواز ، چرا كه يأس و نوميدى يكى از دو راحت است ( مرگ و يأس ) آيا در آيين عشق ، ريختن خون حسين روا است ؟\r\nو گفته است :\r\n- در مردم روزگار و در زمانه كه بررسى كردم ، ديدم همواره آتش فضيلت در آنها خاموش است .\r\n- روزگار ، سراسر فتنه هايى است كه در مىگذرد ، و دولت فرومايگان و خردهاى تباه را درهم مىريزد .\r\n- دل مردم زمانه ، همچو سنگها سخت ، و كف دستشان همچون صخره‌هاى جامد خالى است .\r\n","description":"","footnote":"","page_name":" 171 ","page_number":171},
  {"content":"\r\n- از اين روى ، من سلامت خود را در گوشه گيرى شناختم ، و خود را همچون واو « عمرو » زائد انگاشتم .\r\nو از اشعار او كه در « امل الامل » آمده ، اينها است :\r\n- مهر آل محمّد - صلوات اللَّه عليهم - را بر خويشتن برگزيدم ، و دل را بدان خوش داشتم ، چرا كه اين راه بر حقى است كه هر كه آن را پيش گيرد ، در نمىماند و پست نمىشود .\r\nدر روز محشر ، آنجا كه كسى نمىتواند رهين خود را آزاد كند ، حب على عليه السّلام مرا نجات خواهد داد و در قصيدهء ديگر گويد :\r\n- اى ابا حسن ، اين چكامهء من كه در ستايش تو توانستم بسازم ، چشمهء گواراى زاينده اى را ماند .\r\n- از تو مىخواهم كه در روز رستاخيز ، و آنجا كه در ظلمات تيره به زير خاك رفتم ، شفاعتگر من باشى .\r\nباز از اشعار او است ( 1 ) :\r\nهر زمان از بلنديها و تپه‌ها برقى بدرخشد ، اشگ از ديدگانم فرو مىچكد .\r\n- و هر لحظه كه به ياد روزگار گذشته مىافتم ، جانم از بدن پرواز مىگيرد .\r\n- آه كه چقدر جور اين مهر و دوستى را خواهم كشيد . آغاز و انجام اين سرگذشت چقدر همانند يكديگر است !\r\n- آيا آنكه روز روشن دارد ، حال افتاده در تنگناى ظلمت را بر مىتابد ؟\r\n- در همهء آفاق ، همچون مثل سائر ، بر آن كوه بلند سوگند مىخورند :\r\n- آن كوه ارجمندى كه در مكه ، شوق همه مشتاقان بر پايش نثار مىشود .\r\n- دلى كه بهواى آن كعبهء بزرگوار مىتپد و پرواز گيرد ، همواره به بالهاى پرندگان پيوند خورده است .\r\n\r\n","description":"","footnote":"\r\n( 1 ) برخى از اين ابيات را از أمل الامل ، و بخشى را از خلاصة اثر انتخاب كرديم .\r\n","page_name":" 172 ","page_number":172},
  {"content":"\r\nدر ضمن اين ابيات چنين گفته است :\r\n- آنگاه عيش من خوش و گواراست ، كه بر كنار آن آهوى خوش خرام در كنار آن ماه تابنده بيارامم .\r\n- « محمّد » صلَّى اللَّه عليه و آله ، همان ماهى است كه فروغ جهانگيرش ، همه را مفتخر داشته است .\r\n- خداى بخشاينده ، حضرتش را ، پيش از آنكه افلاك را بيافريند ، خلق فرموده است .\r\n- تا آنكه او را ، همچون خورشيدى كه چشم بينندگان را خيره كند ، براى هدايت بشر فرستاده است .\r\n- اين پيامبر بزرگ را با حيدر مرتضى عليه السّلام تائيد كرده ، با شير دلير و زيبايى كه بت شكن بود .\r\n- على مرتضى عليه السّلام تا پيامبر زنده بود ، ياورى او را كرد . و در همه حال در پيروزى و شكست ، يار پيامبر بود .\r\nاو بود كه در ميدان كارزار ، با تيغ ذو الفقار - اين شمشير بران - پهلوانان را بر زمين مىافكند .\r\nشرح حال شاعر ما - شيخ حسين كركى - در خلاصة الاثر 2 : 90 - 94 ، رياض الجنة روضهء چهارم ( الروضة الرابعه ) از سيد زنوزى ، اجازات بحار مجلسى ص 125 ، روضات الجنات ص 193 و 557 ، تتميم امل الامل ابن ابى شبانه ، نجوم السماء ص 93 ، سفينة البحار 1 : 273 ، اعيان الشيعه 26 : 138 - 156 ، فوائد الرضويه 1 : 135 ، شهداء الفضيلة ص 123 ديده مىشود و صاحب معجم الاطباء ص 171 او را ستوده و گفته است : « بديعى در كتاب » ذكرى حبيب « از او ياد كرده ، و نوشته است : او را بديع الزمان همدانى دوم و پس از ابن حجاج و الواسانى سومين فرد برجسته مىتوان دانست .\r\n","description":"","footnote":"","page_name":" 173 ","page_number":173},
  {"content":"\r\nاو مدايح اين شاعر را جمع كرده و آن را « كنز اللئالى » ناميده و همچنين هجويه‌هاى اين شاعر را تحت عنوان « السلاسل و الاغلال » جمع كرده است .\r\nاين شاعر در آخر عمر به كار طبابت پرداخته است تا آخر سخنانش . . .\r\nخداى رفتگان را رحمت كند .\r\n* * *\r\n","description":"","footnote":"","page_name":" 174 ","page_number":174},
  {"content":"\r\n\r\n85 قرن يازدهم قاضى شرف الدين\r\nدرگذشته بسال 1079\r\n- هرگاه ديدگان ما مىدانست كه چه خواهد ديد ، هرگز خود را به مخاطره نمىانداخت .\r\n- نادانى و هوس تا جايى است كه شب ديجور را به صبح بيدارى برساند ، اما عشق چيزى است كه پايان ندارد .\r\n- اى دوست ، آنكه يار خود را از پايان امور نترساند ، دوست واقعى نيست .\r\n- اين پاكيزگى جان ، آن روز آشكار مىشود كه جانها از تن پرواز گيرد و عقلها برتابد و خونها ريزد .\r\n- آنجا كه آهوان آرميده‌اند و هواى ديدار بر مىانگيزند ، خردمندان را به اختلاف و نفاق مىاندازد .\r\n- از اين آهوان و دلبران ظاهر دورى كن ، چرا كه در دوستى و مهر پايبند ميثاق و پيمان نيستند .\r\n- اينان ( معشوقان حقيقى ) همچون ماه ، آنجا كه به اوج تابندگى برسند ، سرانجام به افول نمىگرايند .\r\n- در شادابى ، شاخه‌هاى درخت را مانند ، لكن زيبايى ذاتى دارند ، اما شاخه‌ها با برگها زيور مىيابند .\r\n","description":"","footnote":"","page_name":" 175 ","page_number":175},
  {"content":"\r\n- هرچه از جفا شكايت كردم ، پاسخ مىشنوم كه عشق دلبران زمينى ، جز ستم و جفا نيست .\r\n- و هر آنگاه كه از بيدارى شبانگاهان شكوه مىآغازم ، گويندم كه ديدهء كدامين عاشق شبها خواب آرام دارد ؟\r\n- يا هرگاه مىگويم كه قطرات اشك بر چهره‌ام مىدرخشد گويند آئين هلال ماه تابندگى است .\r\n- روزگارى من اندوهى نداشتم . اين جدايى از معشوق است كه ديده و رخ مرا به حرمان گرفتار كرد .\r\nپس از ابياتى به ابيات زير مىرسد :\r\n- براستى كه بر آن گروه « زيدى » كه اشتران و كاروان را بسوى عراق مىرانند ، مىگفتم .\r\n- پدر و مادرم و هر چه از نو و كهنه به من تعلق دارد ، فداى آن كسى باد كه اين كاروانيان ، قصد ديدار او را كرده‌اند .\r\n- آيا در بردن پيكرى كه روحش پيش از اين بديار معشوق پرواز كرده ، منتى بر من داريد ؟\r\n- من خبر اين حركت بسوى آن سرزمين پاك را شنيدم ، و بادهء اين سرمستم داشته است .\r\n- درود بر آن كسى كه فردا تشنگان را سيراب ، و با آن خاك پاى ، ديدگانم را روشن بدارد .\r\n- بخاطر چه كسى ، بيماريها شفا مىيابد ، و كوى و برزن بنامش افتخار مىكند ؟\r\n- بخاطر چه كسى ، پس از بهترين پيامبران ، ياد هر فضيلتى به دو بر مىگردد ؟\r\n- اينهمه ، بخاطر آن كسى است كه سحرگاهان ، شمشيرها را بر گردن\r\n","description":"","footnote":"","page_name":" 176 ","page_number":176},
  {"content":"\r\nمشركان فرو مىآورد .\r\n- جوانمردى كه زايرانش ، در برابر شكوه و جلال حقيقى او ، درود و سلام نثار مىكنند .\r\n- يا او داماد پيامبر است . و چقدر زيبا ريشهء اين دو ياور با هم گره خورده است .\r\n- او پدر آن پاكانى است كه از همه برترند ، و اوراق و دفتر گويندگان به ستايش آنان آراسته است .\r\n- به پايان راه هر فضيلتى كه بنگرى ، خواهى ديد كه سمند فضيلت او پيش از همه به آن رسيده و گوى سبقت برده است .\r\n- من در ستايش چنين شخصيتى ، هيچ ابائى ندارم ، چرا كه هر چه گويم مبالغه و اغراق نخواهد بود .\r\n- در روز غدير ، پيامبر او را به مسند ولايت نشاند ، و همه بر ولاى او گردن قبول و تسليم نهادند .\r\n- اما دريغا كه پيامبر چشم فرو نبسته ، از آيين حق و راه عدالت گروهى روى برتافتند ، و فاصله گرفتند .\r\n- چه زود آن همه ميثاق را فراموش كردند ، و پيمانها را به شتاب گسستند\r\n- اينان در روز غدير شاهد بودند ، كه چگونه همه جا با نور و لاى او روشن گرديد ( 1 ) .\r\n\r\nشرح حال شاعر\r\nقاضى شرف الدين حسن پسر قاضى جمال الدين على پسر جابر پسر صلاح پسر احمد پسر ناحى پسر احمد پسر عمر پسر حنظل پسر مطهر پسر على هبلى ( 2 ) خولانى يمن صنعانى ، يكى از بزرگان و ادباى مشهور يمن بود . دانشمندى\r\n\r\n","description":"","footnote":"\r\n( 1 ) اين قصيده در ج 1 « نسمة السحر فيمن تشيع و شعر » ضبط شده است .\r\n( 2 ) بفتح هاء و باء خانواده اى بزرگ از خولان است .\r\n","page_name":" 177 ","page_number":177},
  {"content":"\r\nنويسنده و شاعر بود . ديوانى بنام « قلائد الجواهر » دارد و در « نسمة السحر » چنين آمده كه : يمن از آغاز تاريخ تا ولادت اين شاعر ، شاعرى تواناتر از او نديده . و از آثار نثرى او تقريظى است كه بر كتاب « سمط اللئالى » تأليف سيد ابو الحسن ( 1 ) اسمعيل پسر محمّد نگاشته است . از اشعار اوست :\r\nقامت و اندامى كه نيزه‌هاى بلند و باريك در پيش او شرم مىدارند ، و با قامت او ، قيامت عاشقان و شيفتگانش برپا مىشود ، آنجا كه چهره بگشايد و چشم اندازش نمايان شود .\r\nاين شاعر ، در سن جوانى ، در ماه صفر سال 1079 در صنعا درگذشت .\r\nپدرش و ديگران او را رثا گفته‌اند .\r\nصاحب « خلاصة الاثر » از او ياد كرده ، و درج 2 ص 30 كتاب خود او را ستوده و بسيارى از اشعارش را نقل كرده است . از آن جمله ابيات زير است :\r\nآن نخست بار كه بار سفر به اين جهان بستيم ، از هر جا كه آمديم ، به زودى بدانجا خواهيم شتافت .\r\n- مردم اين جهان ، به شتاب ، به دار بقا رهسپار گشته‌اند ، و ما هم بدنبال ايشان كوچ خواهيم كرد .\r\n- اين جهان منزلگه ما نيست ، منزلگاه راستين ما آخرت است .\r\n- تو كه ما را از گردش زمانه بر حذر مىدارى ، كاشكى كه گوش شنوا و خرد پذيرا داشتم .\r\n- آدمى در اين دنيا ، آرزوهاى طولانى در سر مىپروراند ، و حال آنكه مرگ به سراغ همين انسان آرزومند مىآيد .\r\n- دنيا انسان را از طاعت سازنده باز مىدارد ، و خدا هرگز از كردار\r\n\r\n","description":"","footnote":"\r\n( 1 ) يكى از پيشوايان يمن و از شهر پيرا برخوردار بوده است . سال وفاتش 1079 و شرح حالش در خلاصة الاثر محبى ج 1 ص 416 آمده است .\r\n","page_name":" 178 ","page_number":178},
  {"content":"\r\nانسانى غفلت ندارد .\r\n- اى دوست ، اين زندگى جاى عيش و لذت نيست . تو چه مىدانى كه مرگ چه وقت فرا مىرسد ؟\r\n- مرگ ، يكايك دوستان را از جمع ياران فرا مىخواند ، و آنان نيز يكايك پاسخ مثبت مىدهند .\r\n- اى انسان نادان كه در معاش تلاش مىورزى ، و خوردن و آشاميدنت دلگرم داشته است .\r\n- اى انسانى كه بر جمع مال حريصى ، آرام باش كه فردا از حساب مال سؤال خواهى شد .\r\n- بر زوال مال و خواسته و بر آنچه گذشته ، تأسف مكن كه سرنوشت ، آينده است .\r\n- فرداى قيامت ، در برابر آن داورى كه به عدالت حكم خواهد راند و هرگز خطا نمىكند ، چه مىتوانيم گفت ؟\r\n- آن روز كه همهء گويندگان فصيح و رسا سخن ، در موقف سؤال ، لال و ناتوان خواهند بود ، ما در پيشگاه خدا چه خواهيم گفت ؟\r\n- هرگاه از گفته‌ها و كردار ، در آن روز از ما سؤال شود .\r\n- هيچ عالمى ، با علم خود ، نمىتواند آنجا راه رستگارى جويد .\r\n- فقط اين اعمال ما است كه راه منحصر بفرد رهايى و رستگارى است .\r\nو ابيات زير را كه در آن جناس كامل به كار رفته ، چنين آورده است :\r\n- از اينهمهء گناهان كه اندوخته اى ، دست نگهدار . تو بر تحمل آتش جهنم توانائى ندارى .\r\n- آيا مىپسندى كه فرداى قيامت ، بدون ذخيرهء علم و تقوى با خداى بزرگ ديدار كنى ؟\r\n","description":"","footnote":"","page_name":" 179 ","page_number":179},
  {"content":"\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n86 قرن يازدهم سيد ابو على انسى\r\n- فرمان خداى سبحانه و تعالى است كه در اختلاف و تنازعات كار خود را به حضرتش واگذاريم ، از او دستور بگيريم ( 1 ) .\r\n- و نيز از بهترين پيامبران و برگزيده ترين آنان در گفتار و كردار پيروى كنيم .\r\n- پس چرا بر سر چيزى بزرگ اختلاف بايد داشت ، كه مخالفت با آن گمراهى آشكار است ؟\r\n- او در مقام بهترين مخلوقات . آنجا كه مردم از روى گمراهى افرادى را برگزيده‌اند ، حكم سعادت ما را آورده است .\r\n- اكنون بگو كه چه كسى حريم مخالفان راه خدا را شناسانده ، و چه كسى حلال خدا را حرام كرده است ؟\r\n- و بر من عرضه بدار ، كه در پاسخ آنچه خدا دستور فرموده و اقوال ديگرى كه بما رسيده ، چه بايد گفت ؟\r\n- مخالفان پنداشته‌اند ، كه نص قرآن درباره وصى پيامبر ، پوشيده و مبهم است ، مخالفانى كه بجز على را وصى پنداشته‌اند .\r\n\r\n","description":"","footnote":"\r\n( 1 ) اشاره به آيه : * ( فَإِنْ تَنازَعْتُمْ فِي شَيْءٍ فَرُدُّوه إِلَى اللَّه وَالرَّسُولِ . نساء 95 .\r\n","page_name":" 181 ","page_number":181},
  {"content":"\r\n- تنها حديث « غدير » دربارهء نظر پيامبر و گزينش او براى همگان كافى است .\r\n- اما دريغا كه سخنان تفرقه افكن ، سراسر ظلمات را فرا گرفته است ( 1 ) .\r\n\r\nشرح حال شاعر :\r\nسيد ابو على احمد پسر محمّد حسنى يمنى انسى ( 2 ) ، يكى از بزرگان يمن و از مؤلفان جاروديه است . صاحب « نسمة السحر » درج 1 ، از او به خوبى ياد كرده و گفته كه شعر زياد در بيان عقايد دارد . متوكل از زبان او مىترسيد ، چنان كه يك روز در « سوده » به حضور متوكل آمد ، و او را در اينكه در انجام نيازمنديها و حوائجش قصور رفته ، نكوهش كرد . پس متوكل دستور داد حاجاتش را رفع كردند و گفت : من فقط به اينكه يك حاجت ترا روا كنم ، خشنود نيستم .\r\nپس سيد گفت : من نياز دارم آن بالش هندى را كه بر روى آن نشسته اى ، به من بدهى . متوكل فورا برخاست ، و آن بالش هندى را به دو بخشيد . و سيد او را در شعر خويش مدح كرد .\r\nدر سال 1079 وفات . فرزندش سيد احمد - كه در فصل آينده از او ياد خواهيم كرد - دانش و ادب او را به ارث برده است .\r\n\r\n","description":"","footnote":"\r\n( 1 ) صاحب نسمة السحر در ج 1 ، اين قصيده را آورده است .\r\n( 2 ) بفتح همزه و كسر نون منسوب به مخلاق انس است كه شهرى معروف در يمن است .\r\n","page_name":" 182 ","page_number":182},
  {"content":"\r\n\r\n87 قرن يازدهم سيد شهاب موسوى\r\nتولد 1025\r\nوفات 1087\r\n- عشق و اندوه در رگهايش در هم آميخته و آنگاه كه بگريد گويى كه از رگهايش حكايت مىكند .\r\nپس از ابياتى مىگويد :\r\n- در پرتو چراغ اوست كه نورى هدايتگر درون تيرگيها را شكافته است .\r\n- « غدير خم » پس از آنهمه ترديد و شكى كه مخالفان پراكندند و از ناتوانى باز ايستادند .\r\n- اينك با ابر رحمتش باران بركت مىبارد و همه را در امواج خود گرفته غدير كه من آن را بهترين گفتار و بيان مىدانم .\r\n- مضمون غدير بهترين نكته‌هاى هدايت آشكار كرده و راه هدايت را از ابهامات زدوده است .\r\n- اين مضمونى برگزيده از تفسير قرآن است ، كه هيچ دستى چنان تفسير حقى نياورده است .\r\nاين ابيات در ص 140 ديوان شاعر ، در ضمن قصيده اى كه بسال 1087 سروده . و بر 40 بيت بالغ است ، ديده مىشود . در ضمن اين قصيده است كه سيد على خان مشعشعى را مدح كرده است . و از كتاب او بنام « خير المقال » نام مىبرد ، در امامت ، كه در اين كتاب حديث غدير را ذكر مىكند . در ضمن تقريظ ،\r\n","description":"","footnote":"","page_name":" 183 ","page_number":183},
  {"content":"\r\nحديث غدير را در كلام خود آورده و آن را « ورطات القاله » ناميده و شكوك وارده را بر شمرده ، و از اين رو است كه او را در شمار شاعران غدير محسوب داشتيم .\r\n\r\n( شاعر )\r\nسيد شهاب الدين احمد پسر ناصر پسر حوزى پسر لاوى پسر حيدر پسر محمّد مهدى ( كه در شعبان سال 844 وفات يافته ) و او پسر فلاح ( 1 ) پسر مهدى پسر محمّد و او پسر احمد پسر على پسر محمّد پسر احمد پسر رضا پسر ابراهيم پسر هبت اللَّه پسر طيب پسر احمد پسر محمّد پسر قاسم پسر محمّد ابى الفحاز پسر ابو على نعمت اللَّه پسر عبد اللَّه پسر ابو عبد اللَّه جعفر اسود ملقب به ارتفاح و او پسر موسى پسر محمّد پسر ابو جعفر عبد اللَّه عولكانى هويزى و او پسر امام موسى كاظم عليه السّلام است .\r\nاين شاعر از تواناترين شاعران خاندان پيغمبر عليهم السّلام است . شعرش الفاظ استوار و معانى نغز داشته است . سيد ضامن بن شدقم در « تحفة الازهار » ج 3 مىنويسد : او سيدى بزرگوار داراى اخلاق نيكو و تبار و الا ، و مردى فصيح و اديب بوده . سپس بخشى از اشعارش را ذكر مىكند . صاحب « تاريخ آداب اللغة العربية » در ج 3 ص 280 مىگويد : در رقت شعرى مشهور بود . و بستانى در دائرة المعارف ج 10 ص 589 نوشته است كه : او از بزرگان قرن يازدهم بوده كه بسال 1082 وفات يافته ، شعرش رقيق و از سجع استوار برخوردار بوده . و از نمونه شعرش اينست :\r\n« ماه تابانى دارم كه از دست من رفته ، و من جان خود را فداى نقطهء سياه خالش مىكنم .\r\n\r\n","description":"","footnote":"\r\n( 1 ) در يك نسخه ، فلاح بدون واسطه پسر احمد است . و در نسخهء سيد ناجى ، فلاح فرزند محمّد بن احمد ( تحفة الازهار ) .\r\n","page_name":" 184 ","page_number":184},
  {"content":"\r\nاو با اين سياهى مرا اسير داشته ، و با آن آشكارى و تابانى رازم را آشكار كرده است » .\r\nو نيز قصيده اى دارد كه هم از طول و هم از عرض خوانده و معنى مىشود ، و طرد و عكس نيز در آن به كار رفته ، و بصور مختلف قابل ملاحظه است :\r\n- مايه مباهات انسانها ، آن حيدرى است كه بخشش بيكران و همگانى دارد ، افتخار جهان هدايت و دارندهء فضايل بزرگ يعنى على عليه السّلام است .\r\n- اختر درخشانى است كه بر فراز آسمان پرتو افشانى مىكند ، پناه بزرگواران و كسى است كه مقامش از ستارهء زحل فراتر است .\r\n- شير داور زمين است كه آتش بر مىانگيزد ، و از يكسو از انگشتانش همچون ابر بارانى نعمت مىريزد ، و ريزش احسانش شيرينتر از عسل است .\r\n- ماه درخشانى است كه در افق پر ستاره مىتابد ، و يا خورشيدى كه در سپيده دم حوادث سترگ مىدرخشد .\r\nكوه مرتفع عزم و اراده و نگهدارنده و اداره كنندهء بيت المال بود ، و همچون جواهرى زينت و زيور مردمان و دولتها بود .\r\nديوان اين شاعر در سال 1221 يك بار به طبع رسيد و طبع دوم آن بسال 1290 و سپس در سال 1320 طبع سوم آن صورت گرفت . فرزندش بنام سيد معتوق اشعار او را جمع كرده و آن را بنام شاعر ناميده و در آغاز شرح حال پدرش را آورده است و در آنجا مىنويسد كه پدرش در سال 1025 متولد و در روز يكشنبه 14 شوال سال 1087 وفات يافته است . مسلما اين پسر به شئون و احوال و زندگانى پدر ، از « بستانى » آگاهتر و آشناتر بوده ، و بستانى وفات او را اشتباها 1082 نوشته است ، و بنهانى نيز در « مجموعة البنهانية » ج 4 ص 15 سال وفات او را 1087 دانسته است .\r\nشرح حالى نيز « اسكندرى » در « الوسيط » ص 315 آورده ، و گفته است :\r\n","description":"","footnote":"","page_name":" 185 ","page_number":185},
  {"content":"\r\n« در روزگار خود شاعر معروف عراق بوده و در رقت شعرى گوى سبقت ربوده ، و بسال 1025 به دنيا آمده و در بصره بزرگ شده و در همانجا علم و ادب را فرا گرفته است . شعر نيكو مىگفته و در آغاز فقير بوده ، آنگاه با سيد على خان يكى از فرمانروايان بصره - از سوى حكومت صفويه در ايران - پيوند حاصل كرده است . سيد على خان كه در آن هنگام عراق و بحرين را تسخير كرده بود ، مورد مدح و ستايش اين شاعر قرار گرفته ، و بيشتر اشعارش بنام او و در ستايش و مدح خاندان پيغمبر - صلوات اللَّه عليهم - بوده است . و از اين رهگذر ، مورد نواخت اين امير قرار گرفته است .\r\nابن معتوق ، از بزرگان شيعه و در روزگار دولت غاليان شيعه مىزيسته است . در شعر خويش دربارهء تشيع ، راه افراط سپرده و در مدح على عليه السّلام و امام حسن و امام حسين عليهما السّلام سخنانش از حدود شرع و عقل تجاوز كرده ، و شعرش به كثرت استعارات و تشبيهات و رقت شعرى ممتاز است » .\r\n« امينى » مىنويسد : اين شاعر ، از حيث نسب و حسب علوى نبوده ، بلكه علوى بودنش از طريق گفتار و ادب بوده است . و بداشتن ابداع ، از بقيهء شاعران دوستار خاندان وحى - صلوات اللَّه عليهم - كه ميانه رو و از هر افراط و تفريطى بر كنار بوده ، و در مدائح خود بدنبال راه شرع و عقل بوده‌اند ، و خاندان نبوت و حاملان پرچم خلافت الهى را مدح گفته‌اند - ، امتياز داشته است . همچنين است حال دولت صفويه كه علوى بودند ، و بنا براين پندار اسكندرى كه صفويه از غاليان شيعه بودند ، درست نيست . و هر آنچه اين شاعر و ديگر شاعران صفوى از فضايل و سير و مكارم ائمه هدى - صلوات اللَّه عليهم اجمعين - سروده‌اند ، همه حقايقى بوده‌اند كه عقل در برابر آن خضوع مىكند ، و منطق آن را مىپذيرد ، و هرگز از اصول مسلم دينى بيرون و منحرف نيست . بلكه اين اتهامى كه اين شخص بر شاعر ما و ديگر شاعران بسته ، و آنها را غاليان و افراطگرانى دانسته ،\r\n","description":"","footnote":"","page_name":" 186 ","page_number":186},
  {"content":"\r\nكه از راه شرع و عقل خارج شده‌اند ، نشانگر كينه و خصومتى است كه اين شخص داشته ، و از آغاز ، ديگ حقد و كينه اش بعداوت اين خاندان مىجوشيده .\r\nو مسلم است كه كسانى مثل او ، همواره با هواداران على عليه السّلام دشمنى ورزيده ، و راه دروغ رفته ، و همواره خوابهاى آشفته ديده ، و در سخنان خود آن را آورده‌اند .\r\nو گرنه اين ديوان ابو معتوق ، در بلنداى نظر خوانندگان قرار دارد ، و اين صفحات سفيد و پاك تاريخ صفوى ، كه همواره در دسترس و مورد مطالعهء پژوهندگان است ، و همه ، چنان كه گفتيم ، به خوبى ولاى راستين خاندان علي - عليه و عليهم السّلام - را نشان مىدهد ، و لكن اين اسكندرى است كه بدروغ اينها را متهم كرده و اين سخنان را گفته است . و اين دشمنى در تاريخ اسلام تازگى ندارد ، و ما پيش از اين ، بدقت گروه غاليان را معرفى كرديم ، كه آنها شيعه نبودند و خداى خود بهترين داور است .\r\n* * *\r\n","description":"","footnote":"","page_name":" 187 ","page_number":187},
  {"content":"\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n88 سيد على خان مشعشعى\r\nقرن يازدهم\r\nمتوفى بسال 1088\r\n- من از روزگار ، چشم دوستى داشتم ، لكن مىبينم كه به همهء وعده‌هاى خود خلف مىورزد .\r\n- من از دولت روزگار انتظار نداشتم ، كه اين چنين تيره روز باشم ، در حالى كه شرافت ، بايد اساس كار باشد .\r\n- شايد روزگار ، فقط مرا هدف قرار نداده ، بلكه شيوهء كهن او همين بىوفائى است .\r\n- هرگاه از بلنداى انديشه ، به اين فضايلى كه من مىخواهم بيان كنم بنگريد ، آنگاه است كه تعجب خواهيد كرد كه چه كسى سرور و پيشوا است .\r\n- اى گوهر تابناكى كه در روزگار ما ، به كمترين بها فروخته مىشود و بازارش كساد پيدا كرده است .\r\n- اين زمانه اى است كه كاملان را پست مىدارد ، و اوباش و فرومايگان را بر مىكشد .\r\n- اگر روزگار خيرى داشت ، ديگر پس از مصطفى صلَّى اللَّه عليه و آله ، بندهء تيمى چوبى بلند نمىكرد .\r\n- و در برابر دشمنان ، جاى آن نبود كه از على حيدر عليه السّلام دفاع بشود ،\r\n","description":"","footnote":"","page_name":" 189 ","page_number":189},
  {"content":"\r\nچرا كه او را بهترين مخلوقات در غدير ، بصراحت به جانشينى خود برگزيد و فرمود :\r\n- هر كه را من مولاى او هستم ، پس از من اين على مولاى او است . و با بانگ بلند ، اين ندا را همه شنيدند و شهادت دادند .\r\n- هرگاه به احوال دختر پيامبر - صلى اللَّه عليه و آله و عليها - بنگرى ، كه چگونه اين دختر خانه زاد پيامبر ، پس از او مغضوب قرار گرفت .\r\n- و فاجعهء جانگداز امام حسن بزرگوار عليه السّلام كه چگونه خانه نشين شد ، و به چشمان اشگبار و جگر پاره پارهء او نگاه كنى .\r\n- و سوك و اندوه قتل حسين عليه السّلام را كه چنو ، هيچ كسى با نيرنگ به قتل نرسيده .\r\n- آنجا كه او را در كربلا به خاك هلاك انداختند ، و ياران و فرزندانش را كشتند .\r\n- و زنان آل محمّد - صلوات اللَّه عليهم - را به اسيرى گرفته ، و سوار بر شتران سرخ ، به همه جا گرداندند .\r\n- هرگاه به اين منظرة جانگداز ، كه زنجير بر گردن حضرت سجاد عليه السّلام انداختند ، و سر بزرگوار حسين عليه السّلام را در پيش روى آن حضرت منتقل كردند .\r\n- و احوال نه تن ديگر از امامان عليهم السّلام را كه در مقابلهء با مخالفان بودند و چگونه به خصومت آنان كمر بستند ، هرگاه مطالعه كنى ،\r\n- كه چگونه همگى يا مطرود و يا مسموم و محبوس بودند ، و زنجير بر گردن داشتند ،\r\n- براستى اذعان خواهى كرد كه هيچيك از اين مدعيان مسند خلافت پيامبر و مخالفان خاندان او ، پايگاه شريفى نداشتند ، و به مراد خود نرسيدند\r\n","description":"","footnote":"","page_name":" 190 ","page_number":190},
  {"content":"\r\nو اين ابيات از اوست :\r\n- بشتابيد به سوى آن نورى كه تابندگى فراوان دارد ، و خداى آن سرزمين سرسبزى را كه همواره امن است ، جاويد نگهدارد .\r\n- ما كه اين نور تابنده را ديديم ، از ديگر هواها دست كشيديم . پس اى كسى كه در راه بدبختى قدم مىزنى .\r\n- ما در برابر دعوت هواى نفس استقامت كرده ، به راه نور شتافتيم . و اگر اين شيفتگى نبود ، به اين راه نمىافتاديم .\r\n- رهروان بيرون آمدند ، و تابندگى اين اشگهاى ما را كه ديدند ، من به « سعد » گفتم : آيا آن حقيقتى كه ما مىبينيم ، تو نيز مشاهده مىكنى ؟\r\n- او - در حالى كه از بالاى شتر خم شده بود - گفت : آيا آفتاب تابان از ديده‌ها پنهان مىماند ؟\r\n- اين كاروانى است كه صبحگاهان بر ريگهاى گوهرين و عقيقين گام مىنهند ، و فضاى خاك را با رهروى عطر آگين مىسازند :\r\nو پس از 26 بيت تشبيب ، چنين مىگويد :\r\n- براستى اين جوانى كه پيامبر او را پروريد ، در او رگهاى پيمبر - صلى اللَّه عليهما و آلهما - نهان است .\r\n- هرگاه خوب دقت كنى . مىبينى كه او حامل ميراث پيمبر است .\r\n- در اين روزگار ما ، شايسته است كه كورى بر روى كورى علاوه شود .\r\n- لكن روزگار به خاندان پيمبر ستم كرده ، و از ظلم به آنها فاصله نگرفته است .\r\n- روزگار ، در شناختن ولى ، راه خطا رفته ، پس تو به خاندان ولايت چه مىتوانى بگوئى ؟\r\n- آنان حجت خدا در روى زمين ، و برگزيدهء خدا در ميان مردماند .\r\n","description":"","footnote":"","page_name":" 191 ","page_number":191},
  {"content":"\r\n- آنان درختى با عظمت هستند ، كه شاخه‌ها در آسمان دارد ، و مركز درخت خانهء خداى پروردگار آسمان است .\r\n- از مخالفان بپرس ، كه آيا سورهء « هل اتى » جز اينست كه در حق اينان نازل شده ؟ درود بر اين سوره هل اتى باد .\r\n- نص ولايت در قرآن ، فقط در حق ايشان آمده ، و هر آنكه قرآن خواند ، اين نكته داند .\r\n- خداى ، اين خاندان را از هر پليدى پاك كرده ( اشاره به آيهء 33 سورهء احزاب ) و حديث عبا به اين خاندان متعلق است ( آل عبا ) .\r\n- حديث كساء اختصاص به اين خاندان دارد ، چه پاك كسائى و چه پاكانى كه در زير اين گليم گرد آمدند .\r\n- نام اينان در لوح خدا رقم خورده ، و در عرش الهى قبل از هر نورى پرتو اينان تابيده .\r\n- پيامبر اسلام ، با اين خاندان بود كه با دشمنانش « مباهله » كرد ، ليكن آنها نپذيرفتند و سرباز زدند ( 1 ) .\r\n- پس از آن به ابيات زير مىرسد و مىگويد :\r\n- پيامبر ، فقط كسى را به ياورى و برادرى خود برگزيد ، كه اخوت خود را به او مخصوص گردانيد .\r\n- در روز قيامت ، تقسيم طوبى و آتش عذاب را ، بىهيچ شك به كف على سپرده است .\r\n- هرگاه در اين اعتقاد ، جدال و گفتگو دارى ، حديث « طائر بريان » ترا كافى است .\r\n\r\n","description":"","footnote":"\r\n( 1 ) اشاره به روز 24 ذيحجه سال دهم هجرت كه پيغمبر با دخترش فاطمه و على و حسن و حسين ( عليهم السّلام ) از مدينه بيرون شدند تا با نصارى نجران بمباهله بايستند ( مترجم ) .\r\n","page_name":" 192 ","page_number":192},
  {"content":"\r\n- او بود كه با دست خود ، كفش خويش را وصله مىزد ، و اين فضيلت او را كافى است . و نابينايان را نيز روشنى مىدهد .\r\n- حديث « انت منى بمنزلة هرون من موسى الا انه لا نبى بعدى » ، بهترين دليل بر حقانيت على عليه السّلام ، و از سوى ديگر اينكه پيامبر ، بهترين زنان دختر خود را به همسرى او انتخاب كرد ، برترين گواه است .\r\n- و در نص سوره براءت ، دورى از مشركان و پيكار با آنان آمده ، و بر غير آن ، پيامبر ، مبعوث نگشته .\r\n- و در روز « غدير خم » پيمبر دوستى و موالات خود را با على عليه السّلام ، به بانگ بلند اظهار داشت .\r\n- على عليه السّلام اول كسى از مؤمنان بود ، كه اسلام آورد ، و در شب فداكارى با جان خود در راه پيمبر به جانبازى ايستاد .\r\n- على عليه السّلام ، ياور پيمبر بود ، در آن روزهايى كه همهء اصحاب از پيرامون او - همچون پرندگان - فرار كردند .\r\nاين قصيدهء غرا را : كه بر يكصد و بيست بيت بالغ مىشود ، سيد ما « حويزى » گرد آورده و در ضمن آن ، مناقب مولا على امير مؤمنان عليه السّلام . مانند نزول سوره هل اتى و آيهء * ( إِنَّما وَلِيُّكُمُ الله ) * و آيهء تطهير و حديث كساء و مباهله و مواخاة و طائر مشوى و پينه زدن نعلين و تزويج صديقهء طاهره و انگيزهء سورهء براءت و حديث غدير خم و جز اينها آمده است . و ما ، در مجلَّدات الغدير ، صحت و درستى اين احاديث را ثابت كرده‌ايم . همهء اينها احاديثى است صحيح ، كه در صحاح و مسانيد قوم ، هم آمده است .\r\n\r\nاحوال شاعر\r\nسيد على خان مشعشعى حويزى پسر سيد خلف پسر سيد عبد المطلب ، و او\r\n","description":"","footnote":"","page_name":" 193 ","page_number":193},
  {"content":"\r\nپسر حيدر پسر محسن پسر محمّد كه به مهدى ملقب بود ، و او پسر فلاح پسر محمّد پسر احمد پسر على پسر احمد پسر رضا پسر ابراهيم پسر هبة اللَّه پسر طبيب پسر احمد پسر محمّد پسر قاسم ، و او پسر ابو الطحان پسر غياث پسر احمد ، و او پسر امام موسى بن جعفر صلوات اللَّه عليهما معروف به مشعشعى و اهل حويزه بود .\r\nاو يكى از حاكمان حويزه و حومهء آنجا بود . آراسته به جامه‌هاى نورانى علم بوده ، همانگونه كه در ميادين سبقت ، پرچم افتخار برافراشته ، و اسبهاى مسابقه را به حركت آورده ، و با گوهرهاى ادب دلپذير و گردنبندهاى شعر دلاويز مزين گشته است . و پيش از همه اين فضايل ، بايد از نسب درخشانى كه به خاندان پيمبر مىرساند و از شاخه‌هاى امامت نشو و نما مىگيرد ، بايد سخن گفت . و او درخشانى و نفحه فشانى را با هم جمع كرده ، و همه جا بوى دلنوازش همراه نسيم صبا مشام همگان را خوش مىدارد ، و همچون صبحگاهان پرتو مىافكند ، از همهء اينها گذشته ، بايد فضل و دانش بسيار و نيات صالح و عقايد بر حق را بر فضايل او اضافه كرد ، كه اينهمه در بلنداى خيره كننده اى در بين ديگر آثار بزرگ عظمت ، جلوه اى خاص به دو داده است .\r\nدر آثار او ، جز تبليغ دين خدا - همان آئينى كه خدا بر بندگانش فرستاده ، از توحيد و نبوت و امامت ديگر عقايد راستين - چيز ديگر ديده نمىشود . و با اين اوصاف ، از بعضى رجال خانوادهء خود كه با سخنان خوش ظاهر و بد باطن ، و با اباطيل ، از راه راست منحرف گرديده‌اند ، كاملا جدا و ممتاز مىباشد .\r\nشيخ حر در « امل الامل » ، او را دانشمندى فاضل و شاعرى اديب و جليل القدر معرفى كرده ، و افزوده است كه تأليفاتى نيز در اصول و امامت و غيره دارد .\r\nصاحب « رياض العلماء » او را ستوده و گفته است : او از شاگردان شيخ عبد اللطيف پسر على پسر ابو جامع است ، كه اين شخص اخير ، شاگرد شيخ بهائى بوده است . آنگاه مىنويسد كه در زمان ما وفات كرده ، و فرزندان بسيارى\r\n","description":"","footnote":"","page_name":" 194 ","page_number":194},
  {"content":"\r\nاز دختر و پسر از خود بيادگار گذاشته ( 1 ) ، و تا امروز حكومت اين شهرها يكى پس از ديگرى در دست اولاد او بوده و اين سال 1117 مىباشد . برخى فرزندانش به تحصيل علم نيز اشتغال ورزيدند ، و گروهى از فرزندان و نوادگان و نزديكانش در جنگى كه بين اعراب اين ولايات و فرزندان وى - كه فرمانرواى اين ولايات بودند - درگرفته ، به شهادت رسيده‌اند .\r\nسيد جزايرى نيز در « الانوار النعمانيه » با جمله‌هاى احترام آميزى از وى ياد كرده است .\r\nاز سيد على خان ، شيخ حسين پسر محيى الدين بن عبد اللطيف پسر ابو جامع اجازهء روايت دارد ، و او خود از شيخ على زين الدين نوهء شهيد ثانى - بنابر آنچه از « مستدرك » 3 : 406 - 408 بر مىآيد - روايت مىكند .\r\nاما آثارى كه در علم و دين و ادب ، از خود بجاى گذاشته ، بقرار زير است :\r\n1 - النور المبين فى الحديث ، در چهار جلد ، در اثبات نص بر حقانيت على عليه السّلام كه اين كتاب را بسال 1083 تأليف كرده است .\r\n2 - تفسير القرآن الكريم ، در چهار جلد كه تا سورهء « الرحمن » رسيده و آن را ( منتخب التفاسير ) ناميده است .\r\n3 - خير المقال كه شرح قصيدهء مقصوره اوست در 4 مجلَّد ، در موضوع ادبيات و نبوت و امامت .\r\n4 - نكت البيان ، كه در يك جلد فراهم شده .\r\n5 - مجموعه اى شامل برگزيدهء مطالب چهار تأليف ياد شده ، كه خودش اينها را بانضمام ديگر موضوعات لطيف فراهم كرده ، و به عنوان هديه به شيخ على پسر شهيد ثانى تقديم داشته است . صاحب « رياض » مىنويسد كه من اين\r\n\r\n","description":"","footnote":"\r\n( 1 ) نسب شاعر را بدين صورت ، صاحب رياض العلماء آورده است .\r\n","page_name":" 195 ","page_number":195},
  {"content":"\r\nكتاب را در ميان كتابهايش خودم ديده‌ام .\r\n6 - رسالهء ديگرى به شيخ على مذكور تقديم داشته كه در آغاز آن را به مباحث غدير مزين كرده است .\r\n7 - رسالهء ديگرى است كه باز به همان شيخ على هديه كرده در شرح حديث اسماء كه بقول « رياض » ، اين رساله فوايد بسيار و مطالب بسيار مهمى را در بر گرفته است .\r\n8 - ديوان اشعار ، موسوم به « خير جليس و نعم انيس » .\r\nاز نمونه‌هاى شعرى او ، ابيات زير را از قصيده اى مىآوريم :\r\n- هرگاه شمشير على عليه السّلام نبود ، مردم ، صبح كه از خواب بر مىخاستند كسى را كه بر خدا عبادت كند ، نمىيافتند .\r\n- فرزندان على - عليه و عليهم السّلام - همگى بزرگواران و نيكانى بودند كه بوجود آنان هر چه از اسلام تاريك بود ، روشن گشته است .\r\n- من سوگند مىخورم كه هرگاه مردم بر اين خاندان عليهم السّلام مهر مىورزيدند ، خداى كريم جهنم نمىآفريد ( 1 ) .\r\n- افراد اين خاندان ، يا امامى بزرگوار ، يا شمشيرى حمله برنده ، يا دريايى مواج ، يا چهره اى اشگبار بودند .\r\nو در ضمن قصيده اى گويد :\r\n- به مدح و ستايش پيامبر امين پناهنده شو ، او كسى است كه در بلد الامين چهرهء شناخته و امينى است .\r\nو نيز به دامان برادرش و وارث علم و وزير و ياور پيامبر در جنگهاى سخت ( يعنى على عليه السّلام ) پناه ببر .\r\n\r\n","description":"","footnote":"\r\n( 1 ) مستفاد از حديث نبوى است كه ان شاء اللَّه تعالى در مسند و مرسل مناقب ذكر خواهد شد .\r\n","page_name":" 196 ","page_number":196},
  {"content":"\r\nو بدرگاه فرزندان او عليهم السّلام پناه ببر ، كه همگى اقمار هدايت بودند ، و هرگاه وجود نداشتند فرائض و سنن دين خدا شناخته نمىشد .\r\nدر يك قصيده ديگر گفته است :\r\n- بهترين پيامبران - صلى اللَّه عليه و آله و عليهم - را وسيلهء رستگارى خود قرار داده ، و بزرگى و وقار اين را برخود برگزيدم .\r\n- و خاندان او عليهم السّلام بهترين مردمانند ، و در افتخار ايشان اين بس ، كه ديگر دانشمندان به خاك پاى آنها نمىرسند .\r\nو باز در قصيده اى گفته :\r\n- بدامن ابو القاسم مصطفى ، آن امين مورد اعتماد - صلى اللَّه عليه و آله و سلَّم - چنگ بزن و توسل كن .\r\n- و بدامن يار پيامبر عليه السّلام كه در روز شكستن بتها بر دوش پيامبر قرار گرفت .\r\n- و به دختر پيامبر و امام شهيد و امام حسن عليهم السّلام توسل كن .\r\n- و به عترت بزرگوار او عليهم السّلام كه اميد نجات از آنها دارم ، و دوستى آنها بهترين مايهء نجات من هست .\r\nپدر سيد على خان ، بنا برآنچه از « امل الامل » و « روضات الجنات » ص 265 بر مىآيد ، سيد خلف پسر عبد المطلب بود ، كه مردى عالم و فاضل و متكلم و كامل و اديبى ماهر و خردمندى عارف و شاعرى توانا و محدثى سودمند و محققى و الا مقام بود .\r\nاز تأليفات مهم او كتب و رسالات زير است :\r\n1 - مظهر الغرائب در شرح دعاى عرفهء امام حسين عليه السّلام ، كه ده هزار بيت است و بقول محدث نورى در « المستدرك » : « اين اثر ، گواه راستين بر قول كسانى است كه دانش و فضل و تبحر و حسن سليقهء او را ستوده‌اند » .\r\n","description":"","footnote":"","page_name":" 197 ","page_number":197},
  {"content":"\r\n2 - النهج القويم فى كلام امير المؤمنين عليه السّلام ، كه در اين اثر ، بخشهايى از كلام حضرتش را كه در نهج البلاغة نيامده ، جمع آورده است .\r\n3 - المودة فى القربى فى فضائل الزهراء الصديقه و الائمه عليهم السّلام ، كه جدا اثر بزرگى است .\r\n4 - الحجة البالغة در كلام و اثبات امامت ، با استفاده از آيات و نصوص هر دو فرقه .\r\n5 - سبيل الرشاد در صرف و نحو و اصول و احكام و عبادات .\r\n6 - خير الكلام فى المنطق و الكلام و اثبات امامة كل امام امام .\r\n7 - رسالة الاثنى عشريه در طهارت و نماز .\r\n8 - فخر الشيعه در فضائل امير مؤمنان عليه السّلام .\r\n9 - الحق اليقين ، كتاب بزرگى است در منطق و كلام .\r\n10 - سيف الشيعه ، كه كتابى بزرگ در حديث است .\r\n11 - سفينة النجاة فى فضائل الائمة الهداة عليهم السّلام .\r\n12 - البلاغ المبين در احاديث قدسيه .\r\n13 - رسالهء دليل النجاح در دعا .\r\n14 - ديوان شعر عربى و ديوان شعر ديگرى در فارسى .\r\n15 - ايضا كتاب ديگرى در دعا .\r\n16 - برهان الشيعة در امامت .\r\n17 - حق اليقين در كلام .\r\n18 - منظومه اى در نحو .\r\n19 - رساله اى در نحو .\r\nنمونه اى از شعر سيد خلف را در مدح امير المؤمنين عليه السّلام مىآوريم :\r\n- اى ابو الحسن ، اى كسى كه در هنگامى كه حوادث ناگوار ما را احاطه\r\n","description":"","footnote":"","page_name":" 198 ","page_number":198},
  {"content":"\r\nمىكند ، تو پناه پناهندگان هستى .\r\n- زيرا تو پاكترين مردم و نكوكارترين و والاترين مردمانى .\r\n- انسان مادام كه نميرد ، و بهنگام مرگ نسبت و علاقهء خود را به تو نرساند افتخارى كسب نكرده است .\r\nسيد خلف مشعشعى در سال 1074 درگذشته است و شهاب حويزى او را مرثيه گفته ، و رثايش در ديوان اشعارش موجود است . مطلع آن اينست .\r\n- يادگار نيكان و پيشواى پاكان درگذشت ، و سينهء بزرگوارى ، از اين پس از دل چنين بزرگمردى خالى است .\r\nسرور ما ، سيد محسن امين در اعيان الشيعه ج 30 : 20 - 37 ، بطور مبسوط شرح حال او را آورده است .\r\n* * *\r\n","description":"","footnote":"","page_name":" 199 ","page_number":199},
  {"content":"\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n89 قرن يازدهم سيد ضياء الدين يمنى\r\nمتوفى 1096\r\n- اى ياران هرگاه آهنگ سفر كنيد ، مركب خود را بدان سوى برانيد كه باد قبله از جانب كعبه مىآيد .\r\n- عيبجويانم نمىدانند كه من چه مهرى در دل دارم ، و خورجينهاى من چه كالايى را در بر گرفته است .\r\n- به قبيلهء حى بگوئيد كه هيچگاه آزمندگان و مأنوسان ، بيك حال نمىمانند ، و همواره اهل قبيله در آمد و شد هستند .\r\n- از سرزمين يار . هرگاه نشان و بارقه اى جلوه كند ، باز در پشت موانع مخفى مىشود .\r\n- هرگاه از ميان ابرها برقى بدرخشد ، آن را نشان برق و نور آرامگه يار ندانيد .\r\n- اما آن را جلوه اى از دندانهاى شفاف او بدانيد ، كه همچون گوهرى بر گردنبند مىدرخشد گوهرى كه تا كنون هيچ گهر فروشى ، بتراشيدن و سفتن آن توفيق نيافته است .\r\nتا آنكه در ادامهء ابيات مىگويد :\r\n- شما نكوهشگران ، هرگاه آن درخشانى دندان و زيبائى ابرو و چشمان را مىديديد ،\r\n","description":"","footnote":"","page_name":" 201 ","page_number":201},
  {"content":"\r\nدر اين عشق ، به من حق مىداديد ، و بر من تأسى كرده و شركت مىجستيد ، و بر گردن اشتران راهوار ، همواره سوار مىشديد ، و به سوى يار مىشتافتيد .\r\n- من با مهر تو - اى دوست - دل خود را دلدارى مىدهم ، چرا كه جز مهر تو دلنوازى ندارم .\r\n- مرا ، بر تو ، آن چنان عشقى است كه هرگاه در ستاره بود ، از حركت باز مىايستاد و اگر در ماه بود ، هرگز بكام تيرگيها فرو نمىرفت .\r\n- و بسا عشق كه در كنارش گردنها زده مىشود ، و بسا حقها كه براى آن شمشيرهاى تيز به گردنها نزديك مىشود .\r\nشاعر در قسمتى از قصيده مىگويد :\r\n- او امامى است كه خدا ، او را از بهترين سرشت آفريده ، و بزرگوارى كه راههاى بزرگى به دو ختم مىشود .\r\n- برترين شرف ، از آن اوست . بهترين نقطه‌هاى نورانى آسمان ، بخاطر او است . او ماه است ، و ديگر افراد خاندان بزرگوارش ، بمنزلهء ستارگان .\r\n- بوجود اينها ، دين خدا در زمين برپا شده ، و مذاهب پيروان برگزيدهء رسولان - صلى اللَّه عليه و آله و عليهم - اعتلا پيدا كرده است .\r\n- اين عيد غدير ، براى تو كه عيد خود تو است ، عيد من و همهء هم مذهبان من است ، مبارك باد .\r\n- روزى است كه خدا ، حق آل پيمبر صلَّى اللَّه عليه و آله را به آنها داده ، و بوجود على - صلوات اللَّه عليه - آن را بر پا داشته است و رسول اللَّه به مردم خطبه خوانده است .\r\n- خدا ، در اين روز ، خلافت را به سزاواران و شايستگانش سپرده ، و بيگانگان را از آن دور داشته است .\r\n- و اين على - صلوات اللَّه عليه - به نص كتاب خدا ، امير المؤمنين و وصى\r\n","description":"","footnote":"","page_name":" 202 ","page_number":202},
  {"content":"\r\nپيامبر صلَّى اللَّه عليه و آله شناخته شده ، و اطاعت امرش واجب آمده است .\r\n- دوستى پيامبر و ولى و هارون او ( جانشين او ( 1 ) ) ، آن بزرگوار مرد رزمنده و شايسته ، مرا بسنده و كافى است ( 2 ) .\r\n\r\nشرح حال شاعر\r\nسيد ضياء الدين جعفر فرزند مطهر ( 3 ) پسر محمّد حسين جرموزى حسنى يمنى است ، كه يكى از بزرگان يمن ، و مردى اديب و نويسنده و شاعر بوده است ، و متوكل پسر منصور او را بر بلاد « عدين » مأمور كرده بود . اين مأموريت ، پس از وفات ابو الحسن اسمعيل بن محمّد بوده ، و همواره در آن محل فرمانروايى داشته ، تا زمانى كه امير سيد فخر الدين عبد اللَّه بن يحيى بن محمّد ، در اوايل دولت مويد پسر متوكل ، بر آنجا مستولى شد . اين شاعر ، اشعار زيادى دارد . و از آثار نثرى او ، تقريظى است كه بر كتاب ( سمط اللئالى ) تأليف سيد اسمعيل محمّد يمنى نوشته است . او بسال 1096 در « عدين » وفات يافت . اين خلاصه را از « نسمة السحر » ج 1 آورديم .\r\n\r\n","description":"","footnote":"\r\n( 1 ) اشاره به حديث انت منى بمنزلة هارون من موسى الا انه لا نبى بعدى .\r\n( 2 ) اين ابيات در نسمة السحر ج 1 نقل شده ، و در ضمن آن سيد ضياء الدين ابو محمّد زيد بن حسن يمنى را بمناسبت عيد غدير تهنيت گفته است .\r\n( 3 ) مطهر ، از اعيان و شخصيتهاى علمى و ادبى روزگار خود بود ، كه بسال 1077 وفات يافته ، و ترجمه اش در خلاصة الاثر ج 4 ص 406 آمده ، و در آنجا گويد : « وى فرزندان بزرگوارى داشته بنامهاى محمّد - حسن - جعفر كه پيش از اين از آن در كتاب خود - نقحة - ياد كرده‌ام » .\r\n","page_name":" 203 ","page_number":203},
  {"content":"\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n90 قرن يازدهم ملا محمّد طاهر قمى\r\nسلامت دل ، مرا از لغزش نگاهداشت . و شرار دانش ، مرا بر كردار شايسته رهبرى كرد .\r\n- طهارت اصل ، مرا به بزرگوارى و كرم كشانيد . و به آن مقام كرامتى كه از ازل ، خدا عنايت فرموده ، آشنايم ساخت .\r\n- دل من مهر على عليه السّلام آن شخصيت و الا را برگزيده ، و اين مهرى است كه از همان آغاز از وجود مادرم و پاكى او سرچشمه گرفته است ، و از اين رو در پگاه و شامگاه مادرم را دعا مىكنم .\r\n- مهر مرتضى على عليه السّلام همچون نورى ، دوستارش را از آفات هر خطايى باز مىدارد .\r\n- من محبت على عليه السّلام را پيشهء خود ساخته‌ام ، و هرگز از اين مهر ، پيوند خود نخواهم گسست ، و دوستى او از دل من جدايى پذير نيست .\r\n- او پيمبر را برادر محسوب مىشود ، ( 1 ) و پيشواى من است . گفتارش سند من ، و همهء اعمالم ، تابع رأى اوست .\r\n- من بر حيدرى گردن نهاده‌ام ، كه داراى همهء كرامتها و پيشواى هر -\r\n\r\n","description":"","footnote":"\r\n( 1 ) دربارهء حديث مؤاخاة پيش از اين در جزء 3 ص 112 - 125 ط 2 سخن رفته است .\r\n","page_name":" 205 ","page_number":205},
  {"content":"\r\nپرهيزگار است اندك آرزو است .\r\n- همهء زندگانى خود را در محبت خاندان پيامبر - صلوات اللَّه عليه و عليهم - مصروف داشته‌ام . و هر كس از اين خاندان رو گرداند ، من از او روى مىگردانم .\r\n- على عليه السّلام باب علم است ( 1 ) ، درى كه سعادت و پناهگاه همهء ما است ، هيچ دشوارى ما جز با مشكل گشايى او حل نمىشود .\r\n- هرگاه پيامبر على را دوست نمىداشت ، با او در صرف بهترين غذا شركت نمىفرمود ( 2 ) .\r\n- ولايت على مرتضى عليه السّلام به نص كلام برگزيده ترين مخلوقات صلَّى اللَّه عليه و آله در در سرزمين « خم » بر همه ثابت شده است .\r\n- اين فرمان پيامبر صلَّى اللَّه عليه و آله بر بالاى منبر ، آن چنان بود كه همهء اهل دين و دولت ، بر آن شهادت دادند .\r\n- و در حديث « دار » ، در آن خانه ، پيغمبر در پيش همهء نزديكان ، على عليه السّلام را به جانشينى خود نصب فرمود . و اين نه چيزى است كه شوخى بردار باشد ، بلكه امر محققى است ( 3 ) .\r\n- امامت ، منصب و مأموريتى است كه هيچكس ، جز شخص معصوم و پيراسته از گناه و لغزش ، نمىتواند آن را احراز كند .\r\n- من پيرو آن امامى هستم كه در گيتى ، عصمت او ثابت شده است ، و از\r\n\r\n","description":"","footnote":"\r\n( 1 ) اشاره به حديث شريف « انا مدنية العلم و على بابها » كه در جلد ششم ص 81 - 61 ط 2 به تفصيل در آن مورد سخن گفتيم .\r\n( 2 ) اشاره به حديث پرندهء بريان است كه در مسند مناقب و مرسل آن طرق آن را مىآوريم .\r\n( 3 ) دربارهء حديث يوم الدار و نصب على عليه السّلام به جانشينى پيامبر ( ص ) در آن روز ، به جزء 2 ص 289 - 278 ط 2 رجوع نمائيد .\r\n","page_name":" 206 ","page_number":206},
  {"content":"\r\nخطاى نادان تبهكار در مىگذرد .\r\n- آفتاب بخاطر مولى ما ابو الحسن عليه السّلام برگردانده شده است ، و جانم فداى على مرتضى عليه السّلام كه برخوردار از چنين معجزهء بزرگ است ( 1 ) .\r\nخوشا بر آن پيشوايى كه در خانهء خدا زائيده شد ، و هيچيك از پيامبران را ، اين پايگاه نبود ، كه در اين خانهء شريف به دنيا بيايد ( 2 ) .\r\n\r\nشاعر\r\nملا محمّد طاهر ، پسر محمّد حسين شيرازى ، كه به نجفى و قمى هم معروف است يكى از شاعران برجسته اى است كه در انواع دانشها دست داشت ، و شخصيتى است كه از مشايخ روايت محسوب مىشود ، و از كسانى است كه سلسلهء اسانيد در اجازات ، به دو مىپيوندد . او دانش فقه را با فلسفهء صحيح عالى همراه دارد ، و كلام مورد وثوق او ، با ادبيات او توام است . فضيلت فراوان را با موعظه‌هاى بليغ و نصايح كافى در آميخته ، و حكمتهاى فراوان در كلام خود آورده ، و اشعار بسيارى كه گفته ، همه عقد مرواريد را كنار مىزند . كتابهاى تراجم ، مشحون است از توصيف و ستايش اين شاعر بزرگ صاحب « امل الامل » مىنويسد ، او از شخصيتهاى فاضل همروزگار ما است . شخصى عالم و محقق و دقيق نظر ، و فقيهى مورد وثوق و متكلمى برجسته است ، و بعلاوه محدثى جليل القدر و الا - مقام محسوب مىشود . محدث نورى در مستدرك ، او را ستوده و گفته است :\r\nعالمى جليل و شريف ، و چشم و چراغ طائفهء فقها ، و داراى تأليفات بليغ و سودمند است .\r\nمولانا محمّد طاهر از نور الدين على كه پيش ازين از او ياد شد ( 3 ) ( ص 29 )\r\n\r\n","description":"","footnote":"\r\n( 1 ) دربارهء حديث رد الشمس ، رجوع كنيد : جزء 3 ص 141 - 126 ط 2 .\r\n( 2 ) دربارهء ميلاد و مولد مباركش . رجوع شود جزء 6 ص 37 - 21 ط 2 .\r\n( 3 ) ر . ك . بحار الانوار 25 : 264 . مستدرك الوسائل 3 : 409 .\r\n","page_name":" 207 ","page_number":207},
  {"content":"\r\nروايت مىكند . و علامه مجلسى مطابق اجازهء مورخ بسال 1086 ( 1 ) و شيخ حر عاملى بنا به نوشته « امل الامل » و شيخ نور الدين اخبارى كه اجازه اش در پشت كتاب الوافى نوشته شده ( بنابر نقل شيخ رازى ) ، از ملا محمّد طاهر قمى روايت مىكند ، و ملا محمّد محسن فيض كاشانى نيز ، از او اجازهء روايت دارد ( 2 ) .\r\nاين شاعر ، تأليفات با ارزشى در موضوعات گوناگون دارد ، بقرار زير :\r\n1 - عطيه ربانى و هديهء سليمان : شرحى است بر « لاميه » كه ابياتى از آن را ذكر كرديم . و در اين شرح ، بخشى از تأليفات خود را نام مىبرد ، كه از آن استفاده كرديم .\r\nاين شرح با اين ابيات شروع مىشود :\r\n\r\nاى كلام از انتظام نام ذاتت در نظام\r\nوى ز شهد شكرين شكرت زبان شيرين بكام\r\nرحمتت عام و سلامت بر روان انبيا\r\nخاصه بر روح محمّد باد بر آل عبا\r\n\r\n2 - تحفة الاخيار و كشف الاسرار ، كه در شرح قصيده رائيه اى كه به فارسى در مدح امير مؤمنان على عليه السّلام سروده ، نگاشته است . اين قصيده به مونس الابرار موسوم است ( 3 ) .\r\n3 - بهجة الدارين در حكمت ، صاحب روضات مىگويد : اين كتاب را در اين اواخر ديده‌ام .\r\n4 - رسالة السلامية در ترك كردن ( السّلام عليك ايها النبى ) در تشهد .\r\n\r\n","description":"","footnote":"\r\n( 1 ) اجازات بحار ص 164 .\r\n( 2 ) المستدرك 3 : 421 .\r\n( 3 ) متن كامل اين قصيده را مرحوم حاج شيخ عباس قمى در كتاب منتهى الامال ، در انتهاى باب فضايل و شرح حال حضرت امير المؤمنين عليه السّلام آورده است .\r\n","page_name":" 208 ","page_number":208},
  {"content":"\r\n5 - الاربعين در فضايل امير مؤمنان و امامت امامان معصوم عليهم السّلام .\r\n6 - الجامع در اصول فقه و دين ، كه آن را « حجة الاسلام » ناميده است .\r\n7 - الفوائد الدينيه در رد فلاسفه و صوفيه .\r\n8 - حكمة العارفين فى رد شبه الخالفين .\r\n9 - تنبيه الراقدين در موعظه ، كه به چاپ رسيده است .\r\n10 - رسالة فى خلل الصلاة به زبان فارسى .\r\n11 - حق اليقين در شناخت اصول دين .\r\n12 - منهاج العارفين كه در آن رباعيات خود را شرح كرده است .\r\n13 - فرحة الدارين در عدالت .\r\n14 - رساله اى در نماز شب .\r\n15 - رساله اى در اذكار .\r\n16 - شرح تهذيب الحديث .\r\n17 - رساله اى در رضاع .\r\n18 - مفتاح العدالة .\r\n19 - رسالة الجمعه .\r\n20 - سفينة النجاة .\r\nاين شاعر ، شيخ الاسلام و امام جمعه و جماعت شهر شريف قم بوده ، و بسال 1099 در همانجا وفات يافت ، و در پشت آرامگاه زكريا بن آدم قمى طاب ثراه به خاك سپرده شده است .\r\nاز اشعار فارسى اوست :\r\n\r\nاز گفتهء مصطفى امام است سه چار\r\nاز روى چه گويى كه امام است چهار\r\nنشناسى اگر سه چار حق را ناچار\r\nخواهى به عذاب ايزدى گشت دچار\r\n\r\n* * *\r\n","description":"","footnote":"","page_name":" 209 ","page_number":209},
  {"content":"\r\n\r\nدليل رفعت شأن على اگر خواهى\r\nبه اين كلام دمى گوش خويشتن مىدار\r\nچه خواست مادرش از بهرزادنش جائى\r\nدرون خانه خاصش بداد جا ستار\r\nپس آن مطهره با احترام داخل شد\r\nدر آن مقام مقدس بزاد مريم وار\r\nبرون چه خواست كه آيد پس از چهارم روز\r\nندا شنيد كه [ نامش برو على بگذار 
  ]\r\nفداى نام چنين زاده اى بود جانم\r\nچنين امام گزينيد يا اولى الابصار\r\n\r\nاز رباعيات اوست :\r\n\r\nاى مانده ز كعبهء محبت مهجور\r\nافتاده ز راه مهر صد منزل دور\r\nبا حب عمر ، دم مزن از مهر نبى\r\nكى جمع توان نمود با ظلمت نور\r\n\r\n* *\r\n\r\nبما رسيده حديث صحيح مصطفوى\r\nكه هست بعد پيمبر امام هشت و چهار\r\nكسى نكرده ز امت بدين حديث عمل\r\nبه غير پيرو آل و ائمهء اطهار\r\n\r\n* * *\r\n\r\nاى طالب علم دين ز من گير خبر\r\nتا چند دوى در بدر اى خسته جگر\r\nخود را برسان به شهر علم اى غافل\r\nشو داخل آن شهر ، و ليكن از در\r\n\r\n* *\r\n\r\nنبى چو وارد خم گشت بر سر منبر\r\nخليفه كرد على را به گفتهء جبار\r\nنهاد بر سر او تاج وال من والاه\r\nز امتش بگرفت از براى او قرار\r\nو ليك آنكه به بخبخ نمود تهنيتش\r\nبكرد از پى اقرار خويشتن انكار\r\nفتاد بر سر حارث ز غيب سنگ قضا\r\nچه گشت منكر نص غدير ، آن غدار\r\n\r\n* *\r\nاز رباعيات او :\r\n\r\nاز دورى راه خويشتن يادى كن\r\nآماده ز بهر سفرت زادى كن\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاز بىكسى مردن خود ياد آور\r\nدر ماتم خود نشين و فريادى كن\r\n\r\n* *\r\n\r\nاز دورى راه خويشتن كن يادى\r\nآماز ز بهر سفرت كن زادى\r\nدر راه طلب چه خفته اى اى غافل\r\nبرخيز كه از قافله دور افتادى\r\n\r\n* *\r\n\r\nبرخيز چه خفته اى رفيقان رفتند\r\nغافل چه نشسته اى عزيزان رفتند\r\nخندان منشين كه جمله ياران عزيز\r\nبا سوز دل و ديدهء گريان رفتند\r\n\r\n* *\r\n\r\nاى بندهء طول امل و حرص و حسد\r\nفردا است كه اعضاى تو از هم ريزد\r\nاين سر كه ز باد نخوت امروز پر است\r\nتا چشم زنى بود پر از خاك لحد\r\n\r\n* * *\r\n\r\nتا چشم زنى رسيده وقت سفرت\r\nفردا است كه در جهان نماند اثرت\r\nبر روى زمين خرام و غفلت تا كى\r\nاز زير زمين مگر نباشد خبرت\r\n\r\n* *\r\n\r\nاز وادى معصيت بيا زود گذر\r\nكاين مرحله راهست بسى خوف و خطر\r\nگويى كه كنم توبه پس از پيريها\r\nاز مرگ جوانان مگرت نيست خبر\r\n\r\n* *\r\n\r\nسالك هوس عالم بالا نكند\r\nپا بند الم ز پاى دل وا نكند\r\nهر دل كه زياد مرگ معمور شود\r\nحقد و حسد و حرص در او جا نكند\r\n\r\n* *\r\n\r\nخواهى نشود گلشن دل چون بيشه\r\nبر كن تو نهال حرص را از ريشه\r\nبر پاى درخت امل و حرص و حسد\r\nپيوسته زياد مرگ مىزن تيشه\r\n\r\n* *\r\n","description":"","footnote":"","page_name":" 211 ","page_number":211},
  {"content":"\r\n\r\nاى طالب سيم و كيمياى اصغر\r\nآموز ز من تو كيمياى اكبر\r\nدر بوته ياد مرگ خود را بگداز\r\nتا خاك دلت شود طلاى احمر\r\n\r\n* *\r\nدر تقريظ كتابهاى چهار گانهء اسلامى ( 1 ) ابيات زير را گفته است :\r\n\r\nدين را كتب اربعه چون جان باشد\r\nاين چار چهار ركن ايمان باشد\r\nهنگام جهاد نفس اين چار كتاب\r\nچار آينهء صاحب عرفان باشد\r\n\r\n* *\r\n\r\nاى آنكه ترا غلط روى عادت و خوست\r\nروكن به رهى كه منزل رحمت او است\r\nمىخوان كتب اربعه كز وى هر سطر\r\nراهى است كه راست مىرود تا در دوست\r\n\r\n* * *\r\n\r\n","description":"","footnote":"\r\n( 1 ) مراد كتب زير است :\r\nكافى شيخ ابو جعفر كلينى - من لا يحضر الفقيه شيخ ابو جعفر قمى - التهذيب و الاستبصار شيخ طوسى .\r\n","page_name":" 212 ","page_number":212},
  {"content":"\r\n\r\n91 قرن يازدهم قاضى جمال الدين مكى\r\nدرگذشته بسال 1012\r\n- براى هر توشه و زادى ، چه ياور خوبى هستى . تو بهترين مولاى بندگانى .\r\n- سوگند بجان من ، كه تو بهترين نعمتها و قدرتها را دارى ، و پيشوا و يگانهء در ميان بندگان هستى .\r\n- در روز قيامت ، براستى كه بر گردن بندگان ، ولايت دارى ، ولايتى موروث .\r\n- چرا كه پيامبر صلَّى اللَّه عليه و آله ، در غدير خم ، ترا به سرورى هر مؤمن منقاد برگزيده است .\r\n- هر قومى كه از تو اطاعت كرد ، هدايت يافت . و هر نادانى ، در جهالت فرو رفت .\r\n- آنگاه پيامبر فرمود : خدايا دوست بدار دوست على را ، و دشمنش را دشمن بدار .\r\n- بر دوستارانش رحمت تفضل كن ، و دشمنانش را لعنت و نقمت فرست .\r\n- و اين چنان شرف بزرگ ، و مجد گرانمايه و افتخارى است ، كه عظمت ديگر هدايتگران را از بين مىبرد .\r\n","description":"","footnote":"","page_name":" 213 ","page_number":213},
  {"content":"\r\n- تو در اصلاب پاك بودى ، كه به معراج بلندترين پايگاه رسيدى ، و در ردهء بزرگواران قرار گرفتى ، و از همان هنگام به وحدانيت خدا لبيك گفته و اقرار آوردى .\r\n- در برابر اين مزايايى كه نور و روشنايى آن ، شبهاى تيره را روشن مىكند ، اين كدامين مغرور است كه با تو برابرى تواند كرد ؟\r\n- و آن كدام نادان است ، كه در عرصهء دانشها ، با تو به مسابقه و مقابله برخيزد ؟ چنين كسى ، جز انسان تهى از فهم ، نمىتواند باشد .\r\n- تو ، در ميان هر فضيلتى ، بهترين ، و در صدر هر كمالى ، صدر نشين هستى .\r\n- خاندان تو ، از منكران نادان منزه است . و بخيلان را به تبار و خاندان تو راهى نيست .\r\n- پس جاويد و پايدار بمان ، كه سلامت وقف تست ، و مدح و ستايش تو ، چندين برابر ، و روز افزون باد .\r\nنقل از سلافة العصر ص 117 ، سلوة الغريب ، كه هر دو از سيد على خان مدنى است .\r\nدر دنبالهء شعر فوق بايد گفت :\r\nپيش از اين ابيات ، شاعر ما نامه اى دارد خطاب به شريف اجل امير نصير الدين حسين پسر ابراهيم پسر سلام ، كه بسال 1023 در طائف وفات يافت و در مكه مشرفه به خاك سپرده شد . اين نامه در نوع خود ، بديع و جالب است و انشايى بليغ دارد . گوهر كلماتش به سلك كشيده شده ، و مرواريد كلامش به خوبى نظم يافته .\r\nتمام اين نامه ، در سلافة العصر صفحهء 117 - 119 آورده شده است . و اين امير نصير الدين ، همان عموى جد سيد على خان مدنى صاحب « سلافة » مىباشد ، يعنى برادر سيد احمد نظام الدين جد سيد على خان . صاحب « سلافة » در « سلوة الغريب » مىنويسد : او امامى فاضل ، و در علوم عربيت مجتهدى مبرز . و آراسته\r\n","description":"","footnote":"","page_name":" 214 ","page_number":214},
  {"content":"\r\nبه صفت زهد و تقوى و صلاح بود ، تا جائى كه درباره او گفته‌اند : در زهد و پارسائى و بىاعتنايى به دنيا ، به حدى بود كه دست به هيچ دينار و درهمى نزده بود ، و هر كارى كه در طول روز انجام مىداد ، يادداشت مىكرد و شب هنگام آنها را از نظر مىگذرانيد . هرگاه اعمال شايسته بود ، خدا را سپاس مىگفت ، و چنانچه جز آن بود ، استغفار مىكرد ، و از خدا آمرزش مىخواست . و هيچيك از خدمتكاران را ، در حرم تأديب نمىكرد .\r\n\r\nشرح حال شاعر\r\nقاضى جمال الدين پسر محمّد پسر حسن پسر دراز مكى ، از مردان خوش گفتار و زبان گوياى فضيلت است . او از معاريف سخن و مشاهير شعر ، و از بزرگان قضات بود .\r\nسيد على خان در « سلافة العصر » ص 107 ، شرح حال او را آورده ، و از وى به نيكى ياد كرده و نوشته است :\r\nاو جمال دانش و معرفت ، و مردى پرهيزكار بود . سايهء علم و كمال را ، با طراوت تمام گسترده ، و ماه و خورشيد فضلش ، همه جا را روشن كرده بود .\r\nدريايى از علم بود كه همواره موج مىزد . و آوازهء دانشش در همه جا پيچيده ، و در هر سرزمينى ياد و نامش گسترده بود .\r\nاخبار علم و كمالش را سواران بهرسو مىبردند ، و آوازهء دانشش در هر مكان و سرزمينى طنين مىافكند . پايهء ادب او را هيچ اديب ماهر نرسيده بود ، و هيچ آگاه با فضلى به ژرفاى دانشش راه نيافته بود . زيورهاى بلاغت ، از حصار استوار سخنش مىباريد . و در پيشانى براعت و برترى ، نشان تفوق او اثر مىگذاشت . بهنگام نثر ، مرواريد برشته كشيده شده ، به پايگاه آن نمىرسيد ، و گوهر بسلك كشيده ، در برابر نظمش بىمقدار بود . حسن خطش ، خد و عذار\r\n","description":"","footnote":"","page_name":" 215 ","page_number":215},
  {"content":"\r\nزيبايان را خوار مىداشت ، و همهء جوارح و اندامها بتماشاى جمالش حيران مىشدند . هنگامى كه به يمن كوچ كرد ، رئيس يمن به احترام او كمر بست ، و او را به منصب قضاوت گماشت ، و پرتو آمالش آنجا تابيدن گرفت ، و چهره و ديدهء آرزوهاى خوب مردم ، همواره بسوى او خيره بود ، و همگان از گلهاى محاسن و نكوئيهايش ، گلچين و بهره گيرى مىكردند . و اين احوال ادامه داشت تا زمانى كه روزگار آن امير سپرى شد ، و كار يمن به تباهى و نابودى كشيد ، و شاعر ما هم به سوى زادگاه و خاندان خود بازگشت . و پس از دوران خوشى ، دورهء اندوه و درد فرا رسيد ، چنان كه در بعضى از نوشته‌ها ، به اين موضوع اشاره كرده است :\r\n« هنگامى كه پس از مرگ مرحوم سنان پاشا ، به يمن بازگشتم ، بعد از تشرف به مجلس قضا در آن سرزمين ، اقامت در زادگاه را برگزيدم . اما ياد آورى آن انديشه‌ها كه در گنجينهء خاطرم نقش بسته بود ، مانع نشد از اين كه كارى اختيار نكنم . لذا كار تدريس را در اين شهر محترم پيش گرفتم ، و دوباره پس از گذشت روزگارى در اين كار دست يازيدم . و لكن اين سرزمين ، نمىتوانست با اين كار . پاسخگوى همهء نيازها و خواسته‌ها باشد » .\r\nاز آن پس ، همواره در شهر و زادگاه خود اقامت گزيد ، و زره صبر و شكيبايى بر تن كرد ، تا روزگار زندگانىاش بپايان رسيد ، و بهره اش از حيات تمام شد .\r\nپس از اين ، از سخنان منثور او ، حدود سيزده صفحه نقل كرده است ، و از اشعار او در صدر كتابى ، اين ابيات است :\r\n- اين نظم تست ، يا گوهرهايى است كه برشته كشيده شده يا اخترانى است كه در افق مىدرخشند ؟\r\n- آيا اين كلام تو است ، يا سحرى است كه خرد را واله و شيدا كرده ؟\r\n","description":"","footnote":"","page_name":" 216 ","page_number":216},
  {"content":"\r\nتو گويى كه سورهء فلق مىخوانى .\r\n- آيا اين بيان تو است ، يا باده اى كه در پيالهء آن عكس رخ يار سيه چشمى بآهستگى سخن مىگويد ؟\r\n- تاج هر پادشاهى ، از نور كلام تو مىدرخشد . و گردن هر نكو اندامى از آن شادى مىبخشد .\r\n- گويى باغستانى است كه از انواع گل و شكوفه مىدرخشد ، و همچون اخترانى تابان ، افق را آرايش داده است .\r\n- و يا گويى كبوتران بر شاخساران درختان گشن ، در پهنه‌هاى خرمى آواز موزون سر داده‌اند .\r\n- رسالهء تو ، باغهاى بهشت را ماند ، كه از هر پديدهء درخشان و عطر مشك افشانى ، در آن فراوان است .\r\n- الفهاى گفتار و رساله تو ، كه ميل و انحنا دارد ، گويى شاخه درخت « بان » است ، كه با برگهاى لطيف خود خم شده است .\r\n- همزه‌هاى آن ، بر منابر ، چنان بگفتار آمده است كه گويى از بالاى شاخساران ، فرياد نوحه سر داده‌اند .\r\n- ميمهاى سخن تو ، همچون دندانهاى زيبايى است ، كه زيبايى لبخند آن را آرايش داده ، و اين دندانها بر مرواريد مىبالد ، و بر گردن نيكوان افتخار مىكند .\r\n- كاغذ نوشته هايت كه از پنبه است ، گويا سپيدى صبح است . و مركب تو همچون ديجورى شب تاريك .\r\n- اين چه زيبا رساله اى است ، كه معجزه اى را ماند ، كه با بلاغت خود ، همهء مدعيان سخن را به مسابقه فرا خوانده است .\r\n- اى پادشاهى كه همهء آداب نيكو را در خود جمع كرده اى ، و اى پيشوايى\r\n","description":"","footnote":"","page_name":" 217 ","page_number":217},
  {"content":"\r\nكه روشنترين راهها را بما نموده اى .\r\n- كيست كه با آنچه انديشهء تو بقالب بيان ريخته ، معارضه تواند كرد ؟\r\nو كيست كه در ميدان مسابقه ، بقفاى تو برسد ؟\r\n- آنجا كه محققان عالم در اضطراب و تشويش به سر مىبرند ، اين تويى كه در ميدان علوم و دانشها ظاهر مىشوى .\r\n- درود همهء اهل علم بدنبال تو نثار باد ، اى سرور سروران و اى صاحب منطق بر او كوبنده .\r\n- همهء دانشوران به پايگاهى از ادب كه تو رسيده اى ، درود مىفرستند .\r\nو پايگاه شرف تو را تصديق دارند .\r\n- آرام باش كه دست من ، به جهت تقصير ، كوتاه و بخيل است . و تو در اوج احسان مىباشى .\r\n- خداى توانا را سپاس و نيايش باد ، كه اين همتها را در تو نهاد ، و چون تويى را از نطفه هستى بخشيد .\r\n- كاش مىدانستم كه آيا مثل تو را مىتوان در بين آدميان يافت ؟ نه ، هرگز در ميان خلايق نظير ندارى .\r\n- من پوزش تقصير مىخواهم . انديشهء من كجا تواند گوهرهاى ارزنده اى را به سلك عبارت كشد ، و در مدح تو ديباى شايسته اى ببافد ؟\r\n- هميشه سالم و پايدار بمان ، و بر قلهء افتخارات و مكارم - آنجا كه اسبهاى تيز رفتار را پاى رفتن و ياراى پايكوبى نيست - پاينده باش .\r\n* * *\r\nدر ابيات زير ، بعضى از بزرگان عصر خود را ، به جهت كارى كه اقتضا كرده خطاب كرده گويد :\r\n- اينك آرزو و مقصد ما برآورده ، و همهء اضداد ، در برابر مجد تو ، منقاد\r\n","description":"","footnote":"","page_name":" 218 ","page_number":218},
  {"content":"\r\nو فروتن شده است .\r\n- آنجا كه خشم بگيرى ، دلاورانى كه از خشم آنها پهلوانان و شيران مىترسند ، به سجده مىافتند و به خدا پناه مىبرند .\r\n- بزرگى نياكان تو ، مردمى را كه بنياد عزت و شكوه را استوار داشته بودند ، به ذلت و خوارى كشيده‌اند .\r\n- اينان همه - خواه و ناخواه - به فرمان تو گردن نهاده ، و همواره مطيع گشته‌اند .\r\n- تو در جايگاه چنان بلند و ارجمند قرار دارى ، كه كسى به بلنداى مكارم تو - حتى آنجا كه در بالش و بستر آرميده باشى - نخواهد رسيد .\r\n- ترا به هيچ پيش آمد و حادثه اى اعتنا نيست ، و لو آنكه آينده هفت فلك شداد و روزگار باشد .\r\n- تو ، بىپروا در به چنگ آوردن هر آرمان دشوار و بلندى تلاش مىكنى آرمانىكه دگر مردم را بر آن دسترسى نيست .\r\n- هر دلاور پهلوان ، جا دارد كه در ره اين مقصد از جان خود بگذرد ، و بىخوابىها به بينند ، و تن خود را در طبق اخلاص قرار دهد .\r\n- هر آنكه بهشت را يابد ، به آرزو رسيده ، اما بهشت از بخيلان همواره دورى كند .\r\n- درجات بلند ، جز با اخلاق عالى ، به دست نمىآيد ، و جامهء سپاس و شكر نعمت را ، جمادات به تن نمىكنند .\r\n- تو در گفتار و كردار ، بهترين مردم و وفا كنندهء به پيمان و نكو كارترين فرد هستى .\r\n- اى اختر تابانى كه به كوشش خود ، به مقام و الا رسيده اى ، مقامى كه به ديگران امكان ندارد .\r\n","description":"","footnote":"","page_name":" 219 ","page_number":219},
  {"content":"\r\n- بين من و آن دوست خود ، يك فرومايه احمقى كه كنه‌ها دور سبيل او مىچرخند ، فاصله انداخته است .\r\nهرگاه يك فرد برجسته اى بين ما داورى كند ، دل من قرار و آرام مىگيرد .\r\n- مارقين ، فضيلت على عليه السّلام را انكار كردند ، و همين انكار و دشمنانگى ، آنها را به جهنم برد .\r\n- و حقا كه آزمايش زندگى ، يك سنت قديمى است ، و خردمندان از آن مىگذرند .\r\n- و گاهى بيسوادان ، زمام امور مردم را به دست مىگيرند ، اما از وجود سخنوران دانا استفاده مىشود .\r\n- فرمانروايان ما ، خود حيران و نادانند . و شمار ناقصان ، پيوسته رو بفزونى است .\r\n- اين عادت زمانه است كه همچو منى را كنار مىزند ، و اين اصلى است كه هميشه صادق است .\r\n- بر آن كسى كه بر من مىخواهد غلبه كند ، بگو ، و در بين داوران نيز بگو كه : اين چه آتش افروزى است ؟\r\n- و تو مىخواهى آتش از چوب آنها برگير ، يا رهايشان كن ، تا كه خاكستر شوند .\r\n- دريغا كه اين روزگار ، تفاوتى بين احمق نادان و سخنور دانا نمىگذارد .\r\n- مادام كه تو به پاكى در ميان ما هستى ، تحمل اين ناگواريها بر ما آسان و دوستى ما برقرار است .\r\nو نيز گفته است :\r\n- از من به آن سرزمينى - كه فرسنگها دور مانده - درود ، و همواره اشگهايم نثار آن خاك باد .\r\n","description":"","footnote":"","page_name":" 220 ","page_number":220},
  {"content":"\r\n- براى من ، بسيار صعب و دشوار است كه بين ما ، چنين فاصله اى باشد ، چرا كه جان و روان من آنجا آرميده است .\r\n- آنگاه كه از آن ريگستان بادى برخيزد ، و بوى عرار آن ديار ، مشام اين افتاده را بنوازد ،\r\n- به ياد شما ياران مىافتم ، اشك ديدگانم را مىپوشاند ، و دل شيفته‌ام ، از از اين دورى ريش است .\r\n- سخنم اينست كه از عشق خانمانسوز ، شرارى در دل دارم ، كه هر صبح و شام در سركشى و رفت آمد است .\r\n- آيا دوباره روزگار ، آن روزهاى پر نعمتى را كه در كنار هم - بدور از گزند دشمنان - متنعم بوديم ، باز مىگرداند ؟\r\n* * *\r\nشرح حال اين شاعر ، در خلاصة الاثر محبى ج 3 : 420 - 427 ديده مىشود .\r\nو بنابر آنچه مؤلف سلافة نقل كرده ، پس از تفحص و تحقيق در تاريخ وفات شاعر ، چيزى بدست نيامده ، ظاهرا او بسال 1012 زنده بوده و پس از آن سال هم چندان عمر نيافته است . خداى متعال رحمتش كند .\r\n","description":"","footnote":"","page_name":" 221 ","page_number":221},
  {"content":"\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n92 قرن يازدهم ابو محمّد بن شيخ صنعان\r\nنهج البلاغه ، باغى پر باران و پر شكوفه است ، كه انوار خدا را نشان مىدهد ،\r\n- يا حكمت قدسى است ، كه آينهء ذات الهى را در منظر ديدار قرار داده است ،\r\n- يا نور معرفتى است كه عالميان را به شاهراه نكو مردان ، هدايت مىكند ،\r\n- و يا امواج رحمتى كه از درياى علم سر زده ، و با فروغ خود موج مىزند .\r\n- واژه واژهء خطبه هايش ، گوئيا مرواريد است كه از روى آن ، آب معرفتها جارى است .\r\n- كلماتش ، از صفاى بهشتى برق مىزند ، و نور توحيد را در خود پيچيده دارد .\r\n- اين نهج البلاغة ، گويا چشمهء يقين است ، كه از فراز عرش الهى به جوش آمده است .\r\n- حكمتهايش - همچون ستارگان - پرتو اسرار را به عالميان پخش مىكند .\r\n","description":"","footnote":"","page_name":" 223 ","page_number":223},
  {"content":"\r\n- بيانش پرده‌ها را يكسو زده ، شنوندگان را بصيرت بسزا مىبخشد .\r\n- در كلمات قصارش ، آنچنان معانى جمع است ، كه ترا از كتابها بىنياز مىكند .\r\n- الفاظى كه سياهى دل را برداشته ، و فروغ و سپيدى روز را در دل نشانده است .\r\n- تاريكى را از معانى آنچنان زدوده ، گوئيا كه صبح صادق به خوش آمد گويى و تهنيت برخاسته است .\r\n- در ميان مدارك انديشه و تفكر ، از هر مطلب برگزيده اى ، تفكرى در آن مىبينم و بر همهء تفكرات برترى دارد .\r\n- سخنوران از آوردن نظير آن ناتوانند ، چرا كه بلاغتش ، خود ، حجت و برهان اقرار بخش است .\r\n- در كلام على عليه السّلام كه تأمل و پژوهش كنى ، خواهى ديد كه با كلمات علم آفريدگار ، با ما سخن گفته است .\r\n- اوقيانوسى است كه از امواج خروشانش ، سفاين علوم به حركت درآمده ،\r\n- و يا سرزمين حاصلخيزى ، كه زير پاى همه ، پهنهء پر باران و پر بركتش را گسترده است .\r\n- در آن كتاب ، عفو و سماحت را در عين قدرت و توانائى ، همراه يكديگر مىبينى .\r\n- در آن كتاب ، قدرتى از سوى پروردگار يگانهء توانا تجلى كرده ، و به راه افتاده است .\r\n- قدرتى مىبينى كه اوصاف و نشانه هايش مورد عنايت ( ممسوس ( 1 ) ) ذات\r\n\r\n","description":"","footnote":"\r\n( 1 ) اشاره به روايتى است كه ابو نعيم در « حلية الاوليا » 1 : 64 آورده كه :\r\nلا تسبوا عليا فانه ممسوس فى ذات اللَّه .\r\n","page_name":" 224 ","page_number":224},
  {"content":"\r\nخدا است ، ذاتى كه در آثار جلوه مىكند .\r\n- فروزنده چراغ نور الهى ، و مشكوة هدايت ، و باز كنندهء در گنجينهء اسرار است .\r\n- على عليه السّلام داماد پيامبر ، و اولين كسى است كه به پيغمبر ايمان آورد ، و خدا را عبادت كرد ، همچنانكه يگانه داماد برگزيده پيغمبر نيز بود .\r\n- خداى ، دين پيامبرش را بوجود او پايدار كرد ، و نعمتش را بوجود او بر بندگان كامل گردانيد ( 1 ) .\r\n\r\nشرح حال شاعر\r\nابو محمّد پسر شيخ صنعان كسى است كه نسخه اى از نهج البلاغهء سيد شريف رضى را به خط خود نوشته ، و اين نسخه ، در كتابخانهء مدرسهء سپهسالار تهران تحت شماره 3085 نگاهدارى مىشود . اين نسخه را بسال 1072 به كتابت آورده و بر روى آن اين تقريظ را مىبينيم ، كه به خط ناظم آن ابو محمّد است . و من از تاريخ زندگانى او چيزى نيافتم ، لكن همين شعرش ، نمودار قوت طبع و گرانمايگى شعر اوست ، و نشان مىدهد كه در اشعار ، جودت طبع و در ميدان ادب ، تقدم دارد . وانگهى او در ولايت و محبت بىآلايش به امام بزرگوار امير مؤمنان على عليه السّلام ، يك نمونهء برجسته بود .\r\n\r\n","description":"","footnote":"\r\n( 1 ) اشاره به آيهء شريفه : * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي ، كه در روز غدير نازل شد ، ر ك : جزء اول ص 230 - 238 ط 2 .\r\n","page_name":" 225 ","page_number":225},
  {"content":"\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nشاعران غدير در قرن دوازدهم\r\n\r\n93 شيخ حر عاملى\r\nمتولد سال 1033 و درگذشته بسال 1104\r\n- آنجا كه پيامبران به تو توسل مىكنند ، اوصيا چگونه به عظمت تو تو مىرسند ؟\r\n- مردم ، جز پيامبر و دو سبط بزرگوار و با سعادت و گرانمايه اش ، پناهى ندارند .\r\n- آدم ، آنگاه كه پس از مسرت به سختى گرفتار شد . از شما پناه خواست .\r\n- و آن روزى بود كه در زمين تنها و بيكس ماند ، و بانويش حوا از او دور شد .\r\n- از اين رويداد ، بسى پشيمان و بسيار محزون ، ناله و گريه سر داد .\r\n- در آن هنگام ، آدم از سوى پروردگار كلمه هايى دريافت . و اين كلمه‌ها - كه نام شما خاندان بود - او را شرافت و عزت بخشيد ( 1 ) .\r\n- بلا فاصله دعاى آدم مستجاب گرديد ، كه اگر ياد و نام شما نبود ، دعايش به استجابت نمىرسيد .\r\n\r\n","description":"","footnote":"\r\n( 1 ) اشاره به آيه شريفه : * ( فَتَلَقَّى آدَمُ مِنْ رَبِّه كَلِماتٍ فَتابَ عَلَيْه . اين كلمه‌ها ، اسماء خمسهء طيبه بوده كه از جانب پروردگار به او رسيد ، ر ك : جزء 7 ص 299 ط .\r\n","page_name":" 227 ","page_number":227},
  {"content":"\r\n- سپس يعقوب ، از بلا و ابتلاى خود به شما پناه آورد ، و بلا از او بر - طرف شد .\r\n- و بوجود شما بود كه پيراهن يوسف داده شد ، و بينايى خود را باز يافت ، و نعمتها بر او تمام گشت .\r\n- ابراهيم خليل ، نام شما را بر زبان داشت ، و به شما توسل كرد و با خدا نيايش كرد . آنجا كه گروه كافران او را در آتش افكندند ، و آتش بر پيكر او گزند نرساند .\r\n- آيا ممكن بود كه ابراهيم - از پس آنكه بر شما توسل كرد - مورد ستم واقع شود ؟\r\n- يونس در سختى و نوح در طغيان آب ، بر شما پناه آورده و بنام شما استغاثه كردند .\r\n- ايوب نيز ، بنام شما اهلبيت توسل كرد ، و بديها را از خود بر طرف نمود .\r\nشگفتا ، اين چه بزرگى و مناعتى است ، كه دشمنان و دوستان آن را نقل كرده‌اند !\r\n- على عليه السّلام مجد و شكوهى دارد ، كه ثريا و جوزا - با آن بلندى كه دارند - پائينتر از او قرار گرفته‌اند .\r\n- او مظهر فضل و عصمت و وفادارى و كمال و مهربانى و حيا است .\r\n- هر گونه گفتار و نوشتارى كه براى شما باشد ، به مقامى مىرسد ، كه هيچ قلمى مقام آن را نمىتواند وصف كند .\r\n- آن حروفى كه مقام عالى ( عليا ) از آن پديد آمده ، همانا « ع » و « ل » و « ى » است كه نام على عليه السّلام است .\r\n- محمّد و على - صلى اللَّه عليهما و آلهما - نورى هستند ، كه آدم را در بزرگى\r\n","description":"","footnote":"","page_name":" 228 ","page_number":228},
  {"content":"\r\nپرتو افكنده است .\r\n- خداى ، هر جا كه بزرگى و نورانيتى است . در كنار آن پيمانى از آنها گرفته ( پيمان دوستى و ولايت ) .\r\n- كدامين افتخار ، با اين فخر برابرى مىتواند كند ، كه همهء انبيا عليهم السّلام بولاى اين خاندان عليهم السّلام دل سپرده‌اند ؟\r\n- هر منافقى با نشان دشمنى خاندان على - عليه و عليهم السّلام - شناخته مىشود ، همان دشمنى كه در دل دارد .\r\n- بجان خودم سوگند ، كه از اول روزگار ، اين سعادت بر هيچ اهل بصيرتى مخفى نبوده است .\r\n- مادرش او را پاك زائيد ، و در ولادت او هيچ پليدى و آلودگى نبوده است .\r\n- در داخل كعبهء شريفه ، تا كنون هيچ زنى از انسانها وارد نشده است .\r\n- از وجود على عليه السّلام نورى تابيد ، و زمين و همهء اكناف آن و آسمان را فرا گرفت .\r\n- تولد على عليه السّلام همچون برادرش صلَّى اللَّه عليه و آله . دين خدا را ، شادمانى و مسرتى بزرگ بخشيد .\r\n- شگفتا ! اين چه مبارك مولودى است ، كه از چهره اش بهجت و شادمانى جلوه مىكند !\r\n- پس بر مادرش فاطمه سعد اين گرامى مولود فرخنده باد ، فرخندگى بىپايان .\r\n- بلكه اين فرخندگى ، بىهيچ شكى اختصاص به دين اسلام دارد .\r\nو در ادامهء اين ابيات چنين گويد :\r\n- و درباره على ، از پيامبر - صلَّى اللَّه عليهما و آلهما - اخبار و نصوصى\r\n","description":"","footnote":"","page_name":" 229 ","page_number":229},
  {"content":"\r\nبما رسيده ، كه قابل احصاء و شمارش نيست .\r\n- در آن نصها و سخنان - چنان كه علما نوشته‌اند - فرموده كه على عليه السّلام ولى و وصى و وارث من است .\r\n- شما آيا مىپنداريد . كه از مال انبياء كسى از نزديكانش ارث نمىبرد ؟\r\n- اينك به بينيد كه پيامبر صلَّى اللَّه عليه و آله فرمود كه هر كس كه او را به پيشوايى و رهبرى قبول دارد ، على عليه السّلام مولا و پيشواى اوست . پس در اين خصوص ، هر شك و جدالى را رها بايد كرد .\r\n- و پس از آن دعايى فرمود ، كه كاملا مستجاب بود . و همهء اخبار بتواتر اين را ذكر كرده‌اند .\r\nو باز در اين قصيده گفته است :\r\n- اى على پسر ابو طالب ! در ميان مردم ، بزرگيها و بزرگواريها بوجود تو ختم مىشود .\r\n- و همچنين اوج كمال و سرورى و مجد و افتخار را ، در وجود تو مىتوان جست ،\r\n- مردم اگر بديدهء بصيرت بنگرند ، و بدانند پس از برادر پاك و بزرگوار و امنيت ، هدايت بدست تو سپرده شده است .\r\n- با سفارشهايى كه او ( پيغمبر ) از جانب خدا بمردم كرده ، ولايت تو تو بر مردم واجب گرديد .\r\nگوش شنواى دشمنان كجا است ، تا بر تو اقتدا كنند ؟\r\n- وانگهى اى على ، آن ولايتى كه روز غدير پيمبر بتأكيد معرفى كرد ، آيا جز براى تو بود ؟\r\n- آن روز كه پيغمبر رحلت فرمود ، تو پيشواى مردم بودى ، و از ناظران هيچ كس بپايهء تو نمىرسيد .\r\n","description":"","footnote":"","page_name":" 230 ","page_number":230},
  {"content":"\r\n( تمام اين قصيده ، 453 بيت است ) .\r\n* * *\r\nو باز قصايد زير در مدح على عليه السّلام از او بجاى مانده است ، قصايدى كه صدر و عجز ابيات آن ، هر دو با يكى از حروف هجا آراسته مىشود ، و 29 قصيده بدين منوال از او بيادگار مانده ، كه هر قصيده 29 بيت دارد ، و اين قصايدى را به « مهور الحور » موسوم داشته كه همه در مدح امير مؤمنان عليه السّلام است :\r\n- مهر و دوستى ، على عليه السّلام را است . و هيچ كسى نيست ، كه با برادرى او بجز على عليه السّلام از ستم رهايت كند .\r\n- و بهنگام مرگ دوستان ، اوست كه حاضر مىشود ، و بىحضور او دوستارانش طعم مرگ را نمىچشند .\r\nدر ادامهء ابيات به اين بيتها مىرسد :\r\nپروردگار عالميان ، دلهاى ما را به مهر كسى هدايت كرده ، كه اگر او نبود ، هرگز مخلوقات را نمىآفريد .\r\n- او يگانه گوهرى است ، كه به برترين مقامات پيامبران ، جز او كسى نرسيده است .\r\n- او هلالى بود كه رشد يافت ، و اندك اندك - همچون ماه چهارده شبه - با چهرهء خود ، آفاق كرامت و بزرگوارى را درخشان ساخت .\r\n- اين دو وجود گرامى - يعنى محمّد و آن نخستين كسى كه نخست بار فرمان او را لبيك گفت ، صلى اللَّه عليهما و آلهما - علت آفرينشاند .\r\n- اختران آسمان ، اوج گرفتند ، تا مگر به آستان او برسند . سرانجام در فروردين مرحله . از خانهء او قرار گرفتند !\r\n- آيا بهترين پيامبران ، كسى جز او را بمقام كمال و برادرى خويش برگزيد ؟\r\n","description":"","footnote":"","page_name":" 231 ","page_number":231},
  {"content":"\r\n- آيا جز او را در روز غدير به جانشينى خود در ميان خلق برگزيدند .\r\n- اين ، هدايت آشكارى است كه فرمود : پيشواى شما على است ، پيشواى هر كسى كه مرا به رهبرى پذيرفته است .\r\n- آنجا بود كه وحى به پيغمبر رسيد ، كه اين امر را بمردم برسان و نترس و خداوند ترا از هر چه بيم آن دارى ، نگاه مىدارد ( 1 ) .\r\n- و آنجا بود كه پيامبر خدا ، بخشى از فضيلت خود را نشان ساخت . و آن چيزى را كه از بيم دشمنان مخفى داشته بود ، آشكار كرد .\r\n- باز از قصايد مجهول الطرفين ( قصايدى كه حروف اول و آخر ابيات آنها ، همانند است ) ابيات زير نقل مىشود .\r\n- من مهر و ولاى على عليه السّلام را در دل نهان داشته‌ام ، اما زيباتر از كتمان عشق آنست كه از آن پرده برگيرم ، و آن را فاش كنم .\r\n- زنان دلربايى قصد پيكار ما دارند ، و مىخواهند از ما دل ربايند ، اما ما با محبت يگانه و عشق جاويد خود شرك نمىورزيم ، و مهر دلبر ديگر نمىگزينيم .\r\n- چه خونها كه از گروه دلاوران ما در راه حفظ مودت و مهر او ريخته شده است .\r\nو در ضمن اين ابيات گويد :\r\n- كرامات سرور من ، وصى پيامبر و فرزندانش - عليه و عليهم السّلام - آنچنان جلوه گر است ، كه هيچ شك كننده اى ، نمىتواند آن را بپوشاند .\r\n- سخن نبى مصطفى صلَّى اللَّه عليه و آله بر ما حجت است . و آيا برتر و بالاتر از كلام پيامبر ، در شرع حجتى هست ؟\r\n\r\n","description":"","footnote":"\r\n( 1 ) مستفاد از آيه شريفه : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَاللَّه يَعْصِمُكَ مِنَ النَّاسِ إِنَّ اللَّه لا يَهْدِي الْقَوْمَ الْكافِرِينَ ( سوره مائده 71 ) .\r\n","page_name":" 232 ","page_number":232},
  {"content":"\r\n- سخن پيامبر در روز غدير ، كه فرمود : على ، مولى هر فردى است ، براى همه بسنده و كافى است . پس چگونه مىتوان آن را از ياد برد ؟\r\n- و همچنانكه در قرآن كريم آمده : جز او ولى و رهبرى بر مؤمنان نيست .\r\nو پس از آن ، ديگر چه جاى شك و ترديد است ! ( 1 ) .\r\nاختران فضيلت مرتضى على عليه السّلام كه بر تابيدن گيرد ، همهء آفاق را با پرتو خود فرا مىگيرد ، و همه جا مىدرخشد .\r\nباز از اين شخصيت ، اشعارى است كه « محبوكة الطرفين » است ، بقرار زير :\r\n- مرا از ديدار نكو رويان و خوبرويان بىارزش رها كن ، چرا كه من مرجعى دگر دارم .\r\n- جسم و جان مرا ، با لاغرى و هجران شكنجه دادند ، و همواره سيل اشگها از ديده‌ام جارى كرده‌ام .\r\nتا آنكه مىگويد :\r\nهمهء فضايل را در اوج و بلنداى برترى ، بر خود اختصاص داده است ، و برتر از همه است .\r\n- در شگفتم از كسى كه در فضيلت او شك مىكند ، در حالى كه خبر واقعه الغدير و نص اين خبر ، هر شكى را دفع كرده است .\r\n- پيامبر در برابر مردم پيمان بست كه واى بر كسى كه منكر فضايل و ضايع كنندهء حق او باشد .\r\n\r\n","description":"","footnote":"\r\n( 1 ) * ( إِنَّما وَلِيُّكُمُ اللَّه وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ 60 مائده .\r\n","page_name":" 233 ","page_number":233},
  {"content":"\r\n- آنجا كه فضايل على عليه السّلام را بشمار آورند ، هر تواناى دانايى ، از شمارش و احصاى آن ناتوان ، و انگشت حسرت بدندان مىماند .\r\n\r\nشرح حال شاعر\r\nمحمّد پسر حسن پسر على پسر محمّد حسين پسر عبد السّلام پسر عبد المطلب پسر على پسر عبد الرسول پسر جعفر پسر عبد ربه پسر عبد اللَّه پسر مرتضى پسر صدر - الدين پسر نور دين پسر مصدق پسر حجازى پسر عبد الواحد پسر ميرزا شمس الدين پسر ميرزا حبيب اللَّه پسر على پسر معصوم پسر موسى پسر جعفر پسر حسن پسر فخر الدين پسر عبد السّلام پسر حسين پسر نور الدين پسر محمّد پسر على پسر يوسف پسر مرتضى پسر حجازى پسر محمّد پسر باكير پسر حر رياحى كه در ركاب حسين بن على عليه السّلام فرزند شهيد پيامبر در روز عاشورا بشهادت رسيد .\r\nاين حر شهيد ، كه عصر روز عاشورا در كنار امام بزرگوارمان به شهادت رسيد ، مؤسس شرافت بزرگى در ميان خاندان مكرم خود گرديد ، خاندانى كه بزرگان دين و اساطين مذهب و استادان سخن و پيشوايان تفكر و نوابغ سخنورى و نويسندگى و فقهاى ماهر و ائمه حديث و حاملان فضل و ادب و سرايندگان شعر را در خود جمع كرده است . و در اين ميان ، شيخ حر - كه مورد بررسى ما است - از همهء اين بزرگان مشهورتر است ، كه آثارش ، هرگز از ياد نمىرود و زمانه كسى چنو فاضل را تقديم بشريت نكرد ، و هميشه آثار و نعمتهاى جاويدانش در بين همهء امت اسلامى اثر گذاشته است .\r\nاز مهمترين آثار او ، كتاب « وسائل الشيعه » را با آن مجلدات ضخيمى كه دارد ، نام مىبريم ، كه پيوسته گردونهء آسياب شريعت است ، كه از مآخذ يگانهء علماى دين است . و هرگاه كتاب بزرگ و مهم مستدرك شيخ حجت نورى ( 1 )\r\n\r\n","description":"","footnote":"\r\n( 1 ) شرح حال او در اين كتاب آمده است .\r\n","page_name":" 234 ","page_number":234},
  {"content":"\r\nرا در جنب اين كتاب قرار دهيم ، بايد تعبير « دو اقيانوسى كه بهم رسيده‌اند » را با آنها بدهيم ( 1 ) . و هيچ فقيهى نيست كه پيش از دادن فتوا ، به اين دو كتاب مراجعه نكند .\r\nآرى اين اهل نظر و استناط هستند ، كه اسانيد اين دو كتاب را همواره پيشروى دارند ، و شما در كتب معاجم ، هيچ شرح احوالى از شيخ حر نمىخوانيد ، مگر آنكه با عبارات تكريم و احترام كتاب وسائل الشيعهء وى مواجه مىشويد ، چنان كه برادرش علامهء صالح در تفريظ او چه نيكو سروده است :\r\n- اين كتابى است كه در دين ، مقام بس شامخ دارد . و ديگر كتب و اخبار در جنب او ، در مراتب فرودين قرار دارند .\r\n- مانند آفتاب ، در فضاى دلها نور هدايت مىپاشد . و از ديدگان ما ، حجابها را يكسو مىراند .\r\n- اين صراط هدايتى است ، كه رهرو آن هرگز گمراه نمىشود ، بلكه برمراتب خود مىافزايد .\r\n- هرگاه اين دين ما حق است ، براستى كه اين كتاب مورد تبعيت و مراجعه علماء و وسيله رسيدن به درجات بالا است .\r\nپس اى شيخ بزرگوار ، برتاج روزگار همچون گوهرى مىدرخشد ، و برپيشانى فضيلت همچو نورى پرتو مىافشاند . هرچه در كنه آثار او فرو روى از هر مايه اى بهره مىگيرى . و هر هنرى را مىشناسى . عبارتهاى مدح و ستايش ، از توصيف او ناتوان است ، گوئى كه پيكر رساى علم و تبلور كامل ادب است ، كمال بارز در شخصيت او نمايان است . از آثار او ، يكى تدوين احاديث ائمه اهل بيت عليهم السّلام است ، كه در مجلدات بسيارى فراهم آمده ، و تأليفاتش در اثبات\r\n\r\n","description":"","footnote":"\r\n( 1 ) مرج البحرين يلتقيان .\r\n","page_name":" 235 ","page_number":235},
  {"content":"\r\nامامت و نشر فضائل و ستايش اهل بيت عليهم السّلام ، و در گردآورى احكام و حكم و جمع و تدوين اشعارى كه در مدح آنان آمده مىباشد . و همواره در بوته مدح اهلبيت عليهم السّلام ، بهترين گوهرها را مىريخته ، و بيهوده نيست كه كتابهاى استوارش ، نام او را جاويد نگاه داشته‌اند . اينك كتابهاى او ، ذيلا ياد مىشود :\r\n1 - ديوان اشعار ، كه به بيست هزار بيت در مدح پيامبر و امامان بزرگوار عليهم السّلام بالغ مىگردد .\r\n2 - كشف التعميه فى حكم التسميه در حكم چگونگى نام بردن امام منتظر - عجل اللَّه تعالى فرجه الشريف - .\r\n3 - نزهة الاسماع فى حكم الاجماع در نماز جمعه .\r\n4 - هداية الهداية ، در واجب و حرام و نصهايى كه بدان آمده .\r\n5 - رساله اى كه در آن هزار حديث در رد صوفيه آمده است .\r\n6 - امل الامل در علماء جبل عامل و گروهى ديگر از علما .\r\n7 - اثبات الهداة بالنصوص و المعجزات در دو جلد بر بيست هزار حديث شامل مىشود ( 1 ) .\r\n8 - تحرير وسائل الشيعه و تحبير وسائل الشريعة ، در اين كتاب ، كتاب وسائل خود را شرح كرده است .\r\n9 - هداية الامة الى احكام الائمه - سه جلد كه برگزيده هايى از وسايل است .\r\n10 - منظومه اى در تاريخ پيامبر و ائمه - صلوات اللَّه عليه و عليهم - .\r\n11 - فهرست وسائل الشيعه كه بنام « من لا يحضره الامام » ناميده است .\r\n12 - الصحيفة الثانية : از دعاهاى امام على بن حسين عليهما السّلام .\r\n\r\n","description":"","footnote":"\r\n( 1 ) اين كتاب اخيرا با تعليقات و كوشش حجة الاسلام و المسلمين ابو طالب تجليل تبريزى در قم به چاپ رسيده است .\r\n","page_name":" 236 ","page_number":236},
  {"content":"\r\n13 - الفصول المهمة فى اصول الائمه عليهم السّلام .\r\n14 - الايقاظ من الهجعة بالبرهان على الرجعة .\r\n15 - الجواهر السفيه در احاديث قدسى .\r\n16 - تنزيه المعصوم عن السهو و النسيان .\r\n17 - الفوائد الطوسيه ، شامل حدود ده رساله .\r\n18 - العربية العلوية و اللغة المرويه .\r\n19 - رساله اى در احوال صحابه .\r\n20 - رساله اى در تواتر قرآن .\r\n21 - رساله اى در خلق كافر .\r\n22 - منظومه اى در ميراثها .\r\n23 - منظومه اى در زكات .\r\n24 - منظومه اى در هندسه .\r\n25 - رساله اى در رجال .\r\nشيخ حر عاملى ، علوم را در پيش پدرش حسن بن على متوفاى 1062 ، و عمويش شيخ محمّد على بن على متوفاى سال 1081 ، جد مادريش شيخ عبد السّلام بن محمّد حر ، دايى پدرش شيخ على بن محمود عاملى ، شيخ زين الدين بن محمّد بن حسن صاحب معالم ، شيخ حسين ظهيرى و ديگران خوانده است .\r\nاز ابو عبد اللَّه حسين پسر حسن پسر يونس عاملى ( 1 ) و علامهء مجلسى اجازه روايت دارد ( 2 ) ، اين علامهء مجلسى - بنابر آنچه در اجازه خود ذكر كرده - آخرين كسى است كه به او اجازهء روايت داد .\r\n\r\n","description":"","footnote":"\r\n( 1 ) اين اجازه را بسال 1051 دارد و بنا بقول اجازات بحار ص 160 . اين اولين كسى است كه به او اجازه داده است .\r\n( 2 ) اجازه در بحار 25 : 159 مورخ سال 1085 ذكر شده .\r\n","page_name":" 237 ","page_number":237},
  {"content":"\r\nو اما كسانى كه از او اجازه روايت گرفته‌اند ، عبارتند از :\r\n- شيخ محمّد فاضل پسر محمّد مهدى مشهدى ( 1 ) .\r\n- سيد نور الدين پسر سيد نعمت اللَّه جزايرى مطابق اجازه مورخ بسال 1098 .\r\n- شيخ محمود بن عبد السّلام بحرانى . اين اجازه در مستدرك 3 : 390 موجود است .\r\nشيخ حر در روستاى « مشغر » ( 2 ) در شب جمعه 8 رجب سال 1033 متولد گرديد . و در خانه اى كه ريشه در چهل سال سابقه دارد ، سكونت گزيد . و از آنجا ، دوبار به حج مشرف شد . آنگاه مسافرتى به عراق كرد ، و امامانى را كه در آن كشور مدفونند - صلوات اللَّه عليهم - زيارت نمود . سپس او را زيارت امام ابو الحسن رضا عليه السّلام نصيب شده و در مشهد مقدس سكونت كرد . و در مدت اقامت در مشهد . دوباره به حج مشرف شد ، و بارگاه ائمه عراق را هم دو بار زيارت كرد . در مقام شيخ الاسلامى و منصب قضاوت يافت . تا در بيست و يكم ماه رمضان سال 1104 وفات يافت ، و در صحن عتيق شريف امام رضا عليه السّلام جنب مدرسهء ميرزا جعفر به خاك سپرده شد . قبرش در مشهد ، معروف و مورد زيارت همگان است . خداوند روحش را شاد و مزارش را نورانى فرمايد .\r\nاز اشعار او ، شعرى است كه از چهار جانب ( صدر و عجز و عروض و ابتدا ) محبوكة الاطراف ( از هر چهار جهت بيك حرف آمده ) است :\r\n- هرگاه در وصف و مدح ، از اسراف مىترسى ، پس بيا به مدح و نعمت پيشوا و رهبر نيكوكاران بپرداز .\r\n- آن كسى را مدح بگو ، كه مايهء افتخار خاندان هاشم و مناف است ،\r\n\r\n","description":"","footnote":"\r\n( 1 ) سال 1085 ، اجازات بحار ص 158 .\r\n( 2 ) يكى از روستاهاى عامل .\r\n","page_name":" 238 ","page_number":238},
  {"content":"\r\nو فضايلش از هزاران هزار درگذشته است .\r\n- مدح كسانى را بگزين ، كه دانششان ، هر مجهولى را بر طرف مىكند و بر همه كافى است و فضايلشان ، از همهء بزرگان فراتر است .\r\n- بر همهء مردم ، از پا برهنگان و كفشپوشان همه برترى دارند . و اين چيزى است كه دشمنان هم اعتراف مىكنند .\r\n- اين شعر را از من بپذير ، شعرى كه حصارى بسته دارد ( از هر طرف با يك حرف خوانده مىشود ) و شگفتا كه هيچ شاعر قافيه پردازى ، نمىتواند نظير آن را بگويد .\r\nو از اشعار او اين بيتها است :\r\n- بسا اشخاص توانا و دانا ، كه در زندگى اميدى جز به خدا نداشته‌اند .\r\n- و از اين جهت است كه رزق و روزىشان را ، فقط خدا - از جايى كه به حساب نمىآورند - رسانيده است .\r\nو باز از اوست :\r\n- نكو رويانى كه خال چهره شان ، همچون نورى كه از حجر اسود مىدرخشد نور افشانى مىكند .\r\n- همچون كعبهء زيبايى هستند ، كه جامهء آراسته ابريشمى و عسجدى بر - اندام دارند .\r\n- همه ، مفتون جمال اويند ، حتى امام جماعت هر روستا ، و مسجد .\r\n- نه تنها جاهلان در جمال او و آله و حيرانند ، بلكه بسا عالمان بزرگ كه در كمال او سرگردانند .\r\nو ابيات زير از اوست :\r\n- در مراحل دين و ايمان ، به مراحل پائينتر قانع مباش ، بلكه راه عبادت خدا را پيش بگير .\r\n","description":"","footnote":"","page_name":" 239 ","page_number":239},
  {"content":"\r\n- در جهاد با نفس كوشش كن ، و در كسب رضاى خدا ، منتهاى تلاش را بخرج بده .\r\nو در مدح عترت پاك پيامبر - صلوات اللَّه عليهم اجمعين - گفته است :\r\n- كمتر در مقام مفاخره با ديگرانند ، زيرا هرگز طلا در مقام فخر فروشى به خزف بر نمىآيد .\r\n- من اين عبارت را كه « امامان ما از فلانى و فلانى بهترند » ، نارسا و نوعى عار مىدانم .\r\n- سبقت و فضيلت ايشان ، بر بكر و عمرو ، گويى چنانست كه كسى اسب تيز رفتار و جوادى را بر خر برترى داده .\r\n- من در توصيف و سخنورى ، قدرت و تسلطى بيش از اندازه دارم ، كه بين همگان معروف است .\r\n- لكن هنگامى كه وصف كمترين مقام آن بزرگواران را مىخواهم به بيان آورم ، در خود توان و يارائى نمىبينم .\r\nو نيز قصيده اى دارد بالغ بر هشتاد بيت ، خالى از حرف الف كه در مدح عترت طاهره عليهم السّلام سروده است ، كه ابيات زير از آن نقل مىشود :\r\n- پيشوا و ولى امر من على عليه السّلام است . من هر كجا كه باشم ، يار و مخلص بلكه چاكر چاكر او هستم .\r\n- سوگند بجانم ، كه در تمام زندگانىام مهر او را ، و سپس محبت خاندان و فرزندانش را در سينه دارم .\r\n- ايشان خون دل من ، و آرزو و ذخيرهء اعمال من هستند و دل من بهدايت ايشان به رشد و صواب نائل شده است .\r\n- بزرگان اين خاندان ، آفتاب منابرند . و كودكانشان در گهواره ، خورشيد سان تابانند .\r\n","description":"","footnote":"","page_name":" 240 ","page_number":240},
  {"content":"\r\n- دلاورانشان چون شير در بيشه ، و هر كريم و بخشنده كه در اين خاندان هست ، مانند بارانى است كه بر زمينهاى خشك مىرسند .\r\n- من كوشش خود را در مدح مهذب و بليغ اين خاندان به كار بردم ، و اين تلاش براى من بسنده و كافى است .\r\n- من در اين چكامه كوشيدم حرف مقدم الفبا را ( الف ) را از شعرم بپيرايم چرا كه مىخواهم مجد يگانهء اينها را بسلك نظم در آورم :\r\nو در ضمن قصيده اى گفته است :\r\n- من آزاده اى هستم ، لكن همچون احوال كسى كه زن جوان نكو رويى از او آرام و قرار را گرفته ، و يا كنيزكانى كه از احرار دل ربوده‌اند .\r\n- من نيز شيفته و بيقرار مجد و زيبايى و كمال اهل بيت پيامبرم عليهم السّلام كه آرام جان را از دل من گرفته است .\r\nرجوع شود به : امل الامل 448 ، و اجازات بحار 126 ، 158 ، 159 ، سلافة العصر 367 ، لؤلؤة البحرين ، روضات الجنات 544 ، مستدرك الوسائل 3 : 390 سفينة البحار 1 : 242 ، الفوائد الرضويه 2 : 473 ، شهداء الفضيلة 210 ، و در اين كتاب ، شرح حال جمعى از شخصيتهاى اين خاندان مكرم و علماء بزرگ اهل بيت حر ذكر شده است .\r\n","description":"","footnote":"","page_name":" 241 ","page_number":241},
  {"content":"\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n94 قرن دوازدهم شيخ احمد بلادى\r\n- آنگاه كه از ميان ماه‌هاى رخشندهء دوستان مىگذرى ، ياران را ندا بده .\r\n- چقدر اين ماهها پرتو افكنده و تيرگيها را زدوده‌اند ، و همواره ماه وجودشان در پرتو افشانى بوده است .\r\n- سرزمينهاى پست و بلند و خانه‌ها ، با اين پرتوها آشنايى ديرين دارند .\r\n- يارانى كه در عرصهء كربلا غريب مانده‌اند ، پس برخيز و براين بهترين زيارت شوندگان ، سلامى نثار كن .\r\n- چقدر گرامى و با كرامت است آن خاك پاكى كه پروردگار ، آن را در حد اعلا مطهر گردانيده است .\r\n- اى خاك مقدسى كه همهء سرزمينهاى مجاور آن ، از عطر مشك و عبير آن ، عطر آگين شده است .\r\n- اى خاك مقدسى كه بسيار مردم ، بر خاك قبرهاى آن بوسه زده‌اند .\r\n- آن خاكى كه پيكر پاك حسين عليه السّلام را در بر گرفته ، و كسانى را كه بنى اميه خونشان را در ركاب حضرتش بر زمين ريختند ، در آن مدفوناند .\r\n- اسلام را به كنارى نهاده ، و شيطان را در تدبيرهاى خود مورد اطاعت قرار داده‌اند .\r\n- اسبان گمراهى و تباهى را زين كرده ، و مقدمان را پس زده ، و واپس - ماندگان را پيش انداخته‌اند .\r\n","description":"","footnote":"","page_name":" 243 ","page_number":243},
  {"content":"\r\n- آن پيمانهائى را كه پيش از آن بسته بودند ، به فراموشى سپرده و متن گفتار و سفارش پيمبر را ناديده گرفتند .\r\n- اينان چه مردانى ، از مردم لعنت زده اى هستند ، كه پيام غدير بر آنها بسنده نبوده است .\r\n- چه مردم زشت و نابكارى بودند آن گروهى كه ستم روا داشتند ، و از دين حق كناره گرفتند ، و در تبهكارى بسرعت پيش رفتند .\r\n\r\nشرح حال شاعر\r\nشيخ احمد پسر حاجى بلادى ، دانشمندى فاضل و اديب ، و از شاعران ستايشگر اهل بيت عليهم السّلام است . مراثى فراوانى از او بجاى مانده ، و گفته‌اند كه هزار قصيده در رثاى حسين بن على - صلوات اللَّه عليهما - شهيد كربلا دارد كه در دو جلد تدوين كرده است . شيخ لطف اللَّه جد حفصى ، بخشى از حسينيه‌هاى اين شاعر را در مجموعه اى فراهم كرده ، كه نسخه هايى از آن را كه به خط خودش هست بدست آورديم و نمونه اى كه ذكر كرديم ، از آن مجموعه برگزيديم . او در علم تاريخ هم تسلطى دارد ، و از اجداد صاحب « انوار البدرين » مىباشد ، و شرح حالش در كتاب مذكور آمده ، و از آن كتاب استفاده مىشود كه در اوايل قرن دوازدهم وفات يافته است .\r\n","description":"","footnote":"","page_name":" 244 ","page_number":244},
  {"content":"\r\n\r\n95 قرن دوازدهم شمس الادب يمنى\r\n- آنگاه كه با سواران ، از ميان قبيلهء طى مىگذريد ، از دل من كه از مهر و دوستى پيچيده شده ، احوالى بپرسيد .\r\n- و گرنه بپرسيد كه آواز حدى خوانان اشتران ، كه شبانگاهان حركت مىكنند ، بكجا رسيده است ؟\r\n- هرگاه آن شاخهء درختان و تير حوادث نبود ، تير ابروان او اين مايه قساوت روا نمىداشت .\r\n- بجان پدرت سوگند ، من نه دلباختهء هند ، و نه ستايشگر و غزلگوى زنان هستم .\r\n- آنجا كه پيكرها انسانهاى ناموزون باشند ، هرگز نمىتوان به زيبا اندام دلربا پيكرى رسيد .\r\n- من همواره به ياد آن زيبا پيكر شب زنده دارى مىكنم ، و آرمان بزرگى را پى گيرى مىكنم .\r\n- من هرگز دلباخته و عاشق لهو و لعب نخواهم بود ، چرا كه من خود را از لهو و ناشايسته كنار كشيده‌ام .\r\n- گلهاى زيباى باغها ، ديدگان مرا خيره نكرده ، و لو آنكه گلهاى شاداب و با طراوتى باشند .\r\nپس از اين بيتها چنين ادامه داده است :\r\n","description":"","footnote":"","page_name":" 245 ","page_number":245},
  {"content":"\r\n- آنگاه كه برق آسمانى ، شمشير خود را از غلاف بيرون كشد ، من آن را در آبدانها و گودالهاى بسيار نيكو سراغ مىگيرم .\r\nو اين گودال و آبدان ، گودال اشگهاى من است ، كه همچون دريايى ، از كثرت غم جارى است .\r\n- غديرى كه ياد آن براى من بسى زيبا و خوش است ، چرا كه شوق و عشق كسى را در دل زنده مىكند ، كه هر تشنه اى را سيراب مىكند .\r\n- غديرى كه پيامبر برگزيدهء خداوند صلَّى اللَّه عليه و آله در آن ، لباس ولايت را بر - اندام على عليه السّلام پوشانيد .\r\n- در ميان همهء مردم ، پيامبر به پا خاست ، و در ضمن خطابه اى على عليه السّلام را وصى خود ناميد .\r\n- فرمود كه در ميان شما حديثى را بيادگار مىنهم ، كه گروهى آن را پشت سر نهاده و فراموش مىكنند .\r\n- از اهل سقيفه ، جوانمردى ديده نمىشود كه از كشتن فرزندان او مبرا باشد .\r\n- آنان سبب ريختن خون زيد و يحيى و آنكسى هستند كه مشتاقانه قدم به ميدان گذاشت .\r\n- هرگاه اين شمشير ستم ، از جانب آنها كشيده نمىشد ، ديگر گنهكارى نمىماند .\r\n- گنهكارى كه اميد ميرود پدر امام حسن و حسين عليهم السّلام در حوض كوثر او را سيراب بكند ، ولى آنان همه از اين اميد محرومند .\r\n- در آن هنگام كه در روز محشر بيايى شفيع واقعى ، او خواهد بود ( 1 ) .\r\n\r\n","description":"","footnote":"\r\n( 1 ) اين بخش را از « نسمة السحر » ج 1 گرفتيم ، كه در آن مؤيد باللَّه محمد پسر متوكل يمنى را مدح كرده است .\r\n","page_name":" 246 ","page_number":246},
  {"content":"\r\n\r\nشخصيت شاعر\r\nسيد بزرگوار ، شمس الادب ، احمد پسر احمد بن محمد حسنى انسى ( 1 ) ، يكى از بزرگان يمن ، و از ادبا و فضلاى آن سرزمين است . احوال او ، آنچنان كه بود ادامه نيافت تا زمانى كه امام المهدى لدين اللَّه بر او خشم گرفت و دستور داد كه او را به « زيلع » ببرند ( « زيلع » جزيره اى در مرز حبشه است ) وى در آنجا زندانى بود ، تا در سال 1119 همانجا درگذشت .\r\n\r\n","description":"","footnote":"\r\n( 1 ) بيان اين كلمه در شرح حال پدرش سيد احمد پيش از اين گذشت .\r\n","page_name":" 247 ","page_number":247},
  {"content":"\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n96 قرن دوازدهم سيد على خان مدنى\r\nمتولد 1052 متوفى 1120\r\n- « اميمه » ، در شب سيزده ذيحجه ، همچون ماه عالمتاب يا برتر و رخشانتر از آن ، نمايان شد .\r\n- وارد منى شد ، تا رمى جمره كند ، اما دلها را سنگباران كرد .\r\n- او ره طاعت جست تا ثوابى كسب كند ، آيا كشتن مهمانان خدا اجر دارد ؟\r\n- اگر خواسته بود پاداشى كسب كند ، بداند كه با اين حج انواع گناه و وزر اندوخته است .\r\n- نگاههايش ، حجاج را - همچنانكه حاجيان قربانى مىكنند - به كشتن داد .\r\n- او تير نگاه مىاندازد ، و چه مىداند كه با اين تيرها چه خونها ريخته است .\r\n- به خدا پناه مىبرم ، از مهر زيبا رخى ، كه بر دل ، تيرى مىزند كه خود نمىداند .\r\n- سپيد اندام با پاى سفيد ، دخترى كه باكره است .\r\n- پندارى كه اين مايهء آرامش و نشاط است . و او سرگرم كنندهء انسان\r\n","description":"","footnote":"","page_name":" 249 ","page_number":249},
  {"content":"\r\nنه بخداى بيت و حجر الاسود ، كه چنين نيست .\r\n- آرمان دل من با دل او ، و شيوهء تفكر من با او تفاوت دارد ، و چگونه به ياد او مىتواند آرام گيرد ؟\r\n- هرگاه به او شكوهء خويش ببرم ، من از اندوه ، هجران گريه مىكنم ، و او با روگردانى خنده مىزند .\r\n- من با اينهمه نعمت فراوان ، احساس ذل فقيرى مىكنم ، و او خود را در عز توانگرى مىپندارد .\r\n- مهر و دوستى او ، در من پوستى باقى نگذاشته ، و تنها ناله و عشق خانمانسوز از او بجاى مىماند .\r\n- هر چه او را ياد مىكنم ، آتش عشقم آب ديده را مىافزايد ، هر چند كه آب ، آتش را فرو مىنشاند .\r\n- بنابر اين ، بايد اذعان داشت آنكه در پى زن زيبا و دلربا است ، همواره گمراه است . و لو كه با مأموران شب زنده دار و شمشيرهاى براق ، حمايت و نگهبانى شود .\r\n- من چنين عاشق بيقرار را ، كه از روى نادانى در پى نكو رويان است ، سرزنش مىكنم . و او را ، از اينكه از هجران گلرخان سخن گويد ، نهى مىكنم .\r\n- هرگاه از چنين عشقى جان بسلامت ببرم ، خوشحال و خوشوقت مىشوم و تو گويى همواره به ملامت آن وادار مىشوم .\r\n- دوستى و محبتى كه من برگزيده‌ام ، هرگز بر عشاق دروغ نمىورزد ، و از فحش و ناسزاى فريفتگى و گمراهى بدور است .\r\n- هيهات كه من در اين عشق و دلدادگى ، دروغ و حيله اى ببينم ، چرا كه اين مهر من بر على عليه السّلام آن پاكمرد عالم منسوب است .\r\n- او پس از رسول خدا صلَّى اللَّه عليه و آله بهترين خلايق است ، كه بمقام والاى افتخار\r\n","description":"","footnote":"","page_name":" 250 ","page_number":250},
  {"content":"\r\nدر همهء مجامع رسيده است .\r\n- او داماد پيغمبر و همسر دختر پيامبر صلَّى اللَّه عليه و آله و در آشكار و نهان ، امين سر اوست .\r\n- هرگاه دشمنان ، مقام والاى او را بخواهند انكار كنند ، آيات قرآنى مقام والاى او را گواهى مىدهند .\r\n- جنگهاى حنين و احد و بدر ، همه كوششهاى او را بزرگ مىدارند ، و از آن سپاس مىگويند .\r\n- مقام والاى على عليه السّلام را از خيبر بپرس آنجا كه حضرتش به عرصهء كارزار آمد كه اين ، بهترين شناخت و آگاهى را دربارهء آن گرامى به تو خواهد داد .\r\n- چه كسى ، در خيبر را ، بيك دست درهم كوبيد ، و آن را از جاى كند و بدور انداخت ؟\r\n- از نزول سوره براءت بپرس ، كه چه كسى آن را از ابوبكر گرفت و به على عليه السّلام سپرد ؟\r\n- و آنگاه كه پيغمبر صلَّى اللَّه عليه و آله براى او غذاى طيور خواست ، بىهيچ مانعى براى او آماده شد ؟\r\n- آفتاب كه غروب مىكرد ، بخاطر او برگشت ، تا او نماز عصر را بجاى آورد .\r\n- او كسى است ، كه در شرايطى كه گردنكشان و قوم كفار ، به قصد كشتار پيامبر جمع شده بودند ، در رختخواب پيمبر خوابيد .\r\n- و آن شب خوفناك را ، در فراش پيمبر به روز آورد ، بىآنكه واهمه و ترسى به خود راه بدهد .\r\n- او را كعبه مىشناسد ، چرا كه بتها را از فرازهاى آن شكسته و بدور انداخته است .\r\n","description":"","footnote":"","page_name":" 251 ","page_number":251},
  {"content":"\r\n- كسى كه پيامبر - بهترين آدميان - صلَّى اللَّه عليه و آله او را گرفت و بلند كرد ، تا على بتها را فرو بياورد .\r\n- و آنجا كه مردم ، در بيابان سوزان . از تشنگى هلاك مىشدند ( شب بدر ) ، سيرابشان كرد .\r\n- چه كسى سنگ بزرگ را تكان داد ، و بكنارى زد ، و چشمهء آب از زير آن جارى شد ( 1 ) .\r\n- چه كسى با ناكثين ( 2 ) جنگيد و با مادرشان « عايشه » بىهيچ مانعى به نبرد برخاست ؟\r\n- و چه كسى با قاسطين مبارزه كرد ، با قومى كه فريب معاويه فرزند هند ، و يار و دمسازش عمرو بن عاص را خورده ، به گمراهى افتاده بودند ؟ ( 3 ) .\r\n- كسى كه سپاهيان اينها را به چنان مصيبت و فلاكتى نشانيد ، كه سرانجام با انواع حيله و مكر ، از دست او نجات يافتند .\r\n- و او كسى است كه با مارقين درافتاد ، و خونشان را مباح دانست ، و جز ده نفر از آنها ، از چنگش خلاص نشدند ( 4 ) .\r\n- امير مؤمنان على - صلوات اللَّه عليه - در غدير خم ، به بزرگترين افتخار - يعنى مقام ولايت امر - نائل گرديد .\r\n- و نيز مباهلهء پيمبر را با او ، و با همسر و دو فرزندش عليهم السّلام در ميان مردم\r\n\r\n","description":"","footnote":"\r\n( 1 ) كتاب صفين نصر بن مزاحم واقعه را كه در جنگ صفين بر راه شام رخ داده ، نقل كرده است . « از افاضات استاد محترم جناب آقاى دكتر شهيدى »\r\n( 2 ) ناكثين اهل وقعه جمل كه در مدينه با على بيعت كردند و در بصره عهد خود شكستند و به جنگ با وى برخاستند و عايشه هم در اين جنگل سوار بر هودجى شركت داشت .\r\n( 3 ) قاسطين آن دسته از اهل صفين كه در صف معاويه بودند .\r\n( 4 ) مارقن : اصحاب نهروان ( لغت نامه دهخدا ) .\r\n","page_name":" 252 ","page_number":252},
  {"content":"\r\nياد بياور .\r\n- و آيهء مباهله را بخوان كه او و خاندانش را پيغمبر از خود شمرده ، ( 1 ) و عبارت « انفسنا » و « انفسكم » در حق ايشان است ، و اين افتخار تا پايان روزگار كافى است .\r\n- بر چنين مفاخر و مكارم افتخار باد ، نه به پيمانه‌هاى لبريز از شير و باده ( 2 ) .\r\nو در ديوان خطى - كه از او باقى است - در مدح امام امير مؤمنان على عليه السّلام گفته است :\r\n- اى امير مؤمنان ! جانم فداى تو باد ، ما ، در شناخت مقام والاى تو ، در شگفتيم .\r\n- نيكبخت آنان كه و لا و مهر تو را برگزيدند و رستگار شدند . و بدبخت كسانىكه با تو دشمنى ورزيدند و نوميد گشتند .\r\n- هرگاه مردم مىدانستند تو كيستى ، همه در برابر تو بيمحابا به سجده مىافتادند .\r\n- هرگاه پردهء اسرار برداشته شود ، تو نشانهء قدرت خدا هستى . و هرگاه حجابها يكسو رود ، تو وجه خدا هستى .\r\n- تو از ديدگان انسانها مخفى مانده اى . لكن آفتابى هستى كه هيچ ابرى ، نمىتواند رخ ترا بپوشاند .\r\n- هرگاه كور نابينايى ، سپيده دم نورانى را بر نمىتابد و نمىبيند ، اين عيب متوجه سپيده دمان نيست .\r\n- در اين رازى نهان بوده ، كه محمّد ، پيمبر مستطاب صلَّى اللَّه عليه و آله ترا « ابو تراب » لقب داده .\r\n\r\n","description":"","footnote":"\r\n( 1 ) آيه مباهله سورهء آل عمران آيهء 61 .\r\n( 2 ) ابياتى منتخب از قصيده اى 61 بيتى كه از ديوان خطى شاعر نقل كرديم .\r\n","page_name":" 253 ","page_number":253},
  {"content":"\r\n- اين بدان جهت بوده ، كه هر كه بر روى خاك است ، دل به مهر تو آگنده و تو علت اين انتسابى .\r\n- هرگاه تو نبودى ، نه زمين آفريده مىشد و نه آسمان پديد مىآمد .\r\n- در روز قيامت ، آنكه مورد عقاب قرار گيرد ، به جهت دشمنى تو ، و آنكه پاداش و ثواب مىبيند ، همه به جهت پيروى تست .\r\n- بفضل تو ، تورات موسى و انجيل فرزند مريم عليهم السّلام روشن شده است .\r\n- عجب از مردمى كه با تو دشمنى ورزيده ، و دعوت دشمنان ترا پذيرفتند .\r\n- آيا اين گمراهان ، از صراط حق ، عمدا روى برتافتند ، يا راه صواب و حقيقت بر آنها پوشيده بوده است ؟\r\n- يا اينكه اينان ، در چيزى كه شك بردار نيست ، شك ورزيده‌اند ؟ و آيا مىتوان حق را كه بىپرده نمايان شده ، انكار كرد ؟\r\n- و آيا پس از غدير خم ، ديگر غير تو در خلافت پيمبر صلَّى اللَّه عليه و آله نصيب و حقى دارد ؟\r\n- و آيا پيمبر ، ترا پيشوا و مولاى آنها قرار نداد ، و همه گردنها بموافقت اين فرمان فرو نيامدند ؟\r\n- و هيچ هاشمى كه تبار برگزيده داشت ، سرپيچى نكرد .\r\n- كسانى از قبايل تيم بن مره يا عدى ، حضورشان و غيبتشان يكى است ( 1 ) .\r\n- چرا كه اگر از روى شقاوت ، حق ترا انكار كردند ، با اين افراد كه عقاب بر مردم نازل نمىشود .\r\n- بسا عقلاى اين طايفه كه نادانى ورزيده‌اند ، و تو در آن ميان ، همچون ماه نور فشانى مىكنى ، و سگان عوعو مىكنند .\r\n\r\n","description":"","footnote":"\r\n( 1 ) اشاره به خليفهء اول و دوم است .\r\n","page_name":" 254 ","page_number":254},
  {"content":"\r\n\r\nشاعر\r\nصدر الدين سيد على خان مدنى شيرازى پسر نظام الدين احمد بن محمّد معصوم است ، كه او هم پسر احمد نظام الدين پسر ابراهيم پسر سلام پسر مسعود عماد الدين پسر محمّد صدر الدين پسر منصور غياث الدين پسر محمّد صدر الدين پسر ابراهيم شرف اللَّه پسر محمّد صدر الدين پسر اسحق عز الدين پسر على ضياء الدين پسر عربشاه فخر الدين پسر امير عز الدين ابو مكارم ، پسر امير خطير الدين پسر حسن شرف الدين ابو على پسر حسين ابى جعفر عزيزى پسر على ابو سعيد نصيبينى پسر زيد اعثم ( 1 ) ابو ابراهيم ، پسر على پسر حسين ( ابو شجاع زاهد ) پسر ( محمّد ) ابى جعفر پسر على پسر حسين پسر جعفر ابو عبد اللَّه پسر احمد نصير الدين سكين نقيب پسر جعفر ابو عبد اللَّه شاعر ، پسر محمّد ابى جعفر پسر محمّد پسر زيد شهيد ، كه پسر امام سجاد زين العابدين عليه السّلام است ( 2 ) .\r\nاز خاندان محترمى است كه همه به علم و شرافت و سيادت منسوب بوده‌اند .\r\nاز درختى پاك كه ريشه در خاك و شاخه در اوج آسمان دارد ، و همواره ميوه هايش را تقديم مىكند ، شاخه‌هاى اين درخت علم و فضيلت ، در همهء اقطار دنيا ، از عراق و حجاز و ايران كشيده است و تا امروز از ميوه‌هاى رسيدهء آن استفاده مىشود ، كه بينندگان از ثمرات آن خوشوقت و بهره مند مىشوند . نخستين كسى كه از رجال اين خاندان به شيراز آمد ، على ابو سعيد نصيبينى است . و اول كسى كه شيراز را از اين خاندان به قصد زيارت حج ترك كرد ، سيد محمّد معصوم بوده ، كه\r\n\r\n","description":"","footnote":"\r\n( 1 ) در شرح صحيفه ص 17 ، « اعشم » آمده .\r\n( 2 ) انساب را از كتاب « سلوة الغريب » تأليف خود سيد على خان نقل كرده ، بعلاوه چيزهايى از مصادر ديگر كه با اين نثر مشخص شده . آورديم . و چنان كه ملاحظه مىكنيد ، در حلقات سند در شرح صحيفهء سعيد على خان افتادگيها وجود دارد .\r\n","page_name":" 255 ","page_number":255},
  {"content":"\r\nالبته اين پسر از انتقال عمو و پدر زنش امير نصير الدين حسين به مكه بوده ، بنا بر آنچه در سلوة الغريب صاحب اين ترجمه حال آمده است .\r\nشاعر مورد بررسى ما ، صدر الدين ، از ذخاير روزگار و نيكان عالم است .\r\nاو از افراد برجستهء اين روزگار ، و كسى است كه در هر فنى وارد ، و در هر فضيلتى پرچمدار بود . بر همهء امت اسلام شايسته است ، كه به مثل چنين شخصيتى افتخار كند ، بخصوص شيعه كه به فضل با هر و سيادت و شرف و الا و مجد ريشه دار او ، بايد مباهات كند ، و بر آثار براعت و نبوغ او شناخت كافى داشته باشد . براستى كه هرگاه در هر كتابى كه پروريدهء قلم او يا هر شعرى كه ساختهء قريحه او باشد ، انگشت بگذارى و تأمل كنى ، ناگزير به بىهمتايى و پيشوايى او در هر علمى اعتراف خواهى كرد . در هر كتابى كه حاصل قلم اوست ، مطالعه كنى ، مىبينى كه برهان اين ادعا كاملا روشن است . و ديگر نيازى به آوردن دلايل و مقالات نيست . اينك نام آثار او :\r\n1 - رياض السالكين در شرح صحيفهء كامله سجاديه ، كتاب ارزشمند و استوارى است ، كه دانش از هر جاى آن لبريز ، و فضيلت از ميان دو جلدش نمايان است .\r\nو هرگاه نگاهى به اين كتاب بيندازى ، خواهى ديد كه گنجينه‌هاى دانش و ادب از هر طرف در گشوده ، و مطالب و نكات علمى سربسته اى را شامل است ، كه هيچ دانشمند بزرگى جز مؤلف بزرگوار جليل اين كتاب ، به آن دسترسى نداشته است .\r\n2 - نغمة الاغان فى عشرة الاخوان . قصيده اى است كه شيخ ما صاحب « حدائق » در « كشكول » - كه در هند چاپ شده - همهء آن را آورده است .\r\n3 - رساله اى در سلسلهء آباء ، كه در آن پنج حديث مسلسل را درباره نياكان خود شرح كرده است . سال تأليف اين رساله ، 1109 مىباشد .\r\n4 - سلوة الغريب و اسوة الاديب ، اين كتاب را دربارهء مسافرت خود به\r\n","description":"","footnote":"","page_name":" 256 ","page_number":256},
  {"content":"\r\nحيدر آباد نوشته است .\r\n5 - انوار الربيع فى انواع البديع در شرح قصيدهء بديعيهء خود نگاشته است .\r\n6 - الكلم الطيب و الغيب الصيب در دعاهاى مأثور .\r\n7 - الحدائق الندية در شرح صمديهء شيخ بهائى .\r\n8 - ملحقات السلافة كه لبريز از ادبيات و ظرافتها است .\r\n9 - همچنين دو شرح بر صمديه دارد كه يكى متوسط و ديگرى كوچك و خلاصه است .\r\n10 - رساله اى دربارهء غلطهاى فيروز آبادى در قاموس .\r\n11 - موضح الرشاد فى شرح الارشاد در نحو .\r\n12 - سلافة العصر ، در محاسن و شخصيتهاى عصر خودش .\r\n13 - الدرجات الرفيعه فى طبقات الشيعة .\r\n14 - التذكرة فى الفوائد النادرة .\r\n15 - المخلاة فى المحاضرات .\r\n16 - الزهرة فى النحو .\r\n17 - الطراز فى اللغة .\r\n18 - ديوان اشعار . و بعلاوه اشعار زيادى دارد كه در ديوان مشهورش گرد نيامده ، از جمله مخمسى است كه در آن ميميهء شرف الدين بوصيرى ( 1 ) را كه به برده معروف است تضمين و اقتضا كرده ، كه مخمس نخستين آن اين است .\r\n- اى شب زنده دارى كه ستارگان را در ميان تاريكى نگهبانى مىكنى ، و از فرط عشق و دردمندى اندام لاغر دارى .\r\n\r\n","description":"","footnote":"\r\n( 1 ) ابو عبد اللَّه محمد بن سعيد كه بسال 608 متولد و در سال 4 / 6 / 697 وفات يافته است .\r\n","page_name":" 257 ","page_number":257},
  {"content":"\r\n- آيا به ياد ياران و همسايگان در وادى « ذى سلم » چنين اشگبار هستى ؟\r\nو اشك خود را كه از ديده جارى است ، با خون دل در آميخته اى ؟ ( 1 ) .\r\nاين دانشمند ، از بزرگان دين و سر آمدان فضيلت كسب علم كرده ، و استادى او در علوم متنوع ، دليل بر كثرت مشايخ او در اخذ و روايت است .\r\nاو از استاد خود شيخ جعفر پسر كمال الدين بحرانى متوفاى 1091 ( 2 ) و از والد معظم خود نظام الدين احمد ، و از علامهء مجلسى صاحب بحار با اجازه اى كه از او دريافت كرده است روايت مىكند و خود علامهء مجلسى نيز از او روايت مىكند . و همچنين از شيخ فخر الدين محمّد پسر شيخ حسن صاحب « معالم ، پسر شهيد ثانى متوفاى سال 1104 روايت مىكند .\r\nاما كسانى كه از او روايت مىكنند مىتوان از سيد امير محمّد حسين امير محمّد صالح خاتون آبادى متوفاى 1151 و شيخ باقر پسر ملا محمّد حسين مكى - بر طبق اجازهء بكيرهء سيد جزايرى - ياد كرد .\r\n\r\nتولد و رشد او\r\n: سيد على خان مدنى ، در شب پانزدهم جمادى الاولى سال 1052 در مدينهء منوره متولد و مشغول كسب دانش شد ، تا اينكه در سال 1068 به حيدر آباد هند مهاجرت كرد ، و در آنجا بسال 1081 بود كه تأليف « سلافة العصر » را شروع كرد . او در هندوستان ، بنا بنوشتهء معاصرش در نسمة البحر ، 48 سال اقامت كرده است . وى در اين مدت ، تحت سرپرستى پدر بزرگوارش بود ، تا سال 1086 كه پدرش وفات يافته است ( 3 ) . آنگاه به دستگاه برهان پور ، در نزد سلطان\r\n\r\n","description":"","footnote":"\r\n( 1 ) « تخميس قصيدة البردة » به اهتمام آقاى على محدث ، در سال 1363 توسط بنياد بعثت چاپ و منتشر شده است .\r\n( 2 ) شيخ بحرانى صاحب « حدائق » تاريخ وفات او را 1088 نوشته است .\r\n( 3 ) شيخ نورى در مستدرك چنين نوشته : ( 1066 ) . و اشتباه و تصحيفى در آن صورت گرفته است .\r\n","page_name":" 258 ","page_number":258},
  {"content":"\r\nاورنگ زيب منتقل شده ، و او را رئيس 1300 نظامى و پهلوان كرده و لقب « خان » داده است . و هنگامى كه سلطان به شهر « احمد نكر » مىرفته ، او را فرمانرواى « اورنگ آباد » كرده ، كه مدتى در آنجا اقامت داشته است . سپس او را والى لاهور و توابع آن كرده ، و سرانجام سالها سرپرست ديوان « برهان پور » بوده است . در سال 1114 ، در ارتش پادشاه هند بوده و پس از آن ، از مقام خود استعفا كرده ، و به حج و زيارت حضرت رضا عليه السّلام مشرف شده است . در روزگار سلطان حسين وارد اصفهان شده ( بسال 1117 ) ، و سالها در آنجا اقامت كرده ، سپس به شيراز برگشته ، و در آنجا رحل اقامت افكنده است . در شيراز ، به كار زعامت و تدريس و افادهء علمى اشتغال ورزيده ، و در ذى القعده سال 1120 در شيراز وفات كرده ، و در حرم شاه چراغ احمد بن امام موسى بن جعفر - سلام اللَّه عليه - در كنار جدش غياث الدين منصور ، بانى مدرسه منصوريه ، به خاك سپرده شده است .\r\nصاحب « رياض العلما » وفات او را بسال 1118 نوشته ، لكن در « سفينة البحار » سال 1119 ، و در آداب اللغة ، 1104 آمده است . اما تاريخى كه استادان ما پذيرفته‌اند ، سال 1120 مىباشد ، چرا كه سيد على خان ، خودش تاريخ آمدن به اصفهان را سال 1117 نوشته ، و شيخ على حزين در تذكرهء خود مىنويسد كه سالها او را در اصفهان درك كرده است .\r\nشرح حال اين دانشمند را ، مىتوان در مآخذ زير بدست آورد : امل الامل ، رياض العلماء ، نسمة السحر ج 2 ، تذكرهء شيخ على حزين و همچنين « سوانح » او ، نشوة السلافة ابن بشارة ، رياض الجنة زنوزى ، تتميم امل الامل نوشتهء سيد ابن شبانة ، نجوم السماء ص 176 ( 1 ) ، روضات الجنات ص 412 ، المستدرك\r\n\r\n","description":"","footnote":"\r\n( 1 ) اين كتاب ، اخيرا همراه با رساله « نبراس النور و الضياء فى ترجمة مؤلف نجوم السماء » بقلم آية اللَّه العظمى سيد شهاب الدين نجفى مرعشى دام ظله العالى به طبع رسيده است . كتابخانه بصيرتى قم .\r\n","page_name":" 259 ","page_number":259},
  {"content":"\r\n3 : 386 سفينة البحار 2 : 245 ، معجم المطبوعات ص 244 آداب اللغة العربيه 3 : 285 ، مجلة المرشد العراقى 1 : 197 و در بسيارى از شماره‌هاى مجله المرشد بخشى از اشعار او انتشار يافته است .\r\n\r\nاز اشعار برجستهء شاعر ما « مدنى »\r\n، شعرى است كه بهنگام ورود به نجف اشرف - هنگامى كه با جمعى از حجاج بيت اللَّه الحرام مشرف مىشد - ، در مدح امير مؤمنان عليه السّلام سروده است :\r\n- اى دوست ! اينجا مشهد مقدسى است كه چشمها و جانها ، بوجود آن روشن مىشود .\r\n- اين جا نجف اشرف سرزمينى است كه بزرگان و شخصيتهاى آن ، براى ما آشنايند .\r\n- در اين سرزمين ، قبهء بيضا ، پرتو افشانى مىكند ، كه از نور مسرت آن تاريكيها زدوده مىشود .\r\n- اين جا ، محضر قدسى است كه مسجد اقصى و بيت المقدس به فضيلت آن نمىرسند .\r\n- در اينجا كسى فرود آمده كه هر كس بديدارش بيايد ، مقامش از فلك اطلس برتر مىشود .\r\n- كوهها بلند و اختران و سيارات آسمان ، آرزو دارند كه سنگريزه‌هاى اين خاك مقدس مىبودند .\r\n- شخصيتهاى بزرگ عالم ، بر قدمهاى ما ، كه در آستانش به سعى و گامزنى پرداخته‌اند ، رشك مىبرند .\r\n- اى دوست ، در اين سرزمين درنگ كن ، و بوسه بر خاكش زن ، چرا كه اين سرزمين پاك مقدسى است .\r\n- اينجا درنگ كن و بگو درود و سلام بر آن امامى كه اصل و تبارش همه\r\n","description":"","footnote":"","page_name":" 260 ","page_number":260},
  {"content":"\r\nمطهر بوده‌اند .\r\n- خليفهء خداى بزرگ در روى زمين ، كه از پرتوش نور خدا مىدرخشد .\r\n- شخص پيامبر مصطفى احمد و دامادش و پيشواى بزرگمردان - صلوات اللَّه عليهما و آلهما .\r\n- شبهاى ما بنور گراميش تابان ، و روزهاى ما از فروغش رخشان است .\r\n- بر خدا و آيه هايش ، كه آدميان را هدايت مىكند و در حيرانى فرو نمىبرد ، سوگند مىخورم .\r\n- براستى كه على بن ابى طالب عليه السّلام : منار دين الهى است ، كه هرگز خاموش نمىشود .\r\n- و خداى او را بمانند فهرست و دفترى قرار داده ، كه روشنگر كتابش باشد .\r\n- او بچنان دانشهايى احاطه دارد ، كه بليا و هرمس ، دسترسى بدان نداشتند ( 1 ) .\r\n- هرگاه او نبود ، نه آسمان و زمين ، و نه نعمت و فلاكت آفريده نمىشد .\r\n- نه خداى بخشاينده آدم را مىبخشود ، و نه يونس را از كام ماهى مىرهانيد .\r\n- اين امير مؤمنان ، و كسى است كه قوانين و شرايع الهى را نگهبانى مىكند .\r\n- حجت خدا است . نورش چون فروغ صبحگاهى ، رو در فزايش است .\r\nو كاستى نمىگيرد .\r\n\r\n","description":"","footnote":"\r\n( 1 ) هرامسه سه نفر بودند هرمس اول كه عربها ادريس گويند و عبرانيها اخنوخ و او اولين مدرس كتب و بررسى كنندهء علوم است ، و خدا صحائفى بر وى نازل كرده . هرمس دوم بعد از طوفان آمده كه در طب و فلسفه استاد بود . هرمس سوم نيز ، پس از طوفان آمده ، و در مصر سكونت كرده ، طبيب و فيلسوف و دانشمند بود .\r\n","page_name":" 261 ","page_number":261},
  {"content":"\r\n- به خدا سوگند كه مقام او را ، جز كسى كه در گمراهى سخت سرنگون است ، انكار نمىكند .\r\n- او بدون هيچ واهمه اى حقيقت را فاش مىكند ، آنجا كه خطيبان توانا از ذكر ، حق دم فرو مىبندند .\r\n- آنجا كه پهلوان كارزار ، گام در آورد گاه نهد ، اسبان و مور و مگس جنگى ، چه كارى از پيش توانند برد ؟\r\n- بهنگام رزم ، جامهء او لباس تقوا است ، نه كلاه آراسته و طيلسان خز و ابريشم .\r\n- او در جامهء پرنيانى تقوا حركت مىكند ، جامه اى كه ديبا و ابريشم را به رشك مىآورد .\r\n- اى برگزيدهء خدا ، كه ناطق و بىزبان به نعمت وجودش سپاس مىگويند .\r\n- اينك اين بندهء تو ، با پروا از گناهانش ، باميد عفو به تو پناه آورده است .\r\n- دريا و خشكى را زير پاى گذاشته ، و در اين راه هيچ باكى به خود راه نداده ، و با هيچ چيز انس و آرام نداشته است .\r\n- گاه بر كشتيهاى شناور در آب آرميده و گاه بر اشتران خرامان در بيابان سوار شده ،\r\n- و در اين بيابانها ، خار هر گياهى را ، چون نرگس و ريحان پنداشته است ،\r\n- تا سرانجام با دلى آكنده از اميد ، بدرگاه تو رسيده است . و آنكه بر در تو بيايد ، نوميد نمىشود .\r\n- اى مولاى امت ، ترا مىخوانم ، و يقين دارم كه دعايم بىاثر نخواهد ماند .\r\n- مرا از حوادث روزگار ، كه پيوسته تنم را رنجور مىدارند ، نجات بده .\r\n- هرگاه اميدى كه به تو دارم در دل نبود ، هيچ مجلس سرور و جايگاهى برايم نشاط بخش نمىشد .\r\n","description":"","footnote":"","page_name":" 262 ","page_number":262},
  {"content":"\r\n- درود خدا ، توسط سيد و سرورى بر تو باد كه پيروانش در هر دو سراى زيانكار نخواهد بود .\r\n- درود خدا بر تو ، تا آن هنگام كه هزار دستان در باغ و راغ نغمه سرايى مىكنند ، و شاخساران در جنبشاند .\r\n\r\nسخن شاعر مورد ترجمه در نسب و تبار خويش\r\nدر « سلوة الغريب » گفته است : فايده در ذكر شجرهء نسب ما بطور مختصر به آن مىپردازم ، و آن اينكه در پشت جلد كتابى از كتابهاى پدرم ، به خط سيد صدر الدين محمّد واعظ پسر منصور غياث الدين پسر محمّد صدر الدين پسر منصور غياث الدين - كه جد ما بوده است - چنين خواندم كه : ابو الحسن و ابو زيد على بن محمّد خطيب حمانى ( 1 ) پسر جعفر ابى عبد اللَّه شاعر ، يكى از اجداد ما بود .\r\nگفته كه او جد من است . و او را در نسب خود وارد كرده ، و همچنين گفته است : من صدر الدين محمّد واعظ پسر ناصر الشريعه منصور پسر محمّد صدر الدين پسر منصور غياث الدين و او پسر محمّد پسر ابراهيم پسر محمّد پسر اسحق پسر على پسر عربشاه پسر امير انبه پسر اميرى پسر حسن پسر حسين عزيزى پسر على نصيبينى ، و او پسر زيد اعثم پسر على ( كه مورد ترجمه ما است ) يعنى حمانى پسر محمّد بن جعفر پسر محمّد ابن محمّد پسر زيد شهيد پسر على بن ابيطالب عليهم السّلام است .\r\nاين متن سخن اوست ، و من مىگويم : اين على بن محمّد حمانى ، وارد در نسب ما نيست ، بلكه نسب او نيز به زيد شهيد منتهى مىشود . او همان على پسر محمّد خطيب پسر جعفر پسر عبد اللَّه شاعر است ، كه يكى از اجداد ما و پسر محمّد بن محمّد پسر زيد شهيد بوده است .\r\nعلت اينكه سيد صدر الدين ، در اين اشتباه و خطا افتاده اينست كه برخى\r\n\r\n","description":"","footnote":"\r\n( 1 ) شرح حال اين شخص در جزء سوم ص 57 - 69 ط 2 آمده است .\r\n","page_name":" 263 ","page_number":263},
  {"content":"\r\nاسمها تشابه دارند ، زيرا جعفر جد سيد على حمانى مذكور است ، كه صدر الدين ، او را پسر احمد سكين ( ابن احمد ) پنداشته ، در حالى كه او ( ابو احمد ) سكين بوده ، كه او را با پسرش اشتباه گرفته ، چرا كه نام پسر او نيز - بطورى كه در نسبنامه ذكر شده - جعفر بوده . و بدين ترتيب آشكار مىشود كه محمّد پسر زيد شهيد بوده ، و او كوچكترين فرزندان پدر بوده است ، زيرا پدرش چندين پسر داشته كه از آن جمله محمّد پسرش ، و جلوتر از او ابو عبد اللَّه جعفر شاعر ، و پشت سر ابو عبد اللَّه جعفر از ميان سه پسر ، محمّد خطيب بوده ، كه همان پدر سيد حمانى است . و احمد سكين ، جد ما و قاسم .\r\nبنابر اين سيد على حمانى ، برادر زاده احمد سكين است نه نوهء او ، و احمد سكين عموى اوست نه جد او .\r\nهمچنين سيد صدر الدين ، سيد على حمانى را در نسب خود داخل كرده ، و از سلسلهء نسب خود ، ابو الحسن على را كه در ميان ابو جعفر محمّد و جعفر بن احمد سكين قرار دارد ، انداخته است . و اين غلط فاحشى است ، كه مدت زمانى بر اين گذشته و هيچ يك از اجداد ما به آن آگاهى و توجه پيدا نكرده‌اند .\r\n","description":"","footnote":"","page_name":" 264 ","page_number":264},
  {"content":"\r\n\r\n97 قرن دوازدهم شيخ عبد الرضا مقرى كاظمى\r\nدرگذشته بسال 1120\r\n- پيامبران ، از درك مقام تو باز مانده‌اند ، و افتخار تو ، به اوصيا نيز دامن گسترده است .\r\n- از ستايش پيمبران كه بگذريم ، اين خدا است كه مقام ترا تكريم كرده و چه نيكو بزرگداشتى .\r\n- هرگاه جز آيهء تطهير در حق شما خاندان نيامده بود ، در شكوه شما همين كافى بود .\r\n- تو نورى بودى ، زمانى كه هنوز آدم از خاك و آب نيافريده شده بود .\r\n- معجزهء موسى ، و عصا و يد بيضا ، در وجود تو تحقق پيدا كرده و تو عين - اليقين هستى ،\r\n- آنجا كه موسى از جانب طور ، نور آتش و درخشش آن را احساس كرد .\r\n- و روح قدسى كه به يارى عيسى برخاست ، و او مردگان را زنده مىكرد .\r\n- ترا مقامى است ، كه هرگاه تو نبودى ، خداى به يگانگى ستايش نمىشد و مردم هيچگاه هدايت نمىيافتند .\r\nشاعر ، در ادامهء اين ابيات ، چنين گفته است :\r\n- آنان ، حق على را كه در روز غدير خم به رعايت آن مأمور شدند ،\r\n","description":"","footnote":"","page_name":" 265 ","page_number":265},
  {"content":"\r\nو همه شاهد بودند ، ضايع كردند .\r\n- از زبان روح الامين ، از جانب خداى تعالى ، كه همهء نعمتها و قدرتها از او است ، خطاب آمد :\r\n- اى پيامبر ، على را به مردم معرفى كن . هرگاه اين مهم را انجام ندهى رسالت خود را ادا نكرده اى ، و خداى ، ترا از گزند دشمنان نگاه مىدارد .\r\n- پس از آنكه همه شادباش و تهنيت گفتند ، و اظهار داشتند كه اى على ، تو رهبر مائى ، و اين ولايت درست است ،\r\n- و نص آيه قرآنى رسيد ، كه * ( الْيَوْمَ أَكْمَلْتُ لَكُمْ دِينَكُمْ ) * : امروز دين را بر شما كامل كردم ) ، و براستى اين امر ثابت شد .\r\n- آنگاه گفتند كه : پيغمبر وصيتى درباره جانشين نكرده ، و اين افترايى بود كه از جانب دشمنان عنوان شد .\r\n- و روايت : « هر كسى بميرد و وصيت نكند ، به مرگ جاهليت مرده است » .\r\n- واى بر آنان ، بر پيامبر خدا نسبت جهل داده ، و از او بدروغ چيزى نقل كردند كه نفرموده است .\r\n- ما مسلمانان ، ديگر در جواب يهود چه خواهيم گفت ، هرگاه كه با ما در مقام احتجاج بر آيند ؟ آيا شرم نمىكنيد ؟\r\n- موسى ، در ميان قوم خود وصيت كرد و رفت ، و آيا پيمبر وصيت نكرده و جانشين خود معين نكرده مىرود ؟\r\n- آنجا كه گفت : خدايا ، هارون را براى من در ميان قوم خليفه و جانشين قرار بده ، چرا كه با جانشينان ، مردم به سعادت مىرسند .\r\n- پس آيا پيامبر ما ، قوم خود را بىسرپرست رها كرده است ؟ اين حرف ياوه و هذيان است .\r\n","description":"","footnote":"","page_name":" 266 ","page_number":266},
  {"content":"\r\n- او بر همهء مؤمنان ، مهربان ، و راهنماى همگان بود .\r\n- هرگاه براى او فقط يك نص قرآن بود ، او را وا مىداشت كه يكى را برگزيند .\r\n- پيامبر ، بهتر مىدانست كه چه كسى شايستهء جانشينى اوست ، و او در شناخت مردم كاملا بصيرت داشت .\r\n- بهنگام مرگ - كه غنيمتها را مىديد - در چنان شرايط ، ترك وصيت از جانب او نقص و ناتوانى محسوب مىشد ( 1 ) .\r\nاين قصيده - كه در ديوان اين شاعر آمده - بر سيصد و هشتاد و چهار بيت بالغ مىشود ، و در آن امير المؤمنين عليه السّلام را مدح مىكند ، و با برهانهاى قومى ، امامت او را به اثبات مىرساند ، و سرانجام به مرثيهء امام سبط شهيد - صلوات اللَّه عليه - مىپردازد ، كه ابيات بلا را از آن آورديم . نيز قصيده اى دارد كه امير مؤمنان عليه السّلام را در آن مدح كرده ، و گفته است :\r\n- دوستى و عشق زيبايى تو ، همان گوهر واقعى است ، كه درياها چنين گوهرى را نمىتوانند ببخشند .\r\n- پس برخيز در مجلس ما ، با بازوان ظريف خود ، پيمانه‌هاى بزرگ را بگردان .\r\n- چشمانش به عاشقان پيغام مىدهد ، كه از تيغ مژگانم بترسيد و حذر كنيد .\r\n- زندگى را با شرابى خوش كن ، كه اندوه را مىزدايد .\r\n- با نزديك شدن تو ، روان ما مسرت و صفا مىپذيرد ، و سنگهاى بىزبان به گفتار مىآيند .\r\n\r\n","description":"","footnote":"\r\n( 1 ) در جانشينى عمر ، به اين برهان عقلى متوسل شده‌اند كه قاعدهء لطف است ، و بر اساس آن لزوم نصب امام اثبات مىشود ر . ك . جزء هفتم ص 133 - 132 .\r\n","page_name":" 267 ","page_number":267},
  {"content":"\r\n- پيمانهء تو ، آتش اندوه را خاموش مىكند ، و شگفتا كه پيمانه‌هاى باده ، آتش مىپراكنند .\r\n- هرگاه خرد ما را به قتل برسانى ، پديد آرندهء خرد ، به خونخواهى برخواهد ساخت .\r\n- در كف خوبرويى با لبان درشت و سياه ، كه جون زيبائىاش نمايان شود خرد و عقل پرواز مىكند .\r\n- سرخرويى كه رنگش را در پيمانه منعكس كرده ، تو گويى كه اين سرخى از كاسه نيست ، كه مىچرخد .\r\n- اندامش بر اندام نيزه‌ها طعنه مىزند ، و نگاههايش در خونريزى و توانمندى بر نيزه‌ها سبقت مىگيرد .\r\n- قسمت پايين ( كفل ) اندامش ، سنگينى خود را بر من بيان مىكند ، و قسمت بالايش ( كمر ) ، بر آنم مىدارد كه دست بكمرش بگيرم .\r\n- اوست كه خونريزى را بر شيران بيشه آموخته ، و رميدن را به آهوان ياد داده .\r\n- من از سرخى گونه‌هاى او در شگفتم ، كه هرگاه به چشم من برخورد زردى رخسار مرا موجب مىشود .\r\n- گردن و بناگوش او ، گويى از سيم و نقره ، و رخسار من از زردى طلا است .\r\n- چهرهء او ، براى من ، همچون باغ و گلزارى است كه مرا از هر باغى بىنياز مىكند . نگاهش ، ساقى وار است كه در آن سرخى دويده است .\r\n- گونه و دندان و چشم و چهرهء او ، همچون گل سرخ واقحوان و نرگس و گلنار است .\r\n- او عشاق خود را يارى و دستگيرى مىكند ، و در كسى كه از او روى\r\n","description":"","footnote":"","page_name":" 268 ","page_number":268},
  {"content":"\r\nتابد ، ضعف و ناتوانى پيدا مىشود .\r\n- در رخ او ، آب و آتش باهمند . ما نديديم كه آب و آتش در كنار يكديگر باشند .\r\n- همواره نگاههايم بسوى او دوخته شده ، و هرگز به راست و چپ منحرف نمىشود .\r\n- گويى كه در چهرهء او ، آب و آتش هردو بهم نزديك شده ، و به طاعت او بر خاسته‌اند .\r\n- آنجا كه خراميدن گيرد ، بر شاخساران صدمه مىزند ، و هرگاه كه چهره نمايد ، ماه غروب مىكند .\r\n- اى كسى كه مرا بر اين عشق ملامت مىكنى ، هرگاه رويش مىديدى ، بر من دلايل پوزش خواهى اقامه مىكردى .\r\n- مرا رها كن تا با محبوب خود مشغول عشقبازى شوم . اين عشقى است كه مرا ، از مهر خمار چشمان بىنياز مىكند .\r\n- آنگاه كه مورچگان رخسار ( خال زيبا ) بر جانب شهد لبان او خود - نمايى كنند ، واضح است كه من لگام گسيخته خواهم شد .\r\n- چه شمشيرهاى نگاه كه بر من كشيده ، مانند ذو الفقار على عليه السّلام !\r\n- از جانب خدا ، آيهء تطهير دربارهء او نازل گشته ، و بموجب اين نص ، خدا او را برگزيده است .\r\nتا مىرسد به ابيات زير :\r\n- در روز غدير خم ، طه صلَّى اللَّه عليه و آله با او برادرى خويش را اعلام كرده ، و در آن روز ، دربارهء على عليه السّلام آيات روشنى نازل شده است .\r\n- آيهء * ( الْيَوْمَ أَكْمَلْتُ لَكُمْ دِينَكُمْ ) * ، ترا از هر منقبت و ستايشى دربارهء على عليه السّلام بىنياز مىكند .\r\n","description":"","footnote":"","page_name":" 269 ","page_number":269},
  {"content":"\r\n- اى كسى كه همچون تيرى كه از كمان برود ، و بسوى سرزمينهاى بى آب و علف رها شود ، سراسيمه بسوى معشوق روانى .\r\n- در « غريين » كه رسيدى ، درنگ كن ، و آنجا احرام و طواف بجاى آر ، و در آن خاك مقدس ، با خوارى و فروتنى توقف كن .\r\n- خانه اى كه بوجود او پايه گذارى شده ، و در آن تقصير و رمى جمره صورت نمىگيرد ،\r\n- تو بر مردم ندا در ده و با بانگ بلند بگو كه بسوى كعبهء خدا بشتابيد ، بشتابيد ،\r\n- بسوى زمزم و حجر الاسود و ركن ، و پس از حجر الاسود ، آن منار بلند دعوت كن ،\r\n- بايد به حج چنين سرزمينى شتافت ، و حج و عمره بجاى آورد .\r\n- از خدا بخواه ، كه در اين سير و سفر ، بر تو آرامش ، و وقار ببخشد .\r\n- با عزت و افتخار ، آن خاك را ببوس ، و غبارش را طوطياى چشم بگردان .\r\nبراى بزرگداشت اين مزار مقدس ، پاى مژگان را بعوض پاهاى خود ، در اين درگاه به كار گير ( 1 ) .\r\n- آن ضريحى مقدسى را كه ماه را در برگرفته ، كوههاى حلم و درياهاى جود را در خود دارد .\r\n- وجه خدا را آنجا مىبينى ، و شمشير خدا در آن قرار دارد .\r\n- چرا كه امير همهء مؤمنان - كه هر چه اراده كند در اختيار دارد - در اينجا آرميده است .\r\n\r\n","description":"","footnote":"\r\n( 1 ) دو بيت فوق يادآور اين ابيات حافظ است :\r\n\r\nجان دادمش بمرده و خجلت همى برم\r\nاين نقد كم عيار كه شد رهگذار دوست\r\nكحل الجواهرى به من آر اى نسيم صبح\r\nزان خاك نيكبخت كه شد رهگذار دوست\r\n\r\n","page_name":" 270 ","page_number":270},
  {"content":"\r\n- هر كس با معرفت و شناخت كامل زيارت كند ، چنانست كه خدا را در عرش زيارت كرده است .\r\n- تو گويى كه در عرش خدا ، نورى است كه آدم و حوا نيز از آن بر - نگرفته‌اند .\r\n- هرگاه همهء مردم بر مهر على عليه السّلام اجماع مىكردند ، ديگر آتشى خدا نمىآفريد .\r\n- همهء فضلها در خلق و رفتار او متجلى است ، و از وجود او سرچشمه مىگيرد .\r\n( اين قصيده ، 71 بيت است ) .\r\nقصيده اى ديگر در مدح امير مؤمنان عليه السّلام دارد ، كه ابياتى از آن نقل مىشود :\r\n- اى پيشوايى كه بر دگر مخلوقات ، در اخلاق نيكو و در خلقت برترى دارى .\r\n- تو همهء دانشها را به چنگ آوردى ، تا آنجا كه همهء انواع آن ، از تو ريشه مىگيرد .\r\n- گفتار تو چنانست كه غالى ( غلو كننده در محبت ) تو ، خود را در اينكه خدا بنامد ، معذور ديده است .\r\n- تو هم پيمان هدايتى ، و به فرودآوردن دشمن در جنگ وفادارى ، خير تو بر همگان گوارا است ، و همه آن را مىپذيرند .\r\n- تو از اوان كودكى - آنگاه كه همه مشرك بودند - با پيامبر برگزيده خدا صلَّى اللَّه عليه و آله ، خدا را عبادت كرده اى .\r\n- در جنگ بدر ، جان خود را در راه خدا ، در طبق اخلاص نهادى .\r\nو نه يك بار ، كه بارها درخشيدى .\r\n","description":"","footnote":"","page_name":" 271 ","page_number":271},
  {"content":"\r\n- در روز غدير ، همگان فقط با تو بيعت كردند . و بجز تو ، كسى اين شايستگى را نيافت .\r\n- آيهء قرآن رسيد كه : امروز دين را بر تو كامل گردانيدم * ( الْيَوْمَ أَكْمَلْتُ لَكُمْ دِينَكُمْ ) * ، و با اين آيه ، حق ثابت گرديد .\r\n- فرخنده باد اين امامتى كه بوجود يك امام - كه براستى مورد تائيد خدا است - آراسته است .\r\n- كسى كه آيهء قرآن دربارهء او نازل شد ، و اجماع همهء مسلمانان بولايتش حاصل گشت ، و بىشائبه همگان او را پذيرفتند .\r\n- كسى عنوانهايى مانند نفس پيامبر ، دامادى و دوستى او ، عمو زاده و برادرى پيامبر را در خود جمع داشت .\r\n( تمام اين قصيده ، 65 بيت است ) .\r\nو باز قصيده اى دارد كه امير مؤمنان عليه السّلام را در آن مدح كرده . اين قصيده بر 60 بيت بالغ است ، كه ابياتى از آن بدين قرار است :\r\n- هرگاه بر چشم عاشقان خواب مستولى شود ، باز طواف آستان ترا مشاهده و آرزو خواهند كرد .\r\n- سيماى ماه تو ، به موى سياه چون شبها مقرون و همواره تابان است ، نه چون ماهى كه سياهى و نقص چهرهء آن را تيره كند .\r\n- تو سلطان جمال و زيبايى هستى ، بهاء و شكوهء وزير تو ، و لشكر توانايى و جلال ، پيشرو اين جمال و كمال مىباشد .\r\nشاعر ، در ديگر ابيات قصيده مىگويد :\r\n- كسى كه در طائف مشهور ، خدا با او سخن گفت ، ترا از هر افتخارى بىنياز مىگرداند .\r\n- بسا كه جبرئيل ، در آستانهء او درنگ كرده است .\r\n","description":"","footnote":"","page_name":" 272 ","page_number":272},
  {"content":"\r\n- و در بابل ، بامر خدا ، آنجا كه شب دامن خود را مىگسترد ، آفتاب بخاطر او بازگشت داده شد .\r\n- و در غدير خم ، خبر غيبى رسيد كه او را خدا امير و پيشوا قرار داده ، و همه بيعت كنند .\r\n- هنگامى كه احمد مرسل ، به مرسلات از جانب خدا بايستاد ، و ضمن خطبه اى پيام خدا را رسانيد .\r\n- فرمود : هر كه را من پيشوايم ، اين على حيدر پيشواى اوست ، و او وصى بلا فصل من است .\r\n- و بلا فاصله همه مردم به تبريك آمدند و همهء پارسايان و خدا جويان به اشتياق بيعت كردند .\r\n- كجا فهم ما مردم ، مىتواند به كنه اوصاف او برسد ؟ آيا ريگهاى بيابان را مىتوان شماره كرد ؟ !\r\nشاعر ، قصيدهء 118 بيتى ديگرى دارد ، كه در مدح امير مؤمنان عليه السّلام سروده و در آن چنين گفته است :\r\n- هر كجا باشم : تو همواره نصب العين من هستى . و اين راه بر حقى كه پيش گرفته‌ام ، بهترين روشها و راهها است .\r\n- من آرزوى حيات دارم ، اما تو از من روى گردانى . در نظر من ، مرگ از ناديدن چهرهء تو زيباتر است .\r\nپس از ابياتى چنين مىگويد :\r\n- خداى ، دين خود را به محبت و ولاى على - صلوات اللَّه عليه - كامل گردانيد . و آيا در بين مفاخر ، بالاتر از اين افتخارى هست ؟\r\n- افتخارى كه جبرئيل امين ، علنا مقام او را آشكار كرد .\r\n- گفت : شمشيرى جز ذو الفقار و جوانمردى چون على عليه السّلام نيست . اين\r\n","description":"","footnote":"","page_name":" 273 ","page_number":273},
  {"content":"\r\nوصف برگزيدهء برگزيدگان .\r\n- و فرشتگان از حمله‌هاى دلاورانه او در شگفت ماندند ، و اين حماسه نقش كتيبه‌ها و سينهء تاريخ خواهد بود .\r\n- اين درى بود كه پيمبر آن را گشود ، و ديگر صحابه را يارايى چنين مقامى نيست .\r\n- اين افتخار كه پيغمبر فرمود : من ترساننده و بيم دهنده‌ام ، و تو راهنمايى و هدايت كننده .\r\n- و نيز فرموده : تو براى من ، بمنزلهء هارونى براى موسى ، تفاوتى كه هست اينكه پس از من پيمبرى نخواهد آمد .\r\n- گذشته از افتخارات ياد شده ، اين افتخار براى على عليه السّلام كافى است كه كسى كه در نمازهاى واجب ، صلوات بر او نفرستد ، نمازش پذيرفته نيست .\r\n- خداى ، زهراى بتول را همسر او قرار داد ، و همهء فرشتگان و روح الامين بر اين پيوند گواهى دادند .\r\n- آفتاب ، در سرزمين ، از پس غروب ، به پاس مقام على عليه السّلام دوباره بازگشت و از ميان شب تيرهء ظلمانى تابيدن گرفت .\r\n- و خداى ، در پگاه طائف ، او را مخاطب قرارداد . و اين فضيلتى است كه به كسى نسبت داده نمىشود .\r\n- در شب قدر ، فرشتگان و روح قدس ، بر پيشگاهش نازل مىگشتند .\r\n- و فرداى قيامت نيز ، موازين بندگان به كف او سپرده مىشود . هر كه را بخواهد ، تخفيف دهد يا ندهد .\r\n- آتش جهنم و باغهاى بهشت ، همه در پيروى فرمان اويند . هر كس را خواهد ، به بهشت يا آتش مىفرستد .\r\n- اوست كه جان خود را فداى پيمبر كرده ، و در فراش او خوابيد . اين\r\n","description":"","footnote":"","page_name":" 274 ","page_number":274},
  {"content":"\r\nمواساتى و ايثارى است كه عقل ، از درك آن عاجز است .\r\nوحى در كنار او و در خاندان او بود ، كه بر پيغمبر نازل مىشد . و آيات كتاب الهى ، از هم تفضيل مىيافتند .\r\n- و همو بود كه بر كتف پيامبر سوار ، بتها را همگى شكست و پائين انداخت اين عزت و سعادتى است كه به او اختصاص دارد .\r\nو در ادامهء اين ابيات مىگويد :\r\n- به سوى غرى ( نجف اشرف ) برو ، كه در آنجا رازى پنهان هست .\r\n- بىهيچ غرورى كفشها را در آور ، و نداى تكبير و تهليل را سرده .\r\n- بگو : بر تو درود و سلام باد ، اى آنكه مهر تو مكمل و تمام كنندهء دين ما است .\r\n- آنجا است كه چشم و اسرار الهى را سراغ توان گرفت ، و معانى دقيق و اول و آخر حقايق را درك كرد .\r\n- آن فرمانرواى دادگرى كه حقيقت را مىبيند ، و خير و شر كردار بندگان را تشخيص مىدهد .\r\n- او گيرندهء حقوق بيچارگان ، و رها كنندهء هواى نفس ، و پس از پيمبر ، بهترين مسلمانى است ، چه مسلمانان پا برهنه يا موزه دار .\r\n- واى بر كسى كه با كناره گيرى از او به گمراهى افتاد ، و بر پيامبر ، از روى جهل ، افترا و دروغ بست .\r\n- كور كورانه رهبرى مسلمانان را در غير موضع اصلى آن پنداشت ، و اين خداست كه مىداند رسالت و اقامت را كجا قرار دهد .\r\n- در فضيلت على عليه السّلام در غدير ، اين بس كه ديگران ، از هر سو آمدند ، تا با او بپيوندند .\r\n- آنگاه كه جبرئيل امين ، بر پيمبر امين وحى آورد ، و پيام سعادت و سلام\r\n","description":"","footnote":"","page_name":" 275 ","page_number":275},
  {"content":"\r\nرا از سوى سلام ( خداى تعالى ) با شتاب رسانيد .\r\n- كه اين پيام را كه در خصوص على عليه السّلام آورده‌ام ، بمردم ابلاغ كن .\r\nو هرگاه بمردم نرسانى ، اى پيامبر مزمل ( در لباس پيچيده ) ، رسالت خود را نرسانده اى .\r\n- پس همانجا ، در ميان صحابه و ياران بپاى خاست ، و يا صداى بلند حمد و ثناى خدا بر زبان آورد .\r\n- حيدر كرار - صلوات اللَّه عليه - را بدست راست خويش بلند كرد ، و با صداى بلند و كلام فصيح ندا در داد .\r\n- فرمود : هر كه را من پيشوا و رهبرم ، حيدر كرار - صلوات اللَّه عليه - نيز پيشواى اوست . مباد كه از اين سفارش ، روى برتابيد .\r\n- آيا جوجهء بريان شده را با پيمبر ، كسى جز على عليه السّلام افتخار پيدا كرد كه ميل كند ؟\r\n- ستاره ، در خانهء او ، درخشيدن گرفت . و آشكارا ، شب ظلمانى از اين درخشش نورانى و روشن شد .\r\n- او ، از ديرينه روزگاران ، همچون نورى در عرش خدا مىدرخشيد ، و خداى را تكبير و تهليل مىگفت .\r\n- و همواره ، در ميان خدا پرستان و نيايشگران سير مىكرد ، و اين نور ، اصلاب پاك و مطهر را در مىنورديد .\r\nقصيده ديگرى در مدح امير مؤمنان عليه السّلام دارد ، بالغ بر 42 بيت كه از آن جمله است :\r\n- پيوسته عشق او را در دل پوشيده دارم ، اما اشك ، اين راز نهفته را فاش مىكند .\r\n- پرتوهاى آن ، وقتى درخشيدن كند ، گويى از گيسوى تيرهء شب ، صبح\r\n","description":"","footnote":"","page_name":" 276 ","page_number":276},
  {"content":"\r\nرنگين هويدا شده .\r\n- شيرينى چهرهء زيبا و نورانيش - كه عطش ديدار را فرو مىنشاند - شيرينى عسل را رسوا كرده .\r\n- زيباترين لاله‌ها ، در گونه هايش شگفته‌اند ، و بر صورتش گل ( آس ) سايه افكنده است .\r\n- آن ملامتگر من در اين عشق به عذر خواهى برخاست و معذورم داشت و سخن چين و حرفگير از سخن خود برگشت ، و زبان تحسين گشود .\r\n- آنگاه كه پيكر زيبايش ، با ناز و كرشمه ، دامن كشان مىخرامد ، شاخساران بر خود مىلرزند ، و از زيبائى و قامت خود شرم مىدارند .\r\n- ستارهء مريخ در چهره اش ، و ماه چهارده شبه در وجودش مىدرخشد .\r\n- يك نگاه او ، دل مرا در كمند اسارت و عشقش نگاهداشته ، و مدهوش كرده .\r\n- مهر او ، چنانم در كمند گيسويش افكند ، كه شيران بيشه را به شگفت آورد ، كه با چونين طنابى ، چگونه صيد مىشوم .\r\nتا اينكه به ابيات زير مىرسد :\r\n- حيدر كرار ، در ميان همهء مردم - چه پا برهنگان و چه موزه داران - بهترين شخصيت است .\r\n- شب ، آن چنان روز را نمىپوشاند ، كه مذهب منكرانش ، بر دل پرده مىگسترد .\r\n- ديدهء كم نور و نابيناى شرك ، چگونه نور ديدهء دين را خواهد ديد ؟\r\n- كافران را با تيغ خود به قتل رساند ، و آنها را از ديار آشنايان پاك كرد .\r\n- نه فقط يك روز به بت « لات » نزديك نشد ، بلكه خداى را به تقوى و خلوص عبادت كرد ، و بدينگونه رشد يافت .\r\n","description":"","footnote":"","page_name":" 277 ","page_number":277},
  {"content":"\r\n- اسلام را ، از آن بيمارى كه گريبانگيرش مىشد ، بهبودى داد ، و از چشمان دين ، حجاب و پرده را برداشت .\r\n- در غدير خم ، شاهدان عدل ، كه هرگز منحرف نمىشوند ، بر حقانيت او گواهى دادند .\r\n- از ميان پرده‌ها ، آفتاب وجودش چه زيبا نمايان شد ، و همهء روزگار به درود و تهنيت برخاستند .\r\n- آنگاه كه مردم پنداشتند اژدهايى آمد تا آنها را بگيرد ، او با اژدها سخن گفت ( 1 ) .\r\n\r\nاحوال شاعر\r\nشيخ عبد الرضا پسر احمد پسر خليفه ابو الحسن مقرى كاظمى ، از افراد كم - نظير قرن دوازدهم ، و از دانشمندان و فاضلانى است كه علم و ادب را با هم جمع كرده‌اند . سيد ابو محمّد الحسن در « تكملة الامل » ، شرح احوال او را آورده و بداشتن علم و ادبش ستوده است ، او مىگويد : در سال 1120 وفات يافته .\r\nو ديوانى در مدح امير مؤمنان عليه السّلام به دو نسبت داده ، كه به ترتيب حروف الفبا مرتب شده ، و ما اين ديوان را بدست آورده ، و ابياتى كه ذكر كرديم ، از آن برگزيديم . اين ديوان بيش از 3500 بيت دارد .\r\n\r\n","description":"","footnote":"\r\n( 1 ) شاعر ما - شيخ عبد الرضا مقرى - در اين قصايد ، گوشه اى از فضايل و مناقب مولى الموحدين - عليه افضل صلوات المصلين - را به نظم كشيده ، كه همه مأخوذ از روايات محكم و صحيح نبوى است - صلى اللَّه عليه و آله - . برخى از اين فضايل را در جاى جاى مجلدات گذشته بررسى كرديم ، و تفصيل اين مباحث را در بخش « مسند المناقب و مرسلها » خواهيم ديد .\r\n","page_name":" 278 ","page_number":278},
  {"content":"\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n98 قرن دوازدهم علم الهدى محمد\r\n- ترا اى خداى دارنده مجد و كبريا ، حمد و ستايش باد ، ستايش و حمد در هر آغاز و انجامى مخصوص تست .\r\nترا حمد مىگويم اى خدايى كه در عين نزديكى ، برترى و علو دارى ، و در عين دورى ، نزديك هستى .\r\nدر اين قصيده كه بالغ بر 151 بيت است ، به ابيات زير مىرسد :\r\n- تو ، در همه هنگام ، بر بندگانت منت و نعمت دادى ، كه با نور يقين نعمتهايت را كامل گرداندى .\r\n- با برانگيختن پيامبر بشير و نذير ، مردم را به باغهاى بهشت رهنمون شدى .\r\n- با تعيين وحى براى پيامبر ، اركان و بنياد دعوت پيامبران را استوار كردى .\r\n- اينك ما ، بدرگاه تو ، با سوز و زارى آمده‌ايم . و ترا به حق آن رهبران بزرگوار سوگند مىدهيم .\r\n- ترا به حق رسول امين ، كه حقوق فراوانى بر عالميان دارد .\r\n- و به حق وصى و برادر و صاحب سر بزرگوار او ، بعزت على - صلوات اللَّه عليه - .\r\n","description":"","footnote":"","page_name":" 280 ","page_number":280},
  {"content":"\r\n- آنكه بامر خداى حكيم وصى پيامبر شد ، پيامبرى كه از سوى تو با لطف همگانى مبعوث گرديد .\r\n- آن سلالهء ابراهيم ، و آن زادهء خانه كعبه ، و آن كسى كه در اخلاق پسنديده و و الا ، همتاى پيامبر بود .\r\n- پرتو رشد و نور هدايت ، و امام همهء بندگان و همچو ابر بارانى خوشگوار بود .\r\n- به دليل نص غدير ، راهبر مردم و پيشواى بخشندگان بود . چه نيكو و و الا پيشوايى !\r\n\r\nشرح حال شاعر\r\nعلم الهدى محمّد پسر ملا محمّد محسن پسر مرتضى كاشانى ، از شخصيتهاى برجستهء علمى و ادبى است ، كه تقدم فضل و نسب و فضايل ارثى و اكتسابى دارد . او فرزند محقق فيض است ، كه خود از اعلام فقه و پرچمداران حديث ، و منار فلسفه و معدن عرفان ، و كوه استوار اخلاق ، و درياى علوم و معارف بود . او پسر آن يگانه مردى است كه روزگار چنو نياورده ، و مادر ايام از زادن نظيرش عقيم مانده است . و شاعر مورد ترجمهء ما ، آثار بزرگوار خود را اقتضا كرده ، و تبحر زيادى در علوم و آثار باقيهء پدر بهم رسانده ، كه از آن جمله كتاب « المواعظ » است كه بالغ بيست هزار بيت ، و فهرست كتاب « وافى » پدر بزرگوارش فيض است .\r\nاز ديگر كتابهايش :\r\n- حواشى بر الوافى .\r\n- تعليقاتى بر مفاتيح الشرايع پدرش .\r\n- كتاب فارسى تحفة الابرار در اصول پنجگانه .\r\n","description":"","footnote":"","page_name":" 281 ","page_number":281},
  {"content":"\r\n- الاعمال الحسنه و السيئة كه بسال 1100 تأليف كرده .\r\n- كتاب العلماء ، در فضايل علما و اينكه علما جانشينان ائمه عليهم السّلام مىباشند .\r\n- مرآت الجنان در ادعيه .\r\n- رموز الهى . اين كتاب به زبان فارسى در ادعيه و اعمال يوميه ، و حرزها و دعاها است .\r\n- كتاب سرور صدور الاوليا فى كيفيت الصلاة على المصطفى و آله است كه قصيده اى كه در اينجا ذكر كرديم ، در اين كتاب آمده است .\r\nصاحب « الروضات » در ص 543 اين كتاب نوشته ، كه او كتابى به زبان فارسى روان دارد كه در آن اصول و فروع و اخلاق را فراهم كرده است .\r\nهمچنين ، خطبه و رسالات سودمندى به او نسبت داده شده .\r\nشرح حال او را سيد صدر الدين كاظمى نيز در تكملة الامل آورده و گفته است : او دانشمندى فاضل و محدثى فقيه و رجالى خوش رويه ، داراى حسن خط و در علوم ادبى وارد ، و در حكمت خبره بود . همهء فضايل را در خود جمع داشت از تأليفاتش : نضد الايضاح ، معادن الحكم فى مكاتيب الائمه عليهم السّلام مىباشد اين بود خلاصهء نوشته تكملة الامل ( 1 ) .\r\nو شرح حال او را صاحب نجوم السماء در ص 225 آورده و نوشته است كه دانش را از پدرش فرا گرفته ، و كتاب نضد الايضاح از اوست . در اين كتاب ، « ايضاح الاشتباه » علامه حلى را با بهترين اسلوب مرتب كرده است ، كه اين كتاب ، همراه با فهرست شيخ به طبع رسيده است ( 2 ) .\r\nما به تاريخ تولد و وفات اين شاعر . آگاهى كامل نرسانديم ، لكن برگزيدهء\r\n\r\n","description":"","footnote":"\r\n( 1 ) كتاب « معادن الحكمه فى مكاتيب الائمة عليهم السّلام » با تصحيح آقاى على اكبر غفارى توسط كتابخانهء وزيرى يزد ، در دو مجلد به چاپ رسيده است .\r\n( 2 ) در ليدن بسال 1271 .\r\n","page_name":" 282 ","page_number":282},
  {"content":"\r\nآثار پدرش را بسال 1055 استنساخ كرده ، و طبعا در اين تاريخ به حد مردان بالغ شده ، و حداقل اينست كه در آن تاريخ ، نوجوانى بوده است . پسرش شيخ جمال الدين اسحق ، در پشت يكى از نامه هايش ، از او بدعاى خير يادى كرده و تاريخ سال 1112 را آورده است . و اين شاعر ، در بين اين دو تاريخ مذكور زنده بوده ، لكن از آنچه پسر ديگرش ملا نصير الدين سليمان بر مفاتيح الشرايع جدش نوشته ، در ذكر پدر آورده كه او قبل از سال مذكور درگذشته است .\r\nبنابر اين وفات اين شاعر بين اين دو تاريخ رخ داده ، و مقدار عمرش بين هفتاد و هشتاد سال بوده است .\r\n","description":"","footnote":"","page_name":" 283 ","page_number":283},
  {"content":"\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n99 قرن دوازدهم شيخ على عاملى\r\n- حديث صبا ، و ياد دختران لطيف اندام را ، بر اين عاشق دلشكسته آشكار كن .\r\n- و باران اشك را بر مژگان مجروح من بباران ، اشگى كه بر گذشته بى بازگشت و عنفوان جوانى نثار مىشود .\r\n- و اجازه بده كه اندوه سرآغاز دوستى و عشق را ، از اين دل برتافته از آتش عشق ، به هر سوى بپراكنم .\r\nتا مىرسد به ابياتى كه تخلص به مدح امير مؤمنان عليه السّلام كرده ، مىگويد :\r\n- ابو الحسن ، آن سرچشمهء زلال براى تشنگان ، و بهترين پذيراى ستمديدگان .\r\n- آن بزرگوار پاك نسبى ، كه اوصاف كمالش از حد و حصر بيرون است .\r\n- پيشوايى كه افتخاراتش را در هنگام افتخار ، هيچ كس نتواند شمرد .\r\n- و هر شخص نكو خصالى را كه با او مقايسه كنى ، ناپسند خواهى يافت .\r\n- كسى كه اعلام هدايت را ، پس از آنكه مدروس و فراموش شده بود ، دوباره برافراشت و تازه گردانيد .\r\n- آثار اسلام و آيين حق را - كه از ديده‌ها محو شده بود - به استوارى بنياد نهاد و زنده كرد .\r\n","description":"","footnote":"","page_name":" 285 ","page_number":285},
  {"content":"\r\n- در عرصهء مكارم و بزرگواريها ، تنها فرد شايسته ، و در جنگها ، پيشرو و پيشتاز دلاوران بود .\r\n- و بدين جهت بود كه پيامبر خدا ، آنگاه كه درياى طوفانى حوادث موج مىزد ، كليد كارها و اختيار امور را به كف او سپرد .\r\n- آنجا كه در روز غدير ، جبرئيل ، پيمبر را ندا در داد ، كه اين پيام را بمردم برسان .\r\n- هر كس را كه من پيشواى اويم ، وصى من على - صلوات اللَّه عليه - مولاى اوست ، و بر شاهد و مشهودى سرورى دارد .\r\n- آن پيشواى دلاورى كه در كارزار با اشتران ( مهريه ) ( 1 ) ، همواره پيشتاز است ، و بسوى دشمنان اسلام مىشتابد .\r\n\r\nشرح حال شاعر\r\nشيخ على پسر احمد فقيه عادلى عاملى غروى ، از شخصيتهاى عامل است كه در بغداد سكونت كرده‌اند . در علم و ادب و فضيلت مشهور بوده است . به ديوان شعرش كه برخوردم ، در پشت جلدش چنين نوشته بود : اين ديوان شيخ امام علامه ، يگانهء روزگار ، پيشواى اديبان ، قبلهء شاعران ، شاعر اديب اريب بيدار دل ، على پسر احمد فقيه عاملى است ، كه زادگاه و مسكنش غرى ( نجف ) بوده است .\r\nدر محضر مدرس يگانه ، سيد نصر اللَّه حائرى درس خوانده ، و به امر او ، ديوان شعرش را مدون ساخته است . در آغاز ديوان ، مطالبى نوشته ، كه خلاصه اش اينست ، « با سيد نصر اللَّه پسر حسين پسر اسمعيل حسينى بودم ، كه به من امر كرد كه اشعار پراكنده اى را كه تا كنون سروده‌ام ، جمع آورى و تدوين\r\n\r\n","description":"","footnote":"\r\n( 1 ) شتران منسوب به مهرة بن حيران ، كه در سرعت ، بىنظير بودند .\r\n","page_name":" 286 ","page_number":286},
  {"content":"\r\nكنم ، و امتثال امر او را واجب ديدم ، و مخالفت فرمانش را از توانايى خود بيرون ديدم . پس اوامرش را امتثال كردم ، و من نيز خواستهء تشويق آميز او را كار بستم » . و استاد خودش سيد مدرس ، او را چنين ستوده است :\r\n« اين ديوان مولانا على ، آن بزرگوار بخشنده كه - همچون گلزارى كه باران و ابر برگهايش را شستشو داده - برق مىزند . در اين ديوان گوهر و مرواريد به چنگ مىآورى . دريايى است با آب شيرين خوشگوار » ( 1 ) . اين شاعر ، ديوان خود را با يك مقدمه و ابوابى جند و يك خاتمه مرتب كرده است .\r\nوى - كه خدايش رحمت كند - مسافرتهاى زيادى كرده ، و در شهرهاى ايران - از جمله شيراز و اصفهان - رفته و مانده است . در سال 1120 ، آنجا را به نجف اشرف ترك گفته ، و در باب پنجم ديوانش - در ضمن قصيده اى به سال 1122 - سيد مدرس حائرى را مدح كرده ، و در آن ، قصيدهء مدحيهء سيد را پاسخ گفته .\r\nاست . و اين قصيده نشان مىدهد كه در فضائل و نبوغ ادبى و آراستگى به اخلاق كريمه ، تا چه پايه بوده است . اينك قصيده را مىآوريم :\r\n- برخيز و آفتاب باده را در بين ياران بچرخان ، تا مگر تاريكيهاى غم را روشن كند .\r\n- اينك از آتشدانهاى گلها ، بوى خوش برخاسته ، و عطر خود را همراه آتش براق ، به هر سوى مىفرستد .\r\n- شبنم بر گلبرگها جنان آرميده ، كه گويى گيسوان بر گلرخان نمايان است .\r\n- مرواريدهاى شبنم صبحگاهان ، بر سيماى شقايق نشسته ، و در برابر تماشاگران ، چهره آراسته است .\r\n- گويى نطفهء اشك ، بر پلك ديدگان نابينا نشسته است .\r\n\r\n","description":"","footnote":"\r\n( 1 ) ابيات در ص 246 ديوانش ذكر شد .\r\n","page_name":" 287 ","page_number":287},
  {"content":"\r\n- برخيز و مركب مرا - كه پس از سركشى به نيكويى راه شده - آمادهء ميدان كن .\r\n- سمندى كه در ميدان الهى گام بر مىدارد ، و گرد و خاك ميدانش ، بخور عطر آگين و مشام نواز است .\r\n- اسبى كه بر فراز تيرها پاى مىگوبد ، و به رقص در مىآيد ، و جامه سپيد و سياه بر تن دارد .\r\n- خوشا بر تشنه كامى كه از شراب و باده ، و از دلال وقار معشوق سرمست است .\r\n- در نظر من ، جز آن آهويى كه به گوشوارهء اختران و جوزا آراسته است جلوه نداشته است .\r\n- جز على - صلوات اللَّه عليه - دارندهء آن همه خوى بلند ، هيچ ماه تابان و خورشيد پرتو افكنى ، مرا بسوى خود جذب نمىكند .\r\n- دارندهء مفاخر بزرگ ، كه بر آسمان افتخار ، اوج گرفته ، و كمالاتش بيرون از شمار است .\r\n- براى جويندهء آرزوها ، او بهترين جايزه است ، كه در اين دنياى پرملال مىتوان به چنگ آورد .\r\n- هيبت و وقار را ، با گشاده رويى چنان درآميخته ، كه گويى آب و آتش از بين ابرها با هم پديد آمده‌اند .\r\n- از كف او ، بر دوستان غنيمت و آسايش ، و بر دشمنان ، درد و رنج فرو مىبارد .\r\n- سلالهء پاكى كه انديشه‌هاى استوار دارد ، راد مردى با انديشه‌هاى نافذ و استوار .\r\n- بهنگام عبادت ، از ترس خدا ، لرزه بر اندام ، و بهنگام مبارزه با پيشامدها\r\n","description":"","footnote":"","page_name":" 288 ","page_number":288},
  {"content":"\r\nقرص و استوار است .\r\n- پيشوايى كه در تاريكيها و سختى روزگار ، هرگاه كسى دست حاجت به دو برد ، با « يد بيضا » حاجت او را روا دارد .\r\n- هرگز سخن زشت ، از او شنيده نشده ، و بسا آتش فتنه‌هاى كور را فرو نشانده است .\r\n- همهء اين خاندان ، به مقام خردمندى و كمال رسيده‌اند ، و ديباچهء افتخارات ، به مفاخرشان آراسته است .\r\n- گوش به لهو و غنا نداده ، و بسا اغنيا ، كه از بخشش ايشان برخوردار گشته‌اند .\r\n- آنگاه كه نيزه‌ها را به دست بگيرند ، ميدان كارزار را از خون دشمنان رنگين مىكنند .\r\n- غرامتهايى كه در گرد و خاك ميدان گرفته‌اند ، همچون اختران آسمان برق مىزند .\r\n- از نوك قلمشان نيزه‌ها ساخته ، و بدان حمله مىبرند . و دشمنان از تيغ قلمشان ، لرزه بر اندام دارند .\r\n- از كاغذها و قلمشان ، گلها شكفته ، كه شبنم بر روى آنها مىلغزد ، و حاشيهء گلها همه آراسته‌اند .\r\n- گلهايى كه در سراسر روزگار ، شاداب و شكوفايند ، و حال آنكه گلهاى ظاهرى ، با نرسيدن آب ، پرپر و پژمرده مىشوند .\r\n- با سحر بيان و با حكمت و دانش و شعر رسا ، همه را اسير و مجذوب خويش كرده‌اند .\r\n- اى دارندهء بلاغت و اى سخنور توانايى كه ميوه‌هاى شاداب بلاغت ، از دانشتان بر همگان داده مىشود .\r\n","description":"","footnote":"","page_name":" 289 ","page_number":289},
  {"content":"\r\n- تو نيز بيا ، در باغ مدح اين خاندان بخرام ، باغى كه بجاى شبنم و باران ، باران ولايت از آن مىبارد .\r\n- هرگاه در اين سپيده دم اميد ، بر آستان مهر ايشان برسى ، بوى خوش قبول و استقبال ، بمشامتان خواهد رسيد .\r\n- به خدا پناه مىبرم ، كه يك روز را با هجر تو بسر ببرم ، يا شبى را به صبح آرم .\r\n- همواره قدر و مقام تو - همچون نامت - عالى و بزرگ است ، و در آسمانها - خورشيد سان - سير مىكند .\r\n- تا هنگامى كه خواب بر مژگانها نقش مىبندد ، و مادام كه صبحگاهان پيراهن ظلمت را مىشكافد .\r\nشاعر ما عاملى ، قصيده‌هاى طولانى در مدح امير مؤمنان عليه السّلام و رثاى فرزندش امام سبط شهيد - سلام اللَّه عليه - دارد . در مدح امير مؤمنان عليه السّلام قصيده اى دارد ، كه چنين شروع مىشود :\r\n- روزگار ، با من دشمنى كرد ، و پيام دشمنى به من رسانيد .\r\n- و زمانه ، با انواع بديها و نيرنگها ، مرا هدف گرفت .\r\nآنگاه پس از ابياتى مىگويد :\r\n- اى سعد ، مرا با درد و حرمان ، از خود دور كردى ، و مرا با رنج و تحمل سختى گذاشتى .\r\n- به خدا كه هرگاه شيفته و عاشقى ، بيا در بهترين آستانه‌ها اقامت كن .\r\n- مركب خود را در سرزمينى نگاهدار ، و ندا ده كه رسيدن به آرمانهايت فرخنده باد .\r\n- كفشها را در اين آستان مقدس درآر ، و بوسه بر خاك نه ، و خداى را سجده كن .\r\n","description":"","footnote":"","page_name":" 290 ","page_number":290},
  {"content":"\r\n- و آهنگ بوسيدن آستان امام و پيشواى پرهيزكار نيكو سرشت نما .\r\n- امامى كه پيشواى مخلوقات ، و تجلى تقوى و فضيلت ، و پرچم هدايت ، و جامع همه مكارم و كمالات است .\r\n- از نسل جوانمردان بزرگوار پر جلال شكوهمند .\r\n- چندان كه گويى دريا است ، اما دريايى كه آغاز و انجامش ، همه شيرين و خوشگوار است .\r\n- آنجا كه رسيدى ، بگو : سلام بر تو باد ، اى پناهگاه و نجاتبخش هر كسى كه برسراى تو وارد مىشود .\r\n- جايى كه اقامتگاه ستمديدگان ، و پناهگاه واردان است .\r\n- اى آيت خدا ، كه هر منكرى را به اظهار عجز و ناتوانى وا مىدارى !\r\n- اى حجت كبرى ، كه نزديكان و دوران را ، همه بهره مند مىسازى .\r\n- هرگاه تو نبودى ، نه رشد و سعادت آشكار مىشد ، و نه گمراهان هدايت مىيافتند ،\r\n- و نه هرگز ، آتش ضلالت فرو مىنشست ، هرگز .\r\n- هرگاه تو نبودى ، پايه‌ها دين ويران مىشد ، و در هم مىريخت .\r\n- وهم و انديشهء متفكران ، دربارهء تو حيران است ، و در تفسير كمالات تو ، عقيده‌ها گونه گون .\r\n- هر كه بر تو اقتدا كند - اگر چه در دره‌هاى ضلالت سقوط كرده باشد - روى هدايت مىبيند .\r\n- اى امامى كه با نام تو و ببركت تو ، خود را از هر شيطان سركشى نگاه مىداريم .\r\n- و آنگاه كه به خاك سپرده مىشويم ، و روى از روى روزگار بر مىتابيم بر تو پناه مىآوريم .\r\n","description":"","footnote":"","page_name":" 291 ","page_number":291},
  {"content":"\r\n- بهنگام حوادث ، اميد نوميدان ، و در شدايد ، فرياد رس آرزومندانى .\r\n- اى پيشواى من ، كه ميدانم علت همه اشيا ، تنها بركت وجود تو بوده است ،\r\n- در روز رستاخيز ، برگشت همهء مردم بسوى تست ،\r\n- و بى حكمت نيست كه خداوند متعال ، ترا پيشواى دو جهان آفريده است ،\r\n- مردم را به هدايت رهبرى مىكنى ، و خود نيز گواهى مىدهى ،\r\n- اى ابو الحسن ! اين قصايد بكر و گوهرين من ، نثار مقام ارجمند تو باد ! اينها را از من بپذير !\r\n","description":"","footnote":"","page_name":" 292 ","page_number":292},
  {"content":"\r\n\r\n100 قرن دوازدهم مولى مسيحاى فسوى\r\nمتولد 1037 متوفى 1127\r\n- از آن هنگام ، كه نزديكان و يارانم از من جدا گشته‌اند ، روى خوشى نديده‌ام . اى دوستان ، با نابود كردنم از اين درد و رنج نجاتم دهيد .\r\nقصيده ، با اين مطلع آغاز مىشود ، و شاعر در آن مىگويد :\r\n- فضل و برترى و كمال و دانشم ، همه دست بدست داده ، و مايهء حرمان من شده‌اند .\r\n- هرگاه روزگار ، اوراق شعر مرا ورق زند ، همه را همچون آيات لقمان و اشعار حسان خواهد ديد .\r\n- آن دستى را كه - در وجود و احسان - از باران پيشدستى داشت ، برگردنم بسته است .\r\n- روزگار ، قامت چون الفم را ، همچون نونى خميده كرده ، و ايران را بر من ، آتشگاه و نيران گردانده است .\r\n- ديگر آرزوى بالا رفتن به ابر ندارم ، ابرى كه نمىبارد ، و هوس ماندن در زمينى كه مرا نمىنوازد ، ندارم .\r\n- چه كسى پيام مرا به باد شمال مىرساند ؟ بادى كه از من مىگذرد ، و احوالم را مىبيند ، و فراموش مىكند .\r\n","description":"","footnote":"","page_name":" 293 ","page_number":293},
  {"content":"\r\n- تا پيامم را به پيشگاه آن كسى ببرد ، كه خداى ، اطاعت او را بر جن و انس ، واجب كرده است .\r\n- به پيشگاه على مرتضى - صلوات اللَّه عليه - ، آنكه ستايش او را ، آيات قرآن و اسفار تورات در بر گرفته است .\r\n- ديگر نه از باد شمال ، براى نزديكى به آستانش استعانت خواهم گرفت و نه از پاهايم خوشا بر پلك ديدگانم كه خاكش را خواهد رفت .\r\n- پروردگار يگانه و سبحان است ، كه در كتاب خود ، او را با رسول اللَّه صلَّى اللَّه عليه و آله برابر داشته است .\r\n- كرمش بر همگان شامل است ، و مقامش ، از قله‌هاى بلند بالاتر ، روى زمين را ، از خون دلاوران كفر : رنگين ساخته است .\r\n- بوجود او ، دين خدا به خوبى پياده شده . و انتظام پذيرفته ، و بادها آرام در حركت ، و كفر ، از شمشير خونريزش سرنگون و نابود است .\r\n- شمشير او ، همچون برق مىدرخشد ، و چون آتش شعله مىكشد ، و همچون آب - كه از جويباران مىگذرد و از شاخساران مىريزد - روان است .\r\n- ذو الفقار حضرتش عليه السّلام ، زمانى كه در غلاف خود قرار گيرد ، همچون آيات عذاب قرآن است ، كه در ميان دو جلد جا داده شده است .\r\n- در آن هنگام ، كه همهء مردم به بتها پناه مىبردند و بندگى مىكردند ، او به رسول خدا اقتدا كرده بود .\r\n- نفرين بر آنها باد . چگونه از پس اينهمه روشنگرى - كه با آيات بينات به عمل آمد - در گمراهى باقى ماندند ؟\r\n- آيا پيغمبر ، كه فرمود : « هر كس اين على عليه السّلام را دوست دارد و به رهبرى گيرد ، مرا دوست داشته است » ، كسى جز على عليه السّلام را اراده مىكرد ؟\r\n- آيا يك روز آفتاب بخاطر « ابن حنتمه » ( عمر ) بازگشت كرد ؟ و آيا\r\n","description":"","footnote":"","page_name":" 294 ","page_number":294},
  {"content":"\r\nستاره اى در خانهء عثمان درخشيد ؟\r\n- و آيا ابو بكر در ميان تحريم و اركان ، انگشتر خود را بخشيد ؟\r\n- و آيا آيهء مباهله * ( فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا . . . ) * بجز در شأن على عليه السّلام نازل شده ؟\r\n- آيا سطل و منديل و سيب و انار ، به يكى از آنها اختصاص يافت ؟\r\n- يا آنگاه كه عمرو بن عبدود به اسلام حمله آورد ، اين غير على عليه السّلام بود كه شمشيرش را به خون آن كافر بياغشت ؟\r\n- و آيا در خيبر ، پهلوانى جز او درخشيد ؟ اين موضوع را ، از لنگه‌هاى در خيبر - آن در محكم - بپرس .\r\n- او بود كه براى همهء لشكريان ، پلى ساخت ، كه پيادگان و سواران ، از آن گذشتند .\r\n- آنجا كه اصحاب در جنگ احد منهدم مىشدند ، اين بهترين مردم بود كه يكتنه مقاوت كرد .\r\n- پهلوانان كفر ، او را حلقه كردند ، پهلوانانى با چنگالهاى تيز ، بچالاكى عقابان .\r\n- آيا جز على عليه السّلام بود ، كه از رسول خدا صلَّى اللَّه عليه و آله حمايت كرد ؟ با نيزهء اژدهاسان ، بر آنان حمله برد .\r\n- او با تمام اخلاص و يقين ، با شمشير و نيزه ، از پيامبر خدا صلَّى اللَّه عليه و آله دفاع كرد .\r\n- آيا جز على بن ابيطالب عليه السّلام كسى براى نجوى صدقه داد ، در حالى كه پيش از نسخ حكم صدقه ، دو روز گذشته بود .\r\n- آيا بجز على عليه السّلام در آن هنگام - كه با تير و شمشير او را محاصره كرده بودند - در رختخواب پيغمبر ، چه كسى خوابيد ؟\r\n","description":"","footnote":"","page_name":" 295 ","page_number":295},
  {"content":"\r\n- هرگاه آن گرامى نبود ، براى فاطمهء زهرا عليهما السّلام همسر و همتايى يافت نمىشد ، و اسرار قرآن را در نمىيافتند .\r\n- اگر او نبود ، نسل پيامبر صلَّى اللَّه عليه و آله منقطع مىشد ، و بىوجود على - صلوات اللَّه عليه - ، چراغ هدايت پرتو نمىپراكند .\r\n- بىوجود على عليه السّلام ، سقف دين ، بىستون مىماند ، و پايه هايش سست مىشد و فرو مىريخت .\r\n- بىوجود على عليه السّلام ، زمين و آسمان آفريده نمىشد ، و زمين به آسمان پيوند نمىخورد .\r\n- اوست كه خانهء خدا زادگاه اوست ، و خانهء خدا را از لوث شرك و بت پرستى بپيراست .\r\n- اوست كه نزديكى رابطه اش با رسول خدا صلَّى اللَّه عليه و آله همچون منزلت هرون بموسى است ( 1 ) .\r\n- اوست كه عرش خدا ، به زيور دو فرزندش حسن و حسين - صلوات اللَّه عليهما - آراسته و مفتخر است .\r\n- پاهاى على عليه السّلام جايى را مسح كرد ، و بر دوش كسى قرار گرفت ، كه دست احسان خدا ، آن را نواخته است .\r\n- اى امام بزرگوارى كه پاى در جايى نهادى ، كه دست خداى - عز شأنه - بر آن قرار گرفته است .\r\n- آنجا كه از دست او ، باران احسان ببارد ، گشاده دست و بخشيده است .\r\nو هرگاه خواهندهء احسانش نگويد « بس است » ، اوقيانوس كرمش مىطوفد ، و به تلاطم در مىآيد .\r\n- هر پرچمى كه در ميدان جنگ ، زير سايهء پرچم او قرار گيرد ، دليرانه\r\n\r\n","description":"","footnote":"\r\n( 1 ) اشاره به حديث\r\n« انت منى بمنزلة هرون من موسى الا انه لا نبى بعدى »\r\n.\r\n","page_name":" 296 ","page_number":296},
  {"content":"\r\nبسوى ميدان مىخرامد ، و پيروزمندانه پيش مىرود .\r\n- كوههاى بلند ، از سطوت شمشيرش ، از جاى كنده مىشوند ، و از اساس و بنياد ، نابود مىگردند .\r\n- هرگاه وصيت پيغمبر نبود ، در روز سقيفه ابو بكر و عمر ، مانند چهار نفر حساب مىشدند ، بلكه عثمان دو نفر محسوب مىشد ( 1 ) .\r\n- پس شگفتا ، كه اين دنياى دون ، عادت كرده كه به جز افراد پست فرومايه ، به ديگرى اقبال نمىكند .\r\n- اين چه كسى بود ، كه پيامبر خدا صلَّى اللَّه عليه و آله او را به رهبرى دينى معين كرد و اين موضوع را به اطلاع همگان رسانيد ؟\r\n- در آن روز ، كه همهء طوايف ، - هر آن كس كه از نسل عدنان بود - در آن صحراى وسيع ، حضور داشت .\r\n- و همهء صحابه ، به محضر رسول خدا تبريك گفتند . و نخستين كسى كه فرخنده باد گفت ، دومين خليفه بود ( عمر بن خطاب ) .\r\n- پس از آنكه خداوند ، در رسانيدن رهبرى و جانشينى ، پيغمبر را تأكيد فرمود .\r\n- خطاب به پيغمبر صلَّى اللَّه عليه و آله فرمود كه اين موضوع را به مردم ابلاغ كن ، و گرنه حق رسالت و بيانگرى را ادا نكرده اى .\r\n- اما دريغا ، كسانى بر او تقدم يافتند و پيشى جستند ، كه دربارهء آنها نصى و برهانى وجود ندارد .\r\n- خداى ، چهرهء روزگار را خندان نكند ، چرا كه قوانين و عاداتش ، از عدل و ميزان بيرون است .\r\n\r\n","description":"","footnote":"\r\n( 1 ) اشاره به حكم شهادت ، كه در آن ، شهادت و گواهى يك مرد ، معادل شهادت ، و گواهى دو زن به حساب مىآيد .\r\n","page_name":" 297 ","page_number":297},
  {"content":"\r\n- با صفاى عشق خود ، همهء عشاق را زنده كردى ، اى امامى كه جان و دين و ايمانم در ره تو فدا باد ،\r\n- تا آنگاه كه باران لطف تو جارى است ، و تا آنگاه كه شب و روز و آفتاب و ماه در گردشند .\r\nتمام اين قصيده كه 91 بيت است ، تماما در جلد دوم كتاب « الرائق » تأليف علامه سيد احمد عطار ذكر شده ، و همچنين 89 بيت آن در ص 197 كتاب نجوم السماء ، و بخشى از آن هم در كتاب « فارسنامهء ناصرى » ج 2 : 230 ، و تعدادى از ابياتش در حاشيهء نهج البلاغه طبع ايران 1310 آمده است .\r\nعلامه سيد محمّد حسين شهرستانى ( 1 ) ، مخمسى به اقتفاى از اين قصيده در چهل و يك بيت ، بسال 1315 سروده ، كه بيت يازدهم چنين شروع مىشود :\r\n- لشگر اندوه ، در ايران بر من هجوم آورده ، و همهء شبها از اندوه فراق در اضطرابم .\r\n- ياد آن پيشوايى كه در سرزمين كوفه آرميده ، مرا در تب و تاب داشته ، باد شمال كجا است كه پيام مرا به دو رساند ؟\r\n- اين بادى كه از من مىگذرد ، و مرا بفراموشى مىسپارد ، پيام اين شيفته و عاشق را بدان سرزمين ببرد ؟\r\n- بسوى آن كسى كه خدا طينت او را پاك آفريده ، و پيامبر برگزيده اش صلَّى اللَّه عليه و آله بر شيعيانش مژده داده است .\r\n- به آستان كسى كه مشمول محبت ذوى القربى است ، محبتى كه از سوى خدا بر هر كه خدا را مىپرستد ، واجب آمده است .\r\n- بر همهء آفريدگان ، از جن و انس ، مهرش واجب شده است .\r\n\r\n","description":"","footnote":"\r\n( 1 ) يكى از شاعران الغدير است ، كه شرح احوالش را در شاعران قرن 14 مىخوانيد .\r\n","page_name":" 298 ","page_number":298},
  {"content":"\r\n\r\nشرح حال شاعر\r\nمولى محمّد مسيح - مشهور به مسيحا - پسر ملا اسمعيل فدشكوئى فسائى ، كه در شعر فارسى « معنى » تخلص مىكرده ، و در شعر عربى به « مسيح » متخلص بوده ، دانشمندى فيلسوف و حكيمى گرانمايه و فقيهى متبحر و اديبى شاعر و خطيبى نويسنده بوده است ، كه همه ، او را به ذكر جميل ياد مىكنند .\r\nاحوالش در « سوانح » شاگردش شيخ على حزين ، و نجوم السماء ص 195 و فارسنامهء ناصرى 2 : 230 و ديگر منابع آمده است . دانش را ، از استاد كل آقا حسين خوانسارى فرا گرفته است ، و بسيارى از علما نيز ، از او تلمذ كرده‌اند ، و شيخ الاسلامى شيراز را در زمان سلطنت شاه سليمان و شاه سلطان حسين به عهده داشت .\r\nو خطبه‌هاى بليغ از او ، در روزى كه آن سلاطين به اريكهء فرمانروائى نشسته‌اند ، از او به يادگار مانده است . بسال 1127 ، در سن نود سالگى بدرود حيات گفته ، و آثار ارزنده اى دارد كه از آن جمله است : اثبات الواجب ، رساله اى فارسى در قصر و اتمام ، و حواشى بر حاشيهء خفرى كه بر شرح تجريد نوشته است .\r\nاين رساله را ، شيخ قمى در « الفوائد الرضويه » 1 : 643 ذكر كرده ، و اظهار داشته است كه در كرمانشاه ، آن را ديده است .\r\n","description":"","footnote":"","page_name":" 299 ","page_number":299},
  {"content":"\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n101 قرن دوازدهم ابن بشاره غروى\r\nدرگذشته بسال 1138\r\n- اين سرزمينى است كه آثارش ، همه دگرگون شده ، و ماه‌هاى درخشان در زير آن مدفون گشته است .\r\n- خانه اى است كه بليه‌هاى بزرگ ، روشنى را از آن زدوده ، و ابرهايش سيل اشگ جارى كرده‌اند .\r\nتا جايى كه مىگويد :\r\n- من سيد شاعرانم . از خود دفاع نمىكنم ، لكن در ميدان نثر نيز توانايم .\r\n- مردم را به بهشت ره مىنمايم ، برچمى سپيد بدست گرفته‌ام ، كه بر آنها نور مىافكند ،\r\n- چرا كه مدحتگر حيدر كرار عليه السّلام دارندهء تقوا ، آن افتخار خلايق و پناهگاه مردم هستم .\r\n- شيرى كه در ميدان جنگ - آنگاه كه پهلوانان ، فرياد بر مىآورند و آتش جنگ شعله مىكشد - ،\r\n- چنان حملهء دهشتبارى مىكند ، كه دشمنان ، همه را درهم مىشكند .\r\n- در ميدان مبارزه - كه اسبان تيز تاز ، بر يكديگر سبقت گيرند - اوست كه همه آنها را ، از پاى در مىآورد .\r\n","description":"","footnote":"","page_name":" 301 ","page_number":301},
  {"content":"\r\n- داماد پيغمبر است و پدر امامان و كسى است كه جانشينى پيغمبر ، بوجود او والايى يافته است .\r\n- اين مقام را در غدير خم احراز كرده ، كه امكان ندارد كسى آن را انكار كند .\r\n- آنگاه كه پيغمبر ، در آن روز ، بالاى منبرى از جهاز هيونان رفت ، خداى توانا سخنانش را همى شنيد .\r\n- از دو دست او ، چنان چشمهء كرم و بخشش به جوش آمد و خروشيدن گرفت ، كه همه از نعمت آن بهره مند شدند .\r\n- او را چنان دانشهاى فراگيرى است ، كه ابرهاى خروشانش ، همواره باران فيض بر همگان مىبارند .\r\n- از گوهر الفاظش ، « نهج البلاغه » پديد آمده ، كه راز علوم را آشكار كرده است .\r\n- هرگاه او نبود ، در زمين خدا ، كسى يك روز هم خداپرستى نمىكرد و كافران . اقرار به حق نمىكردند ( 1 ) .\r\n\r\nشرح احوال شاعر\r\nابو الرضا شيخ محمّد على پسر بشاره ، از خاندان موحى خيقانى نجفى ، و يگانه مردى بوده كه به حق بىهمتا و نابغه بوده ، و از شخصيتهاى نادر دنياى فضيلت ، و استاد توانايى در فنون شعر و ادب بود ، و فضل و ادب را از پدرش - علامهء شاعر مفلق شيخ بشاره - اخذ كرده ، و با نوابغ علم و اساتيد بيان معاصر بود ، و از همهء آنها استفاده كرد ، و بمقام والاى فضل و دانش رسيد ، چندانكه همه زبان تحسين گشوده ، و او را ستوده‌اند . و او از رجال اين حلقهء شريفهء علما محسوب مىشود ، و شعر و ادب نام او را جاويدان نگاه داشته ، و آثار گرانبهاى علمى و ادبى او را\r\n\r\n","description":"","footnote":"\r\n( 1 ) قصيده را ناظم در كتاب خود « نشوة السلافة » آورده ، و به پنجاه بيت مىرسد .\r\n","page_name":" 302 ","page_number":302},
  {"content":"\r\n- همچون گوهرانى در سينهء تاريخ - ثبت كرده است ، كه همواره بر سر زبانها و مورد شكرانها است . از آثار او ، « نشوة السلافة و محل الاضافه » است ، كه سيد حسن پسر امير رشيد - كه از اين پس شرح حالش خواهد آمد - آن را تقريظ كرده ، و همچنين شيخ احمد نحوى حلى در تقريظ آن چنين سروده است :\r\n- اى دارندهء فضل و مكارم و سرورى و مجد و بزرگوارى و شرف .\r\n- اى اديب بىمانند توانايى ، كه بر دشمنان هجوم مىبرى ، و دارندهء كمال و هنر و ظرافت هستى .\r\n- اين چه گوهرى است ، كه در دهان صدف كاغذ و دفترى نهادى ، كه همهء گهرها را به رشك آوردى .\r\n- زهير ، هرگاه از ازهار و گلهاى اين باغ آگاه مىبود ، آرزو مىكرد كه دامنى از گلهايت پر كند .\r\n- بو و عطر « عرف » جان پرور اين گلها را ، كه صاحب « عرف الطيب » ( 1 ) بشنود ، زبان اعتراف به والايى آن مىگشايد .\r\n- هرگاه على ( سيد على خان صاحب سلافة العصر ) ( 2 ) مىدانست ، كه تو بدين نيكوئى آن را جمع كرده اى ، فضيلت و برترى اين اثر را از تو مىدانست .\r\n- و اظهار مىداشت كه تأليف من ، همچون ته ماندهء جام باده ، و از آن تو ، حبابهاى جوشان آن است .\r\n- كجاست جويندگان و پژوهندگان ، كه از ميوهء فضل و دانش و نكات و لطايف ، آثار او را دريابد ؟\r\n\r\n","description":"","footnote":"\r\n( 1 ) مراد ابو الطيب متنبى است شاعر معروف و در اين بين « عرف » و « عرف الطيب » صنعت جناس به كار رفته .\r\n( 2 ) ابن بشاره ، « سلافة العصر » سيد على خان را جمع و تكميل كرده ، و آن را « نشوة السلافة و محل الاضافة » ناميده است .\r\n","page_name":" 303 ","page_number":303},
  {"content":"\r\n- من اين كتاب را ، بطور درهم ريخته و نا مرتب تأليف كردم ، لكن او مطالبى بر آن بيفزود ، و حقّا كه محل اضافه كردن بود ( اشاره به كتاب « نشوة السلافة و محل الاضافة » .\r\n- يكى ديگر از آثارش « نتايج الافكار » است ، كه مدرس يگانه سيد نصر اللَّه حائرى ، در ابيات زير آن را تقريظ كرده است :\r\n- اين كتاب نيكو ، مرا به شگفتى واداشته ، چندانكه راهى بر معرفى آن نمىشناسم .\r\n- معنى استوار را با الفاظ روان جمع كرده ، و در ميان همهء آثار نيكو ، برجسته است .\r\n- اين كتاب ، جز باغ با صفا و با طراوتى نيست ، لكن گلهايش از نوع شقايق نيستند .\r\n- « صاد » هاى اين باغ و دفتر ، همچون آبدان ، « همزه » هايش چون مرغانند كه با آواز خوش مىخوانند .\r\n- بسا عاشقان ، كه از نفحات و نسيم پاكش ، اخبار « لوى و عقيق » را شنيده‌اند .\r\n- ظرفهاى زيباى معانيش ، چنان تابنده و روح افزاست ، كه بادهء صافى را شرمسار مىكند .\r\n- قلم نويسنده ، چنان جامه‌هاى آراسته دوخته ، و اندامش را زينت داده ، كه تو گويى درختزار دلربايى است .\r\n- سرور گرانمايه اى ، كه همواره با انديشهء درست ، روزگار مىگذراند .\r\n- نصر اللَّه ( گويندهء اشعار ) ، در طول روزگاران ، يار و همدم اوست ، چه همدم و يار نيكوئى دارد .\r\nاز جملهء آثارش « شرح نهج البلاغه » و « ريحانة النحو » است ، كه شيخ\r\n","description":"","footnote":"","page_name":" 304 ","page_number":304},
  {"content":"\r\nاحمد نحوى حلى در قصيده اى مدحيه آن را ياد كرده و ستوده است . قصيده چنين شروع مىشود :\r\n- اى آفتاب دلفروز روز ، پرده‌هاى مرا يكسو زدى ، و نهانم را آشكار كردى .\r\nو اى گلهاى زيباى اختران ، تيرگى مرا بر ملا كرده ، شرمنده‌ام كرديد .\r\n- آفتابى كه زيبايى چهره اش ، از جمال خورشيد آسمان و دلربايى آهوان زيباتر است .\r\nو در آن قصيده مىگويد :\r\n- تو از آل موح هستى ، و ستارهء آسمانهاى بلند و ماه جهانتاب بخشش و افتخار است .\r\n- از خاندان بزرگوارانى هستى ، كه دلاورى و توانائىشان ، ارسطورهء اسكندر را از يادها برده است .\r\n- جود و عطايشان ، ياد جعفر و فضل ربيع برمكى را ، از خاطرها سترده است .\r\n- هيچ عصرى ، از شهرت و نامشان خالى نبوده ، و مانند هلال ماه ، بر جبين اعصار درخشيده‌اند .\r\n- مخصوصا آن شخصيت بزرگوارى ، كه همهء بزرگان ، در برابر دانش و برترى بلا انكار او ، سر تعظيم فرود مىآورند .\r\n- اوست كه « نهج البلاغه » را جامهء شرح پوشانده ، و هر نكتهء پوشيدهء آن را آشكار كرده است .\r\n- من از كتاب « ريحانة النحو » در عجبم ، كه چگونه در طول روزگاران ، پژمرده و كهنه نشده است .\r\n","description":"","footnote":"","page_name":" 305 ","page_number":305},
  {"content":"\r\n- « سلافة » ( 1 ) را رها كنيد ، زيرا كه در اين كتاب ، هر بيتى ، باده اى مسكر است .\r\n- و از تيميه هم سخن نگوئيد ( 2 ) ، زيرا كه اوقيانوس شعر شاعر ما ، انواع گوهر را به ساحل خود انداخته است .\r\n- « دمية القصير » ( 3 ) كه اثر بزرگان علما است ، در جنب آثار او ، ديگر همچون گردنبندى بر گردن نكورويان ، جلوه ندارد .\r\n- اى دارندهء شرافت ريشه دار ، و اى معدن كرامت فراوان ، و اى آيت آشكار ،\r\nاين عروس انديشه و شعر زيبا را كه اخلاص دوستى آن را آراسته ، اينك تقديم مىدارم .\r\nاين را بگير ، و پوزش تقصيرم بپذير .\r\n- به رغم دشمنان ، همواره در راه هدايت سير كن ، و دامن افتخار و كمال خود را بر كيوان بگستر .\r\nسيد علامه مدرس حائرى ، اشعار متنوعى در ستايش شاعر ما « ابن بشاره » دارد ، كه از آن جمله اشعار زير است :\r\n- سلام و درودى ، كه دامن پرناز خود را بر اختران درخشند گسترده است .\r\n- سلامى كه مخصوص آن فرزند بشاره ( ابن بشاره ) باد ، آن كسى كه\r\n\r\n","description":"","footnote":"\r\n( 1 ) مراد ، سلامة العصر سيد على خان است ، كه در همين جزء از الغدير ، دربارهء آن سخن گفتيم .\r\n( 2 ) مراد « تيمية الدهر » ثعالبى نيشابورى است . كتابى ادبى ، كه در چهار مجلد به طبع رسيده است .\r\n( 3 ) « دمية القصر » تأليف باخرزى ، كه چاپ شده و در دسترس است .\r\n","page_name":" 306 ","page_number":306},
  {"content":"\r\nدر تابانى و زيبايى ، همتاى صبحگاهان است .\r\n- جوانمردى كه باران كرمش ، شكوفه‌هاى آرزو و امانى هواداران را شكوفا ساخته است :\r\n- و با نيروى خرد و تدبير ، مشكلات چشمگير را از بين برده است .\r\n- با سخنان روان و يا بخششهاى فراوانش ، « برقس بن ساعده » سبقت گرفته است .\r\n- انديشه اش ، در روى زمين ، لكن عزم و اراده اش ، بر فراز سيارات ، مسكن دارد .\r\n- شعرش ، همچون گلها شاداب و نشاط بخش است ، لكن نه گلهايى كه پس از شگفتن بپژمرد .\r\n- پس از تو ، باغ سعادت افسرده و پژمرده خواهد شد ، و نوحهء سوگوارى سر خواهد داد .\r\n- ديگر اين باغ جهان ، پس از تو - اى آسمان بزرگوارى - همهء عالم را در نظر من ، دژم و ناپسند كرده است .\r\n- اما نوشته‌هاى تو ، از آسيب اين دهر ، مرا نگاهداشته و افسون كرده است . و من جز آنها ، جادوگر ديگرى نمىشناسم .\r\n- همواره جامه‌هاى بزرگوارى ، به نشان زيباى مجد و شكوه شما ، مزين است .\r\nو از اشعار ديگر اوست :\r\n- سلامى همچون گلهاى باغ كه شبنم بر رخش نشسته باشد ، سلامى همانند مرواريد كه دريا در بر گرفته است ،\r\n- اين سلام ، مخصوص آن سرورى باد ، كه فرزند بشاره است ( ابن بشاره ) آن كسى كه شعر ، از بيان فضلش شكوفا مىشود .\r\n","description":"","footnote":"","page_name":" 307 ","page_number":307},
  {"content":"\r\n- ابرهاى بخشش ، كه همت و انديشه هايش از اختران آسمان فراتر رفته است ، و همه عالم را برده و چاكر خويش كرده است .\r\n- آن جوانمردى كه گوى سبقت را در ميان مكارم برده ، و دانشهايى را اندوخته است كه به شمار نمىآيد .\r\nدانشمندانى چون قطب الدين ، رازى ، عضد الدين و صدر را ، در مقايسه با او ، چه مقامى تواند بود ؟\r\n- مناقبى تابنده ، و مواهبى چون ابر بارنده دارد . منازلش ، همه سرسبز ، و شمشيرهايش ، همه سرخ است .\r\n- در سبقت بر دانشوران ، همهء راههاى فضيلت را بپيموده ، و با همت والاى خويش ، بر مسند افتخار نشسته است .\r\n- از اين پس ، بايد بگويم كه از پس دورى و فراق شما ، احوال من مانند باغهاى اندوه زايى است ، كه از فراق باران پژمرده و نادان است .\r\n- خدا مىداند ، كه چه شبهاى خوبى در محضر شما سپرى شده ، و گلها هرگز از تماشاى باغ وصل شما دل نمىكندند .\r\n- سرچشمهء اين لذتها ، چقدر صاف و خوشگوار بوده . و يك تماشاى آن ، خاشاك از ديدگانم مىربود ، راحت و آرامم مىبخشيد .\r\n- يك روزم ، از بهره گيرى نوشته‌هاى شما ، بريده و محروم مباد ، چرا كه انتشار آثار شما ، مردگان را چون صحراى محشر زنده مىكند .\r\nاز اشعار ديگر او ، شعرى است كه در تهنيت عيد قربان سروده و گفته است .\r\n- بهار ، جامه زيباى گلها را بر زمين بگسترد ، و بوى خوش عطر « دارى » ( 1 )\r\n\r\n","description":"","footnote":"\r\n( 1 ) دارى به همين عطر فروش ، و منسوب به معنى « دارين » است ، كه در بحرين محلى بوده ، كه از هند به آنجا عطر مىآوردند .\r\n","page_name":" 308 ","page_number":308},
  {"content":"\r\nرا در جهان پراكند .\r\n- دختران شاخ ، با جنبش نسيم ، به رقص و پايكوبى برخاستند .\r\n- و برگ درختان ، همچون خوانندگانى بر فراز مسند شاخساران ، سرود بىمانند سردادند .\r\n- و سايهء درختان كه بر روى جويباران مىخزد ، گويى رخ نيكوان را در گونهء جويباران رقم زده است .\r\n- پس بشتاب ، كه بادهء اندوه گسار بنوشيم ، و هرگز پى بهانه و عذر مگرد .\r\n- بادهء تازه و مسرت بخشى كه حبابهايش ، گوئيا دستبند ساق سيمبران است .\r\n- يا مانند حروفى است كه بدست مرد برجسته اى همچون « ابن بشاره » به خوبى و زيبايى نوشته شده است .\r\n- در خطوط چهره اش ، آب خوشرويى همواره جارى است . و اما در پيش دشمنان ، آتش قهرش شعله مىكشد .\r\n- سرورى كه در افق مكارم ، همچون ماه مىتابد و گره بر ابروان نمىآورد .\r\n- با شادى و خوشرويى ، آرزوى آرزومندان و دوستان را بر مىآورد ، و با آن قهر ، آرزوى دشمنان را مىگذارد .\r\n- راد مردى خردمند ، كه مادر فضايل ، چنو در روزگاران نزاده است .\r\n- هوشمندى كه انگشتان هنرمندش ، پرده از رخ عروس معانى برداشته است .\r\n- اما دريغا كه گردش روزگار ، آرزومندان جوارش را از نزديكى به او بازداشته است .\r\n- نعمتهايى در وجود او هست ، كه همچون باران پر بركتى - بىآنكه\r\n","description":"","footnote":"","page_name":" 309 ","page_number":309},
  {"content":"\r\nصدمه اى بزند - به همه جا مىرسد .\r\n- و چهره اش ، - چون باغهاى بهارى - شكفته و شاداب است ، كه هيچ پژمانى و افسردگى نمىبيند .\r\n- و تا زمانى كه حوادث و خطرات عالم ، چنگ بر جان مردم مىزند ، او ناخنان قلم را ، چيده و آماده دارد . ( با سلاح قلم به جنگ مصائب مىرود ) .\r\n- مركب قلم اوست ، كه درد دردمندان را درمان مىكند ، و سختيها را از آنان بر طرف مىسازد .\r\n- او از تبار خاقان ، و از كسانى است كه چهرهء چون ماهشان ، در غبار درد و ملال ، پرتو افشانى مىكند .\r\n- دلاورانى كه وقتى بهنگام نبرد حمله مىبردند ، شمشير بر گردن هر حمله كننده اى فرود مىآورند .\r\n- و آنگاه كه چشم فرو مىبندند ، و از حمله باز مىايستند ، آب گواراى آرام بر جويها بر مىگردد ، و همه جا را زيبايى و آرامش فرا مىگيرد .\r\n- آثار و اخبارشان ، با خط سياه ، در پيشانى سفيد هر بامدادى به چشم مىخورد .\r\n- اى كسى كه قهرت ، چون صخره‌هاى استوار ، محكم ، و مهرت ، چون نسيم نوازشگر ، لطيف است .\r\n- مكارم بلند تو ، چنان برجسته است ، كه گويى فراز نيزهء بلند كمانداران ، همه جا به چشم مىخورد .\r\n- اينك عيد اضحى ( عيد النحر ) ، با چهرهء گشاده و بشاش ، بر تو روى آورده ، و لطافت نسيمش ، گوئيا لطافت اين شعر من است .\r\n- عيدى كه با مسرت فرا رسيده ، و آغاز و انجامش ، همه خوش و فرخنده است .\r\n","description":"","footnote":"","page_name":" 310 ","page_number":310},
  {"content":"\r\n- و پيوسته ، انگشت مردم شما را همچون هلالى كه در آستان افطار مورد استقبال است - به شما اشاره مىكند .\r\n- و تو ، پيوسته در جامهء پرنيانى فضايل ، با همه افتخاراتت ، جاويدان باشى . در قصيده اى كه خطاب به او سروده و فرستاده ، « جناس مذيّل » را در سرتاسر قصيده به كار گرفته است :\r\n- بجان تو سوگند . كه اشگ ديده‌ام جارى است ، چرا كه شرنگ فراق را سر كشيده‌ام .\r\n- درمانى ، جز آنكه شهد وصال را بنوشم ، ندارم . و آيا ، كسى ، مرا در بدست آوردن اين شهد ، دست مىگيرد ؟\r\n- دلم ، تشنهء ديدار تو است . و شعرم ، ستايش ترا همواره مىرساند .\r\n- همّت من ، چون شير درّنده اى پيش مىرود ، و بى آن ، من در صدد تضرع نمىآمدم .\r\n- رنگ رخسارم زرد ، و اشگ ديده‌ام خونين ، و ديدگانم به ديدن خيال رخسار شما قانع است .\r\n- از روزى كه شما رفتيد ، روزم چون شب تيره است . آيا آن روزگاران شيرين ، باز مىگردد ؟\r\n- اى مولاى من ، من به آنچه تو بپسندى ، خرسندم ، و همواره از فضايل شما بهره مىگيرم .\r\n- اى آنكه با تبار شايسته و اصيل ، نداى آهسته و نجواى دردمندان و حاجتمندان را مىشنوى .\r\n- و در عين حال ، شير دلاورى هستى كه شمشير دشمنان ، در پيشت - كند است ، و چشمهء جوشان فضيلتها هستى .\r\n- چشم بيمناكان ، با وجود تو به خواب آرام مىرود ، و مرغان ، سرود مدح\r\n","description":"","footnote":"","page_name":" 311 ","page_number":311},
  {"content":"\r\nترا سر مىدهند .\r\n- درياى دانشت ، بر همه لبريز است . و همه ، چشم طمع بدان دوخته‌اند .\r\n- باران بخششت ، در همهء ايّام جارى است ، و حال آنكه باران آسمان ، بعضى از فصول مىبارد .\r\n- مجلس و مجمع تو ، مانند درختان « سلم » و « ضال » ( 1 ) ، پر بركت و پر ميوه و كج شده است .\r\n- شمشيرى دارى ، كه بهنگام جنگ ، خون مىفشاند ، و چشمى ، كه از ترس خدا ، اشك مىبارد .\r\n- عبادتت ، از رياى مردم پيراسته ، و طبعت ، از هواى نفس بدور است .\r\n- شعرت ، همچون جام باده ، صاف و لطيف ، و جامع همهء ارزشهاى شعرى است .\r\n- دلى دارى ، كه در جنگ با دشمنان ، محكم و بنيرو است . و چهره ات ، در ظلمت حوادث ، برّاق و خوشرو .\r\n- احسان تو ، ستايش آزاد و بيرياى سخنگويان را بر مىانگيزد ، و نيزهء آهنين اراده ات ، همواره برافراشته است .\r\n- با دشمنان نيز مدارا مىكنى ، با بخشايش بيكران پاداش مىدهى ، و از هول حوادث نمىنالى .\r\n- علم فراوان دارى ، كه جهل را يكسو مىزند و مىزدايد ، و بيماريهاى كشنده را درمان مىكنى .\r\nراد مردى كه مردم نمىتوانند خرده اى براو بگيرند ، و بذر محبّت و عشق او در دلها كاشته شده است .\r\nآنچه را خدا نمىپسندد ، دشمن مىدارد ، و نمىبينيد كه چگونه دندان\r\n\r\n","description":"","footnote":"\r\n( 1 ) سلم و ضال دو نوع درخت هستند .\r\n","page_name":" 312 ","page_number":312},
  {"content":"\r\nطمع را كنده است .\r\n- خداى ، او را از چشم زخم هر بيننده اى نگاه بدارد ، چرا كه جمال او ، عقل و خرد را افسون مىكند .\r\nو هنگامى كه گلاب بر او هديه آورده‌اند ، اين اشعار را گفته :\r\n- اى آن سرورى كه امروز از « اياس » ( 1 ) نيز ، با هوشتر و زيركتر هستى ،\r\n- من گلابى بسوى تو مىفرستم ، كه از بوى مشك خوشبوتر است .\r\n- اين گلاب را ، كه از آتش دل فراهم آمده ، بپذير .\r\nباز از اشعارى كه به او نوشته و فرستاده است :\r\n- سلام ، سلامى كه اولش بدايت ، و پايانش نهايت ندارد .\r\n- سلام بر « على ابن بشاره » ، آن سرورى كه در كمالات ، به فراترين غايت رسيده است .\r\n- آن جوانمردى كه آثار بشاشت ، در چهره اش برق مىزند ، و از سرشت پاك او نشان مىدهد .\r\n- آن شخصيت و الا قدر نكو خوى ، كه به همهء دلها حكم مىراند .\r\n- نيكوكارى را از آباء و اجداد ، به ارث برده و بجاى گذاشته ، و اين روايت انتقالى است ، كه همهء وسائط آن درست است .\r\n- هرگاه در خشكسالى ، كسى از او تقاضاى احسان كند ، او باغ حمايت را بر روى او مىگشايد ، و دستگيرى مىكند .\r\n- آنگاه كه شب ، پردهء سياه بر همه چيز بكشد ، تدبير تابان او ، همچون صبح مىتابد ، و مشكلات را بر طرف مىكند .\r\n- آنجا كه در ميدان بحث ، در حسرت ديدار دلاورى هستى ، جز او كسى\r\n\r\n","description":"","footnote":"\r\n( 1 ) مراد ، اياس بن معاوية بن قرة المزنى است ، كه كنيه اش ابو واصله و قاضى بصره بود ، و در هوشمندى ضرب المثل است كه گويند : هو اذكى من اياس ( الاعلام زركلى ) .\r\n","page_name":" 313 ","page_number":313},
  {"content":"\r\nپرچم بر نيفراشته است ، و جز او ، در اين ميدان نمايان نيست .\r\n- چهرهء او ، در زيبايى مانند ماه است ، و در اين تشبيه و همانندى ، هيچ شكى نيست ،\r\n- بر پيمان خود وفادار ، و در راه آرمان كوشنده و بردبار ، و سلامت درونش در اوج آرزوهاى ما است .\r\n- و كجا در اين روزگار ، ما كسى را با چنين اوصافى مىيابيم كه مدح كنيم ؟\r\n- چگونه مىتوان نامش را بصراحت به زبان آورد ، نامى را كه عنايت خدا آن را بر اعلاى عرش نگاشته است ؟\r\n- پس پروردگارا ، او را همچنان از روى لطف بنواز ، و فكرش را استوار ، و از گزند گمراهان مصونش بدار .\r\n- از انعام خود ، جامهء فكرى آراسته اى بر او بپوشان ، جامهء حمايت و نگهدارى .\r\nو ديگر قصائدى كه در ديوان شريف سيد مدرس در ضمن شرح حال شاعر مورد بحث ما از او نقل شد . و همه از مقام والايى كه او در فضايل و برتريها دارد حكايت مىكند و آراستگى او را به اخلاق نيكو و ملكات فاضله نشان مىدهد .\r\nاز اشعار اين بشاره شعرى است كه در كتابش « نشوة السلافة » در مدح پيشوايمان امير مؤمنان عليه السّلام آورده و اين شعر را همانند قصيده سيد على خان مدنى كه ذكرش ( در ص 350 ) گذشت سروده است :\r\n1 - من از ظلمت شبانگاه دلارا مىدارم چرا كه در آنست كه شهابها و اختران آشكار مىشوند .\r\n- و طيف و نور آسمانى بديدارم مىآيد و در واپسين دم شب چهره مىنمايد .\r\n","description":"","footnote":"","page_name":" 314 ","page_number":314},
  {"content":"\r\n- اين پوشش تاريكى شب است كه عشق را از رقيبان مىپوشاند و از ديدهء نگهبانان نگه مىدارد .\r\n- تاريكى شبانه از آن گلهاى وصال كه جان را زنده مىكند پاسدارى مىكند .\r\n5 - بسا شبا كه تا بصبح با تاريكيش ساختم و با عشق پاك بىآلايشم بسر آوردم .\r\n- تا آنگاه كه شهابها ناپديد گشته و اختران روى به افول گذاشتند .\r\n- و صبح با پرتوهاى تابناكش دامن گسترد و تاريكى با پرتو افكنى او كنار رفت .\r\nمرا از ترس دشمنان نجات داد و آرامگاهى خلوت آماده نمود .\r\n- همين شب هرگاه سپر مرا بشكافد را مشگه و گلگشتى برايم فراهم مىشود .\r\n10 - اين شب است كه پيش از اين موسى از جانب طور باستقبال نور رفت .\r\n- او باميد دريافت قبسى پيش رفت تا به نزديكى آن آتش رفت .\r\nو از كنار غربى ساحل ندايى شنيد كه منم پروردگار آفرينندهء بزرگ و بىهمتا .\r\n- راز اين آتش موسى همانا حيدر است اين دانشور بليغ با كفايت .\r\n- هرگاه جنگ پيش روى او رخ مىداد بر مىخاست و هرگز پشت نمىكرد .\r\n15 - چه پهلوانانى كه با تيغ او تكه تكه شده و چه گرگهايى كه بنيروى بازوانش قطعه قطعه گرديدند .\r\n- او پسر عموى مصطفى و كسى است كه از درختستان او بهترين نهالها سركشيده .\r\n","description":"","footnote":"","page_name":" 315 ","page_number":315},
  {"content":"\r\n- گنجينهء علم الهى و آفتاب هدايت و وجودى است كه فروغ رخشانش كاستى پذير نيست .\r\n- او مهبط وحى است كه كسى به فضل او نمىرسد و به كنه ذاتش خرد و هم پى نمىبرد .\r\n- او دنيا را طلاق داد و هرگز بدان خشنود نشد و آن را پسند نكرد و خوراك و پوشاك بر خود نگزيد .\r\n20 - شبها را با عبادت و تقديس خدا بروز مىآورد و محراب و مجلس بوجودش مباهات مىكردند .\r\n- درياى بيكران بخشش و كرم و فرمانرواى سرشناس ولايت بزرگيها و مكارم بود .\r\n- آنگاه كه بر فراز منبر مىرفت زبان مردم از ملاحظه بلاغتش لال و الكن مىگرديد .\r\n- از الفاظ و كلمات چنان حكمتى نمايان مىساخت كه دانشوران توانا و زبردست را در حيرت مىافكند .\r\n- خوشا بر آن مراتب بلندى كه او نايل گرديده كه كيوان و اطلس ( فلك نهم ) نيز بر پاى آن نتوانند رسيد .\r\n- همهء جمع شوندگان ، بر مزار او مشرف مىشوند ، و هرگز پرچمهايش كهنه و مندرس نمىشود .\r\n- هرگاه كسى از روى انكار ، گفته مرا نپذيرد ، خواهم گفت : « اى دوست ، اينجا شهادتگاه مقدسى است » ( 1 ) .\r\n- آيا نمىبينيد ، كه چگونه از اين جايگاه ، نورى مىتابد ، و ديده و جان عالميان را ، روشن مىسازد ؟\r\n\r\n","description":"","footnote":"\r\n( 1 ) اين مصرع ، ابتداى قصيدهء سيد على خان مدنى است .\r\n","page_name":" 316 ","page_number":316},
  {"content":"\r\n- به خدا سوگند كه هرگاه حيدر كرار على مرتضى - صلوات اللَّه عليه - نبوده ، در روى زمين ، پناهگاهى براى مردم يافته نمىشد .\r\n- فضايل او را ، هيچ نثر نويس و شعر سراينده اى ، نمىتواند در سخن خويش بگنجاند و معرفى كند ،\r\n- هرگاه همهء درختان زمين ، قلم ، و درياهاى خروشان ، مركب باشند ،\r\n- و در فضايل او ، منظومه‌هاى غرايى پرداخته شود ، كه همچون شاخساران لطيف بخرامند ،\r\n- شعر من كه در ستايش تو ساخته شده ، گويى در پرنيانى زيبا - كه هيچ ديبايى را با آن ياراى برابرى نيست - تقديم تست .\r\n- فرداى قيامت ، از تو اميد پاداش دارم ، چرا كه حق دوستار و هوادار تو ، هرگز پامال نمىشود .\r\n- درود خداى بر تو باد ، تا آفتاب در تابش است و تاريكيها را مىزدايد .\r\n- از اشعار او ، ابياتى است در تقريظ مطول ، بدين قرار :\r\n- مطول ، دريايى بيكرانه و خروشان است ، كه توصيف من ، آن را نمىتواند بيان كند .\r\n- اهل معانى ، در بلاغت ، آن را بمنزلهء فرقان مىشناسند ، و در دلائل ( 1 ) و مطالب آن ، اعجاز نمايان است .\r\n\r\n","description":"","footnote":"\r\n( 1 ) ايهام دارد به « دلايل الاعجاز » عبد القاهر جرجانى .\r\n","page_name":" 317 ","page_number":317},
  {"content":"\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n102 قرن دوازدهم شيخ ابراهيم بلادى\r\n- با حمد و ستايش كسى ، سخن را آغاز مىكنم ، كه همهء مخلوقات را آفريد و بر دوام نعمتهايش شكر مىگزارم .\r\n- او آفريدگار ما و واجب الوجود است ، و هرگز زوالى بر ذاتش نيست .\r\n- مردم را ، نمونه اى براى نمايش گنجينهء قدرت خود بيافريد ، و اين موجود را بيمانند قرار داد ( 1 ) .\r\n- دين ما ، پنج اصل دارد كه از آن جمله عدل است ، كه كار خدا ، با آن صفت ، پيوسته انجام مىگيرد .\r\n- دومين اصل ، توحيد است ، كه خداى ، يگانه است و اينكه شريكى ندارد .\r\n- اصل سوم ، نبوت است ، و آن لطف عظيمى است ، كه از سوى پروردگار ، بر مردم افاضه شده است .\r\n- چهارمين اصل امامت است ، كه لطف آفريدگار ، موجب آن شده ، تا دين خدا بوسيلهء آن ، استقامت پيدا كند .\r\n- اصل پنجم ، معاد است كه بر هر جسم و روحى شامل است ، و دلايل آن را\r\n\r\n","description":"","footnote":"\r\n( 1 ) اشارت است به حديث قدسى مشهور : كنت كنزا مخفيا فاحببت ان اعرف فخلقت الخلق لكى اعرف .\r\n","page_name":" 319 ","page_number":319},
  {"content":"\r\nثابت مىكند .\r\n- براستى كه پروردگار ، در حكمرانى خود عدل به كار بسته و با هر ستمگرى سر دشمنى دارد .\r\n- آتش جهنم و نعمتهاى بهشت دارد ، و لو آنكه كافران بر انكار آن برخاسته‌اند .\r\n- مؤمنان در بهشت ، و كافران در آتش جهنم خواهند بود .\r\n- نخستين پيغمبران ، كه پدر آدميان است ، حضرت آدم است ، كه سلام خاص همگان بر او نثار باد .\r\n- و برترين انبيا ، پيمبران اولو العزم هستند ، كه معرفت بر مقام آفريدگار پيدا كرده‌اند .\r\n- و اين پيامبران عبارتند از : نوح و ابراهيم و موسى و عيسى ، و پيامبر امين كه خاتم پيامبران است [ على نبينا و آله و عليهم السلام 
  ] .\r\n- پيامبرى كه ستوده و برترين ، و از حيث وقار و شكوه ، از همه والاتر است .\r\n- پس ، من خالصانه گواهى مىدهم كه جز خدايى كه همه مخلوقات را آفريده ، خدايى نيست .\r\n- و محمّد - صلى اللَّه عليه و آله و سلم - پيامبر مرسلى است ، كه براى ادارهء امور مردم فرستاده شده است .\r\n- و نيز شهادت مىدهم على عليه السّلام ولى خدا است ، كه در راه دين ، كمر خدمت بسته است .\r\n- و پيامبر ، در روز غدير خم ، بفرمان خدا با او پيمان بسته ، و او را به جانشينى خود برگزيده است .\r\n- و برفراز منبر ، بر امامان ديگر ، كه همه از فرزند على عليه السّلام هستند ، اشاره فرموده است .\r\n","description":"","footnote":"","page_name":" 320 ","page_number":320},
  {"content":"\r\n- پيغمبر ، او را برادر خود ناميده ، و بفرمان خدا ، او را پيشواى مردم خوانده است .\r\n- او را بزرگ داشته ، و لقب امير المؤمنين داده ، كه جز او ، كسى شايستهء اين لقب ، نبوده و نخواهد بود .\r\n- و حضرت زهراى بتول را - كه پيوسته سلام خدا بر او باد - به همسرى او انتخاب كرده است .\r\n- حضرت على بر حضرت زهرا - صلوات اللَّه عليهما - همتاى بزرگوارى بود ، كه از نسل آنان ، امامان بزرگوار عليهم السّلام متولد شده‌اند . . . [ تا آخر قصيده 
  ] ( 1 ) .\r\n\r\nاحوال شاعر\r\nابو الرياض شيخ ابراهيم پسر شيخ على پسر شيخ حسن پسر شيخ يوسف پسر شيخ حسن ، و او پسر شيخ على بلادى بحرانى است . او يكى از بزرگان و فضلاى بحرين بود ، كه به ادبيات و سخن سرايى معروف بود ، و بنا برآنچه از بعضى تذكره‌ها بر مىآيد از اجداد عاليهء مؤلف كتاب « انوار البدرين » مىباشد .\r\nوى منظومه اى دارد بنام « الاقتباس و التضمين من كتاب اللَّه المبين فى اثبات عقايد الدين » كه يك اثر استدلالى و مشتمل بر چند روضه است ، و در ضمن آن ، در هر يك از روضه‌هاى آن يكى از امامان معصوم عليهم السّلام را ستوده است . و از اين حيث كنيهء « ابو الرياض » به او داده‌اند . ديوان اشعارش ، به خط شاگردش شيخ ابو محمّد شويكى - كه شرحش را خواهيم آورد - در دست است ، كه اين شخص ديوان او را بسال 1150 تصحيح كرده است . ديوانش ، مشتمل بر قصايدى چند ، به عدد حروف است ، كه به ترتيب حروف آورده ، و 132 بيت در بابهاى پنجگانهء\r\n\r\n","description":"","footnote":"\r\n( 1 ) اين ابيات را ، از ديوان خطى شاعر نقل كرديم در اين ديوان ، شعرى ديگر در موضوع « الغدير » هست .\r\n","page_name":" 321 ","page_number":321},
  {"content":"\r\nتوحيد و نبوت و امامت و عدل و معاد سروده ، و در اصول پنجگانه اسلام ، شعر ميميه اى دارد كه 108 بيت است .\r\nپدر اين شاعر - شيخ على - يكى از مشاهير روزگار خود بود ، كه صاحب حدائق در « لؤلؤة البحرين » گفته كه مردى فاضل ، و بويژهء در عربيت و معقولات استاد بوده ، و مدرس و امام جماعت ، و معاصر شيخ سليمان پسر عبد اللَّه ماحوزى بوده است . صاحب « رياض الجنه » احوال او را در روضه چهارم آورده است .\r\nشيخ حسن جد اين شاعر ، و همچنين جد اعلاى او شيخ يوسف بن حسن ، از فضلا بوده‌اند ، همين شخصيت اخير را ، شيخ حر در « امل الامل » ، فاضلى متبحر و شاعرى اديب در ميان معاصران ( خودش ) معرفى كرده است .\r\nصاحب حدائق در « لؤلؤة البحرين » ، از پدر دانشمندش نقل مىكند كه هنگامى كه شيخ يوسف حسن بحرانى وفات يافت ، و در آرامگاه « مشهد » كه مسجدى است در بحرين به خاك سپرده شد ، اتفاقا يكى از دو منارهء مسجد بر روى قبر اين شخص فرو ريخت ، و شيخ عيسى ( 1 ) كه از مزارش مىگذشت ، زنى ديد كه بر كنار آمگاه او نشسته ، و از افتادن اين مناره تعجب مىكند . شيخ عيسى اين ابيات را مناسب حال گفت :\r\n- زنى را ديدم ، كه در هيأت پارسايان نشسته ،\r\n- و استرجاع مىكند ( مىگويد : * ( إِنَّا لِلَّه وَإِنَّا إِلَيْه راجِعُونَ ) * ) ، در حالى كه او چه مىداند كه در آنجا چه كسى آرميده است .\r\n- او را گفتم كه اى از تبار پاكان ، تو بيهوده از اين اتفاق تعجب مىكنى .\r\n- اينجا كسى آرميده كه كمال يوسفى داشت ، و آن مناره از هيبت او ، به خاك افتاد و سجده كرد .\r\n\r\n","description":"","footnote":"\r\n( 1 ) اين شخص ، يكى از افراد برجستهء آل عصفور و از خاندان شيخ فقيه متبحر شيخ يوسف صاحب « الحدائق » است ، شاعرى توانا و اديبى بارع بوده است .\r\n","page_name":" 322 ","page_number":322},
  {"content":"\r\n\r\n103 سدهء دوازدهم شيخ ابو محمّد شويكى\r\n- آنگاه كه دندانهاى مرواريد گونش نمايان شد ، تاريكى شبانگاهى بر طرف شد و با مهر و داد من ، روبرو گشت .\r\n- از چهره اش ، چنان نورى پرتو افكن شد ، كه گوئيا ماه درخشيدن گرفته است تا اينكه به ابيات زير مىرسد :\r\n- حيدر كرار - صلى اللَّه عليه - آن پيشواى مخلوقات ، آن و الا قدر صاحب همه كمالات ،\r\n- آنكه از غيب جهان آگاه است ، دامنى پاك دارد ، جوانمردى با خصال پسنديده و پاك است ،\r\n- بخشش او از خاندان هاشم و نبوت حكايت مىكند ، و ابرهاى پر باران را ، از ريزش جودش ، در شرم مىدارد ،\r\n- خلق و خوى پيامبرى دارد ، جوانى دلاور و جنگى در ميدان نبرد است .\r\n- در روزهاى تابستان ، روزه دار ، و بهنگام شب ، در حال عبادت است .\r\n- ميهمانان را ، با مال حلال ، مىنوازد و بزرگ مىدارد .\r\n- كان دانش ، و كسى است كه پرسندگان و نيازمندان را ، پيش از سؤال به خواسته شان مىرساند .\r\n","description":"","footnote":"","page_name":" 323 ","page_number":323},
  {"content":"\r\n- از جانب خدا ، و از سوى پيامبر برگزيده اش ، به فرمانروايى و رهبرىاش فرمان رسيده است .\r\n- پدر امام حسن و امام حسين عليهما السّلام است ، آن دو سبط بزرگوار مادرشان نيز سيدة النساء و پيشواى بانوان و دختر بهين پيامبران مىباشند .\r\n- آنكه پيغمبر ، برغم دشمنان و رهروان راه ضلالت ، با او اظهار برادرى كرد\r\n- و مطابق نص قرآن ، نفس پيامبر محسوب شده ، و بهترين كسى است كه مباهله نمود .\r\n- شأن عالى و و الا دارد ، همچنانكه نامش « على » عليه السّلام است ، آن نكوكار احسان بخشى كه پناهگاه من است .\r\n- از سوى خداى ذو الجلال ، آفريدگار عرش ، امير مؤمنان و برگزيده مىباشد .\r\n- اوست كه در رختخواب پيمبر ، بجاى وى خوابيد ، و از دشمنان خونخوارش ، بيم به دل راه نداد .\r\nاين ابيات را ، از مختصر ديوان شاعر ، كه به خط خودش نوشته و به استادش فرستاده ، انتخاب كرديم و اصل اين قصيده ، قصيده اى است طولانى ، كه بسال 1149 در مدح امير مؤمنان عليه السّلام سروده است .\r\n- 2 -\r\nقصيدهء ديگرى دارد ، كه بسال 1149 سروده ، و ما آن را به خط خودش بدست آورديم . در آغاز اين قصيده ، به عقايد دينى خود اشاره مىكند ، و مىگويد :\r\n- عقايد نيكو را از گوهر فوايد و معانى كه حاصل انديشه است ، بشنو خدايت هدايت كند .\r\n- حمد و ستايش بر پروردگارى ، كه نعمتها به ما ارزانى داشت ، كه نتوان آن را به شمار آورد .\r\n","description":"","footnote":"","page_name":" 324 ","page_number":324},
  {"content":"\r\nو باز گفته است :\r\n- الطاف پروردگار ، بر همهء آفريدگان ، شامل و فراوان است ، همچون چشمهء گوارايى كه هميشه جارى است .\r\n- از نعمتهايى كه به ما بخشيد ، وجود گرامى بهترين رسولان محمّد و عترت بزرگوار او - صلوات اللَّه عليهم - است ، اين پيامبرى كه براى هدايت مردم فرستاده شده ، اين گراميترين بندگان و پارسايان .\r\nو در اين قصيده است كه گفته :\r\n- معجزهء قرآن ، هميشه معجزه اى جاويدان ، و شاهد نبوت اوست .\r\n- به رغم متمردان و دشمنان ، شريعت غراى او ، همهء شرايع را باطل كرده است .\r\n- پيامبرى كه نماز را بپاداشت ، زكات داد ، روزه گرفت ، حج بجاى آورد ، و مجاهد و پاكمردى و الا بود .\r\n- اين خدا است كه او را پاك كرد و برگزيد . و از همين رو است كه « صفّى است و در وعده هايش صادق .\r\n- او را دوست و وليى بنام على - صلوات اللَّه عليه - هست ، كه در برابر همهء دشمنان ، ياور او بود .\r\n- او بازوى نيرومند پيامبر حساب مىشد . با تيغ خود ، سرگردنكشان را درو مىكرد .\r\n- پيامبر ، با او برادرى كرد ، و او را برادر خويش خواند ، و فاطمه عليها السّلام آن مادر اختران هدايت را به همسرى او خواند .\r\n- و با برگزيدن على عليه السّلام كه بفرمان خدا در غدير خم انجام داد ، بينى حاسدان را به خاك ماليد .\r\n- بالاى جهاز شتران رفت ، و بر مردم خطبه خواند ، و امور مردم را به\r\n","description":"","footnote":"","page_name":" 325 ","page_number":325},
  {"content":"\r\nكف او سپرد ، و چه نيكو پيمانى بست .\r\n- آشكارا ، او را به امامت برگزيد ، و فرزندانش را از پس او ، رهبران و امامان مردم خواند . اى امامان و پاك زادگانى ، كه از بهترين پدر به دنيا آمديد !\r\n- 3 -\r\nقصيده غديريهء مفصلى دارد كه ابياتى از آن نقل مىشود :\r\nدر روز غدير ، دين كمال يافته ، و نعمت آفريدگار ، بر بندگان تمام گشته است .\r\n- خدا ، اين روز بزرگ را براى مؤمنان به شريعت پيامبر امين صلَّى اللَّه عليه و آله عيد قرار داده است .\r\n- در اين روز ، خداوند ، اسلام را ، براى آنكه دين مردم باشد ، پسنديده و آن را تأييد و تأكيد فرموده است .\r\n- روز شريفى كه بركاتش ، پيش از آفرينش جهان خلقت ، بفراوانى آفريده شده .\r\n- روزى كه خداى بزرگ على حيدر عليه السّلام را ، بيقين به امامت مردم برگزيده است .\r\n- روز غدير ، روزى كه شرافتش ، همچون آفتاب روشن است ، و حاجت به دليل ندارد .\r\n- و روايت است كه اى جوانمرد عالم ، تو تشنگان را از گواراترين آب سيراب خواهى كرد .\r\n- اين راويان ، از پيغمبر - آن بهترين مخلوقات - با مدرك و نص روايت كرده‌اند .\r\n","description":"","footnote":"","page_name":" 326 ","page_number":326},
  {"content":"\r\nشاعر در ابيات ديگر اين قصيده گويد :\r\n- آنجا كه جبرئيل امين ، پيام خدا را با سلام و درود ابلاغ كرد .\r\n- و پيام اين بود كه همين امروز ، على حيدر - صلوات اللَّه عليه - را جانشين خود گردان ، و فرمانبرى از وى را واجب عينى اعلام كن .\r\n- پيش از آنكه اين مصاحب و يار همنشين خود را ترك بكنى ، برخيز و او را بمردم معرفى كن .\r\n- پيامبر گفت : « به چشم » و فرمان خدا ، براى من كافى و بسنده است .\r\n- مردم را در صحراى « خم » فرا خواند ، - در آن سرزمين ناهموار - و فرمود كه اى مردم ، بارها را بيفكنيد و توقف كنيد .\r\n- از جهاز شتران ، منبرى فراهم كرد ، و بر فراز آن على - آن پدر حسن و حسين عليهما السّلام - را هم فراخواند .\r\n- او را بلند كرد ، تا زير بغلهايش نمايان شد ، نور و سپيدى آن از آفتاب ماه فراتر رفت .\r\n- خطاب به اصحاب فرمود : اى مردم ، از من پيام يك شخص ناصح امين را بشنويد :\r\n- اى اصحاب و ياران من ! آيا من بر شما ، از خودتان بر شما ، نزديكتر و مسلطتر نيستم ؟ همه گفتند : بيقين تو چنين هستى !\r\n- فرمود : هر كس كه من رهبر و مولاى او هستم ، پس از من برادر و وصى من على مولاى اوست ، اين على كه دست در دست من دارد . . .\r\n( تا آخر قصيده )\r\n- قصيدهء طولانى ديگرى بنام « غزالة » دارد ، كه در آن نبى بزرگوار صلَّى اللَّه عليه و آله را ستوده و اولش اين است :\r\n- اين غزاله و آهويى است ، كه شيران را به كمند مىكشد ، نورى فراتر\r\n","description":"","footnote":"","page_name":" 327 ","page_number":327},
  {"content":"\r\nاز نور آفتاب ( غزالة ) دارد .\r\n- جامهء عقل را از تن مىربايد ، جامه اى دگر مىپوشاند ، كه به دل ، آتش شوق مىنهد .\r\nتا مىرسد به اين ابيات :\r\n- ولاى پيامبر ، چونان زرهى است كه بندگان را ، از تيرهاى هلاكت و بدبختى نگاه مىدارد ، وسيلهء پيروزى است .\r\n- و پس از پيامبر ، ولى من على است ، آنكه پيش از مرگ پيغمبر ، به اين مقام سفارش شده بود - صلوات اللَّه عليهما و آلهما .\r\n- پيامبر ، در روز « خم » ، او را به امامت برگزيد ، اوست كه ريشهء دشمنان را قطع مىكند .\r\nو ياد « غدير » ، در ديگر اشعار او نيز وجود دارد ، كه از آنهمهء به ابيات فوق ، اكتفا شد .\r\n\r\nشرح حال شاعر\r\nابو محمّد عبد اللَّه پسر محمّد پسر حسين ، و او پسر محمّد شويكى خطى ، كه از شيخ ابراهيم پسر شيخ على بلادى - كه ذكرش گذشت - تلمذ كرده ، و همچنين از شيخ ناصر پسر حاج عبد الحسن بحرانى دانش آموخته است . او در هنر ادبيات و شعر و آثار و هنر نمايهائى كه در اين زمينه كرده ، گامهاى بزرگى برداشته ، لكن بايد گفت كه شعرش از نمونه‌هاى متوسط به حساب مىآيد . كتابى در احوال معصومان عليهم السّلام دارد ، و ديوانى در ستايش پيامبر و خاندانش عليهم السّلام بنام « جواهر النظام » ، و ديوان ديگر در مراثى اهل بيت عليهم السّلام دارد كه « مسيل العبرات و رثاء السادات » معروف است . از اين دو ديوان ، در ظرف چهار روز قصايد زيادى استخراج ، و به صورت ديوانى به شيخ علامه آقا محمّد پسر آقا عبد الرحيم نجفى\r\n","description":"","footnote":"","page_name":" 328 ","page_number":328},
  {"content":"\r\nاهدا كرده است ( بسال 1149 ) . اين شخصت ديوان ، شامل پنجاه قصيده در وزنها و قافيه‌هاى گوناگون ، دارد سراسر در مدايح و مراثى پيامبر و خاندان او كه درود خدا بر او و خاندانش باد . و عباس پسر امير مؤمنان على عليهما السّلام و قاسم پسر امام حسن و عبد اللَّه پسر وى و على پسر امام حسين و عبد اللَّه فرزند شير خوارهء حسين - صلوات اللَّه عليهم اجمعين - را مرثيه گفته است .\r\n","description":"","footnote":"","page_name":" 329 ","page_number":329},
  {"content":"\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n104 سدهء دوازدهم سيد حسين رضوى\r\n- خرمى عهد دوستان را ، در ناحيهء « ذى سلم » به ياد بياور ، و آن جاى آرام بخش و نوازشگرى ، كه بين درختان « بان » و زيبائيهاى ديگر قرار داشت .\r\n- چه زيبا است كه بزرگان همهء طوايف و حجاز ، همه گرد آيند .\r\nبسا اندوهان كه با اين اجتماع بر طرف مىشود .\r\n- اى دوست ، در سرزمين و مسكن آنان ، اندكى بيارام ، تا آتش دل شيفته ات را كه از درد و غم شعله گرفته است فرو نشانى .\r\nاين قصيدهء بديعيه ، 143 بيت دارد ، كه در آن نبى بزرگوار صلَّى اللَّه عليه و آله را مىستايد ، و در ضمن آن مىگويد :\r\n- آن برادر پيامبر ، امير مؤمنان ، پدر امام حسن و حسين - صلوات اللَّه عليهم - ، آن شخصيتى كه باب علم ، و داراى اخلاق و كردار برجسته اى بود .\r\n- در پنهانى و آشكار ، يار و همكار او بود . و در داورى و همه انديشه‌ها ، او را تصديق مىكرد .\r\n- از پيامبر برگزيده خدا ، دربارهء او ، فضيلتى بزرگ روايت شده ، كه فرمود : « هر كه را من مولاى او باشم ، على پيشوا و مولاى اوست » پس به دامن چنين پيشوايى چنگ بزن .\r\n","description":"","footnote":"","page_name":" 331 ","page_number":331},
  {"content":"\r\n\r\nاحوال شاعر\r\nسيد حسين پسر امير رشيد پسر قاسم رضوى هندى نجفى حائرى ، يگانه اى است كه علم فراوان را با ادب برجسته با هم داشت ، و نابغه اى بود كه تبار بلند و پاك را با دانش فراوان و شعر خويش جمع كرده است ، شعرى كه درو گوهر را را در برابر خود خوار مىكند : عالمى بزرگوار و و الا ، و اديبى ناقد ، و كسى بود كه داشتن يك فضيلت ، او را از فضايل ديگر باز نمىداشت . و آثار نيكوى او از افتخارات ديگرش ، قابل تفكيك نيست .\r\nپدرش ، او را از هند به نجف اشرف آورد وى در آنجا به كسب علم مشغول شد ، و پس از چندى ، آنجا را به قصد جوار امام شهيد عليه السّلام ترك گفت ، و در حضور مدرس يگانه سيد نصر اللَّه حائرى كسب فيض كرد ، و قصايدى در مدح استاد مدرس خود دارد ، از آن جمله گفته است :\r\n- اى آن راد مرد بزرگوارى ، كه باران احسانش جارى است .\r\n- اى آن شخصى كه از فراوانى جودش ، من در ناز و نعمت و قدرت بسر مىبرم .\r\n- اى بزرگوارى كه در طول روزگاران ، هر گونه بيم و آزار را از ما بر طرف كرده اى .\r\n- درود خداى عرش بر تو باد ، مادام كه برق پشت حجاب پنهان است .\r\nاز استادان او ، سيد صدر الدين قمى شارح « وافية » ، و شيخ عبد الواحد كعبى نجفى درگذشته بسال 1150 ، و شيخ احمد نحوى را مىتوان نام برد . خط نيكو مىنوشت چنان كه ديوان استادش سيد مدرس حائرى را به خط او ديده‌ام . در كربلاى معلى در بين سالهاى 1156 تا 1160 وفات يافته است ، اما اينكه بعضى مجموعه‌ها وفات او را بسال 1170 دانسته‌اند ، من به مدركى كه اين امر را اثبات كند ، دست نيافته‌ام شاعر ما رضوى ، ديوان شعرى آكنده از در و گوهر ، در مدايح ، از خود\r\n","description":"","footnote":"","page_name":" 332 ","page_number":332},
  {"content":"\r\nبه يادگار نهاده ، كه اينك نمونه هايى از آن آورده مىشود :\r\n- اى ساكنان « حى » ، آن وفادارى گذشتگان كجا است ؟ اى كاش مىدانستم كه چه جفايى بر ما مىرود .\r\nدلى از آتش خانمانسوز عشق ، تفته دارم ، و مژگانى خونبار .\r\n- هر آن گاهى كه از قلمرو شما برقى درخشيدن گيرد ، يا بلبلى بر شاخساران نغمه آغازد ،\r\n- اشك از ديدگانم سرازير مىشود ، و نالهء دل به ياد آن روزهاى از دست رفته و سوك بزرگ سر مىدهم .\r\n- اى كسى كه مرا بداشتن اين عشق ملامت مىكنى ، مرا از اين سرزنش رها كن ، كه نتيجهء آن ، ترغيب بيشتر خواهد بود .\r\n- آنان ، اميد من هستند ، خواه با من باشند ، يا از من دورى گزينند ، نيكى كنند يا بد كنند .\r\n- آنان ، آن باده را ، كه خدا از ازل در پيمانه ريخته ، بر من متجلى ساخته‌اند .\r\n- اين باده اى ازلى بوده ، نه بادهء انگورى كه از تاك گرفته مىشود .\r\n- جلوهء حسنى كه از اين باده برخاسته ، همهء ياران را به سجده افكنده است .\r\n- پيش از چشيدن اين باده ، همه ، مستان آن بوديم . و زبان ، اشارهء نارسايى از اين مستى دارد .\r\n- آنگاه ، از روى زمين رفتند ، لكن اين فناى آنها ، عين بقا بوده است .\r\n- آن سروران ، همه پيشوايان من بودند ، و آيا اين نداى اين عاشق ، بر آن دور افتادگان نفعى دارد ؟\r\n- روزگارى من در كنار آنها بودم ، اما زمانه مرا از آنان دور ساخت .\r\n","description":"","footnote":"","page_name":" 333 ","page_number":333},
  {"content":"\r\nآيا كار سرنوشت ، برگشت دارد ؟\r\n- آيا هرگز ديده‌ايد كه من ، از شما روى ملال دركشم ؟ و يا از آن كسى كه سرزمين مكه بر وجود او مشرف شده است .\r\n- آن سر آفرينش افلاك و آيت مجد ، كه همهء اشياء ، ببركت وجود او پيدا شده است .\r\n- مزاياى وجود او ، از عدد ستارگان بيشتر ، و از بلندى آنها والاتر است .\r\n- خرد و انديشهء انديشمندان ، هر چه اوج بگيرند ، به پاى كمالات او نمىرسند ، و سرانجام حيران مىگردند .\r\n- از خاندان پاك ، و صاحب اخلاقى سخت بزرگ و ستوده است . و مقامى دارد ، كه همهء اصفياى عالم ، در پيشگاهش سر تعظيم فرود مىآورند .\r\n- آن شخصيتى كه به داشتن وحى و كتاب از جانب خدا مخصوص گشته ، و كتاب و هدايتش اينك در دسترس همگان است .\r\n- اى ابو القاسم ، اى پيامبرى كه در برابر قدرت تو ، همهء بزرگان اظهار خضوع مىكنند .\r\n- تو در بلندى مقام و والايى قدر ، به مقام قاب قوسين رسيدى . دگر پيمبران ، چگونه اين پايگاه را دريابند ؟ ( 1 ) .\r\n- بخاطر تو ، ماه آسمان دو نيمه شد ، اى آسمانى كه بر همهء آسمانها برتر آمدى ( 2 ) .\r\n- توئى كه آفتاب را به خاطر على عليه السّلام برگرداندى ، تا پرتو خود را دوباره در پهنهء زمين بگسترد .\r\n\r\n","description":"","footnote":"\r\n( 1 ) دو مصرع آخر اين دو بيت ، مطلع قصيدهء همزيه اى است كه شاعر مفلق عبد الباقى الغمرى تخميس كرده است .\r\n( 2 ) دو مصرع آخر اين دو بيت ، مطلع قصيدهء همزيه اى است كه شاعر مفلق عبد الباقى الغمرى تخميس كرده است .\r\n","page_name":" 334 ","page_number":334},
  {"content":"\r\n- تو نورى هستى ، كه بر هر فروغ دگرى چيره شدى ، و همه از اين نور هدايت تو بهره مند مىشوند .\r\n- تو همواره در پس پرده مىتابيدى ، حتى آنگاه كه آدم و حوا ، قدم به عرصهء وجود نگذاشته بودند .\r\n- پس خداى ، ترا بهترين انبيا و پيغمبرى قرار داد ، كه نصيحت و تقوا و و آيين وفا را در جهان پياده كند .\r\n- مردم را به آئين پاك و بخشنده و آسانگير دعوت كردى . خدايا ! اين چه دعوت زيبايى است !\r\n- با تيغ و نيزه‌هاى بلند ، به پيكار مشركان و دشمنان رفتى ، دشمنانى كه بر نابودى تو كمر بسته بودند .\r\n- خاندان تو ، بهترين و بزرگوارترين خاندانها ، و همه ، مردانى پرهيزگار و دانشمند بودند .\r\n- همه ، باغهاى كرامت و بخشش ، و ارواح پاك ، و در مقامى از سماجت بودند ، كه ميوه‌ها و ثمراتش بهمگان مىرسيد .\r\n- خير و سعادت ، از محضر آنها گرفته مىشود ، و همواره خوان كرمشان گسترده است ، و دعاها در آستانشان مستجاب مىشود .\r\n- اى پيشوايان ! شما هدايتگر ، و بهنگام رسيدن سختيها وسيلهء رسيدن من به سعادت و بهروزى هستيد .\r\n- من اين شعر را ، همچون در و گهر ، به هواى شما پرداختم و به نظم كشيدم .\r\n- درود خداى بزرگ بر شما باد ، تا هر زمان كه سپيده مىدمد ، و شب دامن مىكشد .\r\n- تا آنگاه كه عاشق دلباخته اى ، به بانگ حزين بانگ مىزند ، كه « اى\r\n","description":"","footnote":"","page_name":" 335 ","page_number":335},
  {"content":"\r\nساكنان « حى ، وفاى ديرينه كجا رفت » ( 1 ) ؟\r\nقصيده اى دارد در مدح امير مؤمنان عليه السّلام .\r\n- آنگاه كه شب زنده داران را خواب و غفلت فرا گرفته ، و رهروان از رهروى باز مانده‌اند ، ياد تو به سراغ من آمد .\r\n- اى كسى كه به ديدار و زيارت او دل بسته اى ، اين ياد و نام اوست كه از مقام والايى ، مرا به نوازش گرفته است .\r\n- ياد تو ، در شكم شبهاى تاريك ، بسراغ من آمد ، و ديده و دلم را به تماشاى تو روشن ساخت .\r\n- ترا به خدا سوگند ، آنگاه كه من پاى در قبر گذارم ، و ظلمت و تاريكى سراسر وجودم را مىپوشاند ، چگونه راهنمايى خواهم شد ، و سامان خواهم يافت ؟\r\n- و چگونه خواهم خفت ، و پلكهايى را كه در همهء ايام ، به ياد تو باز بوده است ، بر هم خواهم گذاشت ؟\r\n- پاسخ خواهم شنيد ، كه مرا ، آن ناله و زارى تو - ناله اى كه چون شعله‌هاى آتش بر مىخاست - به يارى تو رسانده است .\r\n- اين آرزو و خيال ، سرزمين وجود مرا شستشو مىدهد ، در حالى كه در شبان وصل ، ابرى تند مىبارد ،\r\n- بارانى كه گويى باران مهر و محبت امير مؤمنان - صلوات اللَّه عليه - است ، كه در گلگشت احسانش به ريزش پرداخته است .\r\n- اين وجود گرامى على ابن الحسن مرتضى عليه السّلام است ، كه از سلالهء پاكان است ، و خود ، پاك و مطهر .\r\n- امام هدايت با فضل كامل ، درياى احسان كه بخشش فراوان دارد .\r\n\r\n","description":"","footnote":"\r\n( 1 ) اشاره به مطلع همين قصيده .\r\n","page_name":" 336 ","page_number":336},
  {"content":"\r\n- او وصى پيامبر است ، با فرمان خداوند ، و برهان آشكار .\r\n- جوانمردى است با حلم و بردبارى بىنظير ، كه نه كينه در دل ، و نه گره در ابرو دارد .\r\n- شرافت بيهمتا ، سرورى و بزرگوارى بيمانند ، و نسيب پاك ، مخصوص اوست .\r\n- خاندان على - عليه و عليهم السّلام - بنيادى استوار دارد ، با ستونهاى مستحكم ساخته شده و نور آشكار و تابان ، آن را فرا گرفته است .\r\n- نه فرشته اى مىتواند به والايى اين خانه پر گشايد ، و نه فلكى گرد او تواند دور بزند .\r\n- مردم ، به هر مرتبه و مقامى كه برسند ، در پيشگاه او ناچيز و كوچك خواهند بود .\r\n- هرگاه در جنگ بخواهد بر دشمنان حمله كند ، لشكرش مرگ و نابودى دشمنانرا به ارمغان مىآورند ، و خداى بر آنان نصرت مىدهد .\r\n- چنان كه گويى دل و جان دشمنان ، همچون مرغان پر مىكشد ، و قالب تهى مىكند .\r\n- اى جد بزرگوار ! زبان هر چه رسا و بليغ باشد ، از بر شمردن اوصاف كمال تو ناتوان است .\r\n- در والايى قدر شما ، اين بس كه خداوند ، شما را ستوده و تعريف كرده است ، و سعى شما را مشكور دانسته است .\r\n- ابرهاى رضوان و الطاف خداوندى ، بر سرزمين وجود تو ، باران رحمت باريده است .\r\n- تا پايان روزگار ، تا آنگاه كه مشتاقان و زائرانت ، بيابانهاى بىآب و علف را پشت سر گذاشته ، به آستان بوسى شما خاندان مىشتابند .\r\n","description":"","footnote":"","page_name":" 337 ","page_number":337},
  {"content":"\r\n- اى كه در حالت شرمندگى ، چشمان خود را ، از سختيها و محروميتها ، به زير انداخته اى ،\r\n- سختيهايى كه روزم را شام تار كرد ، و راهها را بر من بسته است .\r\n- اى آرزوهايى كه تن مرا ، در پيش مردم ، نزار و لاغر كرده‌ايد .\r\n- خواب آرام را به من دريغ مداريد ، كه با دورى آن ، از ، ياد دوست جدا مىافتم .\r\n- به خدا كه چقدر اشخاص ، به يك نگاه تو هلاك شده‌اند .\r\n- اى خاك و سرزمين وداع ، چه اشگها كه به ريگستانهاى تو نثار شده است .\r\n- آيا كسى هست كه مرا از گمراهى و سرگشتگى برهاند ، و در سايهء تو نشاند ؟\r\n- دريغا بر روزگاران كه گذشت ، روزهايى كه در كنار حبيب خود براين خاكستان بسر مىبردم .\r\n- هرگز فراموش نمىكنم ، دست جدايى هميشه مرا به آن سو مىكشاند .\r\n- به من اشاره مىكند ، و مىپرسد : حالت چون است ؟ مىگويم تيره بخت و تيره روزگار .\r\n- تبسمى مىكند و مىگويد : فرزندان هدايت شده ، همه اين سانند .\r\n- پاسخ مىدهم : هرگاه احوال كسى را كه تو مالك وجود اويى ، بدانى ،\r\n- خواهى دانست كه من نويسنده اى هستم ، كه جمال و كمال ترا ، در نوشته هايم مىنمايانم .\r\n- « الف » اشعار و آثار من ، اندام كشيدهء ترا از « الف » قامت زيباى تو گرفته است .\r\n- « ميم » در آثار من ، گويى گردى دهان پر تبسم و شيرين تو است ، و نقطهء\r\n","description":"","footnote":"","page_name":" 338 ","page_number":338},
  {"content":"\r\nپايان اشعار من ، به مشك خال تو ختام مىيابد .\r\n- « صاد » در اين نوشته‌ها ، نمودار آن آبدانهايى است كه در روز درگذشت تو از اشك چشم من لبريز گشته است .\r\n- دندانهء « سين » ، نشانى از طره و جعد مشكين تو ، كه مرا در كمند و دام خويش بداشته است .\r\n- « دال » همچون بنا گوش تو ، كه به دست دلال و ناز ، مرا آشفته داشته است .\r\n- و قطعه‌هاى كلامم ، از دل پاره پاره و ترسانم حكايت مىكند ، كه بدامن تو پناه آورده است .\r\n- تركيبات شعرم ، همچون گردنبندهايى زيبا ، كه گردن نكورويان را آرايش داده است .\r\n- آنگاه كه همهء سطور اين سروده‌ها به پايان رسد ، و كمال ترا بستايد ،\r\n- چون ياقوتى خواهد درخشيد ، و به زبان حال خواهد گفت ، كه من مرد اين ميدان نيستم ( كه ترا كما هو حقه بستايم ) .\r\n- بلكه اين بخشى از حديث اشتياق است ، كه هرگاه انگيزهء دوستى نبوده ، در اين ميدان طبع ازمايى نمىكردم .\r\nو در ابيات زير ، كلام امير مؤمنان عليه السّلام را ، در شعر نشانده و تضمين كرده است :\r\nهرگاه بخواهى فرمانرواى كسى باشى ، بر او احسان كن ، و هرگاه بخواهى با كسى برابرى كنى ، از او اظهار بىنيازى كن ،\r\n- و اگر داراى عزت و قدرت هستى ، و خواستى خوار و زبون گردى ، حاجت خود پيش او ببر ، آنگاه اسير او خواهى شد .\r\nبخشهايى از تاريخ زندگانى اين شاعر ، و ستايش اشخاص را كه در حق او كرده‌اند ، از كتابهايى چون « نشوة » و « طليعة » و صفحات « اعيان الشيعه » ( ص 46 - 57 جلد بيست و ششم ) انتخاب كردم .\r\n","description":"","footnote":"","page_name":" 339 ","page_number":339},
  {"content":"\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n105 سدهء دوازدهم سيد بدر الدين\r\nمتولد سال 1062\r\nاى پاره كاغذى كه بر روى تو ، هرگاه آواى دل خود را رقم زنم به خدا كه اشك خواهم فشاند ، بر آن افتاده اى كه پرده اى بر آن افكنده‌اند .\r\n- هرگاه ديديد كه ابرها اشگريزانند ، بگوئيد هواى زيارت كسى را دارند ، كه در خاك نجف آرميده است .\r\n- آن خاك پاكى كه فرشتگان خدا ، بر كنار آن فرود مىآيند .\r\n- آنجا امامى كه وصى پيامبر بوده ، و حيدرى كه پيشواى همهء مخلوقات است ، و آن دارندهء شرف به خاك سپرده شده است .\r\n- آنجا دوست و برادر پيغمبر ، و كسى كه همچون جان او بود خوابيده ، كه اگر خواهد ، شفاعت خواهد كرد .\r\n- آنجا برادر و فدائى پيغمبر ، كه جانش را بخاطر او فدا كرد ، مدفون شده ، كه هرگاه روايات و اخبارش را بخوانند يا تحريف كنند ، تفاوت ندارد .\r\n- در اينجا امامى مدفون است ، كه پيغمبر ، او را در « غدير » به جانشينى خويش برگماشت ، و فرياد شادباش و تبريك از مردم برخاست ، و همه اعتراف كردند .\r\n","description":"","footnote":"","page_name":" 341 ","page_number":341},
  {"content":"\r\n\r\nاحوال شاعر\r\nبدر الدين محمّد پسر حسين پسر حسن و او پسر منصور باللَّه قاسم و او پسر محمّد حسنى صنعائى ، يكى از نيكوكاران يمن و از دانشمندان بزرگ آن سرزمين است . در همهء علوم و دانشها شركت داشته ، و در كلام و طب و ادبيات و شعر ، قوى دست بوده است . تأليفات ارزنده اى دارد ، كه از آن جمله است : رساله اى در كلام از جمله اساتيدى كه از آنها كسب علم كرده ، علامه شيخ صالح بحرانى ساكن هند ، و فاضل حكيم محمّد پسر صالح گيلانى ساكن يمن را مىتوان نام برد .\r\nدر ماه صفر 1062 متولد شده ، و ما شرح حال و خلاصه اشعار او را از « نسمة السحر » ج 2 نقل كرديم .\r\nجلد يازدهم غدير بپايان رسيد ، و بدنبال آن جلد دوازدهم است ، كه بقيهء شاعران غدير را در سدهء دوازدهم شرح مىدهد .\r\nو الحمد للَّه اولا و آخرا\r\n","description":"","footnote":"","page_name":" 342 ","page_number":342},
  {"content":"\r\n\r\nخاتمه :\r\nخداى را سپاس مىگوئيم كه به ما توفيق داده است تا در حد توانى كه داريم در جهت نشر معارف اصيل شيعه و دفاع از حريم مقدس ولايت بكوشيم .\r\nيكى از الطاف الهى به ما ، همين است كه مأمور شديم كتاب نفيس الغدير ، نوشته مرحوم علامه بزرگوار امينى را براى مردم مسلمان و شيعه فارسى زبان ، از عربى ترجمه نمائيم . كه اين امر بوسيله چند تن از فضلا و علماء حوزه و دانشگاه انجام گرفت .\r\nيازده جلد عربى اين كتاب نفيس در بيست و دو جلد زبان فارسى تنظيم شد كه هم اكنون آخرين جلد آن تقديم علاقمندان به مقام ولايت و امامت مىشود .\r\nكتابخانه بزرگ اسلامى با سابقه خدمتگزارى در جهت نشر معارف اهل البيت عليهم السّلام و واحد تحقيقات اسلامى بنياد بعثت كه همان اهداف مقدس را دنبال مىكند مفتخر است كه توانسته بدون هيچ چشم داشت مادى اين كار عظيم را بپايان برساند و اميد است كه براى يكنواختى ترجمه‌ها در موقعيت ديگرى كه انشاء اللَّه هر چه سريعتر پيش بيايد ، تمام مجلدات را توسط يك نفر ويراستار تنظيم و باز نويسى كرده ، به نشر بسپاريم .\r\nدر اين جا لازم است كه از تمام فضلاء و علماء و دانشمندان و ديگر دوستان و سرورانى كه در ترجمه اين كتاب ما را يارى كرده‌اند تشكر و قدردانى كرده از خداوند متعال توفيق هر چه بيشتر آنها را بخواهيم .\r\nو السّلام عليكم و رحمة اللَّه و بركاته\r\nواحد تحقيقات اسلامى\r\n\r\n","description":"","footnote":"","page_name":" 343 ","page_number":343}
  ]