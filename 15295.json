[
  {"content":"\r\n\r\nجامع الاحكام\r\nجلد اول\r\nحضرت آية الله العظمى\r\nآقاى حاج شيخ لطف الله صافى گلپايگانى مدظله الشريف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامهء كتاب\r\nنام كتاب : جامع الاحكام / ج 1\r\nمؤلف : حضرت آية الله العظمى حاج شيخ لطف الله صافى گلپايگانى دام ظله\r\nناشر : دفتر نشر آثار حضرت آية الله العظمى صافى گلپايگانى دام ظله\r\nتيراژ : 3000 جلد\r\nچاپ چهارم : تابستان 1385 / ولادت باسعادت حضرت فاطمه زهرا ( سلام الله عليها )\r\nچاپ و صحافى : ثامن الحجج عليه السلام - قم / 7233635 0251\r\nقيمت : 16000 ريال\r\nشابك : 6 - 25 - 6197 - 964\r\nدفتر حضرت آيت الله العظمى صافى گلپايگانى / تلفن : 16 - 7715511 - 0251 ، فاكس 7716622\r\nwww . saafi . net e - mail : safi @ saafi . net www . saafi . org\r\nمراكز پخش : قم - انتشارات حضرت معصومه عليها السلام / تلفن : 7233635\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسم الله الرحمن الرحيم\r\nاللهم كن لوليك الحجة\r\nبن الحسن صلواتك عليه\r\nوعلى آبائه في هذه الساعة و\r\nفي كل ساعة وليا وحافظا\r\nوقائدا وناصرا و دليلا وعينا\r\nحتى تسكنه أرضك طوعا\r\nوتمتعه فيها طويلا\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\n[ مقدمهء ناشر 
  ]\r\nبِسْمِ اللَّهِ الرَّحْمنِ الرَّحِيمِ\r\nقال اللّه تعالى :\r\n فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  « 1 » خداى حكيم انسان را بىهدف و رها و بدون برنامهء مشخص در زندگى فردى و اجتماعى نيافريده است و با توجه به اين نكته كه دين براى هر يك از رخدادها و پديده‌هاى زندگى فردى و اجتماعى موضع و حكم مشخصى دارد عقل حكم مىكند كه بايد موضع دين را در هر يك از آنها بدست آورد .\r\nاما آيا هر كس با هر اندازه پشتوانه علمى و هر مقدار آگاهى از مبانى دين مىتواند به اين مهم نايل آيد ؟\r\nبنابراين راه بدست آوردن نظرات دين چه در اصول و چه در فروع ، مراجعه به منبع قرآن و عترت پيامبر ( ص ) است ، و در زمان غيبت امام معصوم ( ع ) بنابر آنچه در توقيع شريف آمده است بايد به حاملان علوم اهل بيت ( ع ) و روات احاديث مراجعه نمود .\r\n« و أما الحوادث الواقعة فارجعوا فيها إلى رواة أحاديثنا » « 2 »\r\nروش و سيرهء عقلاء در هر علمى پرسش از دانشمندان و كارشناسان همان علم بوده و هست و اين روش در عمل مورد تأييد و امضاء شارع نيز قرار گرفته است .\r\nارجاع ائمه ( ع ) پرسش كنندگان را به اصحاب ثقات ، نظير : يونس بن عبد الرحمن ، ابان بن تغلب ، ابا بصير و زكريا بن آدم ، تثبيت اين روش عقلائى است .\r\n\r\n\r\n","description":"","footnote":"\r\n( 1 ) أنبياء / 7 ، نحل / 43 .\r\n( 2 ) كمال الدين : 2 / 485 .\r\n","page_name":" 5 ","page_number":5},
  {"content":"\r\n\r\nپديده‌هاى جديد و مسائل روزافزون به مقتضاى آيهء شريفه : « فاسئلوا أهل الذكر » ، ما را وادار به مراجعه و پرسش از فقهاء و دانشمندان دين‌شناس براى بدست آوردن موضع دين و شرع مىنمايد .\r\nاين روش در عصرهاى متمادى جارى بوده و برخى از اين سؤال و جوابها در مجموعه‌هاى نفيسى گردآورى و به زيور طبع مزين گشته است از آن جمله مىتوان : رسائل شريف مرتضى ، جامع الشتات ميرزاى قمى ، سؤال و جواب صاحب عروه و . . . را نام برد .\r\nبنابراين كتاب « جامع الاحكام » را مىتوان در زمرهء اين آثار بشمار آورد . اين كتاب حاوى گزيده‌اى از استفتائاتى است كه طى سه سال از نقاط مختلف ايران و ساير كشورهاى جهان به محضر مرجع عاليقدر حضرت آيت اللّه العظمى صافى - دامت بركاته - ارسال گرديده ، و تماماً توسط معظم له پاسخ داده شده است ، و اين مؤسسه به مناسبت ميلاد مسعود ولى اللّه الاعظم امام زمان ارواح العالمين له الفداء آن را به زيور طبع آراسته مىگرداند .\r\nبا در نظر گرفتن كثرت و تنوع سؤالات كه در ابواب مختلف فقهى در عبادات و معاملات و مسائل اجتماعى و رشته‌هاى گوناگون علوم اسلامى مانند : تفسير ، كلام ، اصول عقائد ، دراية الحديث و اصول فقه ، شده است ، اين مجموعهء نفيس در چهار مجلد حروف‌چينى و آماده چاپ گرديده است . جلد اول و دوم حاوى سؤال و جواب در زمينهء احكام و جلد سوم مشتمل بر سؤالاتى در رشته‌هاى مختلف علوم اسلامى و جلد چهارم استفتائات عربى مىباشد .\r\nدر خاتمه از تمام كسانى كه در تنظيم اين اثر ارزشمند صميمانه همكارى نموده‌اند تشكر و اميد است چاپ اين مجموعه مرضى خداوند جَلَّ وَ عَلى و مقبول درگاه ملازمان آستان فرشته پاسبان حضرت بقية اللّه ارواحنا له الفداء قرار گيرد .\r\nبمنه و كرمه\r\nنيمهء شعبان 1418 ه . ق\r\nمؤسسهء انتشارات حضرت معصومه ( س )\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nاحكام تقليد\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nاحكام تقليد\r\n\r\nوجوب تقليد\r\n\r\nس 1\r\n- عمل بدون تقليد آيا مطلقاً باطل است يا بطلانش در صورتى است كه مطابق با تقليد صحيح نباشد ؟\r\n\r\nج\r\n- عمل بدون تقليد در صورتى محكوم به صحت است كه مطابق با فتواى مجتهدى كه فعلًا وظيفه تقليد از اوست .\r\n\r\nس 2\r\n- مسائلى كه انسان غالباً احتياج دارد بايد ياد بگيرد حال مراد از احتياج احتياج فعلى است يا شأنى ؟\r\n\r\nج\r\n- مقصود اينست كه : مسائلى را كه مورد ابتلاء مىباشد كه اگر ياد نگيرد در مخالفت تكليف واقع مىشود ياد بگيرد . و اللّه العالم .\r\n\r\nس 3\r\n- جوانان مسلمانى كه به واسطهء گرايش به مسائل روشنفكرى تقليد از مجتهدين را قبول ندارند ، اعمالشان بدون تقليد چگونه است ؟\r\n\r\nج\r\n- عمل بىتقليد محكوم به بطلان است مگر اينكه مطابق با فتواى مجتهدى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكه فعلًا وظيفه آنها تقليد از او است باشد و در مورد عبادات با قصد قربت انجام گرفته باشد .\r\n\r\nس 4\r\n- اين جانب 27 سال سن دارم ، طى اين دوران از شخص بخصوصى تقليد نكرده‌ام ، البته به تمام مسائل طورى عمل كرده‌ام كه مطمئنم وظيفهء خود را انجام داده‌ام ، علّت اينكه تا به حال از شخص بخصوصى تقليد نكرده‌ام اينست كه معتقدم علما در بسيارى از مسائل توافق نظر دارند و در موارد اختلاف هم بايد تحقيق و تفحص كرد كه حق با كداميك است ، با اين كار تنها به فكر و عقيده يك نفر بخصوص متكى نخواهيم بود .\r\nاين طرز فكر از موقعى در من ايجاد شد كه داستان پيامبرى حضرت ابراهيم را در سورهء انعام خواندم ، ايشان هر بار پديده‌اى را خداى خود اعلام مىكنند و با افول آن مىگويند اين خداى من نمىتواند باشد و . . . و در نهايت آن افول‌ناپذير پايدار را به عنوان پروردگار جهان برمىگزينند . آيا توجه به همين داستان نمىتواند براى ما حجّت باشد كه ما به جاى تقليد از علماى مختلف ، در زمانهاى مختلف ( در صورت فوت آنها ) دستورات نزديك به يقين آنها را الگوى عمل قرار دهيم ؟\r\n\r\nج\r\n- علماء همچنانكه در بسيارى از مسائل فرعى اتفاق نظر دارند در بعضى از مسائل نيز اختلاف نظر دارند بنابراين ، روش مذكور ، مبرئ ذمّه نيست و داستان حضرت ابراهيم عليه السلام ربطى به مسأله تقليد ندارد بلكه مربوط به اصول دين است كه بر هر فردى لازم است كه به آن معتقد شود ، علاوه بر اينكه آن حضرت براى الزام بت‌پرستان و بطلان عقيدهء آنها از اين طريق وارد شد تا كاملًا فساد عقيدهء آنها را ثابت نمايد نه اينكه خودش ابتداءً به چيزى معتقد بود و بعد به چيز ديگر ، وشما با اين روش حكم خدا را نمىتوانيد بطور يقين - كه براى شما عند اللّه حجت باشد - بدست آوريد و بهر حال وظيفه در مسائل مورد اختلاف تقليد از مجتهد اعلم زنده است . و اللّه العالم .\r\n\r\nس 5\r\n- آيا تقليد از مجتهد جامع الشرائط مىبايست با اجازهء وى باشد ؟\r\n\r\nج\r\n- اجازه لازم نيست . و اللّه العالم .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nتقليد از مجتهد\r\n\r\nس 6\r\n- تقليد از كداميك صحيح است : اعلم عادل يا اعدل عالم ؟\r\n\r\nج\r\n- اعلم عادل مقدّم است .\r\n\r\nس 7\r\n- اگر كسى بزرگِ خانه‌اى باشد و از مرجعى تقليد كند آيا ميتواند اهل خويش را هم تكليف نمايد كه از او تبعيّت نموده و از مرجع منتخب او تقليد نمايند ؟\r\n\r\nج\r\n- هر كس در مسأله تقليد بايد به تكليف شرعى خود عمل كند و اجبار ديگران به تقليد صحيح نيست .\r\n\r\nس 8\r\n- كسانى كه تازه بالغ ميشوند و علىرغم تحقيق و بررسى و سؤال از اهل خبره ، به نتيجهء مشخصى نمىرسند تكليف چنين افرادى چيست ؟\r\n\r\nج\r\n- اگر اعلميت يكى از فقهاء براى چنين اشخاصى محرز نشده باشد و نيز هيچ‌يك محتمل الاعلمية هم نباشند مخيرند از هر كسى كه واجد شرائط تقليد باشد تقليد كنند .\r\n\r\nس 9\r\n- اگر در صورت تقليد از مرجعى معلوم گردد كه مرجع ديگر اعلم است مىتوان به او رجوع كرد يا خير ؟\r\n\r\nج\r\n- در صورت مفروضه بنابر احتياط واجب در مسائل اختلافى به اعلم رجوع نمايد .\r\n\r\nس 10\r\n- اگر مرجعى كه شخصى از وى تقليد مىكند فوت نمايد اين مرجع در زمان حيات خود تصريح به اجتهاد و عدالت فردى نموده آيا اين تصريح ملزم مقلد او مىباشد كه از ايشان تقليد نمايد ؟\r\n\r\nج\r\n- اين تصريح بيش از شهادت بر اجتهاد نيست و موجب الزام شرعى مقلّد او بر تقليد چنين فردى نيست چنان كه شهادت بر اعلميت او هم نيست بلى اگر از قول مرجعى كه داشته علم به اجتهاد يا اعلميت شخصى پيدا كند آن علم حجّت است به هر حال اجتهاد و اعلميّت به علم يا بيّنه غير معارض و يا شياع به شرحى كه در رسائل عمليه است ثابت مىشود . و اللّه العالم .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nس 11\r\n- كسانى كه بعد از بلوغ بدون موازين مقرر در انتخاب مرجع اعلم ، از كسى تقليد نموده‌اند اكنون چه وظيفه‌اى دارند ؟\r\n\r\nج\r\n- در فرض سؤال فعلًا ، بايد از اهل خبره تحقيق كنند پس اگر اعلميّت يكى از مجتهدين حىّ براى آنها ثابت شد و يا احتمال اعلميت يكى از آنها را معيناً بدهند بايد از معلوم الاعلميه يا محتمل الاعلميه تقليد كنند و اگر نه علم به اعلميت و نه احتمال آن هيچ‌يك نبود مخيرند در تقليد از هر يك از آنها .\r\n\r\nس 12\r\n- اگر شخصى از مجتهدى تقليد مىكند كه براى مسائل شرعى و ارسال حقوق دسترسى بوى ندارد مىتواند به مجتهدى كه در سطح اوست و دسترسى بوى دارد عدول نمايد ؟\r\n\r\nج\r\n- چنانچه تقليد محقق شده باشد عدول به مساوى اشكال دارد .\r\n\r\nتبعيض در تقليد\r\n\r\nس 13\r\n- اگر چند عالم زنده در يك سطح باشند ( از نظر شخص مقلد پس از تحقيق ) آيا شخص مىتواند مسائلى را از يكى و مسائل ديگر را از ديگرى و مسائل سومى را نيز از سومى تقليد كند ؟\r\n\r\nج\r\n- مانعى ندارد .\r\n\r\nس 14\r\n- در فرض عدم تشخيص اعلم تبعيض در تقليد از مجتهدين جامع الشرائط به نحوى كه ساده‌ترين فتوا را انتخاب نمايد جايز است يا خير ؟\r\n\r\nج\r\n- در فرض سؤال تقليد و انتخاب فتواى سهل در بين فتاوى بلا اشكال است . البته بعد از انتخاب و عمل به آن ديگر نمىتواند در آن مسأله از ديگرى خلاف آن را تقليد كند مگر اينكه اعلم باشد . يا فتواى او موافق با احتياط باشد و اللّه العالم .\r\n\r\nس 15\r\n- اگر مجتهدين در فقاهت مساوى باشند و به فتوى همه ايشان بقاء بر تقليد ميت جايز باشد آيا بنده مىتوانم در مسائل احتياطى رجوع به چند نفر از اين آقايان بكنم . مثلًا در يك مسأله به يكى از ايشان و در مسأله ديگر به ديگرى رجوع كنم ؟\r\n\r\nج\r\n- اتفاق فتواى ايشان مجوز بقاء بر تقليد ميت است نه تبعيض در تقليد ،\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nكه در صورت تساوى آنها در فقاهت ، به شرط عدم علم اجمالى بمخالفت واقع ، جايز است .\r\n\r\nس 16\r\n- آيا يك نفر مىتواند از دو مجتهد تقليد كند مثلًا در مسائل حج از يك مجتهد و در بقيه مسائل از مجتهدى ديگرى ؟\r\n\r\nج\r\n- اگر دو مجتهد اعلم از ديگران و مساوى با يكديگرند مانع ندارد . و اللّه العالم .\r\n\r\nس 17\r\n- آيا مىشود بعضى از مسائل را از مرجع قبلى تقليد نمود ؟\r\n\r\nج\r\n- اگر از مجتهد ميّت رجوع به مجتهد حى نكرده باشد ميتواند در بعض مسائل به تقليد ميت باقى بماند و در بعض ديگر رجوع به مجتهد زنده نمايد . بلى اگر مجتهد ميت اعلم از مجتهد زنده باشد احتياط در تمام مسائل بقاء بر تقليد ميت است . و اللّه العالم .\r\n\r\nعدول از مجتهدى به مجتهد ديگر\r\n\r\nس 18\r\n- آيا از مجتهدى مىتوان به مجتهد مساوى او عدول نمود ؟\r\n\r\nج\r\n- احوط در خصوص مسائلى كه ياد گرفته ترك عدول به مساوى است .\r\n\r\nس 19\r\n- قبلًا مقلّد مرجعى بوده و حال مقلّد ديگرى است . مورد ابتلا را در رسالهء مرجع دوّم نيافته است آيا مىتواند فقط همان مسأله‌اى را كه يافت نشده به مرجع اولى رجوع و بعد از تقليد آن مسائل باز به دومى برگردد ( هر دو مرجع زنده مىباشند ) ؟\r\n\r\nج\r\n- اگر مرجع اولى اعلم است بنابر احتياط واجب نميتواند و لو در يك مسأله مقلّد غير اعلم باشد مگر در مسائل احتياطى كه ميتواند احتياط نكند و مراجعه به فالاعلم كند و اگر هر دو مجتهد مساوى هستند مخيّر است از هركدام تقليد كند يا در بعضى از يكى و در بعضى از ديگرى ، لكن در مسائلى كه بر طبق تقليد يكى عمل كرده يا ملتزم به عمل شده هر چند عمل نكرده باشد بنا بر احتياط نميتواند در آن مسائل ، از ديگرى كه مساوى با اوست تقليد كند . و اللّه العالم .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nبقا بر تقليد ميّت\r\n\r\nس 20\r\n- بقاء بر تقليد ميت جائز است يا خير ؟\r\n\r\nج\r\n- در مسائلى كه به فتواى مجتهدى كه در حال حياتش عمل كرده يا ياد گرفته به قصد عمل اگر در آن مسائل بعد از مردن مجتهد به فتواى مجتهد زنده رفتار نكرده باشد مىتواند باقى بماند بلكه جواز بقاء بر تقليد ميت در سائر مسائل هم بعيد نيست ولى اگر مجتهد ميّتى كه از او تقليد مىكرده اعلم از حىّ باشد بنابر احتياط واجب بايد بر تقليد او باقى بماند .\r\n\r\nس 21\r\n- اينكه فرموده‌ايد اگر مجتهد سابق اعلم بوده بقاء بر تقليد واجب است آيا ميزان علم فعلى به اعلميت است گرچه در زمان حيات او را اعلم نمىدانسته است ؟\r\n\r\nج\r\n- ميزان اين ستكه فعلًا ميت را اعلم از حى بداند و بقاء بنابر احتياط واجب است .\r\n\r\nس 22\r\n- در توضيح المسائل فرموده‌ايد احوط بقاء بر تقليد اعلم متوفى است آيا راهى براى عدم بقاء هست ؟\r\n\r\nج\r\n- اگر علم به اعلميت ميت داشته باشد مىتواند با رجوع به مجتهدى كه اين احتياط را ندارد از مجتهد مورد نظر كه او را جائز التقليد مىداند تقليد نمايد . و اللّه العالم .\r\n\r\nس 23\r\n- آيا در بقاء بر تقليد ميت رجوع به حىّ اعلم لازم است ؟ در فرض لزوم آيا در صورتى كه بقاء مورد اتفاق فقهاء عصر باشد نيز رجوع به حىّ اعلم لازم است ؟\r\n\r\nج\r\n- لازم است به حىّ اعلم مراجعه شود . بلى چنانچه همه فقهاء در خصوص مسأله و حدود و خصوصيات آن نظر متفق داشته باشند رجوع به حى اعلم در اين مورد لازم نيست . و اللّه العالم .\r\n\r\nس 24\r\n- اگر ده نفر از فقهاء وقت به جواز بقاء فتوى بدهند آيا مىتواند به فتوى آن ده نفر بدون تعيين ، بر تقليد باقى بماند يا خير ؟\r\n\r\nج\r\n- اگر اعلميّت در آنها محصور باشد و همه بدون قيد و شرط به جواز بقاء فتوى داشته باشند بدون تعيين كافى است\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nس 25\r\n- اگر مجتهد متوفّى در مسأله‌اى احتياط واجب داشته باشد آيا وجوب يا جواز بقاء بر تقليد شامل آن مىشود يا اختصاص به فتوا دارد ؟\r\n\r\nج\r\n- مسأله بقاء بر تقليد شامل موارد احتياط وجوبى نمىشود .\r\n\r\nس 26\r\n- اگر شخصى مجتهدش فوت نمايد و در مسأله بقاء بر تقليد از ميت به مجتهد زنده رجوع نمايد و مجتهد زنده نيز پس از چندى فوت نمايد ، حال بنا بر بقاء بايد از كدام ميت تقليد كند ؟\r\n\r\nج\r\n- در فرض سؤال با تقليد از حى مىتواند به تقليد مجتهد اوّل باقى بماند و بقاء بر تقليد مجتهد دوم كه در مسأله بقاء از او تقليد كرده در صورتى مفهوم دارد كه نظر او در اين مسأله از نظر مجتهد حى اوسع باشد بلى اگر بعد از مجتهد اول در بعض مسائل از مجتهد دوم تقليد كرده و مجتهد دوم از اوّل اعلم يا مساوى با او بوده در آن مسائل به تقليد او باقى بماند و در مسأله فروع ديگرى نيز هست كه چون زياد مورد ابتلاء نيست به همين مقدار اكتفاء شد .\r\n\r\nس 27\r\n- در عروه در بحث تقليد مسأله يك : اذا اقلّد مجتهداً ثم مات فقلّد غيره ثمّ مات فقلد من يقول بوجوب البقاء على تقليد الميّت او جوازه فهل يبقى على تقليد المجتهد الاول او الثانى ؟ الاظهر الثانى و الأحوط مراعات الاحتياط بنده اينطور مىفهمم اگر تقليد كرديم از مجتهدى مثل مرحوم آيت اللّه العظمى خوئى و ايشان فوت شدند پس از ايشان تقليد مرحوم آيت اللّه العظمى گلپايگانى نموديم ايشان هم فوت شدند پس از ايشان از مجتهد زنده‌اى تقليد كرديم كه قائل به وجوب بقاء يا جواز بقاء است بر تقليد مجتهد اول باقى باشيم يا بر فتواى مجتهد دوم نظر صاحب عروه اين است كه مىفرمايد الاظهر الثانى يعنى فتوا مىدهند كه بر تقليد مجتهد دوم ( كه آيت اللّه العظمى گلپايگانى است ) باقى باشيد البته احتياط مستحب مراعات احتياط است خواهشمندم فتواى خود را در اين مسأله بيان فرمائيد و اگر كسى تا به حال از اول تكليفش از 6 مجتهد تقليد كرده و فعلًا به حضرتعالى رجوع كرده باقى بر مجتهد چندم باشد ؟\r\n\r\nج\r\n- حقير اگر ميت اعلم از حى باشد بقاء را بنابر احتياط لازم مىدانم بنابراين اگر آخرين مجتهدى كه از او تقليد مىكرده اعلم از سابقين بر او و از حى بوده بقاء بر تقليد او بىاشكال است و اگر مجتهد قبل از او اعلم بوده و مجتهد بعد اعلم از حى بوده\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر فتواى اين دو مجتهد عمل به احتياط نمايد اين در صورتى است كه مجتهد حى بقاء را به تفصيل مذكور احتياطاً لازم بداند ولى اگر جزماً واجب بداند بايد به تقليد هر كدام كه اعلم است باقى بماند و اگر مجتهد حى بقا را جايز مىداند ظاهر اين است كه اگر بخواهد باقى بماند به تقليد آخرى باقى بماند و در صورت اول و همچنين دوم فروع ديگر نيز هست كه مجال تفصيلش نيست .\r\n\r\nس 28\r\n- كسانى كه در حال تميز قبل از بلوغ از مجتهدى تقليد كرده‌اند بهر دليل و پس از رحلت مرجعشان بالغ شده‌اند مىتوانند باقى به تقليد او باشند و اصالة الصّحة دربارهء طفل جارى است يا خير ؟\r\n\r\nج\r\n- در صورت علم به اينكه تقليد او در حال تميز و قبل از بلوغ ، از آن مجتهد صحيح بوده جواز بقاء بر آن تقليد بعيد نيست . و لكن اصالة الصحة نسبت به عمل قبل از بلوغ خواه تقليد باشد يا عمل ديگر جارى نيست .\r\n\r\nس 29\r\n- شخصى پس از رسيدن به سنّ تكليف ، در ميان دو مرجع تقليد ( زيد و عمرو ) ، زيد را اعلم تشخيص داده و از وى تقليد نموده ، ولى پس از فوت هر دو مرجع تقليد به اين نتيجه رسيده كه تشخيص وى در آن زمان صحيح نبوده و عمرو اعلم بوده است ، مستدعى است بفرمائيد بر فرض وجوب تقليد از مجتهد ميّت اعلم ، تقليد از زيد واجب است يا تقليد از عمرو ( در صورتى كه مقلد در زمان حيات عمرو ، از زيد تقليد نموده است ) ؟\r\n\r\nج\r\n- در فرض سؤال بمجتهد حىّ رجوع نمايد و طبق نظر حىّ عمل نمايد .\r\n\r\nس 30\r\n- بعد از فوت مرجع تقليدم مدتى فاصله شده تا اينكه رجوع كردم به مجتهد حى و عملم را طبق رساله اولى انجام دادم آيا به تكليف خود عمل كرده‌ام يا خير ؟\r\n\r\nج\r\n- اگر فقط در مسأله جواز بقاء به مجتهد حى رجوع كرده‌ايد نسبت به اعمالى كه طبق فتواى مجتهد اول انجام داده‌ايد به وظيفه عمل نموده‌ايد .\r\n\r\nس 31\r\n- اين جانب مقلد حضرت آيه اللّه العظمى گلپايگانى - رحمة اللّه عليه - هستم با توجه به اينكه مىبايست در مسأله بقاء بر تقليد بنابر نظر مرجع اعلم زمان عمل شود و با وجود مقدارى تفحص هنوز نتوانسته ام به اعلميت كسى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nيقين پيدا نمايم خواهشمندم تكليف شرعى حقير را بيان فرمائيد ؟\r\n\r\nج\r\n- در فرض مذكور چنانچه همه آقايانى كه طرف شبههء اعلميت هستند بقاء بر تقليد ميّت را جايز بدانند بقاء بر تقليد حضرت آيه اللّه العظمى گلپايگانى قدس سرّه الشريف جايز است .\r\n\r\nس 32\r\n- استفتائات جديد كه از مراجع تقليد سؤال شده و جواب كتباً با مهر داده شده در صورتى كه در رساله‌ها و استفتائات امام خمينى نباشد و مورد ابتلاء و نياز مقلدين ايشان باشد مىتوانند عمل نمايند ؟\r\n\r\nج\r\n- در اين گونه مسائل بايد با رعايت مسائل تقليد به فتواى مجتهد حى جائز التقليد عمل نمايند . و اللّه العالم .\r\n\r\nس 33\r\n- در مسائلى كه حضرت آيت اللّه گلپايگانى احتياط مىكردند بنده رجوع به حضرت آيت اللّه اراكى مىكردم حال در اين زمان هر دو به رحمت ايزدى پيوسته‌اند چه بايد كرد ؟\r\n\r\nج\r\n- در مسائلى كه به مرحوم آيت اللَّه آقاى اراكى قدس سرّه رجوع نموده‌ايد مىتوانيد به تقليد ايشان باقى بمانيد .\r\n\r\nس 34\r\n- اگر كسى از مجتهدى تقليد مىكرده ايشان فوت مىكنند به فتواى مجتهدى ديگر باقى ميماند بر مجتهد اول بعداً او هم فوت كرده اكنون به فتواى حضرتعالى مىخواهند باقى باشد آيا به فتواى مجتهد اول باقى باشد يا به فتواى مجتهد دوم و نيز كسى از مجتهدى تقليد مىكرده‌اند از دنيا رفته و تا به حال به 4 مجتهد رجوع كرده اكنون به فتواى حضرتعالى باقى بر مجتهد اول باشد يا چهارم ؟\r\n\r\nج\r\n- در فرض سؤال كه به فتواى مجتهد دوم به فتواى مجتهد اول باقى مانده است در غير مسأله بقا مىتواند به تقليد مجتهد اول باشد و اگر اعلم از حى باشد احتياط بقا بر تقليد او است و بر فرض دوم هم اگر به فتواى مجتهد دوم و سوم و چهارم باقى بر فتواى مجتهد اول بوده حكم همان است كه در فرض اول بيان شد و اگر از هر يك از آنها به مجتهد بعد عدول كرده است فعلا اگر بخواهد باقى بماند بايد به تقليد مجتهد چهارم باقى بماند و در صورتى كه در بين سه نفر اول يك نفر اعلم باشد در هر مسأله‌اى كه فتواى او موافق با احتياط باشد بنابر احتياط به فتواى او عمل نمايد . و اللّه العالم .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nس 35\r\n- اين جانب از ابتداء مكلف شدن مقلد حضرت آية اللّه گلپايگانى قدس اللّه نفسه الزكيه بودم بعد از رحلت آن بزرگوار نيت نمودم كه از حضرت آية اللّه اراكى رضوان اللّه تعالى عليه تقليد نمايم و بيش از يك مسأله از فتاوى آن مرجع كه آن هم نماز جمعه مىباشد عمل ننموده‌ام و در رساله حضرت آية اللّه بقاء بر ميت را جايز مرقوم فرموده‌ايد آيا ممكن است كه اين يك مسأله را از مرحوم آية اللّه اراكى و بقيه مسائل شرعيّه را كما فى السابق از مرجع تقليد قبلى آية اللّه گلپايگانى تقليد نمايم يا خير ؟\r\n\r\nج\r\n- در فرض سؤال در غير مسأله نماز جمعه بقاء بر تقليد مرحوم آية اللّه العظمى گلپايگانى مانعى ندارد و همچنين در مسأله نماز جمعه بقاء بر تقليد مرحوم آية الله العظمى اراكى اشكالى ندارد .\r\n\r\nس 36\r\n- اگر شخصى از مجتهدى كه تخميس مؤونه را بعد از خروج از حاجت مطلقاً يا در صورت فروش واجب بداند تقليد كرده و بعد از فوت او به مجتهدى عدول نموده كه اين تخميس را واجب نمىدانسته حال پس از فوت مجتهد دوم به فرض اين كه مجتهد اول از دوم اعلم بوده يا با شك در اعلميت او از دوم بنا بر اين كه بقاء بر تقليد ميّت با اعلميت ميّت از حىّ را احتياطاً لازم مىدانيد تكليفش نسبت به تخميس اين مورد چيست ؟\r\n\r\nج\r\n- اگر علم به اعلميت مجتهد اول از دوم و از مجتهد حىّ دارد احتياط تخميس مال مذكور است و با شك در اعلميت اول از دوم و سوم و اعلميت دوم از سوم تخميس واجب نيست .\r\n\r\nس 37\r\n- فردى از مجتهدى تقليد مىكرده و پس از رحلت ايشان در مسأله بقاء بر تقليد ميت به مجتهد حىّ رجوع كرده و در بقيهء مسائل به فتواى مجتهد اول باقى مانده اكنون كه مجتهد دوم هم رحلت نموده آيا چنين فردى مىتواند در مسأله « كثيرالسفر » به فتواى مجتهد دوم عمل كند و در بقيهء مسائل به تقليد مجتهد اول باقى باشد يا خير ؟\r\n\r\nج\r\n- اگر فقط در مسأله بقاء ، به مرجع بعدى رجوع كرده رجوع به او در سائر مسائل\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبعد از فوت او مجزى نيست و بايد در مسأله بقاء بر تقليد از مجتهد اوّل ، به مجتهد حى رجوع كند .\r\n\r\nس 38\r\n- كسانى كه با اجازهء مرحوم آيت اللّه العظمى گلپايگانى بر فتاواى مرحوم آيت اللّه العظمى آقاى خمينى ( ره ) باقى مانده‌اند و بعد با اجازهء مرحوم آيت اللّه العظمى اراكى آن بقاء را ادامه داده‌اند الان چه تكليفى دارند ؟\r\n\r\nج\r\n- به نظر حقير فعلًا هم بقاء بر تقليد مرحوم آيت اللّه العظمى آقاى خمينى ( ره ) جايز است .\r\n\r\nس 39\r\n- شخصى مقلد حضرت امام بوده بعد از آيت اللّه خوئى و سپس از آيت اللّه گلپايگانى و بعد از آيت اللّه اراكى - رضوان اللّه تعالى عليهم - تقليد نموده با توجه به اين كه هر يك از آقايان بقاء بر تقليد ميت را جايز مىدانستند بر تقليد از مجتهد قبلى باقى مانده در حال حاضر تكليف او چيست ؟ آيا مىتواند به فتواى همه آنها عمل كند ؟\r\n\r\nج\r\n- اگر فقط در مسأله بقاء از سه مجتهد بعدى تقليد كرده نمىتواند از اين سه مجتهد تقليد كند .\r\n\r\nس 40\r\n- شخصى مقلّد مرحوم حضرت آيت اللّه العظمى گلپايگانى ( رضوان اللّه تعالى عليه ) بوده بعد رجوع كرده به حضرت آيت اللّه العظمى اراكى ( رض ) و بعد از ايشان رجوع به حضرت عالى كرده خلاصه باقى بر تقليد مىباشد سؤال اين ستكه باقى بر تقليد كدام از اين دو بزرگوار باشد ؟\r\n\r\nج\r\n- در فرض سؤال چنانچه شخص مذكور بعد از درگذشت مرحوم آية اللّه گلپايگانى ، در مسأله بقاء بر تقليد ميت رجوع به مرحوم آية اللّه اراكى نموده بعد از درگذشت آية اللّه اراكى چنانچه به حقير رجوع نموده ميتواند باقى بر تقليد از مرحوم آية اللّه گلپايگانى باشد بلى اگر بعد از مرحوم آقاى گلپايگانى مقلد آقاى اراكى شده و باقى بر تقليد آقاى گلپايگانى نمانده ميتواند باقى بر تقليد آقاى اراكى باشد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nس 41\r\n- كسانى كه فرضاً از آية اللّه العظمى خوئى تقليد مىكرده‌اند يا از حضرت امام و پس از رحلت مرجعشان مسأله بقاء را از آية اللّه العظمى گلپايگانى تقليد كرده‌اند با مسائل جديد ، يا تنها در مسألهء بقاء ، در صورتى كه بقاء بر تقليد واجب يا جايز باشد به كدام يك از مراجع قبلى باقى باشد به اوّلى يا دوّمى و در صورت بيش از دو نفر چه كند ؟\r\n\r\nج\r\n- در فرض سؤال مىتواند به اوّلى باقى باشد مگر در مسائلى كه به دوّمى رجوع كرده بوده .\r\n\r\nس 42\r\n- يكى از دوستانم مقلد آية اللّه گلپايگانى بوده است و بعد از فوت ايشان به آيت اللّه اراكى رجوع كرده‌اند ( در كل مسائل ) آيا مىتوانند به شما در كل مسائل رجوع كنند ؟\r\n\r\nج\r\n- اگر مرجع تقليد سابق را اعلم بداند احتياط واجب باقى ماندن بر تقليد او است و اگر مرجع زنده را اعلم بداند رجوع به او واجب است و اگر مساوى بداند در بقاء و عدم بقاء مختار است .\r\n\r\nس 43\r\n- شخصى مقلد مرحوم آيت اللّه بروجردى ( رض ) بوده پس از فوت ايشان به مرحوم آيت اللّه شاهرودى ( رض ) رجوع نموده و چون بقاء بر تقليد را آن مرحوم جايز نمىدانسته به مرحوم آيت اللّه خوئى ( رض ) رجوع كرده پس از رحلت آن مرحوم مدتى بقاء بر تقليد و سپس به مرحوم آيت اللّه گلپايگانى ( رض ) مراجعه نموده است . اكنون متوجه شده كه بايد در مسأله بقاء بر تقليد ميّت مراجعه بحى نموده و با فرض اينكه مجتهد حى بقاء را جايز مىداند بفرماييد تقليد وى از آيت اللّه بروجردى ( رض ) تا كنون چه حكمى دارد و در آينده وظيفه او چيست و مىتواند باقى بر تقليد حضرت آيت اللّه گلپايگانى بماند يا خير ؟\r\n\r\nج\r\n- در صورتى كه فقط در مسأله بقاء به مرحوم آية اللّه العظمى خوئى و آية اللّه العظمى گلپايگانى ( رض ) مراجعه كرده‌ايد فعلًا هم بقاء بر تقليد مرحوم آيت اللّه العظمى بروجردى مانعى ندارد و چنانچه در همه مسائل به مرحوم آيت اللّه العظمى گلپايگانى ( رض ) رجوع كرده‌ايد فعلًا بقاء بر ايشان مانعى ندارد . و اللّه العالم .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nمسائل متفرقه تقليد\r\n\r\nس 44\r\n- آيا براى مراجع تقليد شرايطى علاوه بر آنچه كه در رساله‌هاى عمليه قيد شده است از جمله موافقت و همراهى با اساس نظام جمهورى اسلامى لازم است يا خير ؟\r\n\r\nج\r\n- اساس جمهورى اسلامى حاكميّت احكام اسلام است و اين معنائى نيست كه شخص مسلمان با آن موافقت نداشته باشد و انتظار همه همين است كه احكام اسلام حاكميّت پيدا كند و شرائط مجتهد جامع الشرائط و مرجع تقليد همان است كه در رساله‌هاى عمليه مذكور است . و اللّه العالم .\r\n\r\nس 45\r\n- كسانى كه باقى به فتواى مجتهد ميت هستند جوازاً يا وجوباً در مسأله پرداخت سهم سادات كه به فتواى ميت مانند سهم امام عليه السلام اجازه مرجع تقليد لازم داشته مىتوانند اين مسأله را به فتواى مرجع حى عمل كنند ؟\r\n\r\nج\r\n- در فرض مذكور با بقاء بر تقليد ميّت كه اجازه مجتهد يا مرجع تقليد را لازم ميدانسته فعلًا بايد با اجازه مجتهد يا مرجعى كه به او در مسأله بقاء رجوع كرده سهم سادات عظام را بپردازد .\r\n\r\nس 46\r\n- در رساله فرموده‌ايد كسى كه وصيت مىكند لازم نيست بالغ باشد حتّى ده سال داشته باشد كافى است حال اين ده‌ساله در مسألهء اختلافى به فتواى كدام مجتهد عمل كند با اينكه بالغ نشده و تقليد بر او واجب نيست ؟\r\n\r\nج\r\n- در نفوذ وصيّت طفل ده‌ساله تقليد او از مجتهد شرط نيست بلى وصى و وارث او در اين مسأله طبق فتواى مجتهدى كه از او تقليد مىنمايند عمل مىكنند و اللّه العالم .\r\n\r\nس 47\r\n- نظر حضرتعالى دربارهء ولايت فقيه چيست ؟\r\n\r\nج\r\n- به نظر حقير ولايت فقيه جامع الشرائط در زمان غيبت ولى عصر عجّل اللّه تعالى فرجه الشريف فى الجمله ثابت و مسلّم است و تفصيل آن در رسالهء « ولاية الفقهاء في عصر الغيبة » بيان گرديد . و اللّه العالم .\r\n\r\nس 48\r\n- فرق بين حكم و فتوى چيست ؟\r\n\r\nج\r\n- فتوى عبارت از بيان حكم كلى است كه مجتهد آن را از كتاب و سنت\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاستفاده كرده ولى حكم انشاء و دستورى است در موضوع خاص جزئى كه مجتهد جامع الشرائط صادر مىكند . و اللّه العالم .\r\n\r\nس 49\r\n- حكم حاكم را تا چه حد نافذ مىدانيد ؟\r\n\r\nج\r\n- حكم مجتهد جامع الشرائط نافذ است و بر همه عمل به آن لازم است مگر آنكه كسى اشتباه و خطاى او را در مبانى حكم بداند و بطور كلّى نفوذ حكم او در مواردى است كه اگر مكلف خودش هم عالم به آن شود ، مكلّف به عمل بمضمون آن حكم مىباشد .\r\n\r\nس 50\r\n- نظر شما در مورد حدّ اطاعت از مرجع تقليد چيست ؟\r\n\r\nج\r\n- فتاواى مرجع تقليد براى مقلّد واجب العمل است و اگر در موردى حكم كند آن هم واجب العمل است .\r\n\r\nس 51\r\n- عمل به استفتاى يك مجتهد آيا تنها براى مقلدينش عمل بوظيفه است يا سايرين هم مىتوانند به استناد استفتاى او عمل كنند ؟\r\n\r\nج\r\n- فقط براى مقلّدين خود آن مجتهد حجت است .\r\n\r\nس 52\r\n- براى شخص محتاط آيا داخل كردن فتاوى فقهاء گذشته هم لازم است ؟\r\n\r\nج\r\n- بلى براى رعايت احتياط كامل بايد فتاوى علماء جامع الشرائط تقليد در گذشته نيز ملاحظه شود . و اللّه العالم .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nاحكام طهارت\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\nطهارت\r\n\r\nاسامى متبركه\r\n\r\nس 53\r\n- آيا در كلماتى مثل « بسمه تعالى » يا « هو » و يا كلمات فارسى مانند « خدا » و غيره ، اجتناب از دست زدن بدون وضو به آن لازم است و حكم اسماء جلاله را دارد يا خير ؟\r\n\r\nج\r\n- مسّ نام خداوند متعال بهر لغتى كه باشد بدون طهارت از حدث جائز نيست و نسبت به ضميرى كه به خداوند برمىگردد نيز احتياط ترك است .\r\n\r\nس 54\r\n- آيه و يا كلمه اى از قران مثل اللّه نوشته شد و به قصد قرآنيت هم نوشته شده بعد طورى اللّه قيچى شده فقط كه يك سوم از الف اللّه مانده اگر به اين يك سوم از الف بدون وضو دست زده شود حرامست يا نه و اصلًا قيچى كردن بدون قصد بىاحترامى چه صورت دارد و اگر اللّه را به قصد ننويسد حكم بالا را دارد يا نه ؟\r\n\r\nج\r\n- در مورد سؤال بدون وضوء احتياط در ترك مسح حروف باقى مانده است\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو قيچى كردن اگر صدق اهانت كند اشكال دارد و كلمهء اللّه به قصد قرآنيت نوشته شود يا غير قرآنيت حكمش يكى است . و اللّه العالم .\r\n\r\nس 55\r\n- اگر قرآن نجس شود و بدانيم در صورت آب كشيدن خراب مىشود چه بايد كرد ؟\r\n\r\nج\r\n- بايد آن را آب كشيد اگر چه موجب محو كلمات آن شود . و اللّه العالم .\r\n\r\nس 56\r\n- چند ورق قرآن و اسم اللّه ريخته شده در يك ظرف آب و جوهر قرآن نوشته شده در آب ظرف حل شده آيا دست زدن بدون وضو به آب ظرف حرام است يا نه و آيا نوشتن « اللّه » روى دست شخص بدون وضوء جايز است ؟\r\n\r\nج\r\n- دست بىوضو زدن به آن آب اشكال ندارد و ولى نوشتن كلمه اللّه به بدن شخص بىوضو اشكال دارد .\r\nو اللّه العالم .\r\n\r\nس 57\r\n- آيا قرآنى كه قابل استفاده نيست و كهنه شده را مىتوانيم دفن كنيم يا بسوزانيم ؟\r\n\r\nج\r\n- در محل پاكى كه معرض هتك نباشد دفن كنند و سوزاندن آن حرام است .\r\n\r\nس 58\r\n- لفظ جلاله اللّه يا آيه قرآن روى سنگ‌هاى قبر نوشته شده عابر هم روى آنها قدم مىگذارد اجازه مىدهيد آنها را بدون اجازه صاحب آنها كه دست رسى به آنها ممكن نيست محو نمائيم ؟\r\n\r\nج\r\n- اگر معرض اهانت باشد و دسترسى به صاحبان قبور نباشد پاك كردن آنها واجب است .\r\n\r\nس 59\r\n- آيا حكاكى آيات كلام اللّه مجيد بر روى سنگهاى مزار جايز است يا خير ؟\r\n\r\nج\r\n- در صورتى كه سنگ مزار در معرض زير پا قرار گرفتن و توهين باشد نبايد آيات قرآنى و اسم جلاله و اسامى مقدّسه بر آن حك شود . و اللّه العالم .\r\n\r\nس 60\r\n- اگر در آيه حكاكى شده كلمه مبارك اللّه را حذف و يا پاك كنند كفايت مىكند يا بايد همهء آيه حذف شود ؟\r\n\r\nج\r\n- پاك كردن اسم جلاله اثرى در حكم بقيهء آيه ندارد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nس 61\r\n- در صورتى كه بايد كلمه مباركه اللّه و يا همه كلمات آيه پاك شود اين امر بر عهده چه كسى است ؟\r\n\r\nج\r\n- پا گذاشتن و توهين بر آن نوشته‌ها حرام است و پاك كردن آنها بر هر كسى كه متمكن باشد لازم است .\r\nو اللّه العالم .\r\n\r\nس 62\r\n- آيا مسئولين گورستان مىتوانند از حكاكى آيات مبارك كلام اللّه جلوگيرى نموده و يا آنهايى را كه قبلًا حك شده پاك كنند ؟\r\n\r\nج\r\n- لازم است مسئولين گورستان به اشخاص تذكّر دهند كه اسامى مقدسه و آيات قرآنى را در سنگهائى كه ممكن است زير پا واقع شوند ننويسند . و اللّه العالم .\r\n\r\nس 63\r\n- آيه قرآن مانند بسم اللّه الرحمن الرحيم را آهن برى كرده‌اند سايه آيه بر زمين يا ديوار نمودار است دست زدن بدون وضو به سايهء آيه چه صورت دارد ؟\r\n\r\nج\r\n- اشكال ندارد .\r\n\r\nس 64\r\n- در عصر حاضر معمول شده كه مردان بدن خود را خال‌كوبى مىكنند و بعضى افراد حتى اسامى ائمه عليهم السلام را نيز در بدن خود خال مىكوبند . اولًا بيان فرمائيد اصل عمل خالكوبى چگونه است و ثانياً اگر بعد از خال‌كوبى شخص جنب شود حكم مسأله چه خواهد بود ؟\r\n\r\nج\r\n- خال‌كوبى اگر براى غرض عقلائى مثل درمان باشد جايز است و در غير اين صورت چون فى الجمله مضر است حكم بجواز محلّ تأمّل است ولى عدم طهارت براى شخص مذكور اشكال ندارد بلى آنچه با خال نوشته شده مس آن با فرض صدق مسّ در حال عدم طهارت حرام است . و اللّه العالم .\r\n\r\nس 65\r\n- نوارهائى كه آيات قرآن در آنها ضبط شده اگر احياناً مورد حريق قرار بگيرد يا در بالوعه ( فاضلاب ) بيفتد حفظ آن از سوختن و خارج كردن آن از بالوعه لازم است يا خير ؟\r\n\r\nج\r\n- بعيد نيست كه چون در نظر عرف توهين محسوب مىشود حفظ آن از سوختن و خارج كردن از بالوعه لازم باشد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nس 66\r\n- آيا كلماتى نظير « اللّه » ، « بسمه تعالى » ، « هو الحكيم » و . . . اگر به زبان خارجى بطور مثال به زبان انگليسى نوشته شود ، جزء اسماء متبركه مىباشند يا نه ؟\r\n\r\nج\r\n- احكام اسامى متبركه بر آنها مترتب است و بايد احترام آنها رعايت شود . و اللّه العالم .\r\n\r\nس 67\r\n- مستدعى است نظر مبارك را در مورد چاپ لفظ جلاله ، بعض آيات قرآن كريم و اسامى معصومين عليهم الصلاة و السلام روى جا كليدى بيان بفرماييد .\r\n\r\nج\r\n- اصل چاپ و نوشتن اين كلمات مباركه بر روى جا كليدى يا اشياء ديگرى كه شخص همراه خود دارد اشكال ندارد فقط بايد دارندگان اين اشياء محترمه رعايت قداست و احترام آنها را بنمايند و به طور بىاحترامى و توهين‌آميز از آن استفاده نكنند . و اللّه العالم .\r\n\r\nس 68\r\n- فروش روزنامه و مجلّات كه گاهى به يقين در آنها اسماء مباركه حقتعالى و ائمه معصومين عليهم السلام يا مضامين و آيات قرآنى نوشته و چاپ شده است ، بعنوان كاغذ بلا استفاده و با عدم آگاهى از چگونگى مصرف توسط خريدار چه حكمى دارد ؟ آيا تحقيق اينكه اين اوراق كه فروخته مىشود در چه محلّى ( مثلًا جهت بسته‌بندى پوشاك يا ميوه و تبديل به پاكت ) مصرف خواهد شد لازم است ؟\r\n\r\nج\r\n- در مورد سؤال ، روزنامه و هر ورقى كه مشتمل بر آيات قرآنى و اسامى متبركه انبياء و ائمه عليهم السلام باشد دور ريختن آنها بطورى كه زيردست و پا بيفتد و باعث اهانت بشود حرام است و همچنين اگر در اختيار كسانى قرار دهند چه بعنوان فروش و يا غير فروش كه مىدانند نحوه استفاده موجب توهين است اشكال دارد و در صورت شك در نحوه استفاده آنها فروش آن اشكال ندارد و تحقيق لازم نيست .\r\n\r\nس 69\r\n- با توجه به وسعت و تعداد اسماء متبركه در روزنامه و ساير نامه‌ها و كاغذهاى باطله دور ريختن آنها چه حكمى دارد ؟\r\n\r\nج\r\n- دور ريختن آنها با اشتمال بر اسامى متبركه و آيات قرآنى اشكال دارد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nس 70\r\n- آيا نشستن بر روى روزنامه‌هائى كه احتمالًا ممكن است آيات و احاديث بر روى آنها نوشته باشد چه صورتى دارد ؟\r\n\r\nج\r\n- اگر بدانيد آيات و احاديث بر روى آن‌ها نوشته شده نشستن بر روى آنها جايز نيست .\r\n\r\nاحكام آبها\r\n\r\nس 71\r\n- آبى كه كمتر از كر باشد و نجس شود به مجرد اتصال با كر و يا آب جارى پاك مىشود و يا امتزاج لازم است ؟\r\n\r\nج\r\n- امتزاج لازم است همانطور كه در رساله مرقوم است .\r\n\r\nس 72\r\n- آب مضاف حتى اگر به اندازه يك رودخانه باشد ( گل‌آلود ) حكمش چيست ؟\r\n\r\nج\r\n- مجرّد گل‌آلود بودن موجب مضاف بودن آب نيست بلى اگر طورى باشد كه به آن آب گفته نشود مضاف است و در فرض سؤال كه خيلى زياد است اگر يك قسمت از آن با نجس برخورد كند نجس شدن قسمت ديگر محل تأمل است .\r\n\r\nس 73\r\n- اگر به واسطه بمب‌هاى باران‌زا ايجاد ابر و باران نمايند در طهارت همان حكم باران طبيعى را دارد يا خير ؟\r\n\r\nج\r\n- مورد اشكال است .\r\n\r\nس 74\r\n- مستدعى است بيان فرمائيد كه اولًا پس آبهاى تصفيه شده فاضلاب منازل كه اثرى از نجاست همراه ندارد حكمشان از جهت نجاست و طهارت چگونه است ؟\r\nاگر نجس است از چه طريقى پاك مىشود ؟\r\n\r\nج\r\n- در صورت نجس بودن تصفيه آن را پاك نميكند بايد بوسيله آب جارى و يا كر و يا باران تطهير شود با شرائطى كه در رساله عمليه ذكر شده .\r\n\r\nس 75\r\n- اگر از پس آبهاى تصفيه‌شدهء فاضلاب منازل براى مشروب نمودن سبزيجات و پرورش آبزيان نظير ماهى و ميگو بهره‌بردارى شود ، در اين صورت\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاستفاده از محصولات به عمل آمده چگونه است ؟\r\n\r\nج\r\n- استفاده از آب مذكور در كشاورزى و پرورش آبزيان اشكال ندارد .\r\n\r\nس 76\r\n- مردم محله‌اى در كوچه‌اى داراى جوى باريكى هستند و آب‌هاى حمّام و حياط منازل اين محله به جوى مىرود و آنهايى كه بچه كوچك دارند نجاسات بچه را در حمّام يا حياط مىشويند آيا اين گناه است و باعث ضمان است ( در ضمن آب در اين جوى خيلى كم جريان دارد ) .\r\n\r\nج\r\n- اگر اين كار موجب اذيّت ديگران بشود گناه دارد و اگر در فاضلاب‌ها خون يا بول يا هر چيز نجسى وجود داشته باشد آن جوى نجس مىشود بلى اگر آب جارى يا كر به مقدارى كه فاضلاب نجس ، رنگ يا بو يا طعم آن را تغيير ندهد جريان داشته باشد جوى نجس نمىشود . و اللّه العالم .\r\n\r\nآب كشيدن و تطهير چيزهاى نجس\r\n\r\nس 77\r\n- كيفيت پاك شدن چرم و چوب نجس با فرض عدم استحاله را بيان فرمائيد .\r\n\r\nج\r\n- بوسيلهء آب ظاهر چرم متنجس و چوب پاك مىشود . و اللّه العالم .\r\n\r\nس 78\r\n- كيفيت تطهير موكت نجس كه به زمين چسبيده را بيان فرمائيد .\r\n\r\nج\r\n- بعد از زوال عين نجاست آن را بوسيله شلنگ متصل به آب لوله‌كشى تطهير نمايند و پس از تطهير لازم نيست غساله آن گرفته شود .\r\n\r\nس 79\r\n- اگر بول و نجاست بچه به قالى و از آن به سيمان كف اتاقهاى آپارتمان برسد آيا با آب كشيدن سطحى سيمان نجاست بر طرف مىگردد يا خير ( با توجه به اينكه آب تا حدودى از سيمان عبور مىكند ) ؟\r\n\r\nج\r\n- ظاهر آن پاك مىشود ولى باطن آن كه بواسطهء نفوذ رطوبت نجس نجس شده است به مجرد رسيدن رطوبت آب پاك نمىشود .\r\n\r\nس 80\r\n- ماشينهاى لباسشوئى تمام اتوماتيكى كه لباسها را پس از شستشو با مواد شوينده سه الى پنج مرتبه با آب قليل آبكشى مينمايد ، با توجه به اينكه در هنگام شستشوى اوليه ، كف متنجس را با توجه به حجيم بودن آن به قسمتهائى از\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدرب شيشه‌اى و لاستيك دور آن مىرساند در صورتى كه هنگام آبكشى آب به قسمتهاى مورد نظر نمىرسد آيا البسه از نظر شرعى پاك مىشود در صورتى كه جواب منفى باشد چگونه بايد عمل كرد ؟\r\n\r\nج\r\n- اگر بدانيد قسمتهائى از شيشه يا لاستيك اطراف درب بوسيله آب قليل پاك نميشود و ترشحات آن به لباسهاى داخل ماشين مىرسد موجب تنجيس لباسها ميگردد و بايد آنها را در خارج ماشين تطهير نمائيد .\r\n\r\nس 81\r\n- من در منزلى زندگى مىكنم كه شخصى در اين منزل رفت و آمد داشت و تصور مىكردم ايشان كافر و نجس است . اما پس از تحقيق متوجه شدم كه ايشان كافر نيست . ولى متأسفانه طى مدتى كه من تصور مىكردم ايشان نجس است و كافر ، ديگر خودم را موظف به رعايت طهارت و پرهيز از نجس كردن اشياء نمىدانستم زيرا ايشان را نجاستى سيّار مىدانستم كه همه چيز و همه جا را نجس كرده و فكر مىكردم ديگر بر من واجب نيست از نجس كردن اشياء پرهيز كنم . مثلًا وقتى دستم خون مىآمد بدون اينكه دستم را بشويم به در ، ديوار ، تلويزيون ، يخچال ، همه چيز و همه جا مىزدم .\r\nاكنون كه دانسته‌ام آن شخص نه كافر بوده و نه نجس متأسفانه نه تنها مشكلم حل نشده بلكه در حال حاضر خودم را در خانه‌اى مىبينم كه همه چيز و همه جايش نجس است من خودم با دست خودم آنها را با نجاست واقعى نجس كرده‌ام .\r\nآيا از غذاى تهيه شده در اين خانه كه نجس است بخورم ؟ و نمازم را بدون طهارت كه باطل مىشود بخوانم ؟ و با ديگران معاشرت كنم تا اين نجاست را انتقال بدهم ؟ يا اينكه وسايل خانه را در حد توان تطهير كنم ؟\r\n\r\nج\r\n- اولًا در بسيارى از اشياء و اثاث منزل مثل فرش و در و ديوار و وسائل ، غير از خوراك و نوشيدن شرط استفاده طهارت نيست ثانياً تطهير چيزى كه شك داريد عين آن نجس شده يا نه لازم نيست و محكوم به طهارت است و ملاقى شبهه محصوره تا چه رسد به غير محصوره محكوم به نجاست نيست مىتوانيد ظرفهائى را كه يقين داريد نجس شده بشوئيد و غذائى را كه يقين نداريد ظرف آن نجس بوده نيز\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمىتوانيد بخوريد خلاصه در حكم به نجاست به شرحى كه در رساله نوشته شده علم و يقين لازم است و با عدم علم هر چيزى را شك داشته باشد نجس شده محكوم به پاكى است و در موارد شك احتياط لازم نيست خود را به زحمت و حرج نياندازيد .\r\n\r\nس 82\r\n- اگر لباس يا ظرفى را شخص وسواسى چند بار آب بريزد اشكال دارد ؟\r\n\r\nج\r\n- در آب كر يا با آب جارى يك مرتبه شستن كافى است و وسواسى نبايد به شك خود اعتناء كند و مثل متعارف مردم عمل نمايد .\r\n\r\nس 83\r\n- آيا حائض بعد از بيرون آمدن از توالت بايد دستهايش را غسل دهد يا آب كشيدن تنها كافى است ؟\r\n\r\nج\r\n- اگر دستش به نجاستى مانند خون يا غير آن آلوده نشده شستن لازم نيست و اگر آلوده شده بشويد و در هر دو صورت غسل ندارد .\r\n\r\nس 84\r\n- اگر بخواهيم چيز نجس را آب بكشيم و در آن مانعى از آب ببينم كه ندانيم قبل از نجس شدن بوده يا بعد تكليف چيست ؟\r\n\r\nج\r\n- در صورت مذكور مانع را بر طرف نمائيد و آن چيز را بشوئيد .\r\n\r\nس 85\r\n- كسى كه طريقهء طهارت با آب قليل را نمىدانسته و بعداً متوجه شد كه طهارت او صحيح نبوده آيا نمازهايى كه خوانده بايد قضا نمايد يا خير ؟\r\n\r\nج\r\n- اگر يقين دارد به خاطر ندانستن مسأله وضوى او از جهت نجس بودن مواضع وضو باطل بوده بايد آن نمازها را قضا كند و همچنين اگر يقين دارد از جهت مذكوره با لباس يا بدن نجس نماز خوانده بايد به احتياط لازم آن نمازها را قضا كند . و اللّه العالم .\r\n\r\nس 86\r\n- اگر لباسى آلوده به خون حيض يا خون‌هاى ديگر باشد و بعد از شستن آن لباس رنگ خون بر آن بماند آيا اين رنگ نجس مىباشد يا خير ؟\r\n\r\nج\r\n- اگر عين خون زايل شده و فقط رنگ خون مانده با آب كشيدن پاك مىشود و در اين جهت تفاوتى بين خون حيض و غير آن نيست . و اللّه العالم .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nس 87\r\n- آب اوّل كه مرد براى تطهير مخرج بول مىريزد چنانچه مسير طرف راست عورت را طى ولى آب مرتبهء دوم به مسير طرف چپ عورت برود آيا هر دو مسير پاك است يا يك بار ديگر آب بر هركدام از اين مسيرها برساند ؟\r\n\r\nج\r\n- در فرض سؤال يك مرتبه ديگر به هر يك از دو مسير آب بريزد . و الله العالم .\r\n\r\nس 88\r\n- آبى كه در هنگام طهارت به بدن مىپاشد آيا پاك است يا نجس ؟ اگر اين آب بر روى دستشويى و بعد به بدن بپاشد حكم چيست ؟ اگر ندانيم به چه صورت آب پاشيده حكم مسأله چيست ؟\r\n\r\nج\r\n- در مورد سؤال ، اگر تطهير بوسيله شلنگ كه متصل به آب لوله‌كشى كه حكم آب جارى را دارد و آبى كه به بدن مىپاشد مشتمل بر اجزاء نجس نباشد پاك است و اگر تطهير با آب قليل باشد از ترشّحات آن اجتناب نمائيد و آبى كه از دستشوئى ترشح مىكند اگر دستشوئى نجس شده و آبى كه به آن ميريزد و ترشح مىكند متصل بكرّ نباشد اجتناب كنيد و اگر ندانيد به چه صورت پاشيده محكوم به طهارت است .\r\n\r\nوضو\r\n\r\nس 89\r\n- هنگام مسح سر اگر دست به پيشانى برسد آيا وضوء اشكال دارد ؟\r\n\r\nج\r\n- با آن قسمت از دست كه به آب صورت رسيده مسح پا را نكشد . و اللّه العالم .\r\n\r\nس 90\r\n- شستن بار سوم در وضو حرام است آيا مبطل وضو نيز هست ؟\r\n\r\nج\r\n- اگر دست چپ را سه بار بشويد چون ميخواهد بعد از شستن مسح سر و پاها را با دستها بكشد و آبى كه در دستها مانده آب خارج از وضو محسوب مىشود وضو هم باطل است .\r\n\r\nس 91\r\n- آيا هنگام وضو گرفتن لب هم بايد شسته شود و اگر لب چرب باشد اشكال دارد ؟\r\n\r\nج\r\n- بلى لب هم بايد شسته شود ولى اگر چربى كم باشد بطورى كه عرفاً مانع محسوب نشود اشكال ندارد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nس 92\r\n- نقّاشانى كه امكان تفحص زياد براى رفع حاجب از تمام اعضاء وضو ندارند و بعد از مدتى مشاهدهء رنگ روى عضوى مىنمايند تكليف امور عبادى آنها چيست ؟\r\n\r\nج\r\n- بايد بر اعضاى وضو و غسل چيزى كه جرميت دارد و مانع از رسيدن آب به اعضاء است نباشد و الّا وضو و غسل صحيح نيست . بلى اگر ازالهء رنگ يا هر مانع ديگرى ممكن نباشد مگر به مجروح شدن عضو در اين صورت حكم جبيره دارد كه در توضيح المسائل مذكور است . و اللّه العالم .\r\n\r\nس 93\r\n- جوهر خودكار مانع از رسيدن آب به پوست بدن است يا نه ؟\r\n\r\nج\r\n- چنانچه جرميّت داشته باشد مانع است .\r\n\r\nس 94\r\n- بعضىها مىگويند اگر بيش از هفت قدم راه رفتيد و بعد سر را مسح كشيديد اين وضو باطل است آيا اين سخن صحيح است يا نه ؟\r\n\r\nج\r\n- اگر انسان شستن وضوئى را تمام كرده باشد و قبل از مسح سر ، راه برود چنانچه به مقدارى كه عرفاً پىدرپى بودن وضو محفوظ باشد وضو صحيح است و اندازه معيّنى براى راه رفتن نيست . و اللّه العالم .\r\n\r\nس 95\r\n- هنگام وضو گرفتن براى يكى از نمازهاى پنج‌گانه مسح را فراموش كرده‌ام ( نمىدانم كداميك بوده ) تكليف چيست ؟\r\n\r\nج\r\n- در فرض سؤال ، يك نماز صبح و يك نماز مغرب و يك نماز چهار ركعتى بدون تعيين ظهر يا عصر يا عشاء بخوانيد و اگر نماز ظهر و عصر را با يك وضو ميخوانيد ، دو نماز چهار ركعتى لازم است .\r\n\r\nس 96\r\n- هنگام وضو اگر احياناً و يا عمداً دست طورى قرار گرفت كه آب وضو به طرف آرنج سرازير شود اشكالى در وضو ايجاد مىكند يا خير ؟\r\n\r\nج\r\n- اشكال ندارد . و اللّه العالم .\r\n\r\nس 97\r\n- هنگام وضو كه بايد صورت و دستها را از بالا به پايين شست اگر كسى سهواً دستش از پايين به بالا رفت و يا افقى شست آيا وضويش اشكال دارد ؟\r\n\r\nج\r\n- سهواً دست به طرف بالا برود اشكال ندارد و مجموعاً بايد در نظر عرف\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nشستن ، از بالا به پايين صدق كند هرچند گاهى افقى دست بكشد . و اللّه العالم .\r\n\r\nس 98\r\n- آيا در همهء دست كشيدنها در وضو ، بايد از ابتداى بالا دست كشيد و اگر كسى مثلًا از وسط دست كشيد در عين حال كه بالا را شسته است آيا اشكال دارد در حالى كه از اسفل به اعلى را نشسته است ؟\r\n\r\nج\r\n- بعد از شستن هر قسمتى مىتواند از بعد آن قسمت ، وضو را ادامه دهد بنابراين در فرض سؤال دست كشيدن از وسط مانع ندارد . و اللّه العالم .\r\n\r\nس 99\r\n- در اماكن عمومى مواجه مىشويم با اشخاصى كه موقع شستن دست و صورت چه به نيت وضو و چه غير وضو ، بارانى از آب بر اطرافيان خويش كه در حال انجام وضو هستند ( و مسلماً بايد شستن اول و دوم را رعايت و مسلماً از آب خارج از وضو اجتناب كنند ) مىپاشند آيا وضوى اين اطرافيان صحيح است ؟\r\n\r\nج\r\n- اگر اطرافيان وضوى خودشان را با نيت مجموع آبى كه در دست آنها است چه آبى كه خودشان مىريزند و چه آبى كه از وضوى ديگرى ترشح كرده ادامه دهند اشكال ندارد .\r\n\r\nس 100\r\n- اگر در هنگام وضو گرفتن براى جلوگيرى از اسراف در وضو در ظرف آب ريخته و با آن آب وضو بگيريم . در حالى كه اطراف ظرف را قبل از وضو بشوييم آيا ترى ( خيسى ) آب دور ظرف وضو را باطل مىكند با توجه به اينكه هنگام وضو گرفتن ظرف آب را با دست راست يا چپ بلند مىكنيم .\r\n\r\nج\r\n- ترى مذكور وضو را باطل نمىكند . و اللّه العالم .\r\n\r\nس 101\r\n- معلولينى كه دست يا پاى آنان مصنوعى است هنگام وضو گرفتن و غسل كردن و مواضع سجده بر زمين گذاشتن چه تكليفى دارند ؟\r\n\r\nج\r\n- شستن دست و پاى مصنوعى در وضو و غسل لازم نيست و همچنين گذاشتن انگشت پاى مصنوعى و يا كف دست مصنوعى بر زمين در حال سجده لازم نيست .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nس 102\r\n- با كفش يا نعلين مغصوب وضو گرفتن اشكال دارد يا خير ؟\r\n\r\nج\r\n- اشكال ندارد .\r\n\r\nس 103\r\n- اگر انسان منزلى را خريدارى كرده باشد و تقاضاى وصل آب و برق را داده باشد ولى براى او وصل نكرده باشند و او با انشعاب از آب و برق همسايه استفاده كند آيا اين آب و برق مشكلاتى براى نماز و روزه او ايجاد نمىكند ؟\r\n\r\nج\r\n- اگر مسئولين امر اجازه دهند اشكال ندارد .\r\n\r\nس 104\r\n- استفاده از آب قنات و آبى كه صاحبانش مجهول ميباشند براى گرفتن وضو و شستن فرش و غيره چگونه است ؟\r\n\r\nج\r\n- وضو گرفتن از قناتهاى بزرگ اگر چه انسان نداند كه صاحبان آنها راضى هستند ، اشكال ندارد ، ولى شستن فرش و استفاده‌هائى نظير آن مشكل است مگر آنكه بحسب مرسوم محلّ اين گونه استفاده‌ها معمول باشد و منعى هم از مالك نرسيده باشد .\r\n\r\nس 105\r\n- اگر شخصى كه موى سرش ريخته بخواهد باصطلاح امروزه موى سرش را ترميم كند و بعبارت ديگر روى سرش مو بكارد در اين صورت حكم وضوء و غسلش چگونه خواهد بود ؟\r\n\r\nج\r\n- اگر كاشتن مو به نحوى باشد كه مو به بدن متّصل مىشود و رشد مىكند مانند موى طبيعى در اين صورت غسل و وضو هر دو صحيح است ولى چنانچه مو ، روى حاجبى بافته شده باشد و يا آن را بوسيله چسب و غير ذلك بسر بچسبانند جايز نيست و در صورت چسباندن اگر قابل كندن نباشد بايد علاوه بر وضو و غسل جبيره‌اى تيمم بدل از غسل يا وضو نيز بنمايد .\r\n\r\nس 106\r\n- آيا زدن مقدارى كرم به صورت و دست براى وضو اشكال دارد ؟ از كجا مىتوان فهميد كه اين كرم مانع از رسيدن آب به پوست است يا نه ؟\r\n\r\nج\r\n- اگر مانع رسيدن آب به بشره نباشد اشكال ندارد و تشخيص آن با عرف است .\r\n\r\nس 107\r\n- اگر قبل از دخول وقت نماز براى نماز وضوء بگيرد ، صحيح است ؟\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nدر صورتى كه صحيح باشد فرقى بين اينكه وقت نزديك باشد يا نه هست يا خير ؟\r\n\r\nج\r\n- اگر وقت نماز نزديك است ميتواند بعنوان تهيّؤ براى نماز وضو بگيرد و اگر خيلى قبل از وقت است وضو را بعنوان بودن بر حال طهارت بگيرد و در هر دو صورت ميتواند با آن وضو نماز واجب يا مستحب را بخواند . و اللّه العالم .\r\n\r\nغسل\r\n\r\n[ مسائلى در بارهء غسل 
  ]\r\n\r\nس 108\r\n- شخصى تاكنون غسلش را چنين انجام مىداده ( اول طرف راست بعد طرف چپ بعد سر و گردن ) تكليف نماز و روزه‌ها و همچنين حج او با اين نحوه غسل چيست ؟\r\n\r\nج\r\n- نمازهائى كه شخص مذكور با اين حال خوانده قضا ولى قضاء روزه واجب نيست كند و حج او نيز باطل است و احرام او باقى است و بايد با اعمال عمره مفرده از احرام خارج شود . و الله العالم .\r\n\r\nس 109\r\n- در مورد غسل وقتى به نيت غسل زير شير مىايستيم هر قسمت را چند بار بايد غسل دهيم ؟ آيا دست كشيدن لازم است يا خير ؟\r\n\r\nج\r\n- هر قسمت را يك بار بشويد كافى است و دست كشيدن لازم نيست يعنى وقتى به نيت مثلًا سر و گردن غسل مىكنيد بايد آب به همه جاى سر و گردن برسد وقتى به همه جا رسيد غسل سر و گردن تمام شده و همينطور طرف راست و طرف چپ .\r\n\r\nس 110\r\n- كسانى كه بدنى چرب دارند و بدنشان چربى ترشح مىكند مخصوصاً صورت كه چربى زيادى ترشح مىكند آيا وجود اين چربى در بدن در وضو و غسل اشكالى به وجود مىآورد يا خير ؟\r\n\r\nج\r\n- اگر چربى بدن به طور متعارف باشد و مانع رسيدن آب به پوست نشود به وضو و غسل ضرر ندارد . و اللّه العالم .\r\n\r\nس 111\r\n- كسى كه در ماه مبارك رمضان چند غسل نموده مثلًا يك غسل را در پانزدهم و يكى را در بيستم و غسل سوم را در بيست و پنجم كرده باشد و بعد\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nيقين كند كه يكى از اين غسلها باطل بوده لطفاً وظيفه اين شخص را نسبت به نماز و روزه بيان فرمائيد .\r\n\r\nج\r\n- روزه‌هاى شخص مذكور محكوم به صحت است و نسبت به نمازها آن مقدار را كه يقين تفصيلى دارد بدون طهارت انجام داده بايد قضا كند يعنى ملاحظه نمايد در صورت بطلان غسل اول چند روز نماز قضا به عهده او آمده و در صورت بطلان غسل دوم چند روز و در صورت بطلان غسل سوم چند روز و هر كدام كمتر بود همان مقدار را قضا كند و اگر بعد از غسل سوم موقعى توجه ببطلان يكى از اغسال پيدا كرده كه هنوز هيچ نمازى با آن نخوانده چيزى بر او نيست ، فقط براى نمازهاى بعد غسل بجاآورد .\r\n\r\nس 112\r\n- با غسل مستحبى مثل غسل جمعه مىتوان نماز خواند ؟\r\n\r\nج\r\n- غير از غسل جنابت براى نماز خواندن با اغسال ديگر وضو لازم است .\r\n\r\nس 113\r\n- آيا به همان ترتيب گفته شده در رساله مىشود غسل را زير دوش انجام داد يا بايد حتماً كاسه كاسه روى خودمان بريزيم ؟\r\n\r\nج\r\n- غسل زير دوش كه فعلًا در حمّامها معمول است صحيح و بىاشكال است .\r\n\r\nس 114\r\n- در پادگان هفته‌اى يك بار بيشتر امكان رفتن به حمّام را نداريم و به همين خاطر امكان غسل كردن برايم نيست براى انجام فريضهء نماز چه بايد بكنم ؟\r\n\r\nج\r\n- اگر مجبور به خدمت در آنجا هستيد و واقعاً دسترسى به آب نداريد با تيمّم نماز بخوانيد و صحيح است .\r\nو اللّه العالم .\r\n\r\nس 115\r\n- اگر مانند فردى كه از ادرار خود نمىتواند جلوگيرى كند مرتب جنابت براى او حاصل شود وظيفه او براى نماز و غسل چيست ؟\r\n\r\nج\r\n- جنابت موجب غسل است و در فرض سؤال در هر دفعه كه ميتواند غسل كند بايد براى نمازها غسل كند و هر وقت غسل ممكن نباشد بايد تيمّم بدل از غسل كند . و اللّه العالم .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nس 116\r\n- آيا براى غسل مىتوان با وسيله‌اى راه ادرار را مسدود نموده و غسل جبيره‌اى انجام داد ؟\r\n\r\nج\r\n- خروج ادرار ضرر به غسل نميزند با همان حال غسل كنيد و صحيح است لكن بايد بعد از غسل براى خواندن نماز و امثال آن وضو هم بگيريد و اگر در موقع وضو هم ادرار خارج مىشود چنانچه مسدود نمودن محل ادرار در حين وضو ضرر ندارد موقع وضو آنجا را مسدود كنيد و اگر ضرر دارد با همان حال وضو بگيريد و بعد از وضو تيمم هم بنمائيد لكن اگر مواقعى هست كه ادرار خارج نميشود وضو را در آن موقع بگيريد و در اين صورت احتياج به تيمم ندارد و لازم است بتوضيح المسائل از مسأله 313 ببعد هم مراجعه نمائيد .\r\n\r\nغسل جنابت\r\n\r\nس 117\r\n- اگر ندانيم كه فرد جنب چه كسى است و خود نيز جنب باشيم و نماز بخوانيم و بعد از مدتى كه نماز خوانديم معنى جنابت و فرد جنب را بفهميم آيا بايد تمام نمازهايمان را دوباره به جاى آوريم ؟\r\n\r\nج\r\n- هر مقدار نماز كه يقين داريد در حال جنابت خوانده‌ايد هر چند در آن موقع معنى جنابت را نمىدانسته‌ايد بايد پس از انجام غسل جنابت قضا نماييد . و الله العالم .\r\n\r\nس 118\r\n- در غسل جنابت آيا همان نيت اول براى هر سه قسمت كافى است يا آنكه براى هر قسمت بايد نيت جداگانه داشت ؟\r\n\r\nج\r\n- همين مقدار كه توجّه داريد ، سر و گردن و طرف راست و طرف چپ را به جهت غسل جنابت به ترتيب شستشو مىدهيد كافى است . و اللّه العالم .\r\n\r\nس 119\r\n- آيا فرد جنبى كه غسل جنابت را به خاطر عذر بيمارى نمىتواند انجام دهد ، آيا با تيمم بدل از غسل ، مىتواند تا موقعى كه عذرش در انجام دادن غسل بر طرف نشده ، در مساجد تردّد نمايد ؟\r\n\r\nج\r\n- بلى در فرض سؤال تا مدتى كه عذر او باقى است مىتواند امور مشروطه به طهارت از حدث اكبر را انجام دهد . و اللّه العالم .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nس 120\r\n- در رسالهء عمليه آمده است : آبى كه از شخص مريض خارج شود همين كه با شهوت خارج شده باشد حكم منى را دارد ، منظور از مريض ، چه نوع مرضى است ؟\r\n\r\nج\r\n- منظور مريضى است كه مرض او از جهنده بودن منى مانع باشد .\r\n\r\nس 121\r\n- فردى بىدستور پزشك نوعى داروى اعصاب مصرف مىكند كه در اثر مصرف آن در دفع ادرار اختلال پيش مىآيد و نيز در طول مدت مصرف احتلامى صورت نمىگيرد . ليكن پس از دفع ادرار يا ضمن آن مايع سفيد رنگ رقيقى دفع مىشود . اين مايع چه حكمى دارد .\r\n\r\nج\r\n- اگر شك دارد منى است يا نه حكم منى را ندارد و اگر مايع با شهوت و لو بدون جستن بيرون آيد ، در مورد شخص مذكور كه مريض است محكوم به منى بوده است البته احتياط آن است كه براى نماز وضو هم بگيرد .\r\n\r\nس 122\r\n- اگر مكانى يا اشيايى آلوده به عرق جنب از حرام باشد آيا اگر به آنها با دست مرطوب دست بزنيم براى نماز مسأله اى ايجاد مىكند يا نه اگر اشكال دارد اگر كسى قدرت آن را نداشت كه كلّيهء آن اشياء را بشويد تكليف او چيست ؟\r\n\r\nج\r\n- به نظر اين جانب عرق جنب از حرام پاك است ولى مادامىكه رطوبت آن باقى است نماز صحيح نيست بعد از خشكيدن اگر دست مرطوبى به محلّى كه عرق آن خشك شده برسد اشكال ندارد و نماز با رطوبت جديد محكوم به صحت است و محل پاك است و احتياج به شستن ندارد . و اللّه العالم .\r\n\r\nس 123\r\n- اگر هنگام معاشقهء زن و مرد ؛ بدون اينكه آميزش و دخول انجام گيرد ، با تحريكات جسمى و روانى ، زن به اوج لذت برسد و همان حالاتى كه بعد از آميزش معمولًا در زنان روى مىدهد مانند سستى بدن و . . . پديد آيد ، آيا زن در اين حالت جنب تلقى شده و غسل جنابت بر او لازم خواهد بود يا خير ؟\r\n\r\nج\r\n- چنانچه در حالت مذكور منى از او خارج شود جنب شده و غسل جنابت بر او لازم مىشود .\r\n\r\nس 124\r\n- مدت يك سال است ازدواج كرده‌ام بعد از نزديكى با شوهرم و انجام غسل ، در موقع نماز صبح ترشحاتى از من خارج مىشود كه فكر مىكنم\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمربوط به خودم نباشد آيا مجدداً بايد غسل به جا آورم يا خير و آيا اين ترشحات نجس است يا نه ؟\r\n\r\nج\r\n- اگر مىدانيد ترشحات مذكور بول نيست و يقين به منى بودن آن هم نداريد محكوم به طهارت است و غسل ندارد و اگر يقين به منى بودن آن داريد ولى مردد است بين منى مرد و منى خودتان نجس است ولى غسل واجب نيست .\r\n\r\nس 125\r\n- در بعضى مواقع كه صحنه‌هايى شهوت‌انگيز مىبينم ( مثل عكسهاى برهنه ) مايعى لزج از من خارج مىشود مىخواستم ببينم آيا اين مايع پاك است يا نه ؟ ( با استبراء يا بدون استبراء ) اگر نجس است آيا تمام بدن نجس مىشود يا فقط محل نجاست ؟ ( منظورم مسأله‌اى در توضيح المسائل است كه در حالتى خاص عرق جنابت را نجس مىداند ) .\r\nاگر نجس است آيا جنابت است كه غسل بخواهد يا اينكه فقط بايد محل نجاست را تطهير كرد ؟\r\n( و آيا مىشود مواقعى جنابت باشد و مواقعى غير از آن ) .\r\n\r\nج\r\n- در مورد سؤال اگر مايع لزج مذكور علامت منى نداشته باشد و بعد از استبراء باشد و احتمال اينكه بول باشد منتفى باشد پاك است و غسل هم لازم ندارد حتى وضو و غسل را هم باطل نميكند ولى اگر استبراء نكرده باشيد و يا احتمال بدهيد كه مايع مذكور بول باشد مايع مذكور محكوم به نجاست و مبطل وضو است و اگر علامت منى در آن باشد موجب غسل است ولى عرق آن نجس نيست .\r\n\r\nس 126\r\n- اگر كه در طى ماه رطوبتى از رحم خارج شود در حالى كه بعضى از نشانه‌هاى منى را داشته با اين حال بدون غسل روزه گرفته و نماز خوانده . نماز و روزه‌اش صحيح است ؟\r\n\r\nج\r\n- اگر يقين داشته كه رطوبت خارج شده منى است بايد غسل كند و نمازهائى را كه با آن حال خوانده قضا كند و نسبت به روزه اگر با علم به منى بودن اين را هم مىدانسته كه نبايد با حال جنابت صبح كند غسل نكرده و روزه گرفته بايد قضاى روزه‌ها را نيز بگيرد و كفاره هم دارد ولى اگر شك دارد كه رطوبت خارج شده منى است يا رطوبت ديگر نمازها و روزه‌ها صحيح است و نسبت به تشخيص منى در صورت شك به مسأله شماره 352 توضيح المسائل مراجعه نمائيد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nغسلهاى بانوان\r\n\r\nس 127\r\n- در صورتى كه استحاضه كثيره است و شخص از نظر جسمى توانايى سه مرتبه غسل در شبانه روز را ندارد ( مبتلا به كمردرد و پادرد مىباشد ) آيا مىتواند براى نماز بجاى غسل استحاضه ، تيمم بدل از غسل كند ؟ و همچنين براى روزه مىتواند تيمم كند ؟ و آيا قضاى روزه‌هاى اين چند روز را بايد بگيرد ؟\r\n\r\nج\r\n- اگر توانائى هيچ يك از سه غسل را ندارد براى نماز و روزه بجاى هر غسل تيمم بدل از غسل نمايد و در اين صورت اگر با تيمم بدل از غسل نماز و روزه را انجام داده روزه و نماز او قضا ندارد .\r\n\r\nس 128\r\n- در رابطه با استحاضهء قليله اگر شخصى بعد از نماز صبح پاك شد آيا براى نماز ظهر بايد يك وضو و براى نماز عصر هم يك وضوى ديگر بگيرد و همچنين براى نماز مغرب و عشا ؟\r\n\r\nج\r\n- پس از پاك شدن يك وضو براى نماز ظهر و عصر او كافى است .\r\n\r\nس 129\r\n- زنى ادعا دارد كه هر ماه فقط يك روز يا كمتر و يا كمى بيشتر ( كمتر از سه روز ) خون مىبيند و هميشه اينطور بوده است آيا باز استحاضه است يا حكم ديگرى دارد .\r\n\r\nج\r\n- استحاضه است .\r\n\r\nس 130\r\n- رحم زنى را طى يك عمل برداشتند خونى كه بعدها مىبيند محكوم به چيست ؟\r\n\r\nج\r\n- در فرض سؤال چنانچه خون مذكور اوصاف خون حيض را داشته باشد و در سائر شرائط هم مانند حيض باشد مثلا از سه روز كمتر نباشد شرعاً حكم حيض را دارد .\r\n\r\nس 131\r\n- زنى است كه 50 سال او تمام شده است ولى هنوز در هر ماه هفت الى ده روز خونى از او خارج مىشود كه از نظر ظاهر تفاوتى با خون حيض او ندارد آيا اين خون را بايد حيض حساب كرد يا استحاضه ؟\r\n\r\nج\r\n- در فرض سؤال اگر زن سيده نباشد بايد با آن خون معامله استحاضه بنمايد\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو اگر سيده است تا پايان 60 سالگى آن خون حيض و آن زن احكام حائض را دارد .\r\n\r\nس 132\r\n- آيا زن حائض و نفساء مىتواند در حال عادت خود بيشتر از هفت آيه از قرآن مجيد و يا زيارت عاشورا بخواند ولى بكلمات دست نزند .\r\n\r\nج\r\n- بلى جائز است و فقط قرائت آيات سجده چهار سوره ( سوره سجده و فصلت و النجم و العلق ) بر زن حائض جائز نيست بلكه احتياط مستحب اينست كه سائر آيات اين چهار سوره را نيز قرائت نكند چنان كه قرائت بيش از هفت آيه از آيات ديگر قرآن كراهت دارد و در بيشتر از هفتاد آيه كراهت بيشتر است خواندن زيارت عاشورا و ادعيه مثل مواقع ديگر مستحب است .\r\n\r\nس 133\r\n- زن حامل در حال حمل گاهى يك لكّه خون مىبيند و باز ممكن است ده روز بعد هم لكه‌اى ببيند تكليف آن زن چيست ؟\r\n\r\nج\r\n- اگر فقط به صورت مرقوم لك مىبيند و خون هم در باطن قطع مىشود هر دو لك حكم استحاضه دارد .\r\n\r\nس 134\r\n- آيا زنى كه زايمان مىكند غسل 20 روزه يا 40 روزه دارد يا خير ؟ و بعد از اينكه بچه به دنيا آمد آيا بايد آن را غسل دهيم يا خير ؟\r\n\r\nج\r\n- وقتى كه زن زايمان كرد از همان لحظه نفاس او شروع مىشود پس اگر قبل از روز دهم يا روز دهم زايمان ، خون قطع شد يعنى مثلًا سه روز يا بيشتر و يا حدّ اكثر ده روز خون ديد همه‌اش نفاس است و بايد غسل نفاس كند و اگر خون ادامه داشت تا از ده روز گذشت ، به تعداد روزهاى عادت ماهانه‌اش نفاس است و زائد بر آن استحاضه مثلًا اگر عادت ماهانه‌اش هفت روز بوده و خون از ده روز گذشته بايد بمحض گذشتن روز دهم غسل نفاس و غسل استحاضه كند و ضمناً بچه كه به دنيا مىآيد غسل ندارد ولى شستن او در صورتى كه ضرر نداشته باشد مستحب است .\r\n\r\nس 135\r\n- آيا زنى كه قرص ضد باردارى مىخورد كه در ماه مبارك رمضان حائض نشود اگر دو يا سه روز خون در باطن باشد و بيرون نيايد آيا روزه بگيرد يا خير ؟\r\n\r\nج\r\n- در حكم به حيض شدن شرط است كه خون از داخل بيرون بيايد هر چند كم باشد در اين صورت اگر بعد از آن تا سه روز در باطن باقى باشد كه اگر پنبه‌اى مثلًا داخل كند خونى مىشود حكم حيض را دارد ، و در كمتر از سه روز حكم حيض\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nنيست اما اگر خون در داخل از محلّ خود حركت كند ولى بيرون نيايد و تا سه روز به همين حال باقى باشد احتياط لازم اينست كه نماز و روزه‌اش مثل زن پاك انجام دهد و كارهائى را كه بر حائض حرام است ترك نمايد .\r\n\r\nتيمم\r\n\r\nس 136\r\n- اگر كسى يك دست دارد و ميخواهد تيمم كند با يك دست چگونه به پيشانى بكشد عرضى يا طولى چون با يك دست تمام پيشانى را نميتوان دست كشيد و براى به پشت دست كشيدن چه كند ؟\r\n\r\nج\r\n- كسى كه فقط يك دست دارد با همان يك دست پيشانى را مسح كند و بهر نحو دست را به پيشانى بكشد مانعى ندارد و نسبت به دست هم پشت دست را به زمين بكشد بجاى مسح كافى است .\r\n\r\nس 137\r\n- آيا دخول در مسجد براى كسى كه تيمم بدل از غسل جنابت نموده جايز است ؟\r\n\r\nج\r\n- اگر تيمم به جهت عذرى غير از تنگى وقت باشد ورود متيمم مذكور با بقاء عذر به مسجد مانعى ندارد .\r\nو اللّه العالم .\r\n\r\nس 138\r\n- كسى كه در تنگى وقت قبل از اذان صبح در شبهاى ماه مبارك تيمّم كند آيا شرعاً مىتواند با آن يك تيمّم كه كرده است نماز بخواند و يا بايد يك تيمّم ديگرى را هم بنمايد ؟\r\n\r\nج\r\n- اگر عذر ، تنگى وقت باشد به اين معنى كه چنانچه بخواهد غسل كند صبح مىشود بايد بعد از اينكه صبح شد براى نماز غسل كند و چنانچه آب نبود يك تيمم ديگر بكند و اگر عذرش در تيمم قبل از صبح ، عدم وجود آب باشد و اين نبود آب تا طلوع آفتاب ادامه داشته همان تيمم قبل از صبح كافى است و تيمم ديگر لازم ندارد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nنجاسات\r\n\r\nس 139\r\n- متنجّس چندم و بعد از آن ديگر نجس نمىكند ؟\r\n\r\nج\r\n- به نظر حقير متنجّس منجّس است و فرقى بين تعدّد واسطه و عدم تعدّد آن نيست .\r\n\r\nس 140\r\n- شخصى بوسيله ضربه‌اى كه به دستش خورده خون مرده و بيرون نيامده بعد از يك هفته دستش را داخل سركه‌اى كرده ديده سوراخ شده آيا سركه نجس است يا نه ؟\r\n\r\nج\r\n- اگر خون ظاهر باشد ، سركه نجس شده و اگر گوشت كوبيده شده پاك است .\r\n\r\nس 141\r\n- رطوبتى كه بعضى اوقات در مخرج غائط مشاهده مىشود نجس مىباشد يا خير ؟\r\n\r\nج\r\n- اگر رنگ و بوى نجاست نداشته باشد و اجزاء نجاست نيز با آن نباشد پاك است .\r\n\r\nس 142\r\n- اين جانب در اثر ناراحتى غده پروستات حالت سلس البول پيدا كرده‌ام و هر بار پس از ادرار نمودن و چند بار استبراء باز چند قطره ادرار خارج مىشود و سپس قطع مىگردد بنده پنبه يا مشما روى آلت قرار مىدهم و قبل از فريضه نماز تطهير مىكنم اما متأسفانه دستگاه ادرارى بنده نسبت به آب نيز حساسيت زياد دارد و دوباره قطرات ادرار خارج مىگردد اين حالت در زمان غسل نيز وجود دارد يعنى هنگامى كه بنده غسل مىكنم كاملًا بىاختيار قطراتى خارج مىگردد براى مسأله طهارت نماز خواندن راه حل چيست ؟ براى غسل كردن چطور ؟\r\n\r\nج\r\n- از جهت مسأله طهارت ، به همان نحوى كه در سؤال نوشته‌ايد عمل نمائيد و خروج بول ضررى به صحت غسل نميزند .\r\n\r\nس 143\r\n- آيا مدفوع حيوانات حلال گوشت ( مثل گاو و گوسفند ) نجس است يا نه ؟\r\n\r\nج\r\n- پاك است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nس 144\r\n- اخيراً عدّه‌اى از علاقه‌مندان به كشور موجبات صدور پشم خرگوش ( آنقوره ) كه بازار پررونقى در خارج دارد اقدام به پرورش خرگوش و توسعه آن نموده وعده ديگرى نيز در اين راه اقدام خواهند نمود منتها شايع است كه فضلهء خرگوش نجس است و پشم آنقوره اگر در لباس باشد نماز ندارد و آن هم نجس است استدعا دارد نظر مبارك در اين مورد ذيلًا اعلام گردد موجب تشكر خواهدشد .\r\n\r\nج\r\n- خرگوش حرام گوشت است و فضلهء آن نجس است و پشم آن اگر به لباس و يا بدن مصلّى باشد نماز باطل است ولى پشم آن نجس نيست و خريدوفروش پشم يا پوست آن اگر ذبح شرعى بشود مانند پوست روباه جهت منافع محلّله اشكال ندارد . و اللّه العالم .\r\n\r\nس 145\r\n- آيا سگ تر و مرطوب كه با لباس ما برخورد كند و همچنين با پوزهء تر و نفس مرطوب ، لباس ما نجس مىشود ؟\r\n\r\nج\r\n- اجزاء بدن سگ و لو موى آن باشد نجس است ولى نفس آن نجس نيست .\r\n\r\nس 146\r\n- گربه‌هاى اهلى كه در خانه‌ها هستند و غفلتاً دهان به لبنيات ( شير و ماست ) بزنند آيا آن را نجس مىكند يا نه ؟\r\n\r\nج\r\n- آب دهن گربه پاك است . و اللّه العالم .\r\n\r\nس 147\r\n- آيا اسفالت خيابان باعث پاك شدن كف كفش و طاير ماشين مىشود با توجه به اينكه آسفالتها نوعاً خاكى هستند و تركيبى از سنگ و ريگ با قير مىباشد .\r\n\r\nج\r\n- اسفالت مطهر نيست و مجرد خاكى بودن و يا مخلوط بودن آن با ريگ كافى نيست . و اللّه العالم .\r\n\r\nس 148\r\n- اگر كسى از مرجعى تقليد ميكرد كه چيزى را نجس نمىدانسته و مدتى اين شخص استفاده مىكرد و اجتناب نمىكرد بعد از وفات او از مجتهد ديگرى تقليد مىكند كه آن چيز را نجس مىداند آيا الآن بايد اشياء قبلى را تطهير بكند يا خير ؟\r\n\r\nج\r\n- در صورت تقليد از كسى كه چيزى را نجس مىداند بايد چيزهائى كه با آن\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nنجس با رطوبت ملاقات كرده تطهير نمايد .\r\n\r\nس 149\r\n- كيف و كمربند و كفش‌هاى چرمى كه از بلاد كفر وارد مىشود از جهت طهارت و خريدوفروش و همراه بودن در نماز چه صورت دارد ؟\r\n\r\nج\r\n- احتياط واجب اجتناب از چرم مذكور است . و اللّه العالم .\r\n\r\nالكل صنعتى\r\n\r\nس 150\r\n- الكل سفيد - و الكل صنعتى از نظر مصرف زخمهاى روى جلد پوست بدن و تزريقات چه صورت دارد هنگام نماز شستشو شود يا با همان حال مىشود نماز خواند ؟\r\n\r\nج\r\n- اگر علم به اينكه از مسكر مايع ساخته شده نداشته باشيد اشكال ندارد و هرچند شستن آن براى نماز مطابق با احتياط است .\r\n\r\nس 151\r\n- الكلهاى سفيد طبى رايج در بازار جهت تزريقات آيا قابل شرب است يا خير ؟\r\n\r\nج\r\n- اگر مسكر باشد و يا براى بدن ضرر داشته باشد حرام است .\r\n\r\nس 152\r\n- الكل و ادكلن و غيره كه نجاستشان ثابت نيست چه حكمى دارد همچنين استفادهء از آنها ؟\r\n\r\nج\r\n- اگر مشكوك باشد كه از مسكر مايع بالاصاله گرفته شده يا نه محكوم به طهارت است .\r\n\r\nس 153\r\n- غذاها يا مايعاتى كه بطور طبيعى مقدارى از آن را الكل تشكيل مىدهد مانند سركه كه در حدود يك الى سه چهار درصد الكل دارند مصرف اين نوع غذاها و مايعات چه حكمى دارد ؟\r\n\r\nج\r\n- چيزى كه مايع مسكر نباشد و يا مايع مسكر مخلوط آن نشده و با نجس و يا متنجّس ديگر هم ملاقات نكرده باشد محكوم به طهارت است و مجرّد وجود درصدى از الكل طبق تجزيه و آزمايش در بعضى از غذاها مانند سركه موجب نجاست آن نيست .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nغسل مس ميّت\r\n\r\nس 154\r\n- شخص نابالغى كه مس ميت كرده براى صحت نمازش قبل از بلوغ بايد غسل مس ميت نمايد يا لازم نيست ؟\r\n\r\nج\r\n- در فرض سؤال صحت نماز او موقوف به غسل مس ميت است . و الله العالم .\r\n\r\nس 155\r\n- شهيدى كه در عمليات مرصاد بشهادت رسيده است آيا كسى دست به بدن آن شهيد بزند بر اين شخص غسل واجب است يا خير ؟ و ضمناً اين شخص تا به حال غسل نكرده است آيا نماز و روزه‌اش صحيح است يا خير ؟\r\n\r\nج\r\n- شهيد در معركه غسل ندارد و دست زدن به او هم موجب غسل مس ميت نمىشود و اگر در خارج از معركه بشهادت رسيده باشد هرچند از اثر جراحاتى باشد كه در معركه به او رسيده غسل دارد و با دست زدن به او غسل مس ميّت واجب مىشود و در صورت واجب شدن غسل مس ميّت روزه‌ها تمام صحيح است و نمازها هم از آن موقعى كه غسل جنابت كرده هرچند غسل مس ميت در نظرش نبوده صحيح است ولى بايد نمازهائى را كه تا قبل از انجام غسل جنابت بجا آورده قضا كند .\r\n\r\nس 156\r\n- آيا مس ميت وضو را باطل مىكند ؟\r\n\r\nج\r\n- بنابر احتياط مس ميت مبطل وضو است . و اللّه العالم .\r\n\r\nس 157\r\n- مسّ ميّت كافر غسل لازم دارد ؟\r\n\r\nج\r\n- بلى با مسّ بدن كافر ، غسل مسّ ميّت لازم مىشود . و اللّه العالم .\r\n\r\nس 158\r\n- اگر ميّتى را به جهت عذرى مثل شكستگى يا سوختگى و مانند آنها نتوانند غسل دهند و بدل از غسل تيمم داده باشند آيا بر مس‌ّكننده واجب است غسل مسّ ميت كند يا نه ؟\r\n\r\nج\r\n- در مورد سؤال ، غسل مسّ ميّت واجب نيست ولى تيمم دهنده بايد غسل مس ميّت بنمايد .\r\n\r\nس 159\r\n- تيم پزشكى در صورت سكته قلبى تنفسى بيماران ، موظف بانجام\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nعمليات احياء بيماران به مدت نيم ساعت حد اقل ، مىباشد ، آيا در صورتى كه عمل پزشكان نتيجه‌بخش نباشد غُسل مس ميت بر افرادى كه در اين حال با بيمار در تماس مىباشند واجب است يا خير ؟\r\n\r\nج\r\n- غسل مس ميت در صورتى واجب مىشود كه تمام بدن ميت سرد شده باشد پس اگر هنوز تمام بدن سرد نشده چنانچه عضوى از انسان به موضع سرد شده هم برسد غسل ندارد .\r\n\r\nس 160\r\n- آيا با مسح ( لمس ) خون جامد شده انسان كه در جنازه موجود است ، غسل مسّ ميّت واجب مىشود يا نه ؟ براى اينكه جنازه خشك نشود به داخل آن ماده‌اى بنام ( فرمالين ) تزريق مىكنند آيا با لمس اين ماده كه هنگام تشريح از بدن آن خارج مىشود ، غسل واجب مىشود يا نه ؟\r\n\r\nج\r\n- در مورد هر دو سؤال اگر بدن ميّت مس نشده لمس خون جامد يا ماده مذكور ، غسل واجب نيست .\r\n\r\nس 161\r\n- آيا غسل جمعه مجزى از غسل مسّ ميّت هست يا نه ؟\r\n\r\nج\r\n- غسل جمعه مجزى از غسل مسّ ميت نيست فقط غسل جنابت مجزى است هرچند غفلت از غسل مس ميّت داشته باشد .\r\n\r\nغسل ميّت\r\n\r\nس 162\r\n- در شهرهاى بزرگ مثل تهران كه تراكم جمعيت در آنها بيشتر است همه روزه عده كثيرى فوت مىشوند و با محدوديتى كه غسالخانه‌ها دارند حتى گاهى سبب مىشود جنازه‌ها چند روز در نوبت براى غسل نگهدارى شوند اگر دستگاهى ساخته شود كه خود دستگاه همه كارهاى غسل را انجام بدهد و يا اينكه با زدن كليد برق براى هر قسمت از بدن ميت دستگاه كارها را انجام بدهد آيا اين نحوه غسل از نظر شرع مقدس اسلام كفايت از غسل ميت مىكند يا نه ؟\r\n\r\nج\r\n- در فرض سؤال بايد هر يك از غسلهاى سه‌گانه ميت به مباشرت غسل دهنده انجام شود و استفاده از وسايل برقى براى باز كردن شير آب و يا جابجائى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nجسد اشكال ندارد اما اگر دستگاه خود كار باشد كه مباشرت غسل دهنده در آن نباشد هر چند در يك غسل يا يك عضو هم باشد غسل صحيح نيست .\r\n\r\nس 163\r\n- اگر براى زن مثل پيدا نشود كه او را غسل دهد و مردانى كه به او محرمند نباشند مردان اجنبى مىتوانند او را غسل دهند ؟\r\n\r\nج\r\n- در فرض سؤال غسل ساقط است اگر چه احتياط اين است كه با امكان غسل بدون نظر ، غير مماثل او را غسل دهد .\r\n\r\nس 164\r\n- در حال غسل ميت اگر چنانچه ظرفى كه با آن آب سدر و كافور روى ميّت ميريزند با بدن ميت برخورد كند آيا بايد آن ظرف را آب كشيد و مجدداً داخل ظرف كافور و سدر زد يا نه ؟\r\n\r\nج\r\n- بايد ظرف مذكور آب كشيده شود سپس با آن ظرف از ظرف كافور و سدر آب كافور و سدر برداشته شود .\r\n\r\nس 165\r\n- كسى كه ميت را غسل مىدهد اگر به عورت ميت نگاه نكند ولى دست او هنگام غسل به عورتين ميت بخورد و آنها را بشويد بدون دستكش و بدون پارچه آيا اشكال دارد يا خير ؟\r\n\r\nج\r\n- اشكال دارد .\r\n\r\nس 166\r\n- اگر ميّت دندان مصنوعى داشته باشد و بيرون آوردن آن اسباب مجروح شدن ميت شود ماندن دندان در دهان ميت چه حكمى دارد ؟\r\n\r\nج\r\n- در فرض سؤال بيرون آوردن دندان لازم نيست بلكه در صورتى كه مستلزم مجروح شدن اطراف دهن ميت شود جايز نيست . و اللّه العالم .\r\n\r\nنماز ميّت\r\n\r\nس 167\r\n- نماز ميّت بايد متصل به تدفين باشد يا منفصل هم مانعى ندارد ؟\r\n\r\nج\r\n- نماز ميت بايد قبل از دفن ميّت باشد و لازم نيست متصل به دفن باشد . و اللّه العالم .\r\n\r\nس 168\r\n- در نماز بر ميّت اگر ادعيهء مأثورة مقدم و مؤخر خوانده شود مثلًا بعد\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاز تكبير اوّل دعاى سوم ، و بعد از تكبير سوم دعاى اوّل خوانده شود ، در صورتهاى زير چه حكمى دارد ؟\r\nدر بين نماز متوجّه شوند . ) بعد از نماز بر ميّت متوجه شوند .\r\nبعد از دفن ميّت متوجه شوند ؟\r\n\r\nج\r\n- در هر سه مورد عدم وجوب اعادهء نماز بعيد نيست ولى احتياط باعادهء نماز ترك نشود ، البته در صورتى كه ميّت دفن شده بقبر او نماز خوانده شود .\r\n\r\nس 169\r\n- شخصى گاهى نماز ميّت مىخواند اعراب را دقّت نمىكند ولى خودش متوجه نيست آيا نماز باطل است يا نه و نمازهايى كه تا حال خوانده ولى شك دارد كه اعراب را اشتباه خوانده يا نه براى اين نمازها چه‌كار كند ؟\r\n\r\nج\r\n- در هر موردى كه معلوم شود غلط خوانده بايد نماز ميت دوباره خوانده شود . و اللّه العالم .\r\n\r\nس 170\r\n- در روستائى كه مرسوم است براى تجهيز ميت مردم به مشاركت يكديگر اقدام مىكنند و جمعى معيّن و غير معيّن مشغول غسل شده و يك نفر خاصّ نماز ميت را مىخواند آيا غسل‌دهندگان و يا آنكه نماز مىخواند بازبايستى از ولى ميت اذن بگيرد - يا اينكه چون اين كيفيت رسم شده احتياج به اذن نيست ؟\r\n\r\nج\r\n- بعيد نيست اكتفاء به دلالت ظاهر حال اولياء ميت بر رضاى آنها باقدام ديگران ، بلى اگر ولىّ ميّت عالم به حكم اعتبار اذن او در اقدام ديگران نباشد احوط استيذان از او است اگر چه علم برضاى او داشته باشند .\r\n\r\nس 171\r\n- اگر ولىّ نمازخوان نبود و كس ديگرى خواست نماز بخواند - يا ايام دهه محرم يا ماه مبارك بود و روحانى براى تبليغ آمده بود - آيا آنها احتياج به اذن گرفتن دارند ؟\r\n\r\nج\r\n- اگر سيره محلّى بر اقامه نماز از طرف روحانى باشد و ميّت را براى نماز بر آن بگذارند كه روحانى بر آن نماز بخواند مثل شاهد حال دلالت بر اذن ولى دارد .\r\n\r\nس 172\r\n- اگر يكى از اولياء ميت در محل نباشند و يك روز يا دو روز و گاهى بيشتر طول مىكشد تا مراجعت نمايند وظيفه چيست آيا بايستى صبر كنند\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nيا اينكه ميت را تجهيز كنند ؟\r\n\r\nج\r\n- در فرض سؤال از بقيه اذن بگيرند .\r\n\r\nس 173\r\n- نماز خواندن بر ميت در قبرستان جايز است يا خير ؟\r\n\r\nج\r\n- جايز است .\r\n\r\nدفن ميّت\r\n\r\nس 174\r\n- دخترى 5 يا 6 ماهه از مادر سقط شده و والدين واقف به مسائل شرع نبوده لذا ، بدون غسل و كفن او را در پارچه‌اى پيچيده و دفن كرده‌اند و اكنون 3 سال از اين جريان مىگذرد تكليف آنان چيست ؟\r\n\r\nج\r\n- در مورد سؤال كه سه سال است از دفن گذشته فعلًا تكليفى نداريد . و اللّه العالم .\r\n\r\nس 175\r\n- اگر از ميّت فقط دست و يا پا مانده باشد در دفن بايد رعايت قبله شود يا هر جور مىشود دفن كرد ؟\r\n\r\nج\r\n- در فرض سؤال وجوب مراعات قبله معلوم نيست گرچه خوب است به همان نحوى كه دست و پا در دفن بدن واقع مىشود به همان نحو قرار دهند .\r\n\r\nس 176\r\n- ميّت را قرار است به مشاهد مشرفه نقل دهند ولى او را در زمين دفن نمىكنند بلكه او را در بنائى مىگذارند و روى او بنا مىكنند جايز است يا خير ؟\r\n\r\nج\r\n- واجب است ميت را در زمين دفن كنند و ميّت را روى زمين گذاشتن و با بناء او را پوشاندن جايز نيست .\r\n\r\nس 177\r\n- شخصى را در زمين دفن مىكنند كه بعد به مشهد مقدس منتقل كنند بعد از يك سال و نيم آن جسد را در آوردند بوى تعفن مىداد كفن از بين رفته كفن را عوض كردند و به مشهد بردند آيا اين كار جايز است يا خير ؟\r\n\r\nج\r\n- در صورت مرقوم با احتمال عرفى بقاء تعفن ، نبش قبر معرض هتك است و جايز واقع نشده است ولى دفن آن در مشهد مقدس بىاشكال واقع شده است .\r\n\r\nس 178\r\n- مادر اين جانب حدود 10 روز قبل برحمت ايزدى پيوست درحالىكه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبارها گفته بود مرا بهشت زهرا دفن نكنيد نزد برادرم در على بن جعفر ببريد لكن در آن شرايط غير عادى او را در بهشت زهرا به صورت امانت سپرديم اما در آنجا او را دفن نمودند آيا مىتوانيم او را به قم انتقال دهيم ؟\r\n\r\nج\r\n- بطور كلى اگر وصيت كرده باشد كه در مكان خاصى مثل قم او را دفن نمايند اگر خلاف وصيت عمل شده باشد و در محل ديگر دفن كرده باشد در صورتى كه نبش موجب هتك ميت نشود بايد نبش نمايند و طبق وصيت عمل كنند .\r\n\r\nمراسم ترحيم و يادبود\r\n\r\nس 179\r\n- زنهائى كه گيسوان خودشان را در مصيبت قيچى كنند يا ببرند كفّارهء بر آنها واجب مىشود اگر براى اصلاح كردن يا زينت دادن اين عمل را انجام دهند كفّاره تعلق مىگيرد يا نه ؟\r\n\r\nج\r\n- قيچى و اصلاح مو جهت زينت كفّاره ندارد .\r\n\r\nس 180\r\n- پولهايى كه براى برگزارى مراسم ترحيم خرج شده است از كجا تأمين شود آيا از اصل تركه يا از ثلث ( اطعام كرايه اتوبوس چاپ اعلاميهء ترحيم - خرج مسجد محل برگزارى مراسم - مزد و انعام افراد خدمت‌كننده در مراسم ترحيم از قبيل : قارى قرآن موزّع قرآن - چاىريز - آشپز - نوحه‌خوان - سخنران و . . . ) .\r\n\r\nج\r\n- اگر متوفّى وصيت كرده كه مراسم ترحيم برگزار كنند بايد از ثلث تأمين شود ولى اگر در اين خصوص چيزى نگفته و براى ثلث مصارف ديگرى تعيين نموده كبار ورثه مىتوانند از اموال خودشان مصرف كنند و چنانچه ميّت صغير داشته باشد نمىتوانند از مال صغير خرج كنند .\r\n\r\nس 181\r\n- حجله‌هائى كه براى اموات مىگذارند و گلهاى طبيعى كه روى جنازه و قبر مىريزند آيا مصداق تبذير مال هست يا وجه شرعى دارد ؟\r\n\r\nج\r\n- آنچه مسلّم است اين ستكه اگر وجوهى كه در اين راه‌ها مصرف مىشود صرف خيرات و دادن صدقه براى ميّت شود از جهات متعدد مستحسن و مستحب و موجب انتفاع ميّت است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nس 182\r\n- آيا درست است يك نفر كه يكى از بستگانش فوت مىنمايد زير ديون ديگران واقع شود و مبلغى را از شخصى قرض نمايد و ناچار شود زياده از آن مبلغ را به عنوان ربا به قرض دهنده بپردازد تا در نظر مردم محترم شود ؟ مستدعى است راهنمائى فرمائيد .\r\n\r\nج\r\n- قرض ربوى حرام و از گناهان كبيره است آنچه كه براى ميت نفع دارد خيرات و مبرات است و در درجه اول اداء ديون او مثل خمس و زكات و بدهكاريهاى او به اشخاص و كفارات و مظالم و حج نيابتى براى او اگر در ذمه داشته باشد كه اين امور در صورتى كه ميت مديون آنها باشد همه از اصل تركه او برداشته مىشود و همچنين قضاء نماز و روزه او و بعد هم خيرات مستحبه مثل صدقه و احسان به فقراء و امور خيريه ديگر و اگر وصيت كرده بايد به وصيت او تا مقدار ثلث تركه او عمل شود و در زائد بر ثلث هم اگر كبار ورثه عمل نمايند احسان به او است و راجع به مراسم معموله جهت عزاى اموات و عروسيها و مجالس ضيافت و ميهمانيها مقتضى است از مخارج سنگين كه صاحبان عزاء يا عروسى از تحمل آن به زحمت و حرج مىافتند و غالباً رجحان شرعى ندارد خوددارى نمايند و سيره و روش حضرت رسول اكرم ( ص ) و ائمه طاهرين عليهم السلام و راهنمائيهاى اخلاقى اسلامى را سرمشق قرار دهند و به اقتصاد عمل نمايند و حتى كسانى كه اهل تمكن و توانائى مالى هستند نيز مناسب است در اين قبيل مراسم ميانه روى را مراعات نمايند تا كسانى كه متمكن نيستند بملاحظهء عرف معمول گرفتار قرض و زحمت نشوند و مخصوصاً اگر اين مراسم براى رقابت و همچشمىهاى دنيائى باشد هرگز موجب اجر براى زنده و مرده نخواهد شد و حال همان شخص را خواهد داشت كه بر حسب بعضى اخبار در زمان حضرت امير المؤمنين سلام اللّه عليه براى رقابت و اظهار رياست نه براى خدا و اطعام فقرا سيصد شتر قربانى كرد و حضرت خوردن گوشت آنها را بر مردم تحريم نمود و احدى از آنها نخورد خداوند متعال همه را موفق به پيروى از دستورات اخلاقى اهل بيت سلام اللّه عليهم بنمايد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاحكام بلوغ\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nاحكام بلوغ\r\n\r\nس 183\r\n- با توجه به اينكه بعضى سن بلوغ دختر را 13 سالگى اعلام كرده‌اند لطفاً نظر خود را در اين مورد بيان فرمائيد ؟\r\n\r\nج\r\n- به نظر اين جانب بلوغ دختر با گذشت نه سال قمرى از حين تولد او حاصل مىشود .\r\n\r\nس 184\r\n- در چه سنى پسران به بلوغ مىرسند ؟\r\n\r\nج\r\n- شرائط بلوغ براى پسران يكى از سه چيز است 1 - پايان 15 سال قمرى 2 - محتلم شدن و خروج منى از شخص 3 - روئيده شدن موهاى درشت در قسمت زير ناف .\r\n\r\nس 185\r\n- حد بلوغ و حد رشد چيست ؟\r\n\r\nج\r\n- از لحاظ سن حد بلوغ مذكر پايان 15 سال و مؤنث 9 سال است و حدّ رشد در اشخاص نسبت به امور مختلف است و اجمالًا رشد نسبت به امرى يعنى بطور متعارف صلاح و فساد آن امر را درك كند . و اللّه العالم\r\n\r\nس 186\r\n- چرا سن معين‌شدهء ( سن تكليف ) دختران و پسران فرق مىكند .\r\n\r\nج\r\n- بر حسب روايات فرق بين زمان بلوغ دختران و پسران است البته در\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nحكمت اين فرق نكات متعددى گفته شده است كه بيشتر مربوط به وضع جسمانى زن و مرد است اما در احكام خدا ، ما حق چون و چرا نداريم و فرق بين آنها را از احكام خدا كه خالق هر دو و عالم به همه جهات و مصالح هر دو است مىفهميم و تسليم هر دو هستيم همانطور كه در حديث است مردم مانند بيمارند و خداوند متعال مثل طبيب تكليف بيمار براى رسيدن به صحت و سلامتى عمل به دستور طبيب است هر چند طبيب دستورهايش نسبت به مبتلايان به يك نوع بيمارى يكنواخت و يكسان نباشد .\r\n\r\nس 187\r\n- آيا هيچ رابطه‌اى بين بلوغ و رشد هست يا خير ؟\r\n\r\nج\r\n- غالباً در پسرها رشد و بلوغ با هم حاصل مىشود و در دخترها با رسيدن بسن بلوغ رشد حاصل نمىشود به هرحال چنين نيست كه هر بالغى رشيد باشد يا هر رشيدى بالغ باشد بلى رشيد نابالغ مكلف بتكاليف شرعى نمىباشد . و اللّه العالم\r\n\r\nس 188\r\n- آيا كسى كه بالغ شد رشيد هم هست و آيا كسى حكم رشد او از دادگاه صادر شده است لزوماً بالغ هم هست يا خير ؟\r\n\r\nج\r\n- مسأله رشد و عدم رشد در صورتى در دادگاه قابل طرح و مورد حكم قاضى واقع مىشود كه بلوغ شخص بسن يا بامارات شرعى ديگر ثابت باشد . و اللّه العالم\r\n\r\nس 189\r\n- من در يكى از ماه‌هاى رمضان سالهاى گذشته چند روز از روزه‌هاى خود را خورده‌ام و مطمئن نيستم كه در آن زمان به سن تكليف رسيده بوده‌ام يا نه البته اگر بخواهم از سال قمرى حساب كنم و چون تاريخ تولد ثبت شده در شناسنامه من با تاريخ حقيقى مطابقت ندارد و من نمىتوانم حساب كنم كه به سن تكليف رسيده بودم يا نه تكليف من چيست ؟\r\n\r\nج\r\n- با اينكه تاريخ قمرى ولادت خود را نمىدانيد و تاريخ شمسى آن را هم نميدانيد تكليفى بر شما نيست بلى اگر تاريخ شمسى را ميدانيد طبق تفاوت شمسى با قمرى تاريخ قمرى را معين نمائيد و با اينكه مىدانيد شناسنامه تاريخ حقيقى نيست شناسنامه ميزان نيست . و اللّه العالم .\r\n\r\nس 190\r\n- اگر متوجه شود كه مدتى از بلوغ او گذشته و نماز و روزه‌اش را در\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاين مدت بطور كامل انجام نداده آيا بايد قضا كند و در روزه كفاره لازم است يا خير ؟\r\n\r\nج\r\n- بايد آنچه از نماز و روزه صحيح انجام نداده قضاء كند . اما نسبت به كفاره اگر تقصيرى در بين نباشد كفاره ندارد . و اللّه العالم .\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nاحكام نماز\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\nنماز\r\n\r\nاذان\r\n\r\nس 191\r\n- مؤذن نماز جمعه در موقع اذان ظهر وقتى كه اذان بلند چه از طريق بلندگو يا بدون بلندگو مىگويد و روبروى نمازگزاران قرار گرفته است اگر نمازگزاران در مسجد نشسته‌اند و آماده براى خطبه‌هاى نماز جمعه هستند هر قسمتى از اذان را كه مىشنوند بلافاصله دسته جمعى با صداى معمولى بگويند و اين كار تا آخر اذان ادامه داشته باشد آيا اين عمل مستحب است و ثوابى دارد يا نه ؟\r\n\r\nج\r\n- بلند حكايت كردن فصول اذان اشكال ندارد و خصوصاً در فصول آن كه مشتمل بر ذكر اللَّه است رجحان دارد ولى به قصد ورود و خصوصيت چون دليلى بر آن در نظر نيست جايز نيست چنان كه بلند گفتن آن به هيئت اجتماعى نيز به نيت ورود جايز نيست و بدون نيّت ورود نيز چون به صورت برنامه دينى ارائه مىشود اولى ترك است بطور كلى سزاوار است مؤمنين در همه برنامه‌هاى دينى به آنچه از\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nدين رسيده است اكتفا نمايند و سليقه‌ها و استحسانات شخصى را ترك كنند مبادا چيزهائى كه در دين نيست به تدريج وارد دين شود و از دين شمرده شود .\r\n\r\nوقت نماز\r\n\r\nس 192\r\n- با توجه به اين كه اذان صبح را با افزودن دقايقى ( 7 تا 10 دقيقه ) به ساعت شرعى مىگويند آيا اشكال شرعى ندارد ؟\r\n\r\nج\r\n- به طور كلى اذان مؤذن مورد وثوق و عارف به وقت براى هر محل معتبر و مورد اعتماد است و تا مؤذن شروع به اذان نكرده باشد و از طرق شرعى ديگر نيز احراز دخول وقت نشده باشد در روزه امساك از اكل و شرب واجب نيست و با شروع به اذان امساك واجب است چنان كه شروع به نماز نيز جايز است مع ذالك احتياط آن است كه در روزه مقدار كمى زودتر از اذان خوددارى از اكل و شرب كند و حكم اذان راديو هر شهر و محل نيز در اعتبار دائر مدار اين است كه مؤذن را مشخص به صفت وثوق و معرفت كامل وقت بشناسند و الا اگر بطور شرعى دخول وقت را احراز ننمايند خواندن نماز مجزى نيست .\r\n\r\nس 193\r\n- آيا حكم ليالى مقمره با ليالى ديگر فرق دارد ؟\r\n\r\nج\r\n- فرق ندارد . و اللّه العالم .\r\n\r\nس 194\r\n- نسبت به تعيين نصف شب شرعى راه دقيق و مشخص كدام است ؟\r\n\r\nج\r\n- جهت وقت نماز عشاء بنابر احتياط شب را از مغرب تا اذان صبح حساب كنيد . و اللّه العالم .\r\n\r\nس 195\r\n- آيا بعد از طلوع آفتاب تا قبل از اذان ظهر مىشود نماز قضا خواند يا خير ؟\r\n\r\nج\r\n- مانعى ندارد .\r\n\r\nقبله\r\n\r\nس 196\r\n- اكنون كه علم پيشرفت كرده است و بشر با سفينه به فضا مىرود در\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nآنجا براى نماز به چه سمتى بايد ايستاد ، و آيا مكانى در روى زمين وجود دارد كه قبله نداشته باشد ؟\r\n\r\nج\r\n- در روى زمين مكانى كه قبله نداشته باشد نيست و چون محاذى كعبهء معظّمه هر چه به طرف بالا برود قبله محسوب مىشود بنابراين بايد در فضا ، نمازگزار به طرف محاذى كعبه نماز بخواند .\r\n\r\nس 197\r\n- انحراف تعمّدى از جهت دقيق قبله در نماز تا چند درجه مجاز است ؟\r\n( توضيح اينكه اين شركت در حال طراحى مسجدى براى سپاه پاسداران است ، آيا مىتواند اين مسجد را با 4 درجه انحراف از قبله قرار دهد ، اما به نمازگزاران اعلام شود كه مسجد رو به قبله است ) ؟\r\n\r\nج\r\n- انحراف عمدى از قبله اگر كم باشد مثل چهار درجه كه عرفاً شخص رو به قبله شمرده شود اشكال ندارد و صدق حالت استقبال در نظر عرف كافى است ، بناء مسجد نيز با اين انحراف كم عرفاً رو به قبله است ولى چون مفهوم اعلام رو به قبله بودن مسجد صورت تدقيقى و حقيقى استقبال است و علاوه معرض اين است كه بعض نمازگزاران به گمان دقّت و مراعات استقبال حقيقى در تعيين قبله مسجد با انحراف جزئى از قبله مسجد كه على الفرض تدقيقى و حقيقى نيست از حدّ استقبال عرفى معتبر خارج شوند اين اعلام كه خلاف واقع است و مفهوم كذب دارد جايز نيست .\r\n\r\nلباس نمازگزار\r\n\r\nس 198\r\n- لباس‌هايم نجس مىباشد و عوض كردن آن براى من امكان‌پذير نيست چگونه نماز بخوانم ؟\r\n\r\nج\r\n- چنانچه بتوانيد با يك لنگ و يا چيزى شبيه به آن كه بشود عورتين را مستور كند نماز بخوانيد بايد اين كار را بكنيد و اگر ممكن نشود با يك لباس نجس كه عورتين را بپوشاند نماز بخوانيد و لباس نجس ديگرى در حال نماز بر تن شما نباشد . و اللّه العالم .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nس 199\r\n- موى خرگوش همراه با لباس نمازگزار چه حكمى دارد ؟ و اگر اشكال داشته باشد تكليف نمازهاى خوانده شده به اين كيفيت چيست ؟\r\n\r\nج\r\n- خرگوش حرام گوشت است اگر نمازگزار عمداً با موى خرگوش نماز بخواند نمازش باطل است و لو اينكه جاهل به حكم باشد و نمازهايى را كه عمداً با كيفيت مذكور خوانده بايد قضا كند . و اللّه العالم .\r\n\r\nمكان نمازگزار\r\n\r\nس 200\r\n- در خانه‌اى كه نسق زراعى بوده - زمين مربوط به اصلاحات ارضى رژيم سابق است كه از زارع خريدارى شده - ميتوان ساكن شد و خواندن نماز در خانه مذكور صحيح است يا خير ؟\r\n\r\nج\r\n- اگر عرفاً محتمل باشد كه يد شخصى كه فعلًا زمين در يد او است يد مشروع و غير غاصبانه باشد تصرف غير ذى اليد با اذن ذى اليد در آن جايز است و اما شخص ذى اليد كه عالم به وضع زمين است بايد طبق علم خود عمل كند .\r\n\r\nس 201\r\n- براى اجاره خانه مؤجر مبلغى وجه نقد بعنوان قرض الحسنه و مبلغى هم ماهيانه مال الاجاره از مستأجر دريافت مىكند سكونت در آن خانه مجاز ، و خواندن نماز درست است يا خير ؟\r\n\r\nج\r\n- اگر نحوهء اجاره اينطور بوده كه مؤجر خانه را به مستأجر به مال الاجاره معين و مدّت معلوم اجاره دهد و در ضمن عقد اجاره شرط كند كه مستأجر مبلغ معيّنى هم به او قرض الحسنه بدهد صحيح است و در اين صورت نماز خواندن در آنجا هم جايز است .\r\n\r\nس 202\r\n- نماز خواندن در محلّى كه تار و موسيقى استعمال مىكنند چه حكمى دارد ؟\r\n\r\nج\r\n- اگر مجلس معصيت صدق كند مثلًا داخل يك اطاق باشد اشكال دارد ولى اگر در جائى نماز بخواند كه صداى موسيقى شنيده مىشود و نمازگزار خارج از مجلس موسيقى باشد و قصد گوش دادن نداشته باشد هرچند قهراً بشنود اشكال ندارد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nس 203\r\n- زمينى را كه سالهاى قبل تحت تصرف افراد بهائى بوده و بوسيلهء سازمان زمين‌شهرى مصادره شده است به مسجد تبديل نموده‌اند آيا نماز خواندن در آن صحيح است يا نه ؟\r\n\r\nج\r\n- در مورد سؤال چنان كه آن بهائى زمين مذكور را بعد از بهائى شدن مالك بوده و سپس توسط حكومت اسلامى مصادره شده تصرف و نماز خواندن در آن زمين اشكال ندارد .\r\n\r\nس 204\r\n- اگر بدانيم كه مكانى از پول مجهول المالك توسط شخصى احداث شده و مجبور به ماندن در آن مكان هستيم حكم نماز خواندن و تصرفاتى كه در اين پول مىشود چيست ؟\r\n\r\nج\r\n- اگر منظور اينست كه شخص مذكور ، آن مكان را با پول مجهول المالك براى خودش احداث كرده و بعد تحت اختيار ديگران گذاشته در اين صورت چنانچه زمين و مصالح را با معامله كلى و ذمّه‌اى تهيه نموده تصرف براى ساكنين در آن اشكال ندارد ولى اگر با معامله عين به عين تهيه كرده جواز تصرف منوط باجازهء حاكم شرع جامع الشرائط است .\r\n\r\nتكبيرة الاحرام\r\n\r\nس 205\r\n- آيا جهر و اخفات تكبيرة الاحرام تابع نمازهاى جهريّه و اخفاتيّه است و يا اينكه در تمام نمازهاى يوميّه نمازگزار مخيّر بين جهر و اخفات تكبيرة الاحرام است و آيا در نماز جماعت چه حكمى دارد ؟ آيا عدم رعايت جهر و اخفات تكبيرة الاحرام سهواً چه صورت دارد ؟\r\n\r\nج\r\n- در نماز جماعت براى امام جهر مستحب است چه در نمازهاى جهريه و چه در اخفاتيه و مأموم بهتر است اخفات كند و در نمازهاى فرادى حكم ساير اذكار را دارد كه مصلّى مختار است . و اللّه العالم .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nس 206\r\n- اگر انسان در اثر سرگيجه در حال گفتن تكبيرة الاحرام ، بىاختيار حركت كند ، با توجه به اين كه گفتن تكبيرة الاحرام در حالت آرامش و سكون مستلزم تكرار چندين بارهء آن مىباشد آيا اين تكرار لازم است ؟\r\n\r\nج\r\n- در مورد سؤال چنانچه شخص مذكور متمكن است كه تكبيرة الاحرام را در حال استقرار بدن بگويد و براى او مشكل نباشد بايد در حال استقرار بدن بگويد و لو به تكرار ، بلى اگر حركت كم باشد بطورى كه استقرار صدق كند اشكال ندارد و نبايد تكرار كند .\r\n\r\nقيام\r\n\r\nس 207\r\n- شخصى نماز را ايستاده بجا مىآورد ولى در ركعت آخر در اثر كمردرد ، پادرد يا به علت ديگر مىنشيند نماز را نشسته تمام مىكند آيا اعاده لازم دارد يا خير ؟\r\n\r\nج\r\n- در صورتى كه عاجز از قيام بوده مجزى است و اعاده لازم نيست . و الله العالم .\r\n\r\nس 208\r\n- توضيح دهيد كه بعد از خواندن حمد و سوره يا بعد از قنوت آيا مىتوان بلافاصله به ركوع رفت يا به قدر يك ثانيه بايد صبر كرد ؟\r\n\r\nج\r\n- بعد از تمام شدن سوره كه تماماً در حال قيام خوانده شده باشد صبر كردن لازم نيست مىتواند فوراً به ركوع برود و همچنين بعد از قنوت . و اللّه العالم .\r\n\r\nقرائت\r\n\r\nس 209\r\n- در نماز اگر در جمله « اعوذ باللّه من الشيطان الرجيم » بين « الشيطان و الرجيم » كلمه لعين را نيز اضافه كند اشكال دارد ؟\r\n\r\nج\r\n- اضافه كردن « اللّعين » اشكال ندارد . و اللّه العالم .\r\n\r\nس 210\r\n- شخصى وفات يافته و از جوانى ايشان نمازهاى خود را با قرائت\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nسورهء حمد با اختلاف با ساير قرائات مىخوانده‌اند به اين صورت كه :\r\nبه جاى  « صِراطَ الَّذِينَ أَنْعَمْتَ عَلَيْهِمْ »  ، « صراط مَن انعمت عليهم » و به جاى  « وَ لَا الضَّالِّينَ »  ، « و غير الضالين » مىخوانده‌اند ايشان در آن زمان توجه به مسائل شرعيه داشته و مقيد بوده‌اند و اين نوع قرائت را مقبول و مبرى ذمه مىدانستند ،\r\n1 - آيا چنين قرائتى وجود دارد ؟\r\n2 - در صورت وجود چنين قرائتى خواندن نماز با آن مجزى و مبرء الذمه است يا نه ؟\r\n3 - در صورت عدم كفايت اين قرائت از نماز تكليف ورثهء اين شخص چيست ؟ با توجه به اينكه ايشان در اين مورد وصيتى نداشته‌اند .\r\n\r\nج\r\n- قرائت قرآن كريم بر حسب روايات و اتفاق فقهاء عظام رضوان اللّه عليهم طبق قراءات معروفه و مشهوره در عصر حضرات ائمه طاهرين عليهم السّلام كافى و مجزى است كه معروفترين و مشهورترين آنها قرائت ده نفر است كه قرائت هفت نفر آنها شهرت و تداول بيشتر داشته و ميتوان اقتصار بر قرائت اين هفت نفر را موافق با احتياط و قدر متيقّن دانست ، و قرائت ( من انعمت ) و ( غير الضّالين ) از هيچ يك از اين هفت نفر نقل نشده و از قرائات مشهوره نيست و منحصراً قرائت عمر بن الخطاب و عبد الله بن زبير بوده و مع ذلك در بين اهل سنت نيز معمول بها نشده و با اينكه قرائت عمر است از قرائات متروكه است . و روايتى كه در تفسير على بن ابراهيم است بقرينه روايات ديگر كه همين قرائت مشهور را كه مصاحف همه مطابق با آن است تأييد مينمايند قابل حمل بر تقيه است و به هرحال استقرار سيره شيعه اهل بيت عليهم السّلام خلفاً عن سلف بر همين قرائت مشهور دليل بر عدم جواز اين قراءات شاذه است و بنابراين نهايت امر اين است كه شخص مذكور معذور است و انشاء اللّه تعالى معاقب نباشد ولى اعمالش مجزى و امتثال و اطاعت امر نيست و ظاهراً ورثه و ولد اكبر او كه بايد قضاى نمازهاى فوت شده از والد را بجا آورد در مثل اين صورت مكلف بقضاء نمازهاى او نيست بلى اگر اصل نماز از او فوت شده باشد قضاء آن بعهدهء ولد اكبر است مع ذلك اگر تبرّعاً قضاء نمازهاى او را بجا آورند يا استيجار نمايند خير و احسان به ميت خواهد بود . و اللّه العالم\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nس 211\r\n- اگر كسى در ركعت سوم نماز مشغول حمد و سوره شد و در وسط سوره يا پايان آن ملتفت شود چه بايد بكند .\r\n\r\nج\r\n- در فرض سؤال ، تسبيحات اربعه را بخواند .\r\n\r\nس 212\r\n- شخص مكلف از روى جهل به حكم سه سال تمام نمازها را - چه ركعت اول و دوم و چه ركعات سوم و چهارم - با تسبيحات خوانده است نمازها را قضا نمايد يا خير ؟\r\n\r\nج\r\n- در فرض سؤال بنابر احتياط واجب نمازهائى كه به صورت مذكور در سؤال خوانده قضاء نمايد . و اللّه العالم .\r\n\r\nس 213\r\n- آيا در تلاوت قرآن مع القواعد فتحه و كسره و ضمّه لهجه هم واجب است آيا بدون لهجه اشكال دارد ؟\r\n\r\nج\r\n- بايد كلمات به عربى صحيح تلفظ شود و ضمه و فتحه و كسره آخر هر كلمه در صورتى كه وقف بر آن نشده باشد ظاهر شود . و اللّه العالم .\r\n\r\nس 214\r\n- در خواندن تسبيحات به خاطر ندانستن مسأله بجاى گفتن « . . . و لا إله إلّا الله . . . » مىگفتم « . . . و لا إله إنَّ الله . . . » تكليف اين جانب در مورد نمازهاى گذشته‌ام چيست ؟\r\n\r\nج\r\n- در مورد سؤال نمازهائى كه به نحو مذكور خوانده‌ايد بايد قضاء نمائيد .\r\n\r\nس 215\r\n- آيا در نماز ظهر و عصر علاوه بر حمد و سوره بايد تسبيحات اربعه و اذكار ديگر را نيز بايد آهسته بخواند ؟\r\n\r\nج\r\n- در فرض سؤال تسبيحات اربعه هم مانند حمد و سوره آهسته خوانده مىشود و در بقيه اذكار انسان مختار است آهسته بخواند يا بلند .\r\n\r\nس 216\r\n- خواندن نماز از روى كتاب در نمازهاى واجب و مستحب چه حكمى دارد ؟\r\n\r\nج\r\n- اگر حافظ حمد و سوره باشد قرائت از روى قرآن كريم در نمازهاى واجب خلاف احتياط است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nس 217\r\n- آيا نمازهايى كه سالها با مخارج غلط حروف خوانده شده ، بعد از تصحيح بايد اعاده شود يا خير ؟\r\n\r\nج\r\n- اگر بطورى بوده كه به نظر عرف عرب غلط محسوب مىشده بايد اعاده و قضاء كند .\r\n\r\nس 218\r\n- آيا اگر كسى در نماز تجويد را رعايت نكند مثلًا در سوره توحيد نون يكن را اظهار كند نماز او چه حكمى دارد آيا باطل است ؟\r\n\r\nج\r\n- خلاف احتياط است ولى موجب بطلان نماز نيست .\r\n\r\nس 219\r\n- تلفظ صحيح حرف ضاد چگونه است و در صورت مشكل بودن وظيفه چيست ؟\r\n\r\nج\r\n- در تلفظ ضاد بايد پهلوى زبان به دندانهاى پهلو بخورد ولى اگر طورى ادا كند كه در نظر اهل لسان عربى صحيح باشد كافى است .\r\n\r\nس 220\r\n- نمازهاى يوميّه را من نمىتوانم عربى بخوانم و نمىشود ياد بگيرم آيا مىشود با زبانهاى اسپانيولى و آمريكائى و غيره خواند يا نه حتماً بايد عربى باشد ؟\r\n\r\nج\r\n- فرض اينكه شخص نتواند قرائت و اذكار واجب نماز را فرابگيرد ، بسيار نادر است و نوع مردم مىتوانند ياد بگيرند لذا بر هر كس واجب است حمد و سوره و اذكار نماز را به همان الفاظ عربى ياد بگيرد بلى اگر كسى در تنگى وقت بخواهد نماز بخواند مثل شخصى كه در تنگى وقت مسلمان شده باشد و فرصت براى فراگرفتن نباشد بايد اگر ممكن است به تلقين ديگرى همان الفاظ عربى را بخواند و اگر ممكن نيست و ترجمه آن الفاظ را به زبان ديگر مىداند ترجمه آن را بخواند به هر حال ياد گرفتن الفاظ عربى نماز واجب است و ترك آن گناه و موجب استحقاق عقاب است .\r\n\r\nس 221\r\n- اگر كسى اطلاع نداشته كه بايد قرائت را صحيح بخواند و نمىدانسته قرائت او اشتباه است و كسى هم به او نگفته و تا حال قرائت را غلط خوانده است آيا نمازهاى قبلى را بايد قضا نمايد يا نه ؟\r\n\r\nج\r\n- بايد نمازهايى را كه جهلًا با قرائت صحيح نخوانده قضا كند . و اللّه العالم .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nس 222\r\n- كسى كه نماز جمعه نخواند و مىخواهد نماز ظهر بخواند آيا قرائت را بايد با جهر بخواند يا اخفات و آيا اصلًا جهر جايز است يا نه ؟\r\n\r\nج\r\n- مستحب است قرائت نماز ظهر روز جمعه را جهراً بخوانند . و اللّه العالم .\r\n\r\nس 223\r\n- در خواندن حمد و سوره نماز عرفاً صدا بايد تا چه اندازه باشد تا اشكالى در نماز بوجود نيايد ؟\r\n\r\nج\r\n- در مواردى كه بايد جهراً خوانده شود موقعى كه كلمات را ادا مىكند صداى او بايد جوهر داشته باشد .\r\nو اللّه العالم .\r\n\r\nقنوت\r\n\r\nس 224\r\n-\r\n\r\nالف )\r\nدر قنوت نمازهاى واجب مىشود به صورت فارسى دعا كرد ؟\r\n\r\nج - الف )\r\nوظيفه قنوتى انجام نمىشود ولى مبطل نماز نيست .\r\n\r\nس - ب )\r\nشخصى از اول تكليف تا حدود هفت سال در قنوت نمازش  « رَبَّنا آتِنا فِي الدُّنْيا حَسَنَةً وَ فِي الْآخِرَةِ  الحسنة » مىخوانده است و الف و لام در حسنة آخر اضافه مىكرده و خيال مىكرده صحيح مىخواند آيا نمازهايش باطل و قضا دارد يا نه ؟\r\n\r\nج - ب )\r\nدر فرض سؤال ، نمازهائى كه خوانده صحيح است و قضا لازم نيست .\r\n\r\nس - ج )\r\nآيا در ذكر قنوت رعايت اعراب و تجويد لازم است يا نه ؟ تا چه حدّ ؟\r\n\r\nج - ج )\r\nرعايت تجويد واجب نيست لكن بايد بنحو صحيح خوانده شود .\r\n\r\nس 225\r\n-\r\n\r\nالف )\r\nدر صورتى كه قنوت را فراموش كند آيا قابل تدارك است يا نه ؟\r\n\r\nج - الف )\r\nبلى بعد از ركوع مىتواند تدارك نمايد .\r\n\r\nس - ب )\r\nدر صورتى كه عمداً قنوت را ترك كند مىتواند بعداً به جاى آورد ؟\r\n\r\nج - ب )\r\nبا فرض ترك عمدى ، قنوت قابل تدارك نيست .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nسجده و ركوع\r\n\r\nس 226\r\n- در نماز يوميه در ركوع يا سجود يك مرتبه مىگويم سبحان اللَّه نماز درست است يا خير ؟\r\n\r\nج\r\n- يك مرتبه سبحان اللَّه كافى نيست نمازهائى كه به صورت مذكور خوانده‌ايد قضا نمائيد . ولى در تنگى وقت و حال ناچارى يك سبحان اللَّه كافى است .\r\n\r\nس 227\r\n- اگر كسى در نماز به جاى ذكر ركوع و سجده بر اثر بىسوادى و ندانستن و تعليم غلط صلوات بفرستد نماز صحيح است ؟ و در صورت صحيح نبودن آيا بايد قضاء آن را بجاآورد ؟\r\n\r\nج\r\n- در مورد سؤال بايد نمازها را قضا كند . و اللّه العالم .\r\n\r\nس 228\r\n- آيا صلوات جزء اذكار است ؟\r\n\r\nج\r\n- بلى جزء اذكار است ولى در محلى كه ذكر خاصّى براى آن معين شده مثل ركوع و سجود و ركعت سوم و چهارم اكتفاء بصلوات جايز نيست و بايد همان ذكر خاص خوانده شود .\r\n\r\nس 229\r\n- مىتوان در ركوع و سجود جاى تسبيح صلوات بگويد ؟\r\n\r\nج\r\n- در ركوع و سجود نميتوان به آن اكتفاء نمود .\r\n\r\nس 230\r\n- بعضىها بعد از ذكر واجب سجده مىگويند « وَ عَجِلْ فرجهم و احشرنا معهم و الْعَنْ اعدائهم ) آيا گفتن اين ذكر و جملات در نماز جايز است يا نه ؟\r\n\r\nج\r\n- اگر گفتن جملات مذكوره مورد داشته باشد مثلًا بعد از صلوات گفته شود و به قصد ورود نباشد اشكال ندارد . و اللّه العالم .\r\n\r\nس 231\r\n- اگر اشتباهاً ذكر ركوع « سبحان ربى العظيم و بحمده » را در سجده گفته يا بر عكس « سبحان ربى الاعلى و بحمده » را در ركوع گفته آيا نمازش اشكال دارد ؟\r\n\r\nج\r\n- اشكال ندارد .\r\n\r\nس 232\r\n- اگر در حال ذكر سجده انگشت ابهام پا را عمداً حركت دهد نمازش\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nچه صورتى دارد ؟\r\n\r\nج\r\n- اشكال دارد و پس از اعاده ذكر و اتمام صلاة نماز را احتياطاً اعاده نمايد . و الله العالم .\r\n\r\nس 233\r\n- اگر در حالت رفتن به سجده پيشانى نمازگزار سهواً به مهر بخورد و بعد سر را مقدار كمى بردارد و دوباره با آرامش كامل بر مهر بگذارد اشكال ايجاد مىكند يا خير ؟\r\n\r\nج\r\n- در مورد سؤال اگر به اختيار سر را بر دارد و دوباره به مهر بگذارد دو سجده محسوب است ولى اگر بدون اختيار پيشانى به محل سجده بخورد و بلند شود سجده محسوب نمىشود دوباره كه سجده را با آرامش انجام دهد صحيح است . و اللّه العالم .\r\n\r\nس 234\r\n- اگر در بين نماز محلّ سجده‌گاه ( مهر ) با جوشى كه روى پيشانى تركيده نجس شود همان لحظه تكليف در نماز چيست ؟\r\n\r\nج\r\n- اگر خون تنها باشد و كمتر از درهم و مقدارى از پيشانى كه نجس نشده بر روى مقدارى از مهر كه نجس نشده قرار بگيرد بطورى كه مسماى سجده به عمل بيايد نماز صحيح است .\r\n\r\nس 235\r\n- سجده و تيمّم بر شيشه و موزائيك چه حكمى دارد ؟\r\n\r\nج\r\n- سجده و تيمّم بر شيشه صحيح نيست و اما نسبت به موزائيك كه مخلوط از سيمان و سنگ ريزه است چنانچه بين سنگهاى آن فاصله نباشد سجده و تيمم بر آن اشكال ندارد چون در واقع تيمم و سجده به سنگ است ولى اگر پودر سيمان باعث فاصله بين سنگهاى موزائيك بشود تيمم صحيح نيست ولى سجده در صورتى كه مقدارى از پيشانى كه صدق سجده كند بر سنگهاى آن واقع شود صحيح است . و الله العالم .\r\n\r\nس 236\r\n- شخصى نماز مىخواند چه ادا چه قضا ولى بين دو سجده خوب نمىنشيند آيا نمازش باطل است يا نه ؟\r\n\r\nج\r\n- بلى بين سجدتين نشستن با طمأنينه لازم است . و اللّه العالم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nس 237\r\n- در آنجا كه نمازگزار ناچار است اگر لباسش از پنبه و كتان باشد بايد به آن سجده كند آيا اگر جانمازى يا گليم زير پايش از پنبه باشد مىتواند به آنها سجده نمايد يا اينكه در اين صورت نيز بايد به پشت دست سجده كند ؟\r\n\r\nج\r\n- در فرض سؤال بايد به جا نماز و يا گليم كه از پنبه است سجده كند .\r\n\r\nس 238\r\n- شخصى مدتى هنگام نماز در سجده دستها را روى زمين نگذاشته آيا نمازهايش صحيح است ؟\r\n\r\nج\r\n- اگر مىتوانسته كف دستها را به زمين بگذارد و نگذاشته بايد قضاء كند . و اللّه العالم .\r\n\r\nس 239\r\n- مشاهده ، شنيدن و يا ديدن از طريق نوار كاست و ويدئو و يا استماع از طريق پخش مستقيم راديو و تلويزيون و نوشتن آياتى كه داراى سجده واجب مىباشند چه حكمى دارد ؟\r\n\r\nج\r\n- مشاهدهء آيات سجده و يا نوشتن آنها موجب وجوب سجده نمىشود . ولى استماع آن از طريق نوار يا پخش غير مستقيم راديو و تلويزيون ، به احتياط واجب موجب وجوب سجده است و استماع از طريق پخش مستقيم آنها موجب وجوب سجده است . و اللّه العالم .\r\n\r\nس 240\r\n- آيا سجده براى غير خدا جائز است ؟\r\n\r\nج\r\n- جائز نيست .\r\n\r\nس 241\r\n- آيا سجده در مقابل قبر امامان و امام‌زادگان جائز است ؟\r\n\r\nج\r\n- جائز نيست مگر اينكه سجده شكر باشد يعنى بخاطر اينكه خداوند او را موفّق به زيارت قبر امام عليه السلام نموده سجده براى خداوند متعال به جهت شكر بجا آورد .\r\n\r\nس 242\r\n- آيا سجده بعنوان سجده شكر و يا سجده تعظيم و غيره در مقابل قبور امامان و امام‌زادگان جائز است ؟\r\n\r\nج\r\n- سجده شكر به نحوى كه در جواب سؤال قبل گفته شد اشكال ندارد .\r\n\r\nس 243\r\n- در صورتى كه اين سجده موجب وهن مذهب گردد يا عده‌اى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nتصور كنند كه سجده براى امام ( ع ) يا امام‌زادگان انجام گرفته جائز است ؟\r\n\r\nج\r\n- چون موارد مختلف است بستگى بمورد دارد پس اگر طورى باشد كه موجب وهن مذهب باشد جائز نيست .\r\n\r\nس 244\r\n- بوسيدن زمين در مقابل حرم و عتبه مقدسه چه حكمى دارد ؟\r\n\r\nج\r\n- بوسيدن عتبه كه عنوان سجده ندارد اشكال ندارد .\r\n\r\nس 245\r\n- در صورتى كه اگر تودهء مردم تفاوت بين بوسيدن و سجده كردن نگذارند اين بوسيدن چه حكمى دارد ؟\r\n\r\nج\r\n- توده مردم بين سجده و بوسيدن فرق ميگذارند .\r\n\r\nتشهد و سلام\r\n\r\nس 246\r\n- نمازگزار در حين نماز در ركعت دوم كه تشهد را قرائت مىكند قبل از صلوات قيام مىكند آيا نماز باطل مىگردد و آيا صلوات تشهد ركن نماز است يا خير ؟\r\n\r\nج\r\n- در فرض سؤال اگر سهواً قبل از تمام شدن صلوات تشهد قيام كرده و در حال قيام متذكّر شده برگردد و ( منسى ) فراموش شده را انجام دهد و بعد به ساير وظائف خود عمل كند نماز صحيح است و اگر بعد از ركوع متوجّه شده برنگردد و نماز را تمام كند بعد قضاء فراموش شده را بجا آورد و دو سجده سهو نيز بجا آورد .\r\n\r\nس 247\r\n- كسى كه در سلام نماز هم ذكر « السلام علينا . . . » و هم ذكر « السلام عليكم . . . » را بگويد كدام يك را بايد به نيت خارج شدن از نماز بگويد ؟\r\n\r\nج\r\n- نيت خارج شدن از نماز بسلام واجب نيست و « السلام علينا . . . » را چه به نيت خارج شدن از نماز يا بدون نيّت بگويد احتياط واجب اين است كه « السلام عليكم . . . » را هم بگويد و اكتفاء به « السلام عليكم . . . » بدون « السلام علينا . . . » جايز است .\r\n\r\nاحكام نماز\r\n\r\nس 248\r\n- نمازگزار بلا فاصله بعد از گفتن « اللّه أكبر » به ركوع يا بعد از برخاستن\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاز ركوع به سجده مىرود آيا قيام‌هاى قبل و بعد از ركوع را انجام داده ؟\r\n\r\nج\r\n- بعد از سر برداشتن از ركوع طمأنينه و آرام گرفتن بدن در حال قيام لازم است و ركوع بعد از گفتن الله اگر در حال قيام و طمأنينه بدون فاصله صحيح است .\r\n\r\nس 249\r\n- بلند خواندن ذكر ركوع و سجود و تشهد و سلام و قنوت در نماز ظهر و عصر چه صورتى دارد ؟\r\n\r\nج\r\n- اشكال ندارد .\r\n\r\nس 250\r\n- نماز ظهرين را خوانده بعد متوجّه مىشود كه نماز ظهر به جهتى از جهات باطل بوده آيا اعاده ظهر كافى است يا هر دو نماز را بايد بخواند ؟ همچنين نسبت به عشائين .\r\n\r\nج\r\n- در فرض مذكور تنها ظهر را اعاده كند و همينطور نسبت به عشائين . و الله العالم .\r\n\r\nس 251\r\n- اگر كسى سهواً نماز مغرب را در سفر دو ركعت بجا آورد آيا نماز او صحيح است يا خير ؟\r\n\r\nج\r\n- در فرض سؤال ، نماز او صحيح نيست بايد دوباره نماز مغرب را سه ركعت بخواند .\r\n\r\nس 252\r\n- تكلم سهواً در نماز به چيزهائى كه ذكر خدا محسوب مىشود و همچنين سهواً نام پيغمبران يا امام معصوم ( ع ) را بردن ، سجده سهو دارد يا خير ؟\r\n\r\nج\r\n- تكلم سهوى به ذكر خدا اشكال ندارد و لكن ذكر نام پيامبران و ائمه و لو سهواً سجده سهو دارد .\r\n\r\nس 253\r\n- آيا بستن چشم در حين قرائت حمد و سوره و اذكار نماز به خاطر حصول حضور ذهن بيشتر بازهم مكروه است ؟\r\n\r\nج\r\n- در فرض سؤال ، كراهت معلوم نيست . و اللّه العالم .\r\n\r\nس 254\r\n- در نماز واجب اگر تلفن زنگ زد يا درب منزل را زدند و كسى داخل منزل نيست شكستن نماز واجب چه صورت دارد ؟\r\n\r\nج\r\n- در فرض سؤال شكستن نماز جايز نيست .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nس 255\r\n- اگر شخصى در نماز عطسه كرد و سهواً گفت الحمد للّه رب العالمين اين مبطل نماز است اگر عمداً بگويد چطور آيا ذكر محسوب مىشود و مبطل نيست ؟\r\n\r\nج\r\n- سهواً مبطل نيست بلكه عمداً هم اگر بگويد اشكال ندارد .\r\n\r\nس 256\r\n- در نماز هنگام عطسه كردن آخر عطسه چندين حرف توليد مىگردد آيا مبطل نماز است يا نه ؟\r\n\r\nج\r\n- اگر بىاختيار عطسه زده و چند حرف در اثر عطسه توليد شده اشكال ندارد .\r\n\r\nس 257\r\n- اگر در نماز شك كنيم كه باد از شكم خارج شده يعنى شك كنيم در همان هنگام نماز وضوى ما باطل شده حكم چه مىباشد ؟\r\n\r\nج\r\n- شك در خروج باد موجب بطلان نمىشود . و اللّه العالم .\r\n\r\nس 258\r\n- اگر انسان در نماز خون دماغ شد آيا نمازش باطل است ؟\r\n\r\nج\r\n- خود خون دماغ شدن موجب بطلان نماز نيست ولى از جهت نجس بودن آن مقدار خونى كه به بدن يا لباس رسيده اگر كمتر از مقدار تقريباً يك بند انگشت باشد نماز صحيح است و اگر بيشتر باشد ، بايد نماز را قطع كند و بعد از تطهير بخواند و اين در وسعت وقت است اما اگر وقت تنگ باشد با همان حال بخواند و نمازش صحيح است .\r\n\r\nس 259\r\n- نماز خواندن با دستكش و كفش چه حكمى دارد ؟\r\n\r\nج\r\n- با دستكش اشكال ندارد و كفش هم اگر در سجده مانع قرار گرفتن انگشت بزرگ پا بر زمين نباشد - مانند بعضى از دمپائىها - مانعى ندارد و الّا جايز نيست . و اللّه العالم .\r\n\r\nس 260\r\n- پسرى دارم نه‌ساله ، در حدود چهار پنج سالگى نسبت به نماز خيلى علاقه‌مند بود ، مدّتى است چندان علاقه اى نشان نمىدهد و نمىخواهد نماز بخواند . گاهى با تشويق و ترغيب و ملايمت مىخواند . پدرش عقيده دارند مطابق روايات پسر بايد از هفت سالگى حتماً نماز بخواند و مىتوان او را براى اين امر ،\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nحتى كتك زد . لذا با فشار و اجبار او را وادار به نماز خواندن مىكند . خواهشمندم در اين مورد نظر خود را مرحمت فرمائيد .\r\n\r\nج\r\n- در حديث راجع به تمرين و عادت دادن فرزندان به نماز وارد شده است كه « مروهم بسبع و اضربوهم بتسع » يعنى آنها را در هفت سالگى به نماز امر كنيد و در نه سالگى بزنيد ، امّا مقصود از اين حديث شريف اين نيست كه با امكان وادارى طفل به نماز بالطف و مهربانى و ملايمت و تشويق مثل دادن جايزه‌هاى مناسب ، او را كتك بزنيد ، بلكه بايد مطابق درك و فهم و ذهنيّات او از نماز ، جاذبه‌هاى خوب به طفل نشان داد كه خودش رغبت به نماز پيدا كند مسلماً وضع محيط خانه ، مدرسه ، معلم و معاشرين بچه ، و رفت و آمدهاى خانوادگى همه در ترغيب طفل به نماز و آداب و اخلاق خوب ، مؤثّر است . در مورد معلم گفته‌اند :\r\nدرس معلّم ار بود زمزمه محبّتى\r\nجمعه بمكتب آورد طفل گريز پاى را\r\nدر احاديث شريفه است ( اطرفوا اهاليكم فى يوم الجمعة بشىء من الفاكهة كى يفرحوا بالجمعة ) يعنى : در روزهاى جمعه براى اهل منزل و خانواده از ميوه‌ها ( و هر چيز كه تحفه است ) تحفه ببريد تا به روز جمعه فرحناك و علاقمند باشند و در تربيت اولاد بايد انواع تدبيرهاى لازم را به كار گرفت و آهسته آهسته و بتدريج جلو رفت نه تندى اعمال كرد و نه كندى و مسامحه نمود . مسأله كتك زدن و تأديب مناسب ، آن هم نه شديد ، در بعض موارد ، و در صورتى كه از همه امكانات ملاطفت‌آميز استفاده شده و اثر نكرده باشد ، به حكم ( آخر الدواء الكى ) لازم مىشود مع ذلك اگر به صورتى كه اثر سوء باشد و طفل بلجاجت و مقاومت وادار شود نبايد به آن متوسّل شد ، غرض اين ستكه طفل تربيت اسلامى و انسانى پيدا نمايد ، و براى اين منظور پدر و مادر بايد از لطائف و دقائق تربيتى مناسب استفاده كنند خصوصاً كه تربيت طفل كار بسيار لطيف و دقيق است بايد ظرافتها و لطافتهائى كه لازم است همه به كار گرفته شود لازم بتذكر است كه از عوامل سوء تربيت ، اختلاف پدر و مادر در كيفيت تربيت فرزند است كه اگر مثلًا مادر به پدر در برابر فرزند اعتراض كند كه چرا او را زده است بسيار اثر سوء و منفى خواهد داشت ، همه اين نكات را هم مادر وهم پدر در نظر بگيرند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nاحكام شك و خلل در نماز\r\n\r\nس 261\r\n- شخصى در حال نماز شك مىكند كه ركعت آخر ظهر است يا اول عصر تكليفش چيست آيا حكم وسعت و ضيق وقت متفاوت است ؟\r\n\r\nج\r\n- در فرض سؤال بايد بنا بگذارد كه ركعت آخر ظهر است بلى در ضيق وقت كه اگر بخواهد نماز را تمام كند يك ركعت از عصر را در وقت مختص آن درك نمىكند ، بايد اين نماز را قطع كند و نماز عصر را بخواند .\r\nو اللّه العالم .\r\n\r\nس 262\r\n- اگر كسى در تعداد سجده‌ها شك كند و هر چه فكر كند يادش نيايد تكليف چيست ؟\r\n\r\nج\r\n- اگر محل سجده نگذشته بايد بجا آورد .\r\n\r\nس 263\r\n- اگر شخصى كثير الشك شود در اينكه اين نماز چهار ركعتى كه خوانده ام نماز ظهر است يا عصر و طبق قرائن و مظنّه‌اى كه احياناً حاصل مىشود از گذشتن وقت و غيره بعدها معلوم مىشود كه نماز عصر است و ظهر را قبلًا خوانده بفرمائيد اگر آن شواهد و قرائن حاصل نشود و در همان حالت شك باقى بماند تكليف چيست ؟\r\n\r\nج\r\n- در فرض سؤال چنانچه در خصوص اينكه نماز چهار ركعتى كه خوانده نماز ظهر است يا عصر كثير الشك باشد يعنى مكرراً اين شك براى او حد اقل در سه نوبت حاصل شود بنا بگذارد بر اينكه عصر است و نماز ظهر را قبلًا خوانده ولى اگر در ساير موارد كثير الشك باشد و در اين مورد اتفاقاً شك كند بايد يك نماز چهار ركعتى به قصد ما فى الذّمة يعنى بدون نيّت ظهر يا عصر بخواند . و الله العالم .\r\n\r\nس 264\r\n- امام نماز چهار ركعتى مىخواند مأموم نماز مغرب ، در حال ايستاده مأموم را شك گرفته نمىداند 3 ركعت خوانده يا چهار ركعت شك مأموم چطور مىباشد ؟\r\n\r\nج\r\n- در مورد سؤال مأموم صبر كند تا امام ركوع و سجود خود را بجاآورد تا بعد از سجده دوّم تكليف روشن مىشود و در اين حالت قربة الى اللّه ذكر بگويد پس اگر تشهد گفت مأموم بدون ركوع و سجود بنشيند و تشهد بخواند و نماز خود را تمام كند و دو سجده سهو هم بجا آورد و اگر امام برخاست نماز مأموم فرادى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمىشود و بطور فرادى ركوع و سجود را بجاآورد و نماز خود را تمام كند . و الله العالم .\r\n\r\nس 265\r\n- گاهى اوقات شكى از قبيل خارج شدن باد از معده و شك در درست گرفتن وضو و شك در درست گفتن تكبيره الاحرام پيش مىآيد وظيفه انسان چيست ؟\r\n\r\nج\r\n- در موقعى كه شك در خروج باد مىكند به شك خود اعتنا نكند و نسبت به وضو و تكبيرة الاحرام چنانچه نحوهء وضوء صحيح و تكبير صحيح را مىداند اگر بعد از تمام كردن وضوء شك كند درست بوده يا نه محكوم به صحت است و بعد از تكبير هم محكوم به صحت است .\r\n\r\nس 266\r\n- بعد از اتمام نماز اگر تكليف سجدهء سهو بود و نمازگزار از قبله رو برگرداند تكليف چيست ؟\r\n\r\nج\r\n- هر وقت متوجه شد انجام دهد .\r\n\r\nس 267\r\n- بعد از تشهد سجدهء سهو آيا هر سه سلام را بايد گفت يا فقط سلام آخر را ؟\r\n\r\nج\r\n- سلام آخر كافى است . و اللّه العالم .\r\n\r\nس 268\r\n- در اثر ندانستن مسأله نماز احتياط را با سوره خوانده بعد فهميده كه بايد بدون سوره خوانده شود آيا نمازهايش صحيح است يا اعاده و قضا دارد ؟\r\n\r\nج\r\n- نمازهايش صحيح است .\r\n\r\nس 269\r\n- در مورد شك وسواسى در نماز توضيحاتى بيان فرمائيد .\r\n\r\nج\r\n- در مورد شك در نماز كسى كه وسواسى است و شك بسيار مىكند به هر طرف شك كه صحيح است بنا بگذارد مثلًا اگر شك مىكند كه يك سجده كرده‌ام ، يا دو سجده بگويد دو سجده كرده‌ام يا دو ركعت بجا آورده‌ام يا سه ، ركعت ، اگر نماز صبح است بگويد دو ركعت ، و در نمازهاى ديگر بگويد سه ركعت اگر شك مىكند كه ركوع بجا آورده‌ام يا نه بگويد بجا آورده‌ام خلاصه در همه موارد به اين صورت\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nعمل نمائيد بىجهت كار را بر خودتان مشكل نكنيد دين آسان است و با راحتى تكاليف آن انجام مىشود .\r\n\r\nس 270\r\n- وجوب سجده سهو ، براى قيام كامل است يا نيمه قيام ؟\r\n\r\nج\r\n- براى قيام نيمه تمام هم احتياطاً سجده سهو انجام دهد ولى وجوب آن معلوم نيست .\r\n\r\nس 271\r\n- آيا كثير الشك در شك سوّم نبايد به شك خود اعتناء كند يا در شكّ چهارم يا بايد احتياط كند ؟\r\n\r\nج\r\n- اگر براى انسان حالتى پيدا شود كه نتواند سه نماز پشت سر هم بدون شك بخواند كثير الشكّ است پس در فرض سؤال در شك چهارم نبايد اعتنا كند .\r\n\r\nس 272\r\n- اگر در ركعت احتياط كسى محدث شد ، اعاده ركعت احتياط كافيست يا بايد نماز را اعاده كند ؟\r\n\r\nج\r\n- در فرض سؤال پس از تحصيل طهارت احتياطاً نماز احتياط را اعاده نمايد و بايد اصل نماز را هم اعاده كند . و اللّه العالم .\r\n\r\nس 273\r\n- شك در تعداد لعن و سلام زيارت عاشورا يا در سورهء قدر نماز ليلة الدفن و امثال اينها خصوصاً در صورت اجاره چه كند ؟\r\n\r\nج\r\n- در موارد مفروضه بنا را بر اقل بگذارد و عمل را تكميل كند .\r\n\r\nنماز قضا\r\n\r\nس 274\r\n- نظر مبارك در مسأله مضايقه و مواسعه چيست ؟\r\n\r\nج\r\n- به نظر اين جانب وجوب اتيان قضاء صلاة فوت شده از مكلّف ، فوريّت ندارد بلكه وقت آن موسّع است ( ما دام العمر ) البته بايد منجر به مسامحه و تهاون در اداء تكليف نشود .\r\n\r\nس 275\r\n- زنى تا سن 44 سالگى از اينكه غسلهاى واجبش را صحيح انجام داده است يا نه بىاطلاع بوده است ، تكليف او در قبال نمازها و روزه‌هايى كه انجام داده است چيست ؟\r\n\r\nج\r\n- اگر معلوم باشد كه غسلهايش صحيح نبوده بايد قضاى نمازها را بجاآورد\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nولى قضاى روزه‌ها واجب نيست .\r\n\r\nس 276\r\n- نماز قضا بر ذمّه دارم ولى چه مقدار و از كدام نماز يوميه است نميدانم لطفاً بفرمائيد چكنم و در صورت فوت چه بايد كرد آيا ورثه‌ام مسئولند يا خير ؟\r\n\r\nج\r\n- به هر مقدار كه يقين داريد نماز از شما قضاء شده انجام دهيد و حكم مسأله در پسر بزرگتر نسبت به قضاء نماز والدين همين است و اما نسبت باينكه نميدانيد از كدام نوع نماز قضا شده بايد احتياط كنيد .\r\n\r\nس 277\r\n- اشخاصى كه در اثر تصادف و يا بيمارى ديگر و يا قبل از عمل جراحى آنان را بيهوش مىكنند و مدّتى در حال بيهوشى بسر مىبرند نسبت به نمازهاى فوت شده حكم مغمى عليه را دارند يا نه ؟\r\n\r\nج\r\n- حكم مغمى عليه را دارند .\r\n\r\nس 278\r\n- حدود چهار سال است كه به سن تكليف رسيده‌ام و متوجه شده‌ام كه بسيارى از مسائل در باب مكان و طرز وضو و نماز را رعايت نكرده‌ام و تعداد اين نمازها را هم نمىدانم آيا قضاى آنها واجب است ؟ و اگر بايد قضاى آنها را بجا آورد به چه ترتيب ؟\r\n\r\nج\r\n- در فرض سؤال هر مقدار از نمازها را يقين داريد فاقد شرايط بوده قضا كنيد و نسبت به زائد بر آن مقدار تكليف يقينى نداريد مثلا اگر مىدانيد نمازهاى فاقد شرايط از بيست نماز كمتر نبود به همان اكتفا كنيد هر چند احتمال بدهيد كه بيشتر بوده .\r\n\r\nس 279\r\n- شخصى نماز عشاء را عمداً نخوانده باشد غير از قضا حكم ديگرى هم دارد يا نه ؟\r\n\r\nج\r\n- شخص مذكور ، معصيت كبيره نموده و واجب است نماز را قضا كند . و الله العالم .\r\n\r\nس 280\r\n- كسى كه در موقعى كه سالم بود ، نماز از او فوت شده آيا بعداً مىتواند نشسته قضاى نماز فوت شده را بخواند يا خير ؟\r\n\r\nج\r\n- در فرض سؤال ، چنانچه سالم است و مىخواهد قضا را نشسته بخواند\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nصحيح نيست و بايد ايستاده بخواند و اگر فعلًا نمىتواند ايستاده بخواند بنابر احتياط واجب بايد قضا را تأخير بيندازد تا رفع عذر شود و ايستاده بخواند مگر اينكه بداند عذرش تا آخر عمر باقى است يا خوف داشته باشد كه به طور ناگهانى بميرد . و اللّه العالم .\r\n\r\nس 281\r\n- كسى كه در موقع مريضى كه در حال نشسته يا در حال خوابيده نماز به عهده او بوده و قضا شده بعداً كه بهبودى حاصل كرد مىتواند در حال نشسته قضا كند يا خير ؟\r\n\r\nج\r\n- در فرض سؤال ، بايد قضاى نمازها را در حال ايستاده بجا آورد و نشسته مجزى نيست . و اللّه العالم .\r\n\r\nس 282\r\n- تكليف فردى كه مدتى قضاى نماز بر گردن دارد ، ليكن ميزان دقيق آن را نمىداند ، چيست ؟\r\n\r\nج\r\n- هر مقدارى كه يقين دارد نمازهاى فوت شده كمتر از آن مقدار نبوده قضا كند و احتياط آن است كه به مقدارى قضا كند كه يقين داشته باشد بيشتر از آن فوت نشده ولى رعايت اين احتياط واجب نيست . و اللّه العالم .\r\n\r\nس 283\r\n- فردى دو سال نماز قضا بر عهده دارد آيا براى هر روز بايد ترتيب نمازهاى يوميه را رعايت كند ؟\r\n\r\nج\r\n- مىتواند اول قضاى نمازهاى صبح را بخواند و مىتواند اول قضاى نمازهاى مغرب را و يا قضاى نمازهاى ظهر را ، لكن بايد طورى بخواند كه نماز عصر بعد از نماز ظهر و نماز عشا بعد از مغرب واقع شود مثلًا يك ماه قضاى نماز ظهر بخواند بعد از آن يك ماه قضاى عصر يا مثلًا يك ماه نماز قضاى مغرب و بعد از آن يك ماه نماز قضاى عشاء .\r\n\r\nنماز قضاى پدر و مادر\r\n\r\nس 284\r\n- قضاى نماز و روزه فوت شده مادر به عهده فرزند بزرگ است يا نه ؟\r\n\r\nج\r\n- بلى بنابر احتياط لازم به عهده اوست .\r\n\r\nس 285\r\n- پدر و مادرى كه قدرت بر تصحيح نماز خود از نظر قرائت ندارند\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nقضاى آن بر پسر بزرگتر واجب است يا نه ؟\r\n\r\nج\r\n- اگر به جهت عدم قدرت ، معذور از تصحيح نمازشان بوده‌اند قضا آن بر پسر بزرگ واجب نيست يعنى نمازشان قضا ندارد تا بر پسر بزرگ واجب باشد . و الله العالم .\r\n\r\nس 286\r\n- اگر پدر و مادر انسان از دنيا بروند و نمىداند كه نماز قضا دارند يا نه و تا دم مرگ نيز نماز خوانده‌اند امّا نتوانسته‌اند نمازشان را درست كنند تكليف پسر بزرگتر چيست ؟\r\n\r\nج\r\n- اگر پسر بزرگ يقين دارد كه نمازشان صحيح نبوده بايد قضاى آن را بجا آورد و يا كسى را اجير كند كه او بخواند و اگر نميداند و يا شك در صحت نماز آنها دارد چيزى بر او نيست .\r\n\r\nس 287\r\n- شخصى دائماً اقامهء نماز مىنمود و اهل تدين بودند امّا به علت عدم سواد احتمال خطا و اشتباه و اشكال در نماز ايشان مىرفت با توجه به اينكه همه ورّاث راضى هستند از ماترك او نماز استجارى بخرند اوّلًا لازم است يا نه ؟\r\n\r\nج\r\n- در صورت شك در صحت نمازهاى او مىتوانيد حمل بر صحت نمائيد و اگر يقين به باطل بودن آن داريد بر پسر بزرگتر قضاء آن واجب است و اگر همه آن را تبرّعاً استيجار نمايند جائز است و اگر هم يقين به باطل بودن نمازهايش نداريد و بخواهيد احتياطاً هر مقدار نماز براى او استيجار نمائيد خير و احسان است ولى واجب نيست .\r\n\r\nس 288\r\n- مادرم چند وقتى است كه فوت نموده و بنده پسر بزرگ ايشان مىباشم لازم به توضيح است كه ايشان در زمان حياتش قادر به يادگيرى و عمل كردن به مسائل شرعى از جمله نماز و غيره نبود بطورى كه اگر تعداد روزهاى هفته يا ماه را از ايشان مىپرسيدند نمىتوانست جواب صحيح بدهد با توجه به موارد فوق بر بنده كه پسر ارشد مىباشم آيا لازم است واجبات شرعى مثل نماز و روزه ايشان را به صورت قضا بجا آورم يا خير ؟\r\n\r\nج\r\n- اگر مادر در زمان حيات تشخيص وقت نماز را نمىداده و يا از ياد گرفتن نماز و روزه عاجز بوده است ولى در حد ممكن نماز را بجا مىآورده است نسبت به\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nقضاى نماز و روزه ايشان تكليفى نداريد و در غير اين صورت بنا بر احتياط قضاى نماز و روزه او را بجا آوريد .\r\n\r\nس 289\r\n- شخصى مدت چند سال فلج شده و بيشتر در حال استراحت بوده و افرادى كه به عيادت او مىرفتند و سلام مىكردند براى احوال پرسى صورت خود را حركت مىداده و اكثر اين مدت نماز نخوانده است ، اكنون مرحوم شده است آيا قضاء نمازهاى او بر وراث يا پسر بزرگتر واجب است يا نه ؟\r\n\r\nج\r\n- در فرض سؤال اگر حواس و ادراك او به مقدارى بوده كه اوقات نماز را تشخيص ميداده هرچند قدرت بر تكلم هم نداشته بر پسر بزرگتر واجب است نمازهاى فوت شده او را قضا كند ولى اگر با همان حالى كه داشته بر حسب تكليف و توانائى خود نماز خوانده باشد بر پسر بزرگتر او چيزى نيست .\r\n\r\nس 290\r\n- پدرى در حدود پنجاه سال است كه نه نماز خوانده و نه روزه گرفته است و پسر بزرگ آشكارا به او اعلام مىكند من از حالا براى تو مىگويم كه بعد از مردنت قضاء نماز و روزه‌ات را انجام نخواهم داد آيا پسر بزرگ بعد از فوت پدرش مىتواند بگفتهء خودش عمل نمايد يا نه ؟\r\n\r\nج\r\n- در مورد سؤال بنابر احتياط واجب پسر بزرگ بايد نماز و روزهء پدر را قضا كند و يا استيجار كند .\r\n\r\nس 291\r\n- پسر بزرگ كه خودش نماز و روزهء قضا دارد آيا بايد اول قضاى نماز و روزهء خودش را بجا بياورد يا نماز و روزهء قضاى پدر را ؟\r\n\r\nج\r\n- مختار است هر كدام را اوّل انجام دهد صحيح است .\r\n\r\nس 292\r\n- نماز و روزهء قضاى پدر كه بر گردن پسر بزرگ است آيا به شرط وصيت پدر واجب است يا اين كه بدون وصيت پدر هم واجب است ؟\r\n\r\nج\r\n- بدون وصيت پدر هم بر عهدهء پسر بزرگ است .\r\n\r\nنماز استيجارى\r\n\r\nس 293\r\n- آيا طفل مميزى كه قرائتش صحيح است مىتواند نماز و روزهء\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاستيجارى را قبول كند ؟\r\n( حد اقل براى والدين ) .\r\n\r\nج\r\n- احتياط واجب عدم استيجار صبى مميز است ولى اگر براى والدين خود نماز و روزه تبرعاً بجا آورد و صحيح انجام دهد مجزى است . و اللّه العالم .\r\n\r\nس 294\r\n- اگر در نماز استيجارى شرط مستحبات نشود و اساساً دربند آن هم نيستند تنها منظورشان نوعاً برائت ذمه ميّت است مىتواند بدون مستحبات بخواند ، يا با حدّ اقل مستحبات ، يا مطابق معمول ؟\r\n\r\nج\r\n- بايد بر طبق معمول انجام شود و استيجار - هر چند بدون اشتراط مستحبات باشد - از نمازى كه بدون مستحبات متعارفه - كه نوع مردم آن را انجام مىدهند - خالى باشد ، منصرف است .\r\n\r\nس 295\r\n- شخصى به خاطر اينكه آب براى چشمش ضرر دارد با تيمم نماز مىخواند . ايشان حدود 13 سال و بيشتر نماز استيجارى خوانده و اسامى اشخاص را نوشته امّا اكنون آن اشخاص زنده‌اند يا مرده نمىداند حكم اين نمازهاى خوانده شده چيست و هم اكنون مبلغى پول تهيه كرده تا بدهد دو مرتبه آن نمازها را ديگران بخوانند چه حكمى مىفرمائيد ؟\r\n\r\nج\r\n- در فرض سؤال ، كه وظيفه شخص مذكور از غير جهت ضيق وقت نماز ، با تيمم بوده نمازهاى استيجارى كه خوانده صحيح است و ذمّه كسانى كه براى آنها نماز خوانده برى مىشود و اما نسبت به استحقاق اجرت ، اگر اجيركننده نمىدانسته كه موجر ( كسى كه نماز استيجارى مىخواند ) نماز را با تيمم خواهد خواند مشكل است و احتياط اينست پولى كه گرفته به صاحبانش و يا ورثه آنها برگرداند و اگر نميشناسد از طرف آنها صدقه بدهد . و الله العالم .\r\n\r\nس 296\r\n- شخصى از 3 نفر نماز استيجارى گرفته از هر كدام چهار ، پنج ماه باقى مانده در اثر گرفتارى و تأخير نام نشانى اينها را فراموش كرده در اين صورت تكليف اين شخص چيست و چه جور نيت بكند ؟\r\n\r\nج\r\n- در فرض سؤال ميتواند نيت نمازها را به ترتيب گرفتن اجرت و مانند آن قرار دهد و نسيان اسم آنها ضرر ندارد و دانستن اسم شرط صحت نماز نيست .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nس 297\r\n- شخصى از شخص ديگر نماز استيجارى گرفته و آن شخص بدون قيد به اين شخص اجاره داده است . آيا اين شخص مستأجر مىتواند نماز استيجارى را به شخص ديگر به نفع خودش اجاره دهد . مثلًا خودش 2500 ريال گرفته بود و به شخص ديگر 2000 بدهد آيا بدون اجازه موجر اول مىتواند به شخص ديگر اجازه دهد يا خير ؟\r\n\r\nج\r\n- در فرض سؤال ، اجير اوّل نمىتواند بدون اجازهء اجيركننده آن را به ديگرى بدهد مگر آنكه اجاره مطلق و منصرف به مباشرت شخص اجير نباشد و يا اجيركننده اجازه بدهد و در هر دو صورت نبايد آن را به مقدار كمتر به ديگرى بدهد مگر اينكه مقدارى از آن را خود اجير اوّل بجا آورد باشد . و اللّه العالم .\r\n\r\nنماز جماعت\r\n\r\nاحراز عدالت امام جماعت\r\n\r\nس 298\r\n- امام جماعتى عدم صلاحيتش از جهت عدالت قبلًا محرز بوده و فعلًا بخاطر ارتباط كمتر با او گمان مىرود كه صفات گذشته‌اش را ترك كرده باشد از نظر اقتدا كردن به او آيا يقين قبلى ملاك است يا گمان فعلى ؟ همچنين در عدالتى كه براى امام جماعت شرط است امور سياسى و غيره هم دخيل است ؟\r\n\r\nج\r\n- در فرض سؤال گمان مجوّز اقتدا نيست بايد حجت شرعى براى عدالت قائم شود و نسبت بمعنى عدالت به مسأله شماره - 2 - توضيح المسائل مراجعه نمائيد . و اللّه العالم .\r\n\r\nس 299\r\n- شخصى با اينكه در عدالت امام جماعت شك دارد يا اصلًا او را عادل نمىداند ولى براى نماز به او اقتدا مىكند و دوباره همان نماز را منفرداً مىخواند اين عمل شرك در عبادت حساب مىشود يا خير ؟\r\n\r\nج\r\n- عمل مذكور شركت محسوب نميشود ولى بدون عذر اين عمل را انجام ندهيد .\r\n\r\nس 300\r\n- روحانيونى از طرف مراجع مختلف تقليد يا از طريق ارگانهاى\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nدولتى مثلًا سازمان تبليغات اسلامى يا اعزام مبلغ و . . . به روستاها و بخشهاى مختلف براى مدت موقت مثلًا يك شب جمعه يا براى چند ماه تابستان و . . . اعزام مىشوند و مؤمنين نسبت به صلاحيت و عدالت آنها هيچ‌گونه اطلاعى ندارند وظيفه مأمومين را در اين مواقع چيست ؟\r\n\r\nج\r\n- بطور كلى به نظر مأموم امام جماعت بايد واجد شرائط باشد كه از جمله آن عدالت است بنابراين چنانچه از اعزام روحانى توسط دفتر مراجع يا مركز خاصى ، اشخاص علم به صلاحيت و عدالت او پيدا مىكنند مىتوانند اقتدا نمايند ، و در غير اين صورت اقتداء جايز نيست .\r\n\r\nس 301\r\n- آيا كسى كه گناه كبيره انجام داده مىتواند امام جماعت مردم شود و اگر شخصى از گناه او اطلاع داشته باشد مىتواند به او اقتدا نمايد يا خير ؟\r\n\r\nج\r\n- شخص مذكور تا توبه نكرده عادل نيست و امام جماعت بايد عادل باشد و كسى كه اطلاع از گناه كبيرهء او داشته باشد تا يقين به توبه و عدالت او پيدا نكند نمىتواند اقتدا نمايد ولى نبايد گناه او را به ديگران بگويد و نيز بايد صدور گناه كبيره از او قطعى باشد و خود او در صورتى كه توبه كرده و حال عدالت يافته مىتواند پيشنماز باشد .\r\n\r\nس 302\r\n- در صورتى كه عدهء زيادى ( حدود 20 نفر ) آشكارا به امام جماعت اقتدا نكنند آيا نشان دهندهء عدم عدالت امام نيست ؟\r\n\r\nج\r\n- اگر مقصود ترتيب آثار فسق امام جماعت بواسطه عدم اقتداء آن اشخاص باشد بحسب موارد و اشخاص مختلف است و اگر مقصود جواز عمل آن اشخاص باشد اگر تفسيق عملى امام جماعت بر آن صادق باشد جايز نيست .\r\n\r\nس 303\r\n- امام جماعتى به صورت شوخى گاهى دروغ مىگويد مثلًا سيبى در دست دارد و همه ببيند اما به شوخى مىگويد سيبى در دست من نيست آيا چنين دروغى باعث سلب عدالت امام جماعت مىشود ؟\r\n\r\nج\r\n- اگر معلوم است شوخى مىكند دروغ حرام نيست .\r\n\r\nس 304\r\n- شخصى والدينش بهائى بوده و خودش تا ساليانى بعد از بلوغ بهائى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبوده امّا بعداً توبه مىكند و حتّى عادل هم مىشود آيا شخص مذكور مىتواند امام جماعت بشود ؟\r\n\r\nج\r\n- در صورتى كه عدالت او به طريق شرعى احراز بشود اقتداء به او مانعى ندارد .\r\n\r\nس 305\r\n- آيا اقتدا كردن به افرادى كه با نظام مقدس جمهورى اسلامى مخالف مىباشند و يا با ولايت فقيه يا با مصداقش مخالفند جايز است يا نه ؟\r\n\r\nج\r\n- با حاكميت اسلام و اجراء احكام اسلام هيچ مسلمانى مخالف نيست و اگر بعضى اشتباهاتى يا ايراداتى داشته باشند ممكن است موردى باشد ، يا در بعض حدود و مرزهاى ولايت نظرات فقهى داشته باشند كه در كل اگر مغرضانه نباشد و اشتباه محض يا اجتهاد و رأى باشد مخل به عدالت نمىشود .\r\n\r\nامامت غير روحانى\r\n\r\nس 306\r\n- در بعضى از مساجد شهر ما افراد غير معمّم اقامه جماعت مىكنند در صورتى كه امام جماعت معمّم در مساجد ديگر اقامه جماعت مىنمايند آيا با دسترسى به روحانى مىشود به غير روحانى اقتدا كرد ؟\r\n\r\nج\r\n- با وجود روحانى واجد شرائط اولى اقامه جماعت توسط روحانى است .\r\n\r\nس 307\r\n- اقتدا به عادل جامع شرايط امامت كه روحانى و معمّم نباشد چه حكمى دارد ؟\r\n\r\nج\r\n- اشكال ندارد ولى مناسب‌تر است با وجود معمّم جامع الشرائط معمّم امامت كند .\r\n\r\nامامت ناقص العضو\r\n\r\nس 308\r\n- اين جانب روحانى جانباز هستم كه در جنگ تحميلى عراق عليه ايران از ناحيهء پاى چپ زير زانو قطع پا شده‌ام . آيا اجازه مىفرماييد به عنوان امام جماعت ، مأمومين به اين جانب اقتدا نمايند يا خير ؟\r\n\r\nج\r\n- در فرض سؤال ، امامت ننماييد . و اللّه العالم .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nس 309\r\n- نظر جنابعالى در مورد اقتدا به كسى كه چهار انگشت و مقدار زيادى از كف دستش قطع شده چيست ؟ و اگر امام ، نماز جماعت را با امام مذكور صحيح مىداند و مأمومين مقلّد مجتهدى باشند كه امامت ذوى الاعذار را جايز نمىداند چه حكمى دارد ؟ آيا حقير در اين مسأله مىتوانم به ديگرى رجوع كنم يا خير ؟\r\n\r\nج\r\n- به نظر حقير اقتدا به امام معذور جايز نيست ولى امامت او بمأمومينى كه اقتداء به معذور را جايز مىدانند اشكال ندارد و رعايت و احراز شرايط امام و صحت اقتدا با مأموم است و رجوع از مجتهدى به مجتهد ديگر در صورتى جايز است كه هر دو مساوى باشند يا مجتهدى كه از او تقليد مىكند در مسأله فتوى نداشته باشد و به احتياط نظر داده باشد .\r\n\r\nس 310\r\n- كسانى كه مقطوع اليد و يا مقطوع الرجل شده‌اند در صورتى كه بقيه شرايط امامت جماعت را دارا مىباشند آيا مىتوانند امامت كنند يا خير ؟\r\n\r\nج\r\n- بنابر احتياط واجب اشخاص مذكور نمىتوانند امامت كنند . و اللّه العالم .\r\n\r\nس 311\r\n- امامت جماعت براى كسى كه فاقد عضوى از بدنش است چه حكمى دارد ؟\r\n\r\nج\r\n- اگر امام جماعت فاقد يكى از مواضع هفتگانه‌اى كه از شخص سالم در موقع سجده كردن بايد روى زمين قرار بگيرد باشد امامت او اشكال دارد . والله العالم\r\n\r\nامامت زن\r\n\r\nس 312\r\n- با توجه به طرح اقامه نماز جماعت در مدارس ، به منظور اقامه فريضه جماعت در آموزشگاههاى دخترانه با كمبود امام جماعت روحانى مواجهيم ، از سوى ديگر برخى از خواهران مؤمنه در مورد امامت زن اشكال دارند . لذا خواهشمند است با پاسخ به استفتاء ذيل ما را در رفع اين معضل يارى فرماييد .\r\nآيا امامت زن در نماز جماعت بانوان جايز است يا خير ؟\r\n\r\nج\r\n- به نظر اين جانب امامت زن در غير نماز ميت براى مأمومين زن كراهت دارد .\r\n\r\nس 313\r\n- خواندن نماز جماعت در صورتى كه هم امام و هم مأموم زن باشد\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nچه حكمى دارد ؟\r\n\r\nج\r\n- اشكال ندارد ولى مكروه است . و اللّه العالم .\r\n\r\nامام راتب\r\n\r\nس 314\r\n- امام راتب به چه كسى گفته مىشود ؟\r\nچه كسى مىتواند امام راتب را نصب و يا عزل نمايد ؟\r\nسازمان « رسيدگى به امور مساجد » كه با حكم از سوى ولى فقيه در حال حاضر وجود دارد ، آيا مىتواند امام راتب را نصب و يا « عزل » نمايد ؟\r\nاگر عده‌اى از مردم مسجدى ، امام راتب را قبول نداشتند آيا اين دليل كافى و وافى براى عزل امام راتب مىباشد ؟\r\nآيا اگر مسئول يا مسئولين عزل امام راتب ، دليلى بر سلب عدالت وى نداشته باشند مىتوانند وى را عزل نمايند ؟\r\n\r\nج\r\n- « جواب كليه سؤالات فوق »\r\nدر صحت نماز و همچنين اقامه جماعت اذن از كسى شرط نيست مأمومين هركس را واجد شرائط امام جماعت شناختند مىتوانند به او اقتدا كنند و امامت جماعت از مناصب انتصابى - كه بدون نصب من له النصب حاصل نمىشود - نيست و لذا عزل هم در آن جارى نيست و امام راتب معنايش امام ثابتى است كه بطور متعارف در مسجد اقامه جماعت مينمايد و اولى از ديگران بامامت است و مزاحمت با او به منع او از امامت جايز نيست بلكه بعضى از بزرگان بنابر احتياط واجب تقديم ديگران را بر او جايز نميدانند هرچند واجد بعض جهات مرجّحه باشند مع ذلك به نظر حقير ترك اقتداء به او و اقتدا به ديگرى به لحاظ بعض جهات مرجّحه به صورتى كه عنوان هتك و تفسيق امام راتب را نداشته باشد جايز است و چنانچه بعض مأمومين امام راتب را عادل ندانند نبايد به او اقتدا كنند ولى منع امامت او بر سايرين كه او را عادل ميدانند جايز نيست بلى در بعض موارد مثل اينكه پيشنماز فساد عقيده داشته باشد و معرض فساد و اضلال مردم باشد ، مجتهد جامع الشرائط ميتواند بلكه واجب است او را از امامت منع نمايد چنان كه ميتواند بر اساس اين جهات حتى بعضى مأمومين را نيز از حضور در مسجد و ارتباط با ديگران ممنوع سازد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nس 315\r\n- احتراماً در مواردى كه مسجد امام جماعت راتب دارد و ساليان متمادى است با كمال سلامت و رعايت حرمتها و احترام متقابل ميان مأمومين و امام جماعت راتب ، اقامه نماز جماعت انجام مىگيرد و ممكن است به هر بهانه‌اى گروهى كم و يا زياد بيايند و براى اقامه جماعت مانع فراهم نمايند و اغتشاش بوجود آورند اگر با اقامه نماز فرادى تفسيق و سوء ظن در ذهن افراد غير مطلع بوجود آورند آيا نمازشان صحيح است ؟\r\n\r\nج\r\n- مقتضى است برادران ايمانى رعايت شئون يكديگر را بنحو احسن بنمايند و در نماز جماعت كه يكى از بافضيلت‌ترين عبادات است از امورى كه موجب تفرّق و زمينه‌ساز بدبينى و تبعات ديگر است جداً خوددارى كنند و اين عمل مقدس را آلوده به اغراض غير عبادى ننمايند و اگر خواندن نماز فرادى در حين انعقاد جماعت ظهور در تفسيق امام جماعت داشته باشد اشكال دارد .\r\n\r\nمتابعت از امام جماعت\r\n\r\nس 316\r\n- شخصى در جماعت عوض قنوت به ركوع مىرود و بعنوان متابعت به قنوت برنمىگردد ( چه عمداً و چه بخاطر جهل به مسأله ) در اين صورت نماز او به جماعت صحيح است يا بايد نيّت فرادى نمايد ؟\r\n\r\nج\r\n- در فرض سؤال جماعت صحيح است گرچه عدم متابعت عمدى معصيت است . و اللّه العالم .\r\n\r\nس 317\r\n- شخصى در نماز جماعت از ركعت اول با امام جماعت مشغول نماز شد و در ركعت سوم خيال مىكند امام حمد و سوره مىخواند ولى يكباره متوجه مىشود كه امام جماعت به ركوع رفته است او هم كه فرصت هيچ چيزى را نداشته به ركوع مىرود . آيا نماز اين شخص صحيح است يا بايد دوباره بخواند ؟\r\n\r\nج\r\n- در مورد سؤال كه قبل از ركوع متوجه شده و تسبيحات اربعه را نخوانده به ركوع رفته نماز او باطل است بايد دوباره بخواند .\r\n\r\nس 318\r\n- اگر مأمومين در قنوت يا ذكر ركوع يا ذكر سجده با لحن دلنشين امام جماعت هماهنگ شده به صورتى كه صداى جمع‌خوانى از جماعت شنيده\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nشود ، آيا اين كار مبطل نماز است ؟\r\n\r\nج\r\n- اگر مأموم اذكار نماز را طورى بگويد كه صداى او را امام جماعت بشنود كراهت دارد . و اللّه العالم .\r\n\r\nس 319\r\n- وقتى كه انسان در نماز جماعت يك ركعت از امام عقب است موقعى كه امام در ركعت سوم است و تسبيحات مىخواند ، وظيفهء مأموم در خواندن حمد و سوره چيست ؟ آيا بلند بخواند يا آهسته ؟\r\n\r\nج\r\n- آهسته بخواند .\r\n\r\nس 320\r\n- اگر امام جماعت در سوره آيه‌اى را جابجا بخواند در صورتى كه انسان مىداند وظيفه چيست ؟\r\n\r\nج\r\n- اگر امام جماعت سهواً آيه‌اى را غلط بخواند و امكان تذكر به او نباشد مأموم شخصاً آن آيه را بنحو صحيح بخواند .\r\n\r\nس 321\r\n- اگر امام جماعت سهواً بعضى از آيات سوره را نخواند وظيفه مأمومين چيست ؟\r\n\r\nج\r\n- اگر مأمومين حين خواندن سوره متوجّه شوند بايد همان مقدار را كه امام جماعت نخوانده خودشان بخوانند و الّا نماز مأمومين باطل است . و اللّه العالم .\r\n\r\nس 322\r\n- آيا اقتدا به امام جماعتى كه در حركت حروف دعا و يا آيه قرآن كه بعنوان دعا در قنوت يا سجده مىخواند دچار اشتباه مىشود صحيح است ؟\r\n\r\nج\r\n- اگر اشتباه در اذكار مستحبى باشد اشكال ندارد .\r\n\r\nس 323\r\n- آيا اقتدا به امام جماعتى كه شك در صحت قرائت او داريم جايز است يا نه ؟\r\n\r\nج\r\n- بايد بالوجدان و يا با اصالة الصحة صحيح بودن قرائت امام محرز شود . و اللّه العالم .\r\n\r\nس 324\r\n- اگر مأموم در حال ركوع رفتن امام ، به امام اقتدا كند نه زمانى كه امام به ركوع رفته يا در حال قيام است آيا جماعت منعقد مىشود يا نه ؟\r\n\r\nج\r\n- در ركعت اول و دوم اشكال ندارد و در ركعت سوم و چهارم محل اشكال است احوط اتمام و اعاده\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاست . و اللّه العالم .\r\n\r\nس 325\r\n- اگر در نماز جماعت جلسهء استراحت را فراموش كند آيا برگشتن خلاف متابعت نيست و بايد قصد فرادى نمايد ؟\r\n\r\nج\r\n- در فرض سؤال جلسهء استراحت در ركعت اوّل و سوم بنابر احتياط واجب است . در ركعت سوم احتياطاً بنشيند و جلسه استراحت را تدارك نمايد و به امام ملحق شود ولى در ركعت اوّل احتياطاً بنشيند و تدارك كند و اگر موجب شود قسمتى از قرائت را با امام درك نكند به قصد فرادى نماز را تمام كند و اگر احتياطاً هم اصل نماز را اعاده كند خوب است .\r\n\r\nاختلاف امام و مأموم\r\n\r\nس 326\r\n- افرادى به مدّت طولانى نماز جماعتى خوانده‌اند كه آن نماز جماعت از نظر حضرتعالى صحيح نيست ( امام و مأموم هر دو كثير السفر ولى يكى كامل و ديگرى شكسته خوانده ، چون هر كدام از مرجع تقليد جداگانه‌اى تقليد مىكنند ) ، عدم صحّت نماز جماعتى كه اين گونه برگزار مىگردد به چه معناست ؟ آيا بطلان و عدم كفايت است و بايد نمازهاى گذشته قضا شود يا خير ؟\r\n\r\nج\r\n- در فرض سؤال نماز امام صحيح است و قضا ندارد ولى مأموم بايد اگر خلاف وظيفه منفرد عمل كرده قضاى آن نمازها را به جا آورد . و اللّه العالم .\r\n\r\nس 327\r\n- اقتدا به امام جماعتى كه فتواى مرجع تقليدش با مرجع تقليدِ مأموم در نماز مسافر متفاوت است صحيح است يا خير ؟\r\n\r\nج\r\n- اقتداء به او در نماز صبح و مغرب اشكال ندارد ولى در نمازهاى چهار ركعتى مأموم بايد احراز كند كه در اين نمازى كه اقتداء مىكند اختلاف نظر وجود نداشته باشد . و اللّه العالم .\r\n\r\nس 328\r\n- حكم نمازى كه امام جماعت نماز قضا ، و مأمومين نماز اداء به او اقتدا مىكنند چگونه است ؟ و اگر امام جماعت نماز قضاى ديگرى را بخواند ، چطور ؟\r\n\r\nج\r\n- اگر نماز قضاء امام نماز قضاء يقينى و لو براى ديگرى باشد اقتداء بلامانع\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاست ولى اگر نماز قضاء احتياطى باشد چه از خودش و چه از ديگرى اقتداء اشكال دارد . و اللّه العالم .\r\n\r\nس 329\r\n- اگر امام و مأموم در احكام طهارة با هم اختلاف داشته باشند مثلًا امام نماز با غسل جمعه را جائز مىداند و صحيح ولى مأموم صحيح نمىداند .\r\n\r\nج\r\n- در فرض سؤال اقتداء جائز نيست .\r\n\r\nس 330\r\n- اگر اختلاف امام و مأموم در اصل جواز اقتداء باشد مثلًا امام به فتواى مجتهد خود دو بار جماعت را جائز مىداند ولى مأموم خير ؟\r\n\r\nج\r\n- در فرض مذكور مأموم به نمازى كه دوباره امام ميخواند نميتواند اقتداء كند .\r\nاگر اختلاف امام و مأموم در وجوب سوره باشد كه امام واجب نمىداند ولى مأموم واجب مىداند ؟\r\nج - در فرض سؤال در صورتى كه امام سوره را نخواند مأموم نميتواند اقتداء كند .\r\n\r\nس 331\r\n- اگر اختلاف در بقيه نماز باشد ( مثلًا تسبيحات اربعه باشد ) ؟\r\n\r\nج\r\n- حكم صور قبلى را دارد\r\n\r\nس 332\r\n- اگر امام مقلد كسى است كه فرادى كردن نماز را در جماعت جائز مىداند ولى مأموم خير ؟\r\n\r\nج\r\n- در فرض سؤال اقتداء اشكال ندارد .\r\n\r\nصفوف جماعت\r\n\r\nس 333\r\n- در مسجد جامع نماز منعقد مىشود در صف دهم يا كمتر جائى ديوارى كشيده شد به ارتفاع تقريباً چهل سانت عرض آن 15 سانت به طول چهار متر براى مرد كه صف جلو بغل ديوار و صف پشت ديوار كه فاصله‌اش از يك گام معمولى كمتر باشد آيا حائل حساب مىشود يا خير ؟\r\n\r\nج\r\n- در مورد سؤال چنانچه مأمومين در حال جلوس صف جلوتر از خود را مىبينند و فاصله بين محلّ سجده آنها با محلّ ايستادن صف جلو از يك گام كمتر است جماعت اشكال ندارد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nس 334\r\n- بنده مقلد مرجعى بودم كه مىگفت نماز جماعت كسى كه پشت ستون باشد از طرف راست يا چپ اتصال داشته باشد صحيح است و اگر صفوف تا درب مسجد برسد نماز افرادى كه مقابل درب هستند صحيح ولى كسانى كه دو طرف درب هستند اشكال دارد . الآن مقلد مرجعى هستم كه مىگويد اشكال ندارد آيا بايد نمازهاى گذشته خود را اعاده نمايم ؟\r\n\r\nج\r\n- با رجوع به مرجع فعلى در اين مسأله اعاده و قضا لازم نيست . و اللّه العالم .\r\n\r\nس 335\r\n- ستونهاى آهنى در مساجد زياد است آيا براى صفهاى جلوى نماز جماعت مانعى دارد يا خير چون اكثراً بيست سانت يا بيست و پنج سانت است ؟\r\n\r\nج\r\n- مانع نيست .\r\n\r\nس 336\r\n- خانمها در پشت پرده كمى از امام جماعت عقب بايستند صحيح است يا بايد بقدرى عقب تر باشند كه محل سجده آنها عقب‌تر از قدمهاى پيشنماز باشد .\r\n\r\nج\r\n- كمى از امام جماعت عقب بايستند كافى است .\r\n\r\nس 337\r\n- اگر در نماز جماعت كه زنها پشت پرده نماز مىخوانند در وسط نماز بسبب پاره شدن طناب يا هر سبب ديگر پرده بيافتد و در نتيجه زنان و مردان بدون پرده در يك صف قرار بگيرند وظيفه چيست ؟\r\n\r\nج\r\n- اشكال ندارد .\r\n\r\nس 338\r\n- از عروه جلد اول فى شرائط الجماعة مسأله 22 لا يضر الفصل بالصبى المميّز ما لم يعلم بطلان صلاته اينطور مىفهمم كه اگر بچه مميز غير بالغ وسيله اتصال باشد مثلًا در صف اول سه يا چهار بچه باشند تا وقتى كه علم به بطلان نماز آنها نداريم اتصال حاصل و جماعت صحيح است مرحوم آيت اللَّه گلپايگانى حاشيه دارند بدين مضمون مشكل بل الظاهر لزوم العلم بالصحة ما لم يبلغ ، فتواى حضرتعالى چيست ؟\r\n\r\nج\r\n- در مورد سؤال ، نظر اين جانب با نظر مرحوم آيت اللَّه العظمى گلپايگانى ره موافق است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nس 339\r\n- حايلى كه بايد بين مردان و زنان در حال نماز باشد اگر در نماز جماعت آن حايل ديوار سى سانتى يا بيشتر باشد چه طور است آيا اتصال زنان از پشت ديوار صحيح است يا نه ؟\r\n\r\nج\r\n- اگر منظور اين است كه ارتفاع ديوار سى سانت است نماز جماعت آنها اشكال ندارد و اگر منظور اين است كه عرض ديوار سى سانت و يا بيشتر است در اين صورت هم در صورت صدق محلّ واحد براى جماعت و فهميدن خانمها موقع ركوع و سجود امام جماعت را ، جماعت اشكال ندارد .\r\n\r\nاحكام متفرقه نماز جماعت\r\n\r\nس 340\r\n- مؤمنى مىپرسيد كه من وقتى كه نماز خود را فرادى مىخوانم حضور قلب و خشوع بهتر دارم اما در نماز جماعت آن حضور قلب برايم پيدا نمىشود با اين حال نماز خود را با جماعت بخوانم يا بطور فرادى ؟\r\n\r\nج\r\n- نماز را به جماعت بخواند و از فضيلت عظيم آن خود را محروم ننمايد و اگر كسى در نماز توفيق حضور قلب و خشوع داشته باشد چون منشأ آن توجه بعظمت خداوند است در جماعت هم اين حالت حاصل مىشود ، بلى ممكن است ابتداءً چون عادت نكرده آن حال را پيدا نكند ولى تدريجاً محقق مىشود انشاء اللّه . و اللّه العالم .\r\n\r\nس 341\r\n- در زمان انعقاد جماعت ، منفرداً نماز خواندن چطور است و قبل از شروع نماز و يا بين صلاتين اگر موجب توهين به امام جماعت شود چطور است در امام جماعت مشكوك العدالة تكليف چيست ؟\r\n\r\nج\r\n- در محلى كه نماز جماعت منعقد است چنانچه فرادى خواندن ظهور در تفسيق امام جماعت داشته باشد نبايد در آنجا نماز فرادى خوانده شود .\r\n\r\nس 342\r\n- موقع اقامهء نماز جماعت كسانى هستند كه در جماعت شركت نكرده به صحبت مىپردازند و نمازشان را فرادى مىخوانند به اين جهت باعث اختلاف مىشوند آيا نماز اين افراد صحيح است يا خير ؟\r\n\r\nج\r\n- در محلى كه نماز جماعت اقامه شده چنانچه فرادى نماز خواندن ظهور در\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nتفسيق امام جماعت داشته باشد نماز فرادى جائز نيست و باطل است .\r\n\r\nس 343\r\n- اگر كسى در اول وقت وارد مسجد شود ، و در حالى كه نماز جماعت بپاشده باشد به واسطهء عذرى نماز را فرادى بخواند ، آيا نمازش صحيح است ؟\r\n\r\nج\r\n- اگر فرادى خواندن نماز در نظر كسانى كه آنجا نماز جماعت مىخوانند انتزاع تفسيق امام جماعت نشود اشكال ندارد . و اللّه العالم .\r\n\r\nس 344\r\n- امام جماعت تا چند نوبت مىتواند نماز يوميه را به جماعت بخواند و تا چند نوبت مىتواند نماز عيد را به جماعت بخواند ؟\r\n\r\nج\r\n- تا دو نوبت در نمازهاى يوميّه ولى در نماز عيد مشروعيت تكرار آن معلوم نيست . و اللّه العالم .\r\n\r\nس 345\r\n- آيا امام جماعت مىتواند نماز قضاى ميّت ( كه حتمى بوده نه احتياطى ) را تبرّعاً بخواند و يا اجرت گرفته باشد و ديگران به او اقتداء كنند ؟\r\n\r\nج\r\n- در صورتى كه نماز قضاء يقينى به ذمّه باشد مانعى ندارد .\r\n\r\nس 346\r\n- آيا نماز جماعت را بيش از يك مرتبه مىشود خواند يا خير و آيا نيت آن چگونه است ؟\r\n\r\nج\r\n- اگر امام جماعت براى عدّه‌اى نماز جماعت بخواند جايز است يك بار ديگر همان نماز را براى عدّه ديگرى بخواند و زائد بر آن محلّ اشكال است .\r\n\r\nس 347\r\n- نظر حضرتعالى در مورد مصافحه بعد از نماز جماعت چيست ؟ آيا اين كار بدعت است ؟\r\n\r\nج\r\n- مصافحه بعد از نماز اگر به قصد ورود نباشد اشكال ندارد .\r\n\r\nس 348\r\n- آيا برپا كردن دو نماز جماعت در مسجدى كه يك امام جماعت معين دارد جايز است يا خير ؟\r\n\r\nج\r\n- اگر موجب توهين و يا عناوين محرم ديگر شود اشكال دارد . و اللّه العالم .\r\n\r\nس 349\r\n- آيا نيت جماعت براى امام جماعت لازم است يا نه ؟\r\n\r\nج\r\n- نيّت جماعت براى امام جماعت شرط صحت نماز خود او و يا مأمومين نيست بلكه شرط ثواب جماعت بردن اوست . و اللّه العالم .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nس 350\r\n- امام جماعت در وسط نماز عشاء وقتى تشهد را خواند براى تسبيحات اربعه بلند شد ، بعد فهميد كه مسافر است بايد نمازش را شكسته بخواند ( مأمومين هم مىدانستند كه امام مسافر است ) ولى نمازش را تمام خواند آيا نماز مأمومين باطل است يا نه ؟\r\n\r\nج\r\n- در فرض مذكور كه امام بعد از تشهد فهميده باشد كه مسافر است و نماز را عمداً يا سهواً تمام خوانده باشد نماز مأمومين با او اشكال ندارد فقط ركعت سوم و چهارم آنها بطور قهرى فرادى واقع مىشود و نيت ادامه اقتدا كه بواسطه جهل به حكم بوده مضرّ به صحت نماز آنها نيست بلى اگر در ركعت سوم و چهارم به گمان صحت اقتدا جهت متابعت ركنى را زياد كرده باشند بايد نماز را اعاده نمايند .\r\n\r\nنماز جمعه\r\n\r\nس 351\r\n- حكم نماز جمعه در زمان غيبت حضرت ولى عصر ( ارواح العالمين له الفداء ) چگونه است ؟\r\n\r\nج\r\n- به نظر حقير در زمان غيبت در صورت خواندن نماز جمعه احتياط واجب خواندن ظهر است ولى نظر به اينكه در حال حاضر خلوت ماندن نماز جمعه موجب ضعف مؤمنين در حفظ مواضع اسلامى است در حدّى كه شوكت اين مراسم محفوظ بماند مؤمنين شركت نمايند .\r\n\r\nس 352\r\n- وقت شروع نماز جمعه از اول زوال است تا چه موقع ؟\r\n\r\nج\r\n- وقت نماز جمعه از اوّل زوال است تا مدت زمانى كه مكلّف با تحصيل شرائط بدون عجله آن را بتواند انجام دهد .\r\n\r\nس 353\r\n- آيا خواندن نماز ظهر بعد از امام جمعه لازم است ؟\r\n\r\nج\r\n- شركت در اقامه نماز جمعه بسيار خوب است ولى به نظر اين جانب نماز جمعه بنابر احتياط واجب كفايت از ظهر نمىكند . و اللّه العالم .\r\n\r\nس 354\r\n- شركت كنندگان در نماز جمعه نماز ظهر از آنها ساقط است يا خير ؟\r\n\r\nج\r\n- در فرض سؤال ، بنابر احتياط واجب بايد نماز ظهر را هم بخوانند و چنانچه امام جمعه اكتفا به نماز جمعه كند بايد نماز ظهر و عصر را خودشان بخوانند و رجاءً اقتدا جايز است ولى نبايد به آن اكتفا شود .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nس 355\r\n- بنابر فتوى مرحوم آيت اللّه گلپايگانى قدس سرّه نماز جمعه كفايت از نماز ظهر نمىكند و مقلدين بايد نماز ظهر را بنابر احتياط واجب بخوانند همچنين در صورتى اقتداء به نماز عصر درست است كه امام نماز ظهر خود را بجا آورد حال آيا بايد مأمومين در صف جلو ( بطورى كه صف تشكيل شود ) نيز بلند شوند و نماز ظهر را بخوانند تا نماز عصر مأمومين در صف بعد صحيح باشد ؟\r\n\r\nج\r\n- بلى اگر كسى بخواهد طبق احتياطى كه مرحوم آيت اللّه گلپايگانى قدس سره فرموده‌اند عمل كند بايد در اين جهت نيز رعايت احتياط بنمايد اگر مأمومين صف جلو نماز ظهر را احتياطاً ميخوانند در نماز عصر اقتدا بىاشكال است و اگر به مرجعى رجوع كرده كه خواندن نماز ظهر را لازم نميداند نمازش اگر چه صف جلو نماز ظهر را نخوانند بىاشكال است .\r\n\r\nس 356\r\n- در هندوستان كاركنان اداره‌ها از جهت اينكه دولت غير اسلامى است و براى خصوص نماز جمعه تعطيل نمىكند نمىتوانند در وقت شرعى در نماز جمعه شركت نمايند ، شركت نكردن آنها جائز است ؟ آيا مىتوانند بعد از تعطيل اداره يك ساعت و نيم بعد از ظهر اقامه جمعه نمايند ؟\r\n\r\nج\r\n- در صورت اقامه نماز جمعه بايد اوّل وقت خوانده شود و يك ساعت و نيم بعد از ظهر وقت نماز جمعه مىگذرد و به نظر اين جانب نماز جمعه در غيبت امام زمان أرواحنا فداه واجب نيست و كفايت از ظهر نمىكند .\r\n\r\nس 357\r\n- امام جمعه مىتواند مسافر باشد يا نه ، در جائى كه بىاحترامى به نماز جمعه نباشد و خلاصه نز ديك نماز جمعه نباشد آيا مىتوان نماز ظهر و عصر را با جماعت خواند يا بايد صبر كرد ؟\r\n\r\nج\r\n- امامت نماز جمعه براى مسافر محلّ اشكال است و نسبت بتأخير نماز ظهر و عصر تا تمام شدن نماز جمعه اولى رعايت اين جهت است لكن واجب نيست . و اللّه العالم .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nس 358\r\n- با توجّه به اين كه تعدادى از ائمّه محترم جمعهء شهرستان‌ها ، در قم ساكن مىباشند و روزهاى جمعه جهت برگزارى نماز جمعه ، به محلّى كه وطن آنها نيست مراجعه نموده و نماز عصر خود را با توجّه به فتواى مرجع تقليد خود كامل مىخوانند ، اگر نظر مرجع تقليدِ مأمومين خلافِ نظر مرجع تقليد امام باشد ، آيا اقتدا در اين صورت صحيح است ؟\r\n\r\nج\r\n- در فرض سؤال ، اقتداء صحيح نيست . و اللّه العالم .\r\n\r\nس 359\r\n- شركت در نماز جماعت و نماز جمعه‌اى كه در عدالت امام شك دارم جهت تقيه از ادارهء متبوعه چه حكمى دارد ؟\r\n\r\nج\r\n- اين مورد از موارد تقيه كه موجب اكتفاء به عمل تقيه‌اى مىشود نيست ، اگر بطور صورى نماز خوانده‌ايد بايد خودتان نماز را فرادى يا با جماعت صحيح بخوانيد . و اللّه العالم .\r\n\r\nس 360\r\n- سوره‌هاى و الضحى و الم نشرح ، فيل و ايلاف كه در نماز حكم سوره واحده را دارند آيا در غير نماز مثل خطبه جمعه هم اين چنين است ؟\r\n\r\nج\r\n- در غير نماز اين حكم را ندارند .\r\n\r\nس 361\r\n- خريدوفروش در روز جمعه مكروه است يا مباح ؟ مسافرت در روز جمعه مكروه است يا مباح ؟\r\n\r\nج\r\n- معامله در وقت اقامهء نماز جمعه و مسافرت قبل از اداء آن مكروه است .\r\n\r\nس 362\r\n- استدعا مىشود تعيين ساعت كنيد خطبه نماز جمعه را و خود نماز جمعه از اوّل ظهر شرعى چقدر بايد بكشد چقدر از ظهر بگذرد نماز جمعه ساقط است تا تمام بشود چقدر بايد از ظهر بگذرد كه اگر از آن وقت گذشت نماز جمعه ساقط است اگر امام جمعه‌اى اعتناء نكرد بعد از تعيين وقت نماز جمعه خواند مردم مسأله را نميدانند امام جمعه معصيت كرده يا نه ؟\r\n\r\nج\r\n- اوّل وقت نماز جمعه زوال شمس است و هرگاه زمانى بگذرد كه در آن مقدار از زمان ، مكلّف تمكن داشت كه تحصيل شرائط نمايد مانند طهارت و اجتماع و غير اينها بحسب عادت مردم با رفاهيت بدون سستى و بدون تعجيل ، وقت آن تمام شده و چون اين امور بحسب موارد و اشخاص ، متفاوت است نميتوان آن را با\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nساعت معيّن كرد يادآورى مىشود به نظر اين جانب در عصر غيبت ، بنابر احتياط واجب نماز جمعه مجزى از نماز ظهر نيست و كسى كه آن را مىخواند به احتياط واجب بايد ظهر را بخواند را نيز بخواند . و الله العالم\r\n\r\nس 363\r\n- امام در نماز جمعه ركوع را دو مرتبه انجام بدهد يا مأموم دو مرتبه اشتباهاً انجام دهد نماز باطل است يا اضافه ركوع مأموم در جمعه مثل نماز جمعه است .\r\n\r\nج\r\n- اگر امام ركوع را دو مرتبه انجام دهد و يا مأموم عمداً يا اشتباهاً دو مرتبه انجام دهد ، نماز جمعه باطل است بلى اگر مأموم سر از ركوع بردارد و ببيند هنوز امام در ركوع است و به قصد تبعيّت مجدّداً به ركوع رود و امام را در ركوع درك كند اشكال ندارد . والله العالم\r\n\r\nنماز آيات\r\n\r\nس 364\r\n- گاهى از راديو و تلوزيون اعلام مىكنند در يكى از كشورهاى عربى خسوف و كسوف رخ داده آيا براى ما كه در ايران هستيم نماز آيات واجب است ؟\r\n\r\nج\r\n- واجب نيست . و اللّه العالم .\r\n\r\nس 365\r\n- اگر شخصى در حال مسافرت با هواپيما گرفتگى ماه يا خورشيد را مشاهده نمايد آيا نماز آيات به اين شخص واجب مىشود يا خير ؟\r\n\r\nج\r\n- واجب است .\r\n\r\nس 366\r\n- اگر به شخصى كه با هواپيما مسافرت مىكند اطلاع بدهند كه در محاذى حركت شما زلزله بوقوع پيوسته ، اگر از اين مخابره براى شخص يقين حاصل شود نماز آيات در فرض سؤال واجب مىشود يا خير ؟\r\n\r\nج\r\n- واجب نمىشود .\r\n\r\nس 367\r\n- اگر زنى حائض باشد و ماه يا خورشيد بگيرد آيا بايد بعد از پاك شدن نماز آيات بخواند يا نه ؟\r\n\r\nج\r\n- بر زنى كه در حال كسوف و خسوف و يا زلزله حائض يا نفساء است نماز\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nآيات واجب نيست بلى مستحب است بعد از پاك شدن آن را بخواند ولى بنابر احتياط در گرفتن ماه و خورشيد نيّت اداء و قضا نكند و در زلزله نيت ادا كند .\r\n\r\nس 368\r\n- در نماز آيات ، همه ركوعها قيام قبل از ركوع و قيام بعد از ركوع دارد يا فقط در مورد ركوع آخر هر ركعت واجب است ؟\r\n\r\nج\r\n- قيام متصل به ركوع براى تمام ركوعها واجب است .\r\n\r\nنماز مستحبى\r\n\r\nس 369\r\n- رفتن زنان براى نماز عيد چه صورت دارد براى تشييع جنازه چه صورت دارد ؟\r\n\r\nج\r\n- اولى بلكه احوط آنست كه زنها در نماز عيد شركت نكنند مگر پيرزنها و تشييع جنازه براى زنها كراهت دارد . و الله العالم\r\n\r\nس 370\r\n- در نماز غفيله بعد از حمد كه به جاى سوره « و ذا النون إذ ذهب » يا در ركعت دوّم كه به جاى سوره « و عنده مفاتح الغيب » خوانده مىشود آيا قبل از اين دو آيه كلمه طيّبه « بسم اللّه الرحمن الرحيم » بايد گفت يا نه ؟\r\n\r\nج\r\n- لازم نيست . و اللّه العالم .\r\n\r\nس 371\r\n- وقت نماز غفيله را با ساعت بفرمائيد چه موقع است و اگر دير شد مىشود خواند يا نه ؟\r\n\r\nج\r\n- وقت آن بحسب فصول سال كم و زياد مىشود بطور كلى بايد بين نماز مغرب و عشاء خوانده شود و جايز است آن را بعنوان نافله نماز مغرب بخواند و در اين صورت وقت آن به مقدار وقت نماز مغرب امتداد دارد و بهتر است كه به قصد رجاء بخواند\r\n\r\nس 372\r\n- آيا دعا در نمازهاى نافله و نماز وتر و غفيله به زبان فارسى جايز است يا خير ؟\r\n\r\nج\r\n- جايز است ولى خواندن دعاهائى كه از اهل بيت عليهم السلام رسيده از جهات متعدد راجح است و فضيلت دارد و سزاوار نيست شخص خود را از فيض\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nخواندن آن دعاهاى عالية المضامين محروم سازد .\r\n\r\nس 373\r\n- نماز اوّل ماه را مىشود قبل از آفتاب خواند يا نه ؟\r\n\r\nج\r\n- خواندن نماز اوّل ماه از اوّل طلوع آفتاب تا مغرب قطعاً بلااشكال است و بعيد نيست قبل از طلوع آفتاب هم صحيح باشد و در اين صورت بهتر است به قصد رجاء بخواند . و الله العالم\r\n\r\nس 374\r\n- هنگام زيارت حضرت معصومه عليها السلام دو ركعت نماز زيارت را به چه عنوان بخواند ؟ ( چون مىگويند براى ائمه وارد شده است ) .\r\n\r\nج\r\n- نماز را بعنوان يك دستور از طرف شرع كه در اين مورد وارد شده باشد نخواند بلكه نيّت كند دو ركعت نماز ميخوانم قربة الى اللّه و ثواب آن را هديه به حضرت معصومه ( ع ) نمايد .\r\n\r\nس 375\r\n- زيارت را كه به قصد خود و نيابت ديگران مىخواند آيا نمازش را نيز مىتواند به همين قصد بخواند ؟ و نيز نماز طواف مستحبى را كه به قصد خود و نيابت ديگران مىخواند .\r\n\r\nج\r\n- اگر براى خود مىخواند نمازش را هم به همين قصد بخواند و اگر به نيابت ديگران است نمازش را هم به همان قصد بخواند و قصد خود و نيابت از ديگران در يك عمل چه در زيارت و چه در نماز محل اشكال است بلى اگر قصد نيابت نكند و نيتش اين باشد كه ثواب اين زيارت يا نماز براى خود و ديگران باشد اشكال ندارد .\r\n\r\nس 376\r\n- آيا در نافله بعد از حمد اگر بخواهد سوره‌اى بخواند بايد يك سورهء كامل بخواند يا بعض آن را هم مىشود خواند ؟\r\n\r\nج\r\n- مىتواند اكتفا به بعض سوره بنمايد ولى در نمازهاى مستحبى كه در آداب آن سوره خاصى وارد شده بايد آن سوره را تا آخر بخواند . و اللّه العالم .\r\n\r\nس 377\r\n- آيا در سفر همهء نوافل غير از نماز شب ساقط است و يا اينكه نماز غفيله و وتيره را مىتوان خواند ؟\r\n\r\nج\r\n- در سفر نوافل ظهر و عصر ساقط است و بقيهء نوافل ساقط نيست و فقط احتياط اين است كه نافلهء عشاء و وتيره به قصد رجاء بجا آورده شود بنابراين نافلهء\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمغرب و صبح و شب و غفيله ساقط نيستند . و اللّه العالم .\r\n\r\nنماز مسافر\r\n\r\nقصد مسافرت\r\n\r\nس 378\r\n- شخصى از اول قصد مسافت نداشت ، اول قصد سه كيلومتر داشت بعد از آن گفت برويم تا هشت كيلومتر و هكذا تا رسيد به 25 كيلومتر ، نماز اين شخص در ذهاب تمام است سؤال اينكه اگر در 25 كيلومترى دو شب ماند در مدتى كه مانده و در برگشت نمازش چگونه است ؟\r\n\r\nج\r\n- در فرض سؤال در آن دو شب نمازش تمام است و در برگشت نيز چون برگشت هشت فرسخ شرعى نيست نماز تمام است .\r\n\r\nس 379\r\n- شخص بيهوشى كه در حال بيهوشى به تهران برده مىشود و معلوم است كه از شرايط قصر قصد مسافت شرعى در حين خروج از وطن مىباشد . اگر اين شخص به مجرد رسيدن به تهران به هوش بيايد و پنج روز بيشتر قصد ماندن در تهران را نداشته باشد نماز خود را در تهران و برگشتن به وطن قصر بخواند يا تمام ؟\r\n\r\nج\r\n- در مورد مسأله بايد نمازهايش را در تهران تمام بخواند و در بازگشت به وطنش كه على الفرض به حد مسافت شرعيه است چون انشاء سفر مىنمايد نمازش قصر است .\r\n\r\nوطن دوم\r\n\r\nس 380\r\n- آيا انسان مىتواند بيشتر از دو وطن اخذ كند ؟\r\n\r\nج\r\n- بلى مىتواند . و اللّه العالم .\r\n\r\nس 381\r\n- مىگويند اگر كسى در شهرى مقيم شد و قصد توطن نداشته اگر مدّت مديدى بماند كه صدق كند عرفاً اهل آن بلد است نماز او تمام است سؤال اينكه از چه موقع نماز را تمام بخواند از همان اوّل يا بعد از گذشتن آن مدّت كه\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nعرفاً صدق كند و چه مدت بايد بگذرد چند ماه يا چند سال ؟\r\n\r\nج\r\n- حدّ معينى چند ماه يا چند سال ندارد ميزان اين است كه به مقدارى توقف كند كه در نظر عرف صدق وطن كند يعنى مردمى كه از وضع او باخبرند بگويند اين شخص وطنش اينجا شده است .\r\n\r\nس 382\r\n- آيا حوزه براى طلبه اى كه قصد اقامت مثلًا پنج سال را دارد حكم وطن حساب مىشود ؟\r\n\r\nج\r\n- در صورتى كه مدت توقف شما در آن شهر معين باشد حكم وطن ندارد .\r\n\r\nاعراض از وطن\r\n\r\nس 383\r\n- اعراض با قصد محقق مىشود و يا به اعراض قهرى هم محقق مىشود ؟\r\n\r\nج\r\n- باعراض قهرى نيز محقّق مىشود . و اللّه العالم .\r\n\r\nس 384\r\n- كسى از وطن اصلى خود اعراض كرده ولى آنجا ملك دارد وقتى كه به آنجا مىرود نمازش تمام است يا شكسته ؟\r\n\r\nج\r\n- با فرض اعراض حكم مسافر دارد . و اللّه العالم .\r\n\r\nس 385\r\n- كسى از وطن اصلى اعراض نكرده و پدر و مادرش آنجا زندگى مىكنند و سالى چند مرتبه به آنجا مىرود وظيفه‌اش نسبت به نماز و روزه چيست ؟\r\n\r\nج\r\n- با فرض عدم اعراض و لو قهرى نماز تمام و روزه صحيح است . و الله العالم .\r\n\r\nس 386\r\n- كسى از وطن اصلى خود اعراض نكرده ولى هر سال نمىتواند به آنجا برود وقتى كه به آنجا مىرود و كمتر از ده روز مىماند وظيفه‌اش نسبت به نماز و روزه چيست ؟\r\n\r\nج\r\n- با فرض عدم اعراض و لو قهرى نماز تمام و روزه صحيح است . و الله العالم .\r\n\r\nس 387\r\n- اين جانب حدود 22 سال است از وطن اصلى به اصفهان آمده‌ام و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nاميد دارم كه اگر بازنشسته شدم برگردم وطن و آنجا زندگى خود را ادامه دهم آيا در حال حاضر نمازم در وطن تمام است يا شكسته ؟ و آيا مىتوانم در اطراف وطن 10 تا 20 كيلومترى نمازم را تمام بخوانم يا نه ؟\r\n\r\nج\r\n- در فرض سؤال كه از وطن اصلى اعراض نكرده‌ايد نماز شما در وطن تمام و روزه صحيح است و اگر از وطن 10 يا 20 كيلومتر برويد و قصد مسافت شرعى نداشته باشيد نماز را تمام بخوانيد .\r\n\r\nس 388\r\n- شخصى 30 سال خدمت خود را در استخدام يكى از وزارتخانه‌ها در يكى از شهرها كه وطن او نيست و قصد توطن هم نكرده مىگذراند و بعد از اتمام 30 سال بر مىگردد به شهر خود ، در طول استخدام در آن شهر نماز و روزه‌اش چگونه است آيا هميشه بايد قصد اقامه ده روز كند يا خير ؟\r\n\r\nج\r\n- در شهر محلّ خدمت حكم مسافر دارد .\r\n\r\nس 389\r\n- پسر از خانهء پدر جدا شده است . پدر در تهران زندگى مىكند پسر در قم زندگى مىكند اگر پسر در ماه رمضان به منزل پدر كه در تهران است برود نماز و روزه‌اش تمام است يا نه ؟ و همچنين اگر پدر به منزل پسر برود نماز و روزه‌اش شكسته است يا نه ؟\r\n\r\nج\r\n- اگر پسر از وطن سابق خود ( تهران ) اعراض كرده باشد فعلًا كه به خانهء پدرى ميرود حكم مسافر را دارد و همچنين است حكم پدر كه بخانهء فرزند ميرود .\r\n\r\nس 390\r\n- كسى 2 خانه دارد يكى در روستا و يكى در قم ساكن دائمى قم مىباشد تصميم جدّى نگرفته كه ديگر روستا نمىروم ترك علقه هم نكرده ، برود روستا نماز اين شخص شكسته است يا تمام ؟\r\n\r\nج\r\n- اگر تصميم جدّى به اعراض از روستائى كه قبلًا وطن او بوده نگرفته نماز و روزه او در روستاى مذكور تمام و صحيح است . و اللّه العالم .\r\n\r\nس 391\r\n- اين جانب در ادارهء پست ميلاجرد انجام وظيفه مىنمودم و از اهالى آنجا مىباشم و در آن محل خانه و باغ دارم و مدت چهار سال است كه به مرا اراك انتقال داده‌اند اين جانب نمازم را در اراك تمام مىخوانم و موقعى كه به ميلاجرد مىروم 2 روز و يا 3 روز اقامت مىكنم و آنجا هم نمازم را تمام\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمىخوانم آيا عمل اين جانب صحيح است ؟\r\n\r\nج\r\n- در مورد سؤال تا موقعى كه از ميلاجرد كه وطن فعلى شما است اعراض نكرده باشيد حكم وطن باقى است نماز شما در آنجا و لو دو روز يا يك روز مىمانيد تمام و روزه صحيح است و اما در اراك چنانچه قصد توطن كرده‌ايد حكم وطن دارد ولى اگر قصد توطن نكرده‌ايد در صورتى كه قصد اقامه ده روز نداشته باشيد نماز شكسته است و روزه صحيح نيست ولى در صورتى كه وضع شغلى و رفت و آمد شما به اراك طورى است كه در اراك ده روز نمىمانيد و در بين ده روز از آنجا به وطن رفت و آمد داريد بايد نماز را تمام بخوانيد و روزه را بگيريد ، بلى اگر گاهى اتفاقاً در وطن با قصد يا بىقصد و يا در اراك با قصد ده روز بمانيد در سفر اول بعد از آن نماز را شكسته بخوانيد و روزه نگيريد .\r\n\r\nتبعيت همسر و فرزند در سفر\r\n\r\nس 392\r\n- دخترى كه خانه شوهر مىرود اگر خارج از مسافت شرعى باشد در شب اول كه خانه شوهر وارد مىشود و قبل از 10 روز برمىگردد نماز او چه حكمى دارد ؟ آيا دختر به مجرد ورود به خانه شوهر وطن او حساب مىشود يا خير ؟\r\n\r\nج\r\n- در فرض سؤال به مجرد ورود به خانه شوهر وطن محسوب نمىشود ، بنابراين در مدت توقف كمتر از ده روز ، نماز شكسته است . و اللّه العالم .\r\n\r\nس 393\r\n- اگر دخترى كه شوهر رفته است به خانهء پدر و برادر خودش برود نماز قصر است يا تمام ؟\r\n\r\nج\r\n- اگر خانه پدر و برادر در وطن شوهر نباشد نماز زن قصر است .\r\n\r\nس 394\r\n- معقودهء دائمى كه با وطن شوهرش مسافت شرعى فاصله است و هنوز عروسى نشده مكرّر به وطن شوهر رفت و آمد دارد بدون قصد اقامه ، تكليف نماز و روزه‌اش بين راه و در وطن شوهرش چيست ؟ و همچنين شوهرش كه چه بسا كثير السفر هم هست ولى اين رفت و آمدها بخاطر ملاقات يكديگر است تكليف نماز و روزه‌اش چيست ؟\r\n\r\nج\r\n- در فرض سؤال قبل از انتقال عروس به وطن شوهر بعنوان عروسى و ماندن\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر نزد شوهر وطن شوهر براى زوجه حكم وطن ندارد و مجرّد رفت و آمد جهت ديدن موجب تمام خواندن نماز در مسافرت نمىشود و همچنين است حكم نسبت به شوهر .\r\n\r\nس 395\r\n- زنى كه ازدواج مىكند و از وطن اصلى خود به شهر ديگرى مىرود و در عرض سال چند مرتبه براى ديدن ارحام به وطن اصليش بازمىگردد نماز و روزهء او چه حكمى دارد ؟\r\n\r\nج\r\n- در فرض سؤال كه زن بنا دارد در وطن شوهر همراه با شوهر زندگى كند اعراض قهرى از وطن خود اوست در بازگشت به وطن جهت صله ارحام حكم مسافر را دارد .\r\n\r\nس 396\r\n- آيا تابع بودن زن از شوهر تا چه حدّ مىباشد مثلًا اگر شوهرش گاهى در وطن اصليش يك شب و دو شب مىماند و همسرش را با خودش ميبرد آيا وظيفه زن نسبت به نماز و روزه چيست ؟\r\n\r\nج\r\n- اگر سابقاً در وطن شوهر همراه او زندگى كرده است فعلًا هم كه به وطن شوهر مىرود نماز تمام و روزه او صحيح است و الا وطن قبلى شوهر كه فعلًا شوهر در غير آنجا زندگى مىكند براى زوجه او حكم وطن ندارد .\r\n\r\nس 397\r\n- شوهر از مشهد و همسرش از بشرويه است زوجين براى زيارت و احوالپرسى به مشهد مىآيند آيا تكليف اين زن براى نماز و روزه‌اش چيست درحالىكه از وطن اصلى پدرى خود اعراض نكرده است ؟\r\n\r\nج\r\n- در فرض سؤال كه زن هنوز به وطن همسرش ( مشهد مقدس ) منتقل نشده و بطور موقت براى زيارت رفته است در وطن همسرش حكم مسافر را دارد كه اگر قصد اقامه ده روز ننمايد بايد نماز را شكسته بخواند و روزه‌اش صحيح نيست هرچند تكليف شوهرش اتمام نماز و گرفتن روزه است .\r\n\r\nس 398\r\n- تكليف فرزندان اين خانواده براى نماز و روزه در بشرويه چيست ؟ بخصوص كه بخاطر وجود پدر بزرگ و مادر بزرگشان و اقوام آنان در اين شهر اقامت در آن را دوست مىدارند ؟\r\n\r\nج\r\n- در صورتى كه خود فرزندان فعلًا در زندگى مستقل نشده باشند و همراه پدر\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nو مادر هستند در بشرويه حكم مسافر را دارند .\r\n\r\nس 399\r\n- دخترى را پس از ازدواج به شهر ديگرى مىبرند و در آنجا ساكن مىشود و اگر با شوهرش به شهر خودش ( يعنى زادگاه پيش پدر و مادرش ) مىآيد با توجه باينكه تابع شوهر است مثل شوهرش حكم مسافر دارد يا نه ؟\r\n\r\nج\r\n- در مورد سؤال چنانچه زوجه بنا دارد با شوهر خود در شهر شوهرش زندگى نمايد معنى اين اعراض قهرى از زادگاه خود مىباشد . بنابراين زوجه مذكوره در زادگاه خود حكم مسافر دارد مگر اينكه قصد اقامه ده روز بنمايد يا متردّداً يك ماه در آنجا مانده باشد .\r\n\r\nس 400\r\n- زن وقتى كه با شوهر خانهء پدر شوهرش مىرود آيا نمازش قصر است يا تمام چون شوهر اعراض نكرده است همچنين زن وقتى كه مىرود براى ديدن پدر و مادرش كه منزل آنها جاى اول نيست رفته‌اند در شهر ديگر آيا نماز زن تمام يا قصر است ؟\r\n\r\nج\r\n- در هر دو صورت نماز زن قصر است .\r\n\r\nس 401\r\n- اين جانب متولد تهران هستم ولى پس از 5 سال به شهرستان نجف‌آباد آمديم و به مدت چند سال آنجا زندگى مىكردم . وقتى ازدواج كردم نيز به مدت 3 سال در نجف‌آباد بودم ولى در حال حاضر ساكن اصفهان هستم و در اصفهان زندگى مىكنم با اين حال كه محلّ كار همسرم در نجف‌آباد و خانهء پدرى و خانهء پدر شوهرم نيز در نجف‌آباد مىباشد . حال مىخواهم ببينم حكم نماز و روزه‌هاى من در اين دو وطن ( نجف‌آباد و اصفهان ) چگونه است ؟\r\n\r\nج\r\n- اگر نجف‌آباد را به عنوان وطن اتخاذ كرده بوديد و از آنجا و لو بتبع شوهر اعراض نكرده‌ايد فعلًا هم نماز شما در آنجا تمام و روزه صحيح است . و اگر اصفهان را نيز براى خود وطن قرار داده‌ايد ، نماز شما در آنجا هم تمام و روزه صحيح است . و اللّه العالم .\r\n\r\nس 402\r\n- اين جانب وطن پدر و مادريم و محل ولادتم در 90 كيلومترى اصفهان است كه منزل مسكونى هم در آن محلّ دارم و از آن محلّ اعراض نكرده‌ام و هفت فرزند دارم كه در تهران متولد شده‌اند كه چهار نفر آنها ازدواج\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nكرده‌اند و سه نفر آنها در منزل حقير هستند و شوهر نكرده‌اند هر زمانى كه به آن محلّ ميرويم و چند روزى آنجا هستيم آيا نماز فرزندانم قصر يا تمام است ؟ و آيا فرق مىباشد بين فرزندانى كه ازدواج كرده‌اند و يا ازدواج نكرده‌اند . ( و اكنون هم ساكن تهران هستم ) .\r\n\r\nج\r\n- در فرض سؤال ، چنانچه فرزندانى كه هنوز در منزل هستند صغيرند و همراه شما به وطنتان مىآيند وطن آنها محسوب مىشود و اگر كبير هستند و نيز آنها كه ازدواج كرده‌اند اگر قبل از بلوغ همراه شما به آنجا رفت و آمد داشته و بعد از بلوغ اعراض نكرده‌اند به اين معنى كه بناگذارى بر عدم سكونت در آن محل ننموده‌اند و در ضمن هر سال براى ماندن در آنجا به آن محلّ ميروند كه عرفاً گفته شود آنجا را ترك نكرده‌اند حكم وطنيت باقى است ولى اگر در صورتى كه آنجا را ترك كرده‌اند و براى انجام كارى مثل رسيدگى به وضع منزل يا صله رحم مىروند حكم وطن را ندارد .\r\n\r\nقصد اقامت\r\n\r\nس 403\r\n- آيا خارج شدن از حدّ ترخص مُضر به قصد اقامه مىباشد يا خير ؟\r\n\r\nج\r\n- اگر از اوّل قصد داشته كه در بين ده روز از محل اقامه خارج شود نمازش قصر است .\r\n\r\nس 404\r\n- پس از قصد اقامت ده روز و خواندن نماز چهار ركعتى تصميم گرفتم فقط سه روز توقف نمايم در همان حال متوجه شدم نمازى كه خواندم ( بخاطر عدم طهارت لباس ) باطل بود ، آيا در اين سه روز نماز شكسته است يا تمام ؟\r\n\r\nج\r\n- در فرض سؤال قصد اقامه محقق نشده سه روزى كه بنا داريد بمانيد نماز شكسته است . والله العالم\r\n\r\nس 405\r\n- روحانى اعزامى از قم وارد روستايى شده و قصد اقامه ده روز كرده و بعد از خواندن يك نماز چهار ركعتى ( يا بعد از 3 الى 4 روز ) آيا مىتواند به روستاهاى اطراف رفت و آمد كند ؟\r\n( روستاهاى همسايه با روستاى مركزى\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nحد اقل 4 كيلومتر فاصله دارد كه رفت و برگشت 8 كيلومتر مىشود ) .\r\n\r\nج\r\n- در مورد سؤال ، چنانچه از اول قصد رفتن به روستاهاى اطراف را نداشته و بعد از خواندن يك نماز چهار ركعتى اين قصد پيدا شده مضر به اقامه نيست و در همه آنها نماز تمام است بلى در دفعه آخر اگر از روستاهاى اطراف به قصد قم حركت مىكند و از روستاى محل اقامه عبور مىكند كه آن روستا در مسير او محسوب مىشود از همانجا مسافر محسوب مىشود كه بين راه و روستاى محل اقامه تا قم نمازش قصر است مگر اينكه بخواهد در آن روستاى محل اقامه مدتى هر چند كمتر از ده روز باشد بماند و بعد به قم سفر كند در اين صورت نمازش در روستاهاى اطراف و روستاى محل اقامه تمام است .\r\n\r\nس 406\r\n- اين جانب طلبه‌اى هستم همه‌ساله به يكى از روستاهاى شهرستان خمين در ايّام تبليغى جهت تبليغ دعوت مىشوم و روستاى ديگرى در مجاورت آن هست كه از بيرون مركز دهستان تا ابتداى آن روستا 4 كيلومتر فاصله دارد ، مزرعه آنها در جوار هم و در ساعات ساكت صداى برنامه‌هاى مساجد بطور كامل شنيده و همچنين ديوار ساختمان‌ها ديده مىشوند لذا با توجه به اينكه وطنم نيست آيا مىتوانم امامت جماعت و مجالس وعظ هر دو روستا را تقبل نمايم ؟\r\n\r\nج\r\n- در فرض سؤال كه محلّ تبليغ با روستاى مورد ذكر دو محل است و از ابتدا قصد رفتن به هر دو محل داريد قصد اقامه محقق نميشود بلى بعد از اقامه ده روز در محلّى اگر به محلّ ديگر كه بين آن دو مسافت شرعى نيست رفت و آمد كند ضررى به اقامه نمىزند مگر اينكه انشاء سفر جديد بشود .\r\n\r\nس 407\r\n- اگر انسان در محلى براى تبليغ در ماه محرم قصد اقامه براى ده روز كند در ميان اين ده روز به اطراف آن محل ( يعنى در باغ و بستان زراعت‌هايشان و زمين‌هايشان و صحراهاى روستا ) مىرود آيا به قصد اقامه ضرر مىزند يا خير ؟\r\n\r\nج\r\n- رفت و آمد در بساطين و صحراهاى محلّ اقامه كه متصل به محلّ و نزديك است ضرر به قصد اقامه نمىزند . و اللّه العالم .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nس 408\r\n- اگر شخصى در سفر در مكانى معين قصد ده روز نمايد و پس از ده روز بخواهد بعد از ظهر به وطن خود بازگشته و قبل از ظهر فردا به همان مكانى كه قصد ده روز كرده بازگردد آيا دوباره بايستى قصد ده روز مجدد نمايد ؟\r\n\r\nج\r\n- بلى در فرض سؤال اگر بخواهد در مكان مفروض نماز را تمام بخواند بايد مجدّداً قصد ده روز كند .\r\n\r\nاحكام دائم السفر و سفر شغلى\r\n\r\nس 409\r\n- ملاك دائم السفر بودن چيست ؟ همچنين تكليف معلمين و محصلينى كه هفته‌اى يك بار به شهر يا روستاى خود مسافرت مىكنند چيست ؟\r\n\r\nج\r\n- دائم السفر يعنى كسى كه بدون توقف ده روز در يك جا ( وطن و يا غير وطن ) مسافرت كند و معلم و يا محصّل كه شغل او در سفر است و هر هفته به شهر يا روستاى خود برمىگردد نماز او تمام و روزه او صحيح است .\r\nو اللّه العالم .\r\n\r\nس 410\r\n- فرق بين من شغله السفر و من شغله فى السفر چيست ؟ آيا احكام مسافر بر هر دو مترتب است ؟\r\n\r\nج\r\n- من شغله السفر مانند راننده و من شغله فى السفر مانند كسى كه از وطنش تا محل كارش به قدر مسافت شرعى است و درآمد و رفت است بطورى كه در هيچ‌كدام ده روز متوالى نمىماند و هيچ‌كدام حكم مسافر را ندارند و نمازشان تمام و روزهء آنها صحيح است . و اللّه العالم .\r\n\r\nس 411\r\n- نماز كسى كه محلّ كارش از خانه بيش از حد تعيين شده فاصله دارد چگونه است ؟\r\n\r\nج\r\n- در مورد سؤال كه فاصله بيشتر از مسافت شرعى است چنانچه شغلش حدود چهار ماه و بيشتر ادامه خواهد داشت نماز او تمام و روزه‌اش صحيح است .\r\n\r\nدانش‌آموزان و محصلين و معلمين\r\n\r\nس 412\r\n- كليه اساتيد دانشگاه كه هفته‌اى دو روز از تهران به اصفهان براى تدريس مىآيند حكم نماز و روزهء آنها چيست ؟\r\n\r\nج\r\n- افرادى كه شغلشان مثل معلمى يا استادى يا مأموريت يا دانشجوئى يا\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nخريد جنس يا كارگرى يا كشاورزى يا تجارت يا تبليغ و امثال اينهاست اگر در مدت طولانى مثل پنج شش ماه و بيشتر براى اين شغلها به صورت همه روزه يا هر هفته يك روز يا بيشتر يا هر ده روز يك بار سفر مينمايند و سفرشان حد اقل ذهاباً و اياباً هشت فرسخ باشد روزه آنها صحيح و نمازشان تمام است .\r\n\r\nس 413\r\n- معلّمى كه در هفته پنج يا شش روز به مسافت شرعى مىرود ، شب و روز جمعه خانه مىآيد نماز او تمام است آيا در راه رفت و برگشت نيز وظيفه او تمام است ؟\r\n\r\nج\r\n- بلى در بين راه رفت و برگشت نيز تمام است . و اللّه العالم .\r\n\r\nس 414\r\n- كسى كه براى درس خواندن هفته‌اى يك يا دو بار به بيش از مسافت شرعى سفر مىكند ، آيا دائم السفر محسوب مىشود ؟\r\n\r\nج\r\n- در صورتى كه مدتى طولانى مانند چهار ماه و بيشتر اين وضع را داشته باشد نمازش تمام و روزه‌اش صحيح است .\r\n\r\nس 415\r\n- اگر شخصى براى تحصيل از وطن خود به شهر ديگرى برود نماز و روزه‌اش چگونه است و اگر هفته‌اى يك مرتبه به وطن خود برود نماز و روزه‌اش چگونه است ؟\r\n\r\nج\r\n- در فرض سؤال چنانچه فاصلهء وطنش با محلّ تحصيل به مقدار مسافت شرعى باشد در صورت اوّل كه در محلّ تحصيل ، ده روز يا بيشتر پشت سر هم مىماند نمازش تمام و روزه‌اش صحيح است بلى هر وقت كه قصد ده روز نكند نماز شكسته است و در صورت دوّم چنانچه همه هفته به وطن بر مىگردد در وطن و بين راه و محل تحصيل ، نماز تمام و روزه صحيح است و اگر اتفاقاً در وطن يا محلّ تحصيل ده روز توقف كرد تفصيلى دارد كه در توضيح المسائل مسأله 1321 و 1322 مذكور است مراجعه نماييد . و اللّه العالم .\r\n\r\nس 416\r\n- ما در يك دبيرستان شبانه روزى مشغول تحصيل هستيم فاصلهء محلّ سكونتمان تا محل تحصيلمان بيشتر از هشت فرسخ است و در طول سال تحصيلى همه هفته از روز شنبه تا روز پنج شنبه در محلّ تحصيل و از ظهر پنج شنبه تا صبح شنبه در محل سكونتمان مىباشيم وضعيت نماز و روزهء ما در محل\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nتحصيل و بين راه محل تحصيل و محلّ سكونت چگونه است ؟\r\nو بطور كلى آيا سفر براى تحصيل علم سفر شغل يا مقدمهء شغل محسوب مىشود يا نه ؟\r\n\r\nج\r\n- در فرض سؤال ، نماز شما در محلّ تحصيل و محلّ سكونت و بين راه تمام و روزه صحيح است بلى چنانچه ده روز در وطن مطلقاً و در غير وطن با تصميم قبلى بمانيد در سفر اوّل نماز شكسته است و روزه صحيح نيست و از سفر دوم دوباره نماز تمام و روزه صحيح است ، و اگر در غير وطن بدون تصميم قبلى و بر حسب اتفاق ده روز بمانيد در سفر اوّل بعد از آن ده روز هم شكسته و هم تمام بخوانيد .\r\n\r\nس 417\r\n- دانش‌آموزان اين دبيرستان در طول سال تحصيلى در اين دبيرستان شبانه‌روزى زندگى مىكنند و عموماً هر هفته به وطن خود مراجعت نموده و ايام تعطيلى را در آنجا مىگذرانند . با توجه به بعد مسافت اين دانش‌آموزان با محيط اصلى زندگانيشان بفرماييد انجام فرايض دينى مشارٌ اليهم اعم از نماز و روزه چگونه مىباشد ؟\r\n\r\nج\r\n- دانش‌آموزانى كه فاصله محلّ تحصيل آنها با وطنشان حد اقل ، چهار فرسخ شرعى است چنانچه در محلّ تحصيل يا در وطن ، ده روز متوالى توقف نمىكنند نمازشان در هر دو جا و در بين راه تمام و روزه هم صحيح است بلى اگر اتفاقاً ده روز متوالى در وطن توقف كردند چه از اول قصد توقف داشته باشند و چه بدون قصد بايد در سفر اول بعد از ده روز نماز را شكسته بخوانند و بعد مجدداً تمام مىخوانند و بعد از اين اگر اتفاقاً در غير وطن ده روز توقف كردند در صورتى كه از اول قصد توقف ده روز را داشته باشند ولى اگر بدون قصد توقف ده روز ، توقفشان به ده روز كشيده شده بايد احتياطاً در سفر اوّل بعد از اين ده روز نماز را هم شكسته بخوانند و هم تمام و روزه را بگيرند و قضاى آن را هم بگيرند و در سفرهاى بعدى مجدداً نماز را تمام بخوانند و روزه هم صحيح است . و دانش‌آموزانى كه فاصله بين وطن و محلّ تحصيل آنها كمتر از چهار فرسخ است در هر حال نمازشان تمام و روزه صحيح است . و اللّه العالم .\r\n\r\nس 418\r\n- حكم نماز و روزهء دانشجويانى كه به صورت نامرتب و نامعلوم بين\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nشهر خود و محل تحصيل رفت و آمد مىكنند به طورى كه در محل تحصيل گاهى يكى دو روز و گاهى مثلًا چهل روز و يا كمتر مىمانند و در شهرهاى اصلى خويش نيز به همين ترتيب گاهى در تعطيلات مثلًا سى روز و گاهى هم فقط تعطيلات آخر هفته را مىمانند و بعضى از اوقات نيز در محل تحصيل تنها يك روز براى امتحان و يا ساير امور درسى مىمانند ، چيست ؟\r\n\r\nج\r\n- با فرض اينكه وضع رفت و آمد ايشان مرتب نيست كه اغلب بين شهر خود و محل تحصيل هر هفته يا در بين هر ده روز در رفت و آمد نيستند ، حكم مسافر را دارند كه بايد در بين راه و محل تحصيل با عدم قصد اقامهء ده روز يا عدم توقف سى روز بدون قصد ، نماز را قصر خوانده و روزه نگيرند و اگر وضع آمد و شد آنها به صورتى است كه اغلب بطور مرتب همه هفته يا در بين ده روز آمد و شد به محل تحصيل دارند مثل اينكه آخر ايام هفته به وطن مىروند وظيفهء ايشان اتمام نماز و گرفتن روزه است و در اين صورت اگر اتفاقاً يا به جهت تعطيلى دانشگاه ده روز و بيشتر با قصد در محل تحصيل يا ده روز در وطن چه با قصد و چه بىقصد بمانند در سفر اول بعد از آن نمازشان قصر و وظيفه ترك روزه است .\r\n\r\nس 419\r\n- اين جانب براى تحصيل در دانشگاه و نيز فراگيرى دروس حوزوى از اصفهان به قم آمده‌ام و هر چند وقت يك بار به اصفهان مراجعت مىكنم مثلًا هر دو هفته يك بار ، آيا قم هم وطن بنده حساب مىشود يا خير ؟ حكم نماز و روزه چگونه است ؟\r\n\r\nج\r\n- در فرض مسأله اگر موقتاً و در مدّت تحصيل در قم مىمانيد وطن محسوب نمىشود و با قصد اقامه ده روز نماز تمام و روزه صحيح است .\r\n\r\nسربازان و نيروهاى مسلح\r\n\r\nس 420\r\n- سربازى هستم كه در غير وطن خودم مشغول خدمت هستم و در طول خدمت وظيفه‌ام رانندگى است هم رانندگى داخل شهر را انجام مىدهم و هم مأموريتى كه پيش بيايد خارج از شهر بيش از حد ترخص رانندگى مىكنم حالا وظيفه من در طول خدمت نسبت به نماز و روزه‌ام چگونه است ؟\r\n\r\nج\r\n- اگر خدمت به نحو مذكور حد اقل تا چهار ماه ادامه دارد و طورى است كه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nده روز پشت سر هم در شهر نمىمانيد نماز تمام و روزه صحيح است . و اللّه العالم .\r\n\r\nس 421\r\n- نماز سربازى كه محلّ سربازيش از خانه بيش از حد تعيين شده فاصله دارد چگونه است ؟ و نيز در محلّ آموزش كه 2 ماه است اگر نماز را شكسته بخواند به دليل اينكه تصميم ماندن و يا مدّت آن مشخص نيست چه حكمى دارد ؟\r\n\r\nج\r\n- اگر سرباز مرتباً به محل سربازى ميرود و به وطن برمىگردد و طورى است كه ده روز پشت سر هم در وطن يا محل سربازى نميماند نمازش تمام و روزه‌اش صحيح است و الا حكم مسافر را دارد بلى هر وقت در محل سربازى قصد ده روز اقامه كند نمازش تمام است و نسبت به محلّ آموزش چنانچه معلوم نباشد كه ده روز پشت سر هم ميماند يا نه نماز شكسته است بلى اگر با همين حال باقى باشد تا سى روز ، از روز سى و يكم بايد نماز را تمام بخواند مگر اينكه در اثناء سى روز به وطن برود و مجدداً برگردد كه نماز شكسته است .\r\n\r\nس 422\r\n- اگر شغلى در داخل پادگان داشته باشم و هر چند روز يك بار بيشتر از 4 كيلومتر از آن محل دور شويم و بعد از ظهر و يا مدت طولانى ( چند ساعت ) به پادگان برگردم نماز را چگونه به جاى آورم آيا مىتوان با توجه به اينكه مطمئن هستم كه بيش از 10 روز به اين طريق در پادگان هستم نماز را تمام بخوانم و اگر در مدت اقامت بيش از ده روز در پادگان هر چند روز يك بار بيشتر از 23 كيلومتر از آن محل دور شده و بعد از چند ساعت به پادگان برگردم . از خداوند متعال براى شما و تمامى خدمتگزاران واقعى به اسلام طول عمر و سلامتى روزافزون خواهانم .\r\n\r\nج\r\n- چنانچه رانندهء پادگان شويد و بنحو مذكور در سؤال در شهرها رفت و آمد نماييد و معلوم باشد كه حد اقل تا چهار ماه اين شغل ادامه دارد نماز تمام و روزه صحيح است و اگر شغل شما در داخل پادگان باشد در صورتى كه مطمئن باشيد ده روز متوالى در آنجا مىمانيد و با اين اطمينان يك نماز چهار ركعتى بخوانيد بعد از آن ، دور شدن از پادگان به مقدار كمتر از مسافت شرعى ضرر ندارد و نماز تمام است و اگر مسافرت به 23 كيلومتر و بيشتر در هر چند روز حد اقل تا چهار ماه ادامه داشته باشد در اين صورت هم نماز تمام است به شرط اينكه ده روز پىدرپى ، در\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nپادگان نمانيد ان شاء اللَّه تعالى موفق به انجام فرايض و تكاليف دينى باشيد تعهد شما به احكام دين و وظايف مذهبى مورد تقدير است ان شاء اللَّه تعالى شما و سائر برادرانى كه در پادگان انجام وظيفه مىنمايند در ظل عنايات حضرت بقية اللَّه ارواح العالمين له الفداء موفق و سعادتمند باشيد و السلام عليكم و رحمة اللَّه و بركاته . و اللَّه العالم .\r\n\r\nس 423\r\n- پاسدار هستم محل كار من تا وطنم بيش از چهار فرسخ است اگر بخواهم اوّل هفته بيايم محلّ كارم و آخر هفته برگردم يا وسط هفته برگردم به وطنم نماز و روزه‌ام چگونه است ؟\r\n\r\nج\r\n- چنانچه بنا داريد حد اقل چهار ماه به نحو مذكور آمد و رفت داشته باشيد نماز تمام و روزه صحيح است .\r\nو اللّه العالم .\r\n\r\nس 424\r\n- اين جانب پاسدار هستم در نيروى دريايى سپاه ، محلّ كار من تا وطنم بيش از چهار فرسخ است و كار من طورى است كه حالت شيفتى دارد به اين معنى كه هفت روز يا ده روز در محلّ كار هستم و در بين اين چند روز ممكن است يا حتماً مأموريت دريايى براى من پيش بيايد كه بيشتر از چهار فرسخ در دريا بايد بروم و بعداً به همين مقدار هفت يا ده روز در حال استراحت هستم در اين صورت نماز و روزه من چگونه است ؟\r\n\r\nج\r\n- در فرض سؤال اگر هميشه 7 روز در محل كار و 7 روز در وطن مىمانيد نماز تمام و روزه صحيح است و اگر هميشه ده روز مىمانيد نماز در محل كار شكسته است و روزه صحيح نيست مگر اينكه قصد اقامت ده روز داشته باشيد . و الله العالم .\r\n\r\nس 425\r\n- تعدادى از برادران پاسدار تيپ مستقل 48 فتح استان كهكيلويه و بوير احمد وطن اصليشان شهر ياسوج مىباشد و با محلّ كارشان 165 كيلومتر فاصله دارد و در شهر گچساران اسكان داده شده‌اند با اينكه محلّ اسكان تا محلّ كار 18 كيلومتر مىباشد با توجه به اينكه وضعيّت شغلى در يك مكان ثابت نيست و هر چند مدّت ممكن است تغيير يابد نماز و روزه آنها چه حكمى دارد ؟\r\n\r\nج\r\n- در فرض سؤال در محلّ كار و اسكان و نيز در ساير مسافرت‌هاى شغلى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنماز تمام و روزه صحيح است .\r\nو اللّه العالم .\r\n\r\nس 426\r\n- پرسنل يكى از يگانهاى نظامى از نيروهاى هوائى ارتش جمهورى اسلامى ايران هفته‌اى يك بار جهت خريد از حدّ ترخص خارج مىشوند تكليف نماز و روزهء آنان چيست ؟\r\n\r\nج\r\n- در فرض سؤال كه جهت خريد از حدّ ترخص خارج مىشوند چنانچه جزء خدمت و شغل آنها باشد نمازشان تمام و روزه‌شان صحيح است و اگر براى احتياجات شخصى خود هر هفته خارج مىشوند نمازشان قصر است و روزه هم صحيح نيست . و اللّه العالم .\r\n\r\nرانندگان و ملوانان\r\n\r\nس 427\r\n- كسى كه قصد دارد راننده بشود و به مسافرت مىرود در رابطه با رانندگى و آنها كه كمك راننده هستند در سفر اوّل حكم نماز و روزه آنها چيست ؟\r\n\r\nج\r\n- در سفر اوّل كه مدتش طولانى نيست نماز آنها قصر است و روزه آنها صحيح نيست .\r\n\r\nس 428\r\n- راننده‌اى كه شغلش مسافربرى است ( البته رفت و برگشت همه روزه كمتر از حدّ مسافت شرعى است ) با انجام چه مقدار سفر شغلى در مسيرى كه رفت و برگشت آن تا سرحدّ مسافت شرعى يا بيشتر از آن است ، نمازهاى وى تمام و روزه‌هايش صحيح مىشود ؟\r\n\r\nج\r\n- اگر راننده مذكور ، در مدت كمتر از ده روز حدّ اقل يك مرتبه مسافرت به مقدار مسافت شرعى داشته باشد و مسافرت در حدّ مسافت شرعى به نحوى كه گفته شد ادامه داشته باشد نمازش تمام است . و الله العالم\r\n\r\nس 429\r\n- مهاجر جنگ تحميلى مىباشم و در محلى نزديك شهر كه حدوداً 18 يا 19 كيلومتر فاصله دارد زندگى مىكنم و شغلم هميشه در سفر مىباشد و يا به عبارت ديگر برنامه كارى من ايجاب مىكند كه هميشه در سفر باشم كه 2 روز بيشتر در 7 يا 8 روز در خانه نمىمانم بعضى وقتها مسافرت باربرى بين ايران و امارات متحده و گاهى بين ايران و كويت و گاهى بين شهرهاى ايران مسافرت\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمىكنم . آيا دائم السفر به حساب مىآيم يا خير ؟ و اگر همراه سفر كارى به زيارت قوم و خويشى كه در آن شهر زندگى مىكند و يا از تهران به قم بروم نماز و روزه‌ام چه حكمى دارد . و اگر سفرى غير محدوده‌اى كه ذكر كردم براى من پيش آيد در آن صورت نماز و روزه‌ام چه حكمى پيدا مىكند مثلًا سفر براى تنظيم پرونده به آبادان و يا اروند كنار بروم كه براى ساختن خانه در موطن اصلى باشد . در طى راه و مسافت نماز و روزه‌ام چه حكمى پيدا مىكند ؟\r\n\r\nج\r\n- در فرض مسأله تكليف شما در سفر و محلّ سكونت و بين راه گرفتن روزه و تمام خواندن نماز است ، بلى در هر مورد كه براى غير شغل خود مسافرت ميكنيد حكم مسافر را داريد . و الله العالم .\r\n\r\nس 430\r\n- اگر كسى كارش ملوانى است و لنج آنها در بندر عباس و خانهء آنها در آبادان است ، رفت آمد او بين آبادان و بندر عباس كه جزء شغل او و از توابع شغل او مىباشد آيا در رفت و برگشت بين بندر عباس و آبادان نماز او تمام است و روزه دارد يا نه ؟\r\n\r\nج\r\n- بلى نماز او در بين راه وطن و محل كار تمام و روزه صحيح است .\r\n\r\nس 431\r\n- شخصى كارش ملوانى است در لنجى كه از بندر خرمشهر به كويت مىرود ، كار آنها بردن بار مىباشد اين شخص بعد از برگشت ، به موتور لنج ديگرى مىرود و به ماهيگيرى در مسافت شرعيّه مشغول مىشود آيا اين شغل ديگرى است كه بايد در سفر اوّل نماز را شكسته بخواند يا اينكه ادامهء همان سفر قبلى است ؟\r\n\r\nج\r\n- شغل ديگرى است پس اگر بنا دارد حد اقل تا چهار ماه بدون اينكه ده روز پىدرپى در جائى توقف كند اين كار را ادامه دهد در سفر اوّل نماز شكسته و در سفرهاى بعد تمام است .\r\n\r\nس 432\r\n- اگر در فرض قبلى با همان موتور لنج باشد و لنج خود را عوض نكند ولى كار آنها از باركشى به ماهيگيرى عوض شد آيا اين موجب تغيير شغل است كه در سفر اول شروع به كار دوم ، نماز شكسته و بعد تمام است يا اينكه ادامهء سفر اولى است ؟\r\n\r\nج\r\n- چنانچه در مسأله قبلى گفته شد اين شغل ديگرى است و در اين جهت فرقى\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنميكند كه با موتور لنج خودش برود يا ديگرى .\r\n\r\nس 433\r\n- شخصى در شركت نفت كار مىكند 15 روز در كار و 15 روز در خانه مىباشد ضمناً كار او در 15 روز در كشتى يدك‌كشى در اسكله بندر بوشهر است و منزل او در آبادان آيا اگر 15 روز در خانه بود و بعد به سركار رفت به مدت 15 روز نماز و روزهء او چگونه است ؟ ( چون بعد از ده روز اگر در خانه ماند سفر اوّل شكسته است و حال آنكه اين شخص 15 روز در كار است و كلًا يك سفر است چون نه به خانه مىآيد و نه از بندر بوشهر جاى ديگرى مىرود ) .\r\nس 434 - اگر در فرض بالا يك سفر تصنّعى در بين 15 روز به محلّ كار خود برود و برگردد كفايت مىكند در عدم صدق بقاء ده روز در خانه يا خير ؟\r\nس 435 - اگر در فرض بالا آن شخص با كشتى يدك كش به اسكله‌هاى ديگر مىرود و به بوشهر بر مىگردد آيا با اين فرض تعدّد اسفار مىشود يا خير ؟\r\nس 436 - در فرض قبل اگر از اوّل مىدانست به اسكله‌هاى متعدد خواهند رفت با علم به اين مطلب آيا همه يك سفر است يا تعدد اسفار صدق مىكند .\r\nاگر نمىدانست مسأله چگونه است ؟\r\n\r\nج\r\n- شخص مذكور نمازش در سفر شكسته است و دائم السفر محسوب نميشود چون على الفرض 15 روز در وطن ميماند ، بلى اگر در بين 15 روز استراحت يك مسافرت به مسافت شرعى و لو در غير شغل بنمايد نماز او تمام و روزه صحيح است .\r\n\r\nكارمندان و كارگران و كسبه\r\n\r\nس 437\r\n- كاركنان ادارات و مانند آن كه وطن يا محلّ اقامت ( سكونت ) آنها جائى ، و محلّ كار آنها جاى ديگرى است و هر روزه ( مگر ايام تعطيل ) قطع مسافت مينمايند آيا نمازشان تمام و روزه دارند يا خير ؟ و اگر افراد فوق الذكر يك هفته در محل كار و يك هفته براى استراحت در منزل باشند چه حكمى دارند ؟\r\n\r\nج\r\n- اگر چندين ماه همه هفته قطع مسافت شرعيه را مينمايند نمازشان تمام و\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nروزه‌شان صحيح است چه همه روزه رفت و آمد كنند چه يك هفته در منزل و يك هفته در محلّ كار باشند و ده روز در منزل چه با قصد چه بىقصد يا در محلّ كار با قصد نمانند .\r\n\r\nس 438\r\n- كارمندى كه به دستور ما فوق مقيد است سه روز در يك شهرستان كار كند با فاصله 130 كيلومتر ، سه روز ديگر هفته را در شهرستان ديگر انجام وظيفه نمايد نمازش را قصر بخواند يا تمام ؟\r\n\r\nج\r\n- در فرض سؤال بايد نمازش را تمام بخواند .\r\n\r\nس 439\r\n- شخصى محلّ كارش در اصفهان است هفته‌اى پنج روز در محلّ كار است و دو روز برمىگردد به وطن در يزد هفته ديگر پنج روز در محل كار است و دو روز در قم مىماند كه مسافر است نماز و روزه اين شخص در محل كار حكمش چيست ؟\r\n\r\nج\r\n- در مورد سؤال نماز و روزه شخص مذكور در وطن و محل كار و در بين راه و محل كار و وطن تمام و صحيح است ولى در دو روز مسافرت به قم كه جهت شغل نيست نماز شكسته است و روزه صحيح نيست .\r\n\r\nس 440\r\n- كسى شغلش كاسبى است فقط هفتگى مىرود 4 روز مىماند نماز و روزه اين شخص چطور مىباشد ؟\r\n\r\nج\r\n- اگر هر هفته جهت شغل مىرود و برمىگردد نماز او تمام و روزه صحيح است . و اللّه العالم .\r\n\r\nس 441\r\n- افرادى مدت 5 الى 15 سال و بيشتر در يك شركت كار مىكنند بعضى از آنها محلّ كار و سكونتشان در كنار يكديگر مىباشد . و بعضى از آنها فاصله محل سكونتشان تا محلّ كار كمتر از حد شرعى مىباشد و بعضى از آنها محلّ كار و سكونت بيشتر از 8 فرسخ است حكم نماز و روزهء آنها را بيان فرمائيد . ؟\r\n\r\nج\r\n- كسانى كه محلّ كار و سكونت آنها يكى است نمازشان تمام و روزه صحيح است مگر اينكه از آنجا به جاى ديگر سفر به مقدار مسافت شرعى و خارج از شغل بنمايد و وقتى برگشت ، نخواهد 10 روز پىدرپى در محل كار بماند كه در\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nآن موقع شكسته است و نيز افرادى كه فاصله محلّ كار و سكونت آنها كمتر از چهار فرسخ است پس از تحقق اقامه در محل سكونت نمازشان در محل كار نيز تمام است و نسبت به گروه سوّم به مسأله 1325 توضيح المسائل مراجعه فرماييد . و الله العالم .\r\n\r\nس 442\r\n- شخصى مقلّد مرحوم آيت اللّه العظمى گلپايگانى بوده و مدت 6 سال در 25 كيلومترى محل زندگيش كار مىكرده ( روز مىرفت و شب برمىگشت ) روزه مىگرفت آيا روزه‌هايش را بايد قضاء نمايد يا نه ؟\r\n\r\nج\r\n- در فرض سؤال ، نمازها و روزه‌هاى شخص مذكور ، صحيح بوده و قضا ندارد ، و اللّه العالم\r\n\r\nس 443\r\n- افرادى در محل كار با قصد 10 روز مىمانند ولى به علت پيش‌آمدى قبل از 10 روز مسافرت مىكنند وظيفه آنها نسبت به نماز و روزه چيست ؟\r\n\r\nج\r\n- در فرض سؤال اگر مسافرتى كه پيش آمده بحدّ مسافت شرعى است نماز او در اين مسافرت شكسته است ولى نمازهائى كه در محلّ كار با قصد ده روز تمام خوانده صحيح است و بعد از برگشت به محلّ كار چنانچه مجدداً قصد ده روز اقامت نداشته باشد نماز او در محلّ كار نيز شكسته است ، بلى اگر مسافرت مذكور كمتر از مسافت شرعى باشد در اين مسافرت و در مراجعت به محل اقامه نماز تمام است . و الله العالم\r\n\r\nس 444\r\n- در فرض قبل اگر محل كار محل آسايش آنها است و از آنجا به مسافت و غير مسافت سفر مىكنند چه وظيفه‌اى دارند ؟\r\n\r\nج\r\n- با عدم قصد اقامه ده روز در يك محلّ نماز شكسته است . و اللّه العالم .\r\n\r\nس 445\r\n- و اگر از اول قصد اقامه 10 روز دارند ولى در ضمن آن مىدانند كه ممكن است براى آنها مأموريتى تا حدّ مسافت شرعى پيش آيد ؟\r\n\r\nج\r\n- اگر از اوّل مىداند و يا حتّى احتمال عقلايى مىدهد كه در ضمن 10 روز ، مأموريتى به محلّ ديگر و لو كمتر از مسافت شرعى باشد براى او پيش مىآيد قصد اقامه او محقّق نمىشود بايد نماز را شكسته بخواند . و اللّه العالم .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nس 446\r\n- اين جانب مدت بيست سال است كه در شركت ملى حفارى نفت مشغول به كار مىباشم در طول ماه پس از 14 روز متوالى كار ، 14 روز متوالى استراحت و مرخصى دارم . با اين تناوب طبق ضوابط شركت در پى حفر چاه نفت در خارج از شهرها فعاليت مىنمايم و به فراخور حجم كار مدت اتمام حفارى چاهها مختلف و در نتيجه محل كارم متغيّر خواهد بود بطورى كه گاهى سه ماه و گاهى يك سال عمليات حفارى در يك منطقه طول مىكشد نظر به اينكه خانواده‌ام در شهر و به فاصلهء دهها كيلومتر دور از محلّ كارم زندگى مىكنند و پس از پايان هر 14 روز كار به محل زندگى خانواده‌ام مراجعت مىكنم و پس از 14 روز استراحت دوباره براى يك دورهء 14 روز به محل كار بر مىگردم مرقوم فرمائيد حكم نماز و روزهء اين جانب در محلّ كار و همچنين در مدت مسافرت از منزل تا محلّ كار و يا بالعكس كه گاهى از يك روز هم بيشتر مىشود چگونه خواهد بود ؟\r\nضمناً در يك سال يك ماه مرخصى دارم در پايان مرخصى كه به سركار مىروم در مسير راه و سركار وضعيت نماز و روزه چگونه است ؟\r\nو در بعضى از مواقع قبل از شروع عمليات حفارى ميدانيم كه كمتر از ده روز در يك مكان براى كار متوقف مىشويم و عمليات حفارى را انجام مىدهم در اين صورت حكم نماز و روزه‌ام چگونه خواهد بود ؟\r\n\r\nج\r\n- در مورد سؤال ، كه چهارده روز در محلّ زندگى ميمانيد و چهارده روز در محلّ كار حكم دائم السفر نداريد يعنى هر وقت فاصله محلّ كار با محلّ سكونت به قدر مسافت شرعى باشد در بين راه حكم مسافر را داريد يعنى نماز شكسته است و روزه صحيح نيست و اما در محل كار با اينكه قصد ماندن ده روز و بيشتر داريد نماز تمام و روزه صحيح است و الّا نماز قصر و روزه هم صحيح نيست و از اينجا حكم مسافرت بعد از دو ران مرخّصى و نيز مواقعى كه عمليّات حفّارى كمتر از ده روز طول ميكشد هم معلوم شد كه در هر دو مورد نماز شكسته است و روزه صحيح نيست .\r\n\r\nس 447\r\n- شخصى در كرج مقيم است و همه روزه در چهار فرسخى كرج در كارخانه‌اى مشغول به كار مىباشد اگر اين شخص اتفاقاً در تهران كار داشته باشد\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nو به اين قصد مسافرت نمايد . نماز و روزه او قصر است يا تمام ؟\r\n\r\nج\r\n- در فرض مذكور اگر از كارخانه تا تهران چهار فرسخ نباشد بايد نماز را تمام بخواند و روزه را بگيرد .\r\n\r\nمسائل متفرقهء نماز مسافر\r\n\r\nس 448\r\n- اول وقت در وطن مثلًا اصفهان حاضر بودم و نماز نخواندم و مسافرت به قم كردم در بين راه هم فراموش كردم و نماز ظهر و عصر قضا شد در برگشتن از قم به اصفهان اول ظهر در قم بودم نماز نخواندم بعداً هم كه باصفهان رسيدم فراموش كردم و نماز نخواندم قضاى اين نمازها را چگونه بايد بجاآورد ؟\r\n\r\nج\r\n- در فرض اول بايد قضاى نماز را شكسته بخوانيد و در فرض دوم تمام .\r\n\r\nس 449\r\n- شخصى از نظر قصر و اتمام وظيفه‌اش جمع است و با نيت قصر داخل نماز شده ولى سهواً بركعت سوم برخاسته و پس از ركوع ركعت سوم متذكر شده است آيا مىتواند آن را به نيت تمام چهار ركعت تمام كند و بعداً قصراً بخواند يا اينكه نماز باطل است و آن را به هم زند و از نو نماز را از سر بگيرد . و اگر چنين شخصى بعد از تمام شدن چهار ركعت متذكر شود چگونه است ؟\r\n\r\nج\r\n- در فرض سؤال در هر دو صورت ، احتياط اعادهء نماز است .\r\n\r\nس 450\r\n- شخصى روحانى و امام جماعت يكى از مساجد شهر مىباشد و ضمناً عضو هيئت امناء يكى از امام‌زاده‌ها است كه حدود سى و شش كيلومتر با شهر فاصله دارد و هر هفته روزهاى جمعه براى رسيدگى به بعضى از امور امام زاده مزبور صبح مىرود و عصر بر مىگردد بيان فرماييد كه نمازهاى او در وقت رفتن به آن امام زاده قصر است يا تمام با مسافرت كردن يك روز در هفته به آن امام زاده دائم السفر محسوب مىشود يا خير ؟\r\n\r\nج\r\n- ظاهر عدم ترتّب حكم من شغله السفر أو شغله فى السفر بر اين شخص است زيرا رفتن براى رسيدگى به امور امام‌زاده - مثل رفتن همه هفته براى زيارت يا\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nنظافت آنجا به قصد قربت و كسب ثواب - عرفاً شغل و كار او محسوب نيست . و الله العالم .\r\n\r\nس 451\r\n- حكم نماز و روزه در سفرى كه براى شركت در يك مسابقهء ورزشى انجام مىشود ، چيست ؟\r\n\r\nج\r\n- اگر سفر حرام باشد مثل اينكه براى مسابقه بكس يا مسابقه در شطرنج باشد سفر معصيت است و نماز در آن تمام است و روزه را بايد بگيرد و الّا تكليفش قصر نماز و افطار روزه است .\r\n\r\nس 452\r\n- آيا تهران بلاد كبيره است در صورتى كه جواب مثبت باشد حكم آن چيست ؟\r\n\r\nج\r\n- بلاد كبيره با بلاد صغيره در حكم اقامه در آن وطى مسافت در داخل آن فرقى ندارند به اين معنى كه قصد اقامه ده روز در تمام شهر گرچه در محلّ واحد نباشد براى وجوب اتمام نماز كافى است وطى مسافت شرعى داخل آن موجب ترتب حكم سفر نيست .\r\n\r\nس 453\r\n- از دربند تا تجريش و تهران و حضرت عبد العظيم و بهشت زهرا متصل است از شمال به جنوب و از شرق به غرب متجاوز از 30 كيلومتر ساختمان متصل است آيا اين مسافت را اگر برود و برگردد از شمال بجنوب يا از شرق بغرب نماز او قصر مىشود يا تمام است و روزه او صحيح است يا باطل ؟\r\n\r\nج\r\n- هر جا كه تهران محسوب شود حكمش همان است كه در سؤال قبلى گفته شد و هر جا كه محلّ جدائى بوده مانند تجريش و شهر رى و بهشت زهرا كه با مرور زمان به تهران متصل شده محل جداگانه محسوب مىشود و بايد ميزان مسافت شرعى در آن ملاحظه شود .\r\n\r\nس 454\r\n- اگر از شهرى مانند تهران به مسافرت برود يا از سفر برگردد حدّ ترخص را بايد از كجا حساب كند از ساختمانهاى آخر شهر يا از محله‌اى كه در آن زندگى ميكنند ؟\r\n\r\nج\r\n- در فرض سؤال ، حدّ ترخّص از آخرين خانه‌هاى شهر محاسبه شود .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nس 455\r\n- مسافرى كه در تهران قصد 10 روز اقامه كرده ، ميتواند به شمال و جنوب و شرق و غرب تهران برود ، و ضررى به قصد اقامه او وارد مىشود يا نه ؟\r\n\r\nج\r\n- با فرض اينكه جاهائى كه ميرود از تهران محسوب شود نه مانند تجريش و غيره كه حكم آن قبلًا گفته شد شخص مذكور نمازش تمام است .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nاحكام روزه\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\nروزه\r\n\r\nرؤيت هلال - ثبوت ماه\r\n\r\nس 456\r\n- آيا با محاسبات منجمين ، ماه ثابت مىشود - مخصوصاً وقتى كه آنها امروز نسبت به زمان گذشته امكانات خيلى دقيق و مجهّز در اختيار دارند و اصرار مىورزند كه نتائج دستگاه‌هاى علمى امروز قابل انكار نمىباشد .\r\n\r\nج\r\n- پيشگوئى منجّمين بنفسه حجّت شرعيّه نيست ، بلى اگر براى هر كس موجب علم به صحّت محاسبه شود ، بايد به علمى كه از گفته منجّم حاصل شده عمل نمايد .\r\n\r\nس 457\r\n- آيا تطوق و بلند بودن هلال را ، دليل بر شب دوم مىدانيد ؟\r\n\r\nج\r\n- بلند بودن ماه و تطوق آن ، دليل شرعى بر شب دوم نيست .\r\n\r\nس 458\r\n- اختلافات مربوط به تعيين اوقات و ازمنه چگونه مرتفع مىگردد ؟ آيا امروز واقعاً همان روزى است كه تقاويم بيان داشته‌اند ؟ درحالىكه شيعه و\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nسنى در اين امر مختلف القول هستند .\r\n\r\nج\r\n- تعيين ايام از جهت اينكه اوّل ماه است و يا چند روز از فلان ماه گذشته با رؤيت هلال در اول ماه يا گذشتن سى روز از رؤيت هلال ماه قبل ثابت مىشود و همچنين با بيّنه شرعى و يقين خود مكلّف .\r\n\r\nس 459\r\n- اگر ماه رمضان در شهرى ديده شود ، در شهرها ديگرى كه افق آنها يكسان و يا دو ساعت فرق دارند اول ماه ثابت مىشود يا نه ؟\r\n\r\nج\r\n- اكتفا ، به رؤيت ماه در يك بلد براى ساير بلاد بعيد نيست .\r\n\r\nس 460\r\n- اگر ماه در كشورهاى شرقى رؤيت شود آيا براى كشورهاى غربى خود به خود ثابت مىشود يا خير ؟\r\n\r\nج\r\n- بطور كلى در هر نقطه از زمين كه ماه رؤيت شود براى هر نقطه ديگر كه بعداً روز مىشود آن روز ، روز اول ماه است .\r\n\r\nس 461\r\n- آن طور كه از توضيح المسائل و كتاب هداية العباد حضرتعالى استفاده مىشود حضرتعالى در طريق ثبوت هلال اتحاد افق را شرط نمىدانيد بنابراين آيا ما مىتوانيم مثلًا به راديو عربستان اعتماد كنيم و اگر فردا را اول ماه يا روز عيد فطر اعلام كرد ما هم روزه بگيريم يا افطار كنيم در هر صورت وظيفه ما چيست ؟ سؤال ديگر اينكه در ذيل عنوان طريق ثبوت هلال در كتابة هداية العباد حضرتعالى پيرامون همين مسأله فرموديد كه سزاوار است كه احتياط ترك نشود ، رعايت احتياط در صورت اعلام اينكه فردا عيد فطر است چگونه ميسر است .\r\n\r\nج\r\n- همانطورى كه در توضيح المسائل و هداية العباد ذكر شده به نظر اين جانب رؤيت هلال در بلدى نسبت به بلاد ديگر نيز بعيد نيست كافى باشد البته ثبوت رؤيت بايد بعلم و يا بيّنه شرعى باشد و احتياط به اين حاصل مىشود كه مكلف در آن روز به مقدار مسافت شرعى مسافرت بنمايد و روزه خود را در مسافرت افطار نمايد .\r\n\r\nس 462\r\n- بعضى از مراجع عظام ، در رؤيت هلال در شهرى شرط كفايت آن در شهر ديگر را ، اتحاد افق مىدانند تفاوت افق چه قدر باشد كافى از رؤيت در شهر ديگر نيست ؟\r\n\r\nج\r\n- به نظر حقير رؤيت هلال اگر به يكى از راههائى كه در رساله‌هاى عمليّه\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمذكور است ثابت شود ، براى همه نقاطى كه روزشان بعد از آن است كفايت مىكند .\r\n\r\nس 463\r\n- در ماه مبارك رمضان اگر در شهر غزنى افغانستان ماه ديده نشود ولى راديو جمهورى اسلامى ايران اعلام كند كه ماه ديده شده و ثابت هم شود آيا مردم آنجا مىتوانند عيد بگيرند يا نه ؟\r\nو مردمى كه از چند مجتهد تقليد دارند مىتوانند در مسأله رؤيت هلال به فتواى مجتهد واحد عمل كنند يا خير ؟\r\n\r\nج\r\n- به نظر حقير بعيد نيست ، رؤيت هلال در هر نقطه‌اى ، براى نقاط ديگر كه در ساعت رؤيت هلال در آن شب يا روز باشد كافى باشد يعنى روز بعد از آن روز يا شب براى آنها روز اوّل ماه است ولى به نظر آقايانى كه توافق افق را در كفايت رؤيت هلال براى بلد ديگر معتبر ميدانند ، بايد اين جهت مراعات شود و مقلد هر مرجعى طبق فتواى مرجع خود عمل بنمايد .\r\n\r\nس 464\r\n- در شهرى كه اكثريّت با اهل سنت مىباشند و شيعه‌ها در اقليّت هستند ، در عيد قربان و عيد فطر قطع بخلاف نداشته باشيم مىتوانيم با آنها عيد بگيريم و اگر در نجف اشرف ماه را ديده باشند و 29 روز روزه گرفته‌اند ولى در استانبول ديده نشده و سنىها سى روز روزه مىگيرند و يك روز بعد از نجف عيد بگيرند وظيفه ما شيعه‌ها چيست ؟\r\n\r\nج\r\n- در فرض مزبور اشكالى پيش نمىآيد فقط از تظاهر به خوردن روزه و اقامه نماز عيد به جماعت خوددارى شود و اگر تقيه و حفظ وحدت اقتضا بكند روز عيد آنها نماز عيد بخوانند .\r\n\r\nمبطلات روزه\r\n\r\nس 465\r\n- اگر كسى در ماه مبارك رمضان ، از خواب بيدار شود و بعد متوجه بشود كه از وقت اذان گذشته است آيا روزه اين فرد صحيح است ؟\r\n\r\nج\r\n- بلى صحيح است .\r\n\r\nس 466\r\n- كيفيت روزهء شخص كاهل نماز ، كه در انجام نمازهاى واجبش ، كوتاهى كرده چيست ؟\r\n\r\nج\r\n- روزه ، واجب ديگرى است و شخص مذكور به جهت كاهل نماز بودن ، معصيت كار است ، ولى اگر روزه گرفته روزه او صحيح است .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nس 467\r\n- آيا اگر در ماه مبارك رمضان ، قرآن را به طرز غلطى بخوانيم ، ضررى متوجه روزه مىشود ؟\r\n( عدم تلفظ صحيح كلمات )\r\n\r\nج\r\n- اگر عمداً آيات را غلط نخواند ، اشكال ندارد و رعايت تجويد در قرائت قرآن واجب نيست .\r\n\r\nس 468\r\n- مستدعى است حكم شرع مقدس را در مورد اشخاصى كه كارشان غواصى در اعماق آبهاست نسبت به صوم و صلاة بيان فرماييد .\r\n\r\nج\r\n- زير آب رفتن با لباس غواصى بنابر احتياط واجب مبطل صوم است ولى اگر شخص داخل زير دريائى كه شبيه اطاق است و ملاصق بدن نيست زير آب برود روزه باطل نمىشود و نسبت به نماز ، كسى كه با لباس غواصى زير آب است اگر نمىتواند خارج شود و نماز بخواند و يا وقت تنگ است با همان حال مقدارى كه مىتواند قرائت و ساير اذكار را بخواند و ركوع و سجود را به ايماء و اشاره انجام دهد و به احتياط واجب بعد هم قضاء آن نماز را بخواند . و اللّه العالم .\r\n\r\nس 469\r\n- كشيدن سيگار و استعمال قليان آيا مبطل روزه هست ؟\r\n\r\nج\r\n- بنابر احتياط واجب ، روزه‌دار نبايد دود سيگار يا قليان را به حلق برساند .\r\n\r\nس 470\r\n- كشيدن ترياك براى شخص معتاد ، در ماه مبارك رمضان ، مبطل روزه مىباشد ؟\r\n\r\nج\r\n- احتياط واجب در ترك آن است ، چه براى معتاد و چه غير .\r\n\r\nس 471\r\n- آيا كشيدن سيگار ، به صورتى كه دود آن را فرو نبرند ، روزه را باطل مىكند ؟\r\n\r\nج\r\n- اگر دود آن را فرو نبرند روزه را باطل نمىكند ، ولى تظاهر به آن در اين صورت ، مناسب نيست و باحترام ماه مبارك ترك شود .\r\n\r\nس 472\r\n- زدن آمپول مقوّى يا پنىسيلين براى روزه‌دار جايز است يا خير ؟\r\n\r\nج\r\n- اشكال ندارد و فرقى بين اقسام آمپولها نيست ، ولى احتياط مستحب در ترك است .\r\n\r\nس 473\r\n- آيا شخص روزه دار در ماه مبارك رمضان ، مىتواند سُرم يا آمپول ،\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nتزريق كند ؟\r\n\r\nج\r\n- احتياط مستحب آن است كه از استعمال آمپول و سرم خوددارى كند و اگر لازم شد و تزريق كرد روزه‌اش باطل نميشود .\r\n\r\nس 474\r\n- اگر كسى در ماه مبارك رمضان ، قبل از اذان صبح ، از خواب بيدار شود و در خواب محتلم شده باشد و امكان غسل كردن را نداشته باشد ، حكم روزه اين فرد چه مىشود ؟\r\n\r\nج\r\n- در فرض سؤال اگر متمكن از غسل قبل از اذان صبح نباشد ، تيمم بدل از غسل كند و روزه بگيرد .\r\n\r\nس 475\r\n- شخصى در ماه رمضان با خودبازى مىكند ولى منى بيرون نمىآيد و علائم جنب هم در او نيست بعد از ساعتى بول مىكند مايعى سفيد رنگ خارج مىشود شك دارد منى هست يا نه روزه او باطل است يا نه در صورت بطلان كفاره دارد يا نه ؟\r\n\r\nج\r\n- اگر كارى با خود كند كه بر حسب عادت موجب انزال منى مىشود ، هر چند منى انزال نشود ، روزه‌اش باطل است ، ولى در فرض مذكور وجوب كفّاره معلوم نيست . و اللّه العالم .\r\n\r\nس 476\r\n- كسى كه نمىدانسته استمناء روزه را باطل مىكند و حتى يك گناه كبيره است ، اگر اين عمل را انجام دهد آيا روزهء او باطل است ؟ اگر باطل است كفّاره دارد يا خير ؟ اگر دارد مقدار آن چقدر است ؟\r\n\r\nج\r\n- در فرض سؤال ، بايد قضاى روزه را بگيرد ولى كفّاره ندارد ، بلى اگر جاهل مقصّر باشد ، به اين معنى كه در موقع ارتكاب عمل ، احتمال حرمت بدهد و سؤال نكند و يا بداند استمناء حرام و معصيت است ، هرچند نداند كه روزه را باطل مىكند و در روز ماه رمضان انجام دهد ، كفّاره جمع دارد ، كه در توضيح المسائل مسألهء شماره 1674 ذكر شده است .\r\n\r\nس 477\r\n- اگر شخصى در كلاس درس بوده ناگهان متوجه گرديد كه لاى دندان غذائى است و خود را مقدارى كنترل نموده به اين اميد كه در پايان درس آن را بيرون ريزد ، ولى احتمال قوى مىدهد كه در كلاس درس همراه با آب وارد حلق\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nشده باشد آيا روزه باطل مىشود يا اين شخص معذور مىباشد ؟\r\n\r\nج\r\n- در فرض سؤال مجرّد وجود غذا در لاى دندان و يا در داخل آب دهن تا پائين نرود ، مبطل روزه نيست ، البته بايد شخص مذكور بهر نحوى ، از رفتن غذا به معده ممانعت نمايد و احتمال پائين رفتن غذا موجب بطلان روزه نيست .\r\n\r\nكفارهء روزه\r\n\r\nس 478\r\n- كفّارهء روزهء يك ماه ، با نان چقدر است ؟ با برنج چقدر است ؟\r\n\r\nج\r\n- كفّارهء افطار غير عمدى ، براى هر روز يك چارك طعام مانند گندم و برنج است و اگر بخواهد نان بدهد ، براى هر روز يك كيلو بدهد .\r\n\r\nس 479\r\n- آيا مىتوان پول كفّاره را به فقير داد . و به او گفته شود طعامى كه روزانه مىخورى قصد كفّاره كن يا لازم است فقير از همين پول طعام بگيرد .\r\n\r\nج\r\n- در فرض سؤال ، فقير بايد با همين پول ، براى دهنده آن طعام بخرد و به وكالت از طرف او طعام را به عنوان كفّاره بردارد . و اللّه العالم .\r\n\r\nس 480\r\n- كسى كه از خصال كفارات اطعام را برگزيده و يا از بابت كفاره و فديه يك مدّ طعام بايد بدهد يا فطره عيد فطر را مىدهد آيا مجزى است كه از نانوائيهاى كشور نان خريدارى كند و به مستحقين بدهد يا نه با آنكه مىدانيم كه دولت به نانوائيها سوبسيد ميدهد و يك كيلو نان كه در نانوائى به سيزده تومان مىدهند ، اگر آزاد خريدارى شود شايد در حدود چهل تومان باشد ؟\r\n\r\nج\r\n- در فرض سؤال ، خريدن نان از نانوائى و به عنوان كفّاره يا فطره دادن مانع ندارد .\r\n\r\nس 481\r\n- در باب كفاره روزه آيا مىشود به مقدار پول گندم ، يا برنج به فقير داد ؟\r\n\r\nج\r\n- پرداخت كفاره بنحو مذكور در سؤال مجزى نيست . بايد همان گندم را بدهد و يا برنج و يا اجناس ديگرى كه در باب كفارات مذكور است . و اللّه العالم .\r\n\r\nس 482\r\n- زنى مريض بوده و ماه رمضان روزه نگرفته و مرض او تا سال بعد ادامه داشته است و كفاره بر عهدهء او آمده ولى از خود پولى ندارد آيا كفارهء زن بر عهدهء شوهر واجب است يا نه ؟\r\n\r\nج\r\n- كفّاره زن بر شوهر واجب نيست .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nس 483\r\n- تكليف شخصى كه چندين كفّاره جمع بر گردن دارد ، ليكن فعلًا نه وسع مالى دارد كه اطعام فقرا بدهد و نه توان جسمى دارد كه چندين ماه روزه بگيرد ، در حال حاضر چيست ؟ ( در اين مورد نيز ميزان دقيق در دست نيست ) آيا چنين فردى از گرفتن روزه مستحبى محروم است ؟\r\n\r\nج\r\n- به مسأله شماره 1669 توضيح المسائل مراجعه نماييد و اگر چنين شخصى قدرت بر روزه گرفتن ندارد ، قهراً قدرت بر روزهء مستحبى هم ندارد مگر اينكه مثلًا قدرت بر دو و سه روز ، روزه گرفتن دارد ولى چون روزه كفّاره بايد سى و يك روز آن پشت سر هم باشد ، قدرت بر آن نداشته باشد ، كه در اين صورت اگر روزه قضا نداشته باشد روزه مستحبى اشكال ندارد . و اللّه العالم .\r\n\r\nس 484\r\n- اگر كسى در ماه مبارك رمضان عمداً افطار به حرام كند و قبل از اداء كفّاره روزه فوت نمايد در صورت وصيّت به بجا آوردن و انجام كفّاره روزه و يا در صورت عدم وصيّت اگر ولىّ متوفى بخواهد استيجار صوم كند ، و يا خودش بخواهد عمل بوصيّت كند تتابع در بجا آوردن روزه در دو فرض سؤال واجب است يا خير ؟\r\n\r\nج\r\n- در هر دو فرض تتابع واجب است .\r\n\r\nس 485\r\n- اين جانب داراى سنگ كليه مىباشم و قبلًا نيز هر دو كليه‌هايم را عمل جراحى نموده‌ام و دكتر متخصص گفته است روزه نبايد بگيريد و آب و مايعات زياد بخوريد ، اگر اين جانب فقط آب بخورم و چيز ديگرى نخورم روزه‌ام درست است يا خير ، و تا كنون نيز حقير اين گونه عمل نموده‌ام ؟\r\n\r\nج\r\n- در فرض مسأله كه روزه گرفتن براى شما ضرر دارد و بايد در اثناء روز از مايعات استفاده نمائيد ، روزه بر شما واجب نيست و براى هر روز يك مدّ طعام ( تقريباً هفتصد و پنجاه گرم ) به فقير غير سيد در رمضان آينده كفاره بدهيد .\r\n\r\nس 486\r\n- اگر در ماه مبارك رمضان بىسحرى بمانيم و مريض هم باشيم و در روز قبل از اينكه چيزى بخوريم با زن خود جماع كرديم چه حكمى دارد ؟\r\n\r\nج\r\n- در صورتى كه مرض مجوّز افطار نداشته‌ايد در فرض سؤال كفاره واجب است .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nس 487\r\n- ملاك مريض كه روزهء ماه رمضان از وى ساقط است ، چيست ؟\r\n\r\nج\r\n- اگر بداند روزه براى او مضرّ است يا مظنه ضرر داشته باشد و يا احتمال عقلايى بدهد كه مضر باشد به طورى كه از آن احتمال ، خوف ضرر حاصل شود ، روزه واجب نيست و بعد بايد قضاى آن را بگيرد بلى اگر مرض تا رمضان سال بعد طول بكشد قضا هم ساقط است ، فقط بايد كفّاره مدّ بدهد . و اللّه العالم .\r\n\r\nس 488\r\n- اگر شخصى در ماه مبارك رمضان به مسافرت برود و قصد ده روز نمايد ، در بين اين ده روز آيا مىتواند در بلاد كبيره بيش از 4 فرسخ از منزل خود دور شود ؟\r\n\r\nج\r\n- در فرض سؤال ، چنانچه تمام مسافتى را كه طى مىكند در داخل شهر باشد ، اشكال ندارد .\r\n\r\nس 489\r\n- كفّاره روزه رمضان و كفّارهء حنث نذر ، قسم و عهد آيا از اصل مال ميت بايد داده شود يا از ثلث اگر به آن وصيّت كرده باشد ؟\r\n\r\nج\r\n- اگر وصيت كرده كه اينها را از ثلث بدهند از ثلث برداشته مىشود و در غير اين صورت از اصل مال برداشته مىشود .\r\n\r\nس 490\r\n- شخصى به حدّ بلوغ رسيده است امّا ندانسته در ماه مبارك رمضان با اينكه روزه است ( نعوذ باللّه ) عمل منافى عفت انجام داده حالا كه اين شخص بعد از گذشت چند سال ، حكم حرام بودن اين عمل را دانسته نمىداند كه آيا بايد كفارهء جمع دهد يا اصلًا كفاره بدهد يا نه و روزه‌اش چگونه است ، خواهشمند است حكم اين شخص را بيان فرمائيد و بفرمائيد اين چند سال كه گذشته ، روزهء او كه باطل شده ، چه حكمى دارد ؟\r\n\r\nج\r\n- در فرض سؤال ، چنانچه حرام بودن عمل را نمىدانسته و در جهل خود هم مقصّر نبوده فقط قضاى آن روزه‌ها واجب است و چون در انجام قضا تأخير نموده ، براى هر روز 10 سير طعام مانند گندم يا آرد بعنوان كفارهء تأخير قضا به فقير غير سيّد بدهد و اگر حرام بودن عمل را مىدانسته هر چند وجوب كفاره را نمىدانسته و يا اينكه در جهل بمسأله مقصّر بوده علاوه بر آنچه گفته شد كفاره عمد هم بر او واجب است و تفصيل آن در توضيح المسائل مسأله 1669 مذكور است مراجعه نمائيد .\r\n\r\nس 491\r\n- دخترى در سن 9 سالگى از روى نادانى روزهء خود را در ماه رمضان\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nافطار مىنمايد آيا كفاره تعلق مىگيرد ؟\r\n\r\nج\r\n- در فرض سؤال چنانچه 9 سال قمرى را تمام كرده و توانايى روزه گرفتن را دارد و با اينكه مىداند روزه خوردن براى او حرام شده است ، روزه را مىخورد كفاره دارد هرچند نداند كه روزه خوردن علاوه بر حرمت كفاره هم دارد . و اللّه العالم .\r\n\r\nروزه قضا\r\n\r\nس 492\r\n- مسافر در سفر نماز تمام خوانده ، روزه را هم گرفته بعداً فهميد كه بايد نماز را شكسته و روزه را افطار نمايد . آيا نماز و روزه قبلى وى درست است يا احتياج به اعاده دارد ؟\r\n\r\nج\r\n- نماز و روزه‌اش صحيح است احتياج به قضاء ندارد .\r\n\r\nس 493\r\n- چند روز روزه ماه مبارك رمضان ، از چند سال ، بر ذمه دارم ، و در ضمن نمىدانم از هر سال چند روزى بوده تكليف چيست ؟\r\n\r\nج\r\n- در فرض مسأله مىتوانيد به مقدارى كه يقيناً كمتر از آن مقدار نبوده اكتفاء نمائيد و اگر مقدارى روزه قضاء بگيريد كه بدانيد قطعاً بيشتر از آن بر ذمهء شما نيست احوط است .\r\n\r\nس 494\r\n- نمىدانم چندساله بودم شك دارم حدود 14 الى 15 سالگى نماز نخوانده‌ام عمداً و روزه‌خوارى هم كرده‌ام بفرمائيد چه حكمى دارد وظيفهء من در قبال اين اعمال انجام نشده چيست ؟\r\n\r\nج\r\n- هر مقدار از نماز و روزه خود را كه يقين داريد در حال بلوغ ترك كرده‌ايد بايد قضا نمائيد و براى تأخير قضاى روزه كفاره غير عمد بايد بدهيد و چنانچه افطار روزه بدون عذر و عمدى بوده بايد براى هر روز كفاره عمد هم بدهيد .\r\n\r\nس 495\r\n- آيا كسى كه روزهء قضا در ذمه دارد مىتواند روزهء نذرى بگيرد ؟ در صورتى كه نذر كرده باشد تكليف او چيست ؟\r\n\r\nج\r\n- كسى كه روزهء قضا بر ذمّه دارد ميتواند نذر كند كه روزه بگيرد و صحيح است .\r\n\r\nس 496\r\n- بنده شش سال است كه به سن تكليف رسيده‌ام يعنى 6 ماه رمضان بر من گذشته كه مىبايست روزه مىگرفتم ، چهار سال اخير را روزه گرفته‌ام تماماً ،\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nتماما 2 سال ابتدائى را نمىدانستم كه به تكليف رسيده‌ام ، بعدها فهميدم كه قبل از 15 سالگى مكلف بوده‌ام از اينرو بعضى از روزهاى اين دو ماه مبارك رمضان را روزه گرفته و بعضى ديگر را كه حدوداً از هر دو ماه مبارك 30 روز مىشود روزه نگرفته‌ام تكليف بنده در برابر قضاى اين روزه‌ها چيست ؟\r\n\r\nج\r\n- در فرض سؤال روزه‌هاى فوت شده را قضا نمائيد ، و براى هر كدام يك مدّ طعام كفاره بدهيد و اگر التفات بوجوب صوم نداشته‌ايد و غافل از سؤال كردن بوده‌ايد كفارهء عمد واجب نيست .\r\n\r\nس 497\r\n- شخصى 42 ساله تاكنون روزه نگرفته و گفته داراى 15 عائله بوده و براى تلاش و اداره خانواده‌ام در گرما و سرما كار مىكردم طاقت نداشتم روزه بگيرم . عذر شرعى هم نداشته خواهشمند است نظر مبارك را بيان فرمائيد .\r\n\r\nج\r\n- در مورد سؤال چنانچه شخص مذكور ، بدون عذر شرعى روزه نگرفته ، بايد كفّاره بدهد و نيز قضاى روزه‌هائى كه نگرفته انجام دهد و اگر با عذر شرعى روزه نگرفته كفاره عمد ندارد و اما نسبت به قضاى موردى كه با عذر افطار كرده موارد مختلف است مورد محلّ ابتلاء را بنويسيد تا جواب داده شود .\r\n\r\nس 498\r\n- اگر دخترى كه 9 سالگى روزه بر او واجب شده است ؛ بنا به گفتهء والدين كه توان گرفتن همهء روزه‌ها را نداشته ، چند روزه از روزهاى واجب را نگرفته باشد ( و تمام روزه‌هاى نگرفته را نيز نداند ) و اكنون نيز نداند كه آيا در زمان توان آن روزه‌ها را داشته است يا نه و اطرافيان هم ندانند تكليف او چيست ؟\r\n\r\nج\r\n- در فرض سؤال ، هر مقدار را يقين دارد كه كمتر از آن نبوده قضا كند .\r\n\r\nس 499\r\n- اين حقير در سنوات ماضيه سه سال در ماه مبارك رمضان در فصل تابستان و در گرماى طاقت فرسا و در شرايطى كه گرفتن روزه دشوار بود مشغول درو ، جمع‌آورى زراعت و محصول بودم ، لذا به اكراه بدون ميل و رغبت از فضايل ماه مبارك محروم ماندم و روزه را افطار كردم كه در ماه‌هاى بعد قضاى آن را نمودم آيا برى الذّمة شده‌ام يا نه ؟\r\n\r\nج\r\n- در مورد سؤال جمع‌آورى محصول مجوّز افطار روزه رمضان نيست ، براى هر روزه‌اى كه افطار كرده‌ايد علاوه بر قضاى آن روزه ، كفّاره عمد به شرحى كه در توضيح المسائل مذكور است بايد ادا نمائيد .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nكسانى كه به واسطهء بيمارى نمىتوانند روزه بگيرند\r\n\r\nس 500\r\n- آيا احتمال ضرر و بيمارى مجوزى براى افطار مىباشد يا اطمينان به ضرر و بيمارى لازم است ؟ ميزان در مقدار ضرر چيست ؟\r\n\r\nج\r\n- خوف ضرر مجوز بلكه موجب افطار است و اطمينان لازم نيست و نسبت به مقدار آن كافى است كه عرف عقلاء اثر مترتب بر روزه را ضرر محسوب دارند . و اللّه العالم .\r\n\r\nس 501\r\n- كسى كه مريض بوده مدت چند سال نتوانسته روزه بگيرد ، اگر صحت پيدا كرد آيا آخرين سال را روزه بگيرد و آن مدت را كه نتوانسته روزه بگيرد كفّاره بدهد و اگر توان پرداخت كفّاره را نداشته بايستى استغفار نمايد ؟ و يا اگر بعداً متمكن شد بايستى كفّاره روزه آخرين سال را بدهد يا سالهاى گذشته را هم بپردازد ؟\r\n\r\nج\r\n- در مورد سؤال بنابر احتياط واجب بايستى كفاره سالهاى گذشته را هم بپردازد .\r\n\r\nس 502\r\n- خانمى از 27 سالگى به بعد بر اثر بيمارى قادر به گرفتن روزه نبوده است حال تكليف او چيست ؟\r\n\r\nج\r\n- در فرض سؤال ، قضاى روزه‌ها لازم نيست لكن براى هر روز يك چارك طعام مانند گندم و آرد به فقير غير سيّد بعنوان كفّاره بدهد .\r\n\r\nس 503\r\n- اين جانب سه ماه روزه ماه مبارك رمضان بدهكار مىباشم ولى به علت بيمارى كليه و دستور پزشك نمىتوانم تا آخر عمر روزه بگيرم حكم روزه‌هاى قضاء چگونه است و آن را اگر عمداً افطار كرده باشم چه حكمى دارد و اگر بخاطر عذر شرعى بوده چه حكمى دارد ؟\r\n\r\nج\r\n- در صورتى كه شخصى بواسطهء مرضى معذور از گرفتن روزه باشد نبايد روزه بگيرد و چنانچه تا ماه رمضان بعد بيمارى او ادامه داشت و نتوانست قضاء روزه‌ها را بگيرد قضاء هم از او ساقط است فقط بايد براى هر روز يك مدّ ( ده سير ) طعام مثل گندم كفاره به فقرا بدهد و اگر بدون عذر عمداً روزه را افطار كرده كفارهء عمد و قضاء بر او واجب مىشود و تفصيل مسأله را در توضيح المسائل ملاحظه نمائيد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nس 504\r\n- دخترى 9 ساله مىباشد و توان روزه گرفتن ندارد آيا وقتى كه توان پيدا كرد قضاى روزهاى گذشته واجب است يا نه ؟\r\n\r\nج\r\n- در صورتى كه روزه موجب حرج يا بيمارى شود گرفتن جائز نيست فعلًا به مقدارى كه ميتواند از روزه بگيرد و بقيه را در طول سال به تدريج قضاء نمايد .\r\n\r\nس 505\r\n- اين جانب متولد 1343 كه تا سال 70 هجرى شمسى در سلامت بوده و به علت مسافرت و عذر شرعى بعد از بلوغ تا سال 70 روى هم نود روز ( سه ماه ) از روزهاى ماه مبارك رمضان را نتوانسته‌ام بگيرم بنابراين از سال 70 هجرى شمسى بدليل بيمارى كليوى و دستور پزشك بر منع روزه گرفتن تا آخر عمر از گرفتن روزه معذورم .\r\nخواهشمندم حكم روزه‌هاى قضائى كه در روزهاى سلامتى به علت عذر شرعى ( مسافرت ) نگرفته‌ام بيان بفرمائيد ؟\r\n\r\nج\r\n- كفارهء روزه‌هائى كه قضاء آنها را تا رمضان بعد نگرفته‌ايد بپردازيد ( براى هر روز يك مد طعام ) و چنانچه در تمام عمر از گرفتن آن عاجز باشيد وصيت كنيد بعد از شما قضاء آنها را بگيرند .\r\n\r\nس 506\r\n- اگر روزه موجب چشم درد نمىباشد ولى سوى چشم كم مىشود آيا كسى كه به اين بيمارى مبتلا است بايد روزه بگيرد يا نه ؟\r\n\r\nج\r\n- اگر بطور موقت باشد كه بعد از روزه بر طرف مىشود مجوز افطار نيست ولى اگر روزه موجب شود كه نور چشم براى هميشه كم شود روزه واجب نيست .\r\n\r\nس 507\r\n- شخصى در ماه رمضان مريض بوده روزه نگرفته - بعد از ماه رمضان هم مريض بوده - و اوّل ذى القعده فوت كرد و در حيات خود كفارهء ماه رمضان را كه روزى 750 گرم باشد اطعام نداده ، حالا كفّاره بر عهدهء كيست آيا از اصل مال برداشت شود يا نه و يا اينكه بر پسر بزرگ قضا واجب است يا نه ؟\r\n\r\nج\r\n- در فرض سؤال ، اگر از اوّل ماه رمضان تا وقت فوت مريض بوده قضا و كفّاره ندارد و اگر در ماه رمضان مريض نبوده و عمداً روزه نگرفته و بعد از ماه رمضان مريض شده بايد كفاره عمد از اصل مال برداشته شود و قضا هم دارد و اگر در ماه رمضان مسافر بوده و به اين جهت روزه نگرفته و بعد از ماه هم مريض شده تا فوت كرده كفاره ندارد ولى قضاء دارد و در تمام صور قضاء به عهده پسر بزرگ است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nس 508\r\n- اين جانب از سال‌هاى قبل روزه بدهكارم . كفّاره‌هاى آنها را پرداخته‌ام ولى هنوز موفق به گرفتن آن روزه‌ها نشده‌ام . مىخواهم ببينم آيا اگر روزه از سال قبل نيز بدهكار باشم و براى اينكه نخواهم كفّارهء آن را بدهم و خود روزه‌ها را تا آمدن ماه رمضان امسال بگيرم . آيا اين روزه‌هايى كه مىگيرم به جاى روزه‌هاى سال قبل محسوب شده يا بجاى روزه‌هاى سال‌هاى ما قبل آن كه كفاره‌هايش را پرداخته‌ام ؟\r\n\r\nج\r\n- نيّت هر كدام از روزه‌هاى قضا را بنماييد همان روزه محسوب مىشود . و اللّه العالم .\r\n\r\nس 509\r\n- شخصى سالها قادر به روزه گرفتن نبوده تا آخر عمر هم نتوانست روزه بگيرد و همه‌ساله كفّاره صوم را پرداخت نموده است . آيا قضاى روزه به گردن چنين شخصى هست يا خير ؟\r\nشخص مذكور وصيّت هم كرده است چهل سال روزه براى او بدهند تكليف ورّاث و وصى او چيست ؟\r\n\r\nج\r\n- در فرض سؤال قضاى روزه ايّامى كه مريض بوده بر او واجب نيست ، لكن چنانچه وصيّت او زائد بر ثلث نيست و احتمال مىدهند كه قبل از بيمارى روزه بذمّه او بوده ، عمل به وصيّت واجب است . و اللّه العالم .\r\n\r\nس 510\r\n- آيا زن حامله‌اى كه نمىتواند روزه بگيرد و روزه‌هايش را مىخورد ، براى اداى روزه‌هاى نگرفته بايد دو كفّاره بپردازد يا خير ؟\r\n\r\nج\r\n- براى افطار روزه يك كفّاره بپردازد و اگر تا رمضان آينده موفق به گرفتن قضا نشد كفاره تأخير هم لازم است . و اللّه العالم .\r\n\r\nس 511\r\n- در رسالهء حضرت عالى مسأله 1730 چنين آمده اگر روزه‌دار بعد از ظهر مسافرت نمايد ، بايد روزه خود را تمام كند و در صورتى كه شب نيت سفر كرده باشد احتياطاً قضاى آن را بجا آورد سؤال اين است كه اين احتياط واجب است يا مستحب\r\n\r\nج\r\n- اين احتياط مستحبى است .\r\n\r\nس 512\r\n- روزهء زنانى كه در ماه مبارك رمضان براى جلوگيرى از عادت ماهانه از قرص استفاده مىنمايند صحيح است يا خير ؟\r\n\r\nج\r\n- اگر عادت نشوند روزهء آنها صحيح است .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nاعتكاف\r\n\r\nس 513\r\n- در عمل اعتكاف رفتن به حياط مسجد ، آبدارخانه ، دفتر مسجد و ديگر قسمت‌ها و نيز صحبت كردن و خنديدن چه حكمى دارد ؟\r\n\r\nج\r\n- خروج از مسجد بدون ضرورت عرفى ، براى معتكف جائز نيست ولى صحبت كردن و خنديدن مانعى ندارد .\r\n\r\nس 514\r\n- اعتكاف در مسجد مقدس جمكران جايز ( صحيح ) است يا خير ؟\r\n\r\nج\r\n- مسجد جمكران در حال حاضر ، از مساجد جامع محسوب است و اعتكاف در آن صحيح است . و اللّه العالم .\r\n\r\nس 515\r\n- آيا معتكف مىتواند براى شركت در دروس حوزه از مسجد خارج شود ؟\r\n\r\nج\r\n- نمىتواند . و اللّه العالم .\r\n\r\nس 516\r\n- شخصى براى درك فضيلت اعتكاف در مشهد مقدس بعد از رسيدن به مشهد بدون قصد اقامت نذر كرده سه روز روزه بگيرد آيا چنين نذرى صحيح است ؟\r\n\r\nج\r\n- حكم به صحت چنين نذرى مشكل است و احتياط در ترك آن است . و الله العالم .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nاحكام زكات\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\nزكات\r\n\r\nزكات غلات\r\n\r\nس 517\r\n- شخصى با علم به اينكه گندم و يا جو ، زكاتش پرداخت نشده ، بعنوان عامل فروش و يا عامل حمل با كاميون ، اجرت فروش و يا كرايهء حمل مىگيرد ، آيا زكات به ذمّهء عامل فروش و يا به ذمّه عامل حمل ، مىآيد يا نه ؟\r\n\r\nج\r\n- ظاهر اين است كه عين مال زكوى كه زكاتش ادا نشده تحت يد هر كسى قرار بگيرد هر چند حامل يا عامل فروش باشد ضامن زكات است و مسألهء تعاقب ايادى در اينجا نيز جارى است . و الله العالم .\r\n\r\nس 518\r\n- ملكى كه به رعيّت ، اجاره داده مىشود ، زكات زراعت آن به عهدهء مالك است يا رعيّت و آيا رضايت زارع و عدم رضايت او موجب تفاوت در حكم مىشود يا نه ؟\r\n\r\nج\r\n- زكات به عهدهء مستأجر است كه در اين فرض زارع است و رضايت و عدم رضايت او معتبر نيست . و اللّه العالم .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nس 519\r\n- زارعى از ابتداء ، زكات گندم يا جو را نداده ، فعلًا مقدار زيادى زكات\r\nبايد بدهد ، كه از نظر وضع مالى اداء آن براى او مشكل است ، آيا مىتواند كمتر از مقدار يقينى ، زكات بدهد يا لازم است تمام مقدار يقينى را بپردازد ؟\r\n\r\nج\r\n- بايد تمام مقدار يقينى را اداء نمايد . و اللّه العالم .\r\n\r\nس 520\r\n- محصولاتى مانند گندم كه بوسيلهء آب موتور از چاه عميق مشروب شده ، از نظر زكات حكم آب قنات را دارد يا دلو را ؟\r\n\r\nج\r\n- در فرض مسأله حكم دلو را دارد .\r\n\r\nس 521\r\n- تخمى كه زكات آن را داده‌اند ، در سالهاى بعد ، مىتوانند همان مقدارى كه در سال قبل زكات آن را پرداخته‌اند ، از محصول بردارند و زكات آن را ندهند يا اينكه بايد در سالهاى بعد ، زكات آن مقدار تخم را بدهند ؟\r\n\r\nج\r\n- بلى مىتوانند . و پرداخت مجدد زكات آن لازم نيست .\r\n\r\nس 522\r\n- بعضى از اقسام انگورها ، قابل كشمش شدن نمىباشد و اگر هم خشك شود ، كشمش آن قابل استفاده نيست و هيچ ارزشى ندارد ، بفرمائيد اين گونه انگور زكات دارد يا نه ؟\r\n\r\nج\r\n- زكات ندارد .\r\n\r\nس 523\r\n- محصول زراعتى كه به وسيلهء چاه عميق موتورى آبيارى شده ، زكاتش را از چند بايد محاسبه نمود ؟\r\n\r\nج\r\n- زكات آن بيست يك است . و اللّه العالم .\r\n\r\nس 524\r\n- املاك زن و مادر كه در دست شوهر و فرزند است با املاك خود مخلوط و زراعت مىكنند و زن يا مادر ، دخالتى در املاك خود ندارند ، آيا غلّهء هر كدام بايد به حدّ نصاب برسد يا مجموع زراعت روى هم حساب مىشود ؟\r\n\r\nج\r\n- اگر بذر زراعت از مال پسر يا شوهر است غلّه متعلق به اوست و به زن يا مادر ارتباط ندارد ، بلى اگر بذر از مال هر يك از شوهر ، همسر ، پسر و مادر بوده به نسبت سهم آنها از بذر ، نصاب سهم خودشان معيار است .\r\nو اللّه العالم .\r\n\r\nس 525\r\n- غلّات اربعه كه از ملك ثلث و يا وقفى به دست مىآيد و به\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nحدّنصاب برسد ، زكات دارد يا نه ؟\r\n\r\nج\r\n- اگر مثل وقف بر اولاد باشد كه زراعت ملك آنها باشد ، سهم هر كه به حدّ نصاب برسد ، زكات دارد . و اللّه العالم .\r\n\r\nس 526\r\n- اگر انگور را قبل از كشمش شدن بفروشد در صورتى كه كشمش آن به حدّ نصاب مىرسد ، آيا زكات واجب است يا نه ؟\r\n\r\nج\r\n- بلى واجب است .\r\n\r\nس 527\r\n- مخارجى را كه براى گندم ، جو و انگور كرده است ، اعم از شخم ، تخم و خريد تراكتور و وسايل كشاورزى ديگر حتى مخارج مقدماتى آنها را مىتوان از حاصل كسر نمود يا نه ؟\r\n\r\nج\r\n- در مقام احتساب نصاب ، احوط اين است مخارج را كه از عين زكوى داده مىشود كسر كرد و بقيّه مخارج مشروعه بعد از احتساب نصاب از مجموع برداشت شود يا در مقابل اشيائى كه براى سنوات بعد هم مورد استفاده است مانند تراكتور ، و وسائل ديگر كشاورزى به مقدارى برداشت شود كه برابر با استفاده از آن در آن سال باشد و بعبارت ديگر قيمت توزيع بين سنوات استفاده از آن شود ، چنان كه اگر تراكتور و وسائل ديگر در زراعات ديگر هم مورد استفاده واقع شود بايد آن را هم ملاحظه كرد . و اللّه العالم .\r\n\r\nس 528\r\n- شخصى زكات گندم بدهكار است و از طرفى هم مقروض مىباشد ، قدرت پرداخت بدهى را ندارد و يك دستگاه تراكتور هم دارد كه اگر براى پرداخت بدهىهايش آن را بفروشد ، وام او كه تقريباً مساوى است با قيمت تراكتور ، پرداخت مىشود ولى پس از فروش تراكتور عائله‌اش در مضيقهء زندگى قرار مىگيرند ، خواهشمند است بفرمائيد آيا بايد زكات بدهد يا خير ؟\r\n\r\nج\r\n- گندمى كه به آن زكات تعلق گرفته ، اگر موجود است زكات آن مقدم بر ديون ديگر است و اگر مال مذكور را خرج كرده و زكات آن به ذمه‌اش منتقل شده حكم ساير ديون را دارد كه هر وقت متمكّن شد بايد اداء كند ، و اگر به نحوى باشد كه مثل فروش تراكتور در فرض مسأله ، موجب وقوع در عسر و حرج و معارض با عسر و حرج دائن نباشد جواز تأخير اداء دين و زكات بعيد نيست . و اللّه العالم .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nس 529\r\n- گندم يا جو ، يا پولى كه به ميراب داده مىشود ، تا آب به زراعت برساند مىتوان از حاصل كسر نمود و سپس ملاحظهء نصاب كرد يا نه ؟\r\n\r\nج\r\n- احتياط اينست كه در ملاحظه نصاب ، فقط مخارجى را كه از عين مال زكوى پرداخت مىشود ، كسر شود .\r\nو اللّه العالم .\r\n\r\nس 530\r\n- قيمت وقتى كه تخم را براى زراعت پاشيده مىتواند جزء مخارج حساب كند يا نه ؟\r\n\r\nج\r\n- مىتواند آن را جزء مخارج حساب كند . و اللّه العالم .\r\n\r\nس 531\r\n- گندم را چيده و در خرمن جمع نموده‌ايم ، آيا مىشود مخارج كارگرانى را كه مزد گرفته‌اند ، از گندم كسر نمائيم و بعد زكات بدهيم يا خير ؟\r\n\r\nج\r\n- احتياط اين است كه در ملاحظه نصاب فقط مخارجى را كه از عين مال زكوى پرداخت مىشود كسر شود . و اللّه العالم .\r\n\r\nس 532\r\n- الف : فرض سؤال اينكه 200 من ، گندم برداشت نمودم ، كه 70 من آن را براى هزينه‌هاى كشت نمودن ، هزينه‌هاى جمع‌آورى ، اجارهء املاك به مالك ، كرايهء تراكتور ، تخم بذر مورد كشت ، مخارج تعميرات قنات و كود شيميايى و غيره كه بايد هزينه‌هاى مصرف شده را از گندم برداشت نمايم ، در نتيجه پس از برداشت هزينه فقط 130 من باقيمانده ، كه از حدّ نصاب ( 144 من ) كمتر باقيمانده آيا از اين گندم بايد زكات داده شود يا معاف است ؟ ( هر يك من 6 كيلو فرض شده ) .\r\nب : هزينه‌هائى كه براى كشت و برداشت زراعت گندم خرج شده و بايد از گندم كسر شود ، تمامش متعلّق به خود گندم است يا متعلق به كاه گندم هم مىشود ؟\r\n\r\nج\r\n- الف : اگر هزينه‌هاى مذكور حسب المعمول از عين گندم داده مىشود 130 من باقيمانده زكات ندارد و الّا بايد زكات آن را بدهد . و اللّه العالم .\r\nج - ب : مخارج به نسبت ارزش كاه بين گندم و كاه تقسيط مىشود ، مثلًا اگر گندم پانصد تومان و كاه صد تومان ارزش دارد يك پنجم مخارج متعلق به كاه است . و اللّه العالم .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nس 533\r\n- آيا استهلاك تراكتور ، و موتور آب ، ماشين سوارى و غيره ، يا مزد موتورچى ، آبگير و شيار از نظر حضرتعالى جزء مخارج است يا خير ؟\r\n\r\nج\r\n- اگر منظور مخارج زكات است بلى موارد مذكور جزء مخارج است لكن مخارجى را كه معمول است از خود زراعت گندم يا جو ميدهند از حاصل كسر كند ، اگر باقىمانده به حدّ نصاب رسيد زكات دارد و مخارجى را كه معمولًا پول ميدهند كسر نميشود ، يعنى بايد ملاحظه كنند ، اگر حاصل قبل از كسر مخارج به مقدار نصاب باشد زكات تعلّق مىگيرد ولى به خود آن مخارج زكات تعلق نمىگيرد ، و اگر منظور مخارج سرمايه و تعلّق يا عدم تعلّق خمس است در اين صورت مخارج مذكور كسر مىشود .\r\n\r\nس 534\r\n- گندم و جو كه به حدّ نصاب رسيده ، كاه آنها چه حكمى دارد ؟ آيا بر كاه هم زكات تعلّق ميگيرد ؟ و يا از مخارج صرف شده براى كشت گندم و جو كسر مىشود ؟\r\n\r\nج\r\n- كاه زكات ندارد ولى مخارج زراعت بالنسبه به كاه هم تقسيط مىشود .\r\n\r\nس 535\r\n- شخصى بطور مثال مقدار 200 من گندم برداشت مينمايد كه مقدار 100 من آن را از اصل گندم يا به قيمت روز ، مبلغ آن را براى هزينه‌هاى مصرفى از قبيل مرمّت قنات ، كرايه تراكتور ، خرمن‌كوبى ، شخم زمين و خريد كود شيميائى و كارگر و غير آنها بايد برداشته و براى هزينه‌هاى مصرف شده پرداخت نمايد ، در نتيجه 100 من ، از گندم برداشته شده كاهش يافته و فقط مقدار عايدى 100 من باقىمانده كه از حدّ نصاب 144 من ، كاهش يافته آيا مشمول دادن زكات مىشود يا خير ؟\r\n\r\nج\r\n- اگر معمول باشد كه بابت مخارج مذكور پول بدهند ، در فرض سؤال ، بنابر احتياط لازم ، بايد زكات 100 من باقىمانده را بدهد ، و اگر معمول باشد كه از خود زراعت بدهند ، زكات مقدار باقىمانده كه كمتر از حدّنصاب است واجب نيست .\r\n\r\nزكات حيوان ( چهارپايان )\r\n\r\nس 536\r\n- شخصى حدود 450 رأس گوسفند دارد ، كه شش ماه از سال علف صحرا را مىخورند و شش ماه ديگر همراه با علوفهء صحرا علوفهء دستى نيز به\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nگوسفندان مىدهد ( از قبيل يونجه خشك شده و جو ) خواهشمند است معلوم فرمائيد به اين گونه گوسفندان زكات تعلّق مىگيرد يا نه ، خمس چطور ؟\r\n\r\nج\r\n- گوسفندان مورد سؤال زكات ندارند ولى خمس دارند . و اللّه العالم .\r\n\r\nس 537\r\n- حضرت عالى در رساله مسأله 1916 فرموده‌ايد : زكات گوسفند دو شرط ديگر هم دارد ، شرط دوم آنكه در تمام سال از علف بيابان بچرند حال براى فرار از زكات ، زمين را 20 روز اجاره كند يا خود صاحب زمين مجانى بدهد و يا در مقابل يك بره بدهد و يا با صاحب زمين تبانى كنند صاحب زمين چيزى از صاحب گوسفند نگيرد ، آيا بازهم زكات واجب است يا نه ؟\r\n\r\nج\r\n- واجب نيست . و اللّه العالم .\r\n\r\nزكات طلا\r\n\r\nس 538\r\n- آيا سكّه‌هاى قديم از قبيل پهلوى و پوند انگليسى و غيره جزء سكّه‌هاى رائج است و زكات به آنها تعلق ميگيرد يا خير ؟ در صورتى كه همان سكّه‌هاى قديم به صورت دست بند يا خلخال باشد و سالهاى قبل استفادهء زينت از آنها شده ، باز زكات به آنها تعلق مىگيرد يا خير ؟\r\n\r\nج\r\n- سكّه‌هاى مذكوره رواج معامله‌اى ندارند زكات به آنها تعلّق نمىگيرد . و الله العالم .\r\n\r\nس 539\r\n- اگر كسى در سالهاى گذشته طلاى مسكوك داشته و به حدّ نصاب هم بوده و ليكن تا به حال زكات آنها را نداده الآن پانزده مثقال آن چقدر زكات دارد ؟\r\n\r\nج\r\n- اگر مقدار طلا پانزده مثقال صيرفى بوده ، فعلًا زكات آن را بدهد كافى است و اگر بيشتر بوده حكم ديگرى دارد . و اللّه العالم .\r\n\r\nس 540\r\n- طلائيست مسكوك كه مقدار آن بيش از حدّ نصاب مىباشد ، و چندين سال است زكات آن داده نشده ، آيا نسبت به تأخير در پرداخت زكات سنوات گذشته ، اشتغال ذمّه است يا فقط معصيت كرده و با پرداخت زكات فعلى تدارك مىشود و اگر از چهل دينار يك دينار را كه بايد بدهد در صورتى كه به\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nپول رائج ، به قيمت درآورده و پرداخت نمود و آن يك دينار در ملك او باقى ماند ، بازهم نصاب زكات نسبت به چهل دينار باقى است يا نه و بعد از پرداخت زكات اگر در سالهاى بعد ، بقيّهء طلا كه باز هم بيش از حدّ نصاب است باقى مانده مجدّداً مشمول حكم زكات مىشود يا نه ؟\r\n\r\nج\r\n- اگر از مقدار نصاب اوّل بيشتر نبود ، فعلًا همان زكات نصاب اوّل را بدهد ، و اگر بيشتر بود و به حدّنصاب دوّم نرسيده ، بايد به مقدار هرچند سال بر او گذشته بقدرى زكات بدهد كه از نصاب اوّل ساقط شود ، و اگر به نصاب دوّم رسيد به همين نحو ملاحظه نمايد ، و اگر زكات طلا را از عين آن نداد مادامىكه در حدّ نصاب باقى است همه‌ساله بايد زكات آن پرداخت شود . ضمناً لازم به تذكر است كه زكات به طلاى مسكوك رائج تعلق مىگيرد و مسكوكيت تنها موجب تعلق زكات نيست و حكم ساير اموال را دارد كه بايد تخميس شود .\r\n\r\nس 541\r\n- به سكّه‌هاى طلائى كه به عنوان هديه به شخصى داده‌اند ، زكات تعلق ميگيرد ؟ و در صورت شمول زكات ، آيا مىتوان آن را به حساب دولت واريز نمود و از ماليات دولتى محاسبه نمود يا نه ؟\r\n\r\nج\r\n- در صورتى كه داراى شرائط زكات باشد ، بايد زكات آن را بپردازد و ماليات بابت زكات محسوب نميشود . و اللّه العالم .\r\n\r\nس 542\r\n- جوانى هستم كه بواسطهء بيمارى مادرزادى قادر به حركت نمىباشم و در كنار خانواده زندگى مىنمايم ، در حدود يك سال است پولهاى خود را تبديل به سكّه نموده‌ام تا وقت گران شدن آنها را فروخته درآمدى از آن راه داشته باشم ، لطفاً بفرمائيد اگر به حدّ نصاب برسد زكات به آن تعلق ميگيرد يا نه ، و آيا چنين معامله‌اى از نظر شرع چه صورتى دارد ؟\r\n\r\nج\r\n- زكات ندارد ، و معاملهء مورد سؤال اشكال ندارد ، زيرا زكات در طلاى مسكوك رائج است . و اللّه العالم .\r\n\r\nس 543\r\n- مقدارى طلا در طى سال زوج به زوجه مىدهد ، آيا زكات دارد يا خير ؟\r\n\r\nج\r\n- زكات ، به طلاى مسكوك رائج كه مانند اسكناس رواج بازارى داشته باشد ، تعلّق ميگيرد و طلاى غير مسكوك و يا مسكوك غير رائج متعلّق زكات نيست .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nس 544\r\n- طلايى كه بعنوان سرمايهء كسب و كار مىباشد ، به آن زكات تعلق ميگيرد يا خير ؟\r\n\r\nج\r\n- زكات ندارد .\r\n\r\nمصرف زكات\r\n\r\nس 545\r\n- پولى كه براى وجوه شرعيّه جدا و تعيين شده ، مىتوان آن را مصرف نمود و با پول ديگر عوض كرد ؟\r\n\r\nج\r\n- تبديل زكات اموال و فطره بعد از جدا كردن ، بنابر احتياط واجب جائز نيست ولى وجوه ديگر با جدا كردن متعين و مجزّا نمىشود . و اللّه العالم .\r\n\r\nس 546\r\n- مستأجرى كه از پرداختن وجه اجاره به صاحب خانه امتناع مىورزد و اظهار فقر مينمايد ، اگر در بررسى معلوم شود كه توانائى پرداخت نداشته ، اكنون هم فوت شده ، صاحب ملك مىتواند بدهى او را از واجبات شرعيّهء خود در سالهاى آينده ، محاسبه نمايد و ذمّهء مستأجر به اين وسيله آزاد گردد ، ( درحالىكه دسترس به ورّاث ايشان هم نداشته باشد ) ؟\r\n\r\nج\r\n- اگر فقير به مقدار بدهى خود تركه نداشته باشد ، محاسبه از بابت زكات مانعى ندارد و در غير اين فرض مشكل است . و اللّه العالم .\r\n\r\nس 547\r\n- شخصى مدتها از زكات بخصوص زكات فطره ، بدون اينكه فقير باشد استفاده نموده فعلًا متوجه شده كه زكات مخصوص فقراء است ، فعلًا تكليف او چيست ؟ مبالغى يا اجناسى را كه در حال حاضر از زكات دارد به فقراء بدهد يا به صاحبش يا به مجتهد ؟ و آنچه را به مصرف رسانده مديون است يا خير ؟\r\n\r\nج\r\n- با فرض عدم فقر ضامن است ، بايد به صاحبانش برگرداند ، و يا با اجازهء آنها به نيّت زكات فطره به فقراء غير سيّد بدهد ، و اگر آنها را نمىشناسد با اجازهء مجتهد جامع الشرائط ، از طرف صاحبانش به نيّت زكات فطره به فقير غير سيّد بدهد . و اللّه العالم .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nس 548\r\n- افرادى فقير به استناد اينكه بچه را مىخواهيم به مدرسه يا دبيرستان بفرستيم بودجه نداريم ، تقاضاى كمك مىنمايند ، از وجوه بريه زكات ، سهم سادات و احياناً سهم امام ( ع ) كمك كردن براى نفقهء موارد مذكور چه صورت دارد ؟\r\n\r\nج\r\n- در فرض سؤال چنانچه اطمينان به استحقاق آنان داشته باشند ، مىتوانند در صورت سيّد بودن ، از سهم سادات و الّا از زكات كمك كنند و از سهم مبارك امام ( ع ) منوط به اجازه فقيه جامع الشرائط است . و اللّه العالم .\r\n\r\nس 549\r\n- آيا انسان مىتواند وجهى را به مستحقّ بدهد با اين نيّت كه اگر زكات به ذمّه‌اش هست ، زكات و اگر مظالم بر عهده‌اش باشد مظالم محسوب شود يا نه ؟\r\n\r\nج\r\n- اگر هم زكات و هم مظالم بر ذمه دارد بايد تعيين نمايد ، و اگر علم اجمالى دارد كه يا زكات يا مظالم بر عهده دارد ، ظاهراً به قصد ما في الذمه بدهد كافى است . و اللّه العالم .\r\n\r\nس 550\r\n- آيا انسان مىتواند مقدار زكاتى كه بر ذمّه دارد ، جهت عروسى به پسر خود بدهد ؟\r\n\r\nج\r\n- اگر پسر متمكّن نباشد ، به مقدار مخارج ازدواج او مانعى ندارد . و اللّه العالم .\r\n\r\nس 551\r\n- آيا زكات فرزند به پدر و مادرش ميرسد يا نه ؟\r\n\r\nج\r\n- نميرسد ، مگر آنكه نياز به چيزى داشته باشند كه رفع آن بر فرزند واجب نباشد مثل اينكه پدر ، زنى غير از مادر آن فرزند داشته باشد و متمكن از مخارج او نباشد . و اللّه العالم .\r\n\r\nس 552\r\n- آيا انسان مىتواند به ربيبهء خود كه خرج او را عهده دار شده است ، از زكات خود در هزينهء زندگى و رفع حوائج او بپردازد ؟\r\n\r\nج\r\n- اگر ربيبه فقير و مستحق شرعى باشد ميتواند زكات خود را به او بپردازد . و اللّه العالم .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nس 553\r\n- شخصى كه زكات بايد بپردازد ، اگر فرزند يا دامادش يا يكى از بستگانش طلبه باشد ، مىتواند به صورت هديه لوازم خانه و يا كتاب مورد نياز او را خريده و از زكات خود محاسبه نمايد يا نه ؟\r\n\r\nج\r\n- اداء زكات به دامادش اگر مستحق باشد جائز است و به فرزندى كه فقير است براى مخارج لازم او كه غير از نفقهء واجب بر پدر باشد جائز است ولى احتياط اينست كه زكات اگر از غلّات يا از انعام است عين يا قيمت آن ادا شود .\r\n\r\nس 554\r\n- حضرتعالى در مسألهء 1957 توضيح المسائل فرموده‌ايد : اگر پسر به كتابهاى علمى و دينى احتياج داشته باشد ، پدر مىتواند براى خريدن آنها به او زكات بدهد . حال مىخواستيم بدانيم كه اگر دانش‌آموز دبيرستانى و يا دانشجوى دانشگاهى ، به كتابهاى علمى نظير رياضيات ، فيزيك ، شيمى ، مكانيك و غيره احتياج داشته باشد يعنى اين كتابها فقط علمى باشند آيا در اين گونه موارد پسر مىتواند از پدر خودش زكات براى خريدن كتابهايى كه احتياج دارد دريافت كند ؟\r\n\r\nج\r\n- در مورد سؤال ، چنانچه دانش‌آموز فقير باشد ، پدر مىتواند از زكات خود به فرزندش بدهد ، كه فرزند صرف خريد كتاب نمايد ، چون تهيهء كتاب جهت دانش‌آموز ، جزء نفقهء واجبه بر پدر نيست .\r\n\r\nس 555\r\n- احتراماً نظر به اينكه ما ، در روستايى از روستاهاى استهبان زندگى مىكنيم كه آن روستا فاقد مدارس راهنمائى پسرانه ، و دخترانه و ابتدايى و همچنين خانهء بهداشت و ديگر امكانات فرهنگى و بهداشتى مىباشد لذا چون بيشتر مردم روستا به كار كشاورزى اشتغال دارند ، و هر ساله مقاديرى جهت زكات پرداخت مىكنند ، و با توجه به اينكه آن روستا فاقد مدارس راهنمائى و ابتدائى است خواهشمنداست بيان بفرمائيد كه ما مىتوانيم اين زكات را جهت ساخت مدارس روستاى خود خرج نمائيم يا اينكه فقط بايد به فقرا داده شود ، چون در اين مورد بعضى از افراد مخالفت مىكنند و مىگويند كه زكات اختصاص به فقرا داده شده و در راههاى ديگر نمىتوان مصرف كرد ، آيا مىتوان زكات را جمع‌آورى نمود و به اندازهء فقراى محل داد و باقى را خرج امور خيريه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nداد يا خير ؟ يا اينكه از محل خارج و به فقراى محل ديگر داده شود ؟\r\n\r\nج\r\n- در مورد سؤال ، چنانچه بودجهء دولتى جهت تأمين مخارج موارد مذكور در سؤال موجود نيست ، مؤمنين مىتوانند زكات مال خود را ، در موارد مذكوره مصرف نمايند ، البته تأمين مخارج فقرا را در اولويّت قرار دهند .\r\n\r\nس 556\r\n- اگر فقير در منطقه مخارج سالش تأمين نشود ، پرداخت زكات مال و فطره براى مساجد و مدارس دينى واجب است يا فقرا ؟\r\n\r\nج\r\n- پرداخت زكات مال ، هم به فقراء و هم صرف آن در بناء و تعمير مساجد و مدارس دينى جائز است و در زكات فطره احتياط در دادن آن به فقير است . و الله العالم .\r\n\r\nس 557\r\n- آيا زكات را در محل مىتوان جمع‌آورى و در كارهاى خيريه صرف كرد ؟\r\n\r\nج\r\n- صرف زكات مال در امور خيريه‌اى كه در شرع مقدّس از امور خيريه محسوب شود از سهم سبيل اللّه مانع ندارد و جمع‌آورى آن هم در اين صورت اشكال ندارد .\r\n\r\nس 558\r\n- استدعا داريم نظر مبارك را در رابطه با مصرف زكات راجع به تعمير و تبديل حمام خزينهء عمومى روستا به دوش ، بيان فرمائيد .\r\n\r\nج\r\n- در فرض سؤال چنانچه حمّام مذكور ، ملك كسى نيست و براى استفادهء عموم ساخته شده و متبرّعى كه مخارج تعمير و تبديل آن را تحمل كند نيست ، صرف زكات از سهم سبيل اللّه در مورد سؤال مانع ندارد .\r\n\r\nس 559\r\n- در روستاى ما غسّال خانه‌اى وجود دارد گاهى اوقات اشخاصى كه فوت ميكنند ، به علت عدم آمادگى قبلى براى كفن دچار مشكل مىشوند .\r\nسؤال ما اين است ، براى آمادگى غسّال خانه\r\n1 - آيا مىشود از پول زكات ، شخص يا اشخاصى ، چند طاقه پارچه بخرند و در غسال خانه براى همه مسلمين قرار دهند ؟\r\n2 - از بدهكارى خمس مىشود پارچه كفنى براى غسالخانه خريد يا نه ؟\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n3 - به عنوان هديه به مسلمين ، مىشود كفنى خريد در آنجا گذاشت يا نه ؟\r\n\r\nج\r\n- اشخاص خود ، هرچه براى اين موضوع اهداء كنند خير است و صرف آن طبق نظر هديه كنندگان براى غنى و فقير بىاشكال است ، امّا از زكات فقط بايد به مصرف كفن فقرا برسد .\r\nاز سهم سادات عظام جائز نيست و از سهم مبارك امام ( ع ) و موكول به اذن مجتهد جامع الشرائط است .\r\n\r\nزكات فطره\r\n\r\nس 560\r\n- اينكه به فقير اقلّ از يك صاع ، از فطريه نمىشود داد ؟ آيا مىشود يك صاع و نيم يا دو صاع نيم و يا يك صاع و ربع داد يا نه ؟\r\n\r\nج\r\n- احتياط آن است كه صاع تمام بدهند ، يا يك صاع و يا دو صاع و يا سه صاع .\r\n\r\nس 561\r\n- اگر پول فطريه كنار گذاشته شود و به خرد كردن پول نياز باشد آيا مىتوانم بوسيلهء آن پول ، پول خودم را خرد كنم ، به جاى آن ، پول ديگرى بگذارم ؟\r\n\r\nج\r\n- بعد از جدا كردن فطره هر چند پول باشد ، نميتوانيد آن را عوض كنيد هر چند به خرد كردن پول نياز داشته باشيد .\r\n\r\nس 562\r\n- در رساله در باب زكات فطره ، مسألهء 2019 فرموده‌ايد : انسان اگر به عيالش از مال حرام بدهد بايد زكات فطرهء آنان را از مال حلال بدهد ، بدنبال همين فتوا بين مردم صحبت است ، كسى كه خمس نمىدهد يعنى حساب سال ندارد ، اول بايد خمس آن مقدار را بدهد ، تا يقين كند كه از مال حلال داده است ؟\r\n\r\nج\r\n- در فرض سؤال چنانچه بخواهد از عين مالى كه به آن خمس تعلق گرفته زكات فطره بدهد ، بايد اوّل خمس آن مال را بدهد ، ولى اگر كسى كه حساب سال ندارد ، از مالى كه به آن خمس تعلق نگرفته زكات فطره بدهد اشكال ندارد .\r\n\r\nس 563\r\n- زكات فطره رزمندگان اسلام و سربازان نظام جمهورى اسلامى كه مخارج آنها را دولت يا مردم مىدهند ، در ماه مبارك رمضان به عهدهء چه\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nكسى است ؟\r\n\r\nج\r\n- هر كدام متمكّن باشند بنابر احتياط خودشان اداء كنند .\r\n\r\nس 564\r\n- اگر انسان شب عيد فطر مهمان داشته باشد ، صبح بفهمد كه عيد بوده ، آيا فطرهء آنها بر او واجب است يا نه ؟ در صورتى كه موقع غروب آمده باشند ، و همچنين اگر موقع غروب بيايد و چيزى نخورد آيا بازهم فطرهء او بر صاحب خانه است ؟\r\n\r\nج\r\n- اگر قبل از غروب آمده‌اند ، بايد فطرهء آنها را بدهد اگر چه عيد بودن را صبح فهميده باشد و كسى كه قبل از مغرب آنجا بوده ، هر چند چيزى نخورد ، احتياط آنست كه فطرهء او را نيز بدهد . و اللّه العالم .\r\n\r\nس 565\r\n- نوه‌ام شب عيد فطر ، در خانه‌ام بوده و افطار كرد ، فطريهء او بر عهدهء من بود آيا پدر او هم بايد فطريهء او را بدهد يا نه ؟\r\n\r\nج\r\n- در فرض مذكور ، فطره بر پدر او واجب نيست .\r\n\r\nس 566\r\n- شب عيد فطر قبل از غروب ، فقيرى در خانهء ما را زد ، ما هم مقدارى نان و خرما جهت خوراكى به او داديم ، ولى وارد خانه نشد آيا فطريهء او بر گردن ما مىباشد يا نه ؟\r\n\r\nج\r\n- فطرهء فقير مذكور بر صاحبخانه واجب نيست .\r\n\r\nس 567\r\n- اگر در يك شهر ، حوزه‌اى طلاب فقيرى داشته باشد كه شهريه شان به قدر كافى نباشد ، و در شهر عدّه‌اى ديگر از عموم مردم فقير باشند ، كداميك براى كمك از زكات فطره و صدقات و نذور مطلقه ، استحقاق بيشترى دارند ؟\r\n\r\nج\r\n- نسبت به زكات فطره ، مستحب است خويشان فقير خود را بر ديگران مقدم بدارد و بعد همسايگان فقير را و بعد اهل علم را ، ولى اگر ديگران با تساوى در فقر و اضطرار از جهتى برترى داشته باشند مستحب است آنها را مقدم بدارد ، و نسبت به صدقات و نذور مطلقه فرقى نميكند ، مگر اينكه احتياج بعضى بيشتر از بعض ديگر باشد ، كه در اين صورت فرد محتاج اولويت دارد .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nس 568\r\n- اگر جهت زكات فطره ، گندم يا قيمت آن جدا شد آيا مىشود آن را عوض كرد بجاى آن خرما يا برنج و غيره داد يا نه ؟\r\n\r\nج\r\n- تبديل آن ، بعد از جدا كردن جائز نيست .\r\n\r\nس 569\r\n- در يكى از روستاهاى ميهن اسلامىمان مسجدى فاقد فرش است از طرفى نيازهاى جنبى ديگرى نيز براى اين مسجد پيش مىآيد از قبيل : خريد نفت ، بخارى ، پول برق ، خريد پرده و خريد لامپ ، آيا مردم اين روستا مىتوانند زكات و زكات فطره براى خريد ما يحتاج فوق ، براى مسجد بپردازند يا خير ؟\r\n\r\nج\r\n- خريد اشياء مذكور در صورت حاجت داشتن مسجد به آنها ، از زكات مال مانعى ندارد ولى زكات فطره بنابر احتياط واجب بايد به فقير داده شود .\r\n\r\nس 570\r\n- با وجود فقير در محل ، آيا فطره را به كميتهء امداد امام خمينى مىتوان تحويل داد ؟\r\n\r\nج\r\n- به احتياط واجب مصرف زكات فطره ، فقراء شيعهء اثنا عشرى هستند و دهندهء فطره بايد قطع به برائت ذمه پيدا كند .\r\n\r\nس 571\r\n- زكات فطره را مىتوان براى حمّام عمومى خرج كرد ؟\r\n\r\nج\r\n- به نظر حقير احتياط لازم اينست كه به فقراء شيعهء اثنا عشرى پرداخت شود .\r\n\r\nس 572\r\n- دخترى است مسكين نيازمند امّا نماز نمىخواند ، و حجاب درستى ندارد آيا حضرتعالى مجاز مىدانيد مظالم عباد ، صدقات و زكات فطرهء رمضان به او بدهند يا خير ؟\r\n\r\nج\r\n- بنا بر احتياط واجب نمىتوانند وجوه مذكوره را به او بدهند .\r\n\r\nس 573\r\n- كسى كه از خصال كفّارات اطعام را برگزيده و يا از بابت كفّاره و فديه يك مدّ طعام بايد بدهد يا فطرهء عيد فطر را ميدهد ، آيا مجزى است كه از نانوائيهاى كشور ، نان خريدارى كند و به مستحقين بدهد يا نه ؟ ( در حالى كه بين قيمت و دولتى و آزاد آن تفاوت بسيارى است ) .\r\n\r\nج\r\n- در فرض سؤال ، خريدن نان از نانوائى و به عنوان كفاره يا فطره دادن مانع ندارد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nس 574\r\n- بابت فطريه و صدقات مبلغى موجود است آيا اجازه مىفرماييد مبلغ مذكور در مخارج مسجد منظور شود و صرف گردد ؟\r\n\r\nج\r\n- در فرض سؤال فطريه و صدقات را نمىشود بنابر احتياط واجب صرف مخارج مسجد كرد ، بلى اگر فقير غير سيّد بگيرد و بدهد براى مخارج مسجد اشكالى ندارد .\r\n\r\nرد مظالم\r\n\r\nس 575\r\n- رد مظالم چيست و آيا مىتوان آن را به حساب كميتهء امداد و يا هلال احمر و يا به خزانهء دولت واريز نمود ؟\r\n\r\nج\r\n- اداء حقوق مالى را كه شناسائى ذى حق ممكن نباشد مظالم مىگويند كه بنابر احتياط واجب بايد با اجازهء فقيه جامع الشرائط به نيازمندان غير سيد داده شود . و اللّه العالم .\r\n\r\nس 576\r\n- اجازه مىفرمائيد مظالم براى فقرا و مساجد و مدارس مصرف شود با توجه به نياز مبرم ملت افغانستان ؟\r\n\r\nج\r\n- مظالم بايد به فقير غير سيد پرداخت شود . و اللّه العالم .\r\n\r\nس 577\r\n- آيا جايز است شخصى از بابت رد مظالم مبلغى را در راه‌هاى خير و فى سبيل اللّه مثل پل‌سازى و غيره بدهد ؟\r\n\r\nج\r\n- مصرف مظالم ، فقراء شيعهء غير سيّد هستند و صرف آن در امور خيريه مانند پل‌سازى و يا مسجد و نظائر اينها جايز نيست . و اللّه العالم .\r\n\r\nمسائل متفرقهء زكات\r\n\r\nس 578\r\n- تقريباً چهل يا پنجاه سال از سنّ شخصى مىگذرد ، در اين مدت كم و بيش زكات داده ، ولى يقين ندارد ، كه تمام آنچه را كه تعلّق گرفته ، داده باشد ، اكنون مىخواهند خود را برىء الذّمة نمايد ، چه اندازه از مالش را اخراج كند ؟\r\n\r\nج\r\n- اگر بخواهد علم به برائت ذمّه پيدا كند ، احتياطاً حدّ اكثرى را كه احتمال ميدهد از بابت زكات بدهكار است ادا نمايد ولى مراعات اين احتياط واجب نيست\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nو به مقدارى كه يقين به اشتغال ذمّه دارد ، اگر ادا نموده يا فعلًا ادا نمايد كافى است . و اللّه العالم .\r\n\r\nس 579\r\n- در هندوستان از چيزهاى زراعى كه زكات شامل آنها است فقط گندم را مىتوان نام برد و اغلب در اين گونه جاها برنج و غيره مثل نيشكر مىكارند . آيا در اين گونه چيزهايى ، كه اغلب قابل استفاده است به جز گندم زكات واجب است يا نه ؟ سرمايه‌اى كه كاركنان دولتى از دولت بدست مىآورند و نيز تجّار در سرمايه‌شان زكات واجب است يا خير ؟\r\n\r\nج\r\n- اشيائى كه زكات به آنها تعلق مىگيرد ، همان نه چيزى است كه در رسائل عمليه ذكر شده و در غير آنها زكات واجب نيست .\r\n\r\nس 580\r\n- صدقه بر سيّد حرام است آيا صدقهء سيّد بر سيّد جايز است يا نه ؟\r\n\r\nج\r\n- صدقهء سيّد بر سيّد حرام نيست و در صدقهء مستحب اگر چه دهنده سيّد نباشد نيز بر سيّد حرام نيست .\r\n\r\nس 581\r\n- آيا در محصولات كشاورزى جديد مانند برنج ، كيوى ، پسته و زعفران هم بايد زكات بدهند ؟\r\n\r\nج\r\n- زكات در اشياء مذكور در سؤال ، واجب نيست .\r\n\r\nس 582\r\n- ما يقين داريم بيشتر كشاورزان ، شايد 90 % آنها گندمهاى خود را بسيلوها تحويل ميدهند و اهل زكات دادن نيستند و سيلو هم به صورت آرد درآورده ، توسط شوراى آرد و نان به نانواها تحويل و آنها نيز بعد از پخت به مردم ارائه ميدهند ، حالا آيا اين مردم بدهكار به فقرا هستند يا نه و آيا مطلبى كه در احاديث باب 32 استبصار ج 2 مربوط به خمس است : ( لتطيب ولادتهم و ليزكوا أولادهم ) شامل اين مردم مىگردد يا نه ؟\r\n\r\nج\r\n- كلّ گندمهاى مذكور مختلط نميشود و علم به اينكه در نانى كه بدست ميرسد زكات باشد حاصل نميشود و به هر حال باب زكات غير از باب خمس است ، كسى كه در باب خمس بگويد كه در ذمّهء من انتقل عنه خمس باقى مىماند و من انتقل اليه اشتغال ذمه پيدا نميكند در باب زكات نميگويد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nس 583\r\n- اگر شخصى مؤونهء سالش را نتواند فراهم نمايد و به عسرت بگذراند ، يا قرض دارد و نتواند قرضش را اداء كند و مقدارى زكات هم بر او واجب شده ، بايد زكات را بدهد يا لازم نيست ؟\r\n\r\nج\r\n- بلى بايد زكات را بدهد . و اللّه العالم .\r\n\r\nس 584\r\n- زنى كه سيّده است و داراى چند بچهء يتيم غير سيّد است و سرپرست اطفال يتيم است ، زكات به يتيم‌ها جز از طريق مادرشان ميسر نيست آيا مىتواند زكات واجب را بگيرد و به مصرف يتيم‌ها برساند ؟\r\n\r\nج\r\n- با اذن فقيه بىاشكال است ضمناً به خود آن علويه كه على الفرض فقيره است ، پرداخت سهم سادات بىاشكال است .\r\n\r\nس 585\r\n- در روستاى ما عده زيادى شغلشان كشاورزى است و بيشتر زمين آنان وقفى است كه بعضىها اجارهء اوقاف را مىپردازند و بعض‌ها هم به عللى نمىپردازند و اكثريت اهل اين روستا زكات مالشان را نميدهند . سؤال ما اين است .\r\n1 - آيا دادن اجاره بها به اوقاف كفايت از دادن زكات مىكند يا نه ؟\r\n2 - آنهائى كه زكات نميدهند اگر اصلًا زكات را قبول نداشته باشند چه حكمى دارند ؟\r\n3 - آنهائى كه زكات نمىدهند اموالشان مانند غذايشان پاك است يا نجس ؟\r\n4 - با فروختن همين گندم و غيره كه زكات آن را نداده‌اند بابت شيربهاى عقد پول پرداخت ميكنند و لباس مىخرند لباس‌ها و عقدها چه حكمى دارد ؟\r\n5 - اگر شما دستور بدهيد كه زكات بدهند و آنها هم قبول كردند آيا اجازه ميدهيد زكاتها در همين روستا خرج شود يا نه ؟\r\n\r\nج\r\n- زكات يكى از فروع دين و منكر آن با علم به اين كه دستور اسلام و پيغمبر - صلّى اللّه عليه و آله - است ، نجس و كافر است و تصرّف در زمين وقفى بدون پرداخت اجاره به متولّى شرعى غصب و حرام است و پرداخت اجاره موقوفه زكات محسوب نمىشود ، مؤمنينى كه زكات ميدهند مجازند در همان روستاى خود در مواردى كه شرعاً جائز است زكات مصرف شود ، خرج كنند موفق باشيد .\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\nاحكام خمس\r\n\r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nخمس\r\n\r\nاحكام خمس\r\n\r\nس 586\r\n- آيا پرداخت وجوهى تحت عنوان عشريه بجاى خُمس صحيح بوده و ريشهء اسلامى دارد ؟\r\n\r\nج\r\n- گرفتن و پرداختن عُشريه بجاى خمس اصل شرعى ندارد و كفايت از اداء خمس نمىكند و عمل به چنين برنامه‌اى حرام و بدعت است .\r\n\r\nس 587\r\n- به فتواى حضرت عالى تعلق خمس به مال التجاره و سرمايه و سائر موارد به نحو اشاعه است يا از قبيل حق يا غير اين دو ؟\r\n\r\nج\r\n- به نظر اين جانب تعلق خمس به نحو اشاعه است . و اللّه العالم .\r\n\r\nس 588\r\n- پدرى كه به علت كهولت سن ادارهء املاك و مسير درآمد را به پسرش واگذار مىكند و در اداء واجبات مالى مثل خمس از خود سلب مسئوليّت مىكند آيا مسئوليّت از او سلب مىشود ؟\r\n\r\nج\r\n- مجرد گفتن پدر كه من از خود سلب مسئوليّت كردم مادام كه فرزندان\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nخمس را نپرداخته‌اند باعث سلب مسئوليّت نمىشود بلكه واجب است در صورت تعلّق خمس آن را اداء كند .\r\n\r\nس 589\r\n- آيا اسكناس متعلق زكات و خمس مىشود ؟\r\n\r\nج\r\n- خمس به آن تعلق ميگريد ولى زكات ندارد .\r\n\r\nس 590\r\n- مراد از سرمايه چيست ؟ و خمس آن بايد به قيمت خريد باشد يا به قيمت روز ؟\r\n\r\nج\r\n- سرمايه آن كالا يا پولى است كه در دست بازرگان و كاسب قرار دارد و با آن جهت امرار معاش يا تحصيل سود و دادوستد معامله مينمايد و عين آن ثابت نيست و تبديل و تعويض مىشود اين سرمايه كه به آن راس المال هم گفته مىشود ( اگر از اموالى نباشد كه خمس به آنها تعلق نمىگيرد ) باعتبار قيمت و ماليتى كه دارد خمسش ادا مىشود سپس در آخر هر سال كسبى و تجارتى اگر قيمتش زيادتر شده باشد آن زيادتى فايده است و به آن خمس تعلق ميگيرد و 45 آن اگر كنار گذارده نشود بر سرمايه اضافه مىشود و سال ديگر به مازاد بر كل خمس تعلق مىگيرد و همينطور در سنوات بعد و اگر كنار گذارده شود بر سرمايه كسب و تجارت چيزى افزوده نميشود و احكام خاص خود را دارد ، و امّا اشيايى كه وسيله كسب و تحصيل درآمدند ولى عيناً مورد دادوستد و معامله قرار نمىگيرند مثل ماشين كرايه‌اى يا خانه و دكان اجاره‌اى يا كارخانه يا محل كسب يا تراكتور و امثال اينها و همچنين ابزار و وسايل تجارت و كار به اين معنى سرمايه محسوب نميشود كه در آخر هر سال به ترقى قيمت آنها خمس تعلق بگيرد و همين قدر كه يك بار خمس آنها ادا شود كفايت مىكند بلى اگر اتفاقاً آنها را به قيمت بيشتر از قيمت تخميس شده فروخت زيادتى جزء فايده سال فروش است اگر تا پايان سال صرف مؤونه نشود بايد خمس آن ادا شود . و الله العالم\r\n\r\nس 591\r\n- مواد غذايى مثل برنج و روغن و حبوبات و غير آنها كه از سال خمسى اضافه مىماند و خمس به آنها تعلّق مىگيرد ، به چه قيمتى بايد حساب شود به قيمت آزاد يا به قيمت دولتى ؟\r\n\r\nج\r\n- در فرض سؤال ، اگر عين اين اشياء ربح و فائده بوده مثل محصول مزرعه\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nشخص باشد به قيمت فعلى بايد خمس آنها ادا شود و الّا اگر آنها را بذمه خريدارى كرده و از فوايد قيمت آنها را پرداخت كرده اداء خمس پولى كه پرداخت كرده كافى است و اگر از قيمت روز خريد تنزّل پيدا كرده تخميس آن به قيمت فعلى كافى است . و اللّه العالم .\r\n\r\nس 592\r\n- پرداخت خمس بر طبق قيمت خريد كفايت مىكند يا بايد بر اساس قيمت فعلى باشد ؟\r\n\r\nج\r\n- نسبت به سرمايه بايد قيمت فعلى ملاحظه شود و قيمت خريد كافى نيست ولى نسبت به ابزار كسب مثل تراكتور از اشيائى كه نگاهدارى آنها براى مبادله و استفاده از ترقى قيمت آنها نيست اگر آنها را به ذمه خريدارى كرده و از عوائد نقداً يا باقساط پرداخته همان پولى كه پرداخته كافى است .\r\n\r\nس 593\r\n- دولت در قبال تخريب منازل و نخيل در جنگ تحميلى مبالغى ميدهد كه حدّ اعلاى خسارت تخريب كلّى منازل 850 هزار تومان و خسارت هر نخل تلف شده هزار تومان مىباشد در خيلى موارد اصل منزل به قيمت خيلى كمتر خريده شده و نخل در اصل قبل از جنگ به قيمتى خيلى كمتر خريده شده يا كاشته شده و قيمت فعلى آن بيش از قيمتى است كه دولت مىدهد آيا مبلغى را كه دولت مىدهد و از اصل قيمت بيشتر مىباشد و از قيمت فعلى كمتر است زائد بر قيمت اصلى جزء ارباح است كه خمس دارد يا آنكه به قيمت فعلى محاسبه شود كه خمس نداشته باشد ؟\r\n\r\nج\r\n- زائد بر قيمت اصلى از ارباح است لكن پولى كه نسبت به منازل مسكونى داده مىشود چنانچه قبل از گذشتن سال بر آن به مصرف تهيهء منزل يا مؤونه ديگر برسد خمس ندارد و نسبت به نخيل اگر مورد نخلستانى است كه سرمايه مىباشد چنانچه قبلًا خمس نخلستان داده شده به مقدار قيمت اصلى خمس ندارد و زائد بر آن را هم اگر قبل از گذشتن سال به مصرف مؤونه برساند خمس ندارد و الّا بايد خمس زائد را بدهد .\r\n\r\nس 594\r\n- اگر سر سال خمسى رسيد و برنج يا حبوبات زياد آمد به نرخ\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخريدارى شده كه آن روز ارزان‌تر بوده حساب كند يا به نرخ فعلى ؟\r\n\r\nج\r\n- اگر آن را به عين عوائد نخريده و بذمه خريده و از عوائد پول آن را داده تخميس همان پول كافى است .\r\nالله العالم .\r\n\r\nس 595\r\n- آيا از نظر حضرت عالى خمس بين حقوق بگير يا كاسب فرق دارد يا خير ؟\r\n\r\nج\r\n- در مورد سؤال وجوب خمس با تحقق شرائط آن فرقى بين كاسب و حقوق بگير نيست . و اللّه العالم .\r\n\r\nس 596\r\n- كسانى كه سال خمس نداشته‌اند و اكنون بخواهند سال قرار دهند سرمايه و املاكى كه خريده‌اند به قيمت خريد مىتوانند خمس آنها را بدهند يا به قيمت روز بايد خمس آن را بدهند ؟\r\n\r\nج\r\n- سرمايه را بايد به قيمت روز حساب كنند و نسبت به املاك و اشيايى كه براى استرباح خريدارى نشده اگر به عين عوائد خريدارى نشده تخميس به قيمت خريد كافى است .\r\n\r\nس 597\r\n- آيا مىشود نسبت به تك‌تك درآمدها احتساب سال مالى جداگانه باشد يا مجموعه آنها يك تاريخ حساب بايد داشته باشند و در اين صورت كسى كه مثلًا ديروز حقوق معوقه چند ماه خود را دريافت كرده و امروز سال خمسى او فرا رسيده آيا بايد اينها را مشمول خمس بداند ؟\r\n\r\nج\r\n- براى شغلهاى متفاوت تعيين سال جداگانه مانعى ندارد و لكن چون نگهدارى حساب سود هر معامله مشكل است براى درآمد ماهيانه و شغل واحد يك سال قرار دهيد و تمام درآمدهاى قبل از سال كه صرف مؤونه نشده مشمول خمس مىگردد .\r\n\r\nس 598\r\n- اگر مقدارى از پول بانك مخمس و مقدارى غير مخمّس باشد آيا مىتوان به نيت غير مخمس پولش را بگيرد و تا به اندازهء پول مخمس برسد يا خير ؟\r\n\r\nج\r\n- در مورد سؤال احتياطاً آنچه را دريافت مىكند از مجموع هر دو وجه محسوب دارد و خمس بقيه را به نسبت بپردازد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nس 599\r\n- شخصى باغى خريده به مبلغ يك ميليون تومان براى تفريح خانواده ، آيا اين باغ جزء مؤونه است يا بايد خمس بدهد ؟\r\n\r\nج\r\n- صرف جهت تفريح بودن عرفاً مؤونه محسوب نمىشود لذا بايد خمس آن را بدهد .\r\n\r\nس 600\r\n- كسى كه تا كنون اصلًا خمس نداده ، براى دادن خمس چگونه بايد عمل كند ، آيا خمس تمام وسايل و لوازم ضرورى ( موتورسيكلت - ماشين ، يخچال - خانه و غيره ) را نيز بدهد ؟ و اگر بايد بدهد همان قيمت خريد را بدهد يا خمس قيمت فعلى را ؟\r\n\r\nج\r\n- اگر محتمل باشد كه آنچه را براى مؤونه مورد حاجت از عوائد بين سال خريده اداء خمس آنها واجب نيست و اگر از عوائدى كه سال بر آن گذشته خريده باشد در صورتى كه به عين آن خريده باشد نه در ذمه و مجتهد آن معامله را اجازه كند خمس آن شيء متعلق به ارباب خمس است . و اللّه العالم .\r\n\r\nس 601\r\n- اگر شخصى ديه مورث خود را گرفته و سال بر آن گذشته آيا خمس بايد بدهد يا نه ؟\r\n\r\nج\r\n- ديه خمس ندارد .\r\n\r\nس 602\r\n- شخصى براى خودش قبرى بخرد و مدّت چند سال بگذرد ، خمس چه سال را بايد پرداخت كند ؟\r\n\r\nج\r\n- در موردى كه خريد قبر صحيح بوده اداء خمس آن به قيمت خريدارى شده كافى است . و اللّه العالم .\r\n\r\nسال خمسى و خمس سرمايه\r\n\r\nس 603\r\n- آيا براى تعيين سال جهت خمس ، سال شمسى بهتر است و يا قمرى ؟\r\n\r\nج\r\n- هر يك را ميتوانيد تعيين كنيد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nس 604\r\n- شخصى در آخر سال بابت خمس چند چك مىدهد كه به تدريج در سال آينده وصول گردد ، آيا اين كار صحيح است ؟\r\n\r\nج\r\n- در فرض سؤال ، اگر مبلغى را كه بعنوان خمس ميدهد با ولىّ خمس دستگردان نمايد و از سرمايه كسر كند و ما بقى را سرمايهء خود حساب كند و در سال بعد آنچه بر مبلغ ما بقى اضافه شده تخميس كند مانع ندارد .\r\n\r\nس 605\r\n- وضع كارى بنده طورى است كه نمىتوانم كليهء اجناس را در اول سال به جهت تكه تكه بودن قيمت‌گذارى كنم بفرمائيد چگونه سرمايه‌ام را تخميس نمايم ؟\r\n\r\nج\r\n- شما مىتوانيد در سال خمسى حد اكثرى را كه ممكن است خمس به شما تعلّق گرفته باشد به حدس معلوم كنيد و وكالةً از طرف حقير دستگردان نمائيد بعد كه محاسبه دقيق كرديد طبق آن محاسبه خمس را بپردازيد .\r\n\r\nس 606\r\n- شخصى سر سالش فرا رسيده است حساب مىكند و خمس مالش را مىدهد مبلغ پولى كه در طول همين سال كار كرده الان كه موقع حساب است به دستش نيامده دو ماه مثلًا بعد از حساب مىگيرد از كار كرد سال قبل آيا به حساب كاركرد سال قبلى بايد خمس بدهد يا اينكه سال جديد كه به دستش رسيد به حساب سالى جديد محسوب نمايد كه اگر زائد آمد خمس آن بدهد ؟\r\n\r\nج\r\n- در فرض سؤال مبلغ مذكور ربح سال قبل محسوب است بعد از وصول بايد خمس آن داده شود . و اللّه العالم .\r\n\r\nس 607\r\n- زنى به منظور كمك به همسر خود در بيستم اسفند ماه كه ده روز به سال خمسى همسر مانده حدود بيست هزار تومان مواد خوراكى مىخرد و به منزل مىآورد تا شوهر و فرزندانش استفاده كنند ، آيا بر اين مواد خوراكى خمس تعلق مىگيرد يا خير ؟ و اگر تعلق بگيرد زن بايد محاسبه كند يا مرد ؟\r\n\r\nج\r\n- اگر بر پول آن خوراكى ، نزد خود زن خمس تعلّق نگرفته يعنى سال بر آن نگذشته و پيش از گذشتن سال بر آن مصرف مىشود خمس به آن تعلّق نمىگيرد .\r\n\r\nس 608\r\n- شخصى داراى سال خمسى مىباشد در هنگام محاسبهء خمس سال مقدارى پول دارد كه مىداند چه زمانى آن را بدست آورده است ؛ آيا مىتواند آن\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nپول را در محاسبهء خمس به حساب نياورد و بعد از گذشت يك سال از موقع كسب خمس آن را حساب كند ؟\r\n\r\nج\r\n- اگر پول مذكور از عوائدى است كه تدريجاً بدست مىآيد مانند درآمد كسبهء بازار و غيره ، بايد آن را موقع سال خمسى به حساب بياورد هر چند بر خصوص آن پول سال نگذشته باشد ، ولى اگر از غير كاسبى و اتفاقاً بدست آمده باشد مىتواند خمس آن را تا يك سال تأخير بيندازد . و اللّه العالم .\r\n\r\nس 609\r\n- سرمايه‌اى كه در بين سال بدستم رسيده اوّل فروردين مثلًا يك ميليون بدستم رسيد و سال خمسى اين حقير آخر اسفند ماه مىباشد آيا ميتوانم تا پايان اسفند ماه با اين پول توليد در آمد كنم بدون دادن خمس يا اينكه در شروع معاملات بايد خمس آن را كنار بگذارم اگر چه تا موعد سال خمسم چند ماهى فرصت هست ؟\r\n\r\nج\r\n- در مورد سؤال قبل از رسيدن سال خمسى اداء خمس آن واجب نيست .\r\n\r\nس 610\r\n- آيا عمل كسانى كه قبل از رسيدن سال براى فرار از خمس اموال خود را مىبخشند صحيح است يا خير ؟\r\n\r\nج\r\n- اگر بخشش آنها در حدّ شأن آنها باشد اشكال ندارد .\r\n\r\nس 611\r\n- اگر كسى پولى را براى خريد جنس ضرورى كنار بگذارد و قبل از خريد تاريخ حساب سالش برسد آيا بايد خمس اين پول را بدهد يا خير ؟\r\n\r\nج\r\n- بلى خمس آن واجب است .\r\n\r\nس 612\r\n- اگر شخصى پولى داشته باشد كه بر آن سال گذشته يا نگذشته باشد ، و براى اينكه پولش كم ارزش نشود آن را تبديل به زمين يا جنس ديگرى كه مورد نيازش نيست مىكند وضعيت خمس آن چگونه است آيا به قيمت فعلى يا قيمت خريد بايد تخميس شود ؟\r\n\r\nج\r\n- در صورتى كه براى استفاده از ترقى قيمت آن را خريدارى كرده خمس قيمت فعلى را بدهد . و اللّه العالم .\r\n\r\nس 613\r\n- كارگر و كارمند و حقوق بگيرى كه براى حساب وجوهات سال نگه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمىدارد اگر فعلًا صد هزار تومان مخمس شده سر سال داشته باشد در بين سال پنجاه هزار تومان آن را به مصرف برساند سر سال بعد مىتواند از در آمد سال پنجاه هزار تومان مصرف شده را جبران كند كه صد هزار تومان سال قبل تكميل شود و اگر پولى زياد آمد خمس آن را بدهد يا اينكه سال بعد ميزان پنجاه هزار تومان مخمس شده مىباشد ؟\r\n\r\nج\r\n- در فرض سؤال پنجاه تومان مصرف شده را نمىتوانند از درآمد سال جبران كنند .\r\n\r\nس 614\r\n- كسانى كه معامله مىكنند اگر سرمايهء آنها كلّاً خرج شود و سر سال خمسى آنها به اندازهء همان سرمايه پول بدست آورده باشند ، آيا مىتوانند جاى سرمايه بگذارند يا بايد خمس آن را بدهند ؟ افرادى كه معامله نمىكنند چطور ؟\r\n\r\nج\r\n- در فرض سؤال ، كسانى كه معامله نمىكنند بايد خمس درآمد جديد را بدهند ولى آنها كه با سرمايه معامله مىكنند چنانچه سرمايه خرج شود و قبل از سال خمسى از درآمد جديد سرمايه را جبران نمايند خمس ندارد .\r\nو اللّه العالم .\r\n\r\nس 615\r\n- آيا پولى كه يك بار خمس آن پرداخت شده و در بين سال با پول خمس داده نشده مخلوط شده در آخر سال مبلغى موجود است بايد خمس پولى كه باقيمانده پرداخت شود يا خير ؟\r\n\r\nج\r\n- مبلغ موجود آخر سال بايد به نسبت تخميس شود به اين معنى كه اگر مقدار پول مخمس به مقدار پول مخلوط شده باشد خمس نصف موجودى را بايد داد و نصف ديگر را بابت پول مخمس حساب نمود كه خمس ندارد .\r\n\r\nس 616\r\n- اگر قالى در خانه بافته شود و كرك و پود و ديگر لوازم آن را از پول تخميس شده تهيه نمايند چنانچه بافتنش چند سال وقت بگيرد ، آيا به پولى كه از فروش قالى بدست مىآيد خمس تعلّق ميگيرد ؟ و آيا ميتوان از پول فروش قالى مبلغ اوليّه تخميس شده را جدا كرده مجدّداً بعنوان پول تخميس شده كرك و غيره خريدارى كرد ؟\r\n\r\nج\r\n- در مورد سؤال به مقدارى كه براى خريد كرك و پود و غيره كه از پول مخمس پرداخت شده خمس تعلق نمىگيرد و زائد بر آن مقدار اگر در سالى كه\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبحسب متعارف فرش به فروش مىرسد صرف مؤونه بشود آن نيز خمس ندارد ولى اگر سال فروش فرش آن زائد و يا هر مقدارى از آن صرف مؤونه نشود و سال بر آن بگذرد خمس دارد . و اللّه العالم .\r\n\r\nس 617\r\n- شش سال پيش مبلغى را در بانك به حساب خود واريز كرده‌ام و تا حالا به آن پول كارى نداشته‌ام و هنوز همان پول در بانك است مىخواستم ببينم چگونه بايد خمس آن را حساب كنم ؟ اگر به فرض چند بار از آن پول استفاده مىكردم آن وقت حكم چگونه بود ؟\r\n\r\nج\r\n- اگر مبلغ مذكور از درآمد سال بوده بهر مقدار آن كه سال گذشته خمس دارد .\r\n\r\nس 618\r\n- دولت در هر ماه از هر كارمند حدود هشتاد تومان بعنوان بيمهء عمر مىگيرد و پس از فوت اين كارمند مبلغ دويست هزار تومان يا بيشتر نقداً و يك جا ، به وارث متوفى مىدهد آيا وارث بايد اين مبلغ را تخميس كند ؟\r\n\r\nج\r\n- ظاهر اين ستكه اگر در بين سال صرف مؤونه شود تخميس آن لازم نيست .\r\n\r\nس 619\r\n- اگر اين جانب مبلغ 40 هزار تومان پول داشته باشم و 40 هزار تومان هم چك جهت هزينه تحصيلى داشته باشم آيا بازهم در سر سال شرعى خمس تعلّق مىگيرد ؟\r\n\r\nج\r\n- اگر مبلغ چهل هزار تومانى كه داريد سال بر آن نگذشته و قبل از رسيدن سال خمسى مصرف هزينه تحصيل و يا مؤونه ديگر بشود خمس ندارد ولى اگر قبل از اينكه مصرف هزينه تحصيل و سائر مخارج بشود سال بر آن بگذرد خمس دارد .\r\n\r\nس 620\r\n- اگر سال شرعى پرداخت خمس به عللى بگذرد و در وقت ديگرى حساب شود آيا اشكال دارد ؟\r\n\r\nج\r\n- بايد اداء خمس از سر سال خمسى تأخير نيفتد و در صورت تأخير ارباح حاصل بعد از سر سال خمسى در محاسبهء سال بعد ملاحظه مىشود .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nخمس مالى كه انسان به كسى قرض داده\r\n\r\nس 621\r\n- مطالباتى كه بعد از گذشت سال مالى وصول مىگردد را اجازه مىفرمائيد در سال آينده حساب شود ؟\r\n\r\nج\r\n- در فرض سؤال موقع حساب سال آن را به حساب بياورد و هر وقت وصول شد بپردازد . و اللّه العالم .\r\n\r\nس 622\r\n- كارمند دولت هستم و مقدارى پول از بابت حقوق و مزايا بر عهدهء دولت است بايد بپردازد و به عللى از جمله عدم توانايى يا مشكلات ادارى پرداخت نمىشود بعد از گذشت دو سال پرداخت مىشود مبلغ مزبور جزو در آمد سال محسوب ميگردد يا بر اساس اينكه مربوط به دين گذشته است و سال بر او گذشته خمس دارد ؟\r\n\r\nج\r\n- در فرض سؤال بعيد نيست مبلغ مذكور جزء درآمد سال وصول محسوب گردد . و اللّه العالم .\r\n\r\nخمس طلا\r\n\r\nس 623\r\n- طلائى كه بانوان جهت زينت خريدارى مىكنند آيا به آن خمس تعلق مىگيرد يا نه ؟\r\n\r\nج\r\n- طلا جهت زينت در حد شأن خمس ندارد .\r\n\r\nس 624\r\n- طلايى كه مرد براى زن خود مىخرد ، آيا بايد خمسش را بدهد ؟\r\n\r\nج\r\n- اگر زائد بر شأنش نباشد خمس ندارد . و اللّه العالم .\r\n\r\nس 625\r\n- اگر زنى طلاى زينتى خود را كه بدان نيز احتياج دارد براى رفع نيازمنديها و مؤونه زندگى بفروشد و در سال مصرف كند : اولًا آيا متعلق خمس است يا نه ؟ ثانياً چنانچه پولش تا پايان سال به مصرف نرسيد و ماند براى سال ديگر آيا خمس دارد يا خير ؟ ثالثاً و در هر صورت اگر سالهاى بعد چون نياز به زينت دارد اگر مرد بخواهد دو مرتبه از درآمد كار ، طلائى براى عيال خود بخرد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبايد خمس آن را بدهد يا نه ؟\r\n\r\nج\r\n- در فرض سؤال : زينت آلات فروخته شده چنانچه در سال فروش صرف مؤونه بشود خمس ندارد . و اگر در سال فروش صرف مؤونه نشود زائد بر قيمت خريد خمس دارد . و زينت آلاتى كه دوباره شخص براى عيال خود ميخرد اگر زائد بر شأنش نباشد خمس ندارد . و اللّه العالم .\r\n\r\nس 626\r\n- طلائى كه زينت زن است اگر يك سال يا دو سال از آن براى زينت استفاده نكند آيا خمس و زكات به آن تعلق ميگيرد يا خير ؟\r\n\r\nج\r\n- در فرض سؤال طلاى مذكور زكات ندارد و نسبت به خمس ، چنانچه عدم استفاده به جهت اين باشد كه از محلّ احتياج خارج شده تا آن را نفروخته خمس واجب نيست و هر وقت فروخته شد ترقى قيمت آن از قيمت خريد از عوائد سال فروش است كه اگر به مصرف مؤونه رسيد خمس ندارد و الّا خمس مقدار زائد بر قيمت خريد واجب است . و اللّه العالم .\r\n\r\nس 627\r\n- شخصى كه شغلش طلافروشى است ، سرمايهء وى به صورت طلاى شمش يا سكّه مسكوك يا طلاهاى زينتى از قبيل گوشواره ، انگشترى ، سينه‌ريز و غيره مىباشد اگر مقدارى از سكّه‌ها همچنان بماند و سال بر او بگذرد ، نسبت به پرداخت خمس و زكات تكليف او چيست ؟\r\n\r\nج\r\n- بايد خمس مجموع در آمد خود را پس از كسر مؤونه سال بپردازد . و الله العالم .\r\n\r\nس 628\r\n- آيا به سكه طلا ( بهار آزادى ) كه در خانه دارم غير از طلاى زن و فرزند خود ، خمس تعلق مىگيرد ؟\r\n\r\nج\r\n- حكم سائر ارباح را دارد و خمس دارد .\r\n\r\nخمس هديه\r\n\r\nس 629\r\n- آيا به هبات خمس تعلق مىگيرد ؟\r\n\r\nج\r\n- به نظر اين جانب هبه با سائر درآمدها فرقى ندارد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nس 630\r\n- منظور از بخشش كم كه مورد تعلّق خمس نيست چه مقدار است ؟ آيا نسبت به افراد متفاوت است يا خير ؟\r\n\r\nج\r\n- بخشش كم و زياد اگر تا پايان سال صرف مؤونه نشود حكمش واحد است . و اللّه العالم .\r\n\r\nس 631\r\n- آيا به هديه يا جايزه‌اى كه به افراد داده مىشود ، خمس تعلّق مىگيرد يا خير ؟\r\n\r\nج\r\n- اگر تا پايان سال صرف مؤونه نشود خمس دارد . و اللّه العالم .\r\n\r\nس 632\r\n- دو نفر با يكديگر قرار مىگذارند ، كه براى فرار از خمس درآمدهاى خود را به يكديگر ببخشند حكم مسأله بيان فرمائيد .\r\n\r\nج\r\n- اگر قصد جدّى در بخشش داشته باشند و اين بخشش و هبه بطور متعارف در شأن آنها باشد اشكالى ندارد . و اللّه العالم .\r\n\r\nس 633\r\n- اگر پدر يا مادرى بمناسبتهاى مختلف به فرزند بالغ خود مبلغى مثلًا دو هزار تومان ببخشد ، كه در پايان سال به پانزده هزار تومان برسد ، آيا خمس به آن تعلق مىگيرد يا خير ؟\r\n\r\nج\r\n- به آن خمس تعلق ميگيرد . و اللّه العالم .\r\n\r\nس 634\r\n- دانش‌آموزي كه پدرش فوت نموده ماهيانه‌اى كه از مادرش مىگرفته جمع‌آورى نموده و به مبلغ هفتصد تومان رسيده آن را به برادرش قرض داده و يك سال هم بر آن گذشته و قرار است پس از مدتى آن پول را دوباره به خودش برگردانند مورد تعلق خمس قرار ميگيرد يا نه ؟\r\n\r\nج\r\n- اگر هديه بوده خمس دارد . و اللّه العالم .\r\n\r\nس 635\r\n- در عروسى هديه‌هائى كه فاميل به اين جانب داده‌اند آيا مشمول خمس مىگردند يا نه ؟\r\n\r\nج\r\n- اگر مؤونه محسوب نشود و سال بر آن بگذرد خمس دارد . و اللّه العالم .\r\n\r\nس 636\r\n- شخصى يك دستگاه ماشين خاور بفرزندش مىبخشد تكليف خمس او را بيان فرمائيد .\r\n\r\nج\r\n- در مورد سؤال ، اگر ماشين را از درآمد بين سال خريده و در همان سال\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبفرزندش بخشيده پرداخت خمس آن بر عهدهء پدر نيست و به فرزند نيز در صورتى كه عين يا قيمت آن ماشين را در همان سال ببخشد و در مصرف مؤونه و احتياجات شخصى قرار دهد خمس تعلق نميگيرد بلى اگر تا پايان سال آن ماشين مورد حاجت شخصى فرزند نشد يا آن را سرمايه كسب قرار داد خمس عين يا قيمت آن را بايد بدهد و چنانچه شخص مرقوم ماشين را بذمه خريده و از عوائد غير مخمس سالهاى قبل وجه آن را پرداخته باشد خمس آن وجه بر ذمه او باقى است و بايد بپردازد .\r\n\r\nس 637\r\n- آيا عيدى و پاداشى كه دولت به كارمندان مىدهد و به صورت پول نقد و يا سكهء طلا مىباشد خمس دارد يا نه ؟\r\n\r\nج\r\n- عيدى و پاداش حكم حقوق ماهيانه را دارد اگر در عرض سال صرف مؤونه شود خمس ندارد . و اللّه العالم .\r\n\r\nس 638\r\n- شخصى براى خود سال شرعى دارد اگر فرد ديگرى در وسط سال مبلغى بعنوان كمك مالى به صورت هديه ، به او ببخشد در صورت فرارسيدن سال شرعى مبلغ مذكور ما زاد بر مؤونه باشد ، آيا مانند درآمدهاى ديگر مشمول خمس مىشود يا خير ؟\r\n\r\nج\r\n- مشمول خمس است .\r\n\r\nس 639\r\n- يك باب مغازه سالها پيش از شوهر به زن مؤمنهء خودش هبه شده است و حال اين زن مؤمنه مغازه را فروخته است و بنا دارد منزلى بخرد ، اين خانم حساب سال دارد و مغازه‌اى را كه فروخته ، قرار است پولش را پس از حساب سال تحويلش دهند ، در چنين وضعيتى آيا خمس تعلق مىگيرد يا خير ؟\r\n\r\nج\r\n- در فرض سؤال كه زوجه در رأس سال اول هبهء مغازه ، خمس آن را نداده و تا حال هم ادا نكرده بايد خمس قيمت فعلى مغازه را پرداخت نمايد خواه پول آن را پس از حساب سال يا در بين سال دريافت نمايد ارتباطى به سال خمسى آن پيدا نمىكند .\r\n\r\nس 640\r\n- خانمها معمولًا بر اساس احتياج به لباس ، مقدارى پارچه مىخرند كه در موقع فراغت لباس تهيه كنند و به علت اشتغالات جنبى موفق به دوختن لباس نمىشوند و سال بر آن پارچه‌ها مىگذرد آيا آن پارچه‌ها خمس دارد يا\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nخير و چه كسى بايد خمس را بدهد و قيمت فعلى بايد محاسبه شود يا قيمت خريد ؟\r\n\r\nج\r\n- در فرض سؤال مالك آن اجناس بايد خمس آنها را طبق دستورى كه در مسائل قبلى بيان شد به قيمت خريدارى شده بدهد . و اللّه العالم .\r\n\r\nس 641\r\n- آيا پارچه‌اى را كه شوهر جهت تهيّهء لباس براى همسرش خريدارى مىكند و سال بر آن مىگذرد خمس تعلق مىگيرد يا خير و چه كسى بايد خمس بدهد ؟\r\n\r\nج\r\n- در مورد سؤال خمس دارد و خمس آن را بايد مالك پارچه بدهد . و الله لعالم .\r\n\r\nس 642\r\n- آيا به پولى را كه زن كارمند به شوهرش مىبخشد خمس تعلق مىگيرد يا خير ؟\r\n\r\nج\r\n- مانند سائر عوائد است كه در آخر سال خمسى صرف مؤونه‌اش نشده باشد خمس دارد .\r\n\r\nخمس سرقفلى و مغازه\r\n\r\nس 643\r\n- شخصى بين سال خمسى سرقفلى مغازه‌اى را خريده بعد از مدّتى سرقفلى افزايش يافته آيا فعلًا كه مىخواهد خمس آن را بدهد قيمت خريد را حساب كند يا قيمت فعلى را كه افزايش يافته است ؟\r\n\r\nج\r\n- اگر سرقفلى حق مشروعى براى او شده باشد خمس قيمت خريد را بدهد و هر وقت آن را به قيمت بيشتر فروخت زائد بر قيمت خريدارى شده جزو فوائد سال فروش است كه اگر در مؤونه صرف نشد بايد خمس آن ادا شود .\r\n\r\nس 644\r\n- كسى كه خمس ميدهد بين سال خمسى سرقفلى مغازه‌اى را ميدهد كه در آن كسب كند چند سال گذشته فعلًا ميخواهد خمس آن را بدهد قيمت خريد را بايد بدهد ؟\r\n\r\nج\r\n- در صورتى كه به عين پولى كه خمس به آن تعلق گرفته يا از عوائد سال بوده\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nنخريده باشد و بذمه خريده باشد و بعد از فائده و درآمد آن را ادا كرده باشد اداء خمس قيمت خريد كافى است .\r\n\r\nس 645\r\n- مغازه‌اى را به عنوان سرقفلى خريدارى نموده‌ام آيا خريد مغازه هم جزء سرمايه محسوب مىشود و خمس دارد ؟\r\n\r\nج\r\n- بلى مبلغى را كه داده‌ايد بايد تخميس نماييد . به اين صورت كه مثلًا اگر جنابعالى صد هزار تومان پول نقد براى معامله و سرمايه در نظر گرفته باشيد و پنجاه هزار تومان سرقفلى مغازه را خريده باشيد سى هزار تومان خمس به آن تعلق ميگيرد كه اگر از سرمايه آن را بپردازيد اصل سرمايه هفتاد هزار تومان مىشود . و اللّه العالم .\r\n\r\nس 646\r\n- اگر مغازه را به صورت قسطى بخريم آن هم خمس دارد ؟\r\n\r\nج\r\n- در هر سال هر مقدار از اقساط را كه مىدهيد خمس آن را بايد بدهيد . و الله العالم .\r\n\r\nس 647\r\n- شخصى يك ميليون سرقفلى و يك ميليون جنس در مغازه بعنوان سرمايه دارد درآمد به اندازه مخارج و مؤونه زندگى است آيا خمس دارد يا نه ؟\r\n\r\nج\r\n- خمس دارد .\r\n\r\nس 648\r\n- اگر مغازه‌اى را كه چند سال در اجاره داشته با اذن مالك به ديگرى واگذار كند و مبلغى را سرقفلى به او بدهند فوراً بايد خمس او را بدهد يا تا سر سال خمسى ميتواند تأخير بيندازد چنانچه از خرجش زياد آمد بدهد ؟\r\n\r\nج\r\n- در فرض سؤال ميتواند تا سر سال تأخير بيندازد تا در صورت عدم صرف در مؤونه خمس آن را بدهد .\r\n\r\nس 649\r\n- شخصى سرقفلى را كه متداول است براى يك مغازه ميدهند از پولى كه خمس آن را داده است داده و فعلًا آن سرقفلى ترقى كرده البته تا مادامىكه به كسى واگذار نكرده ميفرمائيد خمس زيادى سوقيه را لازم نيست بدهد حال اين شخص فوت كرده ورثه آن مغازه را با سرقفلى كه چندين برابر اصل شده به ديگرى فروخته و واگذار نموده‌اند آيا بر اين ورثه لازم است خمس آن را كه در زمان حيات مورث ترقى كرده است بدهند يا نه ؟\r\n\r\nج\r\n- در مورد سؤال ، چنانچه ترقى سوقى مربوط به قبل از فوت مورث بوده بعد\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nاز فوت او به ورثه خمس آن واجب نيست و اگر ترقى آن تماما و يا مقدارى از ترقى مربوط به بعد از فوت مورث بوده مقدار ترقى بعد از فوت ، ربح سال فروش محسوب است كه در صورت صرف در مؤونه قبل از سال خمسى خمس ندارد و اگر صرف در مؤونه نشود و سال خمسى برسد خمس دارد .\r\n\r\nس 650\r\n- اگر خمس ابزار كسب خود مثل ويترين و ميز و برق و تلفن و غيره را داده باشد در سالهاى بعد اگر قيمت ترقى نمايد آيا بايد خمس بدهد ؟\r\n\r\nج\r\n- ترقى اشياء مذكوره تا فروخته نشود خمس ندارد .\r\n\r\nس 651\r\n- كاسب ، تاجر و مغازه‌دارى كه دائماً سرمايه و درآمدش در حال تغيير است و حساب دقيق داشتن از دخل و خرج مغازه برايش ميسر نيست تكليف او در پرداخت وجوهات چيست ؟ آيا مىتواند بطور تقريبى و حدسى ساليانه مبلغى را بپردازد يا خير ؟\r\n\r\nج\r\n- در حال تغيير بودن درآمد ، منافات با رسيدگى حساب درآمد ندارد و اگر بعض جزئيات را بطور دقيق متعذّر است رسيدگى كند ، حدس و تخمين كافى است . و اللّه العالم .\r\n\r\nس 652\r\n- در محل كسب ملك شخصى يا اجاره اى ، مخارجى مىكند كه بعضى مربوط به كسب مىشود و بعضى مربوط به كاسب مانند تلفن و آب و برق و تهويهء هوا و بعض مخارج اثرى در كسب ندارد مانند بنّائى و كارگرى يا تعميرات ، مثل سنگفرش و . . . اگر همه اينها خمس دارد چگونه قيمت‌گذارى كند ، درحالىكه بعضى ناياب شده و چندين برابر قيمت پيدا كرده مثل تلفن و وسايل تهويه .\r\nنظر مبارك را اعلام فرمائيد .\r\n\r\nج\r\n- در فرض سؤال خمس قيمت خريد وسائلى كه در بين سال خمس جهت محل تهيه شده و عين آنها موجود است مانند تلفن و وسائل تهويه و آب و برق را بايد ادا نمايد ولى ترقى قيمت سوقى آنها تا نفروخته‌اند خمس ندارد و مخارج ديگر كه براى تعمير مغازه مصرف شده اگر موجب افزايش قيمت مغازه نشود خمس ندارد و در مغازه اجاره‌اى در صورت افزايش قيمت نيز خمس ندارد . و اللّه العالم .\r\n\r\nس 653\r\n- شخصى با پول تخميس نشده مغازه‌اى خريده و كاسبى مىكند آيا\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمىتواند خمس پولى را كه مغازه خريده و تخميس نشده از طريق كاسبى در اين مغازه بپردازد ؟\r\n\r\nج\r\n- اگر با پولى كه سال بر آن گذشته و خمس به آن تعلق گرفته مغازه بخرد و معامله عين به عين باشد بايد خمس ارزش فعلى مغازه را بدهد و اگر معامله بنحو كلى در ذمّه بوده خمس قيمت خريد كافى است و چنانچه با حاكم شرع دستگردان و بدهى خود را معلوم كرده باشد پرداخت خمس از درآمد مخمّس مغازه اشكال ندارد .\r\n\r\nخمس ابزار كار و ماشين‌آلات\r\n\r\nس 654\r\n- شخصى دو دستگاه ماشين دارد و هر دو مورد نياز است اما از يكى براى رفت و آمد جهت كشاورزى استفاده مىكند آيا خمس به آن تعلق ميگيرد يا خير ؟\r\n\r\nج\r\n- ماشينى كه براى استفادهء شخصى خانوادگى ، واقعاً مورد لزوم باشد و در بين سال و از عوائد همان سال تهيه شده باشد خمس ندارد و ماشينى كه در امور كشاورزى و لو براى آمد و رفت و رسيدگى به آن لازم باشد خمس دارد .\r\n\r\nس 655\r\n- اگر با ماشين‌سوارى به طور اتفاقى مسافر سوار كند و كرايه بگيرد آيا اين ماشين متعلق خمس هست يا نه ؟\r\n\r\nج\r\n- اگر ماشين مؤونه باشد يعنى براى استفادهء سوارى شخصى تهيه شده و به آن نياز دارد خمس ندارد هرچند اتفاقاً در موردى كرايه بگيرد ولى اگر ماشين را بعنوان سرمايهء كار و مسافركشى تهيّه نموده خمس دارد .\r\n\r\nس 656\r\n- راننده‌اى كه تا به حال حساب سال نداشته و ماشينى دارد ، كه روى آن كار مىكند و معيشتش از اين راه اداره مىشود ، حالا كه مىخواهند خمسش را بپردازد ، آيا بايد قيمت فعليش را حساب كند يا قيمتى كه موقع خريد پرداخته ؟\r\n\r\nج\r\n- اگر ماشين را بذمه خريد قيمت خريد را حساب كند . و اللّه العالم .\r\n\r\nس 657\r\n- كسى كه از پول خمس داده شده ، ماشينى مىخرد تا از در آمد آن استفاده نمايد و بعد از مدتى مىفروشد و از آن سود مىبرد ، آيا به سودش\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nخمس تعلق مىگيرد ؟\r\n\r\nج\r\n- در فرض سؤال سود حاصله ربح سال فروش محسوب است چنانچه در سال فروش ماشين صرف مؤونه شود خمس ندارد و الّا بايد خمس سود را كه سال بر آن ميگذرد بدهد . و اللّه العالم .\r\n\r\nس 658\r\n- شخصى جنسى را مثل تراكتور و ماشين و زمين خريده به يكصد هزار تومان و ترقى قيمت پيدا كرده است آيا هنگام تعيين سال خمسى بايد ترقى قيمت را هم حساب كند و يا اصل پولى را كه داده حساب كند و ترقى قيمت را هنگام فروش حساب كند ؟\r\n\r\nج\r\n- در فرض سؤال چنانچه اشياء مذكوره را با پول مخمس خريدارى نموده تا موقعى كه آنها را نفروخته ترقى سوقى آنها خمس ندارد و اگر به عين در آمد سالِ خريد ، آنها را خريده بايد به قيمت فعلى خمس آنها را بدهد و اگر بذمه خريده قيمت آنها را داده باشد اداء خمس خريدارى شده كافى است بلى در صورت فروش آنها ترقى قيمت ربح سال فروش محسوب است . و اللّه العالم .\r\n\r\nس 659\r\n- اين جانب از پول مخمس يك فروند موتور لنج خريدارى نموده و با آن كار كردم و پس از مدتى كسب درآمد با آن اقدام به فروش آن كردم از اين معامله سودى نصيبم گرديد آيا به اين درآمدها خمس تعلق مىگيرد يا نه ؟\r\n\r\nج\r\n- در مورد سؤال هر مبلغ كه از فروش موتور لنج فائده برده‌ايد ربح سال فروش محسوب است هر مقدار از آن ربح قبل از رسيدن سر سال خمسى صرف مؤونه زندگى بشود خمس ندارد و هر مقدار باقى بماند خمس دارد و درآمدى كه از كار با موتور داشته‌ايد اگر در بين سال صرف مؤونه نشده باشد نيز خمس دارد .\r\n\r\nس 660\r\n- شخصى منزل اضافى داشته و فروخته جهت فرزند پيكان سوارى خريده كه با آن امرار معاش نمايد آيا اين ماشين خمس دارد يا خير ؟\r\n\r\nج\r\n- در فرض سؤال چنانچه خمس منزل اضافى را اگر از عوائد تهيه كرده داده باشد و در سال فروش آن به فرزند بخشيده باشد خود فرزند پس از گذشتن سال بر آن بايد خمس آن را بدهد ، و اگر به فرزند نبخشيده در اين صورت كه خمس آن را داده بايد خمس اضافه قيمت خانه را خودش بعد از يك سال از زمان فروش بپردازد و اگر\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nخمس منزل در فرض مذكور داده نشده و در مالكيت پدر سال بر آن گذشته خمس قيمتى كه دريافت شده بايد بعنوان خمس كل پرداخت شود و خمس چهار خمس ديگر اگر به فرزند بخشيده شده بذمه فرزند است بايد ادا نمايد و اگر نبخشيده همان خمس كلّ كافى است .\r\n\r\nس 661\r\n- اگر شخصى از مجتهدى تقليد مىكرده كه مىگفته تراكتور يا نيسان اگر براى استفاده خود كشاورز است كه وسايل و بذر را سرزمين ببرد و وسائل و محصولات را به منزل بياورد خمس ندارد ولى الآن از مجتهدى تقليد مىكند كه مىگويد خمس دارد وظيفهء او چيست ؟\r\n\r\nج\r\n- چنانچه به فتواى مرجع تقليد ميّت باقى مانده باشد پرداخت خمس فعلًا لازم نيست .\r\n\r\nخمس زراعت و زمين زراعى\r\n\r\nس 662\r\n- اگر شخصى با پول مخمّس زمينى را براى كشاورزى خريد ، و قيمت سوقيّهء آن بالا رفت ، ولى بعداً زمين تبديل به زمين باير و ساختمانى شد و آن را فروخت ، آيا اضافهء قيمتِ آن در وقتى كه مىفروشد خمس دارد ؟\r\n\r\nج\r\n- در فرض مذكور چنانچه زمين كشاورزى مخمس از معرض استفاده جهت كشاورزى خارج شده و باير مانده و براى ساختمان قابل استفاده بوده و به فروش رفته است ترقى قيمت آن از روز خريد جزء فوائد سال است و در صورتى كه بين سال به مصرف مؤونه برسد خمس ندارد .\r\n\r\nس 663\r\n- شخصى با مبلغى پس از تخميس به خريدن قطعه‌اى زمين و چاه آب براى زرع بخاطر گذران معيشت خود و عائله خود اقدام نمود پس از چند سال آن مزرعه را فروخت البته بمبالغى بيش از قيمت خريد اوّليه سؤال اين است آيا وجه بدست آمده از فروش خمس مجدّدى به آن تعلّق مىگيرد ؟\r\n\r\nج\r\n- در فرض سؤال ترقى قيمت بعد از فروش اگر در بين سال فروش صرف مؤونه شود خمس ندارد و اگر تا آخر سال صرف نشود و باقى بماند بايد خمس باقيمانده را بدهد .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nس 664\r\n- اگر با قناعت و امساك و آينده‌نگرى به مرور چندين سال از درآمد حاصله چندين قطعه زمين خريدم الآن جهت حساب خمس آيا لازم است آنها را حساب كنم و آيا به قيمت خريد و يا به قيمت روز ؟\r\n\r\nج\r\n- در فرض سؤال ، به قيمت خريد كافى است . و اللّه العالم .\r\n\r\nس 665\r\n- آيا زمين كشاورزى خمس دارد يا خير ؟\r\n\r\nج\r\n- حكم سرمايه را دارد اگر از درآمد سال تهيه شده خمس مبلغ خريد را بپردازيد . و اللّه العالم .\r\n\r\nس 666\r\n- شخصى كه سال خمسى ندارد فقط در فصل برداشت محصولات كشاورزى هر چه از قبيل گندم ، برنج ، ارزن و غيره اضافه داشته آن را پرداخت مىكرده حالا مىخواهد سال خمسى قرار بدهد و مقدارى برنج اضافه دارد آيا با توجه به اينكه وقت برداشت محصولات نرسيده مىتواند آن برنج‌ها را حساب نكند و يا بايد كل موجودى و دارايى را محاسبه كند ؟\r\n\r\nج\r\n- اگر سال بر برنج‌هاى موجود نگذشته مىتواند به مقدار خوراك خود و عائله‌اش تا بدست آمدن محصول كسر كند و خمس بقيه را بدهد . و اللّه العالم .\r\n\r\nس 667\r\n- اين جانب ساكن توابع شهرستان تويسركان در دوران مالكيت كشاورز بودم ، بعد از دوران مالكيّت ، دولت ملك را به صورت قسطى به ما فروخته است و ما هم قسطهاى آنها را پرداخت نموده‌ايم ، اكنون نيز همان زمينها را كشت ميكنيم و امرار معاش مىكنيم ( خمس كليّهء محصولها نيز هر سال در صورت زياد آمدن مؤونه داده شده است ) حال آيا خود اين زمينها خمس دارند يا خير ؟\r\n\r\nج\r\n- اگر زمينها را از مالك شرعى آن خريده باشيد ملك شماست و اگر از مالك شرعى نخريده باشيد به ملك مالك شرعى آن باقى است و در هر صورت همان خمس مبلغى را كه در برابر آن زمينها پرداخته‌ايد بپردازيد در جهت خمس كافى است . و اللّه العالم .\r\n\r\nس 668\r\n- كشاورزانى هستيم كه با وامى كه از دولت به ما داده مىشود ، چاه عميق حفر نموده و با اقساط ، سال به سال وام آن را مىپردازيم و سال خمس نيز داريم ، آيا اين چاه و موتور آب آن جزو سرمايهء زراعت است كه در بين هر سال\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nكه از اقساط وام را مىدهيم سر سال بايد آن را حساب نموده و خمس آن را بدهيم ؟ يا پس از تمام شدن اقساط ، مجموع آن را حساب نموده خمس آن را بدهيم يا اين كه اصلًا به آن خمس تعلق نمىگيرد ؟\r\n\r\nج\r\n- سر هر سال خمس مبلغ قسط را بپردازيد . و اللّه العالم .\r\n\r\nس 669\r\n- زمينهائى را خريده براى كشاورزى ، آيا اصل زمين و ترقى قيمت آن خمس دارد يا نه ؟\r\n\r\nج\r\n- در صورتى كه اصل زمين با عين عوائدى كه خمس آن داده نشده خريده شده خمس قيمت فعلى زمين را بدهيد و در صورتى كه بذمه خريده‌ايد اداء خمس قيمت خريد كافى است و ترقى قيمت تا وقتى كه زمين فروخته نشده خمس ندارد . و اللّه العالم .\r\n\r\nس 670\r\n- فردى است زمين مواتى را براى كشاورزى و امرار معاش خود آباد مىكند و اين زمين بخاطر آباد شدن بدون اينكه پولى خرج كند داراى ارزش مىشود ، خمس اين زمين واجب است يا نه ؟\r\n\r\nج\r\n- بلى بايد خمس آن را بدهد . و اللّه العالم .\r\n\r\nس 671\r\n- در وسط سال موتور آب خراب مىشود خرج مىكند آيا بايد آخر سال خمس آن را بدهد ؟ و آيا آنچه براى وسائل كشاورزى مىخرد خمس دارد ؟\r\n\r\nج\r\n- اگر خرج تعمير و تعويض موتور آب يا وسائل كشاورزى اسقاط شده مىكند خمس ندارد و چنانچه وسيله اضافه‌اى بخرد مثل خرمن‌كوب براى تراكتور بايد خمس مبلغ خريد را بدهد .\r\n\r\nخمس باغدارى\r\n\r\nس 672\r\n- اگر باغ يا زمين زراعى را به قيمت يك ميليون تومان خريده باشد و اينك پنج ميليون تومان مىارزد هنگام تخميس آيا بايد خمس قيمت زمان خريد داده شود يا خمس قيمت فعلى آن ؟\r\n\r\nج\r\n- اگر با عين پولى كه از فايده به دستش آمده زمين زراعتى را خريده خمس\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nقيمت فعلى آن را بدهد و اگر زمين را به ذمه خريده و قيمت آن را از پولى كه خمس آن داده نشده ادا كرده باشد اداء خمس قيمت خريد كافى است . و الله لعالم .\r\n\r\nس 673\r\n- اگر باغى به ارث به كسى برسد و او در آن باغ درختهايى را غرس بنمايد . آيا اين درختان به محض غرس بايد تخميس شوند يا پس از مثمر شدن ؟\r\n\r\nج\r\n- در مورد سؤال چنانچه به درختان غرس شده جهت استفاده از ميوهء آنها بر حسب متعارف خود و عائله‌اش حاجت داشته باشد خمس ندارد ولى اگر به منظور فروش ميوهء آنها غرس شده بايد نهال آنها سال اول تخميس و بعد از تخميس در سال اوّل ، مىتوانند جهت تخميس نمو متصل آنها تا سال مثمر شدن صبر كنند .\r\nو الله العالم .\r\n\r\nس 674\r\n- شخصى براى اصلاح باغى كه مىخواهد با آن امرار معاش مىكند ، مخارجى از قبيل بيل زدن ، مزد چيدن ميوه ، مزد آبيارى پرداخت نموده است مخارج مذكور مورد تعلق خمس مىشود يا نه ؟\r\n\r\nج\r\n- خمس به آن تعلق نمىگيرد . و اللّه العالم .\r\n\r\nس 675\r\n- كارى كه مجّانى يا توسط خود انسان در زمين و باغ انجام مىشود و بر ارزش آن افزوده مىشود خمس دارد يا خير ؟\r\n\r\nج\r\n- تا وقتى كه به فروش نرفته ترقى قيمت بازارى خمس ندارد . و اللّه العالم .\r\n\r\nس 676\r\n- باغى را احداث كرده هم براى كسب و امرار معاش و هم استفاده شخصى از ميوه‌هاى آن ، آيا اصل درختهاى ميوه خمس دارد يا نه و آيا جزء رأس المال است يا نه ؟\r\n\r\nج\r\n- هر مقدار براى استفادهء شخصى از ميوه‌جات آن مورد نياز باشد خمس ندارد و مابقى خمس دارد . و اللّه العالم .\r\n\r\nخمس چوب\r\n\r\nس 677\r\n- در دهات مردم براى پوشاندن سقف ديوار از چوب درخت چنار و درخت بيد استفاده مىنمايند آيا اين چوب‌ها خمس دارد با توجه به اينكه درب\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nو پنجرهء ديوار را نيز از چوب درست مىكند ؟\r\n\r\nج\r\n- موارد مختلف است ، چنانچه درختهاى مذكوره جهت استفادهء شخصى غرس شده نه براى فروش ، در صورتى كه نهال آنها متعلق خمس نبوده يا اگر بوده خمس آن را داده باشند و در سال قطع آنها در بناى مورد حاجت جهت سكونت از آنها استفاده شود خمس ندارد و الّا پرداخت خمس آنها لازم است . و اللّه العالم .\r\n\r\nس 678\r\n- اگر درخت بيد و چنار و مانند اينها را بدون اينكه خمس آنها را بدهد بفروشد خمس را چه كسى بايد بدهد ، فروشنده يا خريدار ؟\r\n\r\nج\r\n- بر فروشنده و هم بر خريدار اگر مطلع باشد اداء خمس آن واجب است . و اللّه العالم .\r\n\r\nس 679\r\n- آيا به چوب هم خمس تعلق مىگيرد اگر مىگيرد اكنون كه هيچ‌كس احتياج چندانى به آن ندارد چه بايد كرد ؟\r\n\r\nج\r\n- در خمسى كه به عين چوب تعلق گرفته دهندهء خمس مختار است كه يا عين يا قيمت آن را بپردازد ولى الزام او بر پرداخت قيمت جايز نيست بنابراين اگر مالك نمىخواهد قيمت چوب را بدهد همين قدر كه خمس چوب را افراز كند و در اختيار مجتهد جامع الشرائط قرار دهد به وظيفهء خود عمل نموده خواه مجتهد يا سادات آن را تصرف نمايند يا ننمايند .\r\n\r\nس 680\r\n- شخصى چند عدد درخت بدون ثمره ( مثل بيد و صنوبر ) دارد كه از آن استفاده نمىبرد مگر زمانى از چوب آن براى سوخت و غيره ، آيا معاف از خمس آن مىشود يا خير ؟\r\n\r\nج\r\n- اگر خمس نهال آنها را داده هر وقت موقع قطع آنها شد اگر در همان سال قطع گردد و به مصرف مؤونه زندگى رسيده باشد خمس ندارد و اگر باقى ماند بايد خمس آنها را با كسر نمودن مبلغى كه بابت خمس نهال قبلًا داده بپردازد و اگر در ابتداء خمس نهال‌ها را نداده بايد خمس تمام آنها را بدهد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nخمس دامدارى\r\n\r\nس 681\r\n- شخصى براى امرار معاش بزغاله‌هائى را مىخرد و به آنها علف و جو ميدهد تا رشد كنند ، رشد اضافى خمس دارد يا نه ؟\r\n\r\nج\r\n- اگر براى استفاده شخصى از شير و لبنيات مورد نياز باشد خمس ندارد و اگر براى فروش و استفاده از پول آنها باشد خمس دارند . و اللّه العالم .\r\n\r\nس 682\r\n- در روستاهاى افغانستان اكثر مردم ده رأس گوسفند و پنج رأس گاو نگه ميدارند براى خوراك دامهايشان سه ماه تابستان علف بيابانى و غيره جمع مينمايند شش هفت ماه در جا نگهدارى نموده و از شير و پشم و فروش آنها امرار معاش مىنمايند حال با توجه به مشقّت آن سرزمين مسأله خمس از نظر حضرتعالى چگونه مىباشد ؟\r\n\r\nج\r\n- در فرض سؤال اگر نگهدارى آنها براى مصرف شخصى لبنيات بر حسب متعارف باشد خمس به خود آنها و به شير آنها تعلق نميگيرد مگر آنكه اتفاقاً زائد بر مصرف سالانه باشد ولى اگر نگهدارى آنها براى فروش لبنيات و پشم آنها باشد هم به خود آنها و هم به در آمد حاصل از آنها در صورتى كه زائد بر مؤونه سال باشد خمس تعلق ميگيرد . و اللّه العالم .\r\n\r\nس 683\r\n- شخصى براى امرار معاش زندگى گاوى براى استفاده از شير آن براى ارتزاق ساليانه‌اش و الاغى براى حمل و باركشى دارد ، معاف از دادن خمس هست يا خير ؟\r\n\r\nج\r\n- اگر گاو را براى مصرف خوراك خانواده نگهداشته و شير يا مشتقات آن را نمىفروشد خمس ندارد و الاغ نيز اگر بر حسب عرف محل براى حمل اشياء مصرفى خانه و براى سوارى شخصى مورد حاجت باشد خمس ندارد .\r\n\r\nخمس مال به ارث رسيده\r\n\r\nس 684\r\n- اگر به شخصى ارثى برسد و از پول آن ارث ، خانه‌اى تهيّه كند آيا بر وى خمس واجب است يا خير ؟\r\n\r\nج\r\n- در فرض سؤال اگر در همان سالى كه فروخته با آن خانهء مورد لزوم براى\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nسكونت خود را خريده خمس ندارد و اگر خانه را در سال بعد خريده به مقدار ارزش مال موروثى در روز فوت مورّث خمس ندارد و مقدار زائد بر آن خمس دارد . و اللّه العالم .\r\n\r\nس 685\r\n- اگر به قيمت ارثى كه به وارث رسيده اضافه شده باشد و وارث آن را ( مال موروث را ) بفروشد ، آيا هر وقتى كه آن را فروخت خمس آن را بايد بدهد يا اگر زائد بر مؤونه سال او باشد خمس آن واجب است ؟\r\n\r\nج\r\n- در فرض سؤال : اصل مال موروثى تا فروخته نشده خمس ندارد و بعد از فروش آنچه زائد بر قيمت روز فوت مورّث است از عوائد سال فروش محسوب مىشود كه اگر قبل از رسيدن سال صرف در مؤونه شود خمس ندارد .\r\n\r\nس 686\r\n- زمينى را كه برايم به ارث رسيده فروخته‌ام اگر پول آن را در سپرده‌هاى درازمدت بانك گذاشته و سود آن را هر ماه دريافت كنم آيا به اصل پول خمس تعلق مىگيرد ؟ در صورتى كه به پول ( سودى كه بانك مىپردازد ) احتياج داشته باشم آيا پول سود كه بانك هر ماه مىپردازد حلال است يا خير ؟\r\n\r\nج\r\n- چنانچه قيمت روز فروش آن با زمانى كه به شما به ارث رسيده تفاوت نكرده خمس به آن تعلق نميگرد و الّا بايد خمس تفاوت قيمت را بدهيد و سپرده را در صورتى كه به بانك داده باشيد كه طبق ضوابط شرعى بانكى با آن معاملات بنمايد و درصدى از سود آن را بشما بدهد و در صدى را خود بانك بعنوان حق الزحمة و اجرت عمل بردارد ظاهراً آنچه را ماهيانه طبق قرار داد مىپردازد اشكال ندارد .\r\n\r\nس 687\r\n- زمين كشاورزى كه از ارث به فرد برسد آيا بر او خمس تعلّق مىگيرد يا خير ؟ و چنانچه خمس بر او تعلّق بگيرد بايد به قيمت فعلى حساب شود يا به قيمت سابق ؟\r\n\r\nج\r\n- در فرض سؤال زمين زراعتى كه به ارث به شخص منتقل شده خمس ندارد مگر اينكه يقين داشته باشد كه مورث در صورت تعلق خمس به عين آن ، خمس آن را نداده كه در اين صورت بايد خمس آن را به قيمت فعلى بدهد .\r\n\r\nس 688\r\n- آيا كسى كه سال خمسى دارد حالا از دنيا مىرود و هنوز سال خمسى آن شخص نرسيده و طبق وصيت هم عمل شده مقدارى برنج و پول نقد\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nو غيره زياد آمده آيا مال ورثه هست و آيا خمس به آنها تعلق مىگيرد ؟\r\n\r\nج\r\n- بايد عوايد بين سال متوفى كه موجود است و يا طلب دارد كلًا تخميس شود هر چند سال خمسى متوفى نرسيده باشد فقط مخارج تا حين موت او خمس ندارد نه بعد از موت . و اللّه العالم .\r\n\r\nس 689\r\n- مادر يكى از دوستانم فوت كرده است و از اموالى كه به جاى مانده مغازه‌اى است كه شوهر آن خانم پول آن را به عنوان هديه به ايشان پرداخت كرده است آيا وارثين بايد خمس بپردازند يا خير ؟\r\n\r\nج\r\n- در فرض مسأله اگر وارث مقلد كسى است كه هديه را متعلق خمس مىداند بايد خمس آن را بدهد .\r\n\r\nس 690\r\n- ماترك مرحوم پدر بنده در سال 1353 پس از پرداخت ماليات بر ارث و حقوق حقّهء زوجهء ايشان به بنده ارث رسيده است در حال حاضر بر اثر فقدان رسيد وجوهات شرعيه براى وارث پرداخت خمس واجب ميگردد يا نه ؟\r\n\r\nج\r\n- در صورتى كه ورثه يقين ندارند كه مورّث آنها بدهى خمسى دارد چيزى از لحاظ خمس بر ورثه واجب نيست . و اللّه العالم .\r\n\r\nس 691\r\n- شخصى زمين زراعتى به ارث برده بعد از مدّتى مىفروشد به قيمت بالاتر ، خمس تفاوت قيمت را بايد بدهد يا نه ؟\r\n\r\nج\r\n- ترقى قيمت سوقيه جزء درآمد سال فروش است كه اگر تا آخر سال صرف در مؤونه نشود خمس دارد .\r\n\r\nخمس درآمد زن\r\n\r\nس 692\r\n- زنى كه درآمدى از خودش داشته باشد مىتواند از درآمدش خمس بدهد بدون اجازهء شوهر يا خير ؟\r\n\r\nج\r\n- بلى واجب است و اجازهء شوهر لازم نيست . و اللّه العالم .\r\n\r\nس 693\r\n- شوهر خرجى خانه را در اختيار همسر خود مىگذارد همسر مخارج خانه را تأمين مىكند ولى ساليانه از وجهى كه شوهر در اختيار او گذاشته\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاضافه مىآيد آيا زن مىتواند خمس آن را بپردازد - با حفظ اينكه شوهر مىگويد راضى نيستم - يا خير ؟\r\n\r\nج\r\n- در فرض سؤال ، چنانچه وجهى كه شوهر در اختيار همسر قرار داده تمليك به همسر نموده ، وجه متعلّق به زن است و بر خود زن واجب است خمس آن را بدهد و ربطى به شوهر ندارد و اگر تمليك نكرده و فقط اجازه داده كه از آن براى مخارج خود مصرف نمايد ، در اين صورت مقدار زايد در آخر سال ، متعلّق به شوهر و پرداخت خمس آن منوط به اجازهء شوهر است بلى اگر امتناع نمايد و به زن بگويد براى مخارج مصرف كن ، زن مىتواند با اجازهء مجتهد ، خمس آن را از طرف شوهر بدهد .\r\n\r\nس 694\r\n- زنى كه مهر خود را فروخته و با پول آن خانه‌اى خريده است در صورتى كه ازدياد قيمت پيدا كند و آن را بفروشد ، متعلّق خمس هست يا خير ؟\r\n\r\nج\r\n- در مورد سؤال زيادى قيمت نسبت به ارزش موقعى كه خانه را خريدارى كرده ربح سال فروش است چنانچه آن زيادى قيمت صرف مؤونه نشود و سال بر آن بگذرد خمس به آن زيادى تعلق مىگيرد .\r\n\r\nس 695\r\n- چندى قبل مسأله اى با مضمون ذيل از محضر آن جناب استفتاء شده « زنى كه خرج او را شوهرش مىدهد ، و خود زن سال خمسى هم دارد ، فيش تلفنى داشته كه آن را فروخته و مقدارى منفعت هم برده ، ولى پول فيش را بطور ماهيانه مىگيرد و خرج مىكند آيا سهمين بدهكار مىشود يا خير » ؟\r\nجواب مرقوم فرموده‌ايد : « در مورد سؤال چنانچه فيش تلفن را از پول مخمّس تهيه نموده و فعلًا هم آنچه بعنوان قسط مىگيرد صرف مؤونه زندگى مىنمايد ، خمس ندارد »\r\nبعرض مىرسد كه : با توجه به اينكه فيش از پول مخمّس تهيه نشده اما قسط مذكور را صرف مؤونه زندگى مىنمايد . آيا خمس تعلق مىگيرد يا نه ؟\r\n\r\nج\r\n- در فرض سؤال ، چنانچه فيش را از عوائد خمس نداده خريده باشد و سال بر آن گذشته باشد و در موقع گرفتن هر قسط خمس همان قسط را بپردازيد .\r\n\r\nس 696\r\n- زنى از درآمد خود بعضى از اوقات خوراكى مىخرد و به منزل\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nهمسرش مىآورد اگر پوشاك يا خوراكى آخر سال زائد باشد خمس تعلق مىگيرد يا خير ؟ همسر زوج بايد بپردازد يا زنى كه خريده است ؟\r\n\r\nج\r\n- اگر به زوج نبخشيده باشد بايد خود زوجه خمس آن را بپردازد و اگر به شوهر خود بخشيده باشد خمس آن بر زوجه واجب نيست و بايد خود زوج خمس آن را بدهد .\r\n\r\nخمس مال صغير\r\n\r\nس 697\r\n- هديه‌اى كه به صورت نقد به بچه فقير يتيم ميدهند كه اين پول‌ها را جمع‌آورى مىكند در سن بلوغ آيا خمس به اين پولها تعلق مىگيرد ؟\r\n\r\nج\r\n- بلى خمس به آن تعلق مىگيرد .\r\n\r\nس 698\r\n- بچه صغير مالى بدست مىآورد يا به او بخشيده‌اند ، بنابر وجوب خمس هبه آيا بر ولى واجب است خمس آن را از مال بچه بدهد يا بعد از بلوغ بر او واجب مىشود ؟\r\n\r\nج\r\n- در فرض سؤال ولى بچه مىتواند پيش از بلوغ او خمس آن را بدهد و اگر بعد از تمام شدن سال خمس را ندهد ، نمىتواند در آن مال تصرف كند و در اين صورت بر خود صغير واجب است بعد از بلوغ خمس آن را بدهد .\r\n\r\nس 699\r\n- آيا حقوق سادات كثّر اللّه نسلهم و سهم امام عليه السلام شامل در آمد صغار مىشود يا خير ؟\r\n\r\nج\r\n- بلى مىشود . و اللّه العالم .\r\n\r\nخمس فيش حج\r\n\r\nس 700\r\n- وجهى كه براى ثبت نام در حج تمتع يا عمرهء مفرده پرداخته و در آن سال مشرّف نشده و بعد از سال قرعه بنامش اصابت كرده خمس دارد يا خير ؟\r\n\r\nج\r\n- خمس ندارد .\r\n\r\nس 701\r\n- پولى كه براى ثبت نام سفر حج پرداخت شده و سال خمسى بر آن\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nگذشته و هنوز قرعه به نام او اصابت نكرده ، مشمول خمس مىباشد يا نه ؟\r\n\r\nج\r\n- اگر از ارباح بين همان سالى كه نام‌نويسى كرده بوده خمس ندارد .\r\n\r\nس 702\r\n- وجهى كه بابت نيابت فردى جهت انجام حج در همين امسال داده شده است آيا خمس دارد يا خير ؟\r\n\r\nج\r\n- اگر از درآمد همين سال بوده خمس ندارد . و اللّه العالم .\r\n\r\nس 703\r\n- فروش امتياز فيش حج توسط افرادى كه از استطاعت مالى خارج شده‌اند و تكليف پول محصول چيست ؟\r\n\r\nج\r\n- در فرض سؤال واگذارى فيش حج بعنوان مصالحه و پول گرفتن در مقابل آن مانعى ندارد و پولى كه ميگيرد نسبت به زائد بر مبلغى كه قبلًا به حساب حج ريخته بوده ربح جديد محسوب است كه اگر قبل از گذشتن سال صرف مؤونه بشود خمس ندارد و به اصل پولى كه به سازمان حج پرداخته ، اگر خمس آن داده شده ، خمس تعلّق نمىگيرد .\r\n\r\nخمس كتاب\r\n\r\nس 704\r\n- فردى در طول دوران تحصيل كتابهايى خريده است . برخى از اين كتابها تا كنون مورد استفاده و مراجعه نبوده است ( البته در آينده مورد استفاده خواهد بود ) آيا به اين نوع كتابها خمس تعلق مىگيرد يا خير ؟ حكم موارد مشكوك از لحاظ استفاده يا عدم استفاده چيست حكم دفتر و وسائل تحصيلى كه زياد مىآيد چيست ؟\r\n\r\nج\r\n- اگر كتابها معرض حاجت فعليّهء او است خمس ندارد هر چند اتفاقاً يك سال از آنها استفاده نكرده باشد و الا خمس آنها واجب است و در موارد مشكوك الاستفاده خمس واجب است و دفتر و وسائل ديگر اگر زياد بيايد بنابر احتياط واجب خمس آن داده شود . و اللّه العالم .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nخمس منزل و مسكن\r\n\r\nخمس پولى كه براى تهيه مسكن پس‌انداز شده\r\n\r\nس 705\r\n- جوانى از 16 سالگى شروع به كار كرده و سالى 150 هزار تومان پس‌انداز كرده به قصد خريدن منزل مورد نياز آيا خمس پول واجب است يا نه ؟\r\n\r\nج\r\n- بلى خمس دارد مگر اينكه شخصى باشد كه فعلًا احتياج به خانه داشته باشد و بجز ذخيره كردن پول آن راهى براى خريد خانه نداشته باشد كه در اين صورت تعلق خمس به آنچه براى خريد خانه ذخيره مينمايد معلوم نيست .\r\n\r\nس 706\r\n- كارمندى براى تهيه و ساخت مسكن از روى ناچارى پولى را در بانك مسكن گذارده تا با دريافت وام اقدام به تهيه مسكن نمايد آيا پس از گذشت سال به آن پول خمس تعلق مىگيرد ؟\r\n\r\nج\r\n- در فرض سؤال ، چنانچه براى تهيه خانهء مسكونى مورد نياز فعلى و در حد شأن خودشان ، راهى به جز طريق مذكور نداشته باشند به آن خمس تعلّق نمىگيرد . و اللّه العالم .\r\n\r\nس 707\r\n- مبلغى به عنوان رهن پرداخت مىشود كه مورد نياز هم مىباشد مثلًا خانه‌اى رهن كرده آيا با گذشت سال خمس تعلق مىگيرد يا خير ؟\r\n\r\nج\r\n- اگر تحصيل خانه مورد نياز بدون پرداخت اين وجه ( كه بايد به صورت شرعى و غير ربوى انجام بگيرد ) بر حسب متعارف ممكن نباشد جزء مؤونه محسوب است و خمس به آن تعلّق نمىگيرد ولى اگر در سال استرداد آن در تهيه خانه مورد نياز يا مؤونه ديگر مصرف نشد احتياطاً در آخر سال خمس آنچه از آن در مؤونه صرف نشده پرداخت شود .\r\n\r\nس 708\r\n- اگر در آينده بخواهم ماشينى را كه خمس آن را داده‌ام بفروشم و خانه بخرم آيا ديگر خمس به پول آن تعلق مىگيرد ؟\r\n\r\nج\r\n- اگر خمس ماشين را داده باشيد و بعد از فروش خانهء مورد نياز براى سكونت خود را در همان سال فروش ماشين ، تهيه نماييد خمس ندارد و اگر در سال\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبعد از آن خانه بخريد به مقدار قيمت خريد ماشين خمس ندارد و زايد بر آن خمس دارد . و اللّه العالم .\r\n\r\nس 709\r\n- خانه مسكونى كه جوانان قبل از ازدواج در مدت چند سال تهيه مىنمايند چه حكمى دارد ؟\r\n\r\nج\r\n- اگر هنگام تهيّهء خانه بعنوان مؤونه براى او مورد حاجت باشد خمس ندارد و اگر براى احتياج بعدى تهيه مىكند و فعلًا مورد حاجت نيست خمس دارد .\r\n\r\nخمس پولى كه از فروش خانه بدست آمده\r\n\r\nس 710\r\n- كسى كه خانه اى خريدارى مىكند وجهت اداء دين خود ، خانه مسكونى قبلى خود را مىفروشد ، آيا به اين پولى كه از فروش خانه بدست مىآيد خمس تعلّق مىگيرد يا خير ؟\r\n\r\nج\r\n- اگر پول خانهء مسكونى را قبل از گذشت سال بر آن صرف اداء دين خريد خانهء جديد نمايد چيزى بر او نيست . و اللّه العالم .\r\n\r\nس 711\r\n- چند سال پيش به دلايلى كه مجبور بودم خانه‌ام را فروخته و بعد از پرداخت بدهى از مبلغ باقيمانده قسمتى را به عنوان قرض الحسنه در اختيار صاحب خانه گذاشته و فعلًا چند سالى است كه مستأجرم و قسمت ديگر را جهت گرفتن وام از بانك مسكن به صورت سپرده در بانك پس‌انداز نمودم تا بتوانم دگربار خانه بخرم . آيا به مبالغ فوق ( هم قرض الحسنه و هم سپرده در بانك ) خمس تعلق مىگيرد يا نه ؟\r\n\r\nج\r\n- در فرض سؤال ، چنانچه تهيّهء خانه جهت سكونت مورد حاجت باشد و با پرداخت خمس مبلغ مذكور قدرت بر تهيّهء خانه نداشته باشيد بعيد نيست كه مبلغ مذكور خمس نداشته باشد . و اللّه العالم .\r\n\r\nس 712\r\n- فردى منزل خودرا فروخته و حالا به علّت گران شدن قيمتها نمىتواند منزل ديگرى بخرد اكنون خانه‌اى اجاره كرده و پول خانه فروخته شده را\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدر بانك گذاشته ، آيا به پول منزل فروخته شده خمس تعلق ميگيرد البته اگر سال بر او بگذرد ؟\r\n\r\nج\r\n- در فرض سؤال چنانچه بنا دارد پول جمع كند و به پول خانهء قبلى اضافه كند و خانهء ديگرى جهت سكونت خود بخرد و اگر بخواهد خمس بدهد تمكن از خريد خانه پيدا نمىكند خمس آن واجب نيست . و اللّه العالم .\r\n\r\nس 713\r\n- منزلى داشتم فروختم پس از فروش تا قبل از تهيّهء منزل كوچكترى آيا ميتوانم با اين مبلغ تا قبل از رسيدن سال خمسى اين حقير معاملات تجارى انجام دهم يا خير اگر احياناً اجازه معاملات ندارم آيا بايد وجهش را بدون دست زدن داشته باشم تا بوسيلهء آن منزل يا زمين معامله كنم ؟\r\n\r\nج\r\n- بلى ميتوانيد تا قبل از گذشتن سال بر فروش آن با پول آن معاملات تجارتى بنمائيد و پس از گذشتن سال بر آن به هر مبلغ از آن كه زايد بر قيمت روز خريد آن باشد و صرف مؤونه نشده باشد خمس تعلق ميگيرد .\r\n\r\nس 714\r\n- كسى كه بخاطر نياز به خانه وسيع‌تر ، خانهء كوچك خود را مىفروشد و به اضافه كردن مبلغى ديگر خانه‌اى مىخرد ، آيا به پولى كه از فروش خانه بدست مىآيد و بدهى خودرا اداء نموده خمس تعلق ميگيرد يا خير ؟\r\n\r\nج\r\n- اگر پولى كه از فروش خانه قبلى بدست آمده در همان سال فروش ، صرف خريد خانهء مسكونى جديد شود خمس ندارد . و اللّه العالم .\r\n\r\nخمس خانه و مسكن اضافى\r\n\r\nس 715\r\n- منزل دو طبقه‌اى كه يك طبقهء آن را اجاره دادم و طبقه ديگرش را خودم بهره‌بردارى ميكنم ( يعنى خودم در آن زندگى ميكنم ) آيا چنين منزلى خمس به آن تعلّق ميگيرد يا خير ؟\r\n\r\nج\r\n- در فرض سؤال چنانچه طبقهء دوم فعلا جهت سكونت خود و عائله‌تان مورد حاجت نيست به طبقه دوم خمس تعلق ميگيرد .\r\n\r\nس 716\r\n- اين جانب يك طبقه ساختمان به مساحت صد متر بنا كرده‌ام . و ساختمان فوق را كرايه دادم و خرجى زندگى اين جانب از كرايهء ساختمان تأمين\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nميگردد آيا به اموال ياد شده خمس تعلّق ميگيرد يا نه ؟\r\n\r\nج\r\n- در فرض سؤال اگر ساختمان مذكور جهت سكونت خود و عائله مورد حاجت نيست بلكه جهت اجاره و استفاده از مال الاجارهء آن براى مخارج زندگى مورد حاجت است حكم سرمايه را دارد و خمس به آن تعلق ميگيرد . و اللّه العالم .\r\n\r\nس 717\r\n- كسى كه خانهء مسكونى از در آمد سال جارى خريده و سالها محل سكنايش بوده و پس از چندين سال مىفروشد درحالىكه فعلًا به آن خانه احتياج ندارد آيا وجه فروش آن خانه خمس دارد يا بعد از زياد آمدن از مصرف سال خمس دارد يا اصلا خمس ندارد ؟\r\n\r\nج\r\n- در مورد سؤال چنانچه خانهء ديگرى جهت سكونت از ربح سال تهيه نموده مقدار ارزش خانهء فروخته شده بايد تخميس شود . و اللَّه العالم\r\n\r\nس 718\r\n- شخصى خدمتگزار و فرّاش مدرسه است خانهء شخصى داشت كه در آن زندگى مىكرد بعد از مدّتى او را سرايدار كردند و او از منزل شخصى به مدرسه تغيير مسكن داد با توجه به اينكه بعد از 5 يا 6 سال او را از مدرسه بيرون مىكنند ، بالاخره به خانه‌اش بر ميگردد ، آيا منزل او كه 5 سال محل زندگى او نبوده خمس دارد يا خير ؟\r\n\r\nج\r\n- خانهء مذكور خمس ندارد . و اللّه العالم .\r\n\r\nخمس زمين و مصالح ساختمانى\r\n\r\nس 719\r\n- اگر زمين را جهت ساخت خانه خريده باشد و به خاطر نداشتن پول يا مشكلات ديگر توان ساختن خانه را پيدا نكرده است و بر زمين سال گذشته است آيا خمس به آن تعلق مىگيرد ؟\r\n\r\nج\r\n- اگر به غير طريق مذكور تمكّن ندارد كه خانه مسكونى مورد نياز براى سكونت خود را تهيه نمايد تخميس آن لازم نيست . و اللّه العالم .\r\n\r\nس 720\r\n- شخصى خانهء مسكونى خودرا كه در شرف خرابى است خراب نمود و منافع كسبى امسال خود را براى تجديد بنا اختصاص داد هنوز بناء ناقص و ناتمام است سر سال جديد او فرا مىرسد آيا مقدارى كه از منافعى كه در دست\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاو باقى مانده با اينكه بايستى اين منافع در تكميل خانهء مسكونى او صرف شود - خمس به آن تعلق ميگيرد يا خير ؟\r\n\r\nج\r\n- منافعى كه هنوز صرف ساختمان خانه نشده و سال بر آن گذشته خمس دارد . و اللّه العالم .\r\n\r\nس 721\r\n- زمينى را كه انسان خريده و ديوار گذارده و درب نشانيده و مصالح ديگر هم برايش خريده و سهمين زمين و تمام مصالح را داده و بعد با زمين بزرگترى معامله نموده و مبلغى پول مخمّس شده براى بزرگتر بودن زمين دوم داده آيا تا زمين دوم را نفروخته مىتواند خمس ترقى قيمت آن را ندهد ؟\r\n\r\nج\r\n- در فرض سؤال تا زمين مذكور را نفروخته خمس ترقى قيمت آن لازم نيست هر وقت فروخت ترقى قيمت ربح سال فروش محسوب است كه اگر تا آخر سال به مصرف مؤونه رسيد خمس ندارد .\r\n\r\nس 722\r\n- شخصى خانه‌اى دارد و زمين به جهت خانه ديگرى دارد كه براى خود ميخواسته خانه بسازد و ضمناً چند عدد شاخه آهن خريدارى كرده بيش از يك سال در روى آن زمين گذاشته و نتوانسته بسازد ضمناً مكه هم رفته و مقدارى وقت رفتن مكه قرض نموده و بعد از آمدن از مكه شاخه‌هاى آهن را فروخته و قرض خود را داده آيا اين پول آهن خمس دارد يا نه و آيا اگر دارد به قيمت خريد بايد حساب كرد يا قيمت فروش ؟\r\n\r\nج\r\n- در فرض سؤال كه خانهء مسكونى داشته است زمين و آهن خريدارى شده پس از گذشتن سال خمس دارد و پرداخت خمس قيمت خريد كافى است .\r\n\r\nخمس تهيهء مسكن براى فرزند\r\n\r\nس 723\r\n- شخصى خانه اى ساخته داراى دو طبقه كه طبقهء اوّل براى سكونت خودش مىباشد ولى طبقهء دوّم فعلًا مورد نياز خودش نمىباشد ولى بعد از 7 يا 8 سال ديگر پس از ازدواج فرزندش براى فرزندش در نظر گرفته است آيا به اين خانه خمس تعلق مىگيرد يا نه ؟\r\n\r\nج\r\n- در فرض سؤال چون تهيّهء منزل چندين سال قبل براى فرزندى كه هنوز\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nازدواج نكرده است عرفاً جزء مؤونه فعلى او محسوب نمىشود خمس آن بايد ادا شود .\r\n\r\nس 724\r\n- زمينى ارثى جهت ساختمان منزل به پسر بزرگ خودم دادم كه منزلى بسازد جهت سكونت خودش و حدود سه سال است كه نامبرده با خودم مشغول كسب و كار است از در آمد تأمين سال اين منزل را ساختيم كه انشاء اللّه زندگى تشكيل داده نامبرده مشمول خمس مىشود يا نميشود .\r\nدر ثانى زمينى جهت پسر نابالغ خودم از در آمد باز خريدم از بابت بدهى چه صورت دارد ؟\r\n\r\nج\r\n- چنانچه پسر بزرگ شما در حالى كه اين زمين را به او داده‌ايد و ساختمان مينمائيد ميخواهد تشكيل عائله بدهد و نياز به منزل دارد خمس به او تعلّق نمىگيرد و الّا بايد خمس آن ادا شود و زمينى كه براى پسر نابالغ خريده‌ايد خمس دارد . و الله العالم .\r\n\r\nس 725\r\n- شخصى خانه‌اى را به اقساط خريدارى نموده است چون كارگر شركت نفت است وامى را كه از شركت گرفته است ماهيانه از حقوقش بر مىدارند و پولى و مالى خودش نداشته است و در حال حاضر آن خانه را اجاره داده است و بعدها اين خانه مورد لزوم فرزندانش مىباشد و مبلغى هم از غير شركت قرض نموده است آيا خمس تعلّق مىگيرد و در صورت اثبات از چه ممرى و درآمدى آن را پرداخت نمايد چون اجاره و مازاد بر قسط وام مخارج خود و عائله‌اش را اداره نمىنمايد .\r\n\r\nج\r\n- خانه‌اى كه بعدها مورد لزوم فرزندان است از مؤونه پدر محسوب نمىشود و بايد خمس آن را بدهد بلى مقدارى را كه بابت خانهء مذكور بدهكار است مىتواند كسر كند و خمس بقيه را بپردازد و هر قسطى را كه مىپردازد خمس آن را بدهد .\r\n\r\nخمس شخصى كه وام گرفته و بدهكار است .\r\n\r\nس 726\r\n- اگر كسى يك مليون تومان وام گرفت براى كشاورزى بذر و كود خريد آيا يك ميليون را بايد از سرمايه كسر كند يا بعد از محصول بردارد ؟\r\n\r\nج\r\n- آنچه از سرمايه كه در مقابل وام پرداخت نشده باشد خمس ندارد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nس 727\r\n- بعرض مىرساند عدهء از كارمندان يك وزارتخانه بازخريد شده و مبلغى پول بعنوان بازخريد سنوات خدمتى و پاداش به آنها تعلّق گرفته و آن پولها را سرمايه‌گذارى كرده و شركتى را تشكيل داده‌اند و از اسفند ماه سال 72 تا حال مشغول بكارند آيا اين سرمايه خمس دارد يا نه وعده‌اى هم وام گرفته و سرمايه‌گذارى كرده‌اند قسطهائى كه پرداخت كرده‌اند و در شركت سرمايهء آنها محسوب مىشود آيا خمس دارد يا نه لطفاً نظر مباركتان را مرقوم فرمائيد .\r\n\r\nج\r\n- در مورد سؤال سرمايهء مذكور خمس دارد و همچنين نسبت به كسانى كه وام گرفته و سرمايه قرار داده‌اند هر مقدار از وام كه قسط آن پرداخته شده و سال بر آن گذشته خمس دارد بلى هر مبلغ از وام كه قسط آن پرداخت نشده خمس ندارد .\r\n\r\nس 728\r\n- به جنسى كه با پول قرض كرده بخرد و سال بگذرد خمس تعلّق مىگيرد يا خير ؟\r\n\r\nج\r\n- جنس مذكور خمس ندارد بلى اگر بعد از اداى قرض آن جنس يك سال بماند و صرف مؤونه نشود خمس دارد . و اللّه العالم .\r\n\r\nس 729\r\n- كسى كه پايان سال خمسى بدهكارى نقدى ( نه قسطى ) بابت مؤونه دارد آيا از موجودى متعلق خمس كسر مىشود ؟ و بفرض كسر شدن آيا فرقى هست در خوراكى و پوشاكى با قرض مسكن و ماشين سوارى و خرج جهيزيه دختر و ساير لوازم خانه و زندگى يا خير ؟\r\n\r\nج\r\n- بطور كلى اگر دين مربوط به مؤونه زندگى باشد اداء آن قبل از رسيدن سال خمسى از مؤونه محسوب است و خمس ندارد ولى اگر صرف مؤونه نكند و سال خمسى برسد نميتواند به مقدار دين از ربح در اداء خمس كسر كند و در سال بعد كه مىپردازد جزء مؤونه آن سال محسوب مىشود .\r\n\r\nس 730\r\n- اگر شخصى در وقت حلول سال خمسى مقروض و بدهكار باشد آيا مىتواند آن را از عوائدش كسر كند ؟\r\n\r\nج\r\n- اگر قرض براى سرمايه بوده و فعلًا هم در سرمايه موجود است خمس عوائد بايد اداء شود و اگر هم تلف شده است و قرض را در بين سال ادا نكرده است خمس عوائد را بايد بدهد در هر سال كه قرض را ادا كرد جزء مؤونه سال ادا\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمحسوب مىشود و اگر قرض براى سرمايه بوده و فعلًا با محاسبه قرض سرمايه زايد بر سرمايه قبل است به مقدار قرض خمس به سرمايه تعلق نمىگيرد و اگر قرض براى مؤونه بوده با اينكه ادا نكرده از عوائد سال استثناء نمىشود و خمس عوائد بايد پرداخت شود . و اللّه العالم .\r\n\r\nس 731\r\n- آيا بدهى به اداره دارائى جهت ماليات مورد مطالبه اداره را و ساير بدهىهاى تعهدى را ( تعهّد به امور خير مثل ساختن مسجد و ساختن درمانگاه و غيره را ) مىشود جزء بدهى رسمى و معمولى آخر حساب نموده و از سرمايه و درآمد كسر نمود ؟\r\n\r\nج\r\n- بدهىهاى مذكوره در سؤال را نميشود سر سال خمس از سرمايه كسر نمود بلى چنانچه قبل از رسيدن سال خمسى آن بدهىها از فوائد كسب اداء شود مؤونه محسوب است و خمس ندارد .\r\n\r\nس 732\r\n- آيا پرداخت ماليات بر درآمد به ادارهء دارائى جزء حقوق ( خمس ) محاسبه مىشود ؟\r\n\r\nج\r\n- ماليات را نمىشود از خمس حساب كرد و خمس درآمد موجود در آخر سال واجب است پرداخت شود ولى اگر بعد از پرداخت ماليات چيزى نداشته باشيد خمس به شما تعلّق نمىگيرد .\r\n\r\nخمس لوازم مورد احتياج زندگى\r\n\r\nتزيينات منزل\r\n\r\nس 733\r\n- اگر شخصى گذران زندگيش توسط پدرش باشد و پدرش مازاد بر نياز به او مبالغى بدهد و شخص تمام و يا مقدارى از اين مبالغ را صرف خرجهاى اضافى مثلًا خريد مبلمان و غيره كه غير ضرورى است بنمايد ، آيا به مبالغ يا به وسائل خريدارىشدهء اضافى خمس تعلق مىگيرد ؟\r\n\r\nج\r\n- اگر زائد بر شأن او باشد خمس دارد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nس 734\r\n- آيا به وسايل دكورى كه تنها جنبهء تزيينى دارند خمس تعلق مىگيرد ؟\r\n\r\nج\r\n- اگر زائد بر حدّ متعارف نباشد خمس ندارد و الّا خمس آن واجب است .\r\n\r\nس 735\r\n- در بعضى از منازل اشيايى به نام دكور در قفسه‌هاى اطاق براى تزيين مىگذارند و هيچ از اين اشياء استفاده نمىشود و گاهى اين اشيا كه بنام عتيقه است خيلى گران قيمت است آيا اين اشياء مورد تعلق خمس است يا نه و آيا اين دكورها به شأنيّت صاحب منزل بستگى دارد ؟ و آيا دكور متعارف با دكور گران قيمت تفاوت دارد يا نه ؟\r\n\r\nج\r\n- اگر اصل دكور و اشياء مذكوره در حد مناسب با شئون مالك آنها باشد خمس ندارد و اگر زايد بر شأن باشد به طورى كه نداشتن آن عرفاً نقص و موجب كسر شأن و موقعيّت نباشد مثلًا شخصى كه مخارج معمولى زندگى خود را با زحمت فراهم مىكند اشياء گران قيمت را به عنوان تزيين منزل تهيه كند و يا دكور پرخرج بسازد در اين صورت هر مقدار كه عرفاً زايد بر شأن او است خمس دارد . و الله العالم .\r\n\r\nس 736\r\n- ساختمان‌هايى كه زيادتر از حاجت است و در تمام سال اطاق‌ها مفروش و بدون استفاده است و حَتّى اطاق‌ها را اجاره نمىدهند يا ميهمانى ندارد آيا اين اطاق‌هاى فى المثل يك طبقه ساختمان مورد تعلق خمس است يا نه ؟ و يا تزيينات ساختمان كه حتى ديوار كوچه را با آئينه و امثال آن تزيين مىكنند وجهى كه در مقابل اين تزيينات داده مىشود خمس دارد يا نه ؟ و آيا ملاك در زياده‌روى و اسراف و تجمل چيست ؟ و بر فرض كه اطاق‌هاى زائد مورد تعلق خمس باشد به عنوان اشاعه است يا در قسمت‌هاى ديگر كه خودش زندگى مىكند مجاز است استفاده كند خلاصه تكليف چيست و اگر ميهمان با علم به اينكه صاحبخانه زايد بر احتياج ساختمان ساخته و خود صاحب خانه تصريح مىكند كه اين اطاق‌ها مورد احتياج او نيست نماز خواندن در اين خانه‌ها صحيح است ؟ و آيا به عنوان نهى از منكر واجب است به آنان تذكر داده شود ؟ چنانچه نقل مىكنند بهلول به هارون الرشيد گفت ان كان من مالك فقد اسرفت و إن كان من مال غيرك فقد أخطيت .\r\n\r\nج\r\n- هر چه زايد بر شأن است مورد تعلّق خمس است و در مثل خانه به\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nتفصيلى كه نوشته‌ايد گاهى مقدار زايد موجب استطاعت و وجوب حج نيز هست و تعلّق خمس به نحو اشاعه است يعنى بعد از تعلّق خمس تصرّف در هيچ قسمتى جايز نيست و نسبت به مهمان ، لازم نيست تحقيق كند كه صاحبخانه خمس داده يا نه بلى اگر يقين كند كه خمس تعلّق گرفته و نداده براى او هم جايز نيست تصرّف كند . و اللّه العالم .\r\n\r\nس 737\r\n- آيا اشياء زينتى مثل گلدان ، چراغ ، ساعت و امثال آنها كه جنبهء زينتى داشته باشد مشمول خمس مىشود يا خير ؟ قيمت‌گذارى آنها مشكل و پرزحمت است چون بعضى اشياء قديمى است و در بازار نيست و قيمت واقعى آن هم مشخص نمىشود در اين صورت تكليف چيست ؟\r\n\r\nج\r\n- اين اشياء اگر بطور متعارف نسبت به شخصى كه آنها را دارد زائد محسوب نشود خمس ندارد ولى اگر نسبت به شخص مذكور زائد محسوب بشود خمس دارد و اگر ارث باشد مادامىكه آن را نفروخته‌ايد خمس به آن تعلّق نمىگيرد هر وقت فروختيد زيادى قيمت آن از تاريخى كه بشما رسيده اگر بين سال صرف مؤونه نشود خمس دارد و اگر اين اشياء ارث نباشد بايد به قيمت روز خريدارى شده خمس آن پرداخت شود .\r\n\r\nس 738\r\n- اگر كسى براى تهيه مؤونه واجب زندگى خويش ناچار به پس‌انداز مبلغى پول در طول زمان بلند باشد تا پس از گذشت چند سال توانايى خريد آن مؤونه را پيدا كند آيا اين شخص بايد در پايان سال ، خمس اين پول را محاسبه و پرداخت كند ؟\r\n\r\nج\r\n- اگر چيزى به عنوان مؤونه فعلًا مورد حاجت باشد و تهيهء آن بدون پس‌انداز و جمع نمودن قيمت آن در عرض چند سال ممكن نباشد وجوب خمس براى پول جمع شده معلوم نيست .\r\n\r\nس 739\r\n- تلويزيون رنگى و تلفن جزء ضروريات زندگى است يا نه و خمس دارد يا نه ؟\r\n\r\nج\r\n- اگر جزء مؤونه شخص محسوب شود خمس ندارد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nلوازمى كه مورد استفاده قرار نمىگيرد\r\n\r\nس 740\r\n- آيا لوازم منزل در صورتى كه در طى سال براى يك بار هم استفاده نشوند بايد خمس آن را پرداخت نمود ؟\r\n\r\nج\r\n- اگر لوازم مذكوره مورد احتياج فعلى است و اتفاقاً در بين سال مورد استفاده قرار نگرفته خمس ندارد مثل اينكه لحاف يا پتويى را براى مهمان تهيه كرده باشيد و اتفاقاً در بين سال ، مهمانى بر شما وارد نشود . و اللّه العالم .\r\n\r\nس 741\r\n- اگر كسى در اواسط سال خمسىاش يك فرش بخرد ولى تا پايان سال از آن استفاده ننمايد خمس آن لازم است يا خير ؟\r\n\r\nج\r\n- اگر فرش واقعاً مورد نياز بوده خمس ندارد هر چند اتفاقاً از آن استفاده نكرده باشد . و اللّه العالم .\r\n\r\nس 742\r\n- آيا معيار جهت معافيت خمس استفاده كردن آنها تا مدّت يك سال از تاريخ خريد است و يا استفاده كردن از آنها تا رسيدن سال خمسى ؟\r\n\r\nج\r\n- سر سال خمسى را بايد ملاحظه نمايد . و اللّه العالم .\r\n\r\nخمس مخارج تحصيل فرزندان\r\n\r\nس 743\r\n- اگر مخارج تحصيل فرزند را بدهد چيزى براى او اضافه نمىماند كه خمس آن را بدهد آيا بايد مخارج تحصيلات فرزند را بدهد و خمس ندهد و يا اينكه مخارج تحصيل را ندهد تا پس‌انداز داشته باشد و خمس آن را بدهد ؟\r\n\r\nج\r\n- اختيار با پدر است اگر مخارج مذكوره را متحمل شد و چيزى در سر سال برايش نماند خمس واجب نيست و اگر مخارج را نداد و باقى ماند خمس دارد بلى بايد مخارج به مقدار شأن باشد و از مخارج بىمورد و زياده روى خوددارى شود و الّا مقدار زائد خمس دارد .\r\n\r\nمخارج عروسى فرزند\r\n\r\nس 744\r\n- آيا اگر مادر از مال خودش وسايلى براى فرزند پسر كنار بگذارد كه وقت ازدواج به ايشان بدهد خمس تعلق مىگيرد يا خير ؟\r\n\r\nج\r\n- در مورد سؤال اگر سال بر آن وسايل بگذرد خمس دارد . و اللّه العالم .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nس 745\r\n- كسى براى مصارف عروسى پسرش پول تهيّه كرده و قبل از تكميل مراسم ، سال به سر رسيده است ، آيا خمس به اين پول تعلق ميگيرد يا خير ؟\r\n\r\nج\r\n- در فرض سؤال آنچه تا رسيدن سر سال خمسى مصرف نشده خمس دارد . و اللّه العالم .\r\n\r\nس 746\r\n- جهيزيهء دختر تهيه نمودن رسم است بعضى از آقايان فرموده‌اند خمس ندارد آيا خرج عروسى پسر هم اينطور است يا نه ؟\r\n\r\nج\r\n- نسبت به خرج عروسى پسر اگر سال بر آن گذشته باشد خمس دارد و اگر در بين سال خرج شود و بطور معتدل باشد خمس ندارد .\r\n\r\nخمس جهيزيه\r\n\r\nس 747\r\n- پولى كه براى دختر و يا پسر و نيازهاى تحصيلى و يا ازدواج و جهيزه كنار مىگذارد آيا خمس دارد يا نه - و آيا وسيله‌اى و چيزهائى كه براى پسر خريدارى مىكنند و مىگذارند آيا مانند دختر كه اجناس و جهيزه‌اش خمس ندارد اين هم ندارد ؟\r\n\r\nج\r\n- به جهيزيه‌اى كه براى دختر و در سالهائى كه در معرض ازدواج است تهيه مىشود خمس تعلق نمىگيرد ولى خمس پولى كه براى جهيزيه يا ازدواج مخارج تحصيلى كنار گذاشته مىشود بايد ادا شود .\r\n\r\nس 748\r\n- براى جهيزيهء دختر پول يا لوازم منزل كنار بگذاريم متعلّق خمس مىشود ؟\r\n\r\nج\r\n- اگر جهيزيه در وقتى تهيه شود كه دختر در معرض ازدواج است و اتفاقاً چند سال بگذرد و شوهر نكرده باشد خمس ندارد ولى اگر مثلًا دختر در سن پنج سالگى باشد و تدريجاً براى او جهيزيه بخرند خمس دارد و همچنين اگر براى دختر چه كوچك باشد و چه بزرگ پول كنار بگذارند و يك سال بر آن بگذرد خمس دارد .\r\n\r\nس 749\r\n- مادرى كه با چهار فرزند دخترش قالىبافى مىكنند به قصد خريد جهيزيه اگر پول آن ذخيره شود سر سال خمس دارد يا نه ؟\r\n\r\nج\r\n- اگر فعلًا محتاج به جهيزيه است ميتواند آن را در بين سال درآمد خريدارى\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنمايد و خمس ندارد و اگر تهيه آن بدون ذخيره پول آن ممكن نباشد و درآمد ديگر نداشته باشد تعلق خمس به آن معلوم نيست .\r\n\r\nس 750\r\n- اگر براى جهيزيه دختر پول يا لوازم زندگى كنار بگذاريم آيا خمس دارد ؟\r\n\r\nج\r\n- جهيزيه براى دخترى كه در سنين ازدواج تهيه مىشود جزء مؤونه است و خمس ندارد ولى پولى كه جهت جهيزيه كنار گذاشته مىشود اين حكم را ندارد بلى اگر تهيّهء بعض اقلام جهيزيه بدون كنار گذاشتن پول كه قهراً سال هم بر آن ميگذرد و براى شخص يك جا خريدن ممكن نباشد در اين صورت به پولى كه جهت تهيه آن كنار گذاشته خمس تعلق نميگيرد .\r\n\r\nس 751\r\n- و در مسأله 1786 تبيين شده اگر انسان در شهرى باشد كه معمولًا هر سال مقدارى از جهيزه دختر را تهيّه ميكنند و تهيه آن مورد حاجت باشد خمس ندارد ؛ سؤال مورد حاجت اينست كه شخصى دخترى دارد كه حال تقريباً شانزده‌ساله مىباشد و از سه سال قبل يك تخته فرش را به قصد جهيزيهء آن دختر مشغول بافتن شده است حال ميخواهد بداند آيا خمس آن را بايد بدهد يا خير ؟\r\n\r\nج\r\n- در مورد سؤال چنانچه مرسوم محل اين باشد كه فرش بعنوان جهيزيه براى دختر مورد نظر در آن سنّ و سال تهيه مىكنند خمس ندارد و الّا بعد از پايان بافت فرش اگر سال بر آن بگذرد خمس دارد .\r\n\r\nس 752\r\n- دختر جهيزيه‌اى كه پدر به او داده به خانه شوهر ميبرد ، امّا از تمام آن استفاده نميكند و از مجتهدى تقليد مينمايد كه خمس هبه را واجب مىداند . آيا خمس چيزى كه از آن استفاده ننموده واجب است ؟\r\n\r\nج\r\n- در فرض سؤال اگر چيزى كه از آن استفاده ننموده معرض حاجت فعلى او است و اتفاقاً در بين سال مورد استفاده قرار نگرفته و يا چيزى است كه جزء جهيزيه قرار دادن آن از شئون عروس است خمس ندارد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nپرداخت و مصرف خمس\r\n\r\nس 753\r\n- آيا در دادن سهم مبارك امام عليه السلام كه مصارفش را بدانند و رعايت نمايند اذن مجتهد جامع الشرائط لازم است ؟\r\n\r\nج\r\n- بلى لازم است .\r\n\r\nس 754\r\n- آيا وجوهات شرعى را مىتوان به ولى امر مسلمين يا مجتهد جامع الشرائط ديگرى كه از آن تقليد نمىكنيم پرداخت ؟\r\n\r\nج\r\n- دادن وجوهات به مجتهد جامع الشرائطى كه غير از مرجع تقليد خود شخص است در صورتى كه نظر هر دو در مصرف يكى باشد اشكال ندارد .\r\n\r\nس 755\r\n- اگر شخصى وصيت كند فلان مبلغ پول را به عنوان وجوهات به فلان مرجع ( با قيد نام مرجع ) بدهيد و مرجع فوق الذكر رحلت كنند آيا مىشود به مرجعى ديگر داده شود يا خير ؟\r\n\r\nج\r\n- آن وجوه را بايد به مرجعى كه زنده است بدهد .\r\n\r\nس 756\r\n- فردى بر تقليد مجتهد ميت باقى است آيا مىتواند سهم مبارك امام عليهم السلام را در صورتى كه مجتهد فوت شده كارهاى در دست اقدام و احياناً نيمه تمام داشته به وكلاى مجتهد متوفى كه عدالت و امانت خود را حفظ كرده‌اند پرداخت نمايد ؟\r\n\r\nج\r\n- امر سهم مبارك امام عليه السلام با مجتهد حىّ است و پرداخت آن به وكيل مجتهد ميت كافى نيست .\r\n\r\nس 757\r\n- اگر شخصى مقلّد مجتهدى بوده و مبلغى بابت خمس كه با مشار اليه حساب كرده بدهكار شد و تا كنون بدهكارى فوق را نداده ، نسبت به بدهكارى به مجتهد سابق كه فعلًا مقلد او نيست تكليفش چيست ؟\r\n\r\nج\r\n- اگر مجتهدى كه قبلًا مقلّد او بوده از دنيا رفته بايد مبلغ مذكور را به مجتهد حىّ جامع الشرائط بپردازد و در فرض حيات مجتهد سابق احتياط آن است كه با اجازهء مجتهد لاحق به مجتهد قبلى بپردازد . و اللّه العالم .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nس 758\r\n- خانه اى مدتها قبل از شخصى خريدارى شده بود ، و مبلغى از پول خريد خانه مانده بود ، بعد از عقد و قرارداد بنگاهى ، طرف معامله مقدار پول مانده را بابت خمس قبول مىكند و معامله تمام مىشود و سند خانه هم طبق قرارداد به نام حقير مىشود ، اما بعد از مدت چند ماهى كه گذشت شخصى كه قبول خمس نموده بود پشيمان مىشود . سؤال اين است ، آيا پشيمانى و ندامت اين شخص از بابت دادن خمس و بخشش اين مقدار پول ، مورد قبول هست يا نه ؟\r\n\r\nج\r\n- در فرض سؤال كسى كه خمس را بابت بدهى خريدار قبول كرده اگر به همان مقدار ، خمس بدهكار بوده و بابت بدهى خمسيش محسوب نموده ، پشيمانى بعدى او اثرى ندارد ولى اگر خمس بدهكار نبوده و منظورش اين بوده كه بعدها كه بدهكار شد حساب كند و يا اگر هم بدهكار بوده منظورش وعده حساب كردن بوده ، در صورت پشيمانى مىتواند حساب نكند .\r\n\r\nس 759\r\n- شخصى خودش سيد است آيا مىتواند به فرزندش كه تحصيل مىكند و كارى ندارد از بابت سهم سادات به او بدهد يا از سهم سادات ديگران مىتواند به او بدهد .\r\n\r\nج\r\n- سهم ساداتى كه به مال خودش تعلق گرفته نمىتواند به فرزند خودش بدهد ، اما نسبت به سهم ديگران پس اگر خودش قدرت ندارد كه نفقهء فرزندش را بدهد و فرزندش هم فقير است ديگران مىتوانند سهم ساداتشان را به فرزند او بدهند . و اللّه العالم .\r\n\r\nس 760\r\n- به نوهء دخترى مىشود خمس و زكات داد يا خير ؟\r\n\r\nج\r\n- دادن خمس و زكات به نوهء دخترى جايز نيست . و اللّه العالم .\r\n\r\nس 761\r\n- افراد سيد آيا خمسشان به خودشان بازمىگردد ؟\r\n\r\nج\r\n- ساداتى كه خمس به مال آنها تعلق مىگيرد بايد آن را در محلش در توضيح المسائل ذكر شده مصرف نمايند و به خودشان بر نمىگردد . و اللّه العالم .\r\n\r\nس 762\r\n- زنى كه فرزندانش سادات باشند و پدرشان مخارج زندگى ايشان را ندهد اين مادر مىتواند سهم ساداتى را به بچه‌هاى سادات خودش بدهد يا خير ؟\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nج\r\n- مادر نمىتواند سهم سادات خود را به فرزند خودش بدهد .\r\nولى اگر شوهرش سيد و فقير باشد مىتواند سهم سادات را به او بدهد . و الله العالم .\r\n\r\nس 763\r\n- اگر شخصى وجوهات شرعيه از قبيل سهم امام ( ع ) يا سهم سادات بر ذمّه دارد و مىخواهد به ديدن يك طلبه يا يك سيّد مستحقّ برود ، آيا مىتواند چيزى خريده و بعنوان هديهء منزل نو عروس به خانهء آنها برده و از وجوهات خود حساب نمايد يا نه ؟\r\n\r\nج\r\n- با اذن فقيه جامع الشرائط مانعى ندارد . و اللّه العالم .\r\n\r\nس 764\r\n- آيا از سهم امام مىشود به فقرا كمك كرد يا خير ؟\r\n\r\nج\r\n- امر سهم مبارك امام ( ع ) با مجتهد جامع الشرائط است با اذن او مانعى ندارد . و اللّه العالم .\r\n\r\nس 765\r\n- در يك محل سيد فقيرى وجود دارد كه از روى حياء و عفاف ، ابراز فقر نمىكند و اگر هم بگويند خمس است قبول نمىكند ، آيا مىشود از بابت هديه چيزى به او داد ؟\r\n\r\nج\r\n- لازم نيست به او بگويند كه مبلغ بابت خمس است . و اللّه العالم .\r\n\r\nس 766\r\n- آيا دادن سهم سادات با رعايت آنچه در توضيح المسائل آمده است اذن مجتهد مىخواهد ؟\r\n\r\nج\r\n- بنابر احتياط اذن مجتهد لازم است ولى از طرف حقير بطور عام پرداخت سهم سادات عظام به آنها كه محتاجند مجاز است .\r\n\r\nس 767\r\n- آيا از سهم مبارك امام ( ع ) براى برپائى مراسم مذهبى خصوصاً سوگوارى و يا اعياد ائمه اطهار صلوات اللّه عليهم اجمعين و همچنين تهيهء كتابهاى مفيد و خوب مذهبى و پخش آنان جايز است ؟\r\n\r\nج\r\n- موارد مختلف است و بايد با اذن مجتهد باشد .\r\n\r\nس 768\r\n- در بعضى منطقه‌هاى افغانستان مردم احتياج به حمّام دارند براى غسلهاى واجب از وجه سهم مبارك امام ( ع ) زكات و غيره مىشود خرج و\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمصرف حمّام كرد يا خير ؟\r\n\r\nج\r\n- در فرض سؤال بابت زكات مال از سهم سبيل اللّه اشكال ندارد صرف حمّام نمايند و از سهم مبارك امام عليه السلام موكول به اجازه فقيه است .\r\n\r\nس 769\r\n- سيادتى را كه شيعه معتبر دانسته و قائل به آن است آيا فقط به ذريّهء پيامبر اسلام ( ص ) اطلاق مىشود يا اولاد هاشم ببعد را شامل مىگردد ؟ و منظور حضرتعالى در رسالهء توضيح از سيد فقير چه كسى مىباشد آيا به كسى كه از ناحيه مادر منسوب به رسول ( ص ) است در صورت فقير بودن مىشود خمس داد ( سهم سادات ) يا نه ؟\r\n\r\nج\r\n- سيادتى كه در مسائل خمس و زكات و كفارات واجبه موضوع احكام است انتساب به جناب عبد المطّلب از طريق پدر و اجداد پدرى است اختصاص به اولاد امير المؤمنين ( ع ) و حضرت زهراء سلام اللّه عليها دارد .\r\n\r\nس 770\r\n- آيا كسى مىتواند از وجه سهمين مبالغى را پرداخت كند كه بعداً اگر خواست سال خمسى قرار بدهد محاسبه كند ؟\r\n\r\nج\r\n- اگر يقين دارد كه اموالش متعلق خمس شده مانعى ندارد و اگر يقين ندارد مىتواند وجه را به سيد فقير قرض بدهد و يا وجه را به مجتهد جامع الشرائط قرض بدهد سپس بعد از تعلق خمس آنچه را به سيد قرض داده بابت سهم سادات و آنچه را به مجتهد داده بابت سهم امام ( ع ) محسوب دارد لكن در اين صورت بايد مقدارى را كه به سيّد فقير و به مجتهد قرض داده از سرمايه حساب كند و خمس آن را نيز بدهد . و اللّه العالم .\r\n\r\nس 771\r\n- والدهء اين جانب سيده و علويه است با توجّه به اينكه فعلًا معمّم نيستم و استفاده از عمّامه به رنگ سياه در مورد اين جانب تأثير منفى در جامعه ندارد ، آيا اجازهء استفاده از عمّامهء به رنگ سياه را دارم ؟\r\n\r\nج\r\n- كسى كه فقط مادر او سيّده است گرچه از اولاد رسول خدا ( ص ) محسوب است ولى احكام خاص سيّد از قبيل استحقاق خمس در صورت فقر و حرمت اخذ زكوات و مانند اينها را ندارد بهر حال اين جانب استفاده از عمامه سياه را براى چنين شخصى نظر باينكه ممكن است بعداً با سادات شرعى اشتباه شود صحيح نمىدانم .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nدستگردان\r\n\r\nس 772\r\n- با توجه رواياتى كه ميفرمايد الخمس بعد المؤونة كه نمونهء آن در جلد 2 استبصار باب 30 موجود است چرا مراجع بزرگوار وجوب خمس را فورى نمىدانند و مهلت دستگردان ميدهند آيا مهلت را از ( من ذلك في حل ليزكوا ) استنباط مىفرمايند و آيا مهلت يك سال ، با آن مقدار خمسى كه به بعد از مؤونه تعلق گرفته و تا مدت يك سال از بين ميرود منافات ندارد ؟\r\n\r\nج\r\n- استناد به روايت محمد بن سنان از عبد الصمد بن بشير كه در ذيل آن ميفرمايد ( الا أن أبي جعل شيعتنا في ذلك في حل ليزكوا ) بر ولايت فقيه بر امهال و دستگردان به جهت ضعف سند آن تمام نيست ولى به روايات ديگر مثل صحيحهء فضلاء عن أبي جعفر ( ع ) استناد ممكن است به اين بيان كه تحليل امام ( ع ) بر حسب ولايت بر خمس بوجه و به اصطلاح حكم ولايتى و نظامى است و اگر ولايت فقيه نيز بر خمس ثابت شود چنان كه در اخذ و مصرف آن ثابت ميدانند فقيه هم در موارد و اقتضاء مصلحت ميتواند در اداء آن مهلت بدهد مع ذلك اثبات اين ولايت كه مأخذ تحقيق باشد براى فقيه خالى از اشكال نيست ولى در مواردى كه من عليه الخمس بطور عرف و عادت متمكن از اداء نباشد و مصلحت از باب خمس هم امهال باشد ولايت بر آن موجه است بلى اذن در تأخير اداء بدون مصلحت ارباب خمس و تمكن من عليه الخمس از اداء خالى از اشكال نيست و مقصود از بخش دوم سؤال كاملًا معلوم نشد زيرا بفرض صحت مهلت و انتقال خمس بذمه شخص چيزى از مال خمس تضييع و تفويت نميشود .\r\n\r\nس 773\r\n- آيا مىتوان مبلغ خمس را به صورت اقساط پرداخت نمود ؟\r\n\r\nج\r\n- بدهى خودتان را بايد دست گردان بكنيد بعد از دستگردان در صورتى كه متمكن از پرداخت دفعى آن نباشيد مىتوانيد به اقساط بپردازيد . و اللّه العالم .\r\n\r\nس 774\r\n- آيا مىتوان وجوهات شرعيّه را به شماره حساب دفتر جنابعالى واريز نمود و از دست گردان وجوه مستغنى است ؟\r\n\r\nج\r\n- اگر بخواهيد همهء وجوهات متعلّقهء به اموال خود را در سر سال خمسى دفعةً بپردازيد دست گردان لازم نيست ولى اگر بخواهيد تدريجاً بپردازيد بايد بدهى خود را دست گردان نمائيد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nس 775\r\n- با سند منزلم و مقدارى وجه نقد سه دانگ از يك ماشين را خريدم بعد از درآمد آن اقساط وام را پرداختم و يك دانگ ديگر هم خريدم و اگر بخواهم وجوهات را حساب كنم مجبورم سهمى از آن را بفروشم و زندگى من تأمين نگردد آيا خمس بر آن تعلق مىگيرد يا خير ؟\r\n\r\nج\r\n- در مورد سؤال چنانچه ماشين را جهت كار خريده‌ايد خمس دارد ، بايد خمس آن را دستگردان كنيد و به تدريج بدهى خود را بپردازيد . و اللّه العالم .\r\n\r\nس 776\r\n- اگر كسى فعلًا نتواند خمس را بپردازد مىتواند بتأخير بيندازد و يا اينكه قرض كند و خمس را پرداخت نمايد ؟\r\n\r\nج\r\n- با مجتهد يا مأذون از طرف او دستگردان كند و تدريجاً بپردازد . و اللّه العالم .\r\n\r\nتصرف در مالى كه خمس آن پرداخت نشده\r\n\r\nس 777\r\n- حضرت عالى در رساله مسألهء 884 فرموده‌ايد : تصرف در ملك كسى كه خمس يا زكات بدهكار است حرام و نماز در آن باطل است تا آخر ، حال خمس و زكات يا كفارهء رمضان و ديه و رد مظالم و نظاير اينها هم اگر به عهده شخص باشد همين حكم را دارد و اگر يكى از وراث كه يك هكتار زمين ارث برده به اندازهء سهم خودش خمس و زكات و رد مظالم و ديه و كفاره را بدهد تصرف اين شخص كه به اندازهء خودش داده حرام و نماز باطل است يا نه ؟\r\n\r\nج\r\n- در مورد سؤال با پرداخت وجوه مذكور به مقدار سهم خود ميتواند در بقيه سهم خود تصرف كند . و اللّه العالم .\r\n\r\nس 778\r\n- كسى خانه‌اى را از پول خمس نداده خريده و در آن نماز مىخواند ، نماز و غسل او چه صورت دارد ؟ آيا غسل باطل است يعنى جنابتش باقى است ؟\r\n\r\nج\r\n- اگر معامله را به ذمّه انجام داده نماز و غسل اشكال ندارد البته واجب است خمس را هم بدهد و اگر عين به عين انجام داده تا موقعى كه خمس آن را نپرداخته هر گونه تصرّف در آن خانه اشكال دارد . و اللّه العالم .\r\n\r\nس 779\r\n- كسى كه منزل مسكونى خويش را اضطراراً براى خريد منزل مسكونى ضرورى در محل انتقال جديد مىفروشد ، آيا در فاصلهء ايام بيع و\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nشراء ، وجه بهاى منزل فروخته شده مشمول خمس مىشود ؟ و با فرض شمول خمس و عدم پرداختن در منزل مسكونى ابتياعى جديد از وجه تخميس نشده نماز و تصرفات ديگر جائز است ؟\r\n\r\nج\r\n- در فرض سؤال چنانچه در سال فروش قيمت منزل صرف خريد منزل مسكونى جديد و يا مؤونه ديگر شده چيزى بر او نيست ولى اگر پول خانه بماند تا سال بعد ، به مقدارى كه زائد بر قيمت خريد ، فروخته خمس تعلّق ميگيرد و اما نسبت به خريد منزل با پول تخميس نشده چنانچه ذمّه اى بوده نماز و تصرفات در آن منزل اشكال ندارد .\r\n\r\nس 780\r\n- شخصى كه خمس نميدهد اگر هنگام حج مقدارى از مال خود را جدا كند و خمس آن را بدهد و صرف امور حج كند آيا تا اين اندازه تصرف جايز و حج او صحيح است ؟\r\n\r\nج\r\n- در فرض سؤال ، تصرف جايز نيست چون خمس بنحو اشاعه است و بايد همهء مال متعلّق خمس را تخميس كند لكن اگر لباس احرام و ساير لباسهايش را كه در حين انجام اعمال از آنها استفاده مىكند در موقع خريدن بنحو كلى و ذمّه‌اى خريده باشد نه عين به عين حجّش صحيح است .\r\n\r\nس 781\r\n- فرش مسجدى را از پول خمس نداده خريدارى كرده‌اند نماز خواندن و سائر تصرفات در آن چه صورت دارد ؟\r\n\r\nج\r\n- در فرض سؤال چنانچه معامله و خريدوفروش به ذمّه بوده كه معمولًا چنين است معامله صحيح است و نماز خواندن و سائر تصرّفات در آن فرش اشكال ندارد . و اللّه العالم .\r\n\r\nس 782\r\n- شخصى درختى را بدون اينكه خمس آنها را بدهد وقف مسجد مىكند و سقف و شبستان آن را كه در روستاها معمول است از آن درخت مىسازد نسبت به خمس وظيفه چيست و آيا نماز در پشت بام و شبستان مسجد صحيح است يا نه ؟\r\n\r\nج\r\n- اگر درخت متعلق خمس شده وقف آن و نماز خواندن روى آنها براى كسانى كه اطلاع دارند اشكال دارد مگر آنكه خمس آنها داده شود .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nس 783\r\n- زيد قبلًا خمس اموالش را به مرجع تقليد خودش و ساير مراجع مىداد حالا مدتى است كه سهم مبارك را نمىدهد با چنين شخص آيا مىتوانم شريك معامله‌اى باشم و يا برايش اجير شوم و كار كنم ؟\r\n\r\nج\r\n- شركت با شخص مذكور در صورتى كه يقين داريد كه اموال مورد ابتلاء شما از شخص مذكور متعلق خمس شده و ادا نكرده اشكال دارد ولى اجير شدن و كار كردن براى او مانعى ندارد و اجرتى كه به شما مىدهد اگر يقين نداريد كه متعلق خمس واقع شده گرفتن آن مانعى ندارد و اگر يقين داريد پولى كه به شما به عنوان اجرت مىدهد متعلق خمس شده و خمس آن را نداده بايد آن را قبول نكنيد و از او بخواهيد تا پول حلال به شما بدهد .\r\nو اللّه العالم .\r\n\r\nس 784\r\n- غذا خوردن در خانه‌اى كه اهل آن تارك الصلاة بوده و خمس و زكات نمىدهند چگونه است ؟ اگر پدرم خمس و زكات مالش را نداده ، تكليف من كه نان او را مىخورم و از لوازم خانواده استفاده مىكنم چيست ؟\r\n\r\nج\r\n- هر چه را يقين نداريد كه به خصوص آن خمس تعلّق گرفته تصرّف در آن جايز است .\r\n\r\nس 785\r\n- بعضى مؤمنين مىپرسند ، جاهائى دعوت مىشويم كه يقين داريم حساب سال ندارند ، آيا غذا خوردن و يا تصرّف ديگر ما ، در منزل آنان چه صورت دارد ؟\r\n\r\nج\r\n- اگر يقين ندارند كه به عين آنچه مورد ابتلاء آنها است خمس تعلق گرفته باشد ظاهراً اشكال ندارد . و اللّه العالم .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاحكام نذر\r\n\r\n","description":"","footnote":"","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n\r\nنذر\r\n\r\nاز بين رفتن موضوع نذر\r\n\r\nس 786\r\n- مبلغى پول بعنوان مناطق جنگى است و مبلغى بعنوان بازسازى با اين پول مناطق جنگى چه كار بكند ميتواند براى زلزله زده خرج كند و يا در سپاه و يا پايگاه مصرف كند ؟\r\n\r\nج\r\n- در مورد سؤال مبلغى كه مربوط به بازسازى مناطق جنگى است بايد صرف همان قسمت بشود و مقدارى كه مربوط به مناطق جنگى است صرف نيروهائى كه فعلًا در همان منطقه بعنوان مرزبان و غيره هستند بشود و صرف آن در زلزله زده و غيره جائز نيست .\r\n\r\nس 787\r\n- نذر جبههء جنگ يا بطور كلى وجهى را كه بابت كمك بجبهه جنگ ميدهند و سابقه دارد ، در وضع موجود آن را در چه مواردى صرف كنيم ؟\r\n\r\nج\r\n- در مورد سؤال چنانچه چيزى را براى جبهه با خواندن صيغه شرعى نذر\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nنموده فعلا كه جنگى نيست ، صرف مرز داران كشور بنمايد و اگر بدون نذر شرعى ، اشخاصى براى جبهه وجهى پرداخته‌اند و شناسائى آنها مقدور نباشد ، آن وجوه را به نيّت مظالم از طرف صاحبانش احتياطاً به فقراء از مرزداران بدهند .\r\n\r\nس 788\r\n- اين جانب مغازه اى به اين قصد دارم كه هر چه پس‌انداز كنم از هزار تومان پنجاه تومان متعلق به حضرت أبو الفضل العباس ( ع ) باشد ، در صورت امكان ببرم به كربلا فعلًا راه مسدود است ، تا به حال مبلغ دو مليون سرمايه شده است ، طبق نيّتم صد هزار تومان بايد بدهم ، فعلًا امكانش هم ندارم آيا ميتوانم مبلغ فوق را تدريجاً بوسيله روحانى هيئت در شعائر مذهبى اعم از روضه‌خوانى و سينه زنى در ايام محرم و صفر در مساجد و تكيه‌ها خرج كنم و يا بقم ارسال كنم ، هر چه صلاح ميدانيد مصرف كنيد ؟ در غير اين دو صورت چه بايد بكنم ضمناً آيا ميتوانم آن قصد را لغو كنم يا نه ؟\r\n\r\nج\r\n- در مورد سؤال مجرّد قصد مذكور موجب تكليف نمىشود ، اگر صيغه نذر و عهد به عربى يا به فارسى نخوانده‌ايد چيزى بر شما نيست ، مع ذلك اگر بخواهيد رشته توسّل خود را به مقام حضرت أبو الفضل عليه السلام ادامه دهيد ميتوانيد اين مبلغ را كه در نظر گرفته‌ايد در خيرات عامّه مخصوصاً تشكيل مجالس عزادارى و سوگوارى براى آن حضرت و سائر شهداء بزرگوار كربلا ، مخصوصاً حضرت سيد الشهداء عليهم السلام به مصرف برسانيد و ثواب آن را به آن حضرت هديه نمائيد .\r\n\r\nس 789\r\n- كسى نذر كرده كه مادام العمر در دهه عاشورا عزاداران را اطعام نمايد و مدتى هم به اين نذر عمل كرده است ولى اكنون برايش مقدور نيست وظيفه او چيست .\r\n\r\nج\r\n- در فرض سؤال ، تا حدى كه مقدور نيست تكليفى ندارد و اگر مجدّداً قدرت پيدا كرد ، از تاريخ حصول قدرت به بعد بر طبق نذر بايد عمل كند .\r\n\r\nتغيير دادن مصرف نذر\r\n\r\nس 790\r\n- شخصى نذر كرده بطور اطلاق كه يك ربع عايدى وسيله نقليّه خود را در راه حضرت عبّاس عليه السلام صرف كند ، بفرمائيد اگر به مصرف\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nروضه‌خوانى برساند ، هر روضه كه خوانده شود مكفى است ، يا بايد روضه حضرت عباس عليه السلام خوانده شود و نيز اگر با آن پول كتاب بخرد در اختيار اهل علم و ارباب استحقاق قرار دهد در راه آن بزرگوار كفايت مىكند يا خير ؟\r\n\r\nج\r\n- در فرض سؤال لازم نيست خصوص روضه حضرت عباس عليه السلام باشد و خريدن كتب مفيدى كه اطمينان به صحت آن داشته باشند و اهداء آن به اشخاص نيز اشكال ندارد خصوصاً اگر در صفحه اول كتاب هم قيد شود كه از محل نذر حضرت عباس عليه السلام است و بهر حال بايد اين كارها را به قصد اهداء ثواب به حضرت عباس عليه السلام انجام دهند .\r\n\r\nس 791\r\n- كسى نذر كرده كه در روز عاشورا مقدار معيّنى طعام به فقرا بدهد آيا مىتواند پس از چندين سال كه به اين ترتيب عمل نموده مبلغى را كه صرف طعام مىنموده ، جهت روضه‌خوانى حضرت سيد الشهدا صرف نمايد يا خير ؟\r\n\r\nج\r\n- اگر صيغه نذر نخوانده باشد مختار است و الا بايد طبق نذرش عمل نمايد ، البته حفظ برنامه‌هاى اطعام در ايام عاشورا قطع نظر از نذر خوب و تعظيم شعائر است .\r\n\r\nس 792\r\n- در دههء اول محرم نذوراتى بابت هيئت و دستجات كه به مناسبت شهادت سالار شهيدان ابا عبد اللّه الحسين ( ع ) در اين دههء برپا مىشود آورده‌اند ، الان مقدارى برنج ، 2 رأس گوسفند مقدارى چاى ، قند و شكر اضافه آمده است و هيئت مبلغ حدوداً 300 هزار تومان بدهكارى دارد خواهشمندم مسأله شرعى اين هيئت را توضيح دهيد ، لازم بتذكر است كه واقفين اجناس ( نذركنندگان ) مشخص نمىباشد و اينكه آيا مىشود اجناسى كه اضافه آمده است به نرخ روز فروخته شود و بدهكاريهاى هيئت كه اعم از خريد برنج ، حبوبات ، كرايه فرش و كرايه پوش ، كرايه داربست و غيره مىباشد با فروختن اين اجناس پرداخت شود .\r\n\r\nج\r\n- اشياء مذكور بايد در مواردى كه اهداء كنندگان آن در نظر داشته‌اند حسب معمول محلّ و برنامه سالهاى گذشته صرف شود و چنانچه موضوع آن بر حسب معمول منتفى باشد و صاحبان آنها هم مجهول و تحصيل اذن از آنها ميسّر نباشد احتياطاً آنها را به فقير غير سيّد از باب مظالم بدهند و فقير به اختيار خودش براى اداء قروض هيئت مىتواند آن را اهداء نمايد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nس 793\r\n- در ايام تاسوعا و عاشورا رسم شده ، در يك محل يا در يك خانه خيمه‌گاه درست كرده ، مردم در اطراف آن مشغول عزادارى مىشود ، و بر مصيبت‌هاى حضرت سيّد الشهداء هفتاد و دو يار و انصارش گريه مىكنند و عده‌اى از ارادتمندان ائمه اطهار ( ع ) نذورات از قبيل نقد ، لباس و پارچه مىآورند كه مقدارى از آن نذورات براى پذيرائى از مهمانان در همان محل خرج مىشود و مقدار زيادى مىماند ، لطفاً حضرت عالى محل مصرف نذورات باقى مانده را معين فرمائيد كه در كجا مصرف شود ؟\r\n\r\nج\r\n- در مورد سؤال نذورات مذكور را در همان مواردى كه قبلًا مصرف ميشده مصرف نمائيد ، لباس و پارچه‌هاى نذرى را نيز مجازيد با نظارت امناء محل بفروشيد و در موارد مذكور مصرف نمائيد موفق باشيد .\r\n\r\nس 794\r\n- من در ابتداى تكليف براى اينكه فعل حرام خاصى را ترك كنم عهد يا نذر شرعى با بيان صيغه آن كردم كه در مقابل هر دفعه ارتكاب آن عمل مدت زمان مشخصى مثلًا ده شب نماز شب بخوانم و ده جزء قرآن و زيارت عاشورا هم بخوانم تا آمدم آن فعل حرام را ترك كنم تعداد بسيار زيادى بدهى بر عهده‌ام قرار گرفت كه البته سالهاست مشغول اداى اين بدهيها هستم ولى مىترسم عمرم كفاف ندهد و از عهده اداى دين بر نيايم و مىترسم بعد از من هم ، كسى آنها را برايم انجام ندهد البته در بين سالهايى كه هنوز موفق به ترك آن گناه نشده بودم ، چند بار خودم تصميم گرفتم آن عهد را از عهده‌ام خارج كنم ، امّا مىدانستم اين نحوه شرعى نيست . سؤال بنده اين است چطور مىتوانم اين بدهيها را شرعاً از عهده خود خارج كنم تا اگر مردم ، لازم نباشد ديگران باقى آنها را برايم انجام دهند ؟ آيا اين كار با پرداخت كفاره ميسر است و اگر ميسر است چند كفاره‌اى بايد بپردازم ؟\r\n\r\nج\r\n- در مورد سؤال هر مقدار كه متمكّن هستيد از تكليف خود انجام دهيد و نسبت به بقيّه وصيت كنيد كه در صورت امكان ورثه انجام دهد ولى مىتوانيد به مقدارى كه يقين به اشتغال ذمّه داريد اكتفا كنيد . و اللّه العالم .\r\n\r\nس 795\r\n- اگر انسان چيزى را نذر كند و فراموش كند يا نداند كه چند بار ( مثلًا\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nزيارت عاشورا ) بايد بخواند چه بايد بكند ؟\r\n\r\nج\r\n- اگر تعداد آن را فراموش كند اكتفا به مقدار يقينى كافى است . و اللّه العالم .\r\n\r\nس 796\r\n- اگر كسى نذر كند كه چنانچه منزلم را تجديد بناء كنم سالى چند جلسه توسل به اهل بيت ( ع ) در آن منزل برپا مىكنم ، چنانچه اين منزل را بعد از چند سال بفروشد تكليف او چيست ؟\r\n\r\nج\r\n- در فرض مذكور بعد از فروختن منزل نسبت به نذر مذكور تكليفى ندارد . و اللّه العالم .\r\n\r\nنذر زن\r\n\r\nس 797\r\n- آيا نذر و ساير تصرفات زوجه در مال خودش بدون اذن زوج جايز است يا خير ؟\r\n\r\nج\r\n- نذر زوجه بدون اذن زوج صحيح نيست ولى تصرفات او در اموال خودش اشكال ندارد اگر چه نسبت به صدقه دادن به غير ذى رحم خوب است از زوج اذن بگيرد . و اللّه العالم .\r\n\r\nس 798\r\n- چهل سال قبل ، وضع زندگى من خوب نبوده ، همسرم نذرى كرد كه آشى در آخر ماه صفر پخته به همسايگان بدهد ، و خداوند متعال محبّت فرموده كارم رو به راه شده ، چند سال هم آن آش را مطابق نذر پخته و داديم ولى بواسط ضعف و پيرى پختن و توزيع آش براى ما مشكل بوده از يك نفر روحانى محترم راهنمائى خواستيم دستور فرمودند مبلغ پولى را در صندوق ايتام محل به اين نيّت بپردازيد لذا از حدود تقريباً 15 سال قبل مبلغ يك هزار و پانصد ريال در ماه صفر باسم آش نذرى بصندوق ميدادم ولى تازگى بفكرم رسيد كه تورّم قيمت جنس براى نذرم اشكال پيش مىآورد و ضمناً از لحاظ قدرت مالى هم توانائى پرداخت بيش از اين مبلغ را ندارم لذا استدعا دارم حضرتعالى حكم مسأله را بيان فرمائيد .\r\n\r\nج\r\n- نذر زوجه بدون اينكه قبل از نذر از شوهر خود اذن گرفته باشد صحيح نيست و بر فرض اينكه اذن گرفته باشد اگر صيغه نذر نخوانده باشد عمل به آن نذر واجب نيست و در اين صورت بهر نحوى كه خواستيد عمل كنيد مختاريد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nس 799\r\n- زنى نذر كرده كه اگر شوهرش سيگار را ترك كند خرج هر هفته سيگار كشيدن او را صدقه بدهد . اگر شوهر چند هفته سيگار را ترك كرد آيا صدقه دادن بر زن از اولين هفته ترك ، واجب است يا شرعاً ميتواند صبر كند و صدقه را تأخير بيندازد تا از ترك سيگار مطمئن شود .\r\n\r\nج\r\n- اگر با اذن شوهر نذر كرده ظاهراً بايد مدتى از كشيدن سيگار خوددارى كند كه عرفاً گفته شود سيگار را ترك كرده است .\r\n\r\nس 800\r\n- در صورتى كه در نظر زن ترك موقت ، يا هميشگى نبوده باشد ، از اين جهت در ضمن نذر غفلت شده باشد ، اگر شوهر بعد از چند هفته مجدداً شروع به سيگار كشيدن كرد تكليف زن چه مىشود آيا نذرش به هم مىخورد و صدقه دادن بر او واجب نمىشود يا اينكه هر هفته كه نكشيد صدقه واجب است و هر هفته كه كشيد صدقه لازم نيست ؟\r\n\r\nج\r\n- ظاهر اين نذر ترك عرفى سيگار است ، نه ترك يك روز و چند روز و چند دفعه ولى اگر نذر مطلق بود كه شامل ترك يك‌دفعه و يا چند دفعه مىشد همان ترك در آن مدت كفايت مىكند ، بايد به نذر عمل شود و اين صورت هم نذر ترك بعد از تركِ اول را شامل نمىشود مگر اينكه از صيغه استفادهء عموم شود .\r\n\r\nس 801\r\n- اگر در نذر اذن شوهر لازم باشد و بعد از چند هفته شوهر بگويد گمان من در اذن چند هفته بيشتر نبوده كه شما صدقه بدهيد در اين صورت تكليف زن چه مىشود ؟\r\n\r\nج\r\n- اعتبار اذن شوهر در انعقاد نذر بنابر احتياط است لذا در فرض مرقوم احتياط وفاء به نذر است بلكه رعايت اين احتياط لازم است .\r\n\r\nمسائل متفرقه نذر\r\n\r\nس 802\r\n- اگر پدرى نذر كرد كه دختر خود را به كسى بدهد و آن دختر راضى به اين ازدواج نشد ، اين نذر چه صورتى دارد ؟\r\n\r\nج\r\n- در فرض سؤال ، نذر پدر صحيح نيست .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nس 803\r\n- اگر شخصى براى انجام كار مهم نذرى را به زبان آورد ، اما به دل آن را نپسندد ( از لحاظ مبلغ و يا از نظر چيزهاى نذر شده مثل دعا ) تصميم بگيرد نذر را عوض كند آيا امكان دارد ؟ و يا اگر قبل از تعويض نذر خواستهء او برآورده شود بايد نذر را اداء كند ؟\r\n\r\nج\r\n- وفاء به نذر در صورتى واجب است كه به زبان يا صيغهء عربى يا فارسى نذر كند مثل اين كه بگويد براى خدا بر من يا بذمّه من است اگر فلان حاجتم برآورده شد اين مبلغ را به فقراء بدهم ، و اگر فقط در دل قرار گذاشته باشد و بر زبان نياورده باشد ، يا فقط گفته باشد نذر كردم ، و خود را براى خدا عهده‌دار و مديون خدا نكرده باشد ، اختيار با خود اوست مىخواهد عمل كند مىخواهد ترك كند يا آن را عوض نمايد .\r\n\r\nعهد و قسم\r\n\r\nس 804\r\n- خداوند متعال در قرآن كريم به چيزهائى قسم خورده آيا قسم خوردن به آنها صحيح مىباشد ؟\r\n\r\nج\r\n- قسم خوردن به آنها اثر شرعى ندارد .\r\n\r\nس 805\r\n- بنده زمانى با خود عهد كردم كه يكى از كارهايى كه حرام است را انجام ندهم و اگر انجام دادم مدّتى روزه بگيرم امّا متأسفانه پس از مدّتى دوباره مرتكب اين فعل حرام شدم و تاكنون بارها اين فعل حرام را انجام داده‌ام . در اين مورد وظيفهء من چيست ؟ امّا هم‌اكنون نمىدانم كه صيغهء عهد را همانطورى كه در رساله فرموده‌ايد جارى كرده‌ام يا نه ؟ در اين صورت وظيفهء من چيست ؟\r\n\r\nج\r\n- از آنچه تا به حال كرده‌ايد جدّاً توبه كنيد و نسبت به گذشته اگر نميدانيد كه عهد به نحوى كه شرعاً معتبر است و در رساله ذكر شده واقع شده يا نه غير از توبه چيزى بر شما نيست . والله العالم\r\n\r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\n\r\nاحكام وقف\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\nوقف\r\n\r\nمتولّى وقف\r\n\r\nس 806\r\n- در مواردى كه واقف در وقفنامه امر توليت را به اولاد خود نسلًا بعد از نسل تفويض نموده است آيا متصف بودن متولى از اولاد بصفات عمومى كفايت و امانت و احياناً عدالت نيز در اداره امور موقوفه به نظر مبارك حضرتعالى لازم است يا خير ؟\r\n\r\nج\r\n- ظاهر اين ستكه اگر واقف شرط امانت و عدالت نكرده باشد جواز تصدّى متولّى مشروط به اين صفات نيست و عمل او طبق دستور مقرّر در وقف نافذ و صحيح است بلى اگر خيانت و تخلّف او از شرائط مقرّر در وقف محرز شود حاكم شرع جامع الشرائط بايد مداخله و ضم امين نمايد و امّا نسبت به كفايت ، اگر مطلقا فاقد باشد حق تصدّى ندارد و اگر با داشتن كفايت ، بالمباشره متمكن از انجام امور موقوفه نيست ولى با تعيين وكيل متمكن از اداره وقف است و در وقف هم شرط مباشرت متولى نشده باشد متولّى با تعيين وكيل بايد اعمال توليت نمايد . والله العالم\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nس 807\r\n- آيا اداره اوقاف شهرستان ميتواند از تجديد اجاره‌نامه ملك موقوفه خاص كه سالهاست در اجاره اين جانب است و ممر در آمدم مىباشد بدون رضايت اين جانب خوددارى نمايد ؟\r\n\r\nج\r\n- بعد از پايان مدت اجاره متولّى شرعىّ ملك موقوفه ميتواند ملك را بهر كس كه بخواهد اجاره دهد .\r\n\r\nس 808\r\n- در مدّت هفت سالى كه بناى پروژه عظيم كتابخانه و مجتمع فرهنگى را داشته‌ايم هيچ‌يك از هيئت امناء و اجرائى با بنده كه متولّى اين پروژه بوده‌ام همكارى ننموده بلكه استهزاء و مسخره داشتند و باورشان نميشد كه روزى اين پروژه به 60 % از بنا برسد و در پنج طبقه ساخته شود قبل از وقف در به دو تأسيس هيأت امناء و اجرائى منحل شده و بنده دنبال ساخت و ساز بودم و در وقفنامه نوشته‌ايم كه بعد از بنده توليت با أكبر اولادم مىباشد آيا بازهم هيأت امناء لازم است تشكيل شود يا خير ؟\r\n\r\nج\r\n- تعيين متولّى و كيفيت اداره وقف با واقف است اگر در وقف معين كرده باشد تغيير آن جائز نيست ولى واقف بايد محلى را كه وقف مىكند يا مالك باشد يا از طرف مالك وكالت يا وصايت داشته باشد كه بايد حسب الوكالة يا وصايه عمل كند .\r\n\r\nس 809\r\n- آيا جايز است واقف كه خود متولّى بوده و در سند مالكيت براى خود اختيار تام داشته زيرزمين و سه باب مغازه را با هزينه شخصى خود ساخته درآمد اعيانى آنها را براى خود بردارد ؟\r\n\r\nج\r\n- اگر واقف قبل از تحقق قبض در زير زمين مذكور احداث مغازه نموده باشد اشكال ندارد و عمل او محمول بر صحّت است .\r\n\r\nس 810\r\n- وقفنامه‌اى متعلق بسال 1321 هجرى قمرى كه فتوكپى آن ضميمه اين نامه است واقف آن زمينى را وقف نموده تا مال الاجاره در عزادارى صرف شود و توليت هم با واقف ما دام الحيوة و بعد از او با أرشد اولاد ذكور بطناً و نسلًا بعد بطن و نسل در هر طبقه با تقدم ذكور بر اناث باشد آيا ارشد اولاد ذكور اكبر اولاد ذكور است يا خير و آيا با بودن يك نفر از طبقه سابق به لاحق ميرسد\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nيا نه و آيا عين موقوفه بين ورثه تقسيم مىشود يا فقط توليت به ارث است و در فرضى كه متولّى عمل بوقفنامه ننموده توليت به ديگرى منتقل مىشود يا به حاكم شرع مراجعه شود ؟\r\n\r\nج\r\n- در مورد سؤال كلمه ارشد ظهور در كمال عقل و درايت دارد نه تنها در كبر سنّ و با بود يك نفر از طبقه سابق توليت به لاحق نميرسد و در صورتى كه متولّى بوظايف شرعى عمل نكند به حاكم شرع مراجعه مىشود تا ضم امين نمايد و ملك وقف بين ورّاث تقسيم نميشود بلكه اختيار آن با متولّى شرعىّ است كه طبق مقرّرات وقف عمل نمايد .\r\n\r\nس 811\r\n- موقوفه‌اى كه معلوم التوليه و در قيد حيات است آيا شرعاً جايز است ديگران در آن دخالت يا تصرف نمايند ؟\r\n\r\nج\r\n- بطور كلّى در صورتى كه متولّى منصوص به وظيفه شرعىّ خود عمل مىكند ديگران حق دخالت در آن ندارند و اگر بوظيفه شرعى خود عمل نمىكند بايد به حاكم شرع جامع الشرائط مراجعه شود .\r\n\r\nخريدوفروش موقوفه\r\n\r\nس 812\r\n- اين جانب نيت كردم پنج درخت گردو را به مصرف روضه‌خوانى برسانم اولادى ندارم كه بعد از من عمل كند و خودم هم پير شده‌ام آيا مىتوانم آنها را بفروشم ؟\r\n\r\nج\r\n- در مورد سؤال چنانچه درخت‌هاى مذكور را وقف نموده‌ايد و قبض وقف هم محقّق شده فروختن آنها جائز نيست . و اللّه العالم .\r\n\r\nس 813\r\n- خريدوفروش موقوفه و تبديل به احسن طبق نظر واقف ، چه حكمى دارد ؟\r\n\r\nج\r\n- خريدوفروش موقوفه جهت تبديل به احسن جايز نيست .\r\n\r\nس 814\r\n- نيم دانگ زمين مزروعى را از يك نفر مسيحى خريدارى نموده‌ام . هم اكنون سازمان اوقاف زمين مذكور را به تصرف خود درآورده و اجاره چند سال پيش را از اين جانب طلب نموده و قادر به پرداخت اجاره چند ساله‌اى كه اوقاف\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nاز ما طلب نموده نيستم حكم شرعى را بيان فرمائيد .\r\n\r\nج\r\n- در مورد سؤال ، اگر وقفيّت زمين از طريق شرعى به ثبوت برسد يا شما علم به آن حاصل كرده باشيد خريد آن باطل بوده است و مبلغى را كه به فروشنده به عنوان بهاى زمين داده‌ايد ميتوانيد از او استرداد نمائيد و اجرة المثل مدتى كه زمين وقف را متصرف بوده‌ايد ضامن هستيد و بايد به متولّى شرعى وقف بدهيد و اگر وقفيّت آن به ثبوت شرعى نرسيده على الظاهر چيزى بر شما نيست .\r\n\r\nس 815\r\n- شخصى مقدارى زمين وصيّت نموده است كه بعد از مرگش ، از محصول آن زمين در راه خدا ، خرج شود - حالا - ورثه حساب كرده كه خرج و مخارج زمين مذكور ، بيش از درآمدش هست ( يعنى بعد از مخارج چيزى باقى نمىماند ، كه در راه خدا مصرف شود - بلكه ضرر هم مىكند آيا ورثه مىتواند آن زمين را در راه خدا مصرف نمايد ؟\r\n\r\nج\r\n- مورد سؤال ، حكم وقف را دارد و چون يقين به عدم قابليت آن از جهت درآمد و لو در آينده حاصل نمىشود فروش آن جايز نيست . و اللّه العالم .\r\n\r\nس 816\r\n- مىتوان شرعاً مكان نامناسب و غير قابل استفاده كتابخانه را فروخته و پول حاصله را صرف ساخت مكان جديدى نمود كه از درآمد آن مخارج حسينيه و كارهاى فرهنگى تأمين شود ؟\r\n\r\nج\r\n- در فرض سؤال كه محلّ مذكور وقف براى كتابخانه شده و به تصرّف موقوف عليهم داده شده است ، فروش و تبديل آن جايز نيست . و اللّه العالم\r\n\r\nس 817\r\n- مرحوم پدرم ده زمين بىآب در ده وقف نموده كه از درآمد آن ده مجلس روضه در ماه محرم خوانده شود حال آنكه اين زمين را ميخواهند سالى دو هزار تومان اجاره كنند و با اين دو هزار تومان بيشتر از يك مجلس نمىشود روضه خواند اين جانب تصميم گرفتم كه زمين را بفروشم ( كه حدود 120 الى 150 هزار تومان قيمت كرده‌اند ) و با پولش تعدادى درخت گردو بخرم كه للّه تبديل به احسن شده باشد و درآمدى هم از اين راه داشته باشد كه بتوانيم ده مجلس روضه بخوانيم ، آيا مىشود اين پول را به حساب سپرده بانك گذاشت و سود سپرده را براى روضه‌خوانى مصرف كرد يا خير ؟\r\n\r\nج\r\n- فروش و تبديل زمين وقفى جايز نيست و در فرض سؤال ، ميتوانيد به مقدار\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nدرآمدى كه فعلًا دارد مجلس روضه بگيريد و لو يك مجلس باشد و جائز نيست وجه مذكور را در بانك به حساب سپرده بگذاريد .\r\n\r\nس 818\r\n- به استحضار مىرساند باغچه‌اى با دو من آب وقف حمّام بوده كه حمّام كوچكى نيز در اين باغچه بوده است كه حمّام تبديل به احسن گرديده است و چون باغچه هم از چندين سال پيش از آب استفاده نمىكرده است و احتياج هم نداشته آب مصرف زراعت دشت مىشده است آيا اين آب را مىشود فروخت يا خير ؟\r\n\r\nج\r\n- در مورد سؤال به همان نحوى كه باغچه و آب جهت حمّام وقف شده بايد طبق آن عمل شود و لو به اجاره دادن موقوفه و صرف مال الاجاره در احتياجات حمّام ، و فروختن آن جائز نيست .\r\n\r\nس 819\r\n- ساختمانى كه براى حسينيّه خريدارى شده و به قبض و سند در آمده و مالكان اصلى آن مبلغ قابل توجهى براى حسينيّه شدن مكان به حضرت سيّد الشهداء عليه السلام بخشيده‌اند و مردم نيز كمك مالى نموده‌اند و مدت دو سال حتى مبالغ اجاره مغازه‌هاى موقوفه آن اخذ شده و در آن مكان مجلس توسل و عزادارى و اطعام برگزار شده آيا قابل تبديل و تغيير است يا خير ؟\r\n\r\nج\r\n- بطور كلّى در فرض سؤال ظاهر اين ستكه وقف حسينيّه محقّق شده و فروش و تبديل و تغيير آن جائز نيست . و الله العالم .\r\n\r\nتصرف بر خلاف وقف\r\n\r\nس 820\r\n- چيزى كه در گذشته وقف شده است و امروز جزء اشياء تاريخى و گران‌بهاست آيا مىتوان آن را در موزه يا محل ديگر مخصوص اين اشياء نگاهدارى كرد ؟\r\n\r\nج\r\n- براى هر جهتى كه وقف شده بايد در همان جهت مورد استفاده قرار گيرد و حفظ آن در موزه به صورت تعطيل آن جائز نيست .\r\n\r\nس 821\r\n- آيا مىتوان با توجه به شرايط روز و در جهت مصالح دولت و امت اسلامى و با ملحوظ داشتن نيت اصلى واقف و در جهت هماهنگى با ساير\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبرنامه‌هاى مدوّن و جارى دولت در كاربرد نظرات واقف تغييراتى به عمل آورد ؟\r\n\r\nج\r\n- تغيير در مصرف وقف جايز نيست بلى در صورتى كه مصرف معين شده از طرف واقف منتفى شده باشد مىشود در مصرفى كه اقرب به نظر واقف است صرف نمود .\r\n\r\nس 822\r\n- قرآن يا كتابى كه به صورت نسخهء خطى مىباشد و توسط نگارنده وقف خواندن شده است ، آيا مىتوان براى استفادهء احسن آن را حفظ نمود و به جاى آن قرآن يا كتاب ديگرى را وقف نمود ؟ ( يا معادل قيمت آن كتاب يا قرآن وقف نمود ) .\r\n\r\nج\r\n- جائز نيست .\r\n\r\nس 823\r\n- قرآن‌هاى خطى سند و تاريخ علمى و فرهنگى و مذهبى نجم‌آباد به شمار مىآيند ، حضرتعالى كدام يك از موارد ذيل را صلاح مىدانيد عمل شود :\r\nتعمير شود و در منزل يكى از افراد معتمد آبادى نگهدارى شود .\r\nو يا چون‌كه وقف است بهتر است اين قرآنها تعمير شوند و مجدداً به مسجد آبادى منتقل شود و يا به يكى از كتابخانه‌هاى معتبر از طرف ورثهء واقف هديه شود تا بنحو احسن با داشتن تجهيزات لازم نگهدارى شود ؟\r\n\r\nج\r\n- در مورد سؤال اگر متبرّعى باشد كه قربة الى اللَّه مخارج اصلاح و ترميم اوراق دو شصت پاره را بپردازند يا از زكوات تأمين آن ممكن باشد بايد متولّى شرعى آنها كه در وقف‌نامه تعيين شده آنها را ترميم و اصلاح نمايد و بطورى كه در معرض از بين رفتن نباشد نگهدارى نمايد و طبق متعارف و دستور وقفنامه آنها را براى استفاده اهالى نجم‌آباد در اختيار آنها قرار دهد و انتقال آن به محلّ ديگر غير از نجم‌آباد جايز نيست .\r\n\r\nس 824\r\n- وجوهى را كه اهل خير بعنوان كمك به مخارج حسينيّه و حيدريه يا امثال اينها مىدهند مىتوان در موارد ديگر مثل مخارج يا كرايه سفر هيأت به زيارات يا غير آن مصرف نمود ؟\r\n\r\nج\r\n- وجوهى كه مردم بعنوان مصارف حسينيّه و مانند آن مىدهند صرف آن در غير مورد ذكر شده جايز نيست . و اللّه العالم\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nس 825\r\n- مبالغى كه بعنوان كمك به مخارج حسينيّه يا حيدريه جمع‌آورى شده را مىتوان بعنوان سپرده بلند مدت در بانك قرار داد ؟\r\n\r\nج\r\n- گذاشتن پول حسينيّه در حساب سپرده جايز نيست ولى چنانچه مصرف وجوه حسينيّه وقت خاصّى داشته باشد بر متولّى واجب است تا آن موقع وجوه را در محلّ أمنى حفظ نمايد چنانچه با گذاشتن در بانك اطمينان به حفظ آن پيدا مىكند گذاشتن در حساب قرض الحسنه اشكال ندارد . و اللّه العالم\r\n\r\nس 826\r\n- امامزاده‌اى است كه ساختمان آن رو به ويرانى است از مردم پول مىگيرند بنام تعمير ساختمان امامزاده و آن پول را خرج هموار كردن كوهى كه در مجاورت آن است مىكنند آيا اين كار جايز است ؟\r\n\r\nج\r\n- پول به هر عنوان جمع‌آورى شده باشد بايد در همان جهت مصرف شود و صرف آن در غير آن جهت جائز نيست مگر با اذن‌دهندگان پول .\r\n\r\nس 827\r\n- قطعه زمينى است موقوفه كه قسمتى از آن مشجر و باغ مركبات است و قسمتى مزروعى شالى واقع در قريه درون كلابى از قراء شهرستان بابل استان مازندران كه بيش از صد سال مرد خيّرى آن را وقف نموده و مصرف آن به شرح وقف‌نامه مىباشد . آيا مىتوان در موقوفه مذكور مبادرت به احداث سقا تالار نمود يا خير ؟ هرگاه بدون تحصيل مجوز شرعى و قانونى سقاتالارى ساخته شود مىتوان از آن استفاده نمود يا از موارد تصرف نامشروع و غصب است ؟\r\n\r\nج\r\n- اگر زمين موقوفه مذكور كما فى السابق زراعت مىشود و درآمد آن صرف در مورد وقف مىشود ساختن سقاتالار در آن جايز نيست بلى چنانچه زمين مذكور قابل كشت نباشد متولّى شرعى با مصلحت وقف مىتواند قسمتى از آن را براى ساختمان سقاتالار اجاره دهد و مال الاجاره را به مصرف موقوفه برساند و هر گونه تصرّف در امر موقوفه بدون مجوّز شرعى و اجازه واقف غصب و حرام و موجب ضمان اجرة المثل است توضيحاً چنانچه اجاره مذكوره واقع شد بايد مدارك معتبره تهيه و تنظيم گردد و به امضاء معتمدين برسد تا در طول زمان و مرور ايّام وقفيت آن متروك و منسىّ نگردد . و اللّه العالم\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nس 828\r\n- حسينيّه‌اى است كه در حال حاضر جهت برگزارى مراسم مذهبى نياز به توسعه و تجديد بناء دارد ( زمينى هم براى اين منظور آماده گرديده ) در يك سمت آن خانه‌ها ايست كه راه عبور آنها در حسينيّه است . اجازه مىفرماييد كه در طرح توسعه آن كوچه براى عبور همسايگان از زمين حسينيّه جدا و ساختمان حسينيّه مستقل و مجزّا و بدون شريك باشد و موجبات استفاده مشروع بيشترى فراهم گردد ؟\r\n\r\nج\r\n- در مورد سؤال ، جدا كردن قسمتى از زمين حسينيّه و راه مستقل قرار دادن آن جايز نيست . و اللّه العالم\r\n\r\nس 829\r\n- استحضار دارند كه موقوفات بسيارى در سطح كشور وجود دارد كه يا شناسائى نشده و يا به مرور زمان از بين رفته است كه هر دو گروه موقوفات مزبور در صورت شناسائى و احياء ، درآمدهاى فوق العاده‌اى براى ميهن اسلامى ايجاد خواهند نمود و منبع جديد درآمدى براى كشور فراهم مىشود ، در اين صورت آيا مىتوان با تغييرات جزئى در نحوه استفاده از درآمد موقوفات موجود براى شناسائى موقوفات مزبور ( ناشناخته ) اقدامى به عمل آورد ؟\r\n\r\nج\r\n- صرف درآمد موقوفات موجود در شناسائى و احياء موقوفات ديگر كه مربوط به موقوفات موجود نباشد جايز نيست مخارج شناسائى و احياء از وجوه برّيه ديگر تأمين شود .\r\n\r\nس 830\r\n- زمينى بر ابناء السبيل وقف است كه مساحت تقريبى آن 640 متر مربع است اكنون زمينهاى مجاور ساختمان شده و طبق نظر كارشناس اگر 40 متر مربع آن را به كوچه عام بدهند علاوه بر اينكه كوچه عام اصلاح خواهد شد بر ارزش زمين مذكور هم افزوده خواهد شد و اگر اين عمل صورت نگيرد اين زمين در بُن بست واقع شده و تقريباً بلا استفاده خواهد ماند با اين شرائط آيا مجاز به تصرف در آن زمين هستند يا خير در هر صورت ارشاد فرمائيد ! ضمناً ورثه واقف بعنوان متولّيان موقوفه مىباشند .\r\n\r\nج\r\n- در مورد سؤال چنانچه استفاده از زمين وقفى موقوف و منحصر باشد باينكه مقدارى از آن زمين معبر شود معبر قرار دادن آن با اجازه متولّى شرعى مانعى ندارد و لى قلّت منافع مجوّز اين عمل نميشود . و اللّه العالم\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nس 831\r\n- زمينى است جنب مغازه اين جانب تقريباً بمساحت 6 متر مربع در بازار شهرضا كه سابقاً سقاخانه بوده و فعلًا بلااستفاده گرديده و مالك معينى ندارد از طرف ديگر به اداره اوقاف مراجعه شده وقفنامه در دست رس كسى نيست و كسى هم بوقف بودن آن اطلاع ندارد و از طرف ديگر مورد نياز اين مغازه مىباشد و اداره اوقات شهرضا هم گفته چنانچه از مجتهد جامع الشرائط استجازه شود تصرف آن بلامانع مىباشد مستدعى نظر خود را در مورد زمين فوق الذكر مرقوم فرمائيد .\r\n\r\nج\r\n- در فرض سؤال مقتضى است اهل خير بعنوان صدقه جاريه آن را تجديد بنا نموده و با وسائل جديد براى استفاده عموم مجهّز نمايند .\r\n\r\nس 832\r\n- شخصى زمينى را وقف نموده كه اجاره آن به مقدار معين صرف روضه‌خوانى شود و يك ختم قرآن خوانده شود و بقيه اجاره آن وقف حمّام شود در حالى كه نزديك بيست سال است كه حمّام مخروبه و به كلى صاف شده در مصرف موجودى وقف حمّام چه دستور مىفرماييد ؟\r\n\r\nج\r\n- بطور كلى اگر مقصود اين باشد كه بقيه عوائد زمين به مصرف تعمير و دائر نگاه داشتن حمّام معينى برسد و فعلًا آن حمّام از بين رفته صرف عوائد در آن بىموضوع شده آن عوائد را در همان جهات در حمّام ديگر صرف نمايند . بلى اگر با آن مقدار از عوائد تجديد بناى حمّام در همان محل اول ممكن است به مصرف تجديد بناء آن برسانند .\r\n\r\nس 833\r\n- در مواردى كه دستگاههاى دولتى بدون اذن متولى شرعى موقوفات و بدون پرداخت حقوق وقف مبادرت به حفر چاه و ايجاد شبكه لوله‌گذارى در اراضى و املاك موقوفه مىنمايند ، آيا ضمانت شرعى پرداخت حقوق وقف متوجه مصرف‌كنندگان است يا دستگاه مجرى طرح ؟\r\nبا علم به عدم پرداخت حقوق وقف انجام وضو و غسل با چنين آبى چه صورت دارد ؟\r\n\r\nج\r\n- تصرف در ملك وقف بدون اذن متولّى شرعى غصب و حرام است و بر حسب موارد موجب ضمان خسارت وارده و اجرة المثل مىشود و در مورد سؤال حفركننده چاه اگر موجب تضرّر وقف شده علاوه بر ضمان آن ضامن قيمت آب\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nچاه نيز مىباشد و استفاده كنندگان از آب نيز ضامن هستند كه متولى وقف از هر كدام از آنها مىتواند قيمت آب را مطالبه نمايد ولى باطل بودن وضوء و غسل با آب مرقوم در صورتى است كه استفاده كنندگان عالم به غصبى بودن آب باشند .\r\n\r\nتعويض موقوفه\r\n\r\nس 834\r\n- آيا اشياء وقفى را مىتوان تبديل به أحسن نمود ؟\r\n\r\nج\r\n- جائز نيست .\r\n\r\nس 835\r\n- شخصى زمينى را وقف عزادارى سيد الشهداء صرف چاى و روضه‌خوانى نموده در يك مسجد مدت 70 الى 80 سال اولياى آن زمين وقف را خرج نموده حال يك مسجد جامع نزديكى آن مسجد درست شده ديگر به آن مسجد كسى نمىرود آيا در مسجدهاى ديگر مىتوانيم خرج كنيم و در ضمن صاحب آن زمين وارثى ندارد و در وقف‌نامه هم به آن مسجد قيد نشده است ولى زبانى ميگويند وقف اين مسجد است .\r\n\r\nج\r\n- در فرض سؤال ، اگر سيره و عمل بر صرف عوائد وقف در مسجد خاص بوده تغيير آن مورد اشكال است بلى اگر صرف آن در مسجد مرقوم متعذّر باشد در هر مسجدى كه اقرب به آن مسجد و به نظر واقف باشد صرف شود .\r\n\r\nس 836\r\n- زمينى بود كه در زمانهاى قبل از ميوه‌هاى درختان آن روضه‌خوانى مىشده الان ورثه ميگويند درختهاى زمين وقف بوده و خوف اين هست كه زمين را كسى تملك كند و بفروشد ، آيا اگر اين زمين فروخته شود صرف تعمير مسجد يا صرف حُسينيه بشود يا بايد روضه‌خوانى بشود ؟\r\n\r\nج\r\n- در فرض سؤال ، چنانچه درختها بلا استفاده مانده در صورتى كه اجاره دادن آن ممكن باشد و درختها هم بار دهند اجاره بدهند و مال الاجاره را به مصرف روضه‌خوانى برسانند .\r\n\r\nس 837\r\n- مقدارى وسائل از قبيل لباس و چكمه و شمشير كه در تعزيه‌خوانى و شبيه‌خوانى حضرت امام حسين ( ع ) استفاده مىشده اكنون فرسوده و قابل استفاده نمىباشد و استفاده نكردن آن بهتر است آيا اجازه هست وسائل ذكر شده را\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nبطور ضايعات به فروش برسانيم و نو بخريم و يا اينكه در محل مناسب دفن كنيم ؟\r\n\r\nج\r\n- در صورتى كه بعلّت فرسودگى قابل استفاده نباشد مجازيد آنها را تبديل نمائيد ، لكن توجه داشته باشيد كه خريد آلات لهو حرام است و در تعزيه هم نبايد مورد استفاده قرار گيرد .\r\n\r\nس 838\r\n- آيا پارچه‌هاى مشكى كه در مساجد يا حسينيّه‌ها به جهت عزادارى سرور شهيدان زده مىشود پس از مدتى كهنه شده يا رنگ مشكى آن تغيير كرده و مىخواهند آن را تعويض نمايند براى نظافت يا تميز كردن دست يا اشياء به كار بردنش اشكال دارد يا نه ؟\r\n\r\nج\r\n- در فرض سؤال ، اگر آن را در امور مسجد يا حسينيّه بكاربرند اشكال ندارد و الّا مىتوانند بفروشند و وجه آن را صرف خريد پارچه سياه بنمايند . و اللّه العالم\r\n\r\nس 839\r\n- زمين‌هايى كه نسلًا بعد نسل وقف كرده‌اند كه از عوايد بدست آمده نصف آن مال كسى كه زمين را كشت مىكند و نصف ديگر جهت روضه‌خوانى و امام جماعت در ماه مبارك رمضان و در مسجد معين روضه و جماعت برگزار گردد ولى به عللى از قبيل مخروبه بودن مسجد و اجتماع نكردن مردم آيا مىشود در مسجد ديگر كه جمعيّتى هستند روضه و جماعت خواند يا خير ؟\r\n\r\nج\r\n- اگر به هيچ وجه امكان تشكيل مجلس در مسجد مذكور فراهم نيست مىتوانند عوايد آن را در مسجد ديگر صرف جهت مذكور در وقف نمايند . و الله العالم\r\n\r\nس 840\r\n- در دهات ما از توابع آبادان درخت خرما وقف مىكنند جهت حسينيه آيا زمين هم داخل وقف است اگر درخت از بين رفت وظيفهء متولّى چيست ؟\r\n\r\nج\r\n- مجرّد وقف درخت شامل زمين درخت نميشود بلى اگر متعارف محلّ اين باشد كه معمولًا درخت را با زمين آن وقف ميكنند شامل زمين نيز مىشود و در صورت شك بايد طبق متعارف رفتار شود .\r\n\r\nس 841\r\n- حسينه‌اى موقوفه در زمين موقوفه بوده در اثر جنگ تخريب شد بعد از شروع بازسازى مردم كمى دور تر از محل خانه ساختند متولّى حسينيّه ديگرى\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبه آن نام و عنوان در جاى نزديك محل سكونت مردم ساخت زمين قبل و حسينيه قبل به همان حال باقى مانده است آيا اشكال دارد كه حسينيّه را در جاى ديگر ساختند ؟\r\n\r\nج\r\n- در مورد سؤال ، حسينيّه قبلى كه تخريب شده به حال وقفيت و حسينيّه بودن باقى است و حسينيّه جديد هم محكوم بوقفيّت است .\r\n\r\nس 842\r\n- در فرض بالا اگر از حسينيّه اول مصالحى كه قابل استفاده باشد باقى مانده باشد مىشود در ساختمان حسينيّه دوم كه در زمين ديگر به جاى آن حسينيّه ساخته شده استفاده كرده يا نه ؟\r\n\r\nج\r\n- چنانچه مصالح مذكور در حسينيّه تخريب شده مورد استفاده نميباشد مصرف نمودن آن در حسينيّه جديد مانعى ندارد .\r\n\r\nس 843\r\n- در فرض بالا اگر حسينيّه اول موقوفات داشته حالا كه حسينيّه را در جاى ديگر ساخته‌اند ، مىشود آن موقوفات را صرف حسينيّه دوم كرد يا نه ؟\r\n\r\nج\r\n- اگر امكان صرف در حسينيّه قبلى نباشد صرف آن در حسينيّه جديد مانعى ندارد .\r\n\r\nس 844\r\n- يك حوض ( آب انبار ) كه آب مشروب براى عموم وقف و مقدارى زمين و درخت براى مخارج آن حوض وقف شده لكن در شرائط فعلى آن حوض از بين رفته و ديگر لزومى ندارد آيا اين زمين و درختها و منافع را چه كنيم ؟\r\n\r\nج\r\n- در مورد سؤال عوائد موقوفه مذكور را صرف پول آب شرب در اماكن عمومى از قبيل مسجد و حسينيّه بنمائيد .\r\n\r\nس 845\r\n- زمين مشاعى است در جنب مسجد كه جهت احداث حسينيّه خريدارى گرديده شركاء سهم خود را قبلًا تملك نموده و احداث بنا نموده‌اند ، اخيراً جهت تفكيك به مراجع قانونى مراجعه شده از آن جائى كه قسمتى از زمين حسينيّه در پلاك ساختمان آنها واقع گرديده و به عكس قسمتى از سهم آنان در پلاك زمين حسينيّه واقع شده ، چاره‌اى جز معاوضه اين قسمت از نظر قانونى نيست به نحوى كه به هيچ كدام از طرفين خسارتى وارد نمىگردد و در حال\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nحاضر شركا خانه احداث نموده و در سهم خود سكونت دارند و زمين حسينيّه نيز در اختيار هيأت امناى مسجد مىباشد در صورت معاوضه نيز هيچ‌گونه دخل و تصرفى در متراژ زمين حسينيّه ايجاد نخواهد شد آيا معاوضه جايز است ؟\r\n\r\nج\r\n- در صورتى كه زمين مذكور مشاعاً براى حسينيّه خريدارى شده است افراز آن با موافقت ساير شركا در هر قسمتى از زمين كه مصلحت حسينيّه است اشكال ندارد و اگر مقصود تعويض با زمين ديگر است مورد اشكال است .\r\n\r\nس 846\r\n- زمين موقوفه‌اى است كه همسايه مجاور آن بعضى مواقع مقدارى از زمين را ضميمه زمين خود مىسازد و اين عمل چند مرتبه تكرار شده است آيا مىتوان زمين مذكور را با زمينى به همان مساحت و يا بيشتر تعويض نمود كه از خيانت محفوظ باشد يا خير ؟\r\n\r\nج\r\n- در مورد سؤال تعويض موقوفه جائز نيست و همسايه زمين نبايد خيانت كند . و اللّه العالم\r\n\r\nس 847\r\n- حوض انبار قديمى است كه حدود 30 سال است بلا استفاده مانده است و مدتى است كه مردم خاكروبه خود را در آن مىريزند و فعلًا هم از طرف بهداشت درب آن را با آجر مسدود كرده‌اند و بطور كلّى از آن هيچ استفاده‌اى نمىشود ، از طرفى پهلوى آن حسينيّه‌اى قديمى است كه خانه‌هاى اطرافش خريده شده براى توسعه حسينيّه آيا مىتوان اين حوض انبار را هم ضميمه حسينيّه ساخت يا خير ؟\r\n\r\nج\r\n- در مورد سؤال چنانچه حوض مذكور مورد استفاده جهت ذخيره آب نيست مىتوانند با اجازه حاكم شرع آنجا را با تعيين مدت اجاره كنند و بعنوان حسينيّه استفاده نمايند و وجه الاجاره را مصرف پول آب فقراء نمايند .\r\nو اللّه العالم\r\n\r\nس 848\r\n- زمينى وقفى به مقدار سيصد متر كه قبلًا در آن زراعت مىشد و طبق نظر واقف آن به مصرف امور خيريّه مىرسانيدند فعلًا از نظر موقعيت مكانى طوريست كه قابل كشت و زرع نمىباشد و زمين معطل مانده و در كنار همين زمين كارخانه ايست كه حاضرند با قيمت خوب اين زمين را بخرند و ملحق به آن نمايند مستدعى ايست بفرمائيد كه تكليف اين زمين چيست در صورتى كه\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاجازه بفرمائيد متولّى زمين فوق الذكر را به كارخانه مجاورش بفروشد و در جاى مناسب زمين تهيه نمايد و از عوائد آن طبق نظر واقف عمل شود .\r\n\r\nج\r\n- در فرض سؤال ، فروش و تبديل آن جائز نيست چنانچه استفاده كشاورزى از زمين مذكور ممكن نيست مىتوانند زمين مذكور را جهت استفاده ديگرى مثل بناء ساختمان و امثال آن اجاره دهند و مال الاجاره را به مصرف وقف برسانند .\r\n\r\nس 849\r\n- بنياد ازدواج جهت رسيدگى به خانواده‌هاى بىبضاعت در امر ازدواج تأسيس گرديد كه پس از مدتى با مشكل بودجه روبرو و تعطيل گرديد . آيا مىتوان وسايل و موجودى آن را به دار الايتام كه اكنون فعال است تحويل نمود ؟\r\n\r\nج\r\n- در صورت مذكور كه مؤسسه نامبرده تعطيل شده و امكان فعاليت ندارد با اجازه از صاحبان وجوه ، موجودى را براى صرف در ازدواج به مستمندان بپردازيد . و اللّه العالم\r\n\r\nس 850\r\n- واقف قيد نموده كه از درآمد موقوفه هر سال دو من گندم به مصرف قرائت قرآن در شبهاى جمعه سال برسد و تتمّه آن به مصرف عزادارى أبا عبد اللّه الحسين ( ع ) برسد لذا استدعا دارد نسبت به دو من گندم كه در زمان ما براى قرائت تمام شبهاى جمعه قبول نمىكنند تكليف چيست ؟\r\n\r\nج\r\n- در مفروض سؤال همان دو من گندم در شبهاى جمعه سال مصرف قرائت قرآن بشود هر چند بقرائت يك سورهء كوثر يا توحيد باشد .\r\n\r\nس 851\r\n- اين جانب به علت ناراحتى اعصاب از مدتها قبل تحت درمان در يك مركز روانپزشكى بوده‌ام در سال 73 در يك حمله بيمارى و عود علائم آن كتابهاى درسى دانشگاهى خود را به يك كتابخانه اهداء نموده‌ام از آنجا كه در آن زمان احتمالًا بر اعمال خود تسلط نداشته‌ام لذا بدين وسيله تقاضاى عود كتابهايم را نموده‌ام مسئول كتابخانه ، كتابهايم را به اين جانب عودت نمىدهد و مىگويد وقف است و مهر وقف خورده و قابل عودت نيست آيا اين وقف از لحاظ شرعى چه صورت دارد ؟\r\n\r\nج\r\n- بطور كلّى اگر ناراحتى اعصاب واقف در حدّ جنون و يا سفه بوده وقف آن\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nصحيح نيست ولى اگر مجنون و يا سفيه نبوده و كتابها را وقف نموده و لو بنحو معاطات و بقبض داده وقف محقق شده و پس گرفتن جائز نيست .\r\n\r\nس 852\r\n- شخصى حمّامى را وقف نموده كه پس از مرور زمان متروكه و بدون استفاده مانده است آيا مىتواند آن را بفروشد و خودش پول را مصرف نمايد ؟\r\n\r\nج\r\n- در مورد سؤال چنانچه از محل مذكور بعنوان حمّام استفاده ممكن نيست آنجا را با نظر متولّى منصوص و اگر متولّى منصوص ندارد با نظر مجتهد جامع الشرائط بفروشيد و با پول آن در محل ديگر حمّام و يا زمين جهت احداث حمّام عمومى تهيه نمائيد و در هر صورت واقف نميتواند آنجا را بفروشد و پولش را خود مصرف نمايد .\r\n\r\nنزاع در وقف\r\n\r\nس 853\r\n- افرادى كه با هماهنگى حاكم شرع ( اداره اوقاف و امور خيريّه جمهورى اسلامى ايران ) و موقوف عليهم حكم تولّيت ايشان صادر شود آيا متولّى شرعى هستند يا خير ؟\r\n\r\nج\r\n- اگر بين موقوف عليهم اختلاف و تشاحّى نباشد و موقوفه متولّى نداشته باشد هر ترتيبى كه موقوف عليهم بدهند جايز است و مجتهد جامع الشرائط هم نميتواند آن را ردّ كند و در صورت تشاح و اختلاف اگر وقف منفعت باشد بايد براى رفع اختلاف به فقيه جامع الشرائط رجوع نمايد و اگر وقف انتفاع باشد در صورتى كه وافى بانتفاع همه نباشد يا تفاوتهائى بين اجزاء آن باشد اگر استفاده معيّنى ممكن است به آن عمل شود و الا رجوع به قرعه مىشود .\r\n\r\nس 854\r\n- زمين موقوفه‌اى را از طرف شهردارى جهت پارك در نظر گرفته‌اند و اداره اوقاف هم اگر دخالت كند نه اجاره لازم را مىپردازد و نه نظر واقف را عملى مىكند . صاحبان و متولّيان وقف آيا مجازند زمين وقف را براى جلوگيرى از تلف شدن بفروشند به شهردارى و در جاى ديگر زمين بخرند و به نظر واقف عمل كنند يا خير ؟\r\n\r\nج\r\n- در صورتى كه ممكن باشد موقوفه را حفظ كنند و اگر احياناً شهردارى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nمتصرّف شد و مبالغى را كه به عنوان قيمت زمين داد مراجعه به حاكم شرع نمايد تا دستور شرعى آن را صادر كند . و اللّه العالم\r\n\r\nس 855\r\n- آيا شرعاً جايز است به بهانهء اصلاحات ارضى وقف را باطل نمايند ؟\r\n\r\nج\r\n- ابطال سند وقف باستناد قوانين غير مشروعه جايز نيست خداوند همه را از شرور و فتن آخر الزمان حفظ فرمايد .\r\n\r\nس 856\r\n- برخى از اشخاص متصرف در املاك موقوفه بدون موافقت متولى شرعى موقوفه ، اقدام به ساخت و ساز و سرمايه‌گذارى بر روى املاك موقوفه نموده‌اند ، اكنون كه متولى شرعى به استرداد حقوق وقف اقدام نموده ، متصرفين موصوف بدون داشتن رابطه استيجارى به استناد اينكه چندين سال است املاك وقف را در اختيار دارند از واگذارى املاك موقوفه به متولى خوددارى و مدعى دريافت هزينه‌هاى انجام داده و خسارت وارده به خود مىباشند . درحالىكه اصل تصرف و انجام عمليات موصوف به جهت اينكه بدون اجازه و رضايت متولى انجام يافته ظاهراً عارى از وجاهت شرعى به نظر مىرسد .\r\nمستدعى است تكليف شرعى و الهى هر يك از طرفين ( متولى و متصرف ) را در فرض مرقوم بيان فرمائيد ؟\r\n\r\nج\r\n- در فرض سؤال ، كه بدون اجازه متولّى شرعى اقدام به هزينه نموده‌اند و تصرفات آنها مشروع نبوده بابت هزينه‌هاى مربوطه حق مطالبهء چيزى ندارند فقط اعيانى را كه در آنجا صرف كرده‌اند مثل در و آهن و آجر و غيره مىتوانند ببرند ولى حق ابقا ندارند . و اللّه العالم .\r\n\r\nس 857\r\n- به استحضار مىرساند از ساليان قبل مغازه‌هاى وقفى بدون دريافت هيچ‌گونه سرقفلى به صورت اجاره توسط متوليان قبل به افراد واگذار گرديده اينك كه موقوفه قصد تخريب و بازسازى مجدد املاك موصوف را دارد مستأجرين مزبور مدعى دريافت حق كسب و پيشه و يا سرقفلى مغازه از متولى وقف مىباشند .\r\nمستدعى است اعلام فرمائيد شرعاً پرداخت و دريافت وجه مورد درخواست در اين رابطه براى طرفين چه حكمى دارد ؟\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nفرضاً چنانچه وجهى به مستأجرين قبلى بعنوان سرقفلى پرداخته باشند ، آيا موقوفه هنگام تخليه ملك خود مديون به پرداخت آن به مستأجر فعلى مىباشند يا خير ؟\r\n\r\nج\r\n- در هر دو فرض سؤال ، متولّى ملزم به پرداخت وجهى در اين خصوص نيست و دريافت وجه از او براى رفع يد از موقوفه مشروع نيست . و اللّه العالم .\r\n\r\nس 858\r\n- شخصى در زمان حياتش زمينى را براى هيئت ابا عبد الله الحسين ( ع ) وقف نموده و كراراً اعلام داشته تا همگان نيز بدانند و عده‌اى از مؤمنين و موثقين آن را شنيده و گواهى مىكنند ، در حالى كه ورثه پس از فوت واقف انكار وقفيت ملك مزبور را نموده و اصرار دارند كه هر كدام سهم الارث خود را از اين ملك ببرند ضمناً از ملك مزبور حدود 10 سال به منظور عزادارى حضرات اهل بيت عصمت و طهارت عليهم السلام بهره‌بردارى شده و واقف نيز مسئوليّت و مديريّت هيئت را عهده دار بوده است حكم مسأله را بيان فرمائيد .\r\n\r\nج\r\n- در فرض سؤال ، چنانچه از شهادت موثّقين ، اطمينان به وقفيّت ملك مزبور حاصل شود ورثه حقّى ندارند .\r\n\r\nس 859\r\n- اين جانب منزل مسكونى داشتم و چند سال قبل وقف عزادارى امام حسين عليه السلام نمودم بنام زينبيّه كه مدت چند سال است كه روضه‌خوانى مردانه و زنانه در آنجا برگزار مىگردد ، آيا ورثه‌ام از آن منزل موقوفه ملكىام به عنوان ميراث سهم مىبرند يا نه ؟\r\n\r\nج\r\n- در فرض سؤال كه خانه وقف شده و از آن جهت وقف استفاده شده ورثه حقّى در آن ندارند . و اللّه العالم\r\n\r\nس 860\r\n- اين جانب كارمند بازنشسته و ساكن بابل منزلى را از طريق پدرم به ارث بردم و سكونت دارم كه دو دانگ آن را مادر پدرم وقف نموده و چهار دانگ ديگرش ملكى است و در ابتدا تأسيس ادارهء ثبت اسناد در موقعى كه خواستم ملك مزبور را به ثبت برسانم اداره مزبور حاضر به ثبت ملك بر اساس دو دانگ وقف و چهار دانگ ملك نشد لذا اين جانب يك دانگ از ملك خود را به دو دانگ موقوفه بدون تنظيم وقفنامه‌اى اضافه نمودم تا ادارهء ثبت حاضر شد ملك\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nرا به نحو سه دانگ وقف و سه دانگ ملك به ثبت برساند از تاريخ ثبت ، سه دانگ موقوفه را با ادارهء اوقاف اجاره مىپردازم ولى اكنون ساختمان ملك به علت فرسودگى بنا در حال خراب شدن هست و ادارهء اوقاف هم حاضر به تعميرات كلّى به علت مشاع بودن نيست از طرفى مىخواهم سهم خودم را ( سه دانگ ) بفروشم خريداران به علت مشاع بودن با موقوفه حاضر به خريد نمىشوند براى حل مشكل تقاضاى راه حل شرعى دارم مسأله ديگر اينكه اين جانب به فرزندانم اعتماد ندارم كه بعد از فوتم به وقف عمل كنند لذا مىخواهم در زمان حياتم وسائل موقوفه را از قبيل سماور بزرگ و قورى شكسته و سالم و استكان و نعلبكى و منقل و غيره را در اختيار يكى از مساجد قرار دهم كه احتمالًا بعد از فوتم از بين نرفته و در اين زمينه مسئول نباشم .\r\n\r\nج\r\n- در مورد سؤال اوّل اگر خانه مشترك با وقف قابل افراز است كه با جدا كردن سهم هر يك از مالك ، و وقف مورد استفاده و انتفاع است شما مىتوانيد تقاضاى افراز سهم خود را بنمائيد و الا ممكن است سهم وقف را اجاره نمائيد و با مال الاجاره آن تعميرات لازم را در آن بنمائيد يا اينكه شخصى كه سهم شما را خريدارى مىكند سهم وقف را اجاره نمايد كه در هر حال در مورد وقف هر تصميمى كه گرفته مىشود اگر متولّى منصوص دارد بايد از طرف متولّى با ملاحظه مصلحت و غبطه وقف اتخاذ شود و اگر مجهول التولية است با مراجعه به مجتهد جامع الشرائط يا وكيل او مشكل طبق مصلحت وقف و حفظ حق شرعى شما حلّ شود .\r\nو اما در مورد سؤال دوم چنانچه اثاث مذكور براى روضه‌خوانى و مورد خاص ديگر وقف شده باشد و شما متولّى شرعى آن باشيد قرار دادن آن در مسجد جايز نيست همين مقدار كه بطور متعارف از آنها نگهدارى نمائيد و به ورثه و كسان خود هم اعلام كنيد كافى است . و اللّه العالم\r\n\r\nس 861\r\n- يك دستگاه اكو خريدارى نمودند به مبلغ يكصد و هفتاد هزار تومان براى هيئت عزاداران حضرت أبو الفضل كه از اين مبلغ سى هزار تومان را يك نفر داده كه در روز عاشورا هيئت را بهم زده و اكو را به تعزيه برده مرقوم بفرمائيد كه تكليف وقف كنندگان چيست ؟\r\n\r\nج\r\n- در مورد سؤال دستگاه ( اكُو ) خريدارى شده براى هر جهتى كه وقف شده\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبايد در آن جهت مورد استفاده قرار گيرد و استفاده از آن در غير جهت وقف جائزنيست .\r\n\r\nس 862\r\n- شخصى دو دانگ مفروز از هشت دانگ ملك ديگران را تصرف و به نام خود به ثبت رسمى مىرساند . مالكين اصلى در وقت مقرر نسبت به اين ثبت اعتراض قانونى نموده و در سال 1325 دادخواست و شكايتى را نسبت به ثبت ملك غير و خلع يد از آن شخص تسليم مراجع قضائى مىنمايند . در حالى كه اين دعوا مراحل قانونى خود را مىگذرانده شخص متصرف در سال 1331 طى يك اقرارنامه دود انگ فوق را وقف مىنمايد . بعد از آن با ثبوت عدم مالكيت واقف سرانجام در سال 1335 طرفين در دفتر اسناد رسمى مصالحه نموده و رقباتى از جانب مالكين شرعى و قانونى از بابت خرج به شخص واقف صلح مىگردد و پس از فوت وى نيز در تصرف مالكانه ورثه قرار مىگيرد و هيچ‌گاه عمل به وقف صورت نمىپذيرد . سؤال اين است : با توجه به اينكه هنگام وقف ، واقف مالكيتى نداشته و مالكيت وى پس از عقد وقف از طرف مالكين شرعى و قانونى تحقق يافته ، آيا وقف شرعاً و قانوناً محقق گرديده است يا خير ؟\r\n\r\nج\r\n- چنانچه واقف در حين وقف مالك رقبه مورد وقف نبوده ، وقف باطل است و در نزاع موضوعى مرافعه شرعيّه لازم است .\r\n\r\nس 863\r\n- حضرتعالى با عنايت به اينكه كل شش‌دانگ قريهء سوهان از بلوك طالقان در سنهء 914 ه ق وقف خاص گرديده بر قاضى امير نجم الدين محمود طالقانى و اولاد ذكور سادات آن قريه نسلًا بعد نسل كه علماى دورهء صفويه همچون مرحوم شيخ بهائى ، مير داماد ، و قاضى جهان صحّت وقفيّت را تأييد نموده‌اند ، ساليان سال به وقف عمل شده و موقوف عليهم اجاره از مستأجرين مىگرفتند كه اجاره نامه‌هاى موجود گواه اين است . با توجه به تمامى مدارك بعضاً مستأجرين مطالبى را ابراز ميدارند از جمله وقف بر اولاد ذكور سادات را بر مقاصد نامشروع بيان داشته‌اند . آيه هفتم سورهء مباركه نساء را تفسير به رد وقف نموده . مستدعى است با توجه به مدارك موجود و اشكال‌تراشى بعضى كه ذكر شد فتواى مبارك را مرقوم فرماييد .\r\n\r\nج\r\n- وقف بر اولاد ذكور خواه اولاد ذكور خود واقف باشند يا اولاد ذكور\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nديگرى جايز و صحيح است و اگر موقوف عليهم سادات عظام باشند اكرام و احسان و احترام ذريّه طيّبه رسول خدا صلّى اللّه عليه و آله و سلم است و از افضل صدقات جاريه و خيرات و مبرّات است و آيه كريمه سورهء مباركه نساء ( آيه هفتم ) للرّجال نصيب ممّا ترك الوالدان و الأقربون و للنساء نصيب ممّا ترك الوالدان و الأقربون ) مربوط به وقف نيست و بر حسب بعض تفاسير به ردّ و لغو عرف عصر جاهليت كه زنان را از ارث محروم ميدانستند مربوط است و نظر باثبات ارث براى بانوان دارد .\r\n\r\nس 864\r\n- زمينى را وقف نموده كه منافع آن از كسى باشد كه در قمرود متصدى غسل اموات است و فعلًا هم زمين مزبور در دست آن كس است كه ميت را غسل مىدهد . شخص غسّال در زمين وقف درخت‌هاى مثمر و غير مثمر غرس نموده و فعلًا درخت‌هاى غير مثمر آن كه معروف به چنار و سفيده هست جهت سقف‌پوشى قابل استفاده است آيا شخص غسّال مىتواند درخت‌هاى مرقوم را بريده و به مصرف زندگى خود برساند .\r\n\r\nج\r\n- در مورد سؤال غسال مىتواند آن درخت‌ها را بريده و به مصرف برساند .\r\n\r\nاحكام مسجد\r\n\r\nاحداث مسجد\r\n\r\nس 865\r\n- روى زمين اصلاحات ارضى ، ساختن مسجد و ساير اماكن عمومى از قبيل حمّام و مدرسه و ساير تصرفات جايز است يا خير ؟\r\n\r\nج\r\n- اگر مالكين شرعى راضى به تقسيم نشده‌اند هرگونه تصرفى در آن بدون اذن مالك شرعى جايز نيست .\r\n\r\nس 866\r\n- زمين موات از دولت به عنوان اينكه مسجد در آن بسازند گرفته شد در حالى كه هدف از گرفتن زمين ساختن حسينيّه است و مىخواهند حسينيّه بسازند اشكال دارد يا خير ؟\r\n\r\nج\r\n- اگر زمين موات است اشكال ندارد .\r\n\r\nس 867\r\n- اين جانب چند سال قبل ، قطعه زمينى را براى مسجد واگذار كردم تا\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاهالى مجاور ، اقدام به ساختن مسجد نمايند از آن زمان تا حال حدود هفت سال گذشته ، ولى آنها آن زمين را نساختند فقط مقدارى حدود دو سه متر خاكبردارى نمودند و اكنون آن زمين به همان وضع افتاده با توجه به اينكه پروانه آن زمين را براى مسجد نيز گرفته‌اند اكنون مىخواهم آن زمين را جهت ساختمان‌سازى براى خودم كه نياز دارم بردارم ، زيرا هنوز بانى براى ساختن مسجد پيدا نشده است ، آيا جايز است براى بنده اين كار را بكنم با توجه به اينكه به آن احتياج دارم .\r\n\r\nج\r\n- در فرض سؤال اگر زمين را بعنوان مسجد تحت اختيار مؤمنين قرار داده‌ايد و آنها به همين عنوان چند متر خاكبردارى كرده و پروانه هم گرفته‌اند بعيد نيست عنوان مسجديت محقق شده باشد ، بنابراين نميتوانيد آن را براى خودتان‌برداريد .\r\n\r\nس 868\r\n- شخصى يك قطعه زمينى وقف مسجد نموده است . چون در محل مسجد موجود است نيازى به احداث مسجد نيست بيشتر به حسينيّه نياز داريم آيا احداث حسينيّه در زمين فوق اشكال شرعى دارد يا خير ؟\r\n\r\nج\r\n- اگر صيغه وقف خوانده شده باشد و زمين تحويل به متولّى يا مؤمنين داده شده باشد و يا آنكه مالك ، زمين را براى ساختن مسجد در اختيار مؤمنين قرار داده باشد و نماز در آن بعنوان مسجديّت خوانده شده باشد وقف محقق شده و قابل تبديل نيست و در غير اين صورت اختيار با مالك است .\r\n\r\nس 869\r\n- بعد از تقسيم اراضى ، كشاورزان اين قريه كلًا ملك و اراضى را طبق عرف قبلى ما بين خودشان تقسيم كردند به مدت 50 ساله كه بعد از 50 سال مجدداً تقسيم نمايند زمين‌ها از بىآبى ديمى بوده تماماً بوسيله چاه عميق مبدل به باغ انگورى و درخت كارى و اشجار ديگر و ساختمان مسكونى شده كه در ساختمان‌ها ساكن هستند فعلًا محلى كه بيش از چهار صد خانوار ساكن است و به مسجدهاى ديگر دور است در وسط اين ساختمان‌ها بنده زمينى دارم بمساحت 400 متر مربع واگذار كردم براى اينكه مسجد بناء كنيم در صورتى كه قبلًا با ارباب و صاحب اصلى ملك بتوافق رسيده و رضايت حاصل كردم كه از\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nمالك هم رضايت‌نامه دارم اكنون كه به يارى ايزد يكتا و بكمك امام زمان ( عج ) و بعد بكمك اهالى مسجد را بناء و به ساختن آن مشغول هستيم بعضى از مردم اظهار ميدارند اين زمين براى مسجد صحيح نيست در صورتى كه تقسيم ملك اين قريه هيچ ممكن نيست و نميشود به اين دليل كه از سال 42 به بعد ساختمان و باغ درست كرده و اشجار كاشته‌اند لذا استدعا دارم حضرتعالى در اين مورد نظر مبارك را بيان فرمائيد ؟\r\n\r\nج\r\n- در فرض سؤال ، چنانچه زمين مذكور ، مشاع نبوده و مفروز و معيّن بوده و مالك شرعى آن رضايت داده باشد مسجد نمودن آن بىاشكال است و اگر اين زمين و زمينهاى ديگر مشاعاً متعلق به چند مالك باشد بايد همه مالكينى كه در آن سهم دارند رضايت بدهند و رضايت يكى از آنها كافى نيست چه براى مسجد قرار دادن و چه ساير تصرفات .\r\n\r\nس 870\r\n- چندى پيش دانشگاهى مبلغى به عنوان هميارى به اجبار از دانشجويان جمع مىكند .\r\nپول به صندوق دانشگاه واريز مىشود و حساب خاصى براى هميارى وجود نداشته بعد از آن نماز خانه‌اى با پول صندوق دانشگاه كه مخلوط با پول هميارى بود ساخته مىشود و اين در حاليست كه بعضى از صاحبان پول يعنى بعضى از دانشجويان راضى به دادن اين مبلغ نبودند ( و اين مبلغ اجباراً جمع شده بود ) نماز خواندن در اين نماز خانه چه حكمى دارد ؟\r\n\r\nج\r\n- گرفتن وجه از دانشجويان تابع مقررات ادارى دانشگاه است و نبايد خلاف مقررات انجام گيرد و لكن نماز خواندن در مسجد كه مصالح آن بنحو كلّى خريدارى شده است اشكال ندارد .\r\n\r\nس 871\r\n- در محل سرآور يك مسجد قديمى است مخروبه شده است مشغول تجديد بنا شديم چون پشت مسجد زمين بايرى است كه سابقاً محل هرانج يعنى هرز آب بوده و قسمتى از آن هم جاى حمّام كهنه و قديمى بوده است كه به صورت باير افتاده است آيا اجازه مىفرماييد كه اين زمين به صورت مغازه در آيد و به فروش برسد و به مصرف ديوار مسجد برسد يا نه ؟\r\n\r\nج\r\nزمين باير را مجازيد به نفع مسجد بسازيد و بفروشيد ولى زمين جاى حمّام قديمى اگر ساخته شود اجاره آن مصرف حمّام جديد شود .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nس 872\r\n- در روستايى از توابع شازند اراك كنار مسجد اين روستا سالن غذاخورى درست كرده بودند و به علت كم بود فضاى مسجد اين سالن را داخل مسجد نموده‌اند . بعضى از اهالى مىگويند چون در اين روستا زمينهاى مزروعى وقفى وجود دارد لذا نمىشود در اين قسمت مسجد نماز خواند و بعضى مىگويند اصلًا اين قسمت زمين وقفى نبوده ، در ضمن در زمان حيات متولّى موقوفه از ايشان اجازه گرفته بودند كه مسجد را توسعه دهند و ايشان اجازه داده بود . لطفاً حكم نماز خواندن در اين قسمت از مسجد را بفرماييد .\r\n\r\nج\r\n- اگر وقفيّت زمين مذكور ، ثابت باشد و لو از جهت شهرت ، محكوم به وقف بودن است و در اين صورت چنانچه متولّى شرعى منصوص دارد مىتوانند زمين را از او به مدت معيّن اجاره كنند و آن را داخل مسجد كنند و مال الاجاره را به مصرف مقرر موقوفه برسانند و اگر متولّى منصوص ندارد با اجازه مجتهد جامع الشرائط به نحوى كه ذكر شده زمين را اجاره نمايند و در هر حال با تنظيم مدرك اجاره ، كارى كنند كه معلوم باشد اين قسمت در اجاره مسجد و محدود به مدت اجاره است نه هميشه . و اللّه العالم\r\n\r\nتوسعه و تعمير مسجد\r\n\r\nس 873\r\n- مسجدى به نام حضرت أبو الفضل ( ع ) در روستاى ملك‌آباد حومه كرج واقع شده است مسجد مذكور نسبت به جمعيّت محل خيلى كوچك و قديمى است بزرگ كردن ضرورت دارد ما بين آقايان ريش سفيدان اختلاف نظر است عده‌اى مىگويند مسجد مذكور خراب نمائيد و مقدار لازم هم از حياط مسجد به آن اضافه كنيم همان جاى مسجد اول بازهم مسجد بشود حياطى هم باز باقى بماند و عده‌اى نظرشان اين است مسجد قديمى بماند حياط مسجد را مسجد درست كنيم در اين صورت حياطى براى مسجد باقى نمىماند از محضر حضرتعالى تقاضا مىنمائيم از جهت شرع و مصلحت كدام يك نظريه را انتخاب كنيم ؟\r\n\r\nج\r\n- در مورد سؤال موافق احتياط اين است كه حياط مسجد به صورت قبلى باقى باشد چنانچه بزرگ كردن مسجد مذكور ضرورت دارد از خانه‌ها و يا زمين مجاور مسجد اگر باشد خريدارى و به مسجد اضافه شود . و اللّه العالم\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nس 874\r\n- مسجدى چند متر از سطح زمين بالاتر است و زيرزمين هم ندارد آيا مىتوان زيرزمين مسجد مغازه بسازيم و پس از فروش مغازه مخارج آن را صرف مسجد نمائيم ؟\r\n\r\nج\r\n- جايز نيست . و اللّه العالم\r\n\r\nس 875\r\n- مبلغ پولى جمع‌آورى شده از نمازگزاران مسجد امام سجاد ( ع ) جهت خريدن خانه‌اى جنب مسجد مذكور ولى با پول جمع‌آورى شده نمىشود خانه را خريدارى كرد امناء مسجد مىخواهند زمينى را خريدارى كنند و بعداً به فروش برسانند اگر ممكن شد جهت توسعه مسجد به مصرف برسانند آيا اين كار جايز است يا نه ؟\r\n\r\nج\r\n- پول جمع‌آورى شده براى خريد خانه جهت مسجد را نمىتوان بدون اجازه تمام دهندگان وجه در تجارت به كار گرفت هر چند بخواهند درآمد آن را صرف مسجد نمايند . و اللّه العالم\r\n\r\nس 876\r\n- نظر به اينكه شبستان مسجد بواسطهء كثرت جمعيت نمازگزار كفايت نمىكند ، آيا مىتوانيم قسمتى از صحن مسجد را جزء شبستان قرار دهيم ؟\r\n\r\nج\r\n- چنانچه مسجد احتياج به توسعه داشته باشد توسعهء آن بلامانع است لكن در فرض سؤال اگر صحن مسجد به اين عنوان وقف شده كه به صورت صحن مسجد باشد تغيير آن اشكال دارد . و اللّه العالم\r\n\r\nس 877\r\n- مسجدى است بنام مسجد قنبر على بعضى اشخاص پول نقد و اشياء ديگر نذر اين مسجد ميكنند و اين مسجد متولّى ندارد و 30 سال بلكه بيشتر است چنين بوده و كسى هم اطلاعى ندارد نذورات چطور مصرف شده اين جانب با دو نفر ديگر با نظر بعضى اشخاص اين محل متصدى شديم كه اين نذورات را جمع كنيم و مصرف اين مسجد كنيم و مقدارى پول نقد جمع شده در بانك گذاشتيم و بنا داريم صرف مسجد كنيم يعنى براى تعمير مسجد و اشيائى كه اين مسجد احتياج دارد مصرف شود و ما نميدانيم اين كار و اين عمل كه ما بنا داريم انجام دهيم شرعى است يا نه و ما نميدانيم اين مختصر پولى كه نذر كردند آيا صيغه شرعى خوانده شده يا نه و تا به حال كسى بما نگفته ما صيغه شرعى\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nخوانده‌ايم آيا اين نذرها را فقط براى خود مسجد و تعمير آن مصرف كنيم يا جهت اقامه روضه‌خوانى و بيان احكام الهى هم مىشود .\r\n\r\nج\r\n- اگر دهندگان وجوه مصرف خاصى را در نظر نگرفته‌اند و وجوه را در اختيار شما گذارده‌اند كه به مصرف مسجد برسانيد بايد صرف تعميرات مسجد و آماده بودن آن براى نماز و عبادت بنمائيد و اگر برسم گذشته در محلى ميگذارند به همان نحو كه در گذشته معمول بوده مصرف شود .\r\n\r\nس 878\r\n- نماز خواندن در مكانى كه قسمتى از آن به روايت قديمىها مسجد بوده و قسمتى از آن با تصرف در قبرستان و نبش قبور به دست آمده ، چه حكمى دارد ؟\r\n\r\nج\r\n- اگر چه تخريب و نبش قبور مؤمنين و تبديل آن به مسجد جايز نيست لكن نماز خواندن در محلّ مذكور فعلًا اشكال ندارد . و اللّه العالم\r\n\r\nس 879\r\n- مسجدى كه براى اهلش گنجايش نداشت به منظور توسعه آن را تخريب و مقدارى زمين از همسايه مسجد خريدارى نموده و ضميمه مسجد ساختند و در بناى مسجد جديد مقدارى از همان مكان ضميمه شده را نه به قصد مسجد بودن بنا كرده‌اند تا زنان معذور براى استماع مواعظ در آنجا بنشينند . حالا عده‌اى مىگويند ما به قصد مسجد بودن در اينجا نماز مىخوانيم كه اينجا هم مسجد شود آيا با نماز خواندن آنها به قصد مسجديّت آنجا مسجد مىشود يا نه ؟\r\n\r\nج\r\n- در فرض سؤال ، با نماز خواندن در مكانى كه بدون قصد مسجديّت و براى امر ديگرى ساخته شده مسجديّت محقق نمىشود .\r\n\r\nس 880\r\n- ساختمان مسجد قبلى را تخريب نموده و با مصالح جديد احداث كرده‌اند ولى يك سالن از حسينيّه به علت كمبود زمين به مسجد اضافه شده . آيا شرعاً ما مىتوانيم بدون به كار بردن ديوار يا نرده فلزى اين سالن را جزء ساختمان مسجد قرار دهيم ؟\r\n\r\nج\r\n- الحاق سالن حسينيّه به مسجد جايز نيست و بايد آن قسمت را با علائم و مشخصات به عنوان حسينيّه طورى محفوظ نگهدارند كه براى آيندگان هم اشتباه نشود و بدانند كه آنجا جزء مسجد نيست و حسينيّه است .\r\nو اللّه العالم\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nس 881\r\n- مسجدى است در محل كه نوساز است و براى نمازگزاران محل خوب و هيچ وقت نمىشود كه براى نمازگزاران كوچك باشد فقط گاهى بر بعضى از افراد كه از دنيا مىروند در اين مسجد مجلس برپا مىشود و از مردم دعوت مىشود در اين مسجد اجتماع نموده براى فاتحه و غذا خوردن آن موقع براى مردم مشكل مىآفريند آيا مىشود اين مسجد را خراب كرد و بزرگتر نمود ؟\r\n\r\nج\r\n- در فرض سؤال ، جايز نيست مسجد مذكور ، تخريب شود . و اللّه العالم\r\n\r\nس 882\r\n- با توجه به توسعهء شهر و استقبال عظيم مردم متديّن در مراسم مسجد جامع قروه اعم از نماز جمعه و جماعات و ديگر اجتماعات مذهبى و شعائر دينى ، نياز به توسعه و نماسازى مسجد از قسمت جنوبى آن است . با عنايت به سند خريد زمين مسجد كه در سند قيد شده است كه زمين و يك باب دكان در زمين‌هاى فوق الذكر جهت احداث ساختمان مسجد مىباشد . و با توجه به اينكه مغازه‌هاى فعلى در قسمت جنوبى مسجد جزء زمين مسجد است و پس از سالهاى بعد از خريد زمين ساخته شده است ، آيا شرعاً تخريب دكاكين براى توسعه و نماسازى جايز است ؟\r\n\r\nج\r\n- اگر زمين براى مسجد و تعلّق به مسجد وقف شده و فعلًا مصلحت مسجد اقتضاء دارد كه براى توسعه مسجد و رفع نياز نمازگزاران ضميمه مسجد شود تخريب دكاكين اگر موجب تفويت حق شرعى از كسى نشود جايز است .\r\n\r\nس 883\r\n- مسجدى است كه خود اين مسجد محقّر در وسط قطعه زمين مسجد قرار دارد و اين قطعه زمين فعلًا قسمتهائى از آن داراى درخت نيست و اين قطعه زمين موقوفهء همين مسجد است ، و لكن فعلًا اين قسمت غير مشجّر درآمدى براى مسجد ندارد و مؤمنين از نظر محقّر بودن مسجد در زحمت هستند . مسأله اين است كه آيا جايز است قسمت غير مسجد آن را داخل در مسجد نمايند تا مسجد توسعه پيدا كند يا خير ؟\r\n\r\nج\r\n- در مورد سؤال چنانچه زمين مذكور وقف شده كه عوائد آن صرف در مخارج مسجد بشود تبديل آن به مسجد جايز نيست .\r\n\r\nس 884\r\n- مسجدى است كه در جنب جنوبى آن كوچه‌اى واقع شده كه مورد\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nعبور و مرور ساكنين دو قلعه كه در طرف شرق و غرب مسجد است مىباشد و در جنب كوچه سه باب منزل است كه هيأت امناء مسجد براى توسعه پيدا كردن مسجد و از غربت بيرون آمدن و استفاده مدام از مسجد خريدارى نموده‌اند كه چنانچه اين عمل انجام بگيرد مسجد وسعت پيدا مىكند و كشيده مىشود تا لب خيابان اصلى آيا مىشود اين كوچه را جزء مسجد نموده يا نياز به رضايت ساكنين دو قلعه دارد ؟\r\n\r\nج\r\n- در صورتى كه كوچه بن بست و متعلّق به ساكنين دو قلعه باشد بايد با رضايت آنها باشد و اگر بن بست نيست و شارع عمومى براى همه است جائز نيست جزء مسجد شود .\r\n\r\nس 885\r\n- مسجد كوچكى وجود دارد كه سنوات متمادى است مخروبه و غير قابل استفاده مىباشد بعضى از اهالى محل در نظر دارند نسبت به تعمير و بازسازى آن اقدام نمايند كه در حدّ امكان مورد استفاده بعضى از برنامه‌هاى مذهبى قرار گيرد در جلو مسجد مذكور قسمتى از كوچه قديمى وجود دارد كه پس از احداث خيابان بكلّى متروك گرديده و به هيچ وجه مورد استفاده عابرين و اهالى محل نمىباشد و با ديوارى كه اطراف آن كشيده شده به صورت محوطه مسجد در آمده چنانچه از لحاظ موازين شرعى تصرف و استفاده از محوطه مذكور جهت ساختمان مرافق مورد احتياج مسجد بلا اشكال مىباشد اجازه فرمائيد اقدامات لازم به عمل آيد ؟\r\n\r\nج\r\n- در صورتى كه زمين مذكور متروكه و مورد انتفاع احدى جهت عبور و مرور نباشد ، ضميمه كردن آن به مسجد اشكالى ندارد .\r\n\r\nس 886\r\n- مسجدى است كه نسبت به كثرت جمعيت الآن كوچك است در حالى كه اطراف مسجد زمينى دست نخورده و دور مسجد محصور و جزء محوطه مسجد مىباشد ، آيا اجازه مىفرمايد كفش كن و آب دار خانه مسجد را جزء مسجد قرار دهيم و آنگاه كفش كن و آب دار خانه ديگرى را در آن زمين عقب مسجد احداث نمائيم ؟\r\n\r\nج\r\n- در فرض سؤال ، جواز تخريب كفش كن و آبدارخانه و جزء مسجد قرار دادن آنها و احداث كفش كن و آبدارخانه در زمين مذكور بعيد نيست .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nس 887\r\n- شخصى مسجدى را از بودجه خود و مقدارى از كمك مردم ساخته است كه حدود 25 سال از آن مىگذرد و در حال حاضر مسجد جوابگوى همه عزاداران حسينى نيست لذا زمينى را كه در پشت آن واقع است خريدارى و صيغه مسجد بر آن جارى شده است از طرفى بانى مسجد قلباً راضى نيست كه مسجد را خراب كنيم لطفاً مرقوم بفرماييد آيا خراب كردن مسجد قديمى ( البته با توجه به اينكه هنوز قابل استفاده است ) و تبديل كردن آن به يك مسجد بزرگ چه حكمى دارد ؟\r\n\r\nج\r\n- اگر ضميمه نمودن زمين مذكور به مسجد بدون تخريب كلّى آن ممكن باشد كه توسعه و تعمير آن محسوب شود و تخريب و تجديد بنا نباشد ظاهراً اشكال ندارد ولى جواز تخريب آن با اينكه در معرض انهدام نيست محل اشكال است .\r\n\r\nس 888\r\n- مقدارى از زمين مدرسه‌اى را جزء مسجدى قرار داده‌اند آيا بايد اين قسمت تخريب شود و به مدرسه واگذار گردد يا اينكه چون ساخته‌اند اشكالى ندارد ؟\r\n\r\nج\r\n- في حدّ نفسه زمينى را كه متعلّق به مدرسه است جايز نيست جزء مسجد قرار دهند مگر اينكه كيفيّت وقفيت زمين مجهول باشد .\r\n\r\nس 889\r\n- مسجدى فاقد وضوخانه و دستشويى مىباشد و اين در حالى است كه جهت تطهير نمازگزاران به ساخت موارد ذكر شده سخت نياز است ، آيا اجازه مىفرماييد بجاى حوض خانه قديم كه فعلًا متروك است وضوخانه و دستشويى جديد احداث گردد ؟\r\n\r\nج\r\n- در مورد سؤال ، چنانچه محلّ حوض خانه مذكور را دو طبقه بسازند به اين نحو كه طبقه زير را دستشويى و توالت و طبقه بالا يعنى محلّ حوضخانه را جهت وضو خانه آماده نماييد ظاهراً اشكالى ندارد . و اللّه العالم\r\n\r\nس 890\r\n- مسجدى در محل است حوضى در وسط آن بود كه مرد و زن با ناراحتى از آن وضو مىگرفتند مدتى است خراب شده دو ايوانچه مختصر در دو طرف مسجد بوده ( كه نديده‌ايم كسى در آنها نماز خوانده باشد و نمىدانيم براى مسجد هم وقف شده يا نه ) كه فعلًا مؤمنين به صورت دو وضوخانه زنانه و مردانه\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nدر آورده‌اند . آيا اين كار جائز است يا نه و لازم است برگردد به حال اول و مردم هم به زحمت بيفتند ؟\r\n\r\nج\r\n- تبديل دو ايوان ذكر شده كه احياناً مؤمنين جهت خواندن نماز از آنها استفاده ميكرده‌اند به وضوخانه مشكل است .\r\n\r\nس 891\r\n- مسجدى را در دو طبقه ساخته‌اند و لوله فاضلاب را با پوليكا از زير مسجد عبور داده‌اند آيا جايز است يا خير ؟\r\n\r\nج\r\n- در فرض سؤال ، اگر بعد از ساخته شدن مسجد مذكور لوله فاضلاب را از زير آن عبور داده‌اند جائز نيست بايد مسير لوله را عوض كنند و اگر در موقع ساختن مسجد از ابتداء محلى را كه زير مسجد واقع ميشده براى عبور فاضلاب قرار داده‌اند با اين قصد كه به مقدار مسير لوله جز مسجد نباشد اشكال ندارد .\r\n\r\nس 892\r\n- در زير زمين مسجد توالت احداث كرده‌اند كه خود زير زمين بدون استفاده و بلاتكليف بوده است و اين توالت جديد الاحداث است و ضمناً اين بخش كه توالت مسجد در آن واقع شده است قبل از احداث توالت به نيّت مسجد بعداً خريدارى شده و به مسجد اوّلى ضميمه شده است آيا احداث توالت در چنين زير زمينى جايز است يا خير ؟\r\n\r\nج\r\n- از مورد شخصى اطلاعى نداريم بطور كلّى محلى كه بعنوان مسجد وقف و در آن اقامه نماز شده احداث توالت در قسمت زير زمين مسجد جايز نيست و چنانچه جهلًا توالت احداث شده بايد تخريب و محل از نجاست تنظيف و تطهير شود بلى چنانچه از اوّل موقع وقف كردن زمين جهت مسجد قسمت زير زمين آن جهت دست‌شوئى و توالت در نظر واقف بوده احداث توالت در آن محل اشكال ندارد .\r\n\r\nس 893\r\n- مسجدى بنا گرديده است كه در حياط آن مسجد ، سرداب ساخته شده كه براى توالت و وضوخانه و انبار كه طبقه دوم را براى خانم‌ها مسجد ساخته‌اند كه نماز جماعت بخوانند و عزادارى نمايند آيا آن طبقه دوم در حكم مسجد است يا اينكه در حكم مسجد نيست ؟ ( چون در سرداب آن توالت و وضوخانه و انبار قبلًا ساخته شده است ) ؟\r\n\r\nج\r\n- در فرض سؤال اگر واقف ابتداءً سرداب زير صحن مسجد را براى توالت\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nو طبقه دوم را براى مسجد قرار داده باشد طبقه دوم حكم مسجد را دارد و اگر طبقه تحتانى را توالت و فوقانى را جدا از معبد مسجد و صحن مسجد قرار داده ظاهراً حكم مسجد را ندارد و جواز تغيير عنوان آن محل اشكال است و به هر حال نماز خواندن خانمها در آن مكان جايز است .\r\n\r\nس 894\r\n- اگر مسجد را تخريب كنند و يا بواسطه زلزله تخريب شود و چون جاى وضو و انبارى و غيره نداشت آن مسجد را دو طبقه بسازند و زير زمين آن را براى استفاده انبارى و جاى وضو و غيره قرار بدهند آيا جايز است يا خير ؟\r\n\r\nج\r\n- استفاده از طبقه تحتانى معبد مسجد بعنوان امور مذكوره جايز نيست .\r\n\r\nس 895\r\n- زمينى را از پول اهل محل خريدارى نموده كه بعداً مسجد بسازند اكنون كه هيأت امناء مسجد تشكيل شده قصد دارند فقط طبقه فوقانى را مسجد قرار دهند و زير زمين را چند قسمت نموده ، هر قسمت را براى كارى سالن سخنرانى كتابخانه دستشوئى توالت و غيره تا احكام مسجد بر آن جارى نباشد آيا به نظر مبارك صحيح است .\r\n\r\nج\r\n- در مورد سؤال : راجع به كيفت بناء طبقه تحتانى مسجد از اهل محلّ كه با پول آنها زمين مذكور خريدارى شده اجازه بگيرند .\r\n\r\nتصرف در وسايل مسجد\r\n\r\nس 896\r\n- مسجد قديمى كه سقف آن چوب بوده حال سقف آن را به آهن تبديل كرده‌اند و چوبها كه سالم و قابل استفاده است و تعداد قابل ملاحظه اى هم هست موجود است آيا اجازه ميفرمايند اين چوبها به اشخاص فروخته شود و پول آن را براى مسجد به مصرف برسانند و آن اشخاص نيز اجازه داشته باشند اين چوبهايى كه سابقاً وقف مسجد بوده بخرند و در منازل شخصى به كار ببرند ؟\r\n\r\nج\r\n- در مورد سؤال ، چنانچه چوبها در همين مسجد و در ساير مساجد محل نياز نباشد فروش آن اشكال ندارد و براى خريدار هم بىاشكال است و بايد پول آن صرف احتياجات همين مسجد شود ولى اگر چوبها و لو در مسجد ديگر براى سقف زدن و مانند آن محلّ نياز باشد بايد به آن مسجد داده شود بلا عوض و در اين صورت فروش جايز نيست .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nس 897\r\n- مسجدى داريم كه در طرف شمال آن ساختمان حسينيّه قديمى است كه مورد استفاده دوستداران حسين ابن على عليه السلام قرار مىگيرد فاقد فرش است و مسجد مذكور كه نوسازى شده فرش نو به قدر كافى دارد و تعدادى فرش كهنه قديمى دارد آيا شرعاً مىتوانيم از فرش‌هاى كهنه و قديمى مسجد كه مورد لزوم آن نباشد در حسينيّه مذكور مورد استفاده قرار دهيم ؟\r\n\r\nج\r\n- شايسته است مؤمنين براى حسينيّه مذكور فرش تهيه نمايند و نسبت به سالار شهيدان حضرت ابى عبد الله الحسين ( ع ) بيشتر ابراز علاقه نمايند و فرشهاى مسجد را به مسجد ديگر هم نمىتوان داد بلكه بايد در صورت مفروضه از فرشها بطور تناوب در خود مسجد مذكور استفاده شود .\r\n\r\nس 898\r\n- امام جماعت مسجدى برحمت الهى پيوسته است ايشان در حال حيات زحمات اين مسجد را ساليانى به عهده داشته است و خود مسجد هم درآمدهائى از قبيل اجاره خانه و زيرزمين و غيره دارد كه براى امام جماعت و ديگر خرج‌هاى مسجد مصرف شود و چيزى در اين رابطه از مردم جمع‌آورى نميشود با توجه به اين امور آيا مىشود از درآمد اين مسجد به خانواده پيشنماز متوفاى اين مسجد كمك كرد ؟\r\n( توضيح اينكه مبالغى در فوت آن مرحوم در تدفين و شب هفت و غير خرج شده حكمش چيست ) ؟\r\n\r\nج\r\n- اگر مصرف درآمدهاى مذكور مسجد ، امام جماعت مسجد است فعلًا كه امام جماعت مرحوم شده بايد به مصرف امام جماعت فعلى برسد و دادن آن به خانواده آن مرحوم وجه شرعى ندارد بلى شايسته است مؤمنين براى قدردانى از آن مرحوم از طرق ديگر مساعدت كنند و مخارجى را كه بعد از فوت امام جماعت در مراسم تدفين و غيره شده اگر از درآمدهاى مذكور بوده بايد كسانى كه خرج كرده‌اند جبران كنند و مصرفى كه براى امام جماعت تعيين شده از اين گونه مصارف انصراف دارد .\r\n\r\nس 899\r\n- مسجدى اثاث‌هائى از قبيل آفتابه لگن و غيره دارد كه در حال حاضر از آن وسائل استفاده نميشود روى هم انباشته و جا را اشغال نموده است\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nآيا اجازه مىدهيد آنها را به وسائلى كه فعلًا مسجد نيازمند است تبديل نمود ؟\r\n\r\nج\r\n- اثاث مذكور اگر در مساجد ديگر هم قابل استفاده نيست مجازيد آنها را بفروشيد و با بهاى آن لوازم مورد نياز مسجد را تهيه نمائيد .\r\n\r\nس 900\r\n- مدتى است كه مسجدى در يكى از روستاهاى حومه اراك بخاطر مهاجرت مردم در فصل زمستان مورد استفاده قرار نمىگيرد در حال حاضر خبر رسيده است مقدارى از اجناس مسجد را از قبيل مهتابى ، پنكه سقفى و بعضى اساسهاى ديگر مسجد را از مسجد سرقت كرده‌اند آيا مىشود به مسجد ديگر بدهيم يا نه ؟\r\n\r\nج\r\n- در فرض سؤال ، چنانچه اثاثيه مسجد مذكور ، در معرض سرقت است بايد بطور امانت در نزد كسى و يا در مسجد ديگر گذارده شود تا محفوظ بماند و در تابستان كه به محل مىروند به مسجد مذكور برگردانند و از آن استفاده كنند و اگر اين كار ممكن نباشد به مسجد مجاور بدهند تا مورد استفاده قرار بگيرد ولى در اين صورت نيز هر وقت ايمن از سرقت شدند لازم است برگردانند .\r\n\r\nس 901\r\n- اخيراً اهالى روستائى از توابع اراك اين ده را تخليه كرده‌اند و مصلحت در اين بوده كه ما وسايلى را كه مربوط به مسجد بوده تخليه كرده و به ده ديگرى كه در آنجا سكونت داريم ببريم تكليف اين وسايل چيست ؟\r\n\r\nج\r\n- در مورد سؤال ، چنانچه وسايل مذكور به هيچ وجه در مسجد مذكور مورد استفاده نيست و لو از اين جهت كه محل خالى از سكنه است آن وسايل را به مسجد محل ديگرى كه نزديك به آنجا است و وسايل در مسجد آن محل مورد استفاده قرار مىگيرد ، منتقل نماييد . و اللّه العالم\r\n\r\nس 902\r\n- سه تخته فرش از مسجدى سائيده و نخ‌نما شده است كه در شأن مسجد نمىباشد ، فردى پيدا شده است كه پنجاه هزار تومان بالاتر از قيمت مىخرد آيا اين كار جايز است ؟\r\n\r\nج\r\n- در صورتى كه فرشها وقف بر مسجد شده باشند مادامىكه انتفاع از آنها در آن مسجد يا مسجد ديگر ممكن باشد فروش آنها جايز نيست ولى اگر ملك مسجد\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nباشد مثل اينكه تمليك مسجد شده باشد يا براى اينكه ملك مسجد باشد ، خريدارى شده باشد در صورتى كه تبديل آنها بمصلحت مسجد باشد جواز تبديل بعيد نيست .\r\n\r\nس 903\r\n- چراغ تورى مسجد كه قابل استفاده نيست ، يا خيلى كم از آن استفاده مىشود آيا مىشود فروخت و پولش را خرج چراغ لامپ و غيره كه مربوط به مسجد است نمود يا نه ؟\r\n\r\nج\r\n- اگر استفاده از آن چراغ در مسجد و لو كم ممكن باشد فروش و تبديل آن جائز نيست بلى اگر به هيچ وجه قابل استفاده در آن مسجد و يا مسجد ديگر نباشد فروش و تبديل آن به لامپ و لوازم روشنائى ديگر مانعى ندارد .\r\n\r\nس 904\r\n- مسجدى فرشهاى كهنه و قديمى و بعضى ارزشمند دارد كه نگهدارى آنها تقريباً مشكل شده است آيا متولّى مىتواند با فروختن آنها فرشهايى نو و جديد تهيه نمايند يا خير ؟\r\nس 905 - بعضى از اهالى فرشهاى كوچك در حد يك متر و يا بيشتر را كه عموماً ارزشمند مىباشند وقف بر مسجد كرده‌اند آيا تبديل اين فرشها را با فروختن به فرشهاى بزرگتر اجازه مىفرمائيد يا خير ؟\r\n\r\nج\r\n- تا موقعى كه حفظ و استفاده از آنها مقدور است تبديل و يا فروش آنها جائز نيست هر چند استعمال موجب تنزّل قيمت آنها شود .\r\n\r\nس 906\r\n- در روستاى چوگان از توابع سنقر مسجدى است كه داراى قرآن‌هاى قديمى و كتابهاى دعاى قديمى است و در معرض دستبرد مىباشند چون جنبه تاريخى دارند لذا نظر شما در اين مورد و خروج قرآنها از مسجد چيست ؟\r\n\r\nج\r\n- در مورد سؤال ، قرآنهاى مذكور و همچنين كتب دعا را بايد از دستبرد محافظت نمايند تا در مواقع مقتضى مؤمنين از آنها استفاده نمايند فروختن و تبديل و يا كنار گذاشتن آنها كه بكلّى از دسترس و استفاده مردم خارج بشود جائزنيست .\r\n\r\nس 907\r\n- در مسجدى چند عدد زيلو مىباشد كه مؤمنين ميگويند قابل استفاده نيست آيا مىشود فروخت و با پول آنها براى مسجد فرش خريد ؟\r\n\r\nج\r\n- در مورد سؤال چنانچه زيلوهاى مذكور وقف مسجد است اگر در آن\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمسجد به هيچ وجه قابل استفاده نيست بايد ببرند به مسجدى كه مىشود در آن مسجد از آنها استفاده كرد بلى چنانچه زيلوها در هيچ مسجدى قابل استفاده نباشد جايز است آنها را بفروشند و با پول آن براى مسجد مذكور فرش تهيه كنند .\r\n\r\nس 908\r\n- آيا وسايل مسجد و حسينيّه را مىتوان به جاهاى ديگر براى استفادهء عمومى انتقال داد يا نه ؟\r\n\r\nج\r\n- در صورتى كه اشياء و وسائل مسجد يا حسينيّه‌اى وقف بر خصوص همان مسجد يا حسينيه باشد جايز نيست بجاى ديگر انتقال داده شود .\r\n\r\nس 909\r\n- بمرور زمان وطى ساليان گذشته با تلاش در اين مسجد وسائل منقولى كه در جهت بزرگداشت هر چه باشكوهتر جشن ميلاد امام زمان « ارواح العالمين له الفداء » به هر نحوى به كار مى آيد جمع‌آورى گرديده است كه وجوه وسائل ياد شده از طريق كمكهاى مردمى كه جهت بزرگداشت جشن نيمه شعبان جمع‌آورى ميگردد ، پرداخت شده است\r\n« 1 » آيا اجازه ميدهيد از وسائل مذكور در غير بزرگداشت جشن نيمه شعبان مثلًا در برپائى ايام مواليد ائمه اطهار « عليهم السلام » ، غدير و محافل قرآنى ايام شهادت معصومين و مراسم ملّى در اين مسجد استفاده گردد ؟\r\n« 2 » گاهى بعضى از مساجد و مراكز مختلف به جهت نيازشان از وسايل ياد شده طلب مينمايند ، در اين مورد نيز حكم شرعى را بيان فرمائيد .\r\n\r\nج\r\n- « 1 و 2 » در هر دو مورد ميزان نظر كمك كنندگان است و اگر دسترسى به آنها به علت عدم شناخت آنها يا هر جهت ديگرى ممكن نباشد فقط بايد در مراسم بزرگداشت نيمه شعبان از آنها در همان مسجد استفاده شود بلى بقرينه حال مؤمنين ميتوان شمول نظر آنها را نسبت به مواليد سائر ائمه اطهار سلام اللّه عليهم اجمعين و عيد سعيد غدير و مراسم سوگوارى و روزهاى شهادت آن بزرگواران كه در آن مسجد برگزار مىشود استفاده نمود ولى به هر حال در غير اين موارد اسلامى و مذهبى استفاده از آنها جايز نيست .\r\n\r\nس 910\r\n- آيا اساسى كه وقف مسجد شد براى جشن عروسى يا جشنهاى ديگر مىشود استفاده كرد ؟\r\n\r\nج\r\n- با فرض اينكه اثاث وقف مسجد شده استفاده از آن در جشن عروسى\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nجايز نيست بلى اگر جشن مذهبى جهت تولد ائمه : و مانند آن در مسجد برگزار شود استفاده از اثاث مسجد اگر وقف به جهت خاصى نباشد مانعى ندارد . و اللّه العالم\r\n\r\nس 911\r\n- آيا فرش يا موكت مسجد را جهت استفاده در منزل براى مجالس ختم يا عروسى و غيره ميتوان از مسجد خارج نمود يا خير و آيا خادم مسجد چنين اجازه اى را براى آن كار دارد يا خير ؟\r\n\r\nج\r\n- بطور كلى استفاده از فرش و ساير لوازم مسجد در خارج از مسجد جايز نيست و خادم مسجد حق ندارد با خارج كردن لوازم از مسجد موافقت نمايد .\r\n\r\nس 912\r\n- با مرور زمان وسائلى در مسجد جمع شده كه از ما يحتاج آن اضافه است آيا مىشود آن وسايل قبلى را فروخت و با پول آن وسايل مورد نياز ديگر را خريدارى نمود ؟\r\n\r\nج\r\n- در مورد سؤال ، چنانچه عين وسايل مذكور در آن مسجد و لو در زمان آينده قابل استفاده نباشد بايد عين آنها را بدهند كه در مسجد ديگر از عين آنها استفاده نمايند و اگر در هيچ مسجدى قابل استفاده نباشند مجازيد آنها را بفروشيد و وسايل ديگرى از نوع آن وسايل جهت همان مسجد تهيه نماييد بلى اگر بتوانند به تناوب از آنها استفاده كنند يعنى گاهى از قسمتى از آنها و گاهى از قسمت ديگر بايد نگهدارند و حق فروش يا دادن به مسجد ديگر را ندارند . و اللّه العالم\r\n\r\nس 913\r\n- مجلس فاتحه كه در مسجد برگزار مىشود آيا از استكانها و ميكرفون و بلندگو و قالى مسجد مىشود استفاده كرد و آيا مسجد مىتواند از آنها اجرت بگيرد ؟\r\n\r\nج\r\n- در فرض سؤال چنانچه وسائل مذكور به اين نحو وقف شده باشد كه در مسجد از آنها استفاده شود و لو بعنوان مجلس فاتحه اشكال ندارد لكن بهاى برق مصرف شده را صاحب مجلس بايد بدهد و اگر وقف به نحوى بوده كه شامل مجالس فاتحه نميشده استفاده از آن براى مجالس فاتحه جائز نيست هر چند بعنوان اجرت مبلغى از صاحب مجلس بگيرند .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nتبديل و تخريب مسجد\r\n\r\nس 914\r\n- مسجدى است در شهرستان يزد به طول و عرض 5 * 5 مسجد قديمى بوده و در زير زمين واقع شده بطورى كه سقف قسمتى از آن با كف كوچه همسان است . به دليل اينكه بد مسير بوده و انصافاً موجبات محروميت اهالى شده و مورد بىتوجهى كامل قرار گرفته بود و نزديك به 15 سال متروكه و محل ارتكاب انواع كارهاى خلاف شرع و اخلاق ( از قبيل اعتياد ، مسائل اخلاقى مفسده‌دار و مخفيگاه دزدان ) گشته بود در سال 1370 با همّت 4 نفر از جوانان محل تعمير جزئى و افتتاح گرديد كه تا كنون نماز جماعت و دعاى ندبه و جلسات قرآن در آن برپاست لكن چون مسجد تقريباً به صورت مخروبه درآمده است و تركهاى متعدد دارد و از طرفى فاقد دستشويى و توالت و فضاى مناسب مىباشد با تلاش پيگير ، زمينى در حدود 400 متر مربع چسبيده به محل مسجد تهيه شده است اكنون مىخواهيم چنانچه شرع مقدس اجازه دهد قسمتى از مسجد را به كوچه بيفزائيم تا هم براى مسجد بهتر شود و هم براى اهالى رفع مشكل شود . و در مقابل چند برابر به وسعت مسجد افزوده و با يارى خداوند متعال يك مجموعه فرهنگى جامع كه مورد رضاى حضرت مهدى ( ع ) باشد ايجاد نمائيم بديهى است ضمن مساعدت همه جانبه حضرت عالى در اين زمينه ، ما نيز در مقابل شرع مقدس خاضع و فرمانبرداريم .\r\n\r\nج\r\n- خداوند به شما در مقابل خدماتى كه كرده‌ايد پاداش مضاعف عنايت فرموده و شما را هميشه به امور خير موفق بدارد و البته كار خير كارى است كه در نظر شرع مقدس خير محسوب شود ترميم بعض نواقص مسجد مذكور ، و ضميمه نمودن زمين مجاور به آن همه خير است ولى مسجد تا ابد مسجد است و قابل تبديل نيست حتى نسبت به مقدار بسيار مختصر بنابراين جايز نيست چيزى از آن به كوچه افزوده شود ان شاء اللَّه هميشه موفق باشيد .\r\n\r\nس 915\r\n- شخصى زمينى جهت مسجد واگذار نموده و صيغه عربى جارى نشد و به اندازه دو متر ديوار مسجد ساخته شد امّا هنوز مسجديت بر آن ثابت نشد اتفاقاً جايش بسيار ناهموار است حتى جائى واقع شد كه زباله‌هاى همسايگان در آن ريخته مىشود آيا مىشود اين مسجد را بفروشند و جاى مناسبى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nديگر براى آن مسجد مشخص كند لطفاً جواب را مرقوم فرمائيد تا اينكه اهالى محله بدون مسجد نمانند .\r\n\r\nج\r\n- در فرض سؤال ، كه زمين را جهت مسجد در اختيار مؤمنين قرار داده و مقدارى هم از ديوار مسجد بنا شده فروش و تبديل آن محلّ اشكال است و لو اينكه هنوز نمازى بعنوان مسجد در آن محلّ خوانده نشده باشد .\r\n\r\nس 916\r\n- مسجدى چندين سال مىباشد كه ساخته شده فعلًا مىخواهند مقدارى از مسجد به حياط و مقدارى را هم به كوچه بدهند آيا صحيح است يا اشكال دارد ؟\r\n\r\nج\r\n- آنچه بعنوان مسجد ساخته شده و در اختيار مردم بوده و در آن نماز خوانده‌اند واگذارى آن به كوچه و يا حياط مسجد جائز نيست .\r\n\r\nس 917\r\n- مسجدى در اين محل بوده قديمى و با خشت و گل ساخته شده بود و در حال حاضر بكلّى خراب شده و مسجدى نيز در محل وجود ندارد و در ضمن مسجد محل كوچك بوده و از طرفى اشخاص خيّرى زمين خوب براى ساختمان مسجد واگذار كرده‌اند كه براى ساختمان مسجد خيلى مناسب‌تر از جاى قبلى است .\r\nسؤال از محضر مبارك اين است كه آيا اجازه ميفرمائيد كه مسجد در زمين مناسب تر ساخته شود و چون هزينه ساختمان تقريباً سنگين است لااقل در زمين مناسب‌تر ساخته شود ؟\r\n\r\nج\r\n- مسجد قبلى و لو خراب شده باشد از مسجد بودن خارج نميشود سزاوار است اهالى محترم همان مسجد قبلى را تعميركنند البته بزرگ نمودن آن مسجد اگر محل دارد و همچنين ساختمان مسجد ديگر مانعى ندارد .\r\n\r\nس 918\r\n- روستاى ما بيش از سه هزار جمعيت دارد و فعلًا شش مسجد وجود دارد ، شخصى زمينى را وقف مسجد كرده و الآن هم به آن مسجد نيازى نيست و اطراف آن زمين مذكور هم ديوارى كشيده نشد و نمازى هم در آن خوانده نشد و فعلًا محل رفت و آمد و ريختن زباله شده و در ضمن آن شخصى كه اين زمين را وقف كرده از دنيا رفته ، سؤال ما اين است . آيا اجازه ميدهيد آن زمين را\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبفروشيم ؟ و اگر اجازه فروش داديد آيا پولش را مىتوانيم خرج عمران روستا از جمله آسفالت كنيم ؟\r\n\r\nج\r\n- در مورد سؤال ، چنانچه در زمين مذكور بعنوان مسجديّت آن محلّ نمازى خوانده شده و يا اگر نماز خوانده نشده مسلمين آن زمين را از واقف بعنوان زمين مسجد تحويل گرفته و دور زمين ديوار مختصرى و يا علامت ديگرى قرار داده باشند فروش و تبديل آن جائز نيست ولى اگر نمازى در آن محلّ بعنوان مسجد خوانده نشده و مسلمين هم بنحو مذكور آن را تحويل نگرفته‌اند قبض محقق نشده و وقف باطل است و زمين متعلّق به ورثه واقف زمين است مىتوانند بفروشند و پول آن را در هر موردى كه خواستند مصرف كنند .\r\n\r\nس 919\r\n- زمينى را صيغه وقف خوانده‌اند براى مسجد و فعلًا به صورت مسجد مىباشد و تقريباً شانزده متر از آن زمين بَرِ خيابان مىباشد و مناسب يك باب مغازه مىباشد از جهتى هم اين مسجد موقوفه ندارد آيا براى هزينه حقوق خادم و آب و برق و گاز اجازه مىفرمائيد اين زمين مغازه شود و مال الاجاره آن را براى تأمين هزينه مسجد به مصرف برسانند ؟\r\n\r\nج\r\n- در فرض مذكور تبديل زمين مسجد به مغازه جائز نيست .\r\n\r\nس 920\r\n- در روستائى ارامنه زندگى ميكردند زمانى كه از آنجا رفتند مسلمانان آنجا را خريدند و ساكن شدند و كليساى آنها را به مسجد تبديل كردند حالا شخصى حاضر شده آن مسجد را خريدارى كند و جاى آن را منزل مسكونى بسازد براى خودش و با پول آن در جاى ديگرى مسجد بسازند و مردم هم كمك مىكنند حالا بفرمائيد :\r\n1 - زندگى كردن در آن منزلى كه در جاى مسجد ساخته شده است آيا جايز و صحيح است يا خير ؟\r\n2 - نماز خواندن در آن مسجدى كه با پول آن مسجد اولى ساخته شده است صحيح مىباشد يا خير ؟\r\n\r\nج\r\n1 و 2 - در فرض سؤال كه كليسا را قبلًا خريدارى و تبديل به مسجد نموده‌اند ديگر خريد و فروش و تبديل آن به خانه و غيره جائز نيست يعنى كليساى قبلى فعلًا مسجد است و احكام مسجد بر آن مرتّب است مثلًا تنجيس آن و توقف\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nجنب در آن حرام است و منزل كردن آنجا غصب و حرام است و نماز خواندن در محلى كه با پول مسجد قبلى خريدار شده و مسجد ساخته شده اگر معامله به صورت عين به عين بوده معامله باطل و نماز خواندن در آنجا اشكال دارد ولى اگر معامله بذمّه بوده نماز اشكال ندارد .\r\n\r\nس 921\r\n- چنانچه چند نفر به علت عدم توجه به مسأله شرعى مسجدى را به بهانه تعريض خيابان بكلّى خراب كرده باشند و حال آنكه بودن مسجد ضررى به خيابان نداشته اكنون وظيفه آن چند نفر و ساير مسلمانان نسبت به زمين و مصالح آن مسجد چيست ؟\r\n\r\nج\r\n- حكم مسأله واضح است تخريب مسجد مذكور جايز نبوده ، كسانى كه مسجد را تخريب نموده‌اند بايد دوباره مسجد را بسازند و زمين آن هم و لو ساختمان آن تخريب شده باشد حكم مسجد را دارد و تنجيس آن حرام است و همچنين ساير احكام مسجد بر آن مرتب مىشود . و اللّه العالم\r\n\r\nس 922\r\n- تخريب بعضى از مساجد به علت واقع شدن آنها در عقب‌نشينى خيابان به نظر حضرتعالى جايز است ؟\r\n\r\nج\r\n- تخريب مسجد جايز نيست . و اللّه العالم\r\n\r\nس 923\r\n- مسجدى وقف در زمين وقف است آيا مىشود آن را به حسينيّه تبديل كرد و اگر قابل تبديل باشد آيا احكام مسجديّت از بين مىرود يا خير ؟\r\n\r\nج\r\n- تبديل مسجد به حسينيّه جائز نيست و احكام مسجد باقى است .\r\n\r\nس 924\r\n- عكس مسأله بالا چطور است حسينيّه موقوفه در زمين موقوفه را به مسجد تبديل كرد ؟\r\n\r\nج\r\n- تبديل حسينيّه نيز به مسجد جائز نيست .\r\n\r\nس 925\r\n- اطاق مخروبه‌اى است كنار نهر آب كه آنجا غسّالخانه بوده و براى رفع سرما و گرما اطاقى ساخته بودند بعد از مدتى در لسان بعضىها گفته شده مسجد بابائى و مدتى داخل آن كوزه‌گرى مىكردند و گاهى هم محل بليطفروشى شده و استفاده مسجديّت نداشته با اين سابقه آيا مىشود اين اطاق\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمخروبه را فروخت و به مصرف مسجد ديگرى درآورد يا خير ؟\r\n\r\nج\r\n- از وضع اطاق مذكور اطلاعى نداريم بطور كلّى اگر مسجد باشد قابل فروش نيست و همچنين اگر وقف باشد و مجوّز شرعى براى فروش آن نباشد و شهرت محلى براى اثبات وقفيّت كافى است .\r\n\r\nانجام كارهاى متفرقه در مسجد\r\n\r\nس 926\r\n- آيا در اطاقهاى مربوط به مسجد ، دائر كردن كلاسهاى آموزشى علوم جديد توسط معلمين و مربيان مسلمان و مؤمن با رعايت شئونات مسجد جايز است يا نه ؟\r\n\r\nج\r\n- اطاقهايى كه از مرافق مسجد است و براى جهات و نيازهاى مربوط به مسجد وقف شده بايد براى همان جهات استفاده شود الوقوف حسب ما يوقفها اهلها . و اللّه العالم\r\n\r\nس 927\r\n- تعدادى دست به كار شدند و با جمع‌آورى اعانه از مردم محل و مؤمنين مسجدى را بنا نموده‌اند الحال مسجد تكميل است و نماز جماعت هميشه در طول سال اقامه ميگردد و در كنار نماز جماعت فعاليتهاى فرهنگى اجتماعى و دينى نيز انجام مىشود به سرپرستى امام جماعت مسجد محل ، و حالا آن افرادى كه در بنا مسجد شركت كرده بودند مانع فعاليتهاى فرهنگى دينى در مسجد هستند افرادى خاص ميباشند كه ادعا مىكنند مسئوليّت مسجد متعلّق به آنها مىباشد از حضرتعالى تمنّا دارم بفرمائيد آيا صحيح است نماز خواندن در آن مسجد يا خير ؟ و آيا امام جماعت ميتواند در امر هيئت امنا و تعيين يا بركنارى آنها دخالت نمايد ؟\r\n\r\nج\r\n- در فرض سؤال ، چنانچه فعاليتهاى مذكور بر خلاف شرع نباشد و مزاحمت با اقامه نماز و شئون كلّى مسجد نداشته باشد مانع ندارد و در هر حال نماز در آنجا بىاشكال است و نسبت به تعيين يا بركنارى امناء ، موارد مختلف است و بطور كلّى امور مسجد قابل اختصاص به اشخاص معيّن نيست .\r\n\r\nس 928\r\n- نظر مبارك شما پيرامون نمايش فيلم و برگزارى كلاسهاى آموزش\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nورزشهاى رزمى و كاراته جهت جذب نوجوانان به سمت مساجد علاوه بر تدريس قرآن و احكام چيست ؟\r\n\r\nج\r\n- اگر معرض ايذاء و يا مجروح نمودن ديگرى و يا آنچه ديه دارد مانند سياه شدن يا سرخ يا كبود شدن عضو نباشد فى حد نفسه اشكال ندارد ولى اجراى اين برنامه‌ها در مساجد اگر موجب گريز مردم از مسجد نشود سبب جذب واقعى اشخاص به مسجد نمىشود . و اللّه العالم\r\n\r\nس 929\r\n- مسجد جامع جهرم داراى شبستانى قديمى است كه از 13 آن بعنوان انبار مسجد استفاده مىشود و دو قسمت ديگر آن استفاده مؤثرى نميشود و درب آن بسته است در اين مسجد پايگاه مقاومتى داراى يكصد نفر جوان فعال بسيجى وجود دارد كه به سبب نبودن جا اجراى برنامه‌هاى پايگاه ( شامل برنامه‌هاى فرهنگى ، عقيدتى ، سياسى ، مذهبى ، نظامى ، فوق برنامه و تقويتى ) و كلاس‌هاى مربوطه با مشكل مواجه است . حال با توجه به مراتب فوق اين سؤال مطرح است كه :\r\n1 - آيا امكان اينكه دو قسمت ديگر شبستان مسجد در اختيار پايگاه مسجد قرار بگيرد ، هست يا خير ؟\r\n2 - از شبستان مسجد ميتوان بعنوان اجراى برنامه‌هاى فرهنگى ، مذهبى ، عقيدتى سياسى و نظامى و فوق برنامه استفاده كرد يا خير ؟\r\n3 - در صورت مثبت بودن جواب‌هاى فوق آيا امكان دارد به منظور استفاده بهينه از شبستان آنجا را با تيغه‌هاى آجرى به قسمت‌هاى مختلف جهت كلاسهاى ياد شده تقسيم نمود يا خير ؟\r\n\r\nج\r\n- مسجد پايگاه عموم مسلمانان براى عبادت و خداپرستى و معبد عام و مركز و محلّ حضور و اجتماع همگان براى نماز و اداء جمعه و جماعات و تبليغ اسلام و بيان معارف و احكام و تكاليف آنان است تعليم و تعلّم فرهنگ و عقيده و اصول و فروع دين و مذهب و هدايتهاى اخلاقى و سياسى و اجتماعى و اقتصادى همه در پرتو تعاليم اسلامى از صدر اسلام و بوسيله شخص پيغمبر اسلام ( ص ) در مسجد برقرار گرديده و تشكيل حلقات و حوزه‌هاى درس تا امروز هم در مساجد ادامه دارد ، ولى در بنياد مساجد آنچه اصل و جامع تمام اين فوائد است نماز و اقامه جمعه و جماعات است بايد اجراء برنامه‌هاى ديگر مزاحم\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nبا اين برنامه و سبب كم رنگى آن نشود تدريس و تعليم قرآن مجيد و معارف اسلام و رسيدگى بامور مسلمانان و جمع‌آورى اعانات و تعظيم شعائر و جلسات خيريه و همكارىهاى بسيجى و امر بمعروف و نهى از نمكر و كارهاى ديگر از اين قبيل مربوط به شئون اسلام و اصلاح امور مسلمين همه در مسجد به شرط عدم مزاحمت با اقامه نماز و عدم تغيير عنوان مسجد و عدم اختصاص كل يا بعض آن بگروه معيّن ، يا اقدام خاص مانع ندارد ولى تصرّف مسجد و اختصاص آن بعنوان مركز درس يا كلاس رسمى هر چند درس قرآن باشد يا مركز خيرات و اعانه‌رسانى يا پايگاه بسيج و جهاد كه در حيطه خاص اين امور قرار بگيرد جايز نيست . و اللّه العالم .\r\n\r\nس 930\r\n- در يك مسجد دو باب حجره به هميارى مردم و مؤمنين براى وسائل و ضروريات مسجد در صحن مسجد ساخته‌ايم آيا مىتوانم اثاثيه مسجد را خارج و پايگاه بسيج نمايم ؟\r\n\r\nج\r\n- در مورد سؤال خارج كردن اثاثيه مسجد از حجره‌هاى مذكور و هرگونه تصرف در آن در غير جهت وقف جايز نيست در صورت نياز مناسب است مردم و يا مسئولين اقدام كنند و محلى براى پايگاه بسيج تهيه نمايند .\r\n\r\nس 931\r\n- زمينى را وقف مسجد نموده‌اند زير زمين مسجد ساخته شده است هنوز همكف ساخته نشده است در ضمن محل نياز به كتابخانه هم دارد و از طرف ديگر درخواست نموده‌اند براى كانون فرهنگى و ورزشى آيا جهت اجاره دادن به كانون درست است يا خير ؟\r\n\r\nج\r\n- زير زمين مسجد حكم مسجد را دارد و اجاره دادن آن صحيح نيست و بطور كلى استفاده از موقوفه در غير عنوانى كه براى آن وقف شده مطلقاً جائزنيست .\r\n\r\nس 932\r\n- اين جانب زمينى واقع در كوى پاسداران جهت مسجد واگذار كردم و گفتم به شرط اينكه در اين زمين پايگاه بسيج زده نشود زمين را براى مسجد مىدهم و الّا نمىدهم آيا بسيج سپاه مىتواند بدون رضايت در اين مسجد پايگاه بزند ؟\r\n\r\nج\r\n- احداث پايگاه در زمين واگذار شده براى مسجد جايز نيست .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nس 933\r\n- رسم است مجالس ترحيم در مساجد برگزار مىشود و اگر مجلس ترحيم مزاحم نمازگزاران و يا كسانى كه بنوافل و تعقيب اشتغال دارند بشود آيا برگزارى مجلس ترحيم شرعاً چه صورت دارد ؟\r\n\r\nج\r\n- حرام است .\r\n\r\nمسائل متفرقه مسجد\r\n\r\nس 934\r\n- در حدود چهارصد سال پيش شخصى مسجدى را بنام خود بنيان گذاشته و توليت آن را نسلًا بعد نسل به فرزندان ذكور سپرده از آن زمان تاكنون تمام امورات مسجد حتى تعيين امام جماعت مسجد بعهدهء نايب التوليه بوده است و امام جماعت مسجد هيچ‌گونه دخالتى در امورات مسجد نداشته است . در حدود 10 سال پيش قسمت اعظم مسجد به صورت مخروبه درآمده و با كمك اهالى محل بازسازى گرديده آيا اكنون كه مسجد توسط اهالى محل بازسازى شده نايب التوليه مىتواند خود به تنهايى هيئت امناء تعيين و در امورات مسجد همچون قبل دخالت نمايد ؟\r\nضمناً جهت برگزارى مجالس ترحيم مبالغى بىحساب بعنوان كمك به مسجد دريافت مىشود با توجه به مسألهء فوق الذكر نظر مبارك حضرتعالى چيست ؟\r\n\r\nج\r\n- در امور مربوط به حفظ شئون و عمران مسجد همهء مؤمنين مساويند و اختصاص به شخص خاصى ندارد و نمايندهء واقف حق منع ديگران را ندارد بلى اگر براى مسجد موقوفاتى باشد بايد زير نظر متولى منصوص كه از طرف واقف معين شده به مصرف برسد و برگزارى مراسم ترحيم در صورتى در مسجد جايز است كه مضرّ به مسجد و مانع نماز در آن نباشد توصيه مىشود كه مؤمنين و فرزندان واقف مسجد همه با هماهنگى و وحدت نظر عمل كنند و از اختلاف نظر جداً پرهيز نمايند . و الله العالم .\r\n\r\nس 935\r\n- مسجدى است از قديم الايام به نام شخص معروفى و در آن مسجد نماز جماعت و عزادارى حضرت سيد الشهداء ( ع ) برگزار مىگردد اكنون با بازسازى آن مىتوان نام آن را تغيير داد ؟\r\n\r\nج\r\n- مقتضى است مؤمنين از تغيير نام مسجد و حسينيه كه موجب فراموش\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nشدن نام بانى اولى است خوددارى كنند تا افراد خيّر بىرغبت نشوند و با باقى گذاشتن نام افراد خيّر موجبات تشويق مؤمنين به تأسيس بناهاى خير و عام المنفعة را فراهم نمايند . و اللّه العالم\r\n\r\nس 936\r\n- آيا مىتوان در يك مسجد وضو گرفت و در مسجدى ديگر نماز خواند ؟\r\n\r\nج\r\n- مربوط به كيفيت وقف محلّ وضوء مسجد است .\r\n\r\nس 937\r\n- حكم رفتن به مسجد جامع و واگذاشتن مسجد محل را بيان فرمائيد .\r\n\r\nج\r\n- نماز در مسجد جامع افضل از مسجد محل است ولى ملاحظه تعطيل نشدن مسجد محل نيز موجب مزيد اجر نماز در آن است .\r\n\r\nس 938\r\n- شخصى در كنار منزلش مسجد است نماز جماعت هم در آن برگزار مىشود ولى اين شخص به مسجد ديگرى مىرود آيا اين عمل او باعث بىحرمتى به مسجد نزديك به منزلش محسوب نمىشود ؟\r\n\r\nج\r\n- فى نفسه نماز در آن مسجد براى همسايه مسجد اولى و مستحب مؤكد است و بدون جهت رجحان مسجد ديگر ، ترك آن سزاوار نيست اين در صورتى است كه مسأله جهت خودمان باشد ولى اگر براى عمل شخص ديگر است اعتراض به او يا پرسش از علت عمل او موجه نيست .\r\n\r\nس 939\r\n- مساجدى است كه در ملأ عام نيست و در كوچه پس كوچه مىباشد گاهى صدها هزار تومان خرج كاشى و محراب و مناره آن مىشود آيا اين كار صحيح است ؟\r\n\r\nج\r\n- موارد مختلف است هرگاه در نظر عرف زياده روى نباشد اشكال ندارد و با شكوه بودن مساجد فى الجملة موجب تعظيم شعائر و ظهور شوكت اسلام است . و الله العالم\r\n\r\nس 940\r\n- مسجدى در زمين مشاعى كه بين مالكين مسلمان و ارمنى است بنا شده با اجازه خودشان امّا شخص اهل كتاب مراسم ختم پدرش را در مسجد مسلمان برگزار نموده است و واعظ مسلمان در آن مجلس سخنرانى نموده و خود ايشان هم در مجلس حضور داشته است و ضمناً در مراسم مسلمين كه در\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمسجد منعقد مىشود شركت مىكند آيا حضور شخص ارمنى در مسجد هتك مقام مسجد محسوب مىشود يا خير ؟\r\n\r\nج\r\n- دخول اهل كتاب به مسجد جايز نيست چه براى برگزارى مراسم باشد و چه غير آن و خوب است چنين شخصى اسلام اختيار كند تا از همهء مزاياى اسلام بهره‌مند شود .\r\n\r\nس 941\r\n- مسجدى را به عنوان مقاطعه به پيمانكارى دادند كه بسازد پيمانكار قسمتى از ساختمان مسجد را به شخص مسيحى كه تمام كارگران او هم مسيحى هستند واگذار كرده است آيا دخول مسيحى به مسجد و كار كردن آنها مجوز شرعى دارد يا نه ؟\r\n\r\nج\r\n- ورود غير مسلم به مسجد جايز نيست در فرض سؤال كار را تعطيل نمايند و ظاهر بنايى كه غير مسلم با آن تماس داشته احتياطاً تطهير نمايند . خداوند همه را از شرور و فتن آخر الزمان محفوظ بدارد . و اللّه العالم\r\n\r\nس 942\r\n- آيا بلند كردن صداى اذان از مسجد خصوصاً اذان صبح در صورتى كه همسايگان مسجد اعتراض مىكنند و اظهار مىكنند صداى اذان موجب آزار و اذيّت آنها مىشود جايز است يا نه ؟\r\n\r\nج\r\n- از بلندگو اگر موجب اذيّت و آزار همسايگان است در اذان صبح استفاده نكنند اما مستحب است كه مؤذن صدايش بلند باشد مع ذلك به اين آيه كريمه توجه داشته باشند « و إذا ذكر اللَّه وحده اشمأزت قلوب الذين لا يؤمنون بالآخرة و إذا ذكر الّذين من دونه اذا هم يستبشرون » حكايتى از حضرت ابراهيم خليل على نبينا و آله و عليه السلام نقل مىكنند كه براى آنكه بانگ دلنواز سبّوح قدّوس رب الملائكة و الروح را بشنود عاقبت همه گوسفندان خود را بخشيد .\r\n\r\nس 943\r\n- مسجدى وصل به مدرسه دينى طلاب مىباشد و مدرسه داراى سالنى است كه تمام وقت مسجديها از آن استفاده مىكنند و مىگويند چندان مورد نياز طلاب نيست و بعلّت قفل بودن مورد بهره‌بردارى طلاب قرار نمىگيرد آيا استفاده اهل مسجد جايز است يا خير ؟\r\n\r\nج\r\n- چنانچه استفاده اهل مسجد از آن مزاحم با استفاده طلاب از آن نباشد و\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nموجب نشود كه به مرور زمان جزء مرافق مسجد شود استفاده اهل مسجد از آن اشكال ندارد .\r\n\r\nس 944\r\n- مساجد از موقوفات عامه مسلمين است با تزيين مساجد درب‌هاى مسجد اكثراً بسته است آيا ممانعت از بهره‌بردارى موقوفات عامه گناه نيست ؟\r\n\r\nج\r\n- جمع بين مقاصد صحيح در مورد مساجد اين ستكه براى مساجدى كه در تمام ساعات يا اوقات نماز معرض مراجعه مؤمنين براى نماز و عبادت است خادم معين شود تا هم براى استفاده نمازگزاران آماده باشد و هم از هتك احترام و بعض اعمال خلاف شئون مسجد محفوظ باشد .\r\n\r\nس 945\r\n- آيا كسانى كه مثل شب عاشورا براى تهيه غذاى ظهر عاشورا در مسجد كار مىكنند شب خسته مىشوند و آخر شب كارها سبك مىشود مىتوانند در مسجد استراحت يا احياناً بخوابند ؟\r\n\r\nج\r\n- خوابيدن در مسجد كراهت دارد ولى حرام نيست . و اللّه العالم\r\n\r\nمدارس علميه\r\n\r\nس 946\r\n- آيا از درآمد موقوفاتى كه اختصاص به اداره حوزه علميه دارد علاوه بر حق التدريس اساتيد مىتوان مصرف هزينه‌هاى جنبى بمانند آب و برق و سرويس اياب و ذهاب اساتيد و حقوق خدمتگزار و غيره كه لازم و ملزوم يكديگرند نمود ؟\r\n\r\nج\r\n- به طور كلى عوايد موقوفه بايد در مواردى كه واقف معلوم كرده صرف شود و چون ترتيبات مقرّر در موقوفات يكسان نيست اظهار نظر كلّى در آن ميسر نمىباشد بايد در هر مورد با ملاحظه وقفنامه اظهار نظر شود .\r\nو اللّه العالم .\r\n\r\nس 947\r\n- آيا تشكيل جلسه درس طلاب علوم دينية در اطاقى از حسينيه جايز است يا نه ؟\r\n\r\nج\r\n- با فرض عدم مزاحمت با مراسم عزادارى مانعى ندارد .\r\n\r\nس 948\r\n- شخصى كه در محل عمومى تدريس مىكند و رضايت شركت\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبعضى از افراد را درس خود ندارد و شخصى را شخصاً از آمدن و شركت در درسش نهى مىكند آيا اين نهى حرمت تكليفى بر آن فرد دارد يا نه ؟\r\n\r\nج\r\n- در فرض سؤال ، چنانچه تدريس براى استفادهء عموم بلامانع باشد شركت شخص مفروض در مجلس درس اشكال ندارد .\r\n\r\nس 949\r\n- آيا استفاده اندك از حجرات و معطل كردن آن در بخش عمده ايّام با توجه به نياز طلاب به اين حجرات ، جايز است يا خير ؟ آيا صرف سابقه حضور در حجره‌اى مجوز بسته نگاه داشتن يا استفاده ناچيز ( يكى دو ساعت در روز ) و محروم كردن طلاب بدون حجره از استفاده شبانه روزى مىباشد يا نه ؟\r\n\r\nج\r\n- اگر در وقف كيفيتى و ترتيب خاصى براى استفاده از حجرات مدرسه معين شده باشد همان كيفيت و برنامه براى بايد معمول گردد ، و همچنين اگر از گذشته سيره بر استفاده بنحو خاصى مستقر بوده مثل آنكه بعض از علماء و فضلاء با وجود نياز طلاب حجره خاصى اختصاصى براى تدريس و مباحثه داشته باشند ، فعلًا نيز همان سيره در همان محدوده قابل اجراء است و اگر كسى به اين صورت حجره داشته باشد مزاحمت با او جائز نيست و ظاهراً اين برنامه را كه با اين عنوان كه بزرگان و افراد مهذب در مدرسه آمد و شد داشته باشند ، متولّيان در هر زمان به مصلحت وقف و لازم ميدانستند ، و در واقع نظارت ايشان را بر امور اخلاقى طلاب جلب ميكردند ، مع ذلك چون مدارس در سابق و بيشتر در زمان حال براى اسكان طلاب وقف شده در صورتى كه كيفيتى جهت اداره آنها معين نشده باشد ، بايد متولى جهتِ نياز طلاب را بحجره و سكونت در مدرسه رعايت نمايد و بدون مصلحت مرقوم صرفاً بعنوان مباحثه و تدريس ، كسى مزاحم سكونت طلاب در حجرات نشود ، على هذا ظاهر اين ستكه در مورد مدارس قسم دوم اختصاص حجره به مجرد تدريس و مباحثه منوط به نظر و صلاحديد متولى منصوص يا منصوب از طرف فقيه مىباشد .\r\n\r\nس 950\r\n- در صورت عدم مراجعه ساكنين قبلى حجرات براى تخليه و بردن وسائل خود ، حكم كتب و سائر وسائل آنان چه مىباشد ؟\r\n\r\nج\r\n- اگر با اعلام و اخطار و سلب مسئوليت در موعد مقرّر براى تحويل گرفتن كتب و وسائل خود نيامد با نظر متولى شرعى وسائل و اثاث ساكن قبلى جمع مىشود و در محل مناسبى براى او نگهدارى مىشود .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nس 951\r\n- اگر مدرسه‌اى متولّى خاص يا عام نداشته باشد تكليف استفاده طلاب از حجرات آن چگونه است ؟\r\n\r\nج\r\n- اگر متولّى منصوص نداشته باشد يا مجهول التوليه باشد توليت آن با مجتهد جامع الشرائط است و در نحوهء استفاده طلاب به سيره‌اى كه معمول بوده عمل شود .\r\n\r\nس 952\r\n- اگر مدرسه مخروبه‌اى از محل وجوهات شرعيّه زير نظر فرد مأذون از سوى مجتهد جامع الشرائط تعمير شود ، فرد ناظر بر صرف وجوهات نسبت به اين مدرسه و نحوه استفاده آن جهت طلاب توليت عام يا خاص پيدا مىكند و آيا اصولًا حقى پيدا مىكند مبنى بر اينكه مانع از استفاده طلابى گردد كه براى سكونت خود جائى ندارند و مجبورند شبها را در مسجد يا خانه استيجارى بسربرند ؟\r\n\r\nج\r\n- امر آن با مجتهد جامع الشرائط است اگر فرد ناظر خود مجتهد باشد يا از طرف مجتهد مأذون در تصرّف باشد و امر مدرسه زير نظر او باشد در اداره مدرسه مزاحمت با او جايز نيست و كيفيت استفاده تابع مقرّرات وقف است .\r\n\r\nقبرستان\r\n\r\nس 953\r\n- اينكه مكروه است زن به قبرستان برود آيا هنگام تشييع و دفن است يا هميشه حتى شبهاى جمعه را هم شامل مىشود ؟\r\n\r\nج\r\n- آنچه مكروه است شركت زنان در تشييع جنازه است بنابراين مورد سؤال مكروه نيست بلكه رجحان دارد .\r\n\r\nس 954\r\n- قبرستانى است موقوفه قبور آن مندرس شده آيا مىشود به جاى آن قبور دوباره اموات جديد دفن كرد ؟\r\n\r\nج\r\n- اگر جنازه قبلى به كلى از بين رفته باشد حتى استخوانهاى آن هم بكلّى از بين رفته باشد مانعى ندارد و الّا جائز نيست .\r\n\r\nس 955\r\n- مكانى است در روستاى اسلام‌آباد كه از قديم مىگويند قسمتى از آن مسجد بوده كه به مرور ايّام به صورت مخروبه در آمده و اطراف آن قبرستان مسلمين بوده است . اكنون عده‌اى مسجد را توسعه داده و تجديد بنا كرده‌اند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nسؤال اهالى اين است كه نماز خواندن در اين مكان كه قسمتى از آن به روايت قديمىها مسجد بوده و قسمتى از آن با تصرف در قبرستان و نبش قبور به دست آمده ، چه حكمى دارد ؟\r\n\r\nج\r\n- اگر چه تخريب و نبش قبور مؤمنين و تبديل آن به مسجد جايز نيست لكن نماز خواندن در محلّ مذكور فعلًا اشكال ندارد . و اللّه العالم\r\n\r\nخريدوفروش قبر\r\n\r\nس 956\r\n- چه مىفرمائيد در مورد اينكه فردى براى خود و همسرش در بلد طيّبه قم قبر خريدارى نموده پس از مدتى خودش در طبقه زيرين آن دفن گرديد و پس از مدتى در طبقه فوقانى آن كه مال همسرش بود اشتباهاً شخص ديگرى دفن گرديده كه حالا صاحب قبر و تنها وارث آنان كه دو دختر مىباشد راضى نيستند و اصرار دارند كه جنازه بايد از قبر آنان درآورده شود ؟\r\n\r\nج\r\n- در مورد سؤال ، چنانچه قبرى كه خريده ملك شخصى بوده بايد جسد ميّت خارج شود و در جاى ديگر مدفون شود و اگر قبر در ملك وقفى بوده چون خريدوفروش آن جايز نيست دختران متوفّى حقّى نسبت به آن ندارند و جايز نيست جسد ميّت مدفون در آنجا از قبر خارج شود .\r\n\r\nس 957\r\n- قبرستانى وقف شده كه عموم مسلمين در آن دفن شوند اگر كسى بخواهد قبر خود را در آنجا معين كند كه هر وقت فوت شد به خاك سپرده شود در صورتى كه منع كند كه ديگرى در آن مكان معين دفن گردد آيا جايز است يا نه ؟\r\n\r\nج\r\n- محلى كه براى عموم وقف شده كسى نميتواند به خود اختصاص دهد و مانع دفن ديگران شود .\r\n\r\nس 958\r\n- زمينى خريدارى شده بعنوان دفن اموات سپس در آن زمين قبر درست كرده‌اند ميگويند اين مكان دفن مثلًا پنجاه هزار تومان و مكان ديگر صد هزار تومان اين مبلغ را هم بايد بعنوان هزينه قبرستان بدهى صاحب عزا ميگويد خودم ميّت را در يك گوشه‌اى دفن ميكنم مبلغى نيز بشما مىدهم اين عمل مشروع هست يا خير ؟\r\n\r\nج\r\n- زمينى كه بعنوان قبرستان وقف شده باشد پول گرفتن براى دفن ميّت در آن\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nو نيز پول گرفتن در مقابل غسل ميّت در آن جايز نيست بلى اگر پولى بعنوان كندن قبر يا مقدمات غسل بگيرند اشكال ندارد البته مقتضى است اجحاف نشود و به صورت فعلى كه در فلان موضع فلان مبلغ در فلان جا فلان مبلغ عمل نشود .\r\n\r\nس 959\r\n- موكّلم داراى بقعه در قبرستان بوده و به نام آرامگاه خاندان آنها ثبت و در اداره اوقاف نيز داراى پرونده و سابقه مىباشد در چند سال قبل اين بقعه در حال تخريب بوده با اعلام كتبى اداره اوقاف به عنوان حقير ساختمان بقعه تجديد بنا و با هزينه گزاف از بودجه موكّلم بازسازى و مرمّت شد و برابر اعلام اداره اوقاف و موافقت صاحب بقعه درب آن جهت مباحثات علمى طلاب باز گذارده شد . شخصى بدون اطلاع مالك دو فقره قبر از اداره اوقاف داخل بقعه خريدارى و پدر و مادر خود را در آن مكان دفن نموده لذا صاحب بقعه عدم رضايت خود را اعلام و نسبت به غصبى بودن محل توسط حقير به ورّاث تذكّر داده شده ليكن آنها مشروعيّت مسأله را بنا به فتواى حضرت عالى واگذار نموده‌اند از محضر مبارك تقاضا مىشود فتواى خود را مرقوم فرماييد .\r\n\r\nج\r\n- به طور كلى قبرستان موقوفه قابل خريدوفروش نيست و كسى مالك آن نمىشود . و اللّه العالم\r\n\r\nس 960\r\n- شخصى در زمان حيات خود حدود 20 سال قبل مبادرت به خريدارى زمين و قبرى در محل امام زاده جهت محل دفن خود نمود و آن را آجركارى و آماده‌سازى با نصب سنگ قبر نمود اما موقع فوت مانع از دفن وى در قبر خودش شدند درحالىكه قبر مذكور شرعاً متعلق بوارث وى مىباشد ليكن اداره اوقاف مىخواهد قبر مذكور را تخريب و قبر ديگرى در زير آن احداث كرده و آن را تبديل به دو طبقه نمايد و بفروشد و مىگويد ورّاث اگر قبر زير را نخرند اداره اوقاف آن را مىفروشند .\r\nحالا براى روشن شدن مسأله حكم شرعى آن را كه آيا اداره اوقاف مجاز است مانع كار آنها شود يا خير و آيا مىتواند قبرى را كه صاحب شرعى دارد بفروشد يا نه بيان فرمائيد .\r\n\r\nج\r\n- اگر زمين مذكور وقف است خريد آن بىمورد بوده و خريدار مالك آن نشده و متولّى وقف هم نمىتواند آن را بفروشد و اگر وقف نيست و خريدار زمين\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nقبر را از مالك شرعى آن خريده در اين صورت قبر ملك خريدار است و ديگرى حق تصرف آن را ندارد .\r\n\r\nتخريب قبرستان\r\n\r\nس 961\r\n- قبرستانى است در محل قديمى كه 35 يا 40 سال يا بيشتر از آن گذشته و كسى ديگر در آن دفن نمىشود و محل زباله و كثافات حيوانات شده آيا مىشود اين قبرستان را حسينيّه براى عزادارى أبا عبد اللّه عليه السلام نمايند ؟\r\n\r\nج\r\n- اگر قبرستان وقف است جايز نيست حسينيّه شود . و اگر وقف نيست و نبش قبر نمىشود مانع ندارد . و اللّه العالم\r\n\r\nس 962\r\n- آيا قبرستان مسلمين را مىتوان تخريب نمود و به فضاى سبز تبديل كرد ؟\r\n\r\nج\r\n- بطور كلى نبش قبور و تبديل قبرستان مسلمين به فضاى سبز و غيره جائزنيست .\r\n\r\nس 963\r\n- شخص خيّرى زمين بايرى را كه در اطراف قبرستان كهنه بوده در حدود بيست سال پيش خريدارى نموده و وقف قبرستان كرده و با قبرستان كهنه يك جا هموار كرده دور قبرستان كهنه و زمين خريدارى شده را حصار نمود و آن واقف فوت كرده است الآن چند نفر از اهالى محل آن زمين نامبرده را گرفته و تبديل به زمين زراعتى نموده‌اند مقدارى از سود حاصله را صرف مسجد مىنمايند آيا از نظر شرعى مىتوانند يا خير ؟\r\n\r\nج\r\n- در فرض سؤال كه زمين مذكور وقف قبرستان شده تبديل آن به زمين زراعتى جائز نيست .\r\n\r\nس 964\r\n- تلّى بنام قبرستان در ميان اين روستا واقع گرديده كه باعث ناراحتى مردم در اين تلّ آخرين ميت 42 سال قبل دفن شده است كه وراث آن مرحوم هم در حال حيات هستند لذا چون در وسط روستا است زمين هم جهت درمانگاه لازم داريم و اين قبرستان وقف نيست همين طور در زمان قديم مرده دفن ميكردند و قبرستان جديدى نيز داريم كه 40 سال است در آن مرده دفن مىشود .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاگر اجازه بفرمائيد چون زمين نياز داريم تلّ جهت درمانگاه اين روستا به عنوان خيرات براى متوفى ساخته شود ؟\r\n\r\nج\r\n- در فرض سؤال ، چنانچه تلّ مذكور وقف نباشد و موات بوده و اهالى يقين داشته باشند كه اموات مدفون در آنجا پوسيده و خاك شده‌اند ساختن درمانگاه در آن مانع ندارد و الا جائز نيست .\r\n\r\nاحداث بنا و توسعه قبرستان\r\n\r\nس 965\r\n- زمين مواتى است كه بعضى افراد در سالهاى قبل از انقلاب روى آن سند مالكيت گرفته‌اند ولى بعد از گذشت چندين سال به شهادت معتمدين شهر و شواهد موجود همچنان به صورت موات باقى است اكنون شهردارى شهر قصد دارد زمين مزبور را جهت گورستان آماده سازد آيا دفن اموات در آن بىاشكال است ؟\r\n\r\nج\r\n- بطور كلّى زمين موات بالاصاله به صرف گرفتن سند ، بدون تحجير و يا احياء ، متعلق حق كسى نميشود و در نزاع موضوعى مرافعه شرعيّه لازم است . و دفن اموات در زمين موات اشكال ندارد .\r\n\r\nس 966\r\n- آيا مىتوان جنب ديوار قبرستان كه قبرى در آن محل وجود ندارد و نداشته و حدود پنج الى شش متر به قبر مؤمنين فاصله دارد جهت رفاه اشخاصى كه براى قرائت فاتحه و غيره در قبرستان رفت و آمد مىنمايند دستشويى و توالت احداث نمود يا خير ؟ ضمناً چاه فاضلاب خارج از قبرستان مىباشد .\r\n\r\nج\r\n- اگر زمينى كه مىخواهند در آن دستشويى بسازند موقوفه قبرستان نباشد و ملك كسى هم نباشد اشكال ندارد . و اللّه العالم\r\n\r\nس 967\r\n- قبرستانى است قديمى كه از چند قرن پيش اموات مؤمنين در آنجا دفن شده و حالا نيز دفن مىشود در آن حوالى غسال خانه مرسوم نبوده اموات را در خانه‌ها غسل مىدادند حالا مؤمنين و علماء محل تصميم گرفته‌اند كه در جاى مناسب آن قبرستان كه اموات دفن نشده غسالخانه درست نمايند آيا جايز مىباشد يا نه ؟\r\n\r\nج\r\n- بناء غسالخانه در محل قبرستان و لو در قسمتى كه هنوز ميّت دفن نشده جائز\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nنيست بلى اگر محل قبرستان موات است در قسمتى كه ميّت دفن نشده بناء غسالخانه در آن قسمت مانعى ندارد .\r\n\r\nس 968\r\n- غسالخانه كه جزء قبرستان است و مورد استفاده عموم مردم مىباشد اجازه مىفرمائيد تخريب كنند و جاى آن را حسينيه بسازند و مغازه‌هائى جهت اجاره دادن ساخته شود ؟ و اگر شخصى چنين كارى كرده باشد آيا شرعاً جايز است يا خير ؟\r\n\r\nج\r\nدر فرض سؤال ، تخريب غسالخانه و تبديل آن به حسينيه و مغازه جايز نيست و كسى كه چنين كارى كرده بايد محل مذكور را به صورت اوّلى برگرداند .\r\n\r\nتخريب و نبش قبر\r\n\r\nس 969\r\n- قبرستانى در طرح جاده قرار گرفته آيا جاده قرار دادن آن جايز است يا نه ؟\r\n\r\nج\r\n- در مورد سؤال چنانچه قبرستان مذكور وقف است جاده قرار دادن آن جايز نيست البته شهرت محلى جهت اثبات وقفيت كافى است و بر فرض عدم اثبات وقفيت هم نبش قبور مؤمنين حرام است . و اللّه العالم .\r\n\r\nس 970\r\n- در شهرستان رودبار زيتون ساختمان امامزاده محل بواسطه زلزله سال 69 ويران شده است اكنون مشغول بازسازى و در قسمت شرقى بيرون ديوار بقعه مذكور بخاطر محوطه‌سازى خاكبردارى شده يك قبر به ارتفاع بيش از يك متر كه حدود 10 سال از زمان دفنش گذشته در وسط باقى مانده است حال اين قبر مرتفع مانع بازسازى و عبور دسته و هيأت مىباشد لذا اهالى و صاحبان قبر از اين منظره ناراحت هستند اگر بخواهند يك طرف قبر زير قبر را گود كنند و خاك‌بردارى كنند و قبر در آن گودى نشست كند كه نبش نشده باشد جايز است يا خير ؟ يا اينكه اطراف و زير قبر را بتون نموده قبر را با جنازه با جرثقيل بلند كنند و در جاى ديگر كه گود كرده‌اند بگذارند چه صورت دارد ؟\r\n\r\nج\r\n- در مورد سؤال ، چنانچه خاكبردارى اطراف قبر مذكور نشست كردن قبر موجب\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nنبش قبر و آشكار شدن جنازه نشود و يا به همان نحوى كه مرقوم شده با بتون‌ريزى قبر جنازه را به محل ديگر منتقل كنند ظاهراً اشكالى ندارد و احتياطاً اين عمل بايد با موافقت ورثه ميت باشد و اگر ورثه نداشته باشد با جلب نظر فقيه جامع الشرائط باشد .\r\n\r\nس 971\r\n- با ساختن سدّى بيش از 30 تا 40 امامزاده به زير آب مىروند ، آيا بردن قبور شهدا و امامزاده‌ها به زير آب جايز است ؟\r\n\r\nج\r\n- اگر باعث هتك و توهين به امامزاده شود يا سبب از بين رفتن آنها بشود جايز نيست .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاحكام خريدوفروش\r\n\r\n","description":"","footnote":"","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n\r\n\r\nاحكام خريدوفروش و مشاغل\r\n\r\nشغلهاى حرام\r\n\r\nس 972\r\n- كسى كه براى اهل كتاب كه ذبيحهء اهل كتاب را حلال مىدانند و به كسانى كه بين حلال و حرام فرق نمىگذارند از گوشت ذبيحهء غير اسلامى كباب درست مىكند و مىفروشد چه حكمى دارد و در صورت حرام بودن با قصد نان و سالاد كباب بفروشد چه حكمى دارد و كار كردن در اين مغازه چه طور است ؟\r\nس 973 - كسى كه به اهل كتاب شراب مىفروشد به قصد اين كه من شيشه مىفروشم اين چه حكمى دارد و كار كردن چه حكمى دارد ؟\r\n\r\nج\r\n- ذبيحهء اهل كتاب حكم ميته را دارد و فروختن ميته و لو به اهل كتاب اشكال دارد و قصد نان و سالاد مجوّز آن نيست و همچنين فروختن شراب و لو به اهل كتاب جائز نيست و قصد شيشه مجوّز براى قرار دادن شراب در اختيار شراب‌خوار نمىشود .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nس 974\r\n- آيا خريدوفروش خرچنگ و كوسه جايز است يا نه ؟ و خوردن آنها حلال است يا نه ؟\r\n\r\nج\r\n- خوردن خرچنگ و كوسه‌ماهى كه ظاهراً فلس ندارد حرام است و فروش آنها نيز براى خوردن و لو به كافر جائز نيست ولى چنانچه گوشت آنها منافع ديگرى داشته باشد مانند خوراك دام و طيور فروختن آنها و لو به مسلمانان اشكال ندارد .\r\n\r\nس 975\r\n- دلّالهاى معاملات ربوى كه از مراجعين مضطر جهت اين دلّالى وجوهى را دريافت مىكنند آيا اين وجوه حرام است ؟ در صورت حرام بودن توسط حاكم شرع قابل استرداد است يا خير ؟\r\n\r\nج\r\n- دلّالى گرفتن براى معاملات ربوى حرام است و پول گرفته شده بايد به مالك پول مسترد شود .\r\n\r\nس 976\r\n- حكم استفاده از ماهواره و خريدوفروش آن را بيان فرمائيد .\r\n\r\nج\r\n- خريدوفروش و استفاده مشروع - اگر مجتهد جامع الشرائط به ملاحظهء مصالح مهمّه‌اى آن را ممنوع نكرده باشد - اشكال ندارد .\r\n\r\nس 977\r\n- خريدوفروش وسايل سرگرمى منچ ، شطرنج و كارت بازى ( كه در آن مشخصات بعضى از چيزها ذكر شده ) چه حكمى دارد ؟\r\n\r\nج\r\n- شطرنج آلت قمار است و خريدوفروش آن جايز نيست ولى ساير اشياء سرگرمى اگر آلت قمار و فساد و لهو نباشد مانعى ندارد .\r\n\r\nس 978\r\n- حكم آلات موسيقى از جهت خريدوفروش و استعمال و نيز استماع را بيان فرماييد ؟\r\n\r\nج\r\n- خريدوفروش آلات موسيقى باطل و حرام است و استعمال آلات موسيقى نيز مانند استماع آن حرام است .\r\n\r\nس 979\r\n- خريدوفروش مجسمه يا نقاشى ، بعنوان آثار هنرى ، چه حكمى دارد ؟\r\n\r\nج\r\n- نسبت به نقّاشى اشكال ندارد و نسبت به مجسّمهء ذى روح احتياط در ترك است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nس 980\r\n- خريدوفروش مجسمهء انسان و حيوان جهت تزيين كمد و صندلى و غيره و به كار بردن آن در منبت كارى چه صورتى دارد ؟\r\n\r\nج\r\n- به نظر اين جانب خريدوفروش مجسّمهء ذى روح بنابر احتياط لازم حرام است .\r\n\r\nس 981\r\n- آيا كار كسى كه سحر ساحر را باطل مىكند و شخصى را نجات مىدهد حرام است يا خير ؟\r\n\r\nج\r\n- ابطال سحر اشكال ندارد . و اللّه العالم .\r\n\r\nس 982\r\n- افرادى در شهر ما هستند كه مىگويند دعانويس هستيم و بيماران و افرادى كه دستشان از همه جا بريده شده است پيش اين گروه ميروند اولًا آيا چنين چيزى در اسلام وجود دارد ؟ ثانياً اگر كارشان بىاصل است وظيفهء مسلمانان در قبال آنها چيست ؟\r\n\r\nج\r\n- شما در بر نامه‌هاى دعائى به كتابهاى معتبر مثل مصباح شيخ طوسى - عليه الرحمه - و كتابهاى سيد بن طاوس و خصوصاً صحائف سجاديه ( صحيفهء كامله و صحيفهء ثانيه و ثالثه و رابعه ) و كتاب دعاء بحار و مفاتيح الجنان مراجعه نمائيد .\r\n\r\nس 983\r\n- زنان يا مردانى كنار خيابانها و پياده‌روها نشسته براى مردم فال مىگيرند و به اشخاص مىگويند گذشتهء شما چه بوده و آيندهء شما چگونه خواهد بود آيا كار آنها مشروعيت دارد يا نه و آيا مراجعه به آنها و پول دادن به آنها جايز است يا نه ؟\r\n\r\nج\r\n- عمل مذكور جائز نيست و پول دادن در مقابل آن تضييع مال و گرفتن پول هم اكل مال به باطل و حرام است .\r\n\r\nس 984\r\n- بعضى اشخاص جهت جلب رزق ( افتادن ماهى در تور ماهيگيرى ) از طريق سحر وارد مىشوند آيا اين كار جايز است يا نه ؟\r\n\r\nج\r\n- سحر كردن شرعاً حرام است .\r\n\r\nس 985\r\n- حكم احضار ارواح را بيان فرمائيد ؟\r\n\r\nج\r\n- احضار ارواح حرام است . و اللّه العالم\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nس 986\r\n- نظر حضرت عالى در مورد شعبده‌بازى چيست ؟\r\n\r\nج\r\n- شعبده‌بازى عبارت است از اين كه شعبده‌باز غير واقع را بسبب سرعت حركات به صورت واقع نشان مىدهد و اين عمل شرعاً حرام است . و اللّه العالم\r\n\r\nس 987\r\n- در مجالس عروسى اشخاصى به عنوان شعبده‌باز و تردست عمل غير واقعى را واقعى نشان مىدهند بوسيلهء حركات سريع دست ، ساعتى مردم را به خود مشغول نموده و در مقابل مبالغى دريافت مىكنند . آيا وجهى را كه آنها مىگيرند مالكند ؟\r\n\r\nج\r\n- عمل اشخاص مذكور و وجهى كه در مقابل اين عمل مىگيرند و همچنين پول دادن در مقابل اين گونه اعمال اشكال دارد و احتياط در ترك آنها است .\r\n\r\nس 988\r\n- اشخاصى كه در اين مجالس مىنشينند و اين بازيها را تماشا مىكنند نشستن و تماشا كردن آنها جايز است ؟\r\n\r\nج\r\n- اگر به منظور تماشاى شعبده‌باز باشد اشكال دارد و اگر براى شركت در مجلس غرض مشروع عقلائى داشته باشند و اتفاقاً اين عمل را مشاهده كنند اشكال ندارد مگر اين كه صدق مجلس معصيت كند كه در اين صورت هم اشكال دارد و بايد مجلس را ترك كنند .\r\n\r\nس 989\r\n- گاهى تلويزيون اقدام به پخش اين حركات مىنمايد تماشاى آن جايز است يا خير ؟\r\n\r\nج\r\n- چنانچه از مصاديق شعبده باشد حكم مسأله قبل را دارد .\r\n\r\nس 990\r\n- در بازيهاى سيرك و بندبازى پول دادن به بهاى بليط جهت تماشا جايز است يا نه ؟\r\n\r\nج\r\n- اتلاف مال و تبذير است جايز نيست .\r\n\r\nس 991\r\n- در بازيهاى موتور سوارى مانند كرهء مرگ و ديوار مرگ خريد بليط جهت تماشا جايز است يا نه ؟\r\n\r\nج\r\n- اتلاف مال و تبذير است جايز نيست .\r\n\r\nس 992\r\n- زن آرايشگر مىداند اگر عروس را آرايش كند ، او حتماً خودش را به\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nنامحرم نشان مىدهد آيا آرايشگر كار حرامى مرتكب شده و اجرت را مالك نمىشود آيهء شريفهء تعاون بر اثم « و لا تعاونوا على الاثم و العدوان » شامل او مىشود ؟\r\n\r\nج\r\n- كار او حرام نيست و اجرت را مالك مىشود .\r\n\r\nس 993\r\n- استفاده از نام هنرپيشه‌هاى مبتذل يا غير مسلمان براى تبليغ كالا چه حكمى دارد ؟ خريد اين نوع كالاها جايز است يا نه ؟\r\n\r\nج\r\n- جائز نيست ولى خريد آن نوع كالا اشكال ندارد يادآورى مىشود اكثر اين امور كه مانند گذشته بنام هنر معرّفى مىشود با متانت و كرامت انسانى منافات دارد و يك انسان با هدف اعمّ از زن و مرد بتقليد از دنياى امروز وقت خود را در اين كارها كه غالباً منفك از تبعات مضرّهء اخلاقى هم نيست صرف نمىكند .\r\n\r\nموسيقى و آلات لهو\r\n\r\nملاك حرمت موسيقى\r\n\r\nس 994\r\n- مبانى فقهى حلّيت و حرمت انواع موسيقى و كيفيت تعيين مصداق موسيقى و مطرب چيست ؟\r\n\r\nج\r\n- مبانى حلّيت و حرمت آيات شريفهء قرآن و روايات ائمه معصومين ( ع ) است و مصداق موسيقى را خود عرف تشخيص مىدهد و از كثرت وضوح توضيح دادن آن باعث ابهام مىشود .\r\n\r\nس 995\r\n- مقصود از غنا چيست ؟\r\n\r\nج\r\n- آوازى است مشتمل بر ترجيع ، طرب‌بخش ، مناسب با مجالس لهو اين آواز اگر در غير مجالس لهو خوانده شود نيز حرام است .\r\n\r\nس 996\r\n- حكم وسائل طرب از قبيل تار ، سه تار ، سنتور ، عود ، تنبور ، قانون ، قيچك ، كمانچه ، نى ، تنبك ، دف ، پيانو ، ويولون ، ويلا ، كلارينت ، فلوت ، هورن ، ترومپت و سازهاى كوبه‌اى را بيان فرمائيد ؟\r\n\r\nج\r\n- استفاده و خريدوفروش و ساختن و تعليم و تعلم آنها حرام و خانه‌ها و مؤسساتى\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nكه براى اجراء اين برنامه‌ها تأسيس مىشود همه خانه فساد است و پولى كه از اين راه كسب مىشود و اشتغال در اين مراكز همه حرام است و هيئت‌هاى آنها بايد شكسته شود و هر كس كه آن را بشكند ضامن نيست .\r\n\r\nس 997\r\n- تشخيص معيار لهو بودن غنا بر عهدهء كيست ؟\r\n\r\nج\r\n- آلات لهو كه بيشتر شناخته شده هستند و آواز غنا را هم بيشتر تشخيص مىدهند بلى اگر در موردى شك كرد كه آواز غنا است يا نه براى كسى كه معنى غنا و لهو را ميداند شنيدن آن حرام نيست ولى خلاف احتياط است .\r\n\r\nس 998\r\n- آيا به طور كلى استماع موسيقى حرام است ؟ اگر جواب منفى است ، معيار شناختن موسيقى حرام از موسيقى حلال چيست ؟\r\n\r\nج\r\n- منظور و متفاهم عرفى موسيقى همان الحان مناسب با مجالس لهو است كه خود عرف اكثر مصاديق آن را تشخيص مىدهد و استماع آن حرام است بلى استماع مورد مشكوك كه آيا از مصاديق لهو است يا خير اشكال ندارد مشروط به اينكه مستمع معنى لهو را بداند .\r\n\r\nس 999\r\n- اين جانب در خانواده‌اى مذهبى زندگى مىكنم و به مسائل دينى و اسلامى پايبندى كامل دارم و مدت 5 سال است كه به هنر موسيقى سنتى ايرانى علاقه داشته و با توجه به جنبه‌هاى اخلاقى و هنرى به فراگيرى و نواختن اين هنر پرداخته‌ام و تنها در جلسات آموزشى و يا مجالس هنرى بطور جزئى شركت كرده‌ام و در جاهاى ديگر بطور كامل خوددارى ورزيده‌ام لذا خواهشمندم مرا در مسائل زير راهنمائى فرماييد ؟\r\nالف موسيقى و غنا چيست ؟ و چه تفاوتى با يكديگر دارند ؟\r\nب - آيا موسيقى داراى انواع متفاوتى است يا خير و كداميك حلال هستند ؟\r\nج - آيا اگر موسيقى براى هنر نواخته شود حرام است يا خير ؟\r\nد - آيا از لحاظ شرعى راهى براى ادامه دادن و فراگيرى بيشتر اين هنر بطور حلال براى بنده وجود دارد يا خير ؟\r\n\r\nج\r\nالف - غناء عبارت از آوازى است كه مشتمل بر ترجيع و صوت و طرب‌انگيز و مناسب با مجالس طرب باشد و موسيقى گاه بر غناء و گاه بر آلات مختلف موسيقى مانند\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nتار ، سنتور ، دف و غيره اطلاق مىشود .\r\nج ب - موسيقى را اگر به همان معناى غناء و آوازها و سازها و به كار گرفتن آنها بدانيم ، فرا گرفتن موسيقى كه از قديم الايام بين اهل لهو و بزم متداول بود و در كشورها و مناطق مختلف انواعى از آن به كار برده مىشده و مىشود همه حرام است .\r\nج ج - نواختن موسيقى حرام بهر منظورى باشد حرام است هر چند غرض هنرنمائى باشد .\r\nج د - راهى جز ترك اين شغل و تسلط بر نفس و پرهيز از حرام نيست سعى كنيد با توفيق خداوند متعال و با اراده و همت خط مسير خود را طورى قرار دهيد كه از وضع شغل و كار خود ناراحتى وجدانى نداشته باشيد و بدانيد با علاقه‌اى كه به اين فن داريد و با اطلاع و معلوماتى كه كسب كرده‌ايد و تلاشى كه در ترك آن مىنمائيد جهاد اكبر است و يقيناً پا بر روى خواستهء دل و هواى نفس گذاشتن موجب جلب توفيقات و مزيد معرفت و بصيرت و كسب فيوضات بزرگ و ترقى معنوى و روحى مىشود ( الذين جاهدوا فينا لنهدينهم سبلنا و ان الله لمع المحسنين ) موفقيت جنابعالى را از خداوند متعال مسألت مىنمائيم .\r\n\r\nس 1000\r\n- آيا موسيقى آرام مىتواند مطرب باشد ؟\r\n\r\nج\r\n- مراد از موسيقى اگر غنا است مطلقاً حرام است و اگر آلات لهو و طرب است نيز مطلقاً استفاده از آنها حرام است .\r\n\r\nس 1001\r\n- خواهشمنديم مسائلى را كه حضرتعالى لازم مىدانيد بيان شود و از قلم افتاده‌اند ، به صورت جداگانه مرقوم فرماييد .\r\n\r\nج\r\n- راجع به اين مسائل و موضوعاتى كه از حكم شرعى آن سؤال شده يك مطلب قابل توجه اين است كه بشهادت تاريخ و علماء علم الاجتماع گرايش جامعه به لهو و لعب و طرب و خوشگذرانى و كارهاى مهيّج شهوات و بازيهاى لغو فى حدّ نفسه خطرناك و موجب سقوط اجتماع و مانع از توجّه به امور اصيله و اصليه‌اى است كه براى تمدّن و ترقّى هر قوم لازم است اشتغال به ملاهى اگر فقط فى الجمله هم آزاد باشد براى اينكه فرهنگ كار و ابتكار و سعى و تلاش يك جامعه را ضعيف سازد كافى است و خود به خود اگر جهات بازدارنده ، مثل تعاليم مذهبى نباشد گسترش پيدا مىكند و كار بسيار خطرناك اينست كه از اين برنامه‌ها ترويج شود و به اشخاص در اين عرصه‌هاى نوازندگى يا خوانندگى و بازيهايى مثل شطرنج جايزه و امتيازات داده شود و اين ترويجات در برنامه‌هاى فرهنگى قرار بگيرد\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nتاريخ به ما نشان ميدهد كه در هر ملّت اين جريان و رغبت به اين امور شيوع يافت آن ملّت رو بزوال و انحطاط ميگذارد وقتى يك كشاورز و يك صنعتگر و يك كارگر يا آموزگار كه در روستا با تحمّل ناملائمات بسيار به شغل خود مشغول است ببيند كه شطرنج‌بازها جوائزى دريافت ميدارند بجاى آن مشاغل پرزحمت و مرارت به شطرنج و بازيهاى ديگر علاقه‌مند مىشوند كه هم بازى و سرگرمى و اقناع جنبه‌هاى نفسانى است و هم مشمول تشويقات و جوائز و شركت در مسابقات آنچنانى است ما مسلمانها بايد از تاريخ اندلس ( اسپانيا ) اسلامى عبرت بگيريم كشورى كه بوسيله طارق بن زياد غلام موسى بن نصير يكى از شيعيان اهل بيت عليهم السلام فتح شد و به آن تمدن بزرگ رسيد در اثر شيوع لهو و لعب آن عزّتى كه در اثر خودسازى اسلامى و تجنّب از ملاهى داشتند مبدّل به ذلّت شد و دشمن از طريق فتح باب مجالس لهو و طرب و فحشاء و خوانندگى و نوازندگى و محافل عيش و عشرت وارد عمل شد و همت و عزائم و غيرت و مردانگى جامعه را سست و آنان را براى قبول نفوذ دشمن در ابعاد مختلف آماده كرد و موجب شد كه تمدّن اسلامى در آن منطقه پايمال غفلت و اشتغال بملاهى و بىتفاوتى آنها نسبت به مجد و عزّت و استقلال اسلامى گردد بهر حال ترويج از اين برنامه‌ها و ترغيب جوانان از دختر و پسر به نوازندگى و آموزش دادن و آموختن استفاده از انواع آلات لهو و طرب و تأسيس اماكنى بنام هنرسرا يا فرهنگسرا و به صحنه آوردن زنان و مردان بنام همخوانى و غيره همه خلاف مصلحت يك جامعه رشيد و ترقىخواه مثل جامعه بزرگ ماست كه بر اساس الهام از تعاليم اسلام اين انقلاب بزرگ را بوجود آورد و جهان را به اسلام و كارسازى تعاليم آن متوجه كرده است و ميخواهد در ميدان علم و صنعت و قدرت با اتكاء به اخلاق در برابر دشمنان قوى پنجه استقامت كند و مواضع انسانى و استقلال خود را بيش از پيش محكم و استوار سازد آوردن اين برنامه‌ها در متن اهداف بعض مؤسسات و ترويج از به اصطلاح هنرمندان و بزرگداشت كسانى كه در اين معاصى در گذشته و حال عمر خود را ضايع كرده‌اند اشتباه است و محصول آن انحطاط اخلاقى و بازداشتن جوانان با استعداد از تحصيل علوم و صنايع مىباشد .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nحرمت تمام انواع موسيقى\r\n\r\nس 1002\r\n- آيا موسيقى سنتى با موسيقى نوين در معيار حرمت تفاوت دارد ؟\r\n\r\nج\r\n- تفاوت ندارد .\r\n\r\nس 1003\r\n- چنانچه اشعار و سرودهاى آموزنده كه مضامين آن نصايح و پند و اندرز دارد با آلات موسيقى خوانده شود و مهيج و شهوت‌انگيز نباشد آيا جايز است ؟\r\n\r\nج\r\n- اگر همراه با استفاده از آلات موسيقى باشد حرام است .\r\n\r\nس 1004\r\n- موسيقى در پزشكى ممكن است براى درمان به كار رود در موسيقى درمانى آيا لازم است از معيار حرمت گفته شده تجاوز نشود ؟\r\n\r\nج\r\n- اين فرض نادر است و علاقه‌مندان به موسيقى آن را مطرح مىنمايند بهر حال اگر در موردى علاج بيمارى منحصر به استفاده از موسيقى باشد مثل موردى كه علاج و دوا منحصر به شراب شود استفاده از آن جايز مىشود .\r\n\r\nس 1005\r\n- آيا در آموزش موسيقى براى مقاصد مختلف ( مثلًا هنر ، طبابت ، افزايش شير دام ، افزايش رشد گياه و . . . ) مىتوان از معيار حرمت تجاوز نمود ؟\r\n\r\nج\r\n- اين مقاصد هيچ‌كدام مجوز نمىشود .\r\n\r\nس 1006\r\n- آيا موسيقى غير مطرب و دف زدن و غنا در مجالس عروسى جايز است ؟\r\n\r\nج\r\n- همه مذكورات در سؤال مطلقاً حرام است و ملاك حرمت در عروسى هم وجود دارد فقط در خصوص شب عروسى برخى استثناء نموده‌اند و آن هم احوط ترك است .\r\n\r\nس 1007\r\n- نظر حضرتعالى در مورد موسيقى چيست و چه نوع موسيقى اشكال ندارد ؟\r\n\r\nج\r\n- همه انواع موسيقى حرام است . و اللّه العالم .\r\n\r\nس 1008\r\n- اخيراً مشاهده مىشود در برخى روزنامه‌ها ، از بعضى نوازندگان حرفه‌اى و حرفه آنها به تعبيراتى مثل استاد توانا و نوازندهء برجسته فلان نوع از آلات لهو و يا با درج عكس آنها در صفحهء اول روزنامه ، از آنان تجليل به عمل\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمىآورند و يا با برگزارى برنامه‌ها و مراسم ويژه ، آنان را مورد تشويق قرار مىدهند . مستدعى است نظر مبارك را از لحاظ حكم شرعى جهت رفع شبهه مرقوم فرمائيد .\r\n\r\nج\r\n- اين تجليلات و تشويقات شرعاً حرام و ترويج باطل و معارضه با احكام و سنن اسلامى و اهانت بشئون نظام جمهورى اسلامى است همكارى و شركت در اين برنامه‌ها و مجالسى كه براى تجليل از اين حرفه‌ها بعنوان يادبود و غيره برگزار مىشود حرام و موجب بروز مفاسد و شيوع ملاهى و مناهى است أعاذنا اللّه تعالى من هذه الشرور و عصمنا و اياكم مما يوجب سخطه و غضبه .\r\n\r\nس 1009\r\n- مطرب زدن و دايره زدن در مجالس شادى اشكال دارد يا خير ؟\r\n\r\nج\r\n- حرام است . و اللّه العالم .\r\n\r\nشركت و حضور در مجلسى كه آلات لهو در آن استعمال مىشود\r\n\r\nس 1010\r\n- آيا در موارد اضطرار مىتوان در مجلسى كه فحشا و منكر رواج دارد نشسته و بلند نشويم مثلًا مجلسى كه در آن آلات لهو و موسيقى استعمال مىشود ؟\r\n\r\nج\r\n- اگر منظور از موارد اضطرار اين است كه مثلًا بلند شدن از آن مجلس باعث فتنه و فساد است در صورتى كه قبلًا نمىدانسته و بعد از ورود بمجلس فهميده به مقدار رفع اضطرار اشكال ندارد ولى اگر منظور اين است كه مثلًا اهل مجلس يا صاحب مجلس ناراحت مىشود اين اضطرار نيست بايد از آن مجلس خارج شود .\r\n\r\nس 1011\r\n- ما دو خواهر 19 ساله هستيم با توجه به اينكه مجالس عقد و عروسى و از اين قبيل كه در آنها از نوارهاى موسيقى و رقص زنان براى زنان به كار برده مىشود و اين مورد حرام است از شركت در اين مجالس خوددارى مىكنيم اين مسأله تا اندازه‌اى باعث مخالفت پدر و مادر و اطرافيان شده است و حتى بسيارى از آنها با گفتن مواردى مثل كناره‌گيرى از مردم يا دورى از اجتماع و مسخره كردن ما و اينكه به ما مىگويند شما هميشه نمىتوانيد اين طور ادامه دهيد و با توجه به اينكه ما مجرد هستيم و در تمامى مجالس دعوت شده موارد\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nفوق وجود دارد از نظر اجتماعى با مشكلاتى روبرو شده‌ايم با اين وجود نمىخواهيم به هيچ عنوان بر خلاف اسلام عمل كنيم و به ما پيشنهاد مىشود كه راه تقيه را پيش بگيريد و يا اينكه شما در اين مجالس بياييد و نظرى ندهيد و در گوشه‌اى بنشينيد اين نظرها براى ما قابل قبول نيست چون دليلى بر تأييد انها نمىدانيم و در ضمن روبرو با صداها و لهو و لعب‌هاى آنها هستيم و فكر مىكنيم شركت در اين مجالس باعث عادى شدن اين گناه شود خواهشمنديم در اين مورد ما را راهنمائى فرمائيد ؟\r\n\r\nج\r\n- شركت در مجلس معصيت جائز نيست و مورد سؤال از موارد تقيه محسوب نمىشود خداوند بشما توفيق بدهد شما در اين گونه مجالس شركت نكنيد تا ديگران از استقامت شما را در اين امر پند بگيرند .\r\n\r\nس 1012\r\n- شركت در مجالس عروسى يا مراسمى كه در آن برنامه‌هاى موسيقى اجراء مىشود چگونه است ؟\r\n\r\nج\r\n- جايز نيست .\r\n\r\nس 1013\r\n- حضور در مجالس زنانه مانند عروسى كه در آن به نوعى از آلات لهو استفاده مىشود ( البته بدون همكارى يا موافقت با كار آنها - صرف حضور ) چه حكمى دارد ، آيا بايد مجلس را ترك كرد ؟\r\n\r\nج\r\n- حضور در مجالس مذكور كه مستلزم شنيدن موسيقى حرام است جائز نيست .\r\n\r\nاستفاده از آلات لهو در مجلس جشن عروسى\r\n\r\nس 1014\r\n- بنا بر قول بعضى از فقهاء غنا در مجالس عروسى استثناء شده ؛ نظر مبارك حضرت عالى ، چيست ؟\r\n\r\nج\r\n- جواز غنا در عروسى ثابت نيست بلى در صورتى كه مغنّيه مملوكه باشد و آلات لهو استعمال نشود و مرد هم صداى او را نشنود و نكاح دائمى باشد غنا آن مملوكه استثناء شده اگر چه ترك آن هم احوط است . و اللّه العالم .\r\n\r\nس 1015\r\n- در عقد و عروسىها مرسوم شده است كه آلات نوازندگى مىآورند آيا در صورتى كه زنها بدون اينكه مردها صداى آنها را بشنوند ترانه‌خوانى كنند\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nيا دايره بزنند اشكال دارد ؟\r\n\r\nج\r\n- استعمال آلات لهو و نوازندگى جايز نيست و ترانه‌خوانى هم اگر غنا باشد حرام است بلى جواز آن براى زنان در مجالس عروسى اگر همراه با آلات لهو و طرب نباشد بعيد نيست . هر چند احتياط در ترك است .\r\n\r\nس 1016\r\n- اگر خواهر و برادر در خانه نوارهاى موسيقى و ترانه‌هاى مبتذل روشن كرده و من مجبور به گوش كردن آنها باشم وظيفه چيست و گناه گوش كردن اين نوارها بالاخص در ماه محرم و صفر بر عهده كيست و خواهشمندم راهنمايى فرمائيد كه اين جانب بايد چگونه عكس العملى را نشان بدهم . با توجه به اينكه آنها با نهى از منكر ، خود ما را مسخره مىكنند ؟\r\n\r\nج\r\n- گوش دادن به نوارهاى موسيقى حرام است و شما بايد آنها را تا ميتوانيد نهى از منكر نمائيد بلكه انشاء الله مؤثر شود و بهر حال چنانچه مجبور بشويد به زندگى در چنين خانه‌اى ، اگر خودتان مخصوصاً گوش ندهيد و قهراً به گوش شما بخورد براى شما اشكال ندارد .\r\n\r\nس 1017\r\n- آيا گوش كردن به موسيقى مطرب اگر خود گوش دهنده آن حالت به او دست ندهد ، حرام است يا نه ؟\r\n\r\nج\r\n- حرام است .\r\n\r\nس 1018\r\n- دخترم به سن 9 سالگى رسيده و به عنوان مرجع به شما رجوع كرده است آيا آهنگهائى راديو و تلويزيون و همچنين نواختن آلات موسيقى مانند ارگ اشكال دارد يا خير ؟\r\n\r\nج\r\n- هر آهنگ و آوازى كه طبعاً طرب‌آور و مناسب مجالس لهو و لعب باشد به نحوى كه عرفاً به آن صورت لهوى و باطل گفته شود خواندن و گوش دادن به آن جائز نيست و همچنين آلاتى كه عرفاً به آنها آلات لهو و لعب گفته مىشود استعمال و گوش دادن بصداى آن جائز نيست .\r\n\r\nس 1019\r\n- در مورد استماع نوارهاى ترانه خواننده زن و مرد و بلند نمودن صداى آن طورى كه عابرين كوچه و همسايگان بشوند و موجب اذيّت همسايه‌ها باشد ، چه مىفرمائيد ؟\r\n\r\nج\r\n- استماع ترانه و بلند نمودن صداى آن اگر موجب آزار كسى هم نشود حرام است .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nس 1020\r\n- استماع موسيقيهاى صدا و سيما ، ساخت و تعليم و فروش ابزار آلات موسيقى چه حكمى دارد ؟\r\n\r\nج\r\n- آنچه را عرف مردم موسيقى مىدانند استماع آن و ساخت و تعليم و تعلّم و فروش آلات آن حرام است .\r\n\r\nرقص\r\n\r\nس 1021\r\n- آيا رقص كردن را جايز مىدانيد ؟\r\n\r\nج\r\n- رقص حرام است مگر رقص زن براى شوهر خود تنها .\r\n\r\nس 1022\r\n- آيا جايز است مرد به مرد ديگر رقص ياد بدهد يا زن به شوهر خود رقص ياد بدهد اگر ؟\r\nزن در ميان زنان برقصد و پول بگيرد اين پول حلال است يا نه و يا آنكه قرار داد پول نكرده ولى خود زنان به او پول بدهند ؟\r\n\r\nج\r\n- در هيچ يك از موارد مذكوره رقص و تعليم رقص جائز نيست و پول گرفتن در مقابل آن جائز نيست و اكل مال به باطل است .\r\n\r\nس 1023\r\n- در مجالس عقد و عروسى كف زدن و رقصيدن مردان براى مردان و زنان براى زنان جايز است يا حرام ؟\r\n\r\nج\r\n- فقط رقص زن براى شوهرش تنها جايز است و بقيه اقسام حرام است و كف زدن اگر مجرد دست بهم زدن باشد اشكال ندارد ولى اگر كيفيت خاص كه مناسب مجالس لهو است باشد جايز نيست هر چند در مجلس عقد و عروسى .\r\n\r\nس 1024\r\n- كف زدن و رقصيدن در مجالس عروسى چه حكمى دارد بخصوص كه بعضاً زنان كف مىزنند و برادران يا اقوام مردِ داماد ، در عروسى برقصند ؟\r\n\r\nج\r\n- رقصيدن مطلقا چه زن و چه مرد و همچنين كف زدن آنها به صورت لهوى اشكال دارد . بلى رقصيدن زوجه فقط براى زوج اشكال ندارد . و اللّه العالم .\r\n\r\nس 1025\r\n- آيا مادر مىتواند براى فرزند خود برقصد ( در صورتى كه فرزند خوانده داشته باشد چطور ) ؟\r\n\r\nج\r\n- رقص او براى فرزندان خودش هم جايز نيست چه جاى اينكه براى فرزند خوانده باشد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nس 1026\r\n- رقص مرد براى مرد ، زن براى زن ( در عروسى و غيره ) چه حكمى دارد ؟\r\n\r\nج\r\n- جايز نيست .\r\n\r\nس 1027\r\n- نگاه كردن به رقص اشكال دارد يا خير ؟\r\n\r\nج\r\n- اگر حاضر در مجلس رقص باشد و نگاه كند چون مجلس معصيت است جايز نيست بلى رقص زن براى شوهر اشكال ندارد . و اللّه العالم .\r\n\r\nس 1028\r\n- رقص يعنى كارها و حركات موزون و مطرب و مهيج كه در نفس همان تأثير را دارد كه الحان غنا و آوازخوانىهاى مطرب دارد . خواه همراه با آهنگ موسيقى باشد يا نباشد و انواع آن به صورتهاى گوناگون انجام مىشود خصوص مثل رقص شكم كه رقاص‌ها به پيچ و تاب درآوردن و لرزندان منظم قسمت كمر و شكم ، آن را انجام مىدهد يا به وسيله ناف و عضلات و جنبانيدن سرين عمل رقص را انجام مىدهد غرض بيان حكم اللّه شرعى اين موضوع است ؟\r\n\r\nج\r\n- اعمال مذكور خواه همراه با آهنگ موسيقى باشد يا نباشد حرام است و حضور در مجالس آن جائز نيست و ترك آن واجب است و از خيلى از گناهان تأثيرات فاسد آن بيشتر است بلى در مورد رقص زن براى شوهر بدون آهنگ موسيقى حكم بجوازش هست همچنين بعض حركات كه جنبهء الهاء و بلهو انداختن ندارد مثل پايكوبيها و حركات تنظيمى نظامى يا حركت دادن كودكان و بوجد و نشاط انداختن آنها يا بالا و پايين انداختن آنها حرام نيست .\r\n\r\nس 1029\r\n- ما جمعى از دانشجويان دانشگاه علوم پزشكى طى بحث‌هاى خوابگاهى پيرامون بسيارى از مسائل ، سعى داريم كه دلايل عقلانى بسيارى از احكام الهى را دريابيم عقيده بيشتر اين جمع بر اين است كه بايد به مسائل از اين ديد نگاه كرد كه اگر تأويل آن بر ما واضح نشود آن را نمىپذيريم . از اين لحاظ خواهشمنديم ما در مورد يكى دو سؤال راهنمائى فرماييد ( لازم به ذكر است در اين جمع هم افراد مذهبى و هم غير مذهبى وجود دارند ) . دليل حرام بودن رقص\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nزن براى زن چيست ؟ ( اگر هيچ حالتى بين طرفين بوجود نيايد ) .\r\n\r\nج\r\n- رقص چنان كه در تعريف آن گفته شده است حركات موزون و لرزش‌هاى محرك و مهيجى است كه به وسيله بعضى بخش‌هاى مورد توجه اندام انجام مىشود ، و مانند غنا غرائز حيوانى و شهوانى را تحريك مىكند و عفت و پارسايى شخص را خدشه‌دار و به فساد و انحراف و رذائل اخلاقى گرايش مىدهد و به وجود نيامدن حالتى براى طرفين يك فرض بيش نيست مگر اينكه شخص فاقد غريزه مربوطه باشد و علاوه تحريمات شرعى و قانونى بر اساس مفاسد نوعى است و كسى نمىتواند به استناد اينكه از مفسده فلان حرام مثل رقص و قمار و شراب و غنا مصونيت دارم مرتكب حرام شود همه بايد حتى پارساترين افراد معاصى را ترك كنند علاوه بر اينكه از نظر فقهى ما تابع دستور شرع هستيم و اگر حكمت و فلسفه يك حكم را هم درك نكنيم موظف به اطاعتيم و اسلام و تسليم معنايش قبول احكام خدا است . و اللّه العالم .\r\n\r\nس 1030\r\n- دست زدن ، بازيهاى محلى ، نوارهاى لرى كردى بندرى فارسى و رقص زن در مقابل زن در موقع عروسى و غير عروسى بايد تا چه حدود باشد ؟\r\n\r\nج\r\n- رقص حرام است مگر رقص زن براى شوهرش تنها و غنا و موسيقى مطلقاً حرام است بهر زبان كه باشد و دست زدن اگر با وزن مخصوص و مناسب با مجلس لهو باشد محل اشكال است و بقيه امور مذكوره چنانچه مشتمل بر فعل حرام نباشد ميزان معيّنى ندارد و موكول به نظر عرف است .\r\n\r\nس 1031\r\n- به استحضار مىرساند كه در عروسيهاى بعضى از طوائف معمولًا گروهى نوازنده سنتى حضور پيدا نموده و اقدام به نوازندگى و خوانندگى سنتى مىنمايند كه معمولًا ميهمانان به دو گروه موافق و مخالف درآمده و مشاجراتى صورت مىگيرد حال از محضر آن مقام عظمى استدعا دارد كه حكم شرعى و نظر شريف را در خصوص سؤالات مطرح شده به صورت بند بند مرقوم فرمائيد .\r\n\r\n1\r\n- آوردن ساز و دهل يا چگور ( عاشق ) در مجالس عروسى توسط صاحب مجلس چه حكمى دارد ؟\r\n\r\nج\r\n- جايز نيست .\r\n\r\n2\r\n- در صورتى كه صاحب مجلس راضى به آوردن اين آلات نباشد و اينها\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nتوسط عده‌اى ميهمان يا فاميلها يا غيره آورده شده چه حكمى براى صاحب مجلس دارد در صورتى كه با تأكيد و جبر بر نواختن ، مجلس به هم خورده و پولى را كه آخر مجلس جمع‌آورى مىشود بسيار كم خواهد بود كه از آن باب زيانى متوجه صاحب مجلس خواهد شد ؟\r\n\r\nج\r\n- در مورد سؤال رضايت و عدم رضايت صاحب مجلس و كم يا زياد شدن پول عروسى اثرى در حرمت و عدم حرمت ندارد .\r\n\r\n3\r\n- رقصيدن سنتى به صورت گروهى توسط مردان در حين نواختن ساز و دهل چه حكمى دارد ( پخش از تلويزيون مجوّز شرعى براى ارتكاب معصيت نيست اين گونه مسائل را از تلويزيون نيز نمايش داده و از آن تبليغ مينمايد ) .\r\n\r\nج\r\n- اين گونه امور كه شرعاً حرام است فرقى بين سنّتى و غير سنّتى آن نيست .\r\n\r\n4\r\n- با توجه به اينكه نوازندگان و خوانندگان سنتى معمولًا نوارهاى كاست به صورت رسمى يا با مجوز اداره فرهنگ پر مىنمايند و باعث ترويج اين گونه افكار در بين عموم افراد جامعه مىباشد استفاده از اين نوارها چه حكمى دارد ؟\r\n\r\nج\r\n- اگر در نوارها موسيقى و غنا ضبط شده استفاده از آنها حرام است و خريدوفروش آن نيز حرام است و داشتن مجوّز در اين امر اثرى ندارد .\r\n\r\nكف‌زدن\r\n\r\nس 1032\r\n- دست زدن ( به صورت مطلق ) در هر مجلسى اعم از عروسى و مولودى و مهمانى بدون آلات لهو چه حكمى دارد ؟\r\n\r\nج\r\n- اگر دست زدن بنحو لهوى باشد اشكال دارد .\r\n\r\nس 1033\r\n- حكم كف زدن ( در مجالس عروسى ، يا براى تشويق ) چيست ؟\r\n\r\nج\r\n- اگر با وزن مناسب با مجالس لهو باشد حرام است و اگر مجرد دست بهم زدن باشد اشكال ندارد لكن چون ريشه اسلامى و مذهبى ندارد اگر در اين گونه مجالس از مدائح ائمه ( ع ) و صلوات بر آن بزرگواران استفاده شود بهتر و اوفق به احتياط است .\r\n\r\nس 1034\r\n- دست زدن و كف زدن در مجالس جهت تشويق چه حكمى دارد ؟\r\n\r\nج\r\n- بهترين تشويق فرستادن صلوات يا تكبير يا احسنت است هر چه در اين برنامه‌ها\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nاز روش بيگانگان و سنتهاى آنها دور تر باشيم با استقلال اسلامى و قوت شخصيت موافق‌تر است .\r\n\r\nشعر\r\n\r\nس 1035\r\n- خواندن اشعار هجو ، لغو يا داراى مضامين فاسد چه حكمى دارد ؟\r\n\r\nج\r\n- خواندن اشعارى كه مضامين منحرف‌كننده و فسادانگيز و تأثيرات سوء اخلاقى روحى دارد ، مثل مقالاتى كه اين مفاسد را داشته باشد و مصونيت اخلاقى فرد و اجتماع را در خطر اندازد ، با آواز يا ساده حرام است .\r\n\r\nقمار\r\n\r\nتعريف قمار و آلات قمار\r\n\r\nس 1036\r\n- تعريف قمار از نظر حضرتعالى چيست ؟\r\n\r\nج\r\n- قمار بازى برد و باخت و شرطبندى است در عرف مفهوم آن معلوم است و غالب مصاديقش مشخص است .\r\n\r\nس 1037\r\n- آلت قمار به چه آلاتى گفته مىشود ؟\r\n\r\nج\r\n- آلاتى است كه از آن براى قمار و برد و باخت استفاده مىشود مثل نرد و شطرنج و پاسور و غيره اگر چه با آن بىبرد و باخت نيز بازى كنند .\r\n\r\nس 1038\r\n- آيا امكان دارد آلت قمار از آليت خارج شود ؟\r\n\r\nج\r\n- خروج از آليت با شكستن و محو هيئت آن مىشود ولى ترك قمار با آن و شيوع قمار با آلات ديگر آن را از آليت براى قمار خارج نمىكند بلى اگر طورى فرض شود كه آلتى كه براى قمار بوده منافع محلّله معتد بهائى پيدا كند كه آن را براى آن منافع خريدوفروش نمايند حكم به جواز خريدوفروش آن موجه است ولى قمار و بازى با آن هر چند بىبرد و باخت باشد جايز نيست و تشخيص اينكه منافع محلّله معتد بها پيدا كرده يا نه با عرف است .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nس 1039\r\n- شرط برد و باخت در مسابقه چه معنايى دارد و حكم آن چيست ؟\r\n\r\nج\r\n- شرط برد و باخت به اين صورت كه برنده چيزى را از بازنده بگيرد خواه پول يا هر شىء قيمتى ديگر باشد جايز نيست و مالى كه برنده مىبرد حرام است .\r\n\r\nشطرنج ، نرد و پاسور\r\n\r\nس 1040\r\n- بازى كردن با شطرنج بدون برد و باخت چه حكمى دارد و خريدوفروش آن و نگاه كردن به افرادى كه بازى مىكنند چطور ؟\r\n\r\nج\r\n- بازى با شطرنج و لو بدون برد و باخت باشد اشكال دارد و حضور در مجلسى كه شطرنج بازى ميكنند نيز اشكال دارد . و اللّه العالم .\r\n\r\nس 1041\r\n- هم اكنون در كشور اسلامى ما عموماً بازى با ورق مانند شطرنج بعنوان سرگرمى و گاهى جهت تقويت حافظه و بدون برد و باخت عموماً انجام مىشود ، نظر حضرتعالى در اين مورد چيست ؟\r\n\r\nج\r\n- بازى با شطرنج و ورق و هر آلت قمار ديگر و لو بدون برد و باخت باشد ، به نظر اين جانب حرام است .\r\n\r\nس 1042\r\n- در مورد بازى با شطرنج همراه با شرطبندى كه جاى سؤالى نيست و مسلماً حرام است اما بازى به عنوان يك سرگرمى سالم و كاملًا فكرى نيز حرام است ؟ من به نوبهء خود اين وسيله را داراى شرايط زير مىدانم .\r\n1 - يك سرگرمى است كه چون به مغز را به كار مىگيرد اوقات بازى تلف نمىشود .\r\n2 - چون در اين بازى نبايد اشتباه كرد ، بنابراين باعث افزايش دقت و توان تصميم‌گيرى افراد مىگردد .\r\n3 - چون در اين بازى بايد جوانب هر حركت سنجيد ، پس در زندگى عادى نيز مىتواند بهره‌بردارى شود .\r\n4 - اين بازى بر خلاف برخى ديگر بر اساس شانس و اتفاق نيست و در قياس يا بازيهاى الكترونيكى و از اين قبيل داراى برترىهائيست .\r\n5 - داراى ابعاد كوچك و قيمت كم است و براى عموم قابل استفاده مىباشد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبنده از حضور جنابعالى درخواست مىدارم كه نظر خود را بفرمائيد ، اگر پاسخ شما مثبت است كه هيچ امّا در صورتى كه منفى است خواهشمند است بفرمائيد چرا ؟ و بنابراين چرا در كشور ما مسابقات سراسرى شطرنج به مناسبت‌هاى گوناگون برگزار مىگردد ؟\r\n\r\nج\r\n- شطرنج آلت قمار است و بازى با آن و لو بدون برد و باخت باشد به نظر اين جانب جائز نيست و رواياتى كه نهى از بازى با شطرنج دارد برد و باخت در آن ذكر نشده ممكن است شارع مقدس به جهت آلوده نشدن به اين گونه امور و دورى از مفاسد آن مطلقاً نهى نموده باشد ، فوايدى كه براى شطرنج از قبيل سرگرمى و افزايش دقت و تصميم‌گيرى و غيره ذكر كرده‌ايد نمىتواند مجوز عمل حرام بشود با توجه به اينكه امور مذكوره را مىتوان با انجام اعمال حلال واجب و مستحب تحصيل نموده و برگزارى مسابقات سراسرى شطرنج ، مجوز شرعى نيست .\r\nو اللّه العالم .\r\n\r\nس 1043\r\n- بازى شطرنج با كامپيوتر اگر برد و باخت مطرح نباشد چه حكمى دارد ؟\r\n\r\nج\r\n- در حرمت شطرنج فرقى بين بازى با كامپيوتر و غير آن نيست .\r\n\r\nس 1044\r\n- شخصى از مرجعى تقليد مىنموده كه شطرنج بازى بدون برد و باخت را تجويز نموده در حال حيات آن مرجع عمل نموده فعلًا به اجازه جنابعالى باقى بر تقليد است آيا مجاز است شطرنج بازى نمايد ، و آيا ورق بازى ( پاسور ) از نظر جنابعالى جايز است يا خير ؟\r\n\r\nج\r\n- بازى با شطرنج و لو بدون برد و باخت به نظر اين جانب حرام است و پاسور نيز حكم شطرنج را دارد و حكم بقاء بر تقليد در رساله ذكر شده است . و اللّه العالم .\r\n\r\nس 1045\r\n- بازى با ورق و پاسور چه حكمى دارد و آيا معاشرت با كسانى كه بازى مىكنند جايز است ؟\r\n\r\nج\r\n- بازى با ورق و پاسور حتى بدون برد و باخت حرام است و معاشرت با اشخاص مذكور چنانچه همراه با امر به معروف و نهى از منكر باشد و احتمال تأثير بدهد اشكال ندارد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nس 1046\r\n- بنده اوقات فراغت خود را يا مطالعه و يا با بازى شطرنج پر مىكردم و اين بازى را خيلى دوست دارم و سرگرمى و بازى فكرى خوبى براى خود مىدانم كه مرا از پرداختن به امور غير اخلاقى بازمىدارد و در اين بازى پيشرفت خوبى داشته‌ام و بدين منظور مىخواستم بدانم كه مىتوانم به اين بازى بپردازم ( نظر خود را ابراز داريد ) و اگر نمىتوانم به نظر جنابعالى آيا مىتوانم در اين مسأله به مرجع ديگرى رجوع كنم ؟\r\n\r\nج\r\n- به نظر حقير بازى با شطرنج اگر چه برد و باخت هم در آن نباشد حرام است و رجوع به غير براى كسى كه از حقير تقليد مىكند در اين مسأله جايز نيست . و اللّه العالم .\r\n\r\nجايزه در مسابقات\r\n\r\nس 1047\r\n- در مسابقاتى مثل فوتبال چند تيم مقدارى پول در ميان قرار ميدهند تا براى تيم يا تيمهاى برنده جوائزى تهيه شود ، آيا اين كار جايز است ؟\r\nاگر اين امر از سوى مركزى چون فدراسيون ورزش انجام پذيرد چگونه است ؟\r\n\r\nج\r\n- حرمت دائر مدار اينست كه كسانى كه پول مىدهند در اين كار برنده يا بازنده شوند .\r\n\r\nس 1048\r\n- گاهى دو نفر يا دو تيم مسابقه‌اى را انجام داده و قرار مىگذارند كه تيم بازنده مثلًا مخارج شام را متحمل شود ، حكم چيست ؟\r\n\r\nج\r\n- جائز نيست .\r\n\r\nس 1049\r\n- اگر از طرف فرد ثالث جائزه‌اى براى تيم برنده قرار داده شود ، بازى به قصد برد چه حكمى دارد ( مفروض به اينكه تيم بازنده مخارج مصروفه جهت كسب آمادگى را از دست ميدهد ) ؟\r\n\r\nج\r\n- اگر اصل بازى مشروع باشد اشكال ندارد .\r\n\r\nس 1050\r\n- اگر برد و باخت بين مربيان يا بعضى از بازيكنان باشد ، بازى براى بازيكنانى كه برد و باخت شامل حال آنها نمىشود چگونه است ؟\r\n\r\nج\r\n- اشكال دارد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nس 1051\r\n- يارى قمارباز خواه به شكل تشويق يا ارائه طريق چه حكمى دارد ؟\r\n\r\nج\r\n- جايز نيست .\r\n\r\nبازى و سرگرمى\r\n\r\nس 1052\r\n- بازيهايى كه هيچ‌گونه فايدهء معقولى ندارند و صرفاً سرگرمى محسوب مىشوند ، چه حكمى دارند ؟\r\n\r\nج\r\n- اگر عرفاً لهو و باعث بازدارى انسان از خدا و انجام تكاليف شرعى مىشود جايز نيست .\r\n\r\nس 1053\r\n- بفرماييد كسب درآمد از وسايل سرگرمى همچون ميزهاى فوتبال دستى چگونه است ؟\r\nبا توجه به اينكه سازمان تربيت بدنى كشور مجوز تأسيس باشگاه جهت استفاده از اين گونه وسايل را مىدهد .\r\nميز فوتبال دستى يك ميز گود با هشت عدد ميله و تعدادى آدمك پلاستيكى و يك توپ كوچك مىباشد كه استفاده كنندگان با چرخانيدن ميله و زدن ضربه با آدمك‌ها به توپ پلاستيكى و فرستادن توپ به داخل محفظه مربوطه مشغول بازى ميشوند و حق استفاده از اين ميز كه به دو نفر بازيكن واگذار مىشود يك سكه 5 تومانى يا 10 تومانى مىباشد كه داخل قلك مربوطه جهت دريافت توپ انداخته مىشود كه آن درآمد صاحب باشگاه يا ميز مىباشد .\r\nاستفاده از دستگاه آتارى و كسب درآمد از آن چگونه است ؟ دستگاه آتارى وسيلهء الكترونيكى است كه به تلويزيون وصل مىباشد آن هم به مدت محدود در اين بازىها معمول شامل جنگ هوايى يا دريايى و مسابقات موتور سوارى و . . . مىباشد .\r\n\r\nج\r\n- ظاهراً اشكال ندارد لكن اگر بازى كنندگان با يكديگر شرطبندى و بر پايه آن بازى كنند درآمد آن براى صاحب باشگاه يا ميز يا آتارى هم حلال نيست . و الله العالم .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nمجسمه‌سازى و نقاشى\r\n\r\nس 1054\r\n- در حال حاضر نقاشى و مجسمه‌سازى چه حكمى دارد ؟ خصوصاً ساختن مجسمه و كشيدن شمايل معصومين ، نگهدارى آنها در موزه‌ها ( به عنوان آثار هنرى ) و منازل ( به عنوان دكور ) چگونه است ؟\r\n\r\nج\r\n- ساختن مجسمه ذى روح مطلقاً جايز نيست و كشيدن صورت ذوات ارواح نيز خلاف احتياط است اگر چه جواز آن بعيد نيست امّا كشيدن شمائل حضرات معصومين ( ع ) بر حسب اختلاف سليقه‌ها و بلكه عقائد و آراء چون موجب ارائه ذهنيت‌هاى گوناگون و معارض با يكديگر و خلاف واقع از آن بزرگواران مىشود و شناخت صحيح از آنها را كه فقط با مطالعه در سيره صحيح ايشان حاصل مىشود مخدوش مىنمايد و در مواردى هم هتك و خلاف احترام است به نظر حقير بايد ترك شود و نگهدارى از آنها بعنوان اثر هنرى و يا دكور و تشويق از كسانى كه اين نقشها را مىكشند و ترويج از آن راجح نيست و خلاف محافظت از حريم مقدسات بلكه عقائد است . و اللّه العالم .\r\n\r\nس 1055\r\n- آيا حكم ساختن عروسكهاى اسباب بازى و نمايشى براى بچه‌ها همان حكم مجسمه است ؟\r\n\r\nج\r\n- خلاف احتياط است .\r\n\r\nس 1056\r\n- نقاشى كردن صورت شخصيت‌هاى اسلامى معاصر و مراجع معظم ( ايدهم اللّه تعالى ) جهت تبليغات اسلامى به چه صورت است ؟\r\n\r\nج\r\n- مكروه است .\r\n\r\nس 1057\r\n- آيا بين مجسمه‌هاى نيم‌تنه و ناقص با مجسمه‌هاى تمام قد و كامل فرقى از نظر حكم شرعى قائليد يا خير ؟ و تصاوير فرشته و جن به صورت مجسمه و به صورت منقوش داراى چه حكمى است ؟\r\n\r\nج\r\n- اگر مجسمه بعض بدن باشد اشكال ندارد . ولى مجسمه كامل بدن در حالت مثلًا نشسته يا نيم‌رخ حكم مجسمه تمام قد را دارد و ساختن آن حرام است و در حرمت ساختن مجسمه و اخذ اجرت فرقى بين صورت فرشته و جنّ و آدمى نيست و امّا نقش آنها جوازش بعيد نيست اگر چه احتياط در ترك آن است . و الله العالم .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\nس 1058\r\n- ساختن مجسمه ناقص انسان يا حيوان ، بعنوان اثر هنرى ، چه حكمى دارد ؟\r\n\r\nج\r\n- اگر مشتمل بر سر و صورت و سينه باشد كه از اعضاى رئيسه بدن مىباشد اشكال دارد ولى ساختن مجسمه دست و پا يا سر و صورت تنها اشكال ندارد .\r\n\r\nس 1059\r\n- ساختن مجسمه كامل انسان يا حيوان با امعاء و احشاء داخلى ، جهت استفادهء آموزشى در مراكز آموزشى چه حكمى دارد ؟\r\n\r\nج\r\n- اگر به صورت قطعات متعدده باشد مثل اينكه مجسمه سر و گردن تنها و يا مجسمه شكم و امعاء و احشاء تنها دست‌ها و پاها تنها كه هر سه قسمت در يك مجموعه به صورت انسان كامل به هم وصل نشود اشكال ندارد .\r\n\r\nس 1060\r\n- نقاشى انسان يا حيوان به عنوان اثرى هنرى يا در كتب علمى يا تابلوهاى آموزشى چه حكمى دارد ؟\r\n\r\nج\r\n- نقاشى انسان يا حيوان كه اشكال ندارد .\r\n\r\nس 1061\r\n- خريدوفروش مجسمه يا نقاشى ، بعنوان آثار هنرى ، چه حكمى دارد ؟\r\n\r\nج\r\n- نسبت به نقاشى اشكال ندارد و نسبت به مجسمه ذى روح احتياط در ترك است .\r\n\r\nس 1062\r\n- آموزش مجسمه‌سازى و نقاشى چه حكمى دارد ؟\r\n\r\nج\r\n- آموزش نقاشى اشكال ندارد ولى آموزش مجسمه‌سازى ذى روح حرام است .\r\n\r\nس 1063\r\n- حكم سازنده مجسمه ، مسلمان و غير مسلمان ، چيست ؟\r\n\r\nج\r\n- سازنده مجسمه ذى روح مرتكب فعل حرام مىشود و بايد توبه كند .\r\n\r\nس 1064\r\n- ساختن مجسمه يا نقاشى براى معابد غير مسلمين چه حكمى دارد ؟\r\n\r\nج\r\n- حرام است .\r\n\r\nس 1065\r\n- عده‌اى مردم از شهرستان ما ( مباركپور اعظم گومهء هند ) كار بافندگى انجام ميدهند و بر روى آن پارچه بوسيله زرى نقش و نگار و با عكس حيوانى يا\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nانسانى مىبافند پس حكم بافتن و هر نقش و نگار و بالخصوص حكم بافتن عكس حيوانى يا انسانى از نظر حكم شرعى چيست ؟\r\n\r\nج\r\n- در فرض سؤال ، اگر نقاشى باشد جايز است هر چند نقاشى انسان و حيوان كراهت دارد ولى اگر مجسمه باشد حرام است .\r\n\r\nس 1066\r\n- احتراماً به استحضار مىرساند : ما تعدادى از نقاشان و هنرمندان رشته‌هاى مختلف تجسمى هستيم كه مايليم از قصص و داستانهاى اسلامى بعنوان موضوع كار در تابلوهايمان استفاده كنيم با توجه به سبكها و تكنيكهاى مختلفى كه هنرهاى تجسمى از آنها بهره مىبرد و تنوعى كه به لحاظ روحيات هنرمندان در برخورد با موضوعات مختلف فوق الذكر وجود دارد ، استدعا داريم تكليف ما را به لحاظ شرعى روشن بفرمائيد كه آيا مجاز هستيم از راه داستانهاى قرآنى براى آفرينشهاى تجسمى استفاده كنيم يا خير ؟ و اگر مجاز هستيم ، آيا اين اجازه مشروط است ؟\r\n\r\nج\r\n- در مورد سؤال ، نسبت به ذوات ارواح چنانچه به صورت مجسمه باشد جائز نيست ، تذكراً نظر هنرمندان متعهّد و عزيزمان را به اين نكته جلب مىنمايم كه دين مبين اسلام در ارائه كلّ استعدادات انسانى و استفاده از آنها ارشادات و هدايتهائى دارد كه با پيروى هنرمندان مسلمان از اين راهنمائىها هنر اسلامى به شكل خاص و ممتاز خود در آمد ، و هنرها در آن رشته‌ها كه مجاز است شكوفا و پيشرفت كرد لذا رشته مجسمه‌سازى كه در جوامع ديگر مثل بت‌پرستان كه هنوز پيكرهائى را ميسازند و آنها را پرستش مينمايند در جوامع اسلامى متروك شد و در عوض در رشته‌هاى ديگر هنرمندان مسلمان اعمّ از ايرانى و غير ايرانى ترقى و تكامل چشم‌گير پيدا كرد و در عصر حاضر يكى از باجاذبه‌ترين مظاهر تمدّن اسلامى كه جلب نظر بيگانگان را مىنمايد و براى ديدن آنها و مطالعه در آنها به كشورهاى مسلمان سفر مىكنند همين هنرهاى ظريف و زيباى اسلامى است كه حتى كشورى مثل اسپانيا كه فعلًا اسلامى نيست بمناسبت سوابق تمدن اسلامى در آنجا و وجود بقاياى آثار مهم هنرهاى مسلمانان ميلياردها درآمد دارد و با اينكه بيشترين آثار بزرگ را از روى تعصب محو و تخريب نمودند ، اخيراً در دوره طاغوت بتقليد از غربيها براى ساختن پيكره‌ها در ميادين و بعض اماكن گرايشى به مجسمه‌سازى پيدا شد و\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nبرنامه‌هائى در برابر اين پيكره‌ها كه جلوه بشرپرستى داشت انجام مىشد كه از بركت پيروزى انقلاب اسلامى همه از بين رفت و اميد اين است كه اين رسم غير اسلامى و نصب پيكره‌ها در ميادين و اماكن به هر عنوان كه باشد در اين كشور اسلامى تجديد نشود و با همت هنرمندان مؤمن و آگاه در همان رشته‌هائى كه هنر اسلامى تبلور و تجلّى داشت در جمهورى اسلامى بيشتر و كاملتر ظاهر شود .\r\n\r\nس 1067\r\n- لطفاً نظر مبارك را نسبت به ساختن مجسمه و خريدوفروش آن و بخصوص نصب آن در ميادين و مراكز شهرها ، بيان فرمائيد .\r\nاگر هدف از نصب مجسمه تجليل از مقام علمى و سياسى افراد باشد چه حكمى دارد ؟\r\n\r\nج\r\n- ساختن مجسمه ذى روح از انسان و غير انسان و شغل و كسب مجسمه‌سازى و گرفتن اجرت براى ساختن آن حرام است و نصب آن در ميادين و مراكز ديگر خلاف شئون و شخصيت اسلامى جامعه و سيرهء مسلمين است . و اللّه العالم .\r\n\r\nس 1068\r\n- ساختن مجسمه‌هاى پلاستيكى كه فعلًا داير است مانند مجسمه اسب ، گوسفند و سگ و مانند اينها چه صورتى دارد و خريدوفروش آنها چه حكمى ؟\r\n\r\nج\r\n- ساختن مجسمه ذى روح جائز نيست ولى خريدوفروش آن اشكالى ندارد .\r\n\r\nخريدوفروش طلا\r\n\r\nس 1069\r\n- آيا معامله و تجارتى بين المللى مانند خريد يكصد ساعت مچى طلا از كشور سوئيس توسط تاجر ايرانى در مقابل فى المثل يك هزار دلار يا در مقابل ظرفى از نقره به وزن پانصد مثقال مشمول بيع صرف مىباشد يا خير ؟ در صورت مثبت بودن پاسخ آيا شرط قبض عوضين در مجلس عقد تابع عرف تجارت بين الملل مىباشد و يا بنحو ديگرى است ؟\r\n\r\nج\r\n- خريد ساعت طلا با دلار از مصاديق صرف نيست و نيز خريد آن با نقره غير ظرف بىاشكال است ولى ثمن و يا مثمن قرار دادن ظرف به قصد خوردن و\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآشاميدن و ساير استعمالات محرم جائز نيست و پول و عوضى هم كه فروشنده مىگيرد حرام است و اين ربطى به معامله صرف ندارد و قبضى كه در معامله صرف معتبر است لازم است در مجلس معامله باشد و تابع عرف بين الملل نيست و يادآورى مىشود كه بستن ساعت طلا براى مرد حرام و نماز با آن باطل است . و اللّه العالم .\r\n\r\nس 1070\r\n- تعويض طلا با طلا بايد چگونه باشد ؟\r\n\r\nج\r\n- طلاى خود را بفروشيد و طلاى او را به قيمت بخريد تا خالى از اشكال باشد .\r\n\r\nس 1071\r\n- اگر طلائى را به كارگر سازنده بدهيم كه آن را بسازد و طلاى ساخته شده از او بگيريم چه صورتى دارد ؟\r\n\r\nج\r\n- اگر همان طلا را از او بگيريد اشكال ندارد .\r\n\r\nس 1072\r\n- كارگرى طلا ساز طلايى را كه از آن خودش بوده مىسازد و مىفروشد و معامله فقط روى اجرت كار انجام مىشود چون هموزن طلاى ساخته‌شدهء خودش طلاى نساخته مىگيرد و با رضايت طرفين معامله انجام مىپذيرد اين معامله از نظر شرع چه صورتى دارد ؟\r\n\r\nج\r\n- اگر طلاى ساخته‌شدهء خود را به قيمت بفروشد و طلاى طرف را هم به قيمتى بخرد بىاشكال است و اگر طلاى خود را به طلاى ديگرى كه حسب فرض وزن آنها مساوى است بفروشد و براى اجرت ساخت طلاى خودش كه بعد از انجام معاوضه آن را ميسازد اجرت بگيرد نيز اشكال ندارد .\r\n\r\nس 1073\r\n- آيا طلاى ساخته شده را به وعدهء دو ماه يا سه ماه به بيشتر از قيمت نقد مىشود معامله كرد يا نه مثلا اگر طلاى نقد مثقالى 1500 تومان است به وعدهء دو يا سه ماه 1600 تومان معامله شود ؟\r\n\r\nج\r\n- اشكال ندارد .\r\n\r\nس 1074\r\n- اگر شخصى 5 / 2 مثقال طلا براى عوض كردن بياورد و قيمتش بر فرض 500 تومان باشد و در عوض 2 مثقال طلا بگيرد به قيمت 500 تومان در\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاين صورت قيمت يكى است ولى مزد تفاوت مىكند آيا اشكال دارد يا نه ؟\r\n\r\nج\r\n- چنانچه به قيمت فروخته شود و به قيمت بخرد اشكال ندارد .\r\n\r\nس 1075\r\n- شخصى طلافروش با شخصى كه طلا را تعويض مىكند و طلا را با طلا مقابل مىگذارد اگر كالاى تعويض‌كننده اضافه شد پولش را مىدهد و اگر كالاى طلافروش اضافه شد پولش را مىگيرد ولى نسبت به مقدار مساوى به طرف مىگويد كه من مبلغى دستمزد داده ام و تقريباً مقدارى هم منفعت بر مىدارم آيا جايز است يا خير ؟\r\n\r\nج\r\n- اگر هر يك را جداگانه به قيمت خريدوفروش كنند اشكال ندارد .\r\n\r\nس 1076\r\n- در بازار تهران و ساير نقاط ايران طلاى شكسته يا آب‌شده را به بنكدار يا به كارگر مىدهند و در مقابل طلاى ساخته شده با اجرت مىگيرند مثلًا 500 گرم طلاى شكسته را مىدهند و 500 گرم طلاى ساخته شده را مىگيرند به اضافهء 50000 ريال اجرت آيا اين كار صحيح مىباشد يا خير ؟\r\n\r\nج\r\n- معامله به صورت مذكوره اشكال دارد اگر بخواهند شرعى عمل كنند ممكن است طلاى شكسته را به قيمت خودش به زرگر بفروشد و طلاى ساخته شده را هم به بهاى خودش از او خريدارى كند يا طلاى شكسته را بدهد به زرگر كه عين آن را براى او بسازد و مزد معين دريافت كند .\r\n\r\nس 1077\r\n- در مبادلات كلى كه بين طلافروش‌هاى جزء و كلىفروش‌ها و بنكدارهاى بازار طلا صورت مىگيرد شخص كلىفروش مقدارى طلاى ساخته شده عرضه كرده و در مقابل بعد از چند روز طلاى شكسته و متفرقه به علاوه اجرت ساخت طلاهاى ساخته شده مىگيرد گاهى هم به جاى مقدارى از طلاى شكسته شده وجه آن را دريافت مىدارد ، لازم به يادآورى مىباشد غالباً زرگرها عيار طلاى شكسته را كمتر از طلاى ساخته شده مىدانند و به جهت برابر شدن ارزش طلاى شكسته و طلاى ساخته شده مقدارى از حيث وزن اضافه مىگيرند اين مبادلات از جهت شرعى چه صورتى دارد ؟\r\n\r\nج\r\n- معامله بنحو مذكور جائز نيست و راه صحيح اينست كه طلاى ساخته را با وزن و به قيمت خودش بفروشند و طلاى شكسته را با وزن و به قيمت خودش بخرند يعنى دو معامله انجام گيرد . و اللّه العالم .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nس 1078\r\n- طلاى ساخته شده ( آماده ) را مىشود با همكار تعويض نموده و اجرت آن را دريافت يا پرداخت نمود يعنى فرضاً يك كيلو طلاى ساخته‌شدهء 18 عيار ( آماده ) را در مقابل يك كيلو طلاى مستعمل شكسته شده با عيار مشخص تعويض نموده و اجرت آن پرداخت يا دريافت شود ؟\r\n\r\nج\r\n- معامله بنحو مذكور در سؤال ، به نظر اين جانب اشكال دارد موافق احتياط اين است كه طلاى خود را به پول بفروشد و طلاى طرف را نيز به پول بخرد .\r\n\r\nس 1079\r\n- آيا خريدوفروش طلا به صورت مدت‌دار صحيح مىباشد يا خير طلاى يك‌ماهه را مثقالى 7000 ريال به قيمت طلاى نقدى اضافه نموده و مىفروشند ؟\r\n\r\nج\r\n- اگر معامله به طور منجز به مبلغ معين واقع شود اشكال ندارد .\r\n\r\nس 1080\r\n- آيا دست‌گردان كردن طلا به شكل نقد و نسيه صحيح مىباشد يا خير يعنى طلايى را به مدت دو ماه به خريدار بفروشند و خريدار طلا را تحويل گرفته و در همان زمان طلا را به شخص فروشنده و يا غير ، نقداً بفروشد و پول آن را دريافت نمايد ؟\r\n\r\nج\r\n- اگر جدّاً قصد معامله و خريدوفروش داشته باشيد اشكال ندارد .\r\n\r\nس 1081\r\n- اگر مقدارى طلا يا سكه به صورت نقد خريدارى كنيم و با چك يك ماهه بفروشيم چنانچه موقع تاريخ سررسيد چك ، قبل از اينكه به بانك رفته و چك را وصول كنيم با توافق طرفين معامله يعنى خريدار و فروشنده آيا مىتوانيم مقدارى مبلغ چك مذكور را بالا برده و چك ديگرى به تاريخ دو ماه ديگر بگيريم كه در واقع اين عمل را مىگويند ( نو كردن چك ) يا خير ؟\r\n\r\nج\r\n- جايز نيست و فروشنده بيشتر از ثمن معيّن كه در چك ذكر شده حق مطالبه ندارد . و اللّه العالم\r\n\r\nس 1082\r\n- شغل زرگرى از نظر اسلام چه صورتى دارد ؟\r\n\r\nج\r\n- اگر طلافروش آشنايى كامل به مسائل معاملات داشته باشد كه ندانسته مبتلا به معاملات ربوى نشود اشكال ندارد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\nس 1083\r\n- مقدار 30 گرم طلاى كهنه از مشترى مىگيريم اگر مشترى بخواهد همين 30 گرم را تعويض نمايد بايد مبلغ هجده هزار تومان پرداخت نمايد حال همين 30 گرم طلا را مدت نه ماه دست طلافروش امانت مىگذارد و بعد از مدت نه ماه مقدار 30 گرم طلاى نو دريافت مىكند و هيچگونه مبلغى را پرداخت نمىكند و طلا فروش مبلغ فوق را مىپردازد تا كار كهنه را به نو تبديل نمايد و با طلاى مشترى كاسبى مىكند آيا شرعاً اشكال دارد و اگر دارد راه حل آن را مشخص فرمائيد .\r\n\r\nج\r\n- طريق صحيح آنست كه طلاى كهنه را به قيمت بخريد و طلاى ساخته شده را بنحو مدت دار بفروشيد .\r\n\r\nخريدوفروش پول ، ارز و چك\r\n\r\nس 1084\r\n- اسكناس مال مثلى است يا قيمى و اگر هيچ‌يك از اينها نيست ماليت آن به چه نحوى است ؟\r\n\r\nج\r\n- اسكناس در حكم اجناس مثلى است .\r\n\r\nس 1085\r\n- چنانچه به كسى وامى را كه مىدهند ، بفروشند يعنى مبلغ نوزده هزار تومان را به مبلغ بيست هزار تومان بفروشند و قيد هم بكنند كه ما اين مبلغ را به اين قدر به شما فروختيم آيا حكم ربا را دارد و يا خير ؟\r\n\r\nج\r\n- اگر نوزده هزار تومان اسكناس را به بيست هزار تومان مثلًا يك ساله بفروشند و جداً قصد خريدوفروش داشته باشند اشكال ندارد .\r\n\r\nس 1086\r\n- آيا اسكناس را با قيمت ارزانتر يا گرانتر از ارزشش مىتوان خريدوفروش نمود ؟\r\n\r\nج\r\n- اگر غرض عقلائى در بين باشد اشكال ندارد\r\n\r\nس 1087\r\n- آيا مىتواند صد هزار تومان را بفروشد در مقابل صد و بيست هزار تومان به عنوان قرض ؟\r\n\r\nج\r\n- خريدوفروش اسكناس با قصد جدى در معامله و غرض عقلايى به نقد يا نسيه بيشتر مانعى ندارد . ولى قرض دادن با شرط زيادى ، ربا و حرام است . و الله العالم\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nس 1088\r\n- كارگر افغانى يكصد هزار تومان پول ايرانى را طبق پول رايج كشور خودش به يك ميليون پول افغانى به دست شخصى به صورت حواله مىدهد كه پس از شش ماه به پدرش پرداخت كند .\r\nامانت دار طى اين مدت دچار خسارت شده و ورشكست مىشود صاحب پول بابت ديركرد ، پول اضافى مىخواهد درحالىكه در سند بابت ديركرد و خسارت حواله دار چيزى ذكر نشده حواله دار حاضر است پس از دو سال يك ميليون افغانى بپردازد ولى صاحب پول نسبت به بالا رفتن ارزش تومان مىگويد يا صد هزار تومان يا يك ميليون و چهار صد هزار پول افغانى بپردازيد آيا شرعاً پول اضافى حلال است در صورتى كه هيچ‌كدام‌شان براى حواله دار مقدور نباشد ؟\r\n\r\nج\r\n- در فرض سؤال اگر يكصد هزار تومان پول ايرانى را به يك ميليون پول افغانى فروخته كه راس شش ماه خريدار بپردازد فروشنده بيشتر از يك ميليون افغانى طلبكار نيست . و اللّه العالم\r\n\r\nس 1089\r\n- اگر بگويند من اين مبلغ صد هزار تومان را به شما در عوض ماهى پنج هزار تومان فروختم و طرف مقابل هم بگويد قبول كردم آيا اين مسأله از نظر شرع جايز است يا نه و آيا ربا محسوب مىشود ؟\r\n\r\nج\r\n- به نحوى كه در سؤال ذكر شده صحيح نيست و باطل است .\r\n\r\nس 1090\r\n- آيا اجازه مىفرمائيد مثلًا مبلغ يك ميليون تومان را نقداً به يك ميليون و صد هزار تومان بفروشيم ؟\r\n\r\nج\r\n- در فرض سؤال ، خريد يك ميليون تومان نقد به يك ميليون و يكصد هزار تومان نقد عند العرف سفهى است و عقلائى نيست حتى در فروش يك ميليون تومان نقد به يك ميليون تومان نقد نيز همين اشكال هست بلى اگر در مثل اين معامله غرض عقلائى عرفى باشد مثل اينكه شخصى كه اسكناس يك ميليونى دارد و نياز به يك ميليون اسكناس خرد دارد يك ميليون خرد يا كمتر را به يك ميليون بفروشد اشكال ندارد يا اگر نياز به يك اسكناس يك ميليونى دارد آن را به يك ميليون و يكصد هزار تومان خريدارى نمايد .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nس 1091\r\n- نظر مبارك را در حكم شغل صرافى و خريدوفروش ارز بيان فرمائيد ؟\r\n\r\nج\r\n- با رعايت احكام شرعيه اشكال ندارد . و الله العالم\r\n\r\nس 1092\r\n- در تاريخ 9 / 4 / 74 به شخصى مبلغ دويست هزار تومان تحويل دادم كه ايشان تا تاريخ 1 / 1 / 75 در افغانستان معادل آن را كه مبلغ دو ميليون و چهار صد هزار افغانى مىشود به پدرم تحويل دهد متأسفانه تا حال تحويل نداده است خدمت ايشان مراجعه نموده و درخواست دويست هزار تومان خود را نمودم ايشان در جواب من گفت كه من معادل دويست هزار تومان كه دو ميليون و چهار صد هزار افغانى مىشود به شما مىدهم اين جانب ميگويم كه شما بايد اصل پول را به من بدهيد و اگر بخواهيد معادل تومان را به من بدهيد ضرر مىكنم چون آن زمان تومان زياد ارزش نداشت و الآن كه تومان ارزش پيدا كرده است ايشان مىگويد كه من به شما تومان نمىدهم بلكه پول افغانى مىدهم از محضر مبارك سؤال ميگردد كه آيا حق دارم كه اصل مبلغ دويست هزار تومان را مطالبه نمايم يا خير ؟\r\n\r\nج\r\n- در مورد سؤال ، كه بين متعاملين شرط شده كه طرف معامله دو ميليون و چهار صد هزار افغانى را در افغانستان به پدر خريدار بدهد واو به شرط عمل نكرده خريدار مىتواند معامله را فسخ كند و دويست هزار تومان خود را بگيرد .\r\n\r\nس 1093\r\n- خريدوفروش ارزهاى خارجى چه صورتى دارد ؟\r\n\r\nج\r\n- فى حدّ نفسه اشكال ندارد .\r\n\r\nس 1094\r\n- آيا كسى پول اين كشور را در مقابل پول كشورهاى ديگر مثلًا ريال را در مقابل دلار يا در مقابل پول افغان در صرف بالا و پائين مثلًا يك هزار تومان در مقابل 20 يا 25 هزار افغان خريدوفروش كند در مدت معين آيا اين معامله از نظر اسلام حلال است يا خير ؟\r\n\r\nج\r\n- خريدوفروش اسكناس بنحو مذكور در سؤال اشكال ندارد .\r\n\r\nس 1095\r\n- آيا خريدوفروش چك ، سفته و اسكناس جايز است ؟\r\n\r\nج\r\n- خريدوفروش اسكناس اشكال ندارد ولى فروش و يا خريد چك صحيح\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nنيست بلى اگر كسى كه چك در دست اوست از كسى طلبكار باشد مىتواند طلب خود را به شخص ثالث به قيمت نقدى كمتر از وجه مذكور در چك بفروشد .\r\n\r\nس 1096\r\n- گرفتن هزينه دادرسى از كسى كه چك آن برگشت خورده و خسارت ديركرد جايز نمىباشد آيا گيرنده چك مىتواند ، چك را به مبلغ خود چك يا كمتر به كس ديگر واگذار كند و شخص دوم چك را از روال قانونى اقدام و هزينه دادرسى و خسارت وارده را دريافت نمايد يا خير ، البته شخص اول هيچ گونه دخالتى در امور گرفتن هزينه و خسارت وارده ندارد آيا عمل شخص اول جايز است يا خير ؟\r\n\r\nج\r\n- چك حكم حواله را دارد و فروش آن صحيح نيست و آنچه صحيح است اينست كه چك در مقابل طلب باشد و انسان طلبى را كه برد ذمّه كسى دارد به شخص ثالث بفروشد نه خود چك را و در هر حال ، گرفتن خسارت مذكوره نه براى شخص اول جايز است و نه براى شخص دوم و اگر شخص اول طلب خود را كه از كسى دارد به كمتر از آن يا به همان مقدار به شخص دوم بفروشد و مسأله گرفتن ديركرد يا ساير هزينه‌ها در بين آنها مطرح و منظور نباشد و بعد از انجام شخص دوم به فكر بيفتد كه خسارت بگيرد معامله شخص اول اشكال ندارد . و اللّه العالم .\r\n\r\nس 1097\r\n- آيا خريد و فروش چك مدت دار با كم و زياد مثلًا نه هزار تومان نقداً بدهد و چك ده هزار تومانى مؤجل شش برج بخرد يا چك ده‌هزار تومانى كه مدت دارد بفروشد به نه هزار تومان نقد آيا جائز است يا خير ؟\r\n\r\nج\r\n- خريد و فروش خود چك صحيح نيست ولى اگر چك صورى نباشد طلبكارى كه از مديون چك دارد مىتواند طلب خود را كه در ذمّهء مديون دارد به نقد كمتر بفروشد .\r\n\r\nس 1098\r\n- افرادى در مقابل انجام دادن كارى مثلًا در ازاى دست مزد كارگرى يا دوختن لباس و كارهاى خدماتى چك وعده دار ( مدت دار ) مىگيرند براى 6 ماه بيشتر يا كمتر ، و در موقع احتياج داشتن به پول ، آن چكهاى وعده‌دار را به اشخاص داده و آن اشخاص براى مدت چك مقدارى كم كرده و پول ميدهند آيا\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nچنين عملى حرام است مثلًا مانند نزول و ربا است كه هم دهنده و هم گيرنده كار حرام مىكنند ؟\r\n\r\nج\r\n- كسى كه طلبكار است مىتواند طلب خود را به كمتر از آنچه در چك نوشته شده بفروشد ولى فروختن خود چك صحيح نيست طلبكار شده مراجعه كند .\r\n\r\nس 1099\r\n- زيد از عمرو طلبى دارد به ميزان 100 هزار تومان ، و عمرو هم چكى به همان مبلغ براى 2 ماه ديگر مىدهد ، زيد هم قبل از رسيدن مدت به پول محتاج شده و اين چك را به مبلغ 70 هزار تومان به شخص ثالثى مىفروشد حال نزول پول تا اين اندازه براى طرفين مشروع است يا خير ، تكسب به اين عمل و ارتزاق نمودن از اين راه جايز است يا خير ؟\r\n\r\nج\r\n- در صورتى كه طلب خود از عمرو را كه بر ذمهء عمرو است به شخص ثالث بفروشد ( نه چك را ) اشكال ندارد و اين نزول پول نيست ، خريدوفروش است مانند اينكه انسان يك متاع مثلًا پنج‌هزار تومان را در موقع احتياج به سه هزار تومان بفروشد يا در معامله نسيه اگر آنچه را خريده مكيل و موزون نباشد به كمتر از آنچه خريده نقداً بفروشد .\r\n\r\nاحكام خيارات\r\n\r\nس 1100\r\n- آيا مادهء 401 قانون مدنى ايران كه مقرر مىدارد :\r\n« اگر براى خيار شرط مدّت معين نشده باشد هم شرط خيار و هم بيع باطل است »\r\nمنطبق موازين شرعى است يا خير ؟\r\n\r\nج\r\n- بلى شرط مذكور فاسد و مفسد عقد است .\r\n\r\nس 1101\r\n- آيا حق خيارات شرعى به ورثه مىرسد يا خير ؟\r\n\r\nج\r\n- بلى حق خيار به ورثه منتقل مىشود .\r\n\r\nس 1102\r\n- آيا براى بهم زدن معامله به غير از حق خيارات شرعى و خيار شرط و اقاله راههاى ديگرى نيز وجود دارد ؟\r\n\r\nج\r\n- راه مشروع همان است كه در سؤال ذكر شده .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nس 1103\r\n- معامله ماشينى با اسقاط كافه خيارات توسط واسطه‌اى بين خريدار و فروشنده انجام گرديده پس از تبادل اسناد و تحويل ماشين به خريدار ، خريدار با ابراز اين نكته كه در حين معامله به وجود و معنى جمله اسقاط خيارات هيچ‌گونه توجهى نداشتم انصراف خود را اعلام كرده است آيا خريدار چنين حقى دارد يا خير ؟ در صورت مثبت بودن جواب فروشنده چه تكليفى دارد ؟\r\n\r\nج\r\n- چنانچه شرعاً ثابت شود كه خريدار در حال معامله توجهى به معنى و مفهوم اسقاط خيار نداشته است ، حق خيار با وجود شرايط خيار ، مثل غبن و غيره براى او باقى است . و اللّه العالم\r\n\r\nس 1104\r\n- شرايط اقاله را بيان فرمائيد ؟\r\n\r\nج\r\n- اجمالا اقاله فسخ معامله با رضايت طرفين است و به كمتر يا زيادتر از ثمن معامله ، اقاله صحيح نيست و تفصيل مطلب را در كتب فقهى ملاحظه نمائيد .\r\n\r\nس 1105\r\n- اگر در معاملهء نقدى خيارات را ساقط كنند آيا خيار تأخير ثمن و خيار حيوان را هم شامل مىشود .\r\n\r\nج\r\n- بلى اگر در حين معامله ، طرفين تمام خيارات را ساقط كنند ، شامل دو خيار مورد سؤال نيز مىشود .\r\n\r\nس 1106\r\n- حيوان در زمن خيار مىزايد و مىميرد و قيمت آن از بايع به مشترى بر ميگريد مىشود و يا بعد از زائيدن در زمين خيار معامله فسخ مىشود آيا در اين دو صورت بچهء حيوان تالف از آن مشترى است يا بايع ؟\r\n\r\nج\r\n- در فرض سؤال ، اگر حمل هم جزء مبيع بوده نسبت به حمل كه متولد شده و زنده است قاعده ( التلف فى زمن الخيار ممن لا خيار له ) جارى نيست و خيارى كه ثابت بوده نسبت بحمل باضافه خيار تبعض صفقه باقى است پس اگر مشترى معامله را نسبت به بچه حيوان فسخ كند و تمام ثمن را از بايع بگيرد بچه حيوان متعلق به بايع است .\r\nو چنانچه ذى الخيار فسخ ننمايد مىتواند تفاوت قيمت حيوان با حمل و حيوان بىحمل را ملاحظه نمايند و به همان نسبت از ثمن برگردانند و در اين صورت بچه حيوان متعلق به مشترى است و اگر حمل جزء بيع نبوده بايد ببايع مسترد شود بلى چنانچه حمل حيوان بعد از بيع و در ملك مشترى متكوّن شده باشد ظاهراً حمل به مشترى تعلّق دارد . و اللّه العالم .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nخيار غبن\r\n\r\nس 1107\r\n- پدر اين جانبان يك نفر پيرمرد و عاجز است كه از دو چشم نابينا است و به علت فوت ناگهانى برادر جوانمان حالت عادى و طبيعى ندارد و بدون كسب نظريه خانهء خود را معامله نموده بعداً آگاه شده است كه به شدّت مغبون شده به دليل غبن فاحش اعلام فسخ نموده خريدار كه به قيمت روز واقف بوده و غبن معامله را قبول داشته با تزوير عمل نموده و به مادرم پول يك دستنبد طلا معادل دويست هزار تومان را داده پدرم را وادار نموده است كه سند رسمى تنظيم نمايد بعد از تنظيم سند به او تفهيم نموده‌اند كه غبن معامله غير قابل تحمّل بوده مجدداً اعلام فسخ نموده است از طرفى تعادل روحى ندارد و قادر به انجام چنين معامله‌اى نبوده و معامله بدون مشورت و بدون اطلاع اين جانبان صورت گرفته است سؤال شرعى بنده اين است كه اولًا از نظر شرعى معاملهء پدرم چه صورتى دارد در ثانى اين جانبان كه اولاد ارشد پدرمان هستيم به دليل نابينا بودن و نامناسب بودن وضع جسمانى و روحى پدرم معامله را مىتوانيم فسخ نماييم يا خير ؟\r\n\r\nج\r\n- در فرض سؤال ، چنانچه عدم تعادل روحى او به اندازه‌اى است كه تشخيص سود و زيان نمىدهد معامله باطل است هر چند غبنى در بين نباشد و اگر در اين حدّ نبوده ولى مغبون شده خودش مىتواند معامله را فسخ نمايد ولى اولادش حق فسخ ندارند و در نزاع موضوعى مرافعهء شرعيّه لازم است . و اللّه العالم\r\n\r\nس 1108\r\n- شخصى قطعه زمينى خريد به مبلغ 5 ميليون و دويست هزار تومان و طرفين توافق كرده‌اند كه زمين هر چقدر بود به همين مبالغ باشد و مدتى از معامله گذشته است و حالا فروشنده ميگويد زمين بيشتر از آن متراژى است كه مورد نظر من بوده و مبلغ ديگرى اضافه ميخواهم ، آيا چيزى به او تعلق ميگيرد يا نه ؟\r\n\r\nج\r\n- در مورد سؤال اگر زمين بعنوان قطعه و بمشاهده معامله شده نه بعنوان متراژ ، طرفين بعد از معامله از لحاظ كم و زياد بودن متراژ حق فسخ و يا مطالبهء قيمت زيادتر و يا كمتر را ندارند ولى اگر به متراژ معامله شده حكم ديگرى دارد و نزاع موضوعى محتاج به مرافعهء شرعيّه است .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n\r\nس 1109\r\n- اين جانب در سال گذشته قطعه زمينى را بدون نظر كارشناس و بدون هيچ گونه آگاهى به قيمت روز به شخصى فروختم و بعد از دو هفته متوجه غبن فاحش در معامله شده و بلافاصله به خريدار اعلام نمودم كه من مغبون شده‌ام و به اصل معامله راضى نيستم ولى ايشان خود را مالك مىداند و بر اين امر اصرار مىورزد مستدعى است نظر مبارك خود را در مورد معامله مزبور بيان فرمائيد .\r\n\r\nج\r\n- بطور كلّى چنانچه بعد از انجام معامله هر يك از متعاملين بفهمد كه در حين معامله مغبون بوده در صورتى كه خيار غبن خود را اسقاط نكرده باشد مىتواند معامله را فسخ كند . و در نزاع موضوعى مرافعهء شرعيّه لازم است . و اللّه العالم\r\n\r\nس 1110\r\n- شخصى ملكى را فروخته و وجه آن را تماماً دريافت داشته و كليّه خيارات را و لو فاحش باشد از خود ساقط نموده و با نظر كارشناس به قيمت روز كه مرضى الطرفين نيز بوده فروخته است آيا حق خيار غبن براى وى باقى است يا خير ؟\r\n\r\nج\r\n- در فرض سؤال ، اگر در حين وقوع غبنى نباشد خيار غبن نيست و اگر در حين معامله مغبون بوده خيار غبن ثابت است ولى اگر ساقط كرده باشد اختيار فسخ ندارد بلى اگر غبن به مقدارى باشد كه اسقاط آن از آن مقدار منصرف باشد اگر چه اسقاط غبن فاحش هم شده باشد با اين انصراف خيار غبن ثابت است . و در نزاع موضوعى مرافعهء شرعيّه لازم است . و اللّه العالم .\r\n\r\nخيار عيب\r\n\r\nس 1111\r\n- در بازار پشمى معامله شده است بعد از تحويل معلوم مىشود كه مقدارى حدود صدى ده مواد خارجى از قبيل خاك و شن و ماسه و كاه مخلوط آن بوده است آيا فروشنده پشم مديون هست يا خير و آيا خريدار شرعاً حق مطالبهء ميزان مواد خارجى پشم را به عنوان ( ارش ) دارد يا خير ؟\r\n\r\nج\r\n- در مفروض سؤال ، چنانچه پشم خريدارى شده بر خلاف توصيف فروشنده باشد خريدار مىتواند معامله را فسخ كند و جاى ارش نيست بلى اگر طرفين توافق كنند كه فروشنده معادل اشياء مخلوط با پشم را پشم بدهد اشكال ندارد ولى هيچ‌يك ملزم به اين كار نيستند . و اللّه العالم\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nس 1112\r\n- كسانى كه شغل آنها خريدوفروش مىباشد و اجناسى كه مىخرند از جمله گندم و پنبه در صورتى كه اين اجناس به صورت مختلف مثلًا گندم خوب مرغوب و بد مخلوط مىشود و يك جا به سيلوهاى دولتى فرستاده مىشود چه صورتى دارد آيا غِش در معامله هست يا خير ؟\r\n\r\nج\r\n- اگر جنس غير مرغوب را به جنس مرغوب مخلوط كند و به اسم مرغوب به خريدار بدهد غش و حرام است ولى اگر به خريدار بگويد كه مبيع مخلوط است و خريدار با آگاهى بخرد مانعى ندارد .\r\n\r\nس 1113\r\n- كسى حيوانى را خريده و به كشتارگاه داده و بعد از ذبح معلوم شده كه حيوان مريض بوده و گوشتش قابل استفاده نمىباشد و آن را بدستور دكتر به چاه انداخته و دفن كرده‌اند . و كشتارگاه به اين شخص نامه داده كه حيوانى كه با اين مشخصات است دفن گرديده آيا اين شخص با آن نامه مىتواند به فروشنده مراجعه كند و پولش را بگيرد يا نه ؟\r\n( و آيا فروشنده مىتواند به مشترى بگويد كه چون تصرف كرده‌اى و به كشتارگاه داده‌اى لذا حق استرداد پول را ندارى و اگر ذبح نمىشد آن را با معالجه و نگهدارى مىتوانستم مرضش را بر طرف كنم ) .\r\nآيا اين ادعا از فروشنده بدون تصديق متخصص پذيرفته مىشود يا نه ؟\r\n\r\nج\r\n- در مورد سؤال مشترى مىتواند تفاوت قيمت صحيح و معيب را از فروشنده بگيرد .\r\n\r\nس 1114\r\n- زمينى بمساحت تقريبى 50 متر به شخصى فروخته شده و خريدار احداث مغازه نموده و پس از ده سال طرحى در روستا پياده مىشود بنام طرح هادى كه به علت توسعه معابر مقدارى از آن در معبر و در معرض خرابى قرار گرفته آيا فروشنده در اين موقع ضامن هست يا خير ؟\r\n\r\nج\r\n- در مورد سؤال كه طرح بعد از وقوع معامله به ميان آمده خريدار از اين جهت حق فسخ معامله را ندارد و فروشنده هم ضمانى نسبت به ضرر وارد بر خريدار بر اثر طرح ندارد . و اللّه العالم .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nس 1115\r\n- شخصى زمين يا خانه اى از كسى بوسيلهء واسطه ( يعنى بنگاه دار ) خريدارى نموده كه مخارج بنام كردن آن به عهدهء خريدار باشد و پس از انجام معامله معلوم شده كه زمين يا ساختمان از طريق قانون دولتى يا در طرح بوده و يا تخلّف غير مجاز ساختمانى داشته يعنى مشمول مادهء 100 شهردارى و يا بدون پروانه ساخته شده در صورتى كه نه واسطه و نه فروشنده هيچ‌گونه ابرازى از تخلّفات ننموده و طرف خريدار هم بدون اطلاع خريده آيا مبلغى كه بخاطر تخلف بايد پرداخت شود با خريدار است يا فروشنده ؟\r\n\r\nج\r\n- در صورتى كه اين امور در نظر عرف و اهل خبره از عيوب مورد معامله محسوب شوند و خريدار بىاطلاع باشد خريدار خيار عيب دارد و مىتواند معامله را فسخ كند . و اللّه العالم .\r\n\r\nس 1116\r\n- خانه ام را فروخته‌ام به شخصى به مبلغ 3 ميليون و پانصد و پنجاه هزار تومان تمام و مبلغ 2 ميليون را به من دادند و مابقى را قرار شد در محضر بدهند بنام كرديم و مبلغ پانصد هزار تومان طلب من شد حالا ميگويد من پانصد هزار تومان را نميدهم براى اينكه شهردارى ميگويد در مسير خرابى است من باقى پول شما را نميدهم آيا خريدار مىتواند چنين بگويد كه پول شما را نميدهم يا خير ؟ آنچه حكم اللّه است بيان فرمائيد .\r\n\r\nج\r\n- چنانچه خانهء مذكور در موقع وقوع معامله در طرح بوده و خريدار اطلاع نداشته احتياط اين ستكه خريدار در صورت عدم رضايت معامله را فسخ نمايد و جواز اخذ ارش با امكان فسخ و ردّ مبيع به فروشنده به نظر حقير محلّ اشكال است . و اگر بعد از انجام معامله و تحقق قبض در طرح قرار گرفته ، حق فسخ ندارد . و الله العالم .\r\n\r\nس 1117\r\n- مرحوم پدر اين جانب قطعه زمينى بمساحت يكصد و هفتاد و پنج متر مربع كنار خيابان 45 مترى را به شخصى واگذار نموده و سند وكالت زمين مذكور را نيز بنام خريدار انتقال داده‌اند ولى متأسفانه چون در زمان معاملهء زمين به علت وجود خاك در زمين امكان متراژ دقيق زمين وجود نداشته و زمين فقط طبق نقشه به فروش رفته است اكنون طبق نقشه شهردارى كه حدود 9 ماه از معاملهء زمين مىگذرد تعداد 18 متر مربع از زمين موصوف در مسير خيابان قرار گرفته\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاز از محضر مبارك استدعا دارد اين جانب را ارشاد فرمائيد تا هم مرحوم پدرم زير دين نباشند وهم حقّى از محقّى پايمال نگردد .\r\n\r\nج\r\n- در مورد سؤال ، چنانچه موقع انجام معامله 18 متر از زمين مذكور در طرح بوده و خريدار اطلاع نداشته بايد به نسبت 18 متر ثمن به مشترى برگردانده شود و اگر موقع انجام معامله در طرح نبوده بلكه بعد از وقوع معامله در طرح قرار گرفته خريدار حقّى به فروشنده ندارد .\r\n\r\nس 1118\r\n- شخصى يك قطعه زمين شخصى كه به ارث به او انتقال يافته و از قديم الايام هم در آنجا مشغول كشت و كار بوده است فروخته ، مشترى نيز تصرفات مالكانه در آن نموده و به عنوان تصرف ستونهائى از سنگ در زمين زده است چندى پيش همين زمين و زمينهاى همجوار آن از طرف دولت منابع طبيعى اعلان شده وقتى كه مشترى اطلاع پيدا كرده پس از گذشت پنج سال از اين معامله آمده و ادعا مىكند كه پشيمان شده‌ام آيا شرعاً اين مشترى مىتواند زمين را پس بدهد و معامله را فسخ كند ؟\r\n\r\nج\r\n- در فرض سؤال ، چنانچه در هنگام وقوع معامله به هيچ عنوان معلوم نبوده كه ادارهء منابع طبيعى ، زمين مورد معامله را مىخواهد تصرف كند و هيچ يك از متعاملين اطلاعى در اين خصوص نداشته‌اند و پنج سال بعد آنجا را بعنوان منابع طبيعى اعلام كرده‌اند خريدار حق فسخ ندارد و چنانچه نزاع موضوعى باشد مرافعهء شرعيّه لازم است .\r\n\r\nخسارت به هم زدن معامله\r\n\r\nس 1119\r\n- هنگام خريد يك باب منزل مسكونى قرار شد مشترى در صورت پشيمان شدن مبلغ پنجاه هزار تومان بپردازد حال كه مشترى پشيمان شده آيا فروشنده حق گرفتن اين مبلغ را دارد ؟\r\n\r\nج\r\n- در فرض سؤال ، قرار مذكور باطل است و در معاملهء مورد سؤال ، چنانچه با صيغه بيع بوده باينكه فروشنده بگويد فروختم و خريدار بگويد خريدم هيچ‌يك از طرفين حق فسخ ندارند و اگر معاطاتى يعنى بدون صيغه بوده بنابر احتياط بايد طرفين مصالحه نمايند ، و اگر نزاع موضوعى در بين است مرافعهء شرعيّه لازم است .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nس 1120\r\n- منزلى را در بنگاه مىفروشند به طرف به دو ميليون تومان مثلًا و قولنامه مىنويسند و در آن ذكر مىكنند تا 10 روز ديگر هر كس آمادهء معامله نشد ده هزار تومان به ديگرى بپردازد دادن اين ده هزار تومان و گرفتن آن چه صورت دارد ؟\r\n\r\nج\r\n- مجرد ذكر و نوشتن اينكه هر كس آمادهء معامله نشد ده هزار تومان به ديگرى بپردازد در قولنامه الزام‌آور و لازم الوفا نيست مگر اينكه در ضمن عقد لازمى شرط شده باشد .\r\n\r\nس 1121\r\n- امروزه شاهد قراردادهايى بنام قولنامه يا بيع‌نامه و يا غيره هستيم كه در اين گونه قراردادها مبلغى بعنوان خسارت يا التزام يا پشيمانى در قرار داد شرط مىشود . در صورتى كه ضرر و زيانى به طرفين از نظر عرف وارد نشده باشد اخذ اين مبلغ از لحاظ شرع به چه صورت مىباشد آيا اين گونه قراردادها لازم الوفاء هستند يا خير ؟\r\n\r\nج\r\n- در فرض سؤال چنانچه در بيع اينطور شرط شود كه در مدت معين هر يك از طرفين در صورتى كه فلان مبلغ بدهد حق فسخ دارد در اين صورت اگر مبلغ تعيين شده را بدهد مىتواند فسخ كند هر چند هيچ‌گونه خسارتى هم نباشد و اگر ندهد حق فسخ ندارد ولى اگر به اين نحو شرط شود كه هر يك از طرفين چنانچه فسخ كند بايد فلان مبلغ بدهد اين نحو شرط كردن باطل است و هيچ‌يك حق فسخ ندارند .\r\n\r\nس 1122\r\n- شخصى خانه را فروخته و مبلغ يكصد هزار تومان بعنوان بيعانه از خريدار دريافت نموده است و قرار شد بقيه را تا شش ماه پرداخت نمايد و منزل را تحويل بگيرد و ضمناً شرط كرده‌اند چنانچه خريدار تا شش ماه پشيمان شود حقى در بيعانه ندارد و اگر فروشنده به مدت شش ماه پشيمان شد علاوه بر بيعانه مبلغ صد هزار تومان هم از خود به خريدار پرداخت نمايد و لكن خريدار پشيمان نشده و در مدت فوق نتوانست پول تهيه كند و خانه را خريدارى نمايد و فروشنده هم بعد از شش ماه خانهء خود را فروخته آيا مىتواند بيعانه را به خريدار ندهد يا خير ؟\r\n\r\nج\r\n- در فرض سؤال فروشنده بايد بيعانه را به مشترى پس بدهد و حق امتناع ندارد و در نزاع موضوعى مرافعهء شرعيّه لازم است .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nاحكام شرط در بيع\r\n\r\nس 1123\r\n- شخصى كُرهاً و اجباراً متعهد مىشود قطعه زمينى را به اشخاص ديگرى تمليك و واگذار نمايد قطع نظر از آنكه تسليم زمين از طرف شخص متعهد به متعهد لهم عن طيب نفسه نبوده است على فرض كه تعهد متعهّد طائعاً و راغباً ايجاد شده باشد با توجه به اينكه :\r\nاولًا تنها عقود و معاملات منعقده فيما بين متعاقدين و متعاملين لازم الوفاء بوده آن هم در صورتى كه در عقد و معاملهء منعقده كليهء شرائط و اركان و عناصر اساسى صحت تحقق يافته باشد .\r\nثانياً تعهد يك جانبه بر طبق آراء و فتاواى علماى عظام شيعه براى متعهد لازم الوفاء نبوده مگر آنكه تعهد معهود ضمن عقدى از عقود لازمه ايجاد و ايقاع شده باشد و به شرحى كه فوقاً معروض افتاد تعهد مزبور بطور يكجانبه ايجاد گرديده ذيلًا مرقوم فرمائيد در چنين وضعى براى شخص متعهد شرعاً عدول از تعهد جايز و سائع خواهد بود يا خير ؟\r\n\r\nج\r\n- بطور كلّى مجرّد تعهّد اگر در ضمن عقد لازم شرط نشده باشد واجب الوفا نيست و سبب نقل و انتقال ملك نمىشود بلى چنانچه حسب وعده و تعهد با رضايت با يكى از اسباب شرعى نقل و انتقال از قبيل بيع و شراء و يا صلح و يا هبه مال مورد تعهد را تمليك طرف كرده باشد فسخ آن معاملات بعنوان اينكه تعهد يك جانبه بوده لزوم وفا نداشته ، صحيح نيست و در صورت نزاع بين طرفين در جهات مذكوره مرافعهء شرعيّه لازم است .\r\n\r\nس 1124\r\n- ملكى معامله شده و خريدار مخارجى در ملك انجام داده و ملك مصادره گرديده است اگر از اول خريدار يا فروشنده مىدانسته‌اند كه ملك مصادره‌اى مىباشد تكليف خريدار يعنى خريد ملك و مخارج يك‌ساله در ملك چيست ؟ ضرر و زيان شامل مىشود يا خير ؟ و اگر مشكوك بوده چطور ؟ ( زيرا بعد از انجام معامله مراجعه به محضر جهت وكالت مىكنند به آنها مىگويند ملك به نام ديگرى بوده حتى فروشنده گفته هنوز پول شما را خرج نكرده و\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nحاضرم برگردانم ضمناً خريدار مطالبه نماء و خسارت مىنمايد ) .\r\n\r\nج\r\n- از قضيهء شخصيّه اطلاعى ندارم به طور كلى چنانچه بعد از معامله معلوم شود كه فروشنده قدرت تسليم مبيع را نداشته آن معامله باطل است و بايد فروشنده ثمن را ( اگر گرفته ) برگرداند و اگر فروشنده خريدار را مغرور نموده باشد بايد مخارجى را هم كه خريدار متحمل شده بپردازد ولى در هر صورت خساراتى را كه به خاطر بهم خوردن معامله تصوّر مىكند از قبيل اينكه اگر معامله واقع نشده بود با پولى كه داده‌ام فلان نفع را مىبردم فروشنده ضامن نيست و چنانچه نزاع موضوعى باشد مرافعهء شرعيّه لازم است . و اللّه العالم .\r\n\r\nس 1125\r\n- معامله‌اى انجام گرديده قرار شده طبق توافق طرفين چك مبلغ معامله تا زمان محضر ، پيش واسطه باشد ولى واسطهء معامله با نظر و امضاء خريدار قبل از زمان موعود چك را به فروشنده داده است آيا واسطه خيانت نموده و از نظر اخلاقى و شرعى مسئول است يا خير ؟\r\n\r\nج\r\n- عبارت سؤال وافى نيست اگر مقصود اين است كه واسطهء معامله با نظر و موافقت خريدار چك را به فروشنده داده در اين صورت فرض خيانت صحيح نيست و اگر مقصود اين است كه بدون رضايت خريدار چك به فروشنده داده است چنانچه از اين جهت خسارتى بر خريدار وارد شود واسطه ضامن است و الّا فقط مرتكب معصيت عمل خلاف امانت شده و بايد توبه كند . و اللّه العالم\r\n\r\nس 1126\r\n- شخصى جنسى را به پول نقد مىخرد و نمىتواند تا مدّت دو ماه بپردازد آيا بايع مىتواند از نسبت دو ماه تأخير چيزى اضافه از قيمت اصلى بخواهد ؟\r\n\r\nج\r\n- در فرض سؤال ، بايع بيشتر از ثمنى كه براى مبيع معيّن كرده و معامله بر آن واقع شده نمىتواند چيزى مطالبه كند .\r\n\r\nس 1127\r\n- شخصى جنسى را به پول مىخرد ، و بعد از دو ماه كه نمىتواند پول بدهد اصل همان جنس يا مشابه آن را براى بايع بازمىگرداند و در اين مدت قيمت سوقى آن جنس پائين مىآيد آيا آن تفاوت قيمت به عهده بايع است يا مشترى ؟\r\n\r\nج\r\n- مشترى بايد ثمن تعيين شده در حين معامله را به بايع بدهد و بايع ملزم به\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nقبول عين يا مثل مبيع نيست بلى اگر بايع رضايت به اقاله معامله داشته باشد اقاله مانعى ندارد .\r\n\r\nس 1128\r\n- در سال گذشته تاريخ 7 / 3 / 74 در نجف‌آباد اصفهان با شخصى دو هزار جفت تخت لاستيكى معامله كردم از قرار هر جفت تخت لاستيكى به مبلغ 115 تومان ، 115 هزار تومان نقد داده‌ايم و قرار شد هر موقع هزار دومى تمام شد 115 هزار تومان دومى را بپردازيم در همين تاريخ 300 جفت تخت تحويل گرفتم 700 جفت نزد فروشنده است به بنده تلفن كرده در حال حاضر تخت شده هر جفت 250 تومان بفرمائيد آيا حق گرفتن چنين مبلغى را دارد ؟\r\n\r\nج\r\n- در فرض سؤال ، چنانچه در معامله تاريخ معينى براى پرداخت بقيهء قيمت جنس خريدارى شده تعيين كرده باشيد فروشنده حق ندارد زايد بر قيمت تعيين شده چيزى بگيرد ولى اگر به نحوى كه در سؤال ذكر شده تاريخ به اين صورت باشد كه ( هر موقع هزار دومى تمام شد 115 هزار تومان دومى را بپردازم ) بايع نسبت به تعدادى كه پول آن را گرفته نمىتواند زيادتر بگيرد و نسبت به آنچه بنا بوده بعد بدهد مىتواند گرانتر بدهد چون معامله نسبت به اجناسى كه پول آن را نگرفته از جهت معين نبودن تاريخ پرداخت ثمن و مثمن باطل بوده است .\r\nو اللّه العالم .\r\n\r\nس 1129\r\n- اگر فروشنده نتواند كالاى مورد معامله را پس از دريافت وجه تحويل مشترى نمايد و بخواهد از معامله منصرف و وجه را مسترد نمايد بدون رضايت خريدار جايز است يا خير ؟\r\n\r\nج\r\n- در مورد سؤال چنانچه معامله نقدى و كلى بوده بايد هر وقت متمكن شد تسليم نمايد و اگر سلف بوده مشترى مىتواند معامله را فسخ كند و مىتواند صبر كند تا موقع قدرت بر تسليم و اگر معامله روى عين شخصى بوده با فرض عدم قدرت بر تسليم باطل است هر چند در حين معامله قدرت بر تسليم داشته و بعد متعذر شده باشد .\r\n\r\nس 1130\r\n- كسى كه معامله‌اى انجام داده و از متعامل وجه آن را به صورت چك دريافت نموده پس از رسيدن زمان چك متعامل وجه را پرداخت ننموده حال آيا شخص بايع مىتواند معاملهء قبل را فسخ كند يا خير و در صورت توانستن آيا\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nمىتواند همان جنس فروخته‌شدهء قبلى را به مبلغ بالاتر به همان شخص قبل بفروشد با يك قرار داد جديد و بيع جديد ديگر ؟\r\n\r\nج\r\n- اگر در حين معامله ، شرط كرده كه چنانچه مشترى ثمن را در موعد تعيين شده نپردازد بايع حق فسخ معامله را داشته باشد در فرض سؤال مىتواند فسخ كند و بعد به قيمت بيشتر به همان مشترى يا غير او بفروشد و اگر چنين شرطى نكرده و معامله به صورت نسيه بوده و مشترى در تاريخ تعيين شده ثمن را نداده بايع حق فسخ ندارد . و اللّه العالم\r\n\r\nس 1131\r\n- شخصى خانه‌اى را مىفروشد و پولى را از بابت فروش دريافت مينمايد ، و قرار مىشود مابقى پول خود را پس از آمادگى مدارك ثبت در موعد مقرر دريافت نمايد ، اما بدليل نبودن مدارك خانه و عدم آمادگى در ثبت دفترخانه ناچار وجه مابقى خانه به تعويق مىافتد ، آيا از جهت اين عدم آمادگى مدارك و تأخير در صورت عدم انصراف خريدار ، فروشنده مىتواند معامله را فسخ و يا بدليل افزايش بهاء خانه وجهى اضافه بر قيمت اوليّه از خريدار دريافت كند ؟\r\n\r\nج\r\n- در فرض سؤال ، اگر تاريخ پرداخت بقيهء ثمن كاملًا معلوم بوده مثلًا اوّل برج فلان و چنانچه در حين وقوع معامله غبنى در بين نبوده ، مجرّد افزايش قيمت بعد از آن ، موجب حق خيار نيست بلى اگر بايع در ضمن عقد بيع ، شرط كرده باشد كه اگر خريدار تا تاريخ معينى بقيّهء ثمن را نپردازد حق فسخ داشته باشد و خريدار تا آن تاريخ بقيهء ثمن را نپردازد بايع خيار تخلف شرط دارد و الّا مجرد تأخير ثمن موجب خيار نمىشود ولى اگر قرار بر اين بوده كه وقتى در محضر به ثبت رسيد بقيه ثمن پرداخت گردد چون تعيين مدت محسوب نمىشود معامله نسبت به مقدار بقيهء ثمن باطل است و نسبت به آن مقدار بايع و مشترى خيار تبعّض صفقه دارند .\r\n\r\nس 1132\r\n- خانه‌اى را در مقابل قولنامه در چند ماه قبل به شخصى فروخته‌ام به مدت 4 ماه كه خريدار وجه آن را طى چند فقره چك ماهيانه مبلغ 7 ميليون تومان بپردازد . با توجه به اينكه اولين چك با مدتى تأخير و بقيه نيز كه مبلغ ده ميليون تومان مىباشد حدوداً با سه ماه تأخير وصول گرديد و نيز با توجه به وضع اقتصادى موجود و بموقع وصول نشدن چكها ضرر و زيان زيادى متوجه گرديده است ، ضمناً تاكنون سند به نام خريدار انتقال نيافته با عنايت به مراتب\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nفوق خواهشمند است نظر مبارك را از نظر شرعى اعلام فرمائيد ؟\r\n\r\nج\r\n- در فرض سؤال چنانچه بيع شرعى بين متعاملين واقع شده و قبض حاصل شده بدون مجوز شرعى فسخ آن جايز نيست و همچنين جايز نيست وجهى در برابر تأخير در اداء از خريدار بگيرد و نزاع موضوعى مرافعهء شرعيّه لازم است .\r\n\r\nس 1133\r\n- دو نفر پس از توافق طرفين معامله اى را امضاء مىنمايند و بيعانهء لازم هم از طرف خريدار به فروشنده داده مىشود تا در مهلت معين در محضر حاضر و معامله را بطور كامل انجام دهند فروشنده هم به اعتبار قرار داد منعقده با كس ديگرى معامله نمىنمايد پس از انقضاء مدت معينه خريدار از انجام معامله منصرف شده و انصراف خود را كتبا به محضر اعلان مىنمايد و در اثر خلف وعده و نقض قرار داد ، فروشنده متضرر مىشود آيا فروشنده شرعا حق دارد زيان حاصله از تخلف وعده را از خريدار بگيرد يا نه ؟\r\n\r\nج\r\n- بعد از انجام معامله هيچ‌يك از طرفين بدون مجوز شرعى حق فسخ معامله را ندارند و با مجوز فسخ ، متضرر شدن يك طرف نمىتواند مانع فسخ شود .\r\n\r\nس 1134\r\n- در تاريخ 8 / 5 / 1372 يك باب منزل فروخته‌ام به شخصى به مبلغ ششصد هزار تومان كه قرار شد كه در طول 12 ماه مبلغ ذكر شده را بپردازد ولى ايشان در طول 8 ماه مبلغ دويست و نود هزار تومان داده است و تا به امروز 3 سال از آن تاريخ مىگذرد كه مبلغ سيصد و ده هزار تومان آن مانده است و حال آنكه در ابتدا معامله شرط شده كه اگر خريدار ثمن را در موعد مقرّر ندهد فروشنده حق فسخ دارد ، خواهشمند است حكم شرعى را بيان فرمائيد .\r\n\r\nج\r\n- در فرض سؤال ، كه فروشنده شرط كرده كه اگر خريدار ثمن را در موعد مقرّر نپردازد حق فسخ داشته باشد و خريدار تخلّف نموده ، فروشنده حق فسخ دارد . و اللّه العالم\r\n\r\nس 1135\r\n- آپارتمانى را كه آموزش و پرورش به نام من تحويل داده با شراكت شوهرم خريدارى نموده به شرطى كه تا آخر عمر در آن باشيم ايشان مقدارى از اقساط بانك را پرداخت نموده بعد از مدتى تصميم به فروش آن داشته آيا چنين\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nحقى را دارد ؟ حال كه قريب دو ماه است فوت كرده تكليف ورثه چيست ؟\r\n\r\nج\r\n- اگر شما قرار داد شرعى با شوهرتان در مورد آپارتمان مذكور منعقد كرده باشيد و او تخلّف از شرائط كرده باشد اختيار فسخ معامله را داريد و در اين صورت همسرتان فقط پولهائى را كه پرداخت نموده طلبكار است و حال كه او فوت شده به ورثهء او از جمله خود شما طبق تقسيمات شرعى ميرسد .\r\n\r\nنقد و نسيه\r\n\r\nس 1136\r\n- جنابعالى در رسالهء عمليه فرموده‌ايد كه در معاملات نسيه مدت بايد معلوم باشد اگر مثلًا بگويد سر خرمن اشكال دارد ؟ آيا مغازه دار كه معمولًا با مردم حساب دارد و مردم از او مواد خوراكى و غيره را خريدارى مىكنند به صورت نسيه و مدت معلوم نيست چه صورتى دارد ؟\r\n\r\nج\r\n- معاملات مذكوره صحيح نيست بايد مدت را معلوم كنيد .\r\n\r\nس 1137\r\n- آيا مىتوان اجناس را كه به صورت نسيه فروخته مىشود با اطلاع مشترى به مبلغى گرانتر فروخت ؟\r\n\r\nج\r\n- اشكال ندارد ولى سعى كند اجحاف نشود .\r\n\r\nس 1138\r\n- فردى درب آهنى دست دوم را به فرد ديگرى فروخته بدون اينكه وزن درب و يا قيمت معين شود فقط فروشنده هنگام فروش گفته است قيمت روز هر چقدر مىباشد شما كيلوئى 10 تومان ارزانتر پولش را پرداخت كنيد در آن موقع قيمت كرده و آهن 90 تومان بوده سه سال از اين قضيه مىگذرد در طول اين سه سال نه خريدار بنابر سوابق دوستى كه داشته پول درب را پرداخت كرده و نه فروشنده سراغ پولش را گرفته است الآن كه سه سال گذشته فروشنده ادّعا مىكند كه بايد قيمت امسال را بپردازى نه سه سال قبل را لطفاً حكم شرعى مسأله را مرقوم فرمائيد .\r\n\r\nج\r\n- در فرض سؤال معامله باطل است و آن درب آهنى به ملكيت فروشنده باقى است خريدار اگر بخواهد درب را نگهدارد به قيمت فعلى بايد پولش را بدهد و در نزاع موضوعى مراجعهء شرعيه لازم است .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nس 1139\r\n- در معاملهء نسيه كه فرموده‌اند اگر مدت معين نشد باطل است آيا مراد اين است كه نسيه باطل است و معاملهء نقدى مىشود و يا اصل معامله باطل است ؟\r\n\r\nج\r\n- اصل معامله باطل است .\r\n\r\nس 1140\r\n- ماشينى كه قيمت آن مشخص شده و ارزش آن يك ميليون تومان مىباشد و خريدار مىخواهد يك سال بعد پول آن را بپردازد آيا جايز است كه فروشنده براى هر ماه 40 هزار تومان بعنوان سود بگيرد ، و در مورد كالاى ديگر نيز اگر اين مسأله صادق باشد آيا جايز است ؟\r\n\r\nج\r\n- اگر بعد از تعيين قيمت و انجام معاملهء شرعى خريدار بخواهد چيزى بعنوان سود ، از جهت تأخير پرداخت بگيرد حرام است ولى اگر قبل از انجام معامله ، فروشنده بگويد اگر ثمن را نقد مىدهى مثلًا يك ميليون تومان و اگر بوعدهء يك ساله مىدهى ( معامله نسيه ) مثلًا يك ميليون و پانصد هزار تومان و خريدار معاملهء نسيه را اختيار كند سپس معاملهء نسيه انجام دهند اشكال ندارد در هر صورت بايد ثمن مقطوع و معين باشد .\r\n\r\nس 1141\r\n- خريدار و فروشنده‌اى خانه‌اى را معامله كرده‌اند بعض ثمن نقد و بعض ديگر مدت دار بوده است و مدت مجهول است زمان تحويل مابقى ثمن پس از انجام مراحل قانونى و هنگام تنظيم سند در محضر است و هيچ يك از طرفين توجه نداشته‌اند كه مىشود معامله را بطور نقد و به صورت نسيه انجام داد بنابراين نميدانند كداميك از دو شكل معامله را قصد كرده‌اند البته مشترى خود را ذى حق در تأخير ثمن تا مدت مذكور مىداند . فروشنده نيز اين حق را انكار نمىكند مستدعى است بفرمائيد :\r\nس 1 : آيا معامله تماماً حكم نقد را دارد و يا قسمت مدت دار آن نسيه است ؟\r\nس 2 : آيا در فرض نسيه بودن معاملهء فوق با توجه به جهل به مدت معامله باطل است يا صحيح ؟\r\nس 3 : در فرض بطلان آيا معامله رأساً باطل است و يا نسبت به مقدار نقدى\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nآن صحيح است ؟\r\nس 4 : چنانچه معامله نسبت به مقدار نقدى آن صحيح باشد آيا طرفين يا يكى از آنها حق فسخ معامله را نسبت به آن مقدار دارد يا خير ؟\r\nس 5 : در صورت صحت معاملهء مذكور چنانچه مشترى نتواند مابقى ثمن را در زمان مقرّر تحويل دهد آيا فروشنده حق فسخ معامله را دارد يا خير ؟\r\n\r\nج\r\n- در فرض سؤال معامله نسبت به مبلغ مدت‌دار نسيه است و چون مجهول بوده نسبت به همان مقدار باطل است و نسبت به بقيه صحيح است ولى هر يك از فروشنده و خريدار خيار تبعّض صفقه دارند .\r\n\r\nس 1142\r\n- فروشنده يك فرش يا يك جنس معين به خريدار مىگويد سه ماه وعده 50 هزار تومان ، نقد 45 هزار تومان و كاسبى ديگر همين جنس معين را مىگويد نقد 45 هزار تومان ، سه ماه وعده 50 هزار تومان كداميك از اين دو صحيح است ؟\r\n\r\nج\r\n- اگر نقد و يا نسيه بودن معامله هنگام انجام معامله معلوم باشد هر دو صورت صحيح است .\r\n\r\nس 1143\r\n- اين جانب براى خريد چند دستگاه مختلف از فروشندگان استعلام نمودم و با يكى از آنها به توافق رسيدم و دستگاههاى مذكور را به قيمت معينى از او خريدارى نمودم نقدا قسمتى از ثمن معامله ، به در خواست فروشنده پرداخت گرديد ، و قرار بر آن شد كه :\r\nدستگاهها ، حد اكثر در مدت سه ماه تحويل گردد ، و در اين مدت نيز طبق در خواست فروشنده بقيهء ثمن نيز تحويل داده شد ، الحال فروشنده ادعا مىكند كه :\r\nاولًا : به لحاظ افزايش قيمت‌ها بايد مبلغى به ثمن معامله افزوده شود .\r\nثانياً : بعضى از دستگاهها به صورت ناقص تحويل داده شده است .\r\nثالثاً : بعضى از آنها را هم تحويل نداده است .\r\nلطفاً حكم شرعى مسأله را بيان فرمائيد .\r\n\r\nج\r\n- در فرض سؤال اگر دستگاههاى مذكور را بنحو كلّى خريده‌ايد فروشنده نسبت به مقدارى از مبيع كه قيمت آن حين معامله نقداً پرداخت شده حق مطالبه افزايش قيمت را ندارد و اما نسبت به بقيّهء مبيع كلّى كه پرداخت قيمت آن موكول به\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبعد شده و تحويل بقيهء مبيع نيز مدّت دار بوده معامله باطل است لذا فروشنده ملزم به تحويل آن نيست مگر با تراضى و معاملهء جديد ولى اگر دستگاههاى معيّن شخصى را خريده‌ايد نه كلّى فروشنده حق مطالبهء افزايش قيمت را ندارد و در صورت معيوب بودن مبيع در معامله شخصى خريدار حق فسخ دارد و در معاملهء كلّى حق دارد كه فروشنده را ملزم نمايد كه مبيع معيوب را عوض كند و مبيع سالم تسليم كند ، و در نزاع موضوعى مرافعهء شرعيّه لازم است . و اللّه العالم .\r\n\r\nس 1144\r\n- حدود 12 سال پيش يك قطعه زمين به مبلغ 75 هزار تومان مورد معامله قرار گرفته مبلغ 50 هزار تومان آن پس از معامله و تصرف زمين به فروشنده پرداخت گرديد و الباقى كه مبلغ 25 هزار تومان مىباشد با توافق طرفين متعاملين مقرر گرديد كه 4 سال بعد در قبال انتقال سند ، خريدار تسليم فروشنده نمايد و قبل از موعد مقرر فروشنده از خريدار تقاضاى مبلغى نموده ولى چون موعد نرسيده بوده خريدار از پرداخت امتناع ورزيده و بعد موعد مقرر كه رسيده خريدار جهت تأديه و تقاضاى سند به فروشنده مراجعه نموده فروشنده حاضر به انتقال نشده كه هنوز قضيه به همين صورت باقيمانده و زمين مورد تصرف خريدار قرار گرفته و مدت 10 سال است كه به صورت منزل مسكونى در آمده اكنون فروشنده آيا استحقاق همان 25 هزار تومان الباقى را دارد يا بيش از آن استدعا مىشود در مورد فوق حكم اللّه را بيان بفرمائيد .\r\n\r\nج\r\n- در مورد سؤال كه براى پرداخت بقيهء ثمن موعد معين شده است خريدار بيش از مبلغ 25 هزار تومان مديون نيست ، و در نزاع موضوعى مرافعهء شرعيّه لازم است . و اللّه العالم .\r\n\r\nس 1145\r\n- شخصى مقدارى جنس از شخص ديگرى خريده و نصف قيمت آن را داده است بعلّت اختلاف در اصل جنس تا مدّت انتقال اجناس قيمت پائين آمده است شخص بايع بدون اجازهء مشترى همه اجناس را به ضرر فروخته است آيا ضرر اين جنس بر عهدهء بايع است يا مشترى ؟\r\n\r\nج\r\n- در مورد سؤال ، چنانچه معامله بطور صحيح بر عين شخصى واقع شده فروش بايع فضولى بوده و با ردّ مشترى معاملهء دوّم باطل است و مشترى مىتواند عين جنس را بگيرد و اگر بايع فضولى جنس را تحويل خريدار دوّم داده و جنس از\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nبين رفته بايد مثل جنس را اگر مثلى است يا قيمت آن را اگر قيمى است به قيمت يوم التلف به مشترى اول بدهد و در نزاع موضوعى مرافعهء شرعيّه لازم است .\r\n\r\nس 1146\r\n- اين جانب در سال 58 زمينى به متراژ 144 متر از قرار هر متر 45 تومان از شخصى خريدارى نمودم و قرار ما در معامله اين بود كه نصف قيمت را نقداً و نصف ديگر را پس از يك ماه ديگر بپردازم نيمى از قيمت را طبق قرار همان زمان پرداخت نمودم بعد از يك ماه كه ما بقى را خواستم بدهم سند درخواست نمودم جواب داد با اين مبلغ سند را نمىدهم و بنده هم بخاطر اينكه ترسيدم پولم بكلّى از بين برود بقيهء پول را ندادم در اين مدّت 16 سال نه من تقاضاى سند كردم و نه او پول از من مطالبه كرد و حال كه زمين گران شده ميگويد يا نصف زمين را بده و يا قيمت فعلى را مستدعى است حكم شرعى را بيان فرمائيد .\r\n\r\nج\r\n- بطور كلى در فرض سؤال اگر خريدار بر طبق قرار داد عمل كرده و بقيهء قيمت زمين را در موعد تعيين شده تحويل فروشنده داده و او قبول نكرده خريدار بيش از همان مبلغ بدهكار نيست و فروشنده نمىتواند بيشتر مطالبه كند و چنانچه نزاع موضوعى در بين باشد مرافعهء شرعيّه لازم است .\r\n\r\nس 1147\r\n- در معاملات تجارى نقدى معمولا در بازار با رضايت طرفين صدى يك كسر مىشود و يا اينكه قبلا موضوع بيان مىشود نظر حضرتعالى چيست ؟\r\n\r\nج\r\n- اشكال ندارد .\r\n\r\nس 1148\r\n- گوسفندى كه امروز به نرخ مثلًا پانزده هزار تومان است براى يك سال نسيه مىخرد هيجده هزار تومان آيا اين شرعاً صحيح است يا خير ؟ ( در صورتى كه خودشان اين گوسفند را بعداً ( سه چهار روز بعد ) به قيمت 14 هزار تومان مىفروشند ) .\r\n\r\nج\r\n- فروش نسيهء گوسفند به قيمتى بيشتر از قيمت نقد اشكال ندارد و همچنين پس از انجام معامله فروش نقدى آن به كمتر مانعى ندارد . و اللّه العالم\r\n\r\nس 1149\r\n- شخصى معاملهء نسيه مىكند در معامله نه نوشته‌اى مىگيرد و نه شاهدى و سود بيشترى روى جنس مىكند گاهى هم در بعضى از مشتريان اصل\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nسرمايه هم مىسوزد آيا آن سود زيادى بابت اجناس چه صورتى دارد ؟\r\n\r\nج\r\n- در صورتى كه معامله با رضايت طرفين انجام شود معامله صحيح است البته در صورت غبن خيار براى مغبون ثابت است .\r\n\r\nبيع به شرط\r\n\r\nس 1150\r\n- آيا بيع به شرط جايز است ؟\r\n\r\nج\r\n- اشكال ندارد .\r\n\r\nس 1151\r\n- آيا براى تخلص از ربا بيع به شرط و اجاره صحيح است ؟ مثلًا زيد دو دانگ ماشين خود را به مشترى مىفروشد بيع به شرط و سپس همين دو دانگ ماشين فروخته شده را از او اجاره مىكند ماهى به 40 هزار تومان آيا صحيح است و مقصود آنها از بيع به شرط آن است كه تا مدت سه ماه صاحب ماشين حق فسخ داشته باشد .\r\n\r\nج\r\n- بيع به شرط در صورتى كه صاحب ماشين جدّاً قصد خريد نمايد به همان نحو كه در سؤال ذكر شده صحيح است لكن فروشنده بگويد دو دانگ از اين ماشين را مىفروشم به فلان مبلغ و شرط كند كه از تاريخ فلان تا تاريخ فلان در صورت ردّ ثمن حق فسخ داشته باشم و در اين صورت هرگاه در مدت تعيين شده پولى را كه گرفته به خريدار داد و فسخ كرد معامله بهم مىخورد و اگر فسخ واقع نشود تا مدت بگذرد ديگر حق مطالبهء دو دانگ ماشين را ندارد .\r\n\r\nس 1152\r\n- شخصى چهار دانگ از ماشين خود را در دو نوبت به فاصلهء پنج ماه به بيع به شرط فروخته است زمان انقضاى حق فسخ بايع در هر دو معامله در يك زمان مىباشد اكنون بايع پول دو دانگ را داده نسبت به دو دانگ ديگر كه نتوانسته پولش را بدهد مشترى مىگويد دو دانك ماشين مال من است يا خود شما بخريد يا به ديگرى مىفروشم بايع مىگويد فقط پولى كه براى خريد داده‌اى مىدهم با اجارهء مدت بعد از انقضاء ، لطفاً نظر مبارك را در مورد مسألهء فوق بيان فرمائيد .\r\n\r\nج\r\n- در فرض سؤال در صورتى كه معامله بنحو صحيح و شرعى واقع شده\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاست بعد از انقضاء مدت خيار نسبت به دو دانگ ، معامله لازم است و اختيار فروش اين دو دانگ با مشترى است و فروشنده حق اجبار نسبت به خريدار ندارد و در نزاع موضوعى مرافعهء شرعيّه لازم است .\r\n\r\nس 1153\r\n- زيد نياز به پول دارد و عمرو ، بادام دارد زيد بادام را از عمرو كيلويى 460 تومان مىخرد تا پول را پس از 3 ماه به عمرو ، بدهد و در همان مجلس عمرو بادام را از زيد كيلويى 430 تومان مىخرد و پول را به زيد مىدهد ، حكم اين مسأله چيست ؟\r\n\r\nج\r\n- اگر معاملهء اوّل مشروط به معاملهء دوّم باشد صحيح نيست . و اللّه العالم\r\n\r\nس 1154\r\n- بعرض مىرساند اين جانب فرشى داشتم فروختم به مدت و خريدار تحويل گرفت و بعد از سه روز رفتم سه تا فرش از او خريدم و پول فرشها را نقداً به او دادم آيا اشكالى هست در اين معامله ، توضيح آنكه دوتا از سه عدد فرش مذكور همان فرشهائى بود كه به او قبلًا فروخته بودم .\r\n\r\nج\r\n- چنانچه در معاملهء اول شرط نكرده‌اند كه فرش را مجدداً به مالك اوّل بفروشند ، معاملهء دوّم اشكال ندارد .\r\n\r\nخريدوفروش و واگذارى اجزاء بدن\r\n\r\nس 1155\r\n- شخصى مبتلاء به سرطان است اطباء متخصّص و به اتفاق تشخيص مىدهند كه اميد حيات براى اين شخص باقى نيست و خود مريض هم يقين دارد كه چند صباحى بيش عمر نخواهد كرد . اگر اين شخص بخواهد در آخرين لحظات حيات خود كليه ، چشم يا ساير اعضاء خود را مثلًا در مقابل ده ميليون تومان بفروشد تا ورّاث بتوانند با اين پول امرار معاش نمايند درحالىكه قطع اعضاء ، هيچ گونه تسريع در مرگ شخص نداشته باشد فروش اعضاء جايز مىشود يا خير ؟\r\n\r\nج\r\n- امّا واگذارى عضو اگر موجب تسريع موت شود بلا اشكال جايز نيست و اگر موت مستند به آن باشد مباشر در حكم قاتل است كه بحسب موارد محكوم مىشود و اگر خطر جسمانى نداشته باشد در اين صورت نيز حكم به جواز واگذارى در نهايت اشكال است و معاوضهء آن با پول باطل است .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nس 1156\r\n- خريدوفروش عضو بدن انسان زنده جهت پيوند به بيماران چه حكمى دارد ؟\r\n\r\nج\r\n- در صورتى كه حفظ جان بيمار معيّنى فعلًا موقوف به آن عضو باشد و براى صاحب عضو هيچ‌گونه ضررى نداشته باشد ، بعيد نيست واگذارى عضو اشكال نداشته باشد ولى در هر حال جواز خريدوفروش آن مشكل است و مىتوانند به صورت مصالحه عمل نمايند .\r\n\r\nس 1157\r\n- خريدوفروش كليه در حال حيات و چشم بعد از فوت جايز است يا نه ؟\r\n\r\nج\r\n- جائز نيست .\r\n\r\nس 1158\r\n- كسى كه وصيت مىكند كه پس از مرگم كليهء مرا براى محتاجين خارج كنيد آيا اين وصيت قابل اجرا است يا نه ديگر اينكه خارج كنندهء كليه از بدن ميّت مسلمان بايد ديه بپردازد يا نه ؟\r\n\r\nج\r\n- در صورت توقف حفظ نفس محترمه بر آن ، جواز قابل توجيه است . و الّا وصيت شخص ، مجوز نيست و ديه هم در هر حال ساقط نمىشود و بر عهدهء خارج كنندهء كليه است .\r\n\r\nس 1159\r\n- كسى در حال احتضار است و دكتر از حيات او قطع اميد مىكند آيا وارث و يا ولى مىتواند از اعضاء او اجازهء پيوند به يك مريض ديگر بدهد يا نه ؟ و يا كسى وصيت مىكند در حال احتضار من دكتر حق دارد از اعضاء سالم من به مريض ديگر كه احتياج دارد پيوند بزند آيا صحيح است يا نه ؟\r\n\r\nج\r\n- قبل از فوت مريض وارث و يا ولى چنين حقى ندارد و همچنين خود مريض حق ندارد وصيت كند كه قبل از فوت من عضوى از بدن من جدا شود و به كسى داده شود بلى بعد از فوت مريض چنانچه حيات مؤمنى بستگى به پيوند عضوى داشته باشد جواز دادن عضوى از ميت قابل توجيه است ولى بايد ديهء آن داده شود كه مصرف خيرات جهت ميت بشود .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\nسود عادلانه در فروش كالا\r\n\r\nس 1160\r\n- كسى كه كاسبى مىكند چه مبلغى از جنس را بايد سود ببرد كه مالش حرام نشود ؟\r\n\r\nج\r\n- با تراضى طرفين و رعايت شرائط معامله و اجتناب از غش و دروغ و محرمات ديگر به هر قيمت بفروشد در صورتى كه حاكم شرع جامع الشرائط و منصوبين او نرخى براى آن جنس تعيين نكرده باشند حرام نيست ولى اجحاف بسيار مذموم است . و اللّه العالم\r\n\r\nس 1161\r\n- بعضى از اجناس مدت يك يا دو سال و يا مدتى در فروشگاه مىماند بعد از مدتى قيمت آنها بالا مىرود آيا فروشنده حق دارد آن را به قيمت روز بفروشد ؟\r\n\r\nج\r\n- مانعى ندارد ولى سعى كند بىانصافى نشود كه آثار سوء دارد .\r\n\r\nس 1162\r\n- بعضى از اجناس تلفات دارد آيا فروشنده حق دارد آن جنس را قبل از فروختن بخاطر جلوگيرى از زيان چند درصد گرانتر بفروشد ؟\r\n\r\nج\r\n- اشكال ندارد .\r\n\r\nس 1163\r\n- اين جانب در تاريخ 16 / 12 / 72 مقدار سه هزار كيلو چاى بسته‌بندى شده از قرار هر كيلو 2600 ريال از سازمان چاى خريدارى نموده‌ام كه چاى مذكور در تاريخ 16 / 1 / 73 به حقير تحويل شده و بنده نيز چاى مذكور را به قيمت هر كيلو عمده‌فروش 2650 ريال و خورده‌فروش 2700 ريال توزيع نموده ام و در تاريخ 15 / 2 / 73 مجدّداً به سازمان چاى مراجعه و همان چاى را از قرار هر كيلو 3700 ريال خريده‌ام چنانچه مقدار يكصد كيلو چاى خريد قبلى نزد اين جانب موجود بوده باشد ترقى و تفاوت قيمت آن متعلق به كيست ؟\r\n\r\nج\r\n- در مورد سؤال از باب ترقى قيمت چيزى به سازمانى كه چاى را بشما فروخته تعلق نمىگيرد فقط اگر شرط بر شما كرده باشد كه چاى را به قيمت معيّنى بفروشيد تخلّف از آن شرط جايز نيست . و اللّه العالم .\r\n\r\nس 1164\r\n- كاسب و مغازه دار ، كالا و اجناس را كه در چند سال پيش خريدارى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nو تا كنون به فروش نرفته از جمله كالاهائى مانند ظروف استيل ، چينى ، بخارى و ساير ما يحتاج ، مىتواند به نرخ روز به فروش برساند و از نظر شرع مقدس اشكال دارد يا خير ؟\r\n\r\nج\r\n- بطور كلى هر كس مىتواند كالاى خود را به هر قيمتى بفروشد البته سزاوار است رعايت انصاف و ترك اجحاف به مؤمنين را بنمايد بلى چنانچه كالاى مذكور را به شرط فروش به قيمت معيّنى به مغازه دار داده‌اند و تخلّف كرده و آن را به مردم نفروخته است فعلًا هم بايد به شرط عمل كرده به همان قيمت در اختيار مصرف‌كننده قرار دهد .\r\n\r\nس 1165\r\n- آيا ميوه‌فروش ميوه را كيلوئى 20 تومان بخرد و كيلوئى 30 تومان بفروشد اشكال دارد يا خير ؟\r\n\r\nج\r\n- اشكال ندارد ولى سعى شود كه بىانصافى نشود كه آثار سوء دارد .\r\n\r\nنزاع در خريدوفروش\r\n\r\nس 1166\r\n- زيد مثلًا شترى را به عمرو مىفروشد و تحويل مىدهد مدتى از اين خريدوفروش مىگذرد كه ثالثى مدعى مىشود كه شتر از من است و زيد كه فروشندهء شتر بوده ادعاى ثالث را قبول مىكند ، ولى عمرو كه خريدار شتر و تحويل‌گيرنده بوده ادعاى ثالث و قبول زيد را رد مينمايد ، آيا اظهارات فروشنده اثرى تحت عنوان اقرار و يا شهادت عليه خريدار ندارد ؟\r\n\r\nج\r\n- در فرض سؤال ، بعد از اينكه زيد شتر را بعنوان ملك خود به عمرو فروخته معامله محكوم به صحت است و بعد از معامله اقرار او به اينكه شتر مال شخص ثالث است نسبت به عمرو ( مشترى ) بلااثر است بنابراين شتر متعلّق به عمرو است لكن اقرار زيد بر عليه به خودش مسموع است و بايد قيمت شتر را به شخص ثالث بدهد ، بلى در صورتى كه به دليل شرعى ثابت شود كه شتر ملك شخص ثالث بوده معامله فضولى است و منوط به اجازهء مالك شتر است .\r\n\r\nس 1167\r\n- اگر شخصى موتورى را بفروشد و چندين سال از آن موضوع گذشته باشد و همچنين چندين بار هم به افراد مختلف دست به دست فروخته شده باشد و نفر اول به گفتهء خودش مبلغ 10 هزار تومان از پول موتور را نگرفته و مىخواهد\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nاز من كه آخرين نفر هستم مبلغ 50 هزار تومان بگيرد در صورتى كه من از اين موضوع اطلاع نداشتم و همچنين افراد قبلى كه قبل از من موتور را خريده‌اند نمىشناسم و شخص اول كه مبلغ پنجاه هزار تومان از من طلب مىكند هيچ مدركى از نفر اول مبنى بر اينكه از او 10 هزار تومان مىخواهد ندارد آيا اصلًا اين از نظر شرعى درست است كه او اين مبلغ طلب را از من بگيرد و نيز آيا درست است كه به جاى 10 هزار تومان از من پنجاه هزار تومان بگيرد ؟\r\n\r\nج\r\n- بطور كلّى در مثل مورد سؤال ، مالك اوّليهء موتور نمىتواند از خريدار آخر طلب خود را وصول كند و چنانچه طلبى هم داشته باشد بايد به خريدار اوّل مراجعه نمايد ، و در نزاع موضوعى مرافعهء شرعيّه لازم است .\r\n\r\nس 1168\r\n- شخصى قطعه زمينى خريد به مبلغ 5 ميليون و دويست هزار تومان و طرفين توافق كرده‌اند كه زمين هر چقدر بود به همين مبلغ باشد و مدتى از معامله گذشته است و حالا فروشنده ميگويد زمين بيشتر از آن متراژى است كه مورد نظر من بوده و مبلغ ديگرى اضافه ميخواهم آيا چيزى به او تعلق مىگيرد يا نه ؟\r\n\r\nج\r\n- در مورد سؤال اگر زمين بعنوان قطعه و بمشاهده معامله شده نه بعنوان متراژ طرفين بعد از معامله از لحاظ كم و زياد بودن متراژ حق فسخ و يا مطالبه قيمت زيادتر و يا كمتر را ندارند ولى اگر به متراژ معامله شده حكم ديگرى دارد و در نزاع موضوعى محتاج به مرافعهء شرعيّه است .\r\n\r\nس 1169\r\n- پدرى به ولايت ، سهم پسر نابالغش را مىفروشد پسر پس از بلوغ ادعاى غبن مىكند و پدر مىگويد من در آن زمان طبق مصلحت تو معامله نموده‌ام اكنون كه پدر مرحوم شده حكم شرع چيست ؟\r\n\r\nج\r\n- در فرض سؤال معامله شرعى و ممضى است و مولى عليه حق فسخ را بعد از بلوغ ندارد بلى اگر شرعاً ثابت شود كه ولى شرعى خيانت نموده يا واقعاً در هنگام وقوع معامله مغبون بوده و جاهل بموضوع يا حكم بوده مولى عليه مىتواند معامله را فسخ كند و در نزاع موضوعى مرافعهء شرعيّه لازم است . و اللّه العالم\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nس 1170\r\n- اگر شاخه‌هاى درخت زيد عمرو را زحمت مىرساند و از استفاده نمودن از بام خود مانع مىشود بلكه شاخه‌هاى درخت بر سر و روى عمرو برخورده نقصان مىرساند و بام از استفاده نمودن معطل شده است حكم شرع را بيان فرمائيد .\r\n\r\nج\r\n- در فرض سؤال عمرو مىتواند از زيد كه مالك درخت است بخواهد كه شاخه‌هاى درخت خود را از فضاى ملك زيد خارج كند و يا قطع كند و اگر زيد كه صاحب درخت است امتناع كرد خود عمرو مىتواند اگر ممكن است بدون قطع كردن شاخه را برگرداند به ملك خود عمرو و اگر برگرداندن ممكن نيست مىتواند آن را قطع كند . و اللّه العالم\r\n\r\nس 1171\r\n- معامله‌اى در خصوص فروش كارخانه‌اى به صورت قطعى انجام پذيرفته است فرضاً ده ميليون تومان كه از پرداخت پول تا دو ماه خوددارى شده است خريدار به فروشنده كه نياز پولى داشت تحميل نمود كه اجباراً قولنامهء ديگرى به مبلغ هشت ميليون تومان تنظيم نمايد آيا خريدار دو ميليون را به فروشنده مديون و بدهكار است يا خير ؟\r\n\r\nج\r\n- در فرض سؤال چنانچه بر طبق قولنامهء دوّم طرفين با رضايت معامله را انجام داده‌اند به معنى اقالهء معاملهء اول و تجديد معامله است و صحيح است و خريدار فقط مديون ثمن دوم يعنى هشت ميليون تومان هست و در نزاع موضوعى مرافعهء شرعيّه لازم است .\r\n\r\nس 1172\r\n- شخصى خانه‌اى را جهت تأسيس حسينيّه خريدارى مىكند بعد از خريد آن را جهت حسينيّه اختصاص داده و صيغهء وقف خوانده شده و ساليان دراز مراسم عزادارى و مجالس مشابه ديگر در آن اقامه مىنمايد پس از چندى برخى مالكين اوليّه منكر فروش ميشوند و ادّعاء مالكيت آن را مىنمايند . آيا متصدى حسينيه حق دارد از افرادى كه انجام معامله را انكار نموده‌اند تقاضاى قسم نمايد ؟ و اگر جواب منفى است هرگاه چنين كارى انجام شده باشد آيا اتيان سوگند مىتواند ملاك حكم قرار گيرد يا خير ؟\r\n\r\nج\r\n- در فرض سؤال اگر خريدار بيّنه شرعى اقامه كند كه ملك را خريده قسم\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمالكين اوليه مبنى بر عدم فروش اثرى ندارد بلى اگر خريدار نتواند خريد ملك را شرعاً اثبات كند نوبت به قسم مالكين به عدم فروش ميرسد ولى به هر حال فصل منازعه و اقامه بينه و قسم بايد با مرافعهء شرعيّه انجام شود .\r\n\r\nس 1173\r\n- منزلى را خريدم از قرار اينكه مقدارى از پول هنگام نوشتن قولنامه تحويل فروشنده شود و بقيهء مبلغ را بعد از دو ماه بپردازم ، فروشنده هم گفت كه در اين مدت دوماهه ، سند و كليد منزل در تصرف من مىماند ، ما هم موافقت كرديم ، مبلغ باقيمانده را تا دو روز قبل از تاريخ تحويل ، آماده و به فروشنده بدهيم ، فروشنده گفت چون آن مقدار باقيمانده از مبلغ كه حق من است در اختيار مشترى بود ، لذا من سود آن مبلغ را در اين مدت دوماهه مىخواهم ، حالا با توجه به اينكه خريدار در هنگام نوشتن قولنامه مقدارى از پول را به فروشنده تحويل داده و جز كاغذ قولنامه و امضاى فروشنده چيز ديگرى تحويل نگرفت ، حكم شرعى اين سودى كه فروشنده مىخواهد چيست ؟\r\n\r\nج\r\n- در فرض سؤال بايع زائد بر اصل ثمن معامله چيزى طلبكار نيست و در نزاع موضوعى مرافعهء شرعيّه لازم است .\r\n\r\nس 1174\r\n- زيد مقدار معيّن از باغ مشجر معين از عمرو خريده است و به صورت باغ معامله شده و در قولنامه و سند هم به صورت باغ مشجر معامله شده و از معامله تقريباً ده سال مىگذرد و در اين مدت از جوئى كه از باغ فروشنده مىگذرد اين باغ مشروب مىشده چون اين جوى قبل از معامله بوده الآن صاحب باغ يعنى عمرو مىخواهد مسير آن جوى را كه باغ زيد از آن مشروب مىشود عوض نمايد و با عوض كردن به مشترى ضرر مىرسد آيا فروشنده اين حق را دارد كه مسير جوى را بدون رضايت عوض كند ؟\r\n\r\nج\r\n- در مورد سؤال با فرض اينكه زيد جهت مشروب ساختن باغ خريدارى شده از عمرو قبلًا حق داشته كه از جوى معيّنى كه در ملك فروشنده واقع شده استفاده نمايد فروشنده باغ ( عمرو ) حق ندارد بدون رضايت زيد مسير آن را عوض كند . و اللّه العالم\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nس 1175\r\n- شخصى مقدارى از باغ خود را به شخص ديگرى فروخته و پس از فروش واخذ قيمت مقدار فروخته شده را كه پانصد متر بوده از سهم خود جدا و ديواركشى و تحويل خريدار داده و چون خريدار براى مشروب كردن سهم خريدارى شده نه آب بركه داشته و نه حق آبه پس از مدّت مديدى از فروشنده خواهش كرده كه به او اجازه دهد يك نوبت كه باغ خودش را مشروب مىكند به اندازهء نيم ساعت هم آب از باغ خودش به سهم او عبور بدهد فروشنده هم بر حسب احترام همسايگى قبول كرده تا زمانى كه براى باغ خودش آب مىگيرد اين كمك را به او بكند منتهى چون آب از چاه شخص ديگرى خريدارى مىشده ايشان يعنى خريدار به قدر نيم ساعتى كه به او داده مىشود وجهش را بپردازد اكنون به علّت فعل و انفعالاتى كه در آن منطقه بطور كلّى به عمل آمده و انهار و مجارى قسمت عمده‌اش از بين رفته نتيجتاً باغ فروشنده هم از آب افتاده است و در صدد فروش زمين آن برآمده اكنون خريدار آمده و از فروشنده مطالبهء حق مىكند و مىگويد من از باغ شما حق آبه و راه آب دارم در صورتى كه به شرح مذكور بالا و طبق بيع نامه‌اى كه در دست است هيچ گونه حق آبه و راه آبى نداشته و آنچه عمل شده ارفاق و كمكى از طرف خريدار بوده . خواهشمند است با توجه به معروضات بالا رأى و نظر خودتان را براى رفع غائله مرقوم نمائيد .\r\n\r\nج\r\n- از قضيهء شخصيّه اطلاع ندارم بطور كلى اگر محلّى كه بعنوان باغ خريدارى شده با حق مجراى آب خريده شده فعلًا هم آن حق محفوظ است و اگر بدون اين حق خريدارى شده هر چند فروشنده موافقت كرده باشد كه هر وقت باغ خود را مشروب نمود باغ خريدار را نيز مشروب نمايد در اين صورت خريدار حقى به زمين مجاور براى آب گرفتن ندارد ، بلى چنانچه زمين فروخته شده بعنوان باغ بوده و راهى براى شرب آن غير از بقيهء باغ ملكى فروشنده نباشد ظاهر معامله فروش زمين با راه آب است و در نزاع موضوعى مرافعهء شرعيّه لازم است .\r\n\r\nس 1176\r\n- شخصى اشيائى آهنى را حدود سه سال قبل در اختيار كسى قرار داده و قرارشان بر اين بوده كه طرف وزن كرده و به قيمت روز وجه آن را بپردازد . و لكن آن شخص پس از قبض آن اشياء آنها را در خانهء مسكونى مصرف كرده بدون اينكه وزن نمايد و سپس آن خانه را فروخته . الآن از او مطالبهء قيمت آن\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nاشياء به قيمت فعلى در بازار شده و او قبول نمىكند بلكه مىخواهد قيمت سه سال قبل را بپردازد . حكم مسأله چيست ؟\r\n\r\nج\r\n- در مورد سؤال ، كه بدون توزين و انجام معامله مصرف شده مصرف‌كننده ضامن مثل آهن آلات مصرف شده است و با رضايت مالك قبلى آهن آلات مىتواند قيمت فعلى آن را بدهد و در نزاع موضوعى مرافعهء شرعيّه لازم است .\r\n\r\nمسائل متفرقه خريدوفروش\r\n\r\nس 1177\r\n- استدعا دارم فتواى مبارك در موارد ذيل به اطلاع مقلدين برسد :\r\n\r\n1\r\n- آيا قبض و اقباض در قطعيت و نفوذ بيع مؤثر بوده و ضرورى است ؟\r\n\r\nج 1\r\n- با اجراء صيغه ، قبض و اقباض در تحقّق بيع معتبر نيست بلى در بيع صرف تقابض در مجلس و در بيع سلم قبض ثمن قبل از تفرّق از مجلس عقد معتبر است و معاطاة بقبض و اقباض محقّق مىشود تفاصيل اين مسائل را در كتابهاى فقهى ملاحظه نمائيد . و الله لعالم\r\n\r\n2\r\n- و آيا در اين امر بين معاملات كوچك و عرفى و بزرگ فرقى است ؟\r\n\r\nج 2\r\n- فرقى نيست . و اللّه العالم\r\n\r\n3\r\n- و در صورت مثبت بودن پاسخ آيا قبض و اقباض تمامى ثمن و مثمن شرط است يا چنانچه قسمتى از ثمن تأديه شود ، معاملهء بيع محقق مىگردد ، و قبض و اقباض كل ثمن و مثمن از آثار و الزامات ناشى از عقد بيع مىباشد ؟\r\n\r\nج 3\r\n- در مواردى كه قبض و اقباض شرط است به نسبت آنچه قبض و اقباض شده معامله محقق مىشود .\r\nو اللّه العالم\r\n\r\nس 1178\r\n- فروش يك ملك به صورت زمانى به چند نفر چه حكمى دارد ؟ ( مثلًا ملكى به چهار نفر فروخته شده و اين ملك در هر فصل سال در اختيار مالك همان فصل باشد كه خودش استفاده كند يا اجاره دهد و يا . . . )\r\n\r\nج\r\n- فروش ملك به صورت مذكور شرعى نيست ولى اجاره اشكال ندارد . و الله لعالم\r\n\r\nس 1179\r\n- اين جانب در سال 66 ، منزلى در تهران خيابان ظفر به قيمت عادلانهء\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nآن روز خريدارى نمودم كه مساحت آن 1053 متر مىباشد كه تا سال 66 چند دست معامله شده اكنون متوجه شده ام قسمتى از آن ، سند رسمى دارد و قسمتى ندارد ولى معامله بطور شرعى انجام و بيع‌نامه با تراضى طرفين انجام شده است ؛ آيا اين معامله صحيح بوده است ؟\r\n\r\nج\r\n- در مورد سؤال چنانچه منزل مذكور در تصرّف شخصى بوده و متصرف بعنوان مالك بلا منازع آن منزل را به شما فروخته و مدّعى ديگرى با مدرك شرعى بعنوان مالكيت همه و يا بعض آن منزل در بين نيست ابتياع شما شرعاً محكوم به صحت است و هر گونه تصرّف در آن منزل براى شما شرعاً محكوم به حليّت است و سند رسمى نداشتن قسمتى از آن منزل ضرر ندارد . و اللّه العالم .\r\n\r\nس 1180\r\n- بيع كالى بكالى چه نوع بيعى است و حكم آن در شرع و حقوق موضوعه به چه صورت مىباشد ؟\r\n\r\nج\r\n- اگر جنسى را بفروشد و قرار بگذارد كه بعد از مدّتى تحويل دهد و پول آن را هم بعد از مدّتى بگيرد معاملهء كالى بكالى و باطل است .\r\n\r\nس 1181\r\n- قصد انشاء در عقد را شرح دهيد .\r\n\r\nج\r\n- انشاء بمعنى ايجاد كردن در مقابل اخبار كه بمعنى خبر دادن است و در آن احتمال صدق و كذب ميرود بر خلاف انشاء كه صدق و كذب در آن معنى ندارد مثلًا اگر انسان بگويد فلان چيز را فروختم دو معنى ممكن است داشته باشد يكى اينكه خبر دهد از اينكه جنس خود را فروخته‌ام كه اين اخبار است و ديگر اينكه در هنگام معامله به مشترى بگويد اين جنس را بشما فروختم و با اين جمله ( فروختم ) قصد ايجاد بيع معين داشته باشد .\r\n\r\nس 1182\r\n- اگر در معامله‌اى ، فروشنده توسط فاكس پيشنهاد كامل فروش مكتوب خود را ارسال و خريدار نيز قبولى خود را توسط فاكس براى فروشنده ارسال نمايد آيا ايجاب و قبول و نتيجتاً ، عقد بيع محقق مىگردد يا حتماً قرارداد مبايعه نامهء حضورى لازم است ؟ و در صورتى كه انجام معامله توسط ارسال فاكس نافذ باشد ، چنانچه طرفين پس از اجراى عقد بيع توسط فاكس پس از مدتى يكديگر را ملاقات نمايند و حضوراً نيز مبايعه نامهء كتبى تنظيم نمايند كه\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nكاملًا مطابق با مفاد فاكسهاى قبل باشد ، آيا عقد انجام شده از زمان صدور فاكس‌هاى ايجاب و قبول واقع و محقق شده است يا از زمان صدور مبايعه‌نامه كه فرضاً در 3 ماه بعد نوشته شده است ؟\r\n\r\nج\r\n- تحقق بيع و خريدوفروش به صورت مذكوره محلّ اشكال است اگر چه وقوع به شرط عدم تاخير جواب ( قبول ) از زمانى كه معرض انصراف بايع از معامله نباشد و پيشنهاد هم اعلام فروش باشد بعيد نيست بنابراين تاريخ وقوع عقد ، زمان وصول فاكس جواب به فروشنده است . و اللّه العالم .\r\n\r\nس 1183\r\n- شخصى 500 بسته چاى خارجى فروخته به وزن هر كدام يك كيلوگرم و قيمت هم تعيين كرده هر كيلو 2320 تومان و كل وجه را هم دريافت نموده حال وزن هر بسته 10 مثقال كم است به فروشنده مىگويم كه اين مقدار از وزن كسرى دارد ميگويد چاى خارجى است و بسته‌بندى شده از خارج بوده و كسرى مربوط به من نيست با وجود اينكه 25 كيلو كم است و على هذا پنجاه و هشت هزار تومان ضرر براى من مىباشد و من از ايشان هر بسته‌اى يك كيلو خريدم در اين رابطه نظر مبارك را مرقوم فرمائيد .\r\n\r\nج\r\n- در فرض سؤال ، چنانچه معامله را به وزن معلوم انجام داده‌ايد ، آن مقدار را كه كم است طلبكاريد و حق مطالبه داريد و اگر بسته‌اى معامله كرده‌ايد و بنحو مصالحه بوده و وزن دقيق مطرح نبوده فقط معامله روى بسته‌هاى معروف به يك كيلوئى انجام شده هر چند شما تصوّر مىكرده‌ايد كه يك كيلو تمام است حق مطالبه نداريد و اگر نزاع موضوعى در بين باشد مرافعهء شرعيّه لازم است . و اللّه العالم\r\n\r\nس 1184\r\n- در بازار معمول شده عمده‌فروشان اجناس را با ظرف وزن و خريد و فروش مىكنند مثلًا مىگويد يك كيسه برنج ميخواهم فروشنده با گونى وزن و به قيمت برنج پول ظرف را مىگيرد در صورتى كه وزن ظرف هم معلوم نيست و خريدار هم مىداند و از موضوع اطلاع دارد و در خرده‌فروشى هم چيزهايى با پاكت وزن مىشود و نانهاى شيرينى كه با جعبه فروخته مىشود نظر مبارك را در اين معاملات چيست ؟\r\n\r\nج\r\n- خريدوفروش بنحو مذكور در سؤال اشكال ندارد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nس 1185\r\n- اين جانب از طرف شخصى وكيل شده‌ام كه يك تانكر فلزى را به مبلغ 200000 ريال بفروشم ولى پس از مراجعه به مشترى ، مشترى حاضر شد كه تانكر را به مبلغ هيجده هزار الى نوزده هزار تومان خريدارى نمايد . اين جانب به صاحب تانكر اطلاع دادم ولى او گفت تانكر را خودم نياز دارم و آن را نفروشيد ، ولى بنده به لحاظ اينكه خيال كردم صاحب تانكر بخاطر ما به التفاوت در قيمت بيست و نوزده هزار تومان حاضر به فروش نشد . پس از صحبت با مشترى او را راضى به پرداخت بيست هزار تومان نمودم و تانكر را به او فروختم ولى پس از دو ساعت از وقوع معامله صاحب تانكر به بنده اطلاع داد كه راضى به فروش تانكر نيستم و نبوده‌ام . مشترى مىگويد من تانكر را به شخص ثالثى فروخته‌ام و حاضر به بازگرداندن آن نيستم . لذا از حضرتعالى تقاضا داريم كه حكم شرعى را در خصوص موضوع بيان فرمائيد كه آيا معامله قابل فسخ است و يا صور ديگرى وجود دارد ؟\r\n\r\nج\r\n- در فرض سؤال ظاهر گفتهء موكل كه ( نفروشيد ) عزل شما از وكالت است على هذا معامله فضولى است و با ردّ مالك باطل و بىاثر است .\r\n\r\nس 1186\r\n- شخصى بنام زيد به شخص ديگرى مبلغ صد و يا دويست هزار تومان ميدهد و آن را براى خريدن جنسى مانند برنج و غيره وكيل مىكند و سپس همان جنس را به قيمتى كه وكيل و موكل هر دو بر آن قيمت راضى باشند به وكيل ميفروشد لطفاً بفرمائيد كه اين گونه بيع و شراء از نظر اسلام صحيح است يا نه ؟\r\nثانياً : اينكه اگر موكل ثمن بيع فوق الذكر را بطور اقساط يك ساله از وكيل وصول كند به اين صورت كه چند هزار تومان هر برج « از وكيل كه مشترى همان جنس مىباشد » وصول كند و ما بقى ثمن را هم در پايان سال وصول كند چه حكمى دارد ؟\r\n\r\nج\r\n- در مورد سؤال ، چنانچه مبيع را وكيل از طرف موكّل قبض نموده و يا خود موكل قبض نموده بعد از قبض فروش آن به وكيل ، قسطى و يا نقدى اشكال ندارد .\r\n\r\nس 1187\r\n- شخصى واسطه شده و پول را داده از طرف يكى از تجّار مقدار زيادى موم و عسل خريده پس از خريد ، معلوم شده مورد معامله ( موم - عسل ) مال ديگرى بوده كه سرقت كرده بودند الآن پول واسطه پا در هوا مانده و طرف\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nحساب پول آن را نمىدهد لطفاً حكم شرعى را بيان بفرماييد .\r\n\r\nج\r\n- اگر واسطه وكيل از طرف خريدار بوده و كوتاهى در تحقيق نكرده است و جنس مذكور را با اطّلاع موكّل خريدارى نموده ، موكّل بايد طلب وكيل را بپردازد و در نزاع موضوعى مرافعهء شرعيّه لازم است . و اللّه العالم\r\n\r\nس 1188\r\n- اين جانب حدود 8 ماه قبل مقدار معينى فاستونى با قيمت تعيين شده و با محاسبهء 1 % عوارض شهردارى طى قرارداد رسمى از شركتى نقداً خريدارى نمودم كه قرار شد بعد از دريافت تمام وجه پارچه ، در ظرف حد اكثر يك ماه ، شركت به قرارداد خود عمل نمايد . نه تنها شركت در تحويل جنس به تعهدات خود پايبند نبوده هر چندگاه به بهانه‌هاى واهى از قبيل نوسان قيمت ارز و مواد اوليه و يك مرتبه ( از روى نارضايتى ) 2000 ريال در هر متر و مرتبهء ديگر نيز 1500 ريال در هر متر ما به التفاوت گرفت و بعد از مدت حدود 250 روز جنس را تحويل داده است و چون مبالغ دريافتى اضافى ( جمعاً 3500 ريال در متر ) از روى نارضايتى و بالاجبار بوده است و با توجه به اينكه در ابتدا قيمت و مدت معامله شرعاً تعيين گرديده بوده است از نظر شرعى اين معامله چه تكليفى دارد و آن مدت اضافى كه پول اين جانب نزد شركت بوده است آيا اين جانب حقى بر ادعاى خسارت دارم . خواهشمند است نظر خود را اعلام فرمائيد .\r\n\r\nج\r\n- بطور كلى بعد از انجام معامله ، فروشنده حق ندارد به جهت نوسان قيمت و غيره چيزى زائد بر قيمت تعيين شده در هنگام معامله بگيرد و اگر بدون رضايت خريدار چيزى از او بگيرد ضامن است و امّا خريدار براى دير تحويل دادن جنس از طرف فروشنده حق مطالبهء چيزى ندارد گرچه اگر فروشنده بدون عذر جنسى را در موقع مقرّر تحويل ندهد مرتكب معصيت شده است .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nاحكام اجاره\r\n\r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\n\r\nاجاره\r\n\r\nاحكام اجاره\r\n\r\nس 1189\r\n- در اجاره ، فقهاء ميفرمايند : « و تُملك الاجرة بالعقد و يجب تسليمها بتسليم العين الموجرة و إن كانت على عمل فبعده » .\r\nآيا اينكه الآن متداول است كه در پايان ماه كرايه را مىپردازند خلاف ضوابط شرعى است و اگر موجر و صاحب خانه اول ماه بعد از تحويل خانه مطالبهء كرايه كرد آيا حق دارد يا مثلًا در معامله‌اى كه خانه را يك ساله يا دوساله كرايه داده در ابتداى اجاره كرايهء يك ساله و دوساله را مىتواند مطالبه كند ؟\r\n\r\nج\r\n- بلى در فرض سؤال موجر مالك تمام مال الاجاره در ذمهء مستأجر مىشود و با تسليم عين مورد اجاره حق مطالبهء اجرت تمام مدت را دارد بلى اگر مستأجر بر او شرط كرده باشد كه بطور اقساط بپردازد قبل از رسيدن موعد هر قسط حق مطالبهء آن را ندارد .\r\n\r\nس 1190\r\n- اينكه فقهاء فرموده‌اند : « و لو ظهر فيها ( في الأجرة ) عيب فللأجير\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nالفسخ أو الأرش مع التعيين و مع عدمه يطالب بالبدل و قيل له الفسخ » .\r\nآيا پس از پايان كار كه قاعدةً در همان زمان اجرت را دريافت مىكند اگر مواجه با عيب در اجرت شد مىتواند فسخ كند ؟ آيا در وقتى كه كار پايان گرفته فسخ اجاره چه معنى دارد ؟\r\nو اگر قبل از انجام كار بوده خوب طبق فرمودهء خود فقهاء هنوز اجرت را دريافت نكرده يعنى اجير حق تحويل گرفتن آن را ندارد تا مواجه با معيوب بودن اجرت گردد ؟\r\n\r\nج\r\n- به نظر حقير جواز اخذ ارش در صورت مفروضه محلّ اشكال است بنابراين اجير ميتواند اگر چه بعد از انجام كار باشد معامله را فسخ نمايد و اجرة المثل عمل خود را دريافت كند و اگر قبل از انجام عمل نيز عيب اجرت معلوم شد اجير مىتواند اجاره را فسخ نمايد يا به همان اجرت عمل را انجام دهد .\r\n\r\nس 1191\r\n- اگر مؤسسه و يا شخص ديگرى ، حق كسى را مثل كارگر و يا كسى كه كار ديگرى انجام داده باشد ، ندهد ، درحالىكه قبلًا شرط كرده بودند كه فلان مقدار اجرت بگيرد ، آيا شخص طلبكار مىتواند به جاى آن مبلغ ، جنس و يا پولى از آن محل بردارد ؟\r\n\r\nج\r\n- اگر شرعاً طلب دارد و نمىتواند آن را وصول كند بايد به حاكم شرع مراجعه نمايد تا با عدم امكان وصول ، با اجازهء حاكم شرع از مال مديون تقاص نمايد .\r\n\r\nس 1192\r\n- مؤسس يك مدرسهء غير انتفاعى بموجب قرار دادى دستنويس مديريت دبستان را به شخصى واگذار و مبلغى را ماهيانه بعنوان اجرت تعيين مىنمايد و براى اطمينان بيشتر از صحت كار ، قرار داد دوساله تعيين مىكند با آغاز سال تحصيلى مؤسس توانائى لازم را در مدير نديده و موارد ضعف را از قبيل چگونگى انتخاب معلمان - حضور و غياب - ميزان حقوق پرسنل و . . . را به او تذكر داده و از آقاى مدير مىخواهد كه در سال تحصيلى دوم متعهد گردد موارد ضعف تكرار نگردد آقاى مدير حاضر به پذيرفتن نكات ذكر شده نگرديده و مدرسه را رها و خود اقدام به تأسيس مدرسهء جديد نموده و بخشى از دانش‌آموزان را براى ثبت نام به مدرسهء خود برده و استعفاء خود را كتباً اعلام داشته با\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nتوجه به صورت مسأله فوق لطفاً اعلام فرمائيد 1 - تأسيس مدرسهء جديد و بردن دانش‌آموزان موجب خسارت و ضرر مالى سنگين به مؤسس گرديده آيا جبران ضرر وارده بعهدهء آقاى مدير مىباشد يا خير ؟\r\n\r\nج\r\n- در فرض سؤال ، تأسيس مدرسهء جديد براى مدير مذكور شرعاً اشكالى ندارد و دانش‌آموزان هم چنانچه به اختيار اوليائشان به مدرسهء جديد رفته باشند اشكال ندارد بنابراين چنانچه بخاطر اين امر بعض منافع مؤسس مدرسهء اوّل ، منتفى شود ضمانى بر عهدهء مدير نيست .\r\n\r\nس 1193\r\n- در بعضى روستاها معامله‌اى به قرار زير صورت مىگيرد :\r\nشخصى چند گوسفند را به قول خودشان از ديگرى اجاره كرده و تا مدت مثلًا يك سال خرج حيوانات را داده و از منافعشان بهره‌مند مىشود و پس از اتمام مدت گوسفندانى را با همان خصوصيات به صاحب آنها رد نموده و به ازاى هر يك هم مبلغى مىپردازد . لطفاً بفرمائيد اين چه نوع معامله‌اى است ؟ و چه حكمى دارد ؟\r\n\r\nج\r\n- معامله بنحو مذكور در سؤال ، باطل است و يكى از راههاى صحيح اين است كه دهندهء گوسفند ، گوسفند را به گيرندهء آن صلح كند در مقابل گوسفندى با همان خصوصيات پس از يك سال ديگر بدهد و در ضمن شرط كند كه علاوه بر آن مبلغ معينى پول هم بدهد و گيرندهء گوسفند هم قبول كند .\r\n\r\nس 1194\r\n- نظر اسلام را پيرامون مسأله ذيل كه در بانكها يا شركتها اشخاص حقوقى و بعضاً توسط اشخاص حقيقى صورت مىگيرد بيان فرماييد . ملكى با مشاركت مدنى خريده مىشود و آن را به ديگرى اجاره به شرط تمليك مىدهند كه پس از پرداخت مبلغ مورد قرارداد - كه طبعاً بيش از مبلغى است كه ملك با آن خريده شده - مال او شود .\r\n\r\nج\r\n- معاملهء مذكوره اشكال ندارد و موقعى كه مدت اجاره تمام شد بر موجر واجب است ملك را مجاناً به مستأجر بدهد . و اللّه العالم .\r\n\r\nس 1195\r\n- چنانچه شخصى براى انجام حاجتش هزينهء راه و غذاى فردى را بدهد و يا اينكه بگويد پس از بازگشت هزينه‌هاى مذكور را مىپردازم ولى فرد\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاجير شده در مسير به دوستى برخورد و به دنبال تعارفات ، كرايهء راه و غذا و يا يكى از اين دو را اين دوست پرداخت كرد آيا در هر دو حالت ، فرد اجير شده مىتواند هزينهء يك نفر ( يعنى خودش ) را مطالبه و مالك شود ؟\r\n\r\nج\r\n- بلى مطالبهء هزينهء راه در هر دو صورت بىاشكال است . و اللّه العالم .\r\n\r\nشرط در اجاره\r\n\r\nس 1196\r\n- اگر ضمن عقد اجاره شرط شود كه مال الاجاره با تورم سطح زندگى به تناسب در مدّت اجاره افزايش يابد چنين شرط ضمن العقدى مشروع و لازم الاجراء است يا خير ؟\r\n\r\nج\r\n- اين شرط مجهول و لازم الوفاء نيست .\r\n\r\nس 1197\r\n- شخصى زيرزمين مسكونى خود را بعنوان قرارداد اجاره از تاريخ 1 / 10 / 1360 به مدت سه سال از قرار ماهى 12000 ريال اجاره مىدهد و در قرارداد ذكر مىشود الف ) پس از سه سال با توافق طرفين حد اكثر تا مبلغ 2000 ريال به اجارهء فوق اضافه مىشود .\r\nب ) البته هر سه سال يك بار اجاره به همين ترتيب افزايش خواهد يافت .\r\nآيا ذكر بند اول و دوم ( الف و ب ) جنبهء شرعى دارد يا خير و اصولًا صحيح و معتبر و ضمانت اجرائى دارد يا خير و آيا موجر حق دارد با توجه به سطح زندگى و تورم آن بند مذكور را ناديده و در خواست اجاره بها را طبق نظر كارشناس يا بيش از 2000 ريال بنمايد .\r\n\r\nج\r\n- در مورد سؤال كه شرط مذكور در ضمن عقد اجاره شرط شده است شرط لازم الوفا است .\r\n\r\nس 1198\r\n- اگر موجر ، ملك خود را مشاعاً به دو نفر اجاره داد و ضمن العقد ، شرط نمود كه مستأجرين حق انتقال به غير ندارند ولى يكى از مستأجرين ، بدون اذن موجر ، سهم خود را به مستأجر ديگر منتقل نمود ، آيا اين كار جايز است ؟\r\n\r\nج\r\n- در فرض سؤال كه شرط مباشرت هر دو را در اجاره شرط كرده‌اند انتقال سهم يكى از مستأجرين به ديگرى جائز نيست .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nس 1199\r\n- يك واحد مسكونى به شخصى به عنوان سكونت اجاره داده شد مستأجر بر خلاف رضايت موجر از پاركينگ خانه كه به منظور پارك كردن وسائل نقليه در آن مىباشد استفاده تجارى ( انبار كردن اجناس به منظور فروش مىنمايد ) خواهشمند است بفرمائيد كه مستأجر شرعاً مجاز به چنين كارى مىباشد ؟\r\n\r\nج\r\n- در مورد سؤال اگر براى ملك مورد اجاره موقع اجاره دادن استفادهء خاصّى ذكر نشده مستأجر حق دارد به هر نحوى كه بخواهد استفاده كند ولى چنانچه مستأجر بخواهد استفادهء غير متعارفى كه باعث ضرر و زيان مورد اجاره است بنمايد بدون رضايت مالك جائز نيست . و اللّه العالم .\r\n\r\nس 1200\r\n- متعارف است در شهرستانها مغازه‌اى را كه به اجاره ميدهند مستأجر با اجازهء مالك يا بدون اجازهء مالك مغازهء مزبور را به ديگران با اخذ وجوهى واگذار كرده موجر طبق عرف محل مبلغى از مستأجر اول دريافت مىكند آيا گرفتن اين مبلغ از مستأجر اول جايز است يا خير ؟\r\n\r\nج\r\n- مسأله چند صورت دارد :\r\n1 - اينكه مدت اجاره تمام نشده باشد و شرط انتفاع شخص مستأجر نشده باشد مستأجر مىتواند مدتى را كه باقى مانده به ديگرى به همان مبلغى كه اجاره كرده يا مبلغ كمتر اجاره بدهد .\r\n2 - در فرض قبل بنابر احتياط واجب ، بيش از مبلغى را كه اجاره كرده دكان و مغازه و خانه را اجاره ندهد مگر اينكه در آن تعميرى مانند سفيدكارى انجام داده باشد .\r\n3 - اينكه مستأجر پيش از انقضاء مدت پولى از موجر بگيرد كه دكان را به موجر واگذار كند يعنى معامله را با او نسبت به بقيهء مدت اقاله نمايد در اين صورت نيز اشكال ندارد چنان كه اگر از شخص ثالث پول بگيرد و دكان را به موجر واگذار كند تا او به شخص ثالث اجاره بدهد نيز بىاشكال است .\r\n4 - اين صورت است كه مدت اجاره منقضى شده باشد و مستأجر از شخص ثالث وجهى بگيرد و ملك را به او واگذار نمايد كه وجه صحت ندارد زيرا اختيار ملك بعد از مدت اجاره با مالك است . بلى اگر در ضمن عقد اجاره شرط كرده\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nباشند كه موجر پس از انقضاء اجاره ، ملك را به خود مستأجر يا به كسى كه او پيشنهاد مىكند اجاره بدهد در اين صورت مىتواند از شخص ثالث وجهى بگيرد و او را پيشنهاد نمايد ولى مالك در صورتى حق مطالبه چيزى از اين پول را از او دارد كه قرارداد معين و معلومى بين آنها شده باشد ، مسأله علاوه بر اين صور ديگرى نيز دارد .\r\n\r\nس 1201\r\n- شخصى مغازه‌اى را به اجاره داده پس از پايان مدت اجاره مستأجر جهت تخليه و تحويل آن به موجر مدعى است كه در مقابل تحويل آن وجهى را بايد به مستأجر بپردازند آيا چنين حقى بر ذمهء موجر ثابت است يا نه و با عدم رضايت صاحب ملك بعد از انقضاء مدت اجاره مراجعهء ديگران به آن مغازه چه صورت دارد ؟\r\n\r\nج\r\n- در مورد سؤال مستأجر بايد با عدم رضايت صاحب ملك براى ادامهء اجاره ، ملك را تخليه و در اختيار مالك قرار دهد و حق مطالبهء چيزى هم از مالك ندارد . و هرگونه تصرّف در آن ملك بدون رضايت مالك براى مستأجر قبلى و ديگران كه اطلاع از عدم رضايت مالك دارند غصب و حرام است .\r\n\r\nس 1202\r\n- زمينى را شخصى از عمرو ، اجاره مىكند كه در آن زمين كارخانهء برنج و غيره درست كند كه اين كار را مىكند ساختمان به اتمام مىرسد با همديگر شرط نكردند چند سال زمين در اختيار شما باشد ، لذا پس از چندين سال يكى از ورّاث زمين مىگويد من وصىّ هستم وسائل كارخانه ات را بكن و زمينم را تحويل بده ، ميگويد اينهمه خرج كردم اگر اين كار را بكنم كلّى ضرر بايد بنمايم ، من اين كار را نمىكنم آيا حق با صاحب زمين است و يا صاحب‌كارخانه ؟\r\n\r\nج\r\n- در فرض سؤال ، چنانچه اجاره دادن زمين جهت احداث كارخانهء برنج يا هر چيز ديگرى كه زمين را مستأجر جهت احداث آن زمين اجاره كرده در عرف محلّ ملازم با التزام بقاء ساختمان احداثى تا موقع خراب شدن آن و يا مدّت معتد به باشد بايد طبق التزام ضمنى عمل شود يعنى صاحب زمين در مدت مذكور بايد توافق با اجارهء زمين نمايد و نمىتواند از صاحب كارخانه بخواهد كه ساختمان را تخريب و كارخانه را منتقل به جاى ديگر كند و اما اگر اجارهء زمين التزام مذكور را در نظر\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nعرف محلّ در برنداشته باشد مالك زمين بعد از پايان مدت اجاره مىتواند از صاحب كارخانه بخواهد كه كارخانه را بجاى ديگر منتقل كند .\r\n\r\nس 1203\r\n- به استناد كپى سند اجارهء مورخ 25 / 12 / 75 پيوستى ، يك باب مغازهء موقوفه به وسيلهء متولى ، با قيد ضمانت به شخصى به مدت يك سال به اجاره واگذار شده ، در بند 8 و 9 از بندهاى دوازده‌گانهء شروط سند اجاره مقرر گرديده كه پس از انقضاء مدت اجاره ، در صورت عدم توافق طرفين به تنظيم سند اجارهء جديد مستأجر موظف به تخليه و تحويل مغازهء وقفى به متولى مىباشد و تا زمانى كه مستأجر تخليه را به تعويق اندازد موظف است تا زمان تخليه تا سه برابر اجاره بهاى تعيين شده را بپردازد ، و در ذيل سند اجاره آمده در صورت تخلف ، مستأجر ضامن طبق شروط عمل نموده ، و تا سه برابر اجاره بهاء تعيين شده را بپردازد سؤال اينكه :\r\n1 - آيا پس از انقضاء مدت اجاره ، مستأجر بدون رضايت متولى ميتواند به تصرف خود ادامه دهد و لو اجارهء تعيين‌شدهء قبلى را بپردازد ؟\r\n2 - پس از انقضاء مدت اجاره تا زمان تخليهء مغازه وفق قرارداد بر مستأجر واجب يا موظف است تا سه برابر اجاره بهاى تعيين شده را بپردازد ؟\r\nاگر مستأجر مغازه را بر خلاف قرارداد تخليه نكرده و تا سه برابر اجاره بهاى تعيين شده را نپردازد ، بر ضامن واجب است تا سه برابر اجارهء تعيين شده را بر اساس تعهد بپردازد ، يا خير ؟\r\nاعلام نظر فقهى مورد استدعاست .\r\n\r\nج\r\n1 - در فرض سؤال ، پس از انقضاء مدت اجاره ، مستأجر بايد مغازه را تخليه كند و تصرف او غاصبانه و موجب ضمان است .\r\nج 2 - در فرض سؤال ، مستأجر ضامن اجرة المثل مدت تصرف است كه به نظر خبرهء امين تعيين شود .\r\nج 3 - ضمانت مذكوره صحيح نيست و شخصى كه ضامن شده چيزى بر عهده‌اش نيست .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nاجاره طلا\r\n\r\nس 1204\r\n- آيا اجاره دادن طلا صحيح است يا خير چون اين كار در بازار طلا باب شده است ؟\r\n\r\nج\r\n- اجاره دادن طلا اگر با حفظ عين آن ، منفعتى داشته باشد مثل اينكه آن را براى استفاده از آن ، جهت زينت به مدت معين و مبلغ معين اجاره دهند جائز است ولى اجاره دادن براى فروش و معاملهء با آن باطل است و اجاره دهنده مالك مال الاجاره نمىشود و معامله‌اى كه با آن طلا انجام شده فضولى است و احكام معاملهء فضولى بر آن مرتب است .\r\n\r\nرهن و اجاره\r\n\r\nس 1205\r\n- اگر خانه را صاحب خانه به كسى رهن و اجاره داد مثلا يك ميليون تومان از شخصى گرفت و خانهء خود را به او داد كه يك سال از آن استفاده كند و ماهى دو هزار تومان اجاره بپردازد آيا شرعا صحيح است يا نه و خواهشمندم با مثال بيان فرمائيد كه انسان به چه نحوى خانهء خود را رهن دهد كه اشكال شرعى نداشته باشد ؟\r\n\r\nج\r\n- اين عمل شرعاً رهن محسوب نمىشود و طريقهء صحيحه اين است كه صاحب خانه خانه را اجاره دهد به همان مبلغ كمى كه خودشان تعيين مىكنند و لكن در ضمن اجاره كه بايد مدّت آن هم كاملًا معلوم باشد با مستأجر شرط كند كه مثلا مبلغ يك ميليون تومان هم به او قرض بدهد .\r\n\r\nس 1206\r\n- در معاملهء امروزى كه اكثر صاحبخانه‌ها قبلا مبلغ زيادى پول مىخواهند تا فرضاً دو اطاق در اختيار مستأجر قرار دهد مثلا در ازاى 2 اطاق 1500 تومان كرايه و 10000 تومان پول نقد است صاحب منزل مىگويد اگر شما فلان مبلغ را بدهيد بنده دو اطاق را مثلا به هزار و سيصد تومان در اختيار شما قرار مىدهم بفرمائيد اين موضوع چه صورتى دارد كم شدن پول نقد جهت كرايه چگونه است ؟\r\n\r\nج\r\n- به صورت مذكور در سؤال صحيح نيست بلى چنانچه اين شرط از طرف\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nموجر در ضمن عقد اجاره بشود به اين معنى كه موجر بگويد اجاره مىدهم دو اطاق را مثلا به فلان مبلغ به شرط آنكه فلان مبلغ هم به من قرض الحسن بدهى و مستأجر هم قبول كند اشكال ندارد .\r\n\r\nس 1207\r\n- اگر بنده يك درب اتاق با آشپزخانه‌ام را اجاره بدهم به اين شرط كه مبلغ دويست هزار تومان پول از موجر بگيرم تا اتمام قرارداد اجاره ، وقتى كه خانه‌ام را تخليه كرد مبلغ فوق را به او پس بدهم اين شرط از نظر اسلام چه صورتى دارد كه در ازاى آن اجاره‌اى دريافت نمىكنم ؟\r\n\r\nج\r\n- اجاره دادن بنحو مذكور در سؤال صحيح نيست و راه صحيح اين است كه مال الاجاره كمى مثلًا صد تومان در هر ماه قرار داده شود البته با تعيين مدت اجاره سپس موجر به مستأجر بگويد اين مكان را به شما اجاره مىدهم در مدت مثلًا يك سال از قرار ماهى صد تومان و در ضمن اجاره شرط مىكنم كه دويست هزار تومان هم به من قرض الحسنه بدهى و مستأجر قبول كند .\r\n\r\nس 1208\r\n- مسألهء رهن يا رهن و اجاره كه بين مردم و دلالها معمول است و پولشان را به صاحب خانه يا صاحب مغازه ميدهند و در آن ساكن مىشوند بىمال الاجاره يا اجارهء مختصر راه صحيح و فرار از ربا دارد يا خير ؟\r\n\r\nج\r\n- راه صحيح آن اين است كه موجر به مستأجر منزل خود را با مدت معين و مال الاجارهء معين ، اجاره دهد و شرط كند كه مستأجر فلان مبلغ را قرض الحسنه به او بدهد و مستأجر هم قبول كند اشكال ندارد .\r\n\r\nس 1209\r\n- رهن كردن خانه بدون اجاره و يا با اجاره چه حكمى دارد ؟\r\n\r\nج\r\n- اگر خانه را اجاره كند به مبلغى معين و در ضمن عقد اجاره شرط كند كه مستأجر مبلغى مثلًا صد هزار تومان به موجر قرض الحسنه بپردازد اشكال ندارد ولى اگر قرض به شرط اجاره باشد باطل است .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n\r\nوثيقه\r\n\r\nس 1210\r\n- آيا در اخذ عين مرهون همين مقدار كه در اين زمان مرسوم است يعنى سند را از طريق ادارهء ثبت اسناد توقيف مىكنند كافى است يا خير ؟\r\n\r\nج\r\n- اگر منظور اين است كه وقتى مىخواهند عينى را بعنوان وثيقه نزد طلبكار بگذارند بجاى تحويل دادن به او سند آن را از طريق ادارهء مذكور توقيف مىكنند بطورى كه اگر طلبكار بخواهد در موعد مقرّر ، طلب خود را از آن استيفا كند ممكن باشد كافى است و الّا مجرّد توقيف كافى نيست .\r\n\r\nس 1211\r\n- يكى از مباحث لازم در اسناد تجارتى چك ، سفته و برات و ظهرنويسى آنان است كه بوسيلهء ظهرنويسى انتقال آنها صورت مىگيرد امّا نظر به اينكه اينها در بين تجار و بازرگانان ارزش تجارتى دارند و حتى بجاى وجه نقد معامله و معاوضه مىشوند آيا مىتوان اين اسناد را به طور مستقل ( نه اينكه به صورت قرار دادى با بانك ) وثيقه و گرو گذاشت و اين در حالى است كه مادهء 774 قانون مدنى دارد « مال مرهونه بايد عين معيّن باشد و الّا رهن دين و منفعت باطل است » پس با توجه به مطالب فوق الذكر پاسخ فرمائيد كه اولًا اين اسناد عين معيّن‌اند يا خير و ثانياً آيا مىتوان اينها را به صورت مستقل در نزد مالك سند در قبال اخذ مبلغى وام از بانك وثيقه و گرو گذاشت يا خير ؟\r\n\r\nج\r\n- وثيقه گذاشتن اشياء مذكوره در سؤال محل اشكال است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nس 1212\r\n- آيا بدهكار مىتواند بابت وثيقهء دين خود ، چك يا سفته‌اى را نزد طلبكار به رهن بگذارد به عبارت ديگر آيا چك يا سفته ، وصف ماليت را برخوردار است تا بتواند به عنوان رهينه به رهن گذاشته شود ؟\r\n\r\nج\r\n- چك و سفته بنفسه ماليت ندارد . لذا سپردن آنها به عنوان رهن صحيح نيست بلى اگر چك يا سفته‌اى را كه از ديگرى دارد و از او طلبكار باشد ، به طلب‌كار خود بدهد كه رأس موعد اگر بدهيش را نداد بستانكار وكيل باشد بر حسب آن چك يا سفته مبلغ طلب خود را از دهندهء چك يا سفته دريافت نمايد مانعى ندارد و همچنين اگر بستانكار خود را به بدهكارش حواله نمايد نيز طبق احكام حواله اشكال ندارد . و اللّه العالم .\r\n\r\nسرقفلى و حق كسب\r\n\r\nس 1213\r\n- هم اكنون مستأجر اگر در ملكى سه سال بنشيند نسبت به مالك حق كسب پيدا مىكند و از مالك حق كسب مطالبه مىكند آيا شرعاً جايز است ؟\r\n\r\nج\r\n- مجرد استيجار و سكونت سه سال و بيشتر در ملك كسى شرعاً براى مستأجر ايجاد حق نمىكند .\r\n\r\nس 1214\r\n- مغازه‌اى در چند سال قبل بر اساس پرداخت مال الاجارهء ماهيانه توسط ورّاث يك متوفّى به شخصى اجاره داده شده و مبلغى بعنوان سرقفلى و امثال اينها از مستأجر گرفته نشده آيا :\r\nبدون رضايت وارثان ادامهء كسب پس از انقضاء مدت اجاره ، شرعاً جايز است و درآمد حاصله از اين كسب براى مستأجر خالى از اشكال است ؟\r\n\r\nج\r\n- در فرض سؤال ، پس از انقضاء مدت اجاره ، بر مستأجر واجب است فوراً مغازه را تخليه نمايد و بقاء او در مغازه ، تصرف غاصبانه و علاوه بر معصيت موجب ضمان اجرة المثل در مدت تصرّف است ولى كسب در مكان غصبى موجب بطلان آن و حرمت درآمد آن نميشود . و اللّه العالم .\r\n\r\nس 1215\r\n- مستأجر بنا بر فرض فوق مىتواند مبلغى بابت سرقفلى و حق پيشه و امثال اينها شرعاً مطالبه و اخذ كند ؟\r\n\r\nج\r\n- مستأجر شرعاً حق مطالبهء وجهى تحت عناوين مذكوره در سؤال يا غير آنها را ندارد . و اللّه العالم .\r\n\r\nس 1216\r\n- اگر مستأجر وجهى بابت سرقفلى و امثال آن از موجران ( ورّاث ) و با عدم رضايت ايشان وصول كند و آن وجه را به امر خير اختصاص دهد اين عمل جايز است ؟ و او نزد خداوند مأجور است ؟ و در قيامت مستأجر به موجران بدهكار نيست ؟\r\n\r\nج\r\n- در فرض مذكور مستأجر علاوه بر اينكه اجر و ثوابى ندارد ضامن آنچه را كه گرفته نيز هست و بايد به دهنده برگرداند . و اللّه العالم .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nس 1217\r\n- اگر شخص حقيقى يا حقوقى صاحب سرقفلى باشد و صاحب عين ملك ، ديگرى باشد و مدّتى صاحب سرقفلى مستأجر صاحب عين بوده است ولى بعداً صاحب سرقفلى حق خود را به نفر سوّم صلح مىكند و صاحب عين هم به همان نفر سوّم ملك را اجاره مىدهد و نفر سوّم به علّتى قرارداد با هر دو را فسخ مىنمايد آيا مجوّزى از نظر شرعى براى صاحب سرقفلى داريم كه بدون اجازه و بدون اذن و بدون تملّك عين و يا حتى بدون اطّلاع به صاحب عين در آن ملك تصرّف كند و اگر تصرّف آن اشكال دارد نظر شرع را بيان فرماييد . آيا تصرّف صاحب سرقفلى غصب و تصرّف عدوانى است يا خير ؟\r\n\r\nج\r\n- در مورد سؤال بدون اجازه و رضايت مالك ، تصرف در آن ملك غصب و حرام است . و اللّه العالم .\r\n\r\nس 1218\r\n- اگر تصرف عدوانى و غصب است منافع مغصوبه بايد اعلى القيم اخذ شود يا خير ؟\r\n\r\nج\r\n- در تصرّف عدوانى متصرّف ضامن اجرة المثل متعارف مدتى است كه ملك را تصرّف نموده ( و اينجا مورد اخذ بأعلى القيم نيست ) .\r\n\r\nس 1219\r\n- در صورتى كه تصرّف غصبى و عدوانى باشد آيا متصرّف مستحقّ تعزيرات شرعى مىباشد يا خير ؟\r\n\r\nج\r\n- حاكم شرع مىتواند غاصب را تعزير نمايد . و اللّه العالم .\r\n\r\nس 1220\r\n- در صورتى كه مالك براى رسيدن به منافع مغصوبه مخارجى را متحمّل شده باشد مىتواند به حكم « المغرور يرجع إلى من غرّ » از غاصب و متصرّف عدوانى اخذ نمايد يا خير ؟\r\n\r\nج\r\n- غاصب ضامن مخارج مذكوره نيست . اينجا ( المغرور يرجع إلى من غرّ ) مورد ندارد . و اللّه العالم .\r\n\r\nس 1221\r\n- شخصى طى عقد قراردادى به مدت يك سال مغازه‌اى را ماهيانه در مبلغى معين اجاره نموده و دينارى هم به عنوان سرقفلى پرداخت ننموده است و در همان قرارداد شرايط ذيل را كتباً پذيرفته است :\r\nالف - موجر از بابت سرقفلى دينارى از مستأجر اخذ نكرده و مستأجر در\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nموقع واگذارى حق مطالبه دينارى را نخواهد داشت .\r\nب - مورد اجاره منحصراً براى جهت خاصى در نظر گرفته شده است و تغيير شغل بايستى با نظر و موافقت كتبى موجر يا وكيل ايشان بوده باشد .\r\n\r\nج\r\n- مستأجر حق واگذارى مورد اجاره را به ديگرى به هيچ عنوان نخواهد داشت .\r\n\r\nس 1222\r\n- استفاده مستأجر از مغازهء مزبور بيش از مدت تعيين شده بدون رضايت مالك چه صورتى دارد ؟\r\n\r\nج\r\n- در مورد سؤال بعد از پايان مدت تعيين شده در عقد اجاره تصرّف مستأجر در مغازه بدون رضايت مالك غصب و حرام و موجب ضمان است . و اللّه العالم .\r\n\r\nس 1223\r\n- آيا مستأجر ميتواند در زمان تخليه ، مطالبهء سرقفلى يا وجهى بابت حق كسب و پيشه نمايد ؟\r\n\r\nج\r\n- در مورد سؤال مستأجر حق مطالبهء چيزى بعنوان سرقفلى و يا حق كسب و پيشه ندارد . و اللّه العالم .\r\n\r\nس 1224\r\n- آيا مستأجر مىتواند بدون اجازهء مالك مغازهء مزبور را به فرد ديگرى واگذار كند ؟\r\n\r\nج\r\n- مستأجر حق ندارد مغازه را بدون اجازهء مالك به ديگرى واگذار كند . و الله العالم .\r\n\r\nس 1225\r\n- آيا مستأجر مىتواند بدون اجازهء مالك تغيير شغل دهد ؟\r\n\r\nج\r\n- در مورد سؤال ، مستأجر نمىتواند در مغازهء مذكور بدون اجازهء مالك تغيير شغل دهد . و اللّه العالم .\r\n\r\nس 1226\r\n- با توجه به استفادهء مستأجر از مورد اجاره پس از انقضاء مدت بدون اذن مالك آيا مالك مىتواند ضمن درخواست تخليه ، درخواست اجرة المثل يا تعديل اجاره بهاى مورد توافق سابق جهت مدت اضافى بنمايد ؟\r\n\r\nج\r\n- در مورد سؤال مستأجر ضامن اجرة المثل مدت تصرّف مغازه بعد از انقضاء مدت اجاره است ، اين مسائل همه از احكام واضحهء اسلام است . و اللّه العالم .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nس 1227\r\n- احتراماً اين جانب آهنگرى هستم كه در سال 1356 مغازهء محل كار خويش را از فردى به صورت سرقفلى ( از قرار 40 هزار تومان نقد و اجاره ماهيانهء 300 تومان ) گرفته‌ام و در قرارداد كتبى بين الطرفين قيد نموده‌ايم كه اين اجاره به صورت ثابت مىباشد و قابل افزايش نيست و تا به حال مرتباً اجارهء ماهانه را پرداخته‌ام . اكنون كه 20 سال از تاريخ عقد قرار داد فوق مىگذرد موجر ( كسى كه مغازه را سرقفلى داده ) ادعا مىكند كه قرارداد سرقفلى صورت شرعى ندارد و من راضى به كسب و كار شما نيستم . حال استدعا دارد بفرمائيد كه آيا سرقفلى صورت شرعى دارد يا نه ؟\r\n\r\nج\r\n- فروختن يا خريدن سرقفلى محل اشكال است و اجاره مذكوره هم چون مدت آن تعيين نشده باطل است بنابراين مالك مغازه نسبت به اجرة المثل مدتى كه مغازه ، در اختيار شما بوده حق مطلبه دارد پس اگر چنانچه بعنوان مال الاجاره ، در اين مدت از شما گرفته به مقدار اجرة المثل بوده فعلًا چيزى طلبكار نيست و اگر كمتر بوده مىتواند بقيه را مطالبه كند و چهل هزار تومانى را كه گرفته اگر بعنوان سرقفلى گرفته و شما هم بعنوان سرقفلى داده‌ايد شما مىتوانيد آن را مطالبه كنيد و در هر حال در صورتى كه از شما درخواست تخليه مغازه را بكند بايد تخليه كنيد و تصرف شما در آن جايز نيست موجب ضمان نيز هست . و اللّه العالم .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n\r\nخسارت و ضمان\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\nخسارت و ضمان\r\n\r\nخسارت حمل و نقل كالا\r\n\r\nس 1228\r\n- كاميون حامل كالاى تجارتى از تهران به مقصد دزفول در حركت بود در نزديكى شهر خرم‌آباد هنگام شب و در ساعتى كه باران مىآمده مورد دستبرد سارقين قرار گرفته و چند كارتن لوازم بهداشتى به مبلغ 78 هزار تومان بسرقت رفته است گيرنده مدّعى دريافت خسارت مىباشد .\r\nتقاضا دارد اولًا بفرمائيد چه كسى مسئول خسارات وارده مىباشد و ثانياً آيا شما اجازه ميدهيد بابت ردّ مظالم وجهى پرداخت شود ؟ ( كه هم صاحب كالا زياد ضرر نكند و هم كمكى براننده مىشود ) .\r\n\r\nج\r\n- در مورد سؤال چنانچه راننده در حفظ كالاى تجارتى تقصير نكرده باشد ضامن كالاى مسروقه نيست و امّا نسبت به پرداخت مظالم به راننده چنانچه تقصيرش در حفظ بطور شرعى ثابت شود و فقير شرعى باشد و سيّد هم نباشد مجازيد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nس 1229\r\n- تاجر قمى از تاجر تهرانى جنسى مىخرد و به فروشنده ميگويد كه جنس را بارنامه نموده برايم بفرستيد اگر در اين فرض جنس تلف شود تلف از بايع است يا از مشترى ؟\r\n\r\nج\r\n- در مورد سؤال چنانچه خريدار جنس را از فروشنده تحويل گرفته و سپس به فروشنده دستور داده كه جنس را براى او بفرستد و فروشنده هم در بارنامه و ارسال كردن جنس سهل انگارى نكرده فروشنده ضامن نيست .\r\n\r\nضمان قبل از خريد\r\n\r\nس 1230\r\n- مقبوض به سوم آيا ضامن هست يا خير ؟ چرا ، آيا مانند وديعه است مثلًا شخصى رفت داخل مغازه جنسى را بخرد قبل از خريد در حين انتخاب از دستش افتاد شكست چه كسى ضامن است ؟ البته تفريط صورت نگرفته ، با اجازه و يا از دست خود صاحب مغازه گرفته است .\r\n\r\nج\r\n- مقبوض به سوم حكم وديعه ندارد ، بلكه قابض ضامن است و لو با اجازهء صاحب مغازه اخذ كرده باشد .\r\nو اللّه العالم .\r\n\r\nس 1231\r\n- يك دستگاه ماشين سوارى در معرض فروش قرار مىگيرد . مشترى جهت اطّلاع كامل از سالم بودن ماشين ، آن را مورد آزمايش قرار مىدهد كه در نتيجه ، سالم بودن ماشين از هر نظر مورد تأييد قرار مىگيرد . مشترى براى خريدن اين وسيله نقليه اعلام آمادگى مىنمايد . امّا بعداً فرزند مشترى نيز تصميم مىگيرد دوباره ماشين را مورد آزمايش قرار دهد ، آزمايشى كه نيازى به آن نبوده است ، امّا در اين آزمايش مجدّد ، فرزند مشترى ، در حين رانندگى ، رعايت احتياط و ضوابط رانندگى را نمىكند و لذا در اثر بىتوجهى منشأ خسارت قابل توجّهى مىگردد ، خسارت وارده بر عهدهء كيست بايع ، مشترى يا فرزند مشترى كه عامل خسارت است ؟\r\n\r\nج\r\n- در فرض سؤال ، فرزند مشترى ضامن خسارت است و در نزاع موضوعى مرافعه شرعيّه لازم است . و اللّه العالم\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nخسارت حوادث و سوانح\r\n\r\nس 1232\r\n- اگر كارگرى در حين انجام وظيفه دچار حادثه گرديد الف - كارفرما ضامن است يا نه ؟\r\nب - كارفرما ضامن مداواى او تا بهبودى كامل است يا نه ؟\r\nج - كارفرما از نظر تأمين زندگى او ضامن است يا نه ؟\r\nد - اگر كارگر حادثه ديده بهبودى كامل نيافت تكليف چيست ؟\r\nه - در مدتى كه كارگر حادثه ديده خسارات مالى و روانى بسيارى به او وارد آمده تكليف چيست ؟\r\nو - اگر جائى كه چند نفر عهده‌دار مديريت كارى هستند و عده‌اى با تأمين درمان و مسائل ديگر كارگر حادثه ديده موافقند جز مثلًا يك نفر ، مقصر همه هستند يا همان يك نفر ؟\r\n\r\nج\r\n- بطور كلّى اگر در اثر حادثه كارگر ، مجروح يا مبتلا به نقص عضو شده باشد و به تقصير خودش مستند نباشد كسى كه به مباشرت و فعل او جنايت واقع شده ضامن ديه است و اگر وقوع جنايت به شخص ديگر غير از مباشر مستند شود و سبب عند العرف اقوى از مباشر باشد ديه بر كسى است كه سبب وقوع حادثه شده است و اگر جنايت خطائى محض واقع شده ديه با عاقله جانى است ، و اگر در ارتباط با پيش آمد حوادث قراردادى داشته باشند ، در صورتى كه با ضوابط شرعى تطبيق دارد بايد به آن عمل شود .\r\n\r\nس 1233\r\n- شخصى در نيمروز در هنگام چرانيدن گوسفندان خود در بيابان اقدام به درست كردن چاى و افروختن آتش با هيزم مىكند كه به علت وزيدن باد زمين درو شده كه با كمباين چيده شده بود آتش مىگيرد . سپس دامنهء آتش زياد گشته و بعلّت نبود وسايل خاموش‌كننده ، زمين گندمى كه در مجاورت زمين چيده شده بوده آتش مىگيرد و محصول گندم بطور كلّ از بين مىرود سؤال اين است : آيا از نظر شرع اسلام صاحب زمين ميتواند ادّعاى خسارت نمايد ؟\r\n\r\nج\r\n- در مورد سؤال چوپان ضامن خسارت حاصله از آتش‌سوزى مذكور است و در نزاع موضوعى مرافعه شرعيه لازم است .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nس 1234\r\n- زيدى خارج از منزل خودش در محل تردد حيوانات در روستا گازوئيل تراكتور خود را تعويض نموده است و مقدار باقى مانده گازوئيل را در ظرف باقى گذاشته و رفته و چند حيوان از باقيماندهء گازوئيل خوردند و تلف شدند آيا زيد ضامن حيوانات تلف شده هست يا خير حكم اللّه را بيان فرمائيد .\r\n\r\nج\r\n- در فرض سؤال كه زيد در معبر عمومى و محلّ تردّد حيوانات گازوئيل را گذاشته و سبب تلف حيوانات مردم شده ضامن است و بايد خسارت حيوانات تلف شده را بدهد .\r\n\r\nخسارت اضرار به ديگران\r\n\r\nس 1235\r\n- اگر چند نفر به طرف ماشين شخصى سنگ پرتاب نمايند و شيشه ماشين بشكند يا خسارتى به ماشين وارد شود درحالىكه معلوم نباشد سنگ كداميك از اين افراد به ماشين اصابت نموده جبران خسارت و يا ضمان قيمت شيشه ماشين به عهده كداميك از اين افراد خواهد بود لطفاً حكم مسأله را بيان فرمائيد ؟\r\n\r\nج\r\n- تضمين افراد مذكور بطور توزيع يا يكى از آنها از طريق قرعه محلّ اشكال است هر چند طبق نظر حاكم شرعى مستوجب تعزيرند . و اللّه العالم .\r\n\r\nس 1236\r\n- آب از منزل شخصى به علّت بازگذاشتن شير آب به منزل همسايه سرايت كرده و خسارت وارد شده آيا شخصى كه از منزلش آب آمده ضامن پرداخت خسارت است يا خير ؟\r\n\r\nج\r\n- در فرض سؤال ، همسايه ضامن خسارت است .\r\n\r\nس 1237\r\n- در جويى كه از آن جوى باغات مشروب مىشده و بعد افرادى آمده ، در كنار جوى زمين خريده و خانه ساخته‌اند و حال صاحب خانه‌ها جلو آب ريز جوى را مىگيرند و نمىگذراند باغات پايين آب ببرند مگر اينكه اين جوى با سيمان درست شود و با گرفتن جلو جوى آب خساراتى به كشاورزان و باغداران وارد شده آيا آن خانه‌دارها حق جلوگيرى و مطالبه پول را دارند و ديگر آيا ضامن ضرر و زيان مىباشند ؟\r\n\r\nج\r\n- در فرض سؤال كسانى كه در كنار جوى آب زمين خريده و خانه ساخته‌اند\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nحق ندارند از بردن آب جهت مشروب ساختن باغ‌هاى مذكور ممانعت نمايند و چنانچه در اثر ممانعت خساراتى متوجه صاحبان باغ شود ضامن هستند و چنانچه رطوبت آب به ساختمان آنها ضرر بزند مالكين باغ ضمانى از اين جهت ندارند . و الله العالم\r\n\r\nس 1238\r\n- قطعه زمين متعلق به شخص مقدارى از آن مورد تجاوز واقع شده كه اين تجاوز موجب نقصان ساختمان در آن زمين از طرف مالك زمين شده است و نيز موجب نقصان قيمت كلّ آن بنا گرديده به نحوى كه اگر بخواهند پس از رفع تجاوز رفع نقصان ساختمان كنند مبالغى طبق نظر كارشناس بايد صرف شود شرعاً چه مقدار از نقصان ساختمان و نقصان قيمت كل بنا يا هزينه رفع نقصان را متجاوز ضامن است ؟\r\n\r\nج\r\n- در مورد سؤال متجاوز فقط نسبت به مقدار زمينى كه تجاوز نموده ضامن است و نسبت به نقصان قيمت كلّ بناء ضمان ندارد و نسبت بنقصان ساختمان اگر مقصود اين است كه در اثر آن تجاوز ، بساختمان ضرر وارد شده است متجاور مذكور ضامن آن نيز مىباشد .\r\n\r\nمسائل متفرقهء ضمان\r\n\r\nس 1239\r\n- شخصى از محلّى صد رأس گوسفند خريده و مىخواهد براى فروش به تهران بياورد و در راه در اثر تصادف ماشين تعدادى از گوسفندان تلف مىشود لطفا بيان فرمائيد آيا ضمان به عهده بايع است يا مشترى ؟\r\n\r\nج\r\n- در مورد سؤال ضمان به عهده بايع نيست .\r\n\r\nس 1240\r\n- شخصى جنسى شكستنى را به فردى فروخت و مشترى كلّ پول را يك جا به بايع داد و بايع چندين بار به مشترى تذكر اكيد داده كه بيا جنست را ببر ، ولى مشترى كوتاهى نمود و آن جنس بدون افراط و تفريط شكست آيا بايع بايد پول را به مشترى را بپردازد ؟\r\n\r\nج\r\n- در مورد سؤال ، چنانچه قبل از آنكه بايع مبيع را به قبض مشترى بدهد مبيع تلف شده ضمان آن به عهدهء بايع است ولى اگر مبيع را به قبض مشترى داده و\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nمشترى بعد از قبض مبيع را به طور امانت پيش بايع گذاشته و بدون تقصير بايع تلف شده ضامن نيست . و در نزاع موضوعى مرافعه شرعيه لازم است . و اللّه العالم\r\n\r\nس 1241\r\n- اگر شخصى ببيند خانهء همسايه آتش گرفته و كسى نيست كه اطفاء حريق نمايد ، و خاموش كردن آتش مستلزم اين است كه يا در خانه را بشكند و يا ديوار خانه را خراب كند در حالى كه قصد اطفاء حريق على سبيل الاحسان است ، آيا در اين فرض اتلاف مال غير موجب ضمان مىشود يا خير ؟\r\n\r\nج\r\n- در مورد سؤال حكم به ضمان مشكل است بلى اقلّ ضررين را بايد انتخاب كند . و اللّه العالم\r\n\r\nس 1242\r\n- دو نفر با هم يك باب مغازه مشترك داشته‌اند به مدت 15 سال در خريدوفروش مغازه‌اى جزئى و كلى مشاركت و مشورت داشته‌اند و يك فقره دسته چك براى مغازه بعنوان حساب جارى باز نموده‌اند كه به امضاء يك نفر از آنها كه سواد داشته است بوده و هر چه قدر كه در مغازه خريد صورت مىگرفته است بوسيله همين دسته چك بوده است در خلال اين مدت يك نفر كه با اين دو شريك دوستى و آمد و رفت داشته است يك برگ چك بانكى از آنها دريافت و بعنوان ضمانت جهت وام به بانك داده و فعلًا ورشكست شده و حال آن شخص كه سواد ندارد فوت نموده است سؤال : ممكن است با شرح بالا براى دريافت اين مبلغ از ضامن ، چك به اجرا گذاشته شود آيا شخص امضاكننده مسئول است اين وجه را بپردازد يا مغازهء مشترك اين دسته چك مسئول پرداخت آن مىباشد ؟\r\n\r\nج\r\n- در ضمان شرائطى معتبر است كه بدون آنها ضمان صحيح نيست از جمله مثلًا به ضامن بگويد اگر فلانى بدهى خود را تا فلان مدت نداد من ضامنم ضمانت صحيح نيست و مضمون نمىتواند از او مطالبه نمايد علاوه مفهوم ضمان انتقال حق از ذمهء مضمون عنه بذمه ضامن و برائت ذمهء مضمون عنه است و اگر به اين صورت ضامن شود كه حق مطالبه مضمون به از مضمون عنه باقى باشد ضمان صحيح نيست بنابراين اگر ضمانت براى بانك به اين نحو بوده كه با ضمانت ضامن ذمه مضمون عنه بدهكار بانك باشد و بانك حق مطالبه از او و ضامن را داشته باشد يا اگر بدهكار بدهى خود را نداد ضامن بدهد بازهم ضمان صحيح نيست و در مورد\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمفروض شريك و امضاكننده چك هيچ كدام نه به تنهايى و نه مشتركاً ضامن نيستند ولى اگر ضمان با شرائط صحت واقع شده باشد و شريك با وكالت از شريك ديگر كه در كل امور مربوط شركت داشته در ارتباط با امور اين شركت چك را امضاء كرده و ضامن شده باشد در اين صورت ظاهر اين است كه وجه الضمان از شركت پرداخته مىشود و اگر خارج از امور شركت بوده خود امضاكننده چك مسئول است و در نزاع موضوعى مرافعه شرعيه لازم است .\r\n\r\nس 1243\r\n- ماشين حسابى را از يك نفر قرض گرفته بودم و چون را هم دور بود نتوانستم آن را فوراً پس بدهم شخص ديگرى كه براى داشتن ماشين حساب اضطرار داشت آن را قرض گرفت و پيش او گم شد و من چون نمىتوانستم آن را گير بياورم و ضمناً قيمت آن هم نسبتاً بالا بود و خودش ( شخص سوم ) نيز اصرار داشت كه ماشين را برايم تهيه كنيد ولى مثل آن در بازار گير نمىآمد و يك چيزى تقريباً شبيه به آن پيدا كرديم و قيمت را پرسيده و چند ماه بعد آن پول را به من داد وقتى رفتم كه آن ماشين را بخرم ديدم 200 تومان گران‌تر شده آيا شرعاً جايز بود آن پول را از او بگيرم من نيز 200 تومان ضرر كرده بودم اگر جايز نبوده آن را برمىگردانم ؟\r\n\r\nج\r\n- مورد سؤال ، امانت است نه قرض بنابراين براى شما جائز نبوده بدون اجازهء صاحبش آن را به ديگرى بدهيد به هرحال شما بايد مثل همان ماشين حساب را تهيه نموده و به شخص اول بدهيد ، اگر نشد قيمت آن را بر طبق روزى كه اداء مثل متعذّر مىشود بپردازيد و ميتوانيد همين قيمت را از شخص سوم بگيريد .\r\n\r\nس 1244\r\n- شخصى فرشى را در منزل بنده به امانت گذاشته و پس از تحويل آن بعد از چند روزى مدعى خسارت شده كه بخاطر رطوبت فرش خراب شده است در صورتى كه بنده قسم مىخورم كه به خوبى از آن مراقبت نموده‌ام حال تكليف ما چيست ؟\r\n\r\nج\r\n- در فرض سؤال ، چنانچه امانت دار در حفظ فرش كوتاهى و مسامحه كرده مانند اينكه مثلًا فرش را در جاى مرطوب يا جائى كه آب ريخته گذاشته ضامن خسارت است و اگر مسامحه نكرده و بدون اطلاع او از جائى كه احتمال نمىداده اتفاقاً رطوبت به فرش رسيده ضامن نيست بطور كلى اگر امانت‌دار خيانت و تقصير\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nدر حفظ امانت نكرده در صورتى كه عيبى در امانت پيدا شده امانت دار ضامن نيست و اگر مالك امانت مدعى تقصير و خيانت او باشد بايد نزد حاكم شرعى ثابت نمايد و اگر نمىتواند ثابت نمايد فقط مىتواند امانت دار را قسم بدهد كه خيانت نكرده است .\r\n\r\nس 1245\r\n- اگر كسى ديگرى را توقيف غير قانونى كند يا كس ديگرى را آسيب رساند و او را راهى بيمارستان كند يا اگر كسى مال ديگرى را تخريب يا تصرف غير قانونى يا غصب كند .\r\nبه نظر حضرتعالى منافع كارى كه مجنى عليه در مدت توقيف يا بسترى شدن در بيمارستان از آن محروم شده يا منافع مالى كه تا مدت ترميم مال تخريب شده و با تصرف غير قانونى يا غصب از بين رفته و مالك از آن منتفع نشده است قابل جبران است يا نه ؟ ( در فرض اخير متصرف غير قانونى يا غاصب از منافع آن مال منتفع نشده است ) .\r\nبا توجه به مسائل فوق آيا از دست دادن اين منافع قابل جبران است بر اساس كدام قاعده قابل جبران هست و استدلال حضرتعالى در اين مورد چيست ؟\r\nبا توجه به مسائل آيا از دست دادن منافع ممكن الحصول ( عدم نفع ) ضرر است يا نه ؟\r\nآيا از دست دادن منافع ممكن حصول ( عدم نفع ) قابل جبران است يا نه ؟\r\nو اگر از دست دادن اين منافع قابل جبران است بر اساس كدام قاعده قابل جبران است و استدلال حضرتعالى در اين مورد چيست ؟\r\nآيا قاعده لا ضرر شامل عدم نفع هم مىشود ؟\r\n\r\nج\r\n- بطور كلى اگر كسى شخص آزادى را حبس كند يا از كار كردن منع نمايد معصيت بزرگى مرتكب شده و تحت نظر حاكم شرع قابل تعزير است ولى ضامن منافعى كه از او در اثر تعطيل شغل و كار فوت مىشود نيست بلى اگر او را ملزم به كار نمايد ضامن اجرت المثل عمل او است و همچنين اگر شخصى را كه اجير ديگرى است به اين صورت كه كار و عملش را به ديگرى تمليك كرده باشد از كار و عملش بازبدارند بازدارنده ضامن اجرة المثل كار او براى صاحب كار مىباشد\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nو وجه ضمان در دو صورت اخير معلوم است زيرا در صورت دوم از او كار كشيده و به عمل واداشته و در صورت سوم نيز چون كار و عمل او به اعتبار عرفى ملك مستأجر شده كسى كه مانع شده ضامن تفويت ملك او شده است اما در صورت اول توانايى كار و شغل عرفاً مال و ملك اعتبار نمىشود و لذا شخص كارگرى را كه در ظرف سال مىتواند ميليونها پول مزد بگيرد صاحب ميليونها و ميليونر نمىدانند ولى اگر كار يك سالهء خود را به ديگرى تمليك كرد هم ديگرى مالك آن مىشود و هم خودش مالك اجرتى كه معين شده است مىباشد اما نسبت به اشياء و اعيان كه عرفاً منافعى دارند مثل خانه ، ماشين ، اثاث خانه و غيره اگر كسى آنها را بدون اذن از صاحبشان در اختيار بگيرد و مانع از استفاده صاحبشان از آنها بشود اگر چه خودش هم از آنها استفاده نكند مثلًا در خانه ننشيند يا سوار ماشين نشود ضامن اجرة المثل آنها است بنابراين يك وجه مهم ضمان و عدم ضمان اعتبار ماليت منافع در صورتى است كه حكم بضمان مىشود و عدم اعتبار مالكيت آن در صورتى است كه حكم بعدم ضمان مىنماييم . و اللّه العالم .\r\n\r\nس 1246\r\n- تاوان مال حلال است يا حرام ؟\r\n\r\nج\r\n- مورد تاوان جائى است كه چيزى به عنوان امانت به كسى سپرده شود و امين مواظبت كامل براى حفظ آن نموده و اتفاقاً تلف شده باشد ، كه در اين صورت صاحب آن چيز حق ندارد مثل يا قيمت آن چيز را از امين مطالبه نمايد و گرفتن مثل يا قيمت در اين مورد حرام است . و اللّه العالم .\r\n\r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n . \r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n . \r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n . \r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n . \r\n","description":"","footnote":"","page_name":" 383 ","page_number":383},
  {"content":"\r\n . \r\n\r\n","description":"","footnote":"","page_name":" 384 ","page_number":384}
  ]