[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nبغداد\r\n( چند مقاله در تاريخ و جغرافياى تاريخى )\r\nتأليف\r\nعبدالعزيز دورى\r\nا . دو و ما\r\nدومينيك سوردل\r\nكلود كاهن\r\nترجمهء\r\nاسماعيل دولتشاهى\r\nايرج پروشانى\r\nبنياد دايرة المعارف اسلامى\r\nزمستان 1375\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nبغداد : چند مقاله در تاريخ و جغرافياى تاريخى / تأليف عبدالعزيز دورى . . . [ و ديگران 
  ] ، ترجمه اسماعيل دولتشاهى [ و 
  ] ايرج پروشانى . - تهران : بنياد دايرة المعارف اسلامى ، 1375 .\r\n168 ص . : نقشه .\r\nISBN 964 - 447 - 034 - 6\r\nپشت جلد به انگليسى :\r\nBaghdad : four articles on the history and historical geography . . .\r\nكتابنامه .\r\nنمايه .\r\nمندرجات : بخش 1 . تاريخ بغداد / عبدالعزيز دورى ؛ ترجمه اسماعيل دولتشاهى - بخش 2 . جغرافياى بغداد / ا . دز وا ؛ ترجمه ايرج پروشانى - بخش 3 . بغداد پايتخت عباسيان / دومينيك سوردل ؛ ترجمه ايرج پروشانى - بخش 4 . بغداد در روزگار آخرين خلفاى عباسى / كلود كاهن ؛ ترجمه ايرج پروشانى .\r\n1 . بغداد - تاريخ . 2 . بغداد - جغرافيا . 3 . عباسيان - تاريخ . الف . دورى ، عبدالعزيز ب . دولتشاهى ، اسماعيل ، مترجم . ج . پروشانى ، ايرج ، مترجم .\r\n9 / 79 DS\r\n747 / 956\r\n7 ب /\r\nبغداد\r\n( چند مقاله در تاريخ و جغرافياى تاريخى )\r\nتأليف : عبدالعزيز دورى ، ا . دو و ما ، دومينيك سوردل ، كلود كاهن\r\nترجمهء : اسماعيل دولتشاهى ، ايرج ، ايرج پروشانى\r\nويراستار : سپيده معتمدى\r\nنمايه ساز : سوسن فرهنگى\r\nنمونه خوان : اكرم رضايى / چاپ اول ، زمستان 1375\r\nتعداد : سه هزار نسخه\r\nحروف نگارى و صفحه آرايى : بنياد دايرة المعارف اسلامى\r\nليتوگرافى : گلسرخ ، چاپ و صحافى : آزاده\r\nهمهء حقوق محفوظ است\r\nبنياد دايرة المعارف اسلامى : تهران ، بلوار كشاورز ، خيابان فلسطين جنوبى ، شمارهء 130 ، تلفن : 653778 ، نمابر : 659201 ، صندوق پستى : 3885 / 11365\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nفهرست مندرجات\r\nپيشگفتار بخش اول . تاريخ بغداد ( عبد العزيز دورى / ترجمهء اسماعيل دولتشاهى ) 1 - 73\r\n1 . نامگذارى شهر 2\r\n2 . بناى بغداد 3\r\n3 . بغداد از هارون تا آل بويه 15\r\n4 . بغداد از آل بويه تا سلجوقيان 27\r\n5 . سلجوقيان 33\r\n6 . مغولان 42\r\n7 . بغداد در عصر جلايريان 46\r\n8 . تيموريان 47\r\n9 . تركمنان 47\r\n10 . دوران درگيرى ايران و عثمان 47\r\n11 . مماليك 54\r\n12 . سلطهء مجدد عثمانى 58\r\n13 . بغداد امروز 68\r\nبخش دوم . جغرافياى بغداد ( 1 . دووما / ترجمهء ايرج پروشانى ) 75 - 104 1 . مقدمه 75\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\n2 . مناطق بزرگ عراق از لحاظ طبيعى 76\r\n3 . راههاى طبيعى عبور و مرور 80\r\n4 . جايگاه جغرافيايى بغداد 82\r\n5 . محل تاريخى بغداد 85\r\n6 . وضع اقليمى 87\r\n7 . وضع دجله 91\r\n8 . طغيانهاى دجله 93\r\n9 . اصلاحات پياپى در بغداد و دفاع آن در برابر سيلابها 98\r\nبخش سوم . بغداد پايتخت عباسيان ( دومينيك سوردل / ترجمهء ايرج پروشانى ) 105 - 128\r\nبخش چهارم . بغداد در روزگار آخرين خلفاى عباسى ( كلود كاهن / ترجمهء ايرج پروشانى ) 129 - 154\r\nنقشه 155 - 156\r\nنمايه 157 - 170\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\n\r\nپيشگفتار\r\nاگر درست باشد كه زمانى بس دراز همهء راهها به رم ختم مىشده ، اين سخن قطعا دربارهء بغداد تحّقق عينى يافته است . اسناد و منابع فراوان و معتبر آشكارا حكايت مىكند كه بيش از پانصد سال همهء راههايى كه روزگارى در قلمرو روم به رم مىرسيد و نيز بسيارى از راههاى ديگر در مشرق و شمال و جنوب امپراتورى روم همه به بغداد مىپيوست ، شهرى كه بنيادگذارش قصد داشت به اتّكا و اعتماد بر محاسبات نجومى نامورترين منجّمان روزگار ، آن را در ساعتى سعد و مبارك پى افكند تا مركز حكومتش شهرى باشد با شوكت و قدرت ، و خجسته و ميمون ؛ و هم بدين سبب بود كه آن را دار السّلام ناميد به اين آرزو كه پيوسته شهر آشتى و آرامش باشد ، امّا تاريخ پرفراز و نشيب و سرشار از حوادث تلخ و شيرينش نشان داد كه طالع اين شهر به گونه‌اى ديگر رقم خورده است : از همان روزهاى نخست استقرار منصور در قبة الخضرا ، بغداد مركز توطئه‌ها ، فتنه‌انگيزيها ، پيمان‌شكنيها ، بازداشتها ، شكنجه‌ها ، و در روزگارى نه چندان دور تر ، دستخوش آشوبها و قتل و غارتها گشت ؛ هرچند شكوه و جلال اين شهر و ثروت‌اندوزيها و تجمل‌گراييهاى مدّعيان جانشينى پيامبر و وابستگان دستگاه خلافت كه غالبا ميراث خواران شكوه و جلال دربار شاهنشاهى ساسانى و دقيقا مبلّغان و مروّجان آداب و تشريفات و راه و\r\n\r\n","description":"","footnote":"","page_name":" شناسنامه 7 ","page_number":7},
  {"content":"\r\n\r\nرسمهاى دربارى ايران بودند ، دار السّلام را به بغداد افسانه‌اى هزار و يك شب بدل كردند ، تا قهرمان اين افسانه در شهرى با نام ايرانى « بغداد » به قصّه‌گويى بپردازد و قهرمانان ديگر را ، اگرچه هارون الرشيد عرب قرشى باشد ، در فضايى كه يكسره رنگ و بوى ايرانى دارد به ايفاى نقش وا دارد . امّا بغداد تنها اينها نبود ، خيلى زود به بركت زمينهء مناسب و سازنده‌اى كه تعاليم اسلامى فراهم ساخته بود ، بويژه تسامح حيات‌بخش اين ديانت الهى ، صاحب مركز علمى - تحقيقى بزرگ و نام‌آورى مشهور به « دار الحكمه » گشت و در سالهاى بعدتر مركزيّت علمى جهان را از آن خود ساخت و بنيادگذار يكى از تمدّنهاى بزرگ بشرى شد . اين چنين بود كه راههاى سراسر جهان متمدّن آن دورهء طلايى به بغداد ختم مىشد .\r\nشناخت اينهمه و درك دقيق و روشن هر آنچه به بخش مهمى از تاريخ شرق و جهان مربوط مىشود ، يعنى معرفت درست به اوضاع و احوال سياسى ، اجتماعى و فرهنگى امپراتورى پانصد سالهء عبّاسى بىشناخت درست و كامل از شهر بغداد ممكن نيست و مجموعهء حاضر اين امكان را براى دانش‌پژوهان و علاقه‌مندان به مطالعات اسلامى و تاريخ دولت عباسى فراهم مىسازد .\r\nبنياد دائرة المعارف اسلامى\r\n\r\n","description":"","footnote":"","page_name":" شناسنامه 8 ","page_number":8},
  {"content":"\r\n\r\n\r\nبخش اول تاريخ بغداد عبد العزيز دورى « 1 » / ترجمهء اسماعيل دولتشاهى\r\nبغداد در دو سوى دجله ، در 33 درجه و 18 26 دقيقه عرض شمالى و 44 درجه و 9 23 دقيقه طول شرقى قرار دارد . اين شهر كه در قرن دوم / هشتم ايجاد شد ، تا انقراض سلسلهء عباسيان مركز خلافت ايشان بود و قرنها مركز فرهنگى جهان اسلام به‌شمار مىرفت . پس از 656 به مركز ولايت تبديل گرديد و در عهد عثمانيها نيز به صورت مركز « ولايت » بغداد باقى ماند . در 1339 / 1921 پايتخت عراق جديد شد .\r\n\r\n\r\n","description":"","footnote":"\r\n( 1 ) . عبد العزيز دورى ، پژوهشگر و استاد رشتهء تاريخ دانشگاه اردن در عمان ، در 1919 در بغداد متولد شد . در 1942 از دانشگاه لندن دكترى دريافت كرد . وى تأليفات و پژوهشهاى متعددى دارد از جمله : العصر العباسى الاول ( 1945 ) ؛ تاريخ العراق الاقتصادى فى القرن الرابع الهجرى ( 1948 ) ؛ مقدمة فى التاريخ الاقتصادى العربى ( 1969 ) .\r\n","page_name":" 1 ","page_number":9},
  {"content":"\r\n\r\n\r\n1 . نامگذارى شهر\r\nنام بغداد به قبل از اسلام باز مىگردد و با اقامتگاههاى پيشين در اين محلّ ارتباط دارد . مؤلّفان مسلمان بر اين نكته آگاهى دارند و طبق معمول در پى يافتن منشأ ايرانى براى آن هستند . « 1 » آنان تبيينهاى فرضى گوناگونى عنوان مىكنند ، كه معمولترين آنها « خداداد » يا « هديهء خداوند » ( يا « بت » ) است . « 2 » نويسندگان معاصر عموما به طرفدارى از اين اشتقاق فارسى گرايش دارند . « 3 » بعضى ديگر منشأ آن را آرامى و به معناى « جايگاه يا محلّ گوسفندان » مىدانند . « 4 » دليچ بدون اينكه به معناى آن اشاره كند طرفدار منشأ آرامى براى آن است . « 5 »\r\nدر يك سند قضايى عهد حمورابى ( 1800 پيش از ميلاد ) ، نام شهر بگدادو « 6 » آمده است « 7 » كه نشان مىدهد اين نام پيش از حمورابى و قطعا پيش از هرگونه نفوذ ايرانى به كار مىرفته است . بغ و « حو « 8 » » را با يك علامت نشان داده‌اند . امّا در يك سنگ مرزى متعلّق به زمان\r\n\r\n\r\n","description":"","footnote":"\r\n( 1 ) . - مقدسى ، البدء ، ج 4 ، ص 101 ؛ ابن رسته ، ص 108\r\n( 2 ) . - خطيب ، ج 1 ، ص 58 - 59 ( قاهره ) ؛ ياقوت ، ج 1 ، ص 678 - 679 ؛ ابو الفدا ، ج 1 ، ص 292 ؛ ابن جوزى ، مناقب ، ص 6 ؛ بكرى ، ج 1 ، ص 169 ؛ ابن فقيه ، نسخهء خطى مشهد ، ب 29 پ\r\n( 3 ) .\r\n Salmon , Introduction , pp . 23 - 4 ; Le Strange , Baghdad , pp . 10 - 11 ; Streck , Landschaft , v . 1 , p . 49 - 50 ; Herzfeld , Paikuli , p . 153 ; W . Budge , By Nile and Tigris , p . 178 , JRIA . v . 1 , pp . 46 - 94 \r\n( 4 ) . ى . غنيمه وا . كرملى در لغة العرب ، ج 4 ، ص 27 ، ج 6 ، ص 748 . اشارهء طبرى ( سلسلهء 3 ، ص 277 ) به سوق البقر ( « بازار گاو » ) در محل بغداد ملاحظه شود .\r\n( 5 ) .  Delitzsch , Paradies , p . 206 , 238 \r\n( 6 ) .  Bagdadu \r\n( 7 ) .\r\n . Schorr , Altbabylonische Rechtsurkunden , no . 197 , 1 . 17 \r\n( 8 ) .  Hu \r\n","page_name":" 2 ","page_number":10},
  {"content":"\r\n\r\nنزيماروتّاش « 1 » ( 1341 - 1316 پيش از ميلاد ) ، پادشاه كاسى ، از شهر پلارى « 2 » در ساحل « نهر شرّى » در ناحيهء بگدادى نام برده شده است . « 3 » اين نكته با ذكر مكرّر بگدثا « 4 » در تلمود ، قرائت « بگ » را قابل قبولتر مىسازد . « 5 » سنگ مرز ديگرى متعلق به عهد سلطنت مردخ بلادان « 6 » پادشاه بابل ( 1208 - 1195 پيش از ميلاد ) از شهر بغداد ياد مىكند « 7 » .\r\nادد - نرارى « 8 » دوّم ( 911 - 891 پيش از ميلاد ) چندين محل از جمله بگدا ( دو ) را غارت كرد . « 9 » در قرن هشتم پيش از ميلاد ، بغداد تبديل به اقامتگاهى آرامى شد . تگلات پلاسر « 10 » سوّم ( 745 - 727 پيش از ميلاد ) از بگدادو در پيوند قبيله‌اى آرامى ياد مىكند . « 11 »\r\nتنها نتيجه‌اى كه از اين مطالب مىتوان گرفت اين است كه منشأ اين نام روشن نيست . اين كه بغ را ايرانيان در حدود قرن هشتم پيش از ميلاد به معنى « خدا » به كار مىبرده‌اند ، يا در نام افراد به كار مىرفته ، وضع را تغيير نمىدهد . « 12 »\r\n\r\n2 . بناى بغداد\r\nمنصور شهر خود را مدينة السّلام ( شهر صلح ) ناميد ، كه اشاره‌اى به\r\n\r\n\r\n","description":"","footnote":"\r\n( 1 ) .  Nazimaruttas ? \r\n( 2 ) .  Pilari \r\n( 3 ) .  De Morgan , Delevgaertionen Perse , v . 1 , pP . 86 - 92 \r\n( 4 ) .  Bagdatha \r\n( 5 ) .\r\n Obermeyer , Landschaft Babylonien , 1929 , P . 147 ff ; Jewish Encyclopedia , \" Baghdad \" \r\n( 6 ) .  Marduk - apaliddin \r\n( 7 ) .  De Morgan \r\n( 8 ) .  Adad - nirari \r\n( 9 ) .  Synchronistic History , v . 3 , 200 , KBI L . 12 \r\n( 10 ) .  Tiglat Pilasser \r\n( 11 ) .  Delitzsch , P . 238 \r\n( 12 ) .  Reallexikon , V . 1 , P . 341 \r\n","page_name":" 3 ","page_number":11},
  {"content":"\r\n\r\nبهشت است . « 1 » اين نامى رسمى بود كه در اسناد ، سكّه‌ها و اوزان و مانند آنها ظاهر مىشد . صورتهاى ديگر اين نام بويژه بغدان و نامهايى مانند مدينة ابى جعفر ، مدينة المنصور ، مدينة الخلفاء و الزوراء نيز به كار مىرفته است . « 2 » ظاهرا زوراء ، همان‌گونه كه در الفخرى آمده ، نامى قديمى بوده است . « 3 » مؤلّفان مسلمان مىنويسند كه منصور شهر خود را در محلى ساخت كه از دورهء پيش از اسلام سكونتگاههاى بسيارى در آنجا وجود داشته و مهمترين آنها دهكدهء بغداد « 4 » در ساحل غربى دجله در شمال صراة « 5 » بوده است . بعضى آن را همان روستاى بدوريا مىدانند و به بازار سالانهء آن اشاره مىكنند « 6 » كه روشن مىسازد چرا كرخ بعدها محلّهء بازرگانان شد . شمارى از سكونتگاههاى پيشين ، بويژه آرامى ، در بخش غربى در مجاورت كرخ قرار داشت . در ميان اينها ، خطّابيه ( نزديك باب الشام ) و شرفانيّه و در شمال آن وردانيّه بود كه در محلّهء حربيّه قرار داشت ، و صونايا نزديك ملتقاى صراة با دجله ( بعدا العتيقه ) ، و قطفتا در گوشه‌اى كه نهر رفيل به دجله مىريزد ، و براثا در جايى كه نهر كرخايه از نهر عيسى منشعب مىشود واقع بود . سه كوچ‌نشين كوچك ، يعنى سال ، ورثالا ( بعدها محلّه قلّاعين ) و بناورا ، در\r\n\r\n\r\n","description":"","footnote":"\r\n( 1 ) . انعام : 128 ؛ يونس : 26\r\n( 2 ) . ابن الفقيه ، ب 29 پ ؛ ياقوت ، ج 1 ، ص 678 ؛ ابن رسته ، ص 108\r\n( 3 ) . الفخرى ، ص 145 ؛ مستوفى ، نزهة ، ص 41 . براى توضيحات بعدى - مسعودى ، التنبيه ( قاهره ) ، ص 312 ؛ ياقوت ، ج 2 ، ص 954\r\n( 4 ) . - طبرى ، سلسلهء 2 ، ص 277 ؛ سلسلهء 1 ، ص 2067 ؛ ابن جوزى ، مناقب ، ص 7 ؛ يعقوبى ، بلدان ، ص 237\r\n( 5 ) . طبرى ، سلسلهء 3 ، ص 277\r\n( 6 ) . خطيب ، ج 1 ، ص 25 - 27 ؛ ابن جوزى ، مناقب ، ص 6 ؛ يعقوبى ، بلدان ، ص 275\r\n","page_name":" 4 ","page_number":12},
  {"content":"\r\n\r\nميان شهر كرخايه و صراة قرار داشت . نام كرخ ( در آرامى كرخه ، به معنى شهر مستحكم است ) خود از نام دهكده‌اى كهن گرفته شده است كه بنا به روايات ايرانى به شاپور دوم ( 309 - 379 ميلادى ) نسبت داده مىشود . « 1 »\r\nبه گفتهء گزنفون ، هخامنشيان باغهاى وسيعى در ناحيهء بغداد ( در ستّاكه ) داشته‌اند . مؤلّفان مسلمان به دو باغ از اين باغها اشاره مىكنند . « 2 » نزديك دهانهء نهر عيسى ، قصرى ساسانى ( قصر شاپور ) قرار داشت ، و منصور بعدها پلى در آنجا ساخت . قنطرهء قديمى ( القنطرة العتيقة ) بر روى نهر صراة ، در جنوب غربى دروازهء كوفه ، متعلق به دورهء ساسانى بود . در بخش شرقى ، سوق الثلاثا و قبرستان خيزران مربوط به عصر جاهلى بود ؛ در اين منطقه تعدادى دير قرار داشت كه متعلق به عصر جاهلى بود ؛ مانند دير مارفثيون « 3 » ( الدير العتيق ) ، محلّى كه قصر خالد در آنجا بنا شد ، دير بستان القّس ، و دير الجاثليق كه شيخ معروف در مجاورت آن مدفون شد . « 4 »\r\nهيچيك از اين سكونتگاههاى قديمى اهميّت سياسى يا بازرگانى نداشت ، بنابراين مىتوان شهر منصور را نوبنياد به شمار آورد .\r\nجهانگردان اروپايى در قرون وسطى غالبا بغداد را بابل و گاهى با\r\n\r\n\r\n","description":"","footnote":"\r\n( 1 ) . مستوفى ، ص 40 ؛ - طبرى ، سلسلهء 3 ، ص 278 - 279 ؛ خطيب ، ص 27 ، 33 ؛ ابن اثير ، ج 2 ، ص 342 - 343 ؛ ياقوت ، ج 3 ، ص 613 ؛ ابن جوزى ، مناقب ، ص 7\r\n( 2 ) . - خطيب ، ص 28 ؛ مستوفى ، ص 40\r\n( 3 ) .  Marfathion \r\n( 4 ) . طبرى ، سلسلهء 3 ، ص 274 ، 277 ؛ ابن فقيه ، ب 36 - 37 ر ؛ خطيب ، ص 28 ، 46 ؛ مسعودى ، التنبيه ، ص 312 ؛ ذهبى ، دول ، ج 1 ، ص 76 ؛ مستوفى ، ص 40\r\n","page_name":" 5 ","page_number":13},
  {"content":"\r\n\r\nسلوكيه يكى مىدانستند ، و آن را در گزارشهاى خود بابل ، بابلونيا « 1 » و مانند آن مىخواندند . به كار بردن نادرست نام اخير در مورد بغداد در تفسيرهاى تلمودى گئونيم « 2 » بابل ( در دورهء عبّاسى ) و همچنين در نوشته‌هاى يهوديان بعدى نيز معمول بوده است . پيترو دلّاواله « 3 » كه در 1025 - 1026 / 1616 - 1617 در بغداد بسر مىبرد نخستين كسى بود كه به اين اشتباه كه در عهد او رواج عام داشت پى برد . تا قرن يازدهم / هفدهم ، نام بغداد معمولا در غرب به صورت تحريف شدهء بلدخ « 4 » ( بلدكو « 5 » ) شناخته شده بود كه ممكن است از صورت چينى آن نام مشتق شده باشد . « 6 »\r\nعباسيان متوجّه شرق شدند و براى نشان دادن شكوه دولت خويش در جستجوى پايتخت جديدى برآمدند . سفّاح ، نخستين خليفهء عباسى ، از كوفه به انبار تغيير مكان داد . منصور به هاشميّه نزديك كوفه نقل مكان كرد ، ولى به زودى دريافت كه كوفه با جمعيّتى آشوبگر و طرفدار على ( ع ) ، تأثير نامطلوبى بر ارتش او خواهد داشت ؛ و هاشميّه نيز ، همان‌گونه كه شورش راونديه نشان داد ، آسيب‌پذير بود . « 7 » بنابراين در صدد يافتن محلى سوق الجيشى برآمد .\r\nوى پس از تجسّس دقيق ، با توجّه به ملاحظات نظامى و اقتصادى و\r\n\r\n\r\n","description":"","footnote":"\r\n( 1 ) .  Babelonia \r\n( 2 ) .  Geonim \r\n( 3 ) .  Pietro della Valle \r\n( 4 ) .  Baldach \r\n( 5 ) .  Baldacco \r\n( 6 ) .\r\n Bretschneider , Medieval Researches , v . 1 , P . 138 , v . 2 . P . 124 ; Travels of Marco Polo , ed , Frampton , P . 29 , 126 \r\n( 7 ) . - ياقوت ، ج 1 ، ص 680 - 681 ؛ طبرى ، سلسلهء 3 ، ص 271 - 272 ؛ الفخرى ( قاهره ) ، ص 143\r\n","page_name":" 6 ","page_number":14},
  {"content":"\r\n\r\nاقليمى ، محلّ بغداد را برگزيد . اين محل در دشتى حاصلخيز واقع بود كه در آنجا كشت و زرع در دو سوى رودخانه رونق داشت ، بر سر راه خراسان واقع و محل تلاقى راههاى كاروانرو بود ، و بازارهاى ماهانه در آن محل تشكيل مىيافت ؛ بنابراين در آنجا آذوقه براى ارتش و مردم بوفور به دست مىآمد . شبكه‌اى از نهرهاى متعدد وجود داشت كه در كشاورزى از آنها استفاده مىشد و به منزلهء استحكامات شهر نيز بود .\r\nبغداد در وسط بين النهرين قرار داشت و از آب و هوايى معتدل و سالم برخوردار و نسبتا بدون پشه بود . « 1 » دربارهء امتيازات بغداد و اينكه مقدّر بود به دست منصور ساخته شود بعدها حكاياتى جعلى رواج يافت . « 2 »\r\nبغداد جانشين بابل و سلوكيه و تيسفون شد و همهء آنها را تحت الشعاع قرار داد . يعقوبى ( در 278 ) و ابن فقيه ( در 290 ) نخستين توصيفهاى مفصّل از بغداد را به دست مىدهند ، و سهراب ( در حدود 278 ) نيز شبكهء نهرهاى آن ناحيه را وصف مىكند . اين شهر با استحكامات و طرح داخلى آن شبيه قلعه‌اى بزرگ است . در آغاز خندقى عميق به عرض 40 ذراع ( - 27 ر 20 متر ) وجود داشت كه شهر را دربر مىگرفت و سپس باراندازى آجرى و آنگاه نخستين ديوار به قاعدهء 18 ذراع ( - 9 متر ) و بعد فضايى خالى به عرض 100 ذراع\r\n\r\n\r\n","description":"","footnote":"\r\n( 1 ) . يعقوبى ، ص 235 - 238 ؛ طبرى ، سلسلهء 3 ، ص 271 - 275 ؛ ياقوت ، ج 1 ، ص 679 - 680 ؛ مناقب ، ص 7 - 8 ؛ مقدسى ؛ احسن التقاسيم ، ص 119 - 120 ؛ ابن اثير ، ج 5 ، ص 426 - 427 ؛ ابن جوزى ، ص 7 ؛ يعقوبى ، ج 2 ، ص 449 ؛ فخرى ، ص 143 - 145\r\n( 2 ) . - يعقوبى ، بلدان ، ص 237 ؛ الفخرى ، ص 144 ؛ طبرى ( قاهره ) ، سلسلهء 6 ، ص 234 - 235 ؛ ابن جوزى ، مناقب ، ص 7 - 8\r\n","page_name":" 7 ","page_number":15},
  {"content":"\r\n\r\n( 9 ر 56 متر ) « 1 » كه براى مقاصد دفاعى به كار مىرفت . سپس ديوار اصلى قرار داشت كه از خشت ساخته شده بود و داراى 14 ر 34 متر ارتفاع ، 2 ر 50 متر عرض پايه و 22 ر 14 متر عرض بالا بود بين هر دو دروازه‌هاى اين ديوار 28 برج بزرگ واقع بود ، جز ميان دروازه‌هاى كوفه و بصره كه داراى 29 برج بود . بر فراز هر يك از دروازه‌ها ، قبّه‌اى ساخته بودند كه مشرف بر شهر بود و در پايين آنها اقامتگاههايى براى نگهبانان بنا شده بود . سپس نوبت به محوطّه‌اى مىرسيد به عرض 7 ر 170 متر كه در آن خانه‌هايى ساخته بودند و تنها صاحب منصبان و نزديكان ( موالى ) اجازه داشتند كه در آنجا خانه بسازند . با وجود اين ، هر راه داراى دو دروازهء مستحكم بود كه مىتوانستند آنها را قفل كنند . آنگاه ديوار سادهء سوّمى ديده مىشد كه محوطّه وسيع داخلى را دربر مىگرفت ، و جايى بود كه فقط قصر خليفه ( باب الذّهب ) ، مسجد جامع ، ديوانها و خانه‌هاى فرزندان خليفه و دو سقيفه يكى براى رئيس نگهبانان [ ( صاحب حرس ) 
  ] و ديگرى براى صاحب شرطه ، در آنجا ساخته شده بود . به منظور نظارت بر شهر و تسهيل ارتباط در داخل و مراقبت از راههاى كاروانرو در خارج ، شهر به چهار بخش مساوى تقسيم مىشد و هر بخش را نيز دو راه كه از دروازه‌هاى متساوى البعد آن آغاز مىشد تقسيم مىكرد . دروازهء خراسان ( كه آن را باب الدّوله نيز مىناميدند ) در شمال شرقى ، دروازهء بصره در جنوب غربى ، دروازهء سوريّه در شمال غربى ، و دروازهء كوفه در جنوب شرقى قرار داشت .\r\nبراى راه يافتن به دايرهء داخلى ، انسان مىبايست از خندق عبور كند و از\r\n\r\n\r\n","description":"","footnote":"\r\n( 1 ) . در مورد اندازه‌ها - رئيس ، خراج\r\n","page_name":" 8 ","page_number":16},
  {"content":"\r\n\r\nپنج در بگذرد : دو در در ديوار خارجى و دو در عظيم در ديوار بزرگ و درى ديگر در ديوار داخلى . « 1 »\r\nسنتهاى باستانى امپراتورى نيز در اين طرح قابل ملاحظه است .\r\nجدايى خليفه از مردم ، طرح با شكوه قصر و مسجد براى نشان دادن عظمت دولت جديد ، و تقسيم مردم در محلّات جداگانه‌اى كه دروازه‌هاى آنها را مىبستند و محافظت مىكردند ، همگى گواه اين مطلب است .\r\nمنصور به بعضى از ياران و فرماندهان وفادار خود قطعاتى زمين در كنار دروازه‌هاى خارج شهر بخشيد ، و حومهء ( ارباض ) شهر را جهت احداث ساختمان به سربازان خود داد و بعضى از نقاط اطراف را به خويشان خود اعطا كرد . « 2 »\r\nمظهر شكوه اين شهر مدوّر ، « قبة الخضرا » بود كه 36 ر 68 متر ارتفاع داشت و مشرف بر قصر بود و بر فراز آن پيكرهء سوارى به چشم مىخورد . اين سوار در 329 در شبى طوفانى ، شايد بر اثر اصابت صاعقه ، سرنگون شد . « 3 » امّا ديوارهاى آن مدتى بيشتر باقى ماند و سرانجام در 653 فرو ريخت . « 4 » در ساختمان باب الذّهب مرمر و سنگ به\r\n\r\n\r\n","description":"","footnote":"\r\n( 1 ) . - يعقوبى ، بلدان ، ج 1 ، ص 238 - 242 ؛ طبرى ، سلسلهء 3 ، ص 322 - 323 ؛ ابن جوزى ، مناقب ، ص 9 - 10 ؛ خطيب ، ص 9 - 12 ؛ ابن اثير ، ج 5 ، ص 427 - 428 ، 439 ؛ يعقوبى ، ج 2 ، ص 449 ؛ ابن فقيه ، نسخهء خطى ، ب 33 ر .\r\n( 2 ) . يعقوبى ، ج 2 ، ص 449 - 450 ؛ - ابن حوقل ، ج 1 ، ص 240\r\n( 3 ) . صولى ، راضى ، ص 229 ؛ ابن جوزى ، منتظم ، ج 6 ، ص 317 - 318 ؛ مناقب ، ص 11 ؛ ابو المحاسن ، ج 3 ، ص 270 ؛ خطيب ، ص 11\r\n( 4 ) . ابن الفوطى ، ص 303 ؛ سبط بن الجوزى ، مرآة الزمان ، ج 8 ، ص 67\r\n","page_name":" 9 ","page_number":17},
  {"content":"\r\n\r\nكار بردند و دروازهء آن را با طلا آراستند . اين محلّ تا نيم قرن اقامتگاه رسمى بود و اگرچه هارون الرشيد به آن اعتنايى نكرد ، امين جناح جديدى به آن افزود و در پيرامون آن « ميدانى » ساخت . در محاصرهء بغداد در 198 [ توسط طاهر ، سردار مأمون 
  ] اين ساختمان آسيب بسيار ديد و از آن پس ، اقامتگاه رسمى نبود و به آن توجهى نمىشد . « 1 »\r\nمسجد ( جامع المنصور ) پشت قصر ساخته شد و لذا قدرى نسبت به قبله انحراف داشت . « 2 » در 191 هارون الرشيد آن را خراب كرد و سپس با آجر ساخت . در 260 - 261 و در 280 آن را توسعه دادند . معتضد حياط ديگرى به آن افزود و بخشهايى از آن را تعمير كرد . « 3 » مسجد داراى مناره‌اى « 4 » بود كه در 303 طعمه حريق گشت ، « 5 » ولى دوباره ساخته شد . « 6 » اين بنا در دوران خلافت ، همچنان مسجد جامع بغداد بود . در 653 سيلاب آن را فرا گرفت ، و اين واقعه و حمله مغول را نيز پشت سر نهاد .\r\nنقشهء شهر بغداد منعكس كنندهء انديشه‌هاى اجتماعى است .\r\nمسؤوليت هر محلّه را شخصيّتى برجسته بر عهده داشت ، و محله‌ها معمولا از لحاظ قومى ( ايرانى ، عرب ، خوارزمى ) يا شغلى ، گروهى همگن بودند . خانه‌هاى سربازان در خارج از محوّطهء ديوارها و معمولا در شمال غرب شهر بود ، و حال آنكه مراكز بازرگانان و صنعتگران در جنوب صراة در كرخ قرار داشت . « 7 »\r\n\r\n\r\n","description":"","footnote":"\r\n( 1 ) . - ابن الفوطى ، ص 303\r\n( 2 ) . - طبرى ( قاهره ) ، سلسلهء 6 ، ص 295 ؛ ابن اثير ، ج 5 ، ص 439\r\n( 3 ) . منتظم ، ج 5 ، ص 21 ، 143\r\n( 4 ) . خطيب ، ج 5 ، ص 125\r\n( 5 ) . منتظم ، ج 6 ، ص 130\r\n( 6 ) . - ابن جوزى ، منتظم ، ج 7 ، ص 284\r\n( 7 ) . - ابن فقيه ، نسخهء خطّى ، ب 29 پ ؛ 33 پ ، 37 پ\r\n","page_name":" 10 ","page_number":18},
  {"content":"\r\n\r\nبازارها در نقشهء بغداد سهمى عمده داشتند . در آغاز ، در طول هر يك از چهار راهها ، از ديوار بزرگ تا ديوار داخلى ، اتاقهايى با طاقهاى بلند ( طاقات ) قرار داشت كه در آنها دكانهايى تعبيه كرده و بدين ترتيب چهار بازار به وجود آورده بودند . « 1 » گذشته از اين ، خليفه دستور داد كه هر يك از چهار بخش خارج ديوار فضاى كافى براى بازار داشته باشد ، به طورى كه هر بخش داراى بازارى بزرگ باشد . « 2 » ملاحظات امنيّتى منصور را در 157 بر آن داشت تا دستور دهد كه بازارها از شهر مدوّر به كرخ انتقال يابند . وى مىخواست بدين وسيله آشوبگران را از شهر دور نگاه دارد و اطمينان يابد كه شبها دروازهء محله‌ها براى بازارها باز نماند ، و از ورود جاسوسان احتمالى به شهر جلوگيرى به عمل آيد . وى نقشه‌اى طرح كرد كه بازارها در حدّ فاصل صراة و نهرهاى عيسى ساخته شود . « 3 »\r\nهر حرفه و كسبى ، بازار يا گذرگاه ( درب ) جداگانه‌اى داشت . از بازارهاى كرخ مىتوان بازار ميوه‌فروشان ، پارچه‌فروشان ، كتابفروشان ، صرّافان ، گوسفندفروشان ، و همچنين بازار مواد غذايى را نام برد . « 4 » همزمان با وسعت يافتن شهر ، بازرگانانى از خراسان و ماوراء النهر و مرو و بلخ و بخارا و خوارزم به آنجا شتافتند ، و در محلهء حربيّه بازارهاى مخصوص به خود تشكيل دادند . هر گروه از اين بازرگانان رهبر و\r\n\r\n\r\n","description":"","footnote":"\r\n( 1 ) . - طبرى ، سلسلهء 3 ، ص 322\r\n( 2 ) . يعقوبى ، بلدان ، ص 242\r\n( 3 ) . طبرى ، سلسلهء 3 ، ص 324 - 325 ؛ ابن جوزى ، مناقب ، ص 13 - 14 ؛ ياقوت ، ج 4 ، ص 254\r\n( 4 ) . يعقوبى ، بلدان ، ص 241 ، 245 - 246 ، 253 ؛ اصطخرى ، ص 84 ؛ ابن حوقل ، ص 242 ؛ خطيب ، ص 22 ، 31 ، 67 ؛ ابن جوزى ، مناقب ، ص 26 - 28\r\n","page_name":" 11 ","page_number":19},
  {"content":"\r\n\r\nرئيسى داشت . « 1 » به نظر مىرسد كه هر حرفه داراى رئيسى بود كه از طرف دولت انتخاب مىشد . « 2 »\r\nبنابر روايتى كه در دست است منصور مىخواست بخشى از ديوار كاخ سفيد تيسفون را خراب كند و آجرهاى آن را در ساختمانهاى خود به كار برد ، ولى به دليل هزينهء بسيار از اين اقدام چشم پوشيد . بنابر روايتى ديگر ، منصور قصد داشت آن كاخ را تعمير كند ولى فرصت اين كار را نيافت . اين هر دو روايت يادآور مناقشات شعوبيه است . [ به هر حال 
  ] بيشتر شهر از خشت ساخته شد .\r\nيعقوبى اشاره مىكند كه نقشهء آن در 141 كشيده شد « 3 » ولى كار در اول جمادى الاولى 145 آغاز گشت . « 4 » چهار معمار نقشهء شهر را كشيدند . حجّاج بن ارطاة معمار مسجد بود . « 5 » منصور صد هزار كارگر و صنعتگر جهت ساختمان آن گرد آورد . « 6 » از نهر كرخايه نهرى به آن محل كشيده شد تا آب لازم براى آشاميدن و كارهاى ساختمانى در دسترس باشد . « 7 » ظاهرا در 146 لااقل ساختمان قصر و مسجد و ديوانها به پايان رسيد و منصور به بغداد نقل مكان كرد . « 8 » پيش از 149 ساختمان شهر مدوّر به پايان رسيد . « 9 »\r\n\r\n\r\n","description":"","footnote":"\r\n( 1 ) . يعقوبى ، بلدان ، ص 246 - 248\r\n( 2 ) . - دورى ، تاريخ العراق الاقتصادى ، ص 81\r\n( 3 ) . يعقوبى ، بلدان ، ص 238\r\n( 4 ) . گزارش خوارزمى در خطيب ، ص 2 ؛ - يعقوبى ، ص 2 ، حاشيهء 4\r\n( 5 ) . طبرى ( قاهره ) ، سلسلهء 3 ، ص 237 ، 265 ؛ يعقوبى ، ص 241\r\n( 6 ) . يعقوبى ، ص 238 ؛ طبرى ، سلسلهء 3 ، ص 277\r\n( 7 ) . يعقوبى ، ص 238\r\n( 8 ) . طبرى ، سلسلهء 3 ، ص 313 ؛ خطيب ، ص 2\r\n( 9 ) . طبرى ، سلسلهء 3 ، ص 353 ؛ خطيب ، ص 2 - 3\r\n","page_name":" 12 ","page_number":20},
  {"content":"\r\n\r\n« شهر مدوّر » منصور نمونهء جالبى از شهرسازى است ، چنان مدوّر بود كه مركز آن نسبت به بخشهاى مختلف ، داراى فاصلهء مساوى بود و به سهولت از آن مراقبت يا دفاع مىشد . بنابر روايات مسلمانان ، اين طرح بىنظير بود . « 1 » امّا نقشه مدوّر در خاور نزديك ناشناخته نيست . نقشه ارك « 2 » تقريبا مدوّر است . « 3 » اردوگاههاى نظامى آشور به صورت مدوّر ترتيب مىيافت . كرسول يازده شهر را ذكر مىكند كه بيضوى يا مدوّر بوده است ؛ از جمله حرّان ، اكباتان ، هترا ، « 4 » و دارابگرد . دارابگرد از لحاظ نقشه شباهت قابل ملاحظه‌اى با شهر منصور دارد . « 5 »\r\nاحتمالا معماران شهر مدوّر از چنين طرحهايى آگاهى داشته‌اند .\r\nابن فقيه خاطرنشان مىكند كه بايد از ميان طرح مربّع و طرح مدوّر يكى انتخاب مىشد ، و طرح اخير كاملتر بود . « 6 » امّا احتمال قويتر آن است كه طرح قلعهء مدوّر بر نقشهء شهر اثر گذاشته باشد . طبرى مىگويد « منصور چهار دروازه ( براى شهر ) به اقتباس از اردوگاههاى نظامى ساخت » .\r\nدربارهء ابعاد شهر منصور روايات متفاوتى در دست است . بنابر يكى از اين روايات فاصلهء ميان دروازهء خراسان و دروازهء كوفه 800 ذراع ( 12 ر 405 متر ) و ميان دروازهء سوريّه تا دروازهء بصره 600 ذراع\r\n\r\n\r\n","description":"","footnote":"\r\n( 1 ) . يعقوبى ، ص 238 ؛ ابن فقيه ، ب 33 پ ؛ خطيب ، ص 67 ؛ ذهبى ، دول ، ج 1 ، ص 76\r\n( 2 ) .  Uruk \r\n( 3 ) .  V . Christian , Alertums Kunde , v . 2 , table 13 \r\n( 4 ) .  Hatra \r\n( 5 ) .\r\n Creswell , Early Muslim Arch . ( Short ) , pp . 171 - 3 ; Meissner , Babylonien und Assyrien , v . l , table 161 \r\n( 6 ) . بلدان ، نسخهء خطى ، ب 33 پ\r\n","page_name":" 13 ","page_number":21},
  {"content":"\r\n\r\n( 01 ر 303 متر ) بوده است . « 1 » روايت ديگرى از وكيع ، فاصلهء ميان هر يك از اين دو دروازه را 200 ، 1 ذراع ( 28 ر 608 متر ) مىداند . « 2 » در هر دو روايت ، وسعت شهر كمتر از واقع تخمين زده شده است . رباح ، يكى از معماران شهر ، فاصلهء هر يك از دو دروازه را يك ميل ( يا 000 ، 4 ذراع مرسله يا 1848 متر ) « 3 » آورده است . « 4 » اين تخمين با اندازه گيريى كه به فرمان معتضد صورت گرفت و بدر المعتضدى به آن اشاره كرده است مطابقت دارد . « 5 » اين امر نشان مىدهد كه قطر شهر 352 ، 2 متر بوده است . تخمين يعقوبى در بارهء فاصلهء ميان هر يك از دو دروازهء خارج از خندق ، يعنى 000 ، 5 ذراع سياه ( يا 5 ر 2534 متر ) ، با توجّه به اين نكته محتمل مىنمايد . « 6 »\r\nروايات گوناگونى دربارهء مخارج منصور براى اين شهر نقل شده است . بنابر يكى از اين روايات ، اين مخارج هجده ميليون بوده ، كه بايد منظور دينار باشد . « 7 » بنابر روايتى ديگر ، رقم اين مخارج بالغ بر يكصد ميليون درهم بوده است . « 8 » امّا بنا به گزارش رسمى و مبتنى بر اسناد دستگاه خلافت ، منصور چهار ميليون و هشتصد و هشتاد و سه درهم براى « شهر مدوّر » خرج كرد . « 9 » اگر ميزان پايين دستمزد و هزينهء اندك\r\n\r\n\r\n","description":"","footnote":"\r\n( 1 ) . خطيب ، ص 9 - 11 ؛ ابن فقيه ، نسخهء خطّى ، ب 33 پ\r\n( 2 ) . خطيب ، ص 11\r\n( 3 ) . رئيس ، ص 278 ؛ خطيب ، ص 8\r\n( 4 ) . اين تخمين در ابن جوزى ، مناقب ، ص 9 ؛ يعقوبى ، ج 1 ، ص 235 ؛ ابو المحاسن ، ج 1 ، ص 341 ؛ و اربّلى ، تبر ، ص 54 آمده است\r\n( 5 ) . خطيب ، ص 5 ؛ ابو المحاسن ، ج 1 ، ص 341\r\n( 6 ) . بلدان ، ص 238 - 239\r\n( 7 ) . خطيب ، ص 5 ؛ ابن جوزى ، مناقب ، ص 34 ؛ ياقوت ، ج 1 ، ص 683 ؛ اربّلى ، تبر ، ص 543\r\n( 8 ) . ابو المحاسن ، ج 1 ، ص 341\r\n( 9 ) . طبرى ، سلسلهء 3 ، ص 326 ؛ مقدسى ، احسن التقاسيم ، ص 121 ؛ خطيب ، ص 5 - 6 ، نيز - ابن الاثير ، ج 5 ، ص 419 ؛ ابن جوزى ، مناقب ، ص 32\r\n","page_name":" 14 ","page_number":22},
  {"content":"\r\n\r\nمصالح ساختمانى و سختگيرى منصور را در نظارت بر محاسبات در نظر بگيريم ، اين رقم قابل قبول خواهد بود .\r\nدر 157 منصور قصرى در كنار دجله و پايينتر از دروازهء خراسان با باغهاى وسيع ساخت و آن را خلد ناميد . اين محل بدون پشه بود و به سبب خنكى هوايش شهرت داشت . اين نام يادآور بهشت بود . « 1 »\r\nملاحظات سوق الجيشى و سياست منصور در مورد تقسيم لشكر و كمبود فضا به زودى خليفه را بر آن داشت كه اردوگاهى براى وارث خود مهدى در بخش شرقى دجله بسازد . اردوگاه مهدى در بخش مركزى قرار داشت ( بعدها به تقليد از قصرى كه هارون ساخت رصافه ناميده شد ) ، و قصر او و مسجد نيز در همان‌جا ساخته شد ، و پيرامون آنها را منازل افسران و ملتزمان احاطه كرده بود . بخش بازرگانى به زودى در سوقهاى مشهور باب الطاق شكل گرفت . ديوار و خندق پيرامون اردوگاه مهدى بخش نظامى را آشكار مىساخت . كار در 151 آغاز شد و در 157 به پايان رسيد . رصافه تقريبا مقابل شهر منصور بود . « 2 »\r\n\r\n3 . بغداد از هارون تا آل بويه\r\nبغداد از حيث بناها ، فعاليتهاى بازرگانى ، ثروت ، و جمعيّت بسرعت توسعه يافت . تراكم جمعيت در شرق بغداد بود ، زيرا مردم بر اثر\r\n\r\n\r\n","description":"","footnote":"\r\n( 1 ) . طبرى ، سلسلهء 3 ، ص 379 ؛ خطيب ، ص 14 ؛ ياقوت ، ج 2 ، ص 783 ؛ ابن جوزى ، مناقب ، ص 12 ؛ ابن اثير ، ج 6 ، ص 71 ؛ ابن فقيه ، ب 37 پ\r\n( 2 ) . يعقوبى ، بلدان ، ص 251 - 253 ؛ اصطخرى ، ص 83 - 84 ؛ خطيب ، ص 23 - 25 ؛ ابن جوزى ، مناقب ، ص 12 - 13 ؛ مقدسى ، ص 121 ؛ المحاسن ، ج 2 ، ص 16 ؛ ياقوت ، ج 2 ، ص 78\r\n","page_name":" 15 ","page_number":23},
  {"content":"\r\n\r\nهداياى مهدى و بعدها برمكيان كه محلّه‌اى مخصوص در دروازهء شمّاسيّه داشتند ، به سوى آنجا جذب مىشدند . « 1 » يحيى برمكى قصرى باشكوه ساخت و نام فروتنانهء قصر الطّين بر آن نهاد . « 2 » جعفر قصر عظيم و مجللى در پايين بغداد شرقى ساخت كه بعدها به مأمون داده شد . در زمان هارون الرشيد ، بخش شرقى از دروازهء شمّاسيّه ( مقابل دروازهء قطربّل ) تا مخرّم ( كه حدّ جنوبى آن ، پل جديد مأمون است ) امتداد يافت . « 3 » از سوى ديگر ، امين از قصر خلد كه اقامتگاه رشيد بود به باب الذّهب بازگشت و آن را تعمير كرد و جناحى به آن افزود و در پيرامون آن حياطى ساخت . « 4 » ملكه زبيده مسجدى در كنار دجله و نزديك قصرهاى سلطنتى ( كه به نام او شهرت يافت ) و همچنين مسجد باشكوه ديگرى در قطيعهء خود در شمال شهر بنا كرد . « 5 » وى قصرى نيز به نام القرار در نزديكى خلد ساخت . « 6 »\r\nبخش غربى ميان دروازهء قطربّل در شمال و محلّه كرخ توسعه يافت ، كه به نوبهء خود تا نهر بزرگ عيسى امتداد داشت و اين نهر كه در تلول خشم الدّورهء كنونى به دجله مىريخت ، در غرب تقريبا تا محوّل ادامه داشت . « 7 » شاعران ، زيبايى بغداد را ستوده و آن را « بهشت روى زمين »\r\n\r\n\r\n","description":"","footnote":"\r\n( 1 ) . يعقوبى ، بلدان ، ص 251 ؛ اغانى ( بولاق ) ، ج 6 ، ص 78 ، ج 5 ، ص 8 ؛ ابن خلكان ( بولاق ) ، ج 2 ، ص 311\r\n( 2 ) . اغانى ، ج 5 ، ص 8\r\n( 3 ) . يعقوبى ، بلدان ، ص 253 - 254\r\n( 4 ) . - جهشيارى ، قاهره 1938 ، ص 193 ؛ ابن اثير ، ج 11 ، ص 152\r\n( 5 ) . ياقوت ، ج 4 ، ص 211 ؛ ابن خلكان ، ص 188 ؛ مستطرف ، چاپ بولاق ، ج 1 ، ص 289\r\n( 6 ) . - خطيب ، ج 1 ، ص 87\r\n( 7 ) . مشرق ، 1934 ، ص 89 ؛ - شعرى در ياقوت ، ج 1 ، ص 686 ؛ مسعودى ، ج 6 ، ص 454 ؛ طبرى ، سلسلهء 3 ، ص 874 ، 876\r\n","page_name":" 16 ","page_number":24},
  {"content":"\r\n\r\nناميده‌اند . باغهاى شگفت‌انگيز و حومهء سرسبز و قصرهاى مرتفع و با شكوه آن با تزيينات مجلل در دروازه‌ها و تالارها و لوازم گرانبها و نفيس آنها شهرت داشت . « 1 »\r\nبغداد در كشمكش ميان امين و مأمون آسيب بسيار ديد . پس از چهارده ماه محاصرهء شهر ، جنگ به داخل آن كشيده شد . « 2 » طاهر كه از سرسختى مدافعان به خشم آمده بود دستور تخريب خانه‌هاى آنها را صادر كرد ، و بسيارى از محلّات « ميان دجله ، دار الرقيق ( در شمال دروازهء خراسان ) ، دروازهء سوريه ، دروازهء كوفه تا صراة ، نهر كرخايه و كناسه » ويران شد . « 3 » كار تخريب به دست عوام ، قانون‌شكنان ، و عياران تكميل شد . قصر خلد و ساير قصرها ، كرخ و بعضى از محله‌هاى بخش شرقى ، سخت آسيب ديد . طبرى و مسعودى مىنويسند « خرابى و ويرانى چندان شديد بود كه عظمت بغداد از ميان رفت » . « 4 » هرج و مرج و آشوب تا 204 كه مأمون از مرو بازگشت ، كماكان در بغداد ادامه داشت .\r\nمأمون در قصر خود اقامت گزيد و آن را بسيار گسترش داد ، و يك ميدان اسب‌دوانى و يك باغ‌وحش به آن افزود و محلهايى در آنجا براى ملتزمان وفادار خود ساخت . « 5 » سپس اين قصر را به حسن بن سهل بخشيد - كه به قصر الحسنى شهرت يافت - وى نيز آن را براى دختر خود پوران به ارث نهاد . بغداد در زمان مأمون دوباره رونق خود بازيافت .\r\n\r\n\r\n","description":"","footnote":"\r\n( 1 ) . - طبرى ، سلسلهء 3 ، ص 873 ؛ قالى ، امالى ، ج 2 ، ص 237 ؛ ياقوت ، ج 1 ، ص 686\r\n( 2 ) . مسعودى ، ج 6 ، ص 456\r\n( 3 ) . طبرى ، سلسلهء 3 ، ص 887\r\n( 4 ) . - طبرى ، سلسلهء 3 ، ص 870 - 879 ، 925 - 926 ؛ مسعودى ، ج 6 ، ص 454 - 459 ؛ ابن اثير ، ج 6 ، ص 188 به بعد\r\n( 5 ) . ياقوت ، ج 1 ، ص 807\r\n","page_name":" 17 ","page_number":25},
  {"content":"\r\n\r\nمعتصم قصرى در بخش شرقى ساخت . « 1 » سپس درصدد يافتن پايتخت جديدى براى ارتش نوين ترك خود برآمد . بغداد براى استقرار سربازانش شهر شلوغى بود ، و مردم و گروههاى قديمى ارتش با سپاهيان ترك او مخالف بودند ، و وى از آشوب بيم داشت . در دورهء سامرّا ( 220 - 278 ) بغداد ديگر كانون توجه خلفا نبود ، « 2 » ولى مركز عمدهء تجارت و فعاليتهاى فرهنگى باقى ماند .\r\nهنگامى كه مستعين از سامرّا به بغداد نقل مكان كرد بار ديگر بغداد از آشوب تركان آسيب ديد و در سراسر سال 251 در محاصرهء قواى معتزّ قرار داشت . در اين دوره ، رصافه تا سوق الثلاثاء ( تا شارع سموئل امروزى ) امتداد يافت . مستعين بغداد را مستحكم كرد ؛ حصار بخش شرقى از دروازهء شمّاسيّه تا سوق الثلاثاء ادامه پيدا كرد ، و از طرف غرب از قطيعهء امّ جعفر در پيرامون محلّات تا صراة توسعه يافت و خندق مشهور طاهر در پيرامون آن حفر شد . « 3 » در طول محاصره ، خانه‌ها ، دكانها ، و باغهاى بيرون حصار شرقى را بنا به ضرورتهاى دفاعى خراب كردند « 4 » و محلّات شرقى شمّاسيّه ، رصافه و مخرّم به سختى آسيب ديد .\r\nدر 278 معتمد سرانجام به بغداد بازگشت . وى قصر حسنى را از پوران خواسته بود و پوران آن را تعمير كرد و به شيوه‌اى كه در خور خليفه بود آراست و سپس به وى تقديم كرد . « 5 » سپس معتضد در 280 قصر را بازسازى كرد ، اراضى آن را توسعه داد و ساختمانهاى جديدى به آن افزود و در زمينهاى مطامير ( سياه چال ) آن زندانهايى ساخت . وى\r\n\r\n\r\n","description":"","footnote":"\r\n( 1 ) . يعقوبى ، ص 225 ، - خطيب ، ص 47\r\n( 2 ) . - يعقوبى ، ج 2 ، ص 208 ؛ اربلّى ، ص 161\r\n( 3 ) . طبرى ، سلسلهء 3 ، ص 1851\r\n( 4 ) . طبرى ، سلسلهء 3 ، ص 1571\r\n( 5 ) . - ابن جوزى ، منتظم ، ج 5 ، ص 144\r\n","page_name":" 18 ","page_number":26},
  {"content":"\r\n\r\nيك ميدان اسب‌دوانى به آن اضافه كرد و سپس حصار مخصوصى در پيرامون آن محوطه ساخت كه به دار الخلافه شهرت يافت و با ملحقات آن به عنوان اقامتگاه رسمى باقى ماند . « 1 »\r\nآنگاه بناى قصر تاج را در حوالى دجله آغاز كرد ، ولى بعدها چون دود فراوانى از سوى شهر مشاهده كرد ، تصميم به ساختن قصر ديگرى دو ميل دور تر در شمال شرقى گرفت و قصر مجلّل و مرتفع ثريّا را ساخت و آن را با دهليزى زيرزمينى به قصر حسنى مرتبط كرد و باغهايى در پيرامون آن ساخت و آبراهه‌اى از نهر موسى به سوى آن كشيد . « 2 » همچنين به منظور پاك نگاهداشتن هوا دستور داد كه برنج و نخل در اطراف بغداد كاشته نشود . « 3 » ثريّا تا 469 در وضع خوبى باقى بود ، و در اين تاريخ بر اثر طغيان آب ويران شد . « 4 » خرابى شهر مدوّر در اين زمان آغاز گرديد ، و معتضد دستور تخريب حصار شهر را صادر كرد ؛ ولى هنگامى كه بخش كوچكى از آن را خراب كردند هاشميان لب به شكايت گشوده گفتند كه اين حصار يادگار عظمت عباسيان است ، ازينرو معتضد دست از تخريب كشيد . امّا مردم بتدريج خانه‌هاى خود را به قيمت خراب كردن حصار و ويرانى شهر توسعه دادند . « 5 »\r\nمكتفى ( 289 - 295 ) تاج را با تالارها و قبّه‌هاى آن ساخت و\r\n\r\n\r\n","description":"","footnote":"\r\n( 1 ) . خطيب ، ص 52 ؛ ابن جوزى ، منتظم ، ج 6 ، ص 53 ؛ مناقب ، ص 15 ؛ تنوخى ، نشوار ، ج 8 ، ص 15 ؛ ابو المحاسن ، ج 3 ، ص 85 ؛ اربلّى ، ص 173\r\n( 2 ) . - شرح ابن معتز ، ديوان ، چاپ بيروت 1913\r\n( 3 ) . - ابن جوزى ، منتظم ، ج 5 ، ص 142\r\n( 4 ) . ابن جوزى ، مناقب ، ص 15 ؛ ياقوت ، ج 1 ، ص 808\r\n( 5 ) . تنوخى ، نشوار ، ج 1 ، ص 74 - 75\r\n","page_name":" 19 ","page_number":27},
  {"content":"\r\n\r\nباراندازى در كنار دجله بنا كرد ، و در زمينهاى آن منطقه گنبدى نيم دايره ساخت به ارتفاع مردى كه بر الاغى سوار شده باشد . « 1 » در 289 مكتفى زندانهاى قصر را ويران و مسجد جامعى ( جامع القصر ) ساخت كه تا زمان مقتدر ، سوّمين مسجد جامع بود . « 2 »\r\nمقتدر ( 295 - 320 ) ساختمانهاى جديدى به قصرهاى سلطنتى افزود و آن را به طرزى اعجاب‌انگيز مزيّن كرد ، و به باغ‌وحش ( حير الوحوش ) توجهى مخصوص مبذول داشت . « 3 » شرح مفصّل خطيب دربارهء سال 305 جالب توجه است . حصار مستحكم پيرامون قصرها ، و دهليزى مخفى از تالار بارعام مقتدر به يكى از دروازه‌ها ، از جمله اقدامات دفاعى لازم بود . « 4 » در ميان عجايب بايد از دار الشجره نام برد كه عبارت بود از درختى سيمين در ميان حوضى بزرگ با هجده شاخه و تركه‌هاى متعدّد ، و گنجشكهاى سيمين يا زرّينى كه گهگاه آواز مىخواندند . در دو سوى استخر ، هجده مجسمهء سوار بود كه در يك جهت حركت مىكردند ، گويى در تعقيب يكديگر بودند . « 5 » همچنين حوضى از سيماب به وسعت 30 20 ذراع ، با چهار قايق زرّين وجود داشت و پيرامون آن را باغى افسانه‌اى فراگرفته بود . باغ‌وحش داراى انواع جانوران بود . كنام شيران يكصد شير داشت . قصر فردوس از لحاظ سلاحهايش شگفت‌انگيز بود . در داخل محوّطهء سلطنتى 23 قصر ساخته شده بود . « 6 »\r\n\r\n\r\n","description":"","footnote":"\r\n( 1 ) . خطيب ، ص 48 ؛ اربلّى ، ص 175 ؛ ياقوت ، ج 1 ، ص 80 ؛ ابن جوزى ، منتظم ، ج 5 ، ص 144\r\n( 2 ) . ابن جوزى ، منتظم ، ج 6 ، ص 3 ؛ خطيب ، ص 62\r\n( 3 ) . خطيب ، ص 48 ، 53\r\n( 4 ) . - خطيب ، ص 51\r\n( 5 ) . - خطيب ، ص 54\r\n( 6 ) . - خطيب ، 53 - 55 ؛ ابن جوزى ، منتظم ، ج 6 ، ص 144 .\r\n","page_name":" 20 ","page_number":28},
  {"content":"\r\n\r\nبغداد در اين دوره به كمال خود رسيد . در قرن چهارم / دهم ، بخش شرقى از شمّاسيّه تا دار الخلافه پنج ميل ( 1 ميل - 1848 متر ) گسترش يافت . « 1 » طيفور ( متوفى 280 ) روايت مىكند كه موفّق قبل از 279 دستور اندازه‌گيرى بغداد را صادر كرد ؛ مساحت آن 750 ، 43 جريب تعيين شد كه 250 ، 26 جريب آن در شرق بغداد و 500 ، 17 جريب در غرب بغداد قرار داشت . « 2 » بنابر روايت ديگرى از طيفور ، شرق بغداد در زمان موفّق 750 ، 16 جريب ( 1 جريب - 1366 متر مربّع ) و غرب بغداد 000 ، 27 جريب بوده است . اين اندازه محتملتر است ، زيرا غرب بغداد در آن زمان هنوز اهميت بيشترى داشت . طبق روايت ديگرى ، مساحت آن 750 ، 53 جريب بود كه 750 ، 26 جريب آن در شرق و 000 ، 27 جريب ديگر در غرب قرار داشته است . « 3 » احتمال مىرود كه رقم اخير مربوط به دورهء مقتدر باشد كه شرق بغداد توسعه فراوانى پيدا كرد . در همهء اين روايات ، طول بغداد در هر دو سو تقريبا يكى بوده است . دربارهء رقم اول ، با ملاحظهء طول بغداد بنا به قول اصطخرى و طيفور ، بغداد در 279 در حدود 4 / 1 7 كيلومتر طول و 2 / 1 6 كيلومتر عرض داشت . در صورتى كه در زمان مقتدر ( 320 ) داراى 2 / 1 8 كيلومتر طول و 4 / 1 7 كيلومتر عرض بود .\r\nوضع جغرافيايى بغداد ، اهالى فعال آن ، « 4 » تشويق دولت تجارت ، « 5 » و اعتبار خلافت به زودى اين شهر را به صورت مركز عمدهء بازرگانى درآورد . « 6 » بازارها ، در رصافه و بويژه در كرخ ، شاخص اصلى زندگى شدند . هر پيشه بازارى مخصوص داشت ؛ از جمله بازار ميوه ، بازار\r\n\r\n\r\n","description":"","footnote":"\r\n( 1 ) . اصطخرى ، ص 83\r\n( 2 ) . ابن فقيه ، ب 44 پ ؛ - ابن حوقل ، ج 1 ، 243\r\n( 3 ) . خطيب ، ص 74\r\n( 4 ) . - جاحظ ، بخلاء ، ص 39 ؛ تنوخى ، فرج ، ج 2 ، ص 11\r\n( 5 ) . - يعقوبى ، ص 590\r\n( 6 ) . - دورى ، تاريخ العراق الاقتصادى ، ص 143 - 157\r\n","page_name":" 21 ","page_number":29},
  {"content":"\r\n\r\nپارچه ، بازار پنبه ، بازار كتابفروشان با بيش از يكصد دكان ، بازار صرّافان ، و بازار عطّاران در كرخ و بازارهاى تجّار خارجى در سوق باب الشام بود . در بخش شرقى ، انواع و اقسام بازارها شامل بازار گلفروشان ( سوق الطيب ) ، بازار مواد غذايى ، بازار زرگران ، بازار گوسفندفروشان ، بازار كتابفروشان و بازار كالاهاى چينى ديده مىشد . « 1 » از زمان منصور به بعد محتسبى براى نظارت بر بازارها و جلوگيرى از تقلّب و مراقبت بر اوزان و مقادير تعيين شد . « 2 » محتسب بر گرمابه‌ها نيز نظارت مىكرد و احتمالا ناظر مساجد هم بود . « 3 » گذشته از اين ، از اعمال خرابكارانه نيز جلوگيرى مىكرد .\r\nهر بازار يا حرفه رئيسى [ عريف 
  ] داشت كه از طرف دولت تعيين مىشد . هر حرفه داراى « صانع » و « استاد » بود . « 4 » از بغداد پارچه‌هاى پنبه‌اى و منسوجات ابريشمى ، بويژه سربند [ ( منديل ) 
  ] ، پيش‌بند ، دستار ، بلور تراشيده ، شيشه‌آلات ، روغنهاى مختلف ، داروهاى مايع ، و معجونهاى مختلف صادر مىشد . « 5 » بغداد پيراهنهايى با رنگهاى مختلف ، عمامه‌هايى از پارچهء ظريف و حوله‌هاى مشهورى نيز صادر مىكرد . « 6 » پيراهنهاى ظريف و سفيدش بىنظير بود . « 7 » سقلاطون ( پارچهء\r\n\r\n\r\n","description":"","footnote":"\r\n( 1 ) . يعقوبى ، بلدان ، ص 241 ، 246 ، 248 ، 254 ؛ اصطخرى ، ص 48 ؛ خطيب ، ص 22 ، 36 ، 65 به بعد ، 69 ؛ ابن جوزى ، مناقب ، ص 26 - 28 ؛ ابن حوقل ، ص 242\r\n( 2 ) . - خطيب ، ص 20 ؛ صابى ، رسائل ، ص 114 ، 141 - 142 ؛ ماوردى ، ص 141 ، 142\r\n( 3 ) . خطيب ، ص 78\r\n( 4 ) . - اخوان الصفا ، ج 1 ، ص 255 ؛ - جاحظ رسائل ، چاپ سندوبى ، ص 126\r\n( 5 ) . حدود العالم ، ب 11 ر ؛ مقدسى ، ص 128\r\n( 6 ) . دمشقى ، تجارة ، ص 26\r\n( 7 ) . ابن فقيه ، ص 254\r\n","page_name":" 22 ","page_number":30},
  {"content":"\r\n\r\nابريشمى ) ، ملحم و عتّابى ( پارچه ابريشمى و پنبه‌اى ) بغداد شهرت داشت . « 1 » در باب الطاق شمشيرهاى بسيار مرغوبى ساخته مىشد . « 2 » بغداد به سبب صنعت چرم‌سازى و كاغذسازى خود شهرت داشت .\r\nدليل عمدهء رونق تجارت و صنعت در بغداد همانا توسعهء بانكدارى در اين شهر بود ، و اين امر از فعاليتهاى صرافان و جهبذان معلوم مىشود . صرّافان مخصوصا در كرخ بازارهاى مخصوص به خود داشتند ، « 3 » و در وهلهء اول به مردم خدمت مىكردند ، در حالى كه جهبذها بيشتر در خدمت دولت و كاركنان آن بودند .\r\nبغداد از حيث [ تركيب 
  ] جمعيت ، بين المللى بود . ساكنانش آميزه‌اى از ملتها و رنگها و مذاهب مختلف بودند كه براى كار ، تجارت ، سپاهيگرى ، يا به عنوان برده به اين شهر راه يافته بودند . جالب آنكه عوام النّاس رفته‌رفته نقش مهمّى در حيات شهر بر عهده گرفتند . « 4 » در 201 تلاش كردند آشوبى را كه پس از قتل امين پيش آمده بود فرو بنشانند « 5 » و در 307 عليه بالا رفتن قيمتها شوريدند و فعاليتهاى عيّاران و شطّار در اين دوره [ ( سده سوم ) 
  ] آغاز شد . « 6 »\r\nجمعيت بغداد را بدشوارى مىتوان تخمين زد . برآورد مساجد و گرمابه‌ها ظاهرا اغراق‌آميز است ( 000 ، 300 مسجد و 000 ، 60 گرمابه\r\n\r\n\r\n","description":"","footnote":"\r\n( 1 ) . حدود العالم ، ص 38 ؛ نويرى ، ج 1 ، ص 369 ؛ ابو القاسم ، ص 35 ؛ مقدسى ، ص 323 ؛ ابن حوقل ، ص 261\r\n( 2 ) . عريب ، ص 50\r\n( 3 ) . - جهشيارى ، ص 228\r\n( 4 ) . - ابن اثير ، ج 8 ، ص 85 - 86 ؛ مسكويه ، ج 1 ، ص 74 - 75 ؛ اصفهانى ، تاريخ ، برلن ، ص 130\r\n( 5 ) . - طبرى ، سلسلهء 3 ، ص 1009 - 1010 ؛ ابن اثير ، ج 6 ، ص 228 - 229 ، ج 7 ، ص 13 - 14\r\n( 6 ) . - طبرى ، سلسلهء 3 ، ص 1008 - 1586 ؛ مسعودى ، ج 6 ، ص 457 - 461 به بعد\r\n","page_name":" 23 ","page_number":31},
  {"content":"\r\n\r\nدر زمان موفّق ، 000 ، 27 گرمابه در زمان مقتدر ، 000 ، 17 گرمابه در زمان معزّ الدوله ، 000 ، 5 در زمان عضد الدّوله ، 000 ، 3 گرمابه در دورهء بهاء الدوله ) « 1 » . در 383 گرمابه‌ها را شمردند و شمار آن را 1500 باب اعلام كردند . بنابر رواياتى ، هر گرمابه مورد استفادهء دويست خانوار بود . « 2 » هرگاه شمار متوسّط هر خانوار پنج نفر باشد ، در اين صورت جمعيت بغداد در حدود يك ميليون و نيم بوده است . مقتدر به سنان بن ثابت دستور داد كه طبيبان را امتحان كند و فقط به افراد شايسته اجازهء كار دهد ، در نتيجه ، به 860 طبيب اجازهء كار داده شد . « 3 » هرگاه طبيبانى را كه در بيمارستانهاى دولتى خدمت مىكردند و كسانى را كه اجازهء كار نداشتند به شمار آوريم ، تعداد ايشان احتمالا به هزار نفر مىرسد . تعداد كسانى را كه در آخرين جمعهء ماه در مسجد منصور و مسجد رصافه نماز مىگزاردند مىتوان با توجه به مساحت محلّ نماز 000 ، 64 نفر تخمين زد . « 4 » تعداد قايقها را در اواخر قرن سوم / نهم ، 000 ، 30 دانسته‌اند . « 5 » با توجّه به اين ارقام و مساحت بغداد ، مىتوان جمعيت بغداد را در قرن چهارم / دهم ، يك ميليون و نيم تخمين زد .\r\nاتليدى از معاصران آن دوره ، نيز اين رقم را به دست مىدهد .\r\nمحلّه‌هاى اشرافى نيز مانند ظاهر ، شمّاسيّه ، مأمونيّه و درب عون در بغداد وجود داشت . محلّه‌هايى چون قطيعة الكلاب و نهر الدجّاج « 6 »\r\n\r\n\r\n","description":"","footnote":"\r\n( 1 ) . خطيب ، ص 74 - 76 ؛ ابن فقيه ، ب 59 پ ؛ هلال صابى ، رسوم دار الخلافه ، نسخهء خطى ، ص 27 - 30\r\n( 2 ) . ابن فقيه ، ب 59 پ - 60 ر ؛ هلال صابى ، نسخهء خطّى ، ص 29\r\n( 3 ) . ابن اثير ، ج 8 ، ص 85 ؛ ابن ابى اصيبعه ، ج 1 ، ص 221 به بعد ، 224 ، 310 ؛ قفطى ، ص 194 و بعد\r\n( 4 ) . ابن فقيه ، ب 62 ر ؛ - طبرى ، سلسلهء 3 ، ص 1730\r\n( 5 ) . ابن جوزى ، مناقب ، ص 24\r\n( 6 ) . ابو القاسم بغدادى ، ص 23 ، 106\r\n","page_name":" 24 ","page_number":32},
  {"content":"\r\n\r\nفقيرنشين بود . خانه‌ها دو طبقه بود ولى خانه‌هاى افراد معمولى يك طبقه داشت . خانه‌هاى توانگران داراى گرمابه بود و معمولا به سه قسمت تقسيم مىشد كه با ديوارى از يكديگر مجزّا بود - قسمت زنان ، اتاقهاى پذيرايى ، و قسمت مستخدمان . به باغ توجهى مخصوص مىشد . « 1 » قالى ، نيمكت ، پرده ، و مخدّه بخش عمدهء اثاث را تشكيل مىداد . « 2 » در تابستان از بادبزن و بويژه خانه‌هاى خنك و سردابها استفاده مىشد . « 3 » سردرها با كتيبه‌هايى از تصاوير جانوران ، گياهان ، يا انسان آذين مىشد . « 4 »\r\nهمانگونه كه اشاره شد ويژگى چشمگير حيات بغداد ، شمار بسيار مساجد و گرمابه‌هاى آن بود .\r\nبغداد مركز بزرگ فرهنگى به شمار مىرفت و موطن مكاتب فقهى حنفى و حنبلى بود . همچنين بيت الحكمه و خارج از آن مركز ترجمه و بعضى تجارب علمى بود . مساجد آن ، بويژه جامع المنصور ، مراكز عمدهء دانش‌پژوهى بود . تعداد فراوان كتابفروشيهايى كه گاهى به صورت محافل ادبى در مىآمد ميزان فعاليتهاى فرهنگى آن را نشان مىدهد . بغداد شاعران ، تاريخنويسان ، و دانشمندان بسيار داشت . با مراجعه به تاريخ بغداد اثر خطيب مىتوان به شمار بسيار دانشمندان بغداد در هر زمينه پى برد . نه تنها خلفا ، بلكه وزيران و بزرگان نيز ، از تشويق به علم‌اندوزى فروگذار نمىكردند . دورهء خلاقّيت فرهنگ\r\n\r\n\r\n","description":"","footnote":"\r\n( 1 ) . اغانى ، ج 2 ، ص 73 ، ج 3 ، ص 31 ، ج 9 ، ص 144 ، ج 5 ، ص 38 ، ج 17 ، ص 129 ؛ هلال صابى ، رسوم ، ص 32\r\n( 2 ) . ابو القاسم ، ص 36\r\n( 3 ) . - ج . مدوّر ، حضارة الاسلام ، ص 30 ، 117\r\n( 4 ) . همان ، ص 29 ؛ ابو القاسم ، ص 7 ، 36\r\n","page_name":" 25 ","page_number":33},
  {"content":"\r\n\r\nاسلامى با بغداد پيوند يافته است . بعدا در اين دوره كتابخانه‌هاى عمومى به عنوان مراكز مطالعه و تحصيل تأسيس شد كه مشهورترين آنها دار العلم ابو نصر شاپور بن اردشير بود . هنگامى كه مدرسه به وجود آمد ، نظاميّه و مستنصريّه بغداد پيشرو بودند و بر برنامه‌ها و سبك معمارى مدارس تأثير نهادند .\r\nبه بيمارستانها ، بويژه در قرن سوّم و چهارم / نهم و دهم ، توجه فراوان مبذول مىشد . از جمله بيمارستان سيّده ( 306 ) ، بيمارستان مقتدرى ( 306 ) ، و بيمارستان عضدى ( 372 ) مشهور بودند . وزيران و ديگر بزرگان نيز بيمارستانهايى تأسيس كردند . در فواصل معيّن ، كار طبيبان مورد بازديد و نظارت قرار مىگرفت . « 1 »\r\nدر زمان هارون الرشيد سه پل در بغداد وجود داشت . « 2 » دو پل مشهور يكى در كنار باب خراسان و ديگرى در كرخ بود . « 3 » هارون دو پل در شمّاسيّه ساخت كه در نخستين محاصره خراب شد . « 4 » سه پل تا پايان قرن سوّم / نهم باقى بود . « 5 » ظاهرا پل شمال ويران شده بوده ، زيرا اصطخرى تنها از دو پل سخن به ميان مىآورد . « 6 » در 387 بهاء الدّوله پلى در سوق الثلاثاء ساخت ( مشرعة القطّانين ) كه سوّمين پل شد . اين خود حاكى از عطف توجه از شمال بغداد به سوق الثلاثاء است . « 7 »\r\nزندگى در بغداد تا زمان امين از آرامش و ثبات برخوردار بود . بر اثر\r\n\r\n\r\n","description":"","footnote":"\r\n( 1 ) . - سطور پيشين\r\n( 2 ) . يعقوبى ، ج 2 ، ص 510\r\n( 3 ) . يعقوبى ، ج 2 ، ص 542 ؛ جهشيارى ، ص 254 ؛ طبرى ، سلسلهء اول ، ص 1232\r\n( 4 ) . ابن جوزى ، مناقب ، ص 20 ؛ ابن فقيه ، ب 42 ر\r\n( 5 ) . ابن فقيه ، ب 42 ر\r\n( 6 ) . ابن جوزى ، مناقب ، ص 20 ؛ اصطخرى ، ص 84\r\n( 7 ) . ابن جوزى ، منتظم ، ج 8 ، ص 171 ؛ - ابن جوزى ، مناقب ، ص 20 ؛ خطيب ، ص 271\r\n","page_name":" 26 ","page_number":34},
  {"content":"\r\n\r\nنخستين محاصره ، عناصر آشوبگر « عامّه » پديد آمدند . از آخرين ربع قرن سوّم / نهم سيل و آتش‌سوزى نيز در اين امر سهيم شدند . سيل در 270 ، تعداد 7000 خانه را در كرخ ويران كرد . در 292 و 328 بغداد از سيل آسيب فراوان ديد . « 1 » در 373 سيل از باب الكوفه گذشت و وارد شهر شد . « 2 » بىتوجهى به نهرها ، بويژه در دورهء « امير الامرائى » ( 324 - 334 ) ، سبب طغيان آب و ويرانى ناحيهء بادوريا گرديد . « 3 » در نتيجه ، اگرچه قحط و طاعون قبل از 320 كمتر پيش مىآمد ، بعد از اين تاريخ مكرّر روى مىداد . « 4 » قحطى 307 ناشى از احتكار بود و بسرعت مهار شد . قحطيهايى كه در 323 ، 326 ، 329 ( همراه با طاعون ) ، 330 ، 331 ( همراه با طاعون ) ، 332 ، 337 روى داد ، زندگى را غيرقابل تحمل كرد . « 5 »\r\nدر 308 و 309 كرخ از حريق زيان فراوان ديد . « 6 » در 323 حريق كرخ به محلّه‌هاى عطّاران ( داروفروشان ) ، روغن‌فروشان ، جواهرفروشان و جز آن سرايت كرد و آثار آن تا سالها بعد مشهود بود . « 7 »\r\n\r\n4 . بغداد از آل‌بويه تا سلجوقيان\r\nبغداد در دورهء آل‌بويه روزگار سختى داشت . معزّ الدوله ( در 335 )\r\n\r\n\r\n","description":"","footnote":"\r\n( 1 ) . طبرى ، سلسلهء 3 ، ص 2105 ؛ ابن اثير ، ج 8 ، ص 371 ؛ ابو المحاسن ، ج 3 ، ص 157 و 266\r\n( 2 ) . صولى ، راضى ، ص 278 ؛ خطيب ، ص 16\r\n( 3 ) . مسكويه ، ج 2 ، ص 19 ؛ صولى ، راضى ، ص 106 ، 137 - 138 ، 225\r\n( 4 ) . - ابن اثير ، ج 7 ، ص 177 ، 187 ، 338\r\n( 5 ) . صولى ، راضى ، ص 61 ، 104 ، 236 ، 251 ؛ ابن اثير ، ج 8 ، ص 282 ، 311 ؛ اصفهانى ، تاريخ ، ص 125 ؛ ابو المحاسن ، ج 3 ، ص 270 ، 274\r\n( 6 ) . ابن اثير ، ج 8 ، ص 89 ، 95\r\n( 7 ) . صولى ، راضى ، ص 68\r\n","page_name":" 27 ","page_number":35},
  {"content":"\r\n\r\nنخست بعضى از نهرهاى بادوريا را مرمّت كرد و اين عمل وضع زندگى را بهبود بخشيد . « 1 » سپس يك دورهء بىتوجهى پيش آمد و بسيارى از نهرهايى كه غرب بغداد را مشروب مىكرد خراب شد . به دستور عضد الدّوله ( 367 - 372 ) آنها را لاروبى كردند و به مرمّت پلها و سدها پرداختند . « 2 » پس از اين تاريخ ، ديگر ذكرى از اين گونه فعاليتها نشده است .\r\nفعاليتهاى ساختمانى محدود بود . در 350 معز الدوله قصرى بزرگ در باب الشمّاسيّه ساخت كه داراى ميدانى وسيع ، بارانداز و باغهاى زيبا بود . وى هفت دروازهء آهنين شهر مدوّر را براى اين قصر برداشت و در حدود يك ميليون دينار ( يازده ميليون درهم ) خرج كرد . امّا در 418 آن را خراب كردند . « 3 » عضد الدوّله خانهء سبكتكين ، حاجب معز الدّوله ، را در مخرّم عليا تعمير كرد و باغهاى وسيعى به آن افزود و آب را با هزينهء فراوان از نهر الخالص به وسيلهء ترعه‌هايى به آنجا آورد . اين محل دار الاماره ، اقامتگاه رسمى آل‌بويه شد . « 4 »\r\nعضد الدوله كه ديد بغداد بدنما شده است ، دستور تعمير خانه‌ها و بازارهاى آن را صادر و در تجديد بناى مساجد جامع آن پول بسيار خرج كرد . وى باراندازهاى كنار دجله را تجديد بنا كرد و به توانگران دستور داد كه خانه‌هاى خود را كه در مجاورت دجله بود تعمير و در\r\n\r\n\r\n","description":"","footnote":"\r\n( 1 ) . مسكويه ، ج 2 ، ص 165\r\n( 2 ) . مسكويه ، ج 2 ، ص 406 ، ج 3 ، ص 69 ؛ ابن اثير ، ج 8 ، ص 518\r\n( 3 ) . تنوخى ، نشوار ، ج 1 ، ص 70 - 71 ؛ ابن اثير ، ج 8 ، ص 397 - 398 ؛ ج 9 ، ص 256\r\n( 4 ) . خطيب ، ص 58 - 59 ؛ ابن جوزى ، منتظم ، ج 7 ، ص 77 - 78 ؛ - مسكويه ، ج 3 ، ص 124\r\n","page_name":" 28 ","page_number":36},
  {"content":"\r\n\r\nقصرهاى ويران بدون صاحب باغ احداث كنند ، و چون پل مركزى را باريك و خراب يافت ، آن را تعمير و تعويض كرد . « 1 » در 372 بيمارستان عضدى را بنا نهاد ، و پزشكان و ناظران و انباردارانى براى آن تعيين كرد ، و مقدار زيادى دارو ، وسايل و تجهيزات در اختيار آن قرار داد ، و اموالى براى نگهدارى آن وقف كرد . « 2 »\r\nامّا بغداد در زمان آل‌بويه دچار انحطاط شد ( تنوخى وسعت آن را در 345 يك دهم وسعت زمان مقتدر مىداند ) . « 3 » شهر منصور متروك شد و ديگر حيات نداشت . « 4 » بيشتر محله‌هاى غرب بغداد خراب و كوچك شده بود . آبادترين بخش غرب بغداد كرخ بود كه در آنجا بازرگانان داراى محلّ كسب بودند . ازينرو بخش غربى در اين زمان كرخ ناميده مىشود . « 5 »\r\nبخش شرقى شهر آبادتر بود ، و بزرگان معمولا در آنجا اقامت داشتند . « 6 » در اين بخش ، جاهاى ديدنى عبارت بود از باب الطاق ، محلّى كه بازار بزرگ در آنجا قرار داشت ، دار الاماره در مخرم و قصرهاى خليفه در منتهى اليه جنوبى . « 7 » خانه‌هاى منفرد تا كلواذا نيز ادامه مىيافت . ابن حوقل چهار مسجد جامع را ديده است . مسجد منصور ، مسجد رصافه ، مسجد براثا ، و مسجد دار السلطان . « 8 » سپس در 379 و\r\n\r\n\r\n","description":"","footnote":"\r\n( 1 ) . ابن اثير ، ج 8 ، ص 558 ؛ ابن جوزى ، منتظم ، ج 7 ، ص 114 ؛ مسكويه ، ج 2 ، ص 404 - 406\r\n( 2 ) . ابن جوزى ، منتظم ، ج 7 ، ص 112 - 114\r\n( 3 ) . نشوار ، ج 1 ، ص 66\r\n( 4 ) . مقدسى ، ص 120\r\n( 5 ) . ابن حوقل ، ج 1 ، ص 241 - 242 ؛ مقدسى ، ص 120\r\n( 6 ) . - ابن حوقل ، ص 240\r\n( 7 ) . - مقدسى ، ص 120 ؛ ابن حوقل ، ج 1 ، ص 240 - 241 ؛ اصطخرى ، ص 84\r\n( 8 ) . ابن حوقل ، ص 241\r\n","page_name":" 29 ","page_number":37},
  {"content":"\r\n\r\n383 مسجد قطيعه و مسجد حربيّه به صورت مساجد جامع درآمد . « 1 »\r\nابن حوقل دو پل مشاهده كرده ، كه يكى از آنها غير قابل استفاده بوده است . « 2 » ظاهرا در زمان معز الدوّله سه پل وجود داشت ( يكى در باب الشمّاسيّه نزديك قصر او ، ديگرى در باب الطاّق و سوّمى در سوق الثلاثاء ) . اولّى به باب الطّاق منتقل شد و در آنجا دو پل به وجود آمد . سپس ، يكى از آنها غير قابل استفاده شد . « 3 »\r\nبغداد از آشوب عامّه ، اختلافات فرقه‌اى كه آل‌بويه دامن مىزدند ، و نيز عيّاران آسيب بسيار ديد . در منابع از جهل عامّه و آمادگى آنها براى قبول هر گونه دعوت ، و نيز خوش‌طينتى و ياغيگيرى آنها سخن فراوان رفته است . « 4 » در 279 معتضد « قصّاص » ( قصه‌گويان ) و فالگيران [ ( عرّافين ) 
  ] را از نشستن در معابر و مساجد بازداشت ، و مردم را از اجتماع در پيرامون آنها يا مجادله با آنها منع كرد . « 5 » پيش از آل‌بويه ، حنبليها موجب آشوب مىشدند ، و گاهگاه مىكوشيدند كه اخلاق را با توسّل به زور اصلاح كنند . « 6 » در اين دوره آشوبهاى فرقه‌اى افزايش يافت و موجب خسارات جانى و مالى بسيار شد .\r\nآل‌بويه ، روز دهم محرّم را روز عزاى عمومى اعلام كردند ؛ بازارها بسته مىشد و مردم دسته‌هايى راه مىانداختند و زنان بر سر و روى\r\n\r\n\r\n","description":"","footnote":"\r\n( 1 ) . ابن جوزى ، منتظم ، ج 7 ، ص 671 ؛ خطيب ، ص 53 - 54 ؛ ابن جوزى ، مناقب ، ص 21 - 22 ؛ ابن اثير ، ج 9 ، ص 48\r\n( 2 ) . ابن حوقل ، ج 1 ، ص 241\r\n( 3 ) . ابن جوزى ، مناقب ، ص 20\r\n( 4 ) . - مسعودى ، ج 5 ، ص 81 - 83 ، 85 - 87 ؛ غزالى ، فضائح ، ص 53 ؛ ابن جوزى ، مناقب ، ص 31 - 32 ؛ بغدادى ، فرق ، ص 141\r\n( 5 ) . ابن جوزى ، منتظم ، ج 5 ، ص 122 ، 171\r\n( 6 ) . - ابن اثير ، ج 8 ، ص 84 - 85 ، 157 - 158 ، 229 - 230 ؛ صولى ، راضى ، ص 198\r\n","page_name":" 30 ","page_number":38},
  {"content":"\r\n\r\nخود مىزدند . « 1 » از سوى ديگر ، غدير ، روز 18 ذيحّجه ، را روز جشن و شادمانى اعلام كردند . اين امر باعث شد كه سنيان دو روز متفاوت را برگزينند كه تاريخ هر يك هشت روز پس از روزهاى ذكر شده بود . « 2 » كشمكش ميان شيعه و سنّى در اين دوره معمول شد ، و آغاز آن از 338 ، يعنى زمانى بود كه كرخ به غارت رفت . « 3 » در 348 جنگ ميان دو گروه منجر به ويرانى و حريق در باب الطّاق شد « 4 » در 361 آشوبهاى كرخ به سوختن آن و نابودى 000 ، 17 نفر انجاميد ، و 300 دكان و خانه‌هاى بسيار و 33 مسجد طعمهء حريق گرديد . « 5 » در 363 حريق قسمت اعظم كرخ را از بين برد . « 6 » در 381 آشوب ديگرى برپا شد كه بسيارى از محلّات را به آتش كشيده . « 7 » در 453 نهر طابق ، باب القطن ، و قسمت اعظم محّلهء باب البصره در آتش سوخت . « 8 » در 422 بسيارى از بازارها در طىّ آشوبها ويران شد . « 9 » عيّاران ، كه بويژه در آخرين ربع قرن چهارم / دهم و تا اواخر اين دوره فعاليّت مىكردند ، آشوب و آشفتگى بسيار به پا كردند . « 10 » تاريخنويسان فعاليتهاى آنان را بد تعبير كردند و آنان را راهزن و دزد نشان داده‌اند ، امّا نهضت آنها در نتيجهء وضع زندگى دشوارشان و هرج و مرج سياسى بود . قيام آنها بر ضد توانگران و\r\n\r\n\r\n","description":"","footnote":"\r\n( 1 ) . - ابن جوزى ، ج 7 ، ص 15\r\n( 2 ) . ابن اثير ، ج 9 ، ص 110\r\n( 3 ) . ابن جوزى ، منتظم ، ج 6 ، ص 363\r\n( 4 ) . همان ، ص 390\r\n( 5 ) . ابن اثير ، ج 8 ، ص 207 ؛ - ابن جوزى ، منتظم ، ج 7 ، ص 60\r\n( 6 ) . مسكويه ، ج 2 ، ص 327\r\n( 7 ) . ابن اثير ، ج 9 ، ص 31\r\n( 8 ) . ابن اثير ، ج 9 ، ص 102 ؛ نيز - ج 8 ، ص 184 ، ج 9 ، ص 25 - 26 ، 32 ، 58\r\n( 9 ) . ابن جوزى ، منتظم ، ج 8 ، ص 55\r\n( 10 ) . دربارهء فعاليتهاى آنان در دو محاصرهء بغداد - طبرى ، سلسلهء 3 ، ص 877 ، 1008 - 1010 ، 1552 ، 1556 - 1557 ؛ مسعودى ، ج 6 ، ص 45 به بعد\r\n","page_name":" 31 ","page_number":39},
  {"content":"\r\n\r\nفرمانروايان صورت مىگرفت ، و به همين دليل فعاليتهاى آنان بيش از همه متوجه توانگران ، بازاريان ، دستگاه انتظامى ، و اشراف بود . « 1 » آنان از اخلاقى مانند شرافت ، كمك به مستمندان و زنان ، تعاون ، صبر ، و استقامت پيروى مىكردند . فتوت بعدها تا اندازه‌اى با نهضت آنان پيوستگى يافت . « 2 » در قرن چهارم / دهم دسته‌هايى تشكيل دادند ، و از جمله القاب رؤساى آنان متقدّم ، قائد و امير بود ، و براى ورود به گروه ، مراسم خاصى برگزار مىگرديد . « 3 » اين گروه ، در عين حال ، خود به دو فرقهء شيعى و سنّى تقسيم مىشد .\r\nمردم از جان و مال خود ، پيوسته از عيّاران در هراس بودند . آنان در بازارها و راهها باج مىگرفتند و اموال رهگذران را مىدزديدند و شبها پيوسته به خانه‌ها دستبرد مىزدند . با آتش و شمشير ويرانى به بار مىآوردند و بسيارى از محلّات و بازارها بويژه باب الطّاق و سوق يحيى ( در شرق بغداد ) و كرخ را آتش مىزدند ، زيرا اين بخشها محلّات توانگران بود . مردم ناگزير ، شبها دروازه‌هاى معابر خود را مىبستند و بازرگانان شبگرد مىگماشتند . هرج و مرج و غارت باعث بالا رفتن قيمتها مىشد . « 4 » واعظى در 421 چنين دعا مىكرد : « خدايا ، ملك را از\r\n\r\n\r\n","description":"","footnote":"\r\n( 1 ) . - تنوخى ، فرج ، ج 2 ، ص 106 ، 106 - 108 ؛ ابن جوزى ، منتظم ، ج 7 ، ص 174 ، 220 ؛ ابن اثير ، ج 9 ، ص 115\r\n( 2 ) . ابن جوزى ، تلبيس ابليس ، ص 392 ؛ قشيرى ، رساله ، ص 113 - 114 ؛ ابن جوزى ، منتظم ، ج 8 ، ص 77 ؛ تنوخى ، فرج ، ج 2 ، ص 180\r\n( 3 ) . - منتظم ، ج 8 ، ص 49 ، 78 ، 151 ؛ مسكويه ، ج 2 ، ص 306 ؛ قشيرى ، همان ، ص 113 ؛ تنوخى ، فرج ، ج 2 ، ص 109\r\n( 4 ) . ابن جوزى ، منتظم ، ج 7 ، ص 151 ، 320 ، ج 8 ، ص 21 - 22 ، 44 ، 47 ، 50 ، 54 - 55 ، 60 ، 72 ، 75 ، 79 ، 87 ، 142 ، 161\r\n","page_name":" 32 ","page_number":40},
  {"content":"\r\n\r\nعوام النّاس و مردم حقير حفظ كن » . « 1 » برجمى ، يكى از سركردگان بدنام عيّاران ، عملا چهار سال ( 422 - 425 ) بر بغداد حكومت كرد ، و ويرانى بسيار به بار آورد . « 2 » دولت قدرتى نداشت « 3 » و به آنها اجازه داده بود كه ماليات و باج بگيرند تا خود از شرّ آنان مصون بماند . « 4 » بسيارى از مردم محله‌هاى خود را ترك كردند و به نقاط امن گريختند . « 5 » رعب از آنان تا روى كار آمدن سلجوقيان ادامه داشت . « 6 »\r\n\r\n5 . سلجوقيان\r\nدر 447 طغرل بيگ وارد بغداد شد ، و سلجوقيان بر خلاف سياست آل‌بويه از سنيان حمايت كردند . « 7 » در 450 بساسيرى كه از شورشيان بود ، بغداد را به نام فاطميان گرفت ، « 8 » ولى در 451 از قواى سلجوقى شكست خورد و به قتل رسيد . « 9 » در اين دوره ، بغداد وضعى به خود گرفت كه پس از آن تغيير چندانى نكرد .\r\nدر 448 طغرل بيگ دار الاماره را توسعه داد ، بسيارى از خانه‌ها و دكانها را خراب كرد ، آنها را از نو ساخت و ديوارى پيرامون آن كشيد . « 10 » در 450 دار الاماره در آتش سوخت و دوباره ساخته شد « 11 » و به دار المملكه شهرت يافت . در 509 بازسازى شد ، ولى در 515 تصادفا طعمهء حريق گشت و قصرى جديد بنا گرديد . « 12 » ملكشاه مسجد مخّرم را\r\n\r\n\r\n","description":"","footnote":"\r\n( 1 ) . ابن جوزى ، منتظم ، ج 8 ، ص 44\r\n( 2 ) . همان ، 75 - 76\r\n( 3 ) . - ص 49\r\n( 4 ) . همان ، ص 78\r\n( 5 ) . همان ، ص 142\r\n( 6 ) . همان ، ص 161\r\n( 7 ) . - ابو المحاسن ، ج 5 ، ص 59\r\n( 8 ) . - ابو الفدا ، ج 2 ، ص 186 ؛ ابن قلانسى ، ص 87\r\n( 9 ) . ابو الفدا ، ج 2 ، ص 187 - 188\r\n( 10 ) . ابن جوزى ، ج 8 ، ص 169\r\n( 11 ) . ابن جوزى ، منتظم ، ج 7 ، ص 778\r\n( 12 ) . ابن جوزى ، مناقب ، ص 16 ؛ منتظم ، ج 9 ، ص 223\r\n","page_name":" 33 ","page_number":41},
  {"content":"\r\n\r\nكه نزديك قصر بود در 484 توسعه داد و آن را تعمير كرد . اين مسجد از آن پس به جامع السلّطان شهرت يافت . در 502 تعمير « 1 » و در 524 تكميل شد . « 2 »\r\nفعاليّت در شرق بغداد در پيرامون قصرهاى خلفا متمركز شد .\r\nمقتدى ( 467 - 487 ) خانه‌سازى را تشويق كرد ؛ و محلّه‌هايى در اطراف قصرها - مانند بصليّه ، قطيعه ، حلبه ، اجمه - پديد آمد . همچنين قصر ساحلى ( دار الشاطئية ) را در كنار قصر قديمى تاج بنا كرد . « 3 » در 524 قصر تاج را ويران كردند و از نو ساختند . « 4 » اين محلّه‌ها كه محصور نبود در 462 از سيل آسيب فراوان ديد . در 488 مستظهر پيرامون محله‌هايى كه حريم شناخته مىشد ، ديوارى كشيد . سپس در 507 مسترشد آن را مرمت كرد و چهار دروازه بر آن افزود و عرض آن را به 22 ذراع رساند . سيل سال 554 اطراف ديوار را فرا گرفت ، آن را شكافت و بسيارى از محلّه‌ها را ويران ساخت . شكاف را مرمت كردند و دست به كار ساختن سدّى در پيرامون ديوار شدند كه بعدها تكميل شد . « 5 » كوششهاى ديگر به منظور ساختن ديوار يا تعمير آن در زمان ناصر و مستنصر صورت گرفت . « 6 » اين ديوار مرزهاى شرق بغداد را تا پايان دورهء عثمانى تثبيت كرد .\r\nبغداد در اين دوره در حال انحطاط بود و به گذشتهء پر افتخار خود\r\n\r\n\r\n","description":"","footnote":"\r\n( 1 ) . ابن جوزى ، منتظم ، ج 9 ، ص 159\r\n( 2 ) . ابو الفدا ، ج 2 ، ص 211 ؛ ابن جوزى ، مناقب ، ص 23 ؛ ابو المحاسن ، ج 5 ، ص 135\r\n( 3 ) . ابن جوزى ، منتظم ، ج 8 ، ص 293 ؛ ابن اثير ، ج 10 ، ص 156 ؛ - لسترنج ، ص 253 ؛ ابن فوطى ، ص 21\r\n( 4 ) . ابن جوزى ، منتظم ، ج 10 ، ص 14\r\n( 5 ) . - ابن جوزى ، مناقب ، ص 34 ؛ همو ، منتظم ، ج 10 ، ص 189 - 190\r\n( 6 ) . ابن فوطى ، ص 16 ، 111\r\n","page_name":" 34 ","page_number":42},
  {"content":"\r\n\r\nتكيه داشت . از نيمهء دوم قرن پنجم / يازدهم ، تغييرات فراوانى در شكل آن پديد آمد . بسيارى از محلّه‌هاى غرب بغداد رو به ويرانى نهاد و باغها و خانه‌هاى سابق به صورت زمين باير درآمد . « 1 » شايد اين امر علت افزايش مساجد جامع را روشن سازد . محلّه‌هاى قديمى شمّاسيّه ، رصافه و مخّرم متروك ماند . « 2 »\r\nبنيامين تطيلى [ اهل تودلا 
  ] ، « 3 » كه در حدود 567 / 1171 از بغداد ديدن كرد ، از عظمت قصر خليفه با ديوار و باغها و باغ‌وحش و درياچهء آن سخن مىگويد ، و از بيمارستان عضدى و شصت پزشك آن و آسايشگاهى ويژهء بيماران روانى با اعجاب ياد مىكند . وى چهل هزار يهودى در بغداد يافت كه ده مدرسه داشتند . « 4 » ابن جبير بغداد را در 581 توصيف كرده است . وى انحطاط كلّى آن را ملاحظه كرد ، و نخوت اهالى آن را به باد انتقاد گرفت ( ص 218 ) . اگرچه قسمت اعظم شرقى خراب شده بود ، هفده محلّهء جداگانه داشت كه هر يك داراى دو ، سه يا هشت گرمابه بودند ( ص 225 ) . محلّهء خليفه ؛ با قصرها و باغهايش ، در حدود يك ربع يا بيشتر مساحت شهر را دربر مىگرفت ( ص 226 - 227 ) . اين بخش ، جمعيت بسيار و بازارهايى پر رونق داشت ( ص 228 ) . قريّه بزرگترين محلّه ( به احتمال زياد ميان پل\r\n\r\n\r\n","description":"","footnote":"\r\n( 1 ) . - خطيب ، ص 67 ؛ تنوخى ، نشوار ، ج 1 ، ص 74 - 75\r\n( 2 ) . - ابن حوقل ، ص 241\r\n( 3 ) .  Benjamin Tudela \r\n( 4 ) .\r\n Itinerary , ed . and trans . by A . Asher , New York 1840 - 1842 , vol . 1 . text 54 - 64 , trans . PP . 93 - 103 \r\nترجمهء عربى ا . ح . حداّد ، بغداد 1945 ، ص 131 - 138\r\n","page_name":" 35 ","page_number":43},
  {"content":"\r\n\r\nالاحراس و رأس القريه ) بود و نزديك آن حومهء ربض مربعّه ( احتمالا در نزديكى سيّد سلطان امروزى ) قرار داشت . اين محله داراى سه مسجد جامع نيز بود : جامع السلطّان در شمال ديوار ، مسجد رصافه در حدود يك ميلى شمال آن ( ص 228 - 229 ) ، و جامع الخليفه . در اين محله حدود سى مدرسه با ساختمانهاى عالى وجود داشت كه براى نگهدارى آنها و مخارج طلّاب ، موقوفات بسيار موجود بود .\r\nمشهورترين اين مدرسه‌ها « نظاميه » بود كه در 504 تجديد بنا شد ( ص 229 ) .\r\nوى مىنويسد ، ديوارى كه مسترشد در پيرامون شرقيّه بنا كرد چهار دروازه داشت : باب السلطّان ( در شمال ) كه بعدها به باب المعظّم شهرت يافت ؛ باب الظّفريه ( در شمال شرقى ) ، بعدها باب الوسطانى ؛ باب الحلبه ( در شرق ) ، بعدها باب الطلسم ؛ و باب البصليّه ( در جنوب ) ، بعدها باب الشرقى . حصار پيرامون شرقيه به صورت نيمدايره‌اى بود كه هر دو انتهايش به دجله مىرسيد ( ص 229 ) . وى از محلّهء پرجمعيت ابو حنيفه سخن به ميان مىآورد ، در محلّه‌هاى قديمى رصافه ، شمّاسيّه ، و قسمت عمدهء مخرّم ويران شده بود . « 1 » در غرب بغداد ، خرابى همه جا ديده مىشد . وى از محلّه‌هاى اين بخش ، كرخ را به صورت شهرى محصور ، و محلّهء باب البصره كه شامل مسجد جامع منصور بود و بازمانده‌هاى شهر قديمى را توصيف مىكند ( ص 225 ) . محلّهء الشارع در كنار دجله قرار داشت و به انضمام كرخ و باب البصره و قريّه ، بزرگترين محلات بغداد بود ( ص 225 ) . ميان الشارع و باب البصره ، محلّهء سوق المارستان ،\r\n\r\n\r\n","description":"","footnote":"\r\n( 1 ) . - ص 226 ؛ ابن حوقل ، ص 241\r\n","page_name":" 36 ","page_number":44},
  {"content":"\r\n\r\nمانند شهرى كوچك ، واقع بود و بيمارستان معروف عضدى كه از لحاظ پزشكان و كاركنان و امكانات مجهّز بود در آن قرار داشت ( ص 225 - 226 ) . در ميان ساير محلّات ، محلّه حربيّه كه در شماليترين قسمت قرار داشت ، و عتابيه كه به سبب پارچه‌هاى عتابى - پارچه‌اى بافته شده از ابريشم و پنبه - معروف بود ، نظر وى را جلب كرد ( ص 226 ) . به گفتهء ابن جبير ( ص 229 ) بغداد دو هزار گرمابه و يازده مسجد جامع داشته است .\r\nدر زمان مسترشد ( 512 - 529 ) پلى نزديك نهر عيسى بود كه بعدها آن را به باب القريّه انتقال دادند . در زمان مستضى ( 566 - 575 ) پل جديدى در باب القريّه ساخته شد و پل قديمى را به جاى اول در كنار نهر عيسى بازگرداندند . ابن جبير تنها پل اوّلى را ديده ، ولى تصريح مىكند كه على القاعده دو پل داشته است ، و ابن جوزى كه كتاب خود را پيش از سقوط بغداد نوشت ، اين نكته را تأكيد مىكند . « 1 »\r\nنيم قرن بعد ، ياقوت ( 623 ) اطلّاعات مفيدى به دست مىدهد . وى غرب بغداد را به صورت يك سلسله محلّات مجزا نشان مىدهد كه هر كدام ديوارى داشت و به وسيله ويرانه‌هاى متروكى از يكديگر جدا مىشد . حربيّه و الحريم الطاهرى در شمال ، چهار سوج با نصيريه و عتابيّين و دار القزّ در جنوب غربى ، محوّل در غرب ، قصر عيسى در شرق ، و قريّه و كرخ در جنوب از محلّات مشهور بود .\r\nدر شرق بغداد ، زندگى در محلّات پيرامون حريم دار الخلافه\r\n\r\n\r\n","description":"","footnote":"\r\n( 1 ) . ابن جوزى ، مناقب ، ص 20 ؛ ابن جبير ، ص 225\r\n","page_name":" 37 ","page_number":45},
  {"content":"\r\n\r\nمتمركز بود كه در حدود ثلث مساحت محصور را دربر مىگرفت . از جمله محلّات وسيع و آباد آن باب الأزج با بازارهايش ، مأمونيّه در مجاورت آن ، سوق الثلاثاء ، نهر المعلّى و قريّه بود . « 1 »\r\nدر اين دوره مساجد جامع در غربيّه ( غرب بغداد ) افزايش يافت ، كه از وضع نيمه مستقلّ محلّات حكايت مىكرد . ابن جوزى بين سالهاى 530 و 572 ، علاوه بر جامع المنصور از شش مسجد نام مىبرد . « 2 » مساجد كرخ به امر مستنصر مرمّت گرديد ، « 3 » و جامع القصر در 475 و بار ديگر به امر مستنصر در 632 تعمير شد . « 4 » مسجد قمريّه ( كه هنوز پابرجاست ) در 626 ساخته شد . « 5 »\r\nقدرت تصوّف را از تعداد فراوان رباطها كه در آخرين قرن خلافت ساخته شده است مىتوان دريافت . اين رباطها را خلفا يا خويشان آنها بنا كردند . « 6 »\r\nبه تأسيس مدرسه بسيار توجه مىشد . اين نهضت را مىتوان در آغاز ، احياى فكر دينى در ميان شافعيان و از نيازهاى سياسى و ديوانى ناشى دانست ؛ ولى بعدها به عنوان نهضتى فرهنگى ادامه يافت .\r\nابن جبير سى مدرسه در شرق بغداد مشاهده كرد . « 7 » مدارس ديگرى پس\r\n\r\n\r\n","description":"","footnote":"\r\n( 1 ) . ياقوت ، ج 1 ، ص 232 ، 441 ، 444 ، 534 ، 655 ، ج 2 ، ص 88 ، 167 ، 234 ، 459 ، 512 ، 783 ، 917 ، ج 3 ، ص 193 - 194 ، 197 ، 231 ، 279 ، 291 ، 489 ، ج 4 ، ص 117 ، 252 ، 255 ، 385 ، 432 ، 457 ، 713 - 714 ، 786 ، 841 ، 845\r\n( 2 ) . ابن جوزى ، مناقب ، ص 23 ؛ نيز - ابن فوطى\r\n( 3 ) . ابن فوطى ، ص 15\r\n( 4 ) . ابن جوزى ، منتظم ، ج 9 ، ص 3 ؛ لسترنج ، ص 269\r\n( 5 ) . ابن فوطى ، ص 4\r\n( 6 ) . - ابن فوطى ، ص 2 ، 74 - 75 ، 79 - 80 ، 87 ، 117 ، 261 ؛ ابن جوزى ، منتظم ، ج 9 ، ص 11 ؛ ابن اثير ، ج 11 ، ص 77 ، 33 ، ج 12 ، ص 27 ، 47 - 68\r\n( 7 ) . ابن جبير ، ص 229 ؛ نيز -\r\n","page_name":" 38 ","page_number":46},
  {"content":"\r\n\r\nاز مشاهدات ابن جبير ساخته شد . « 1 » مشهورترين آنها عبارت بود از نظاميّه كه در 459 بنا شد ، مدرسهء ابو حنيفه كه در همان سال تأسيس گشت ، « 2 » و مستنصريّه كه به امر مستنصر در 631 بنا شد و تا قرن يازدهم / هفدهم برپا بود . هر يك از اين مدارس به يكى از چهار مكتب فقهى اختصاص داشت ، بجز مستنصريه و بشيريه ( تأسيس 653 ) كه فقه هر چهار مكتب را تدريس مىكردند . « 3 » شمس الملوك ( فرزند نظام الملك ) مكتبى براى كودكان يتيم تأسيس كرد . « 4 » در 606 مهمانسرا ( دار الضيافه ) هايى براى دستگيرى از مستمندان در ماه رمضان ، در همهء محلات بغداد ساخته شد . « 5 »\r\nبغداد در اين دوره از حريق و سيل و كشمكش آسيب فراوان ديد .\r\nدر 449 محلّات كرخ و باب محوّل و بيشتر بازارهاى كرخ در آتش سوخت . در 451 قسمت اعظم كرخ و بغداد كهنه طعمهء حريق شد . « 6 » محلّات و بازارهاى نزديك نهر معلّى و دار الخلافه چند بار سوخت . « 7 » در 551 آتش از محلّات مجاور به دار الخلافه و سوقهاى\r\n\r\n\r\n","description":"","footnote":"\r\n Review of the Higher Teachers ' College , Baghdad , vol . 5 , 110 ff , vol . 6 . p . 86 f \r\n( 1 ) . ابن فوطى ، ص 24 - 25 ، 53 ، 128 ، 308 ؛ ابن اثير ، ج 11 ، ص 211\r\n( 2 ) . ابن جوزى ، منتظم ، ص 245 - 246 ، و هنوز با نام كلية الشريعه وجود دارد\r\n( 3 ) . ابن فوطى ، ص 308 ؛ ابن جوزى ، منتظم ، ج 8 ، ص 245 - 247 ؛ ابن اثير ، ج 10 ، ص 38 ؛ ابن فوطى ، ص 53 - 54 ، 58 - 59\r\n( 4 ) .  Isfahani , Seljuks , P . 124 - 5 \r\n( 5 ) . ابن اثير ، ج 12 ، ص 286 ؛ اشارات ديگر ، همان ، ص 184 ؛ ابن فوطى ، ص 94\r\n( 6 ) . ابن جوزى ، منتظم ، ج 8 ، ص 81 ؛ ابن اثير ، ج 10 ، ص 5\r\n( 7 ) . ابن اثير ، ج 10 ، ص 35 ، 67 ، 318 ؛ ابن جوزى ، منتظم ، ج 8 ، ص 241 ، ج 9 ، ص 61 ، 148 ، ج 10 ، ص 35\r\n","page_name":" 39 ","page_number":47},
  {"content":"\r\n\r\nمجاور سرايت كرد . « 1 »\r\nعيّاران در زمان سلجوقيان نسبتا فعّال بودند و دكانها و خانه‌ها را غارت مىكردند و سبب ناامنى مىشدند . « 2 » آشوبهاى « عامّه » و نزاعهاى فرقه‌اى آنان ( حنبليان عليه شافعيان و سنّيان عليه شيعيان ) موجب خونريزى و ويرانى بسيار مىشد . ابن اثير از مصالحه‌اى موقّتى در 502 سخن مىگويد و مىافزايد : « ايشان [ يعنى « عامه » 
  ] هميشه عامل شرّ بودند » . « 3 » عمر اين دوره كوتاه بود ، و نزاع و كشمكش ادامه يافت و در زمان مستعصم به صورتى وحشت‌انگيز درآمد . « 4 » در 640 نزاعهايى ميان محلّات مأمونيّه و باب العضدى كه به بازار نظاميّه نيز كشيده شد ، و ميان مختاره و سوق السلطان ، و بين قطفتا و قريّه ( در غرب بغداد ) درگرفت ؛ عدّهء زيادى به قتل رسيدند و دكانها غارت شد . « 5 » در 653 كارها سخت آشفته بود . ميان رصافه ( سنّى ) و خضيريين ( شيعه ) نزاع بالا گرفت ، و چندى نگذشت كه اهالى باب البصره به طرفدارى از رصافه ، و كرخ به حمايت از خضيريين برخاستند . « 6 » اين نزاعها روحيهء رقابت ميان محلات را كه بر اثر عدم نظارت دولت شدّت گرفته بود نيز نشان مىدهد .\r\nهنگامى كه نزاع ميان كرخ و باب البصره دوباره شدّت گرفت ، سربازانى\r\n\r\n\r\n","description":"","footnote":"\r\n( 1 ) . ابن اثير ، ج 11 ، ص 143 ؛ در اين محلّات در 560 ، 569 و 583 حريقهاى ديگرى بروز كرد ؛ ابن اثير ، ج 11 ، ص 270 ، 372 ؛ منتظم ، ج 10 ، ص 212\r\n( 2 ) . براى دورهء 449 تا 537 - ابن جوزى ، منتظم ، ج 8 ، ص 139 ، 234 ؛ ابن اثير ، ج 10 ، ص 204 ، 383 ، ج 11 ، ص 26 ، 29 ، 59 ، 63\r\n( 3 ) . ج 10 ، ص 329 ؛ نيز - ج 10 ، ص 80 ، 259 ، 104 ، 108 - 109 ، 112 ، 117 - 118\r\n( 4 ) . ابن اثير ، ج 10 ، ص 360 ، ج 11 ، ص 271 ، 344 ، ج 12 ، ص 33 ، 216\r\n( 5 ) . ابن فوطى ، ص 175 ؛ - ابن ابى الحديد ، ج 2 ، ص 554\r\n( 6 ) . ابن فوطى ، ص 298 - 299\r\n","page_name":" 40 ","page_number":48},
  {"content":"\r\n\r\nكه براى متوقّف ساختن آن اعزام شده بودند كرخ را چپاول كردند و اين اوضاع را وخيمتر كرد . « 1 » بحران در 654 ، يعنى هنگامى روى داد كه شخصى به دست اهالى كرخ به قتل رسيد و توده‌هاى عامّه به سربازانى كه براى حفظ نظم فرستاده شده بودند پيوستند و كرخ را غارت كردند ، چندين نقطه آن را به آتش كشيدند ، جمع كثيرى را كشتند ، و زنان بسيارى را ربودند . اين اعمال بدون مجازات نماند ، ولى آن واقعهء غم‌انگيز هرگز فراموش نشد . « 2 » عيّاران در اين زمان بسيار فعّال بودند .\r\nايشان دكانّها را غارت كردند و شبانه به خانه‌ها دستبرد زدند و حتى مستنصريّه را دوباره تاراج كردند . « 3 »\r\nحكومت ناتوانتر از آن بود كه بتواند نظم را برقرار سازد . جارى شدن سيلابها حاكى از ضعف دولت و غفلت از وضع آبيارى بود . در 641 سيل به نظاميه و نواحى مجاور آن رسيد و چند محله را ويران كرد .\r\nدر 646 سيلاب شرق بغداد را فرا گرفت ، بخشى از حصار را ويران ساخت و به محلهء حريم رسيد . همچنين سيل در رصافه جارى شد و بسيارى از خانه‌هاى آن را ويران كرد . غرب بغداد در زير آب فرو رفت ، و بيشتر خانه‌ها به جز بخشى از باب البصره و كرخ خراب شد ، خانه‌هاى مجاور رودخانه از ميان رفت . سيل يك‌بار در 651 و بار ديگر در 653 بغداد را فرا گرفت و در اثر آن تعداد زيادى از خانه‌ها فروريخت و كشتزارها آسيب ديد . بدترين سيل در 654 جارى شد و هر دو سوى شهر در محاصرهء آب قرار گرفت ، و حتّى سيل وارد بازارهاى شرق\r\n\r\n\r\n","description":"","footnote":"\r\n( 1 ) . همان ، ص 267 - 277\r\n( 2 ) . همان ، ص 314 - 315\r\n( 3 ) . همان ، ص 254 ، 260 ، 262 ، 378\r\n","page_name":" 41 ","page_number":49},
  {"content":"\r\n\r\nبغداد و دار الخلافه و نظاميه شد . « 1 » بدين‌ترتيب ، طبيعت و انسان براى نابودى بغداد دست‌به‌دست هم دادند .\r\n\r\n6 . مغولان\r\nدو سال بعد ، مغولان به بغداد حمله كردند . در 4 صفر 656 خليفه مستعصم بدون قيد و شرط تسليم شد و مغولان مردم را براى مدت بيش از يك هفته بدون استثنا از دم تيغ گذراندند . گروه زيادى از اهالى اطراف كه پيش از محاصره به بغداد هجوم آورده بودند در اين سرنوشت غم‌انگيز سهيم شدند . شمار كشته‌شدگان را هشتصد هزار تا دو ميليون تن تخمين زده‌اند ، و اين تخمين با گذشت روزگار افزايش مىيابد . « 2 » چانگ ته « 3 » جهانگرد چينى مىگويد ( 657 / 1259 ) كه ده‌ها هزار نفر به قتل رسيدند ؛ اطلاعات او ظاهرا از منابع مغولى اقتباس شده است . « 4 » به دست دادن هرگونه رقمى دشوار است ، ولى احتمالا شمار آن از صد هزار افزون است . محلّات بسيارى بر اثر محاصره و غارت و آتش از ميان رفت ، و مسجد خلفا و ضريح كاظمين طعمهء حريق شد . « 5 » ولى بغداد از انهدام كامل نجات يافت ، و فتوايى كه به زور از علما گرفته شد مبنى بر آنكه كافر عادل بهتر از امام غيرعادل است ، احتمالا به اين امر كمك كرد . هلاكو قبل از ترك بغداد دستور مرمّت بعضى از\r\n\r\n\r\n","description":"","footnote":"\r\n( 1 ) . ابن فوطى ، ص 186 - 187 ، 229 ، 233 ، 267 ، 277 ، 304 ، 317 ، 319\r\n( 2 ) . فخرى ، ص 130 ؛ ابن فوطى ، ص 281 ؛ ذهبى ، دول ، ج 2 ، ص 121 ؛ ابن كثير ، بدايه ، ج 8 ، ص 202\r\n( 3 ) .  Gh'ange Te \r\n( 4 ) .\r\n Bretschneider , Medieval Researches , vol . 1 , PP . 138 - 139 \r\n( 5 ) . ابن فوطى ، ص 327 - 330 ؛ ابن العبرى ، ص 27\r\n","page_name":" 42 ","page_number":50},
  {"content":"\r\n\r\nساختمانهاى عمومى را صادر كرد . ناظر وقف ، جامع الخلفا را تجديد بنا كرد و مراقب بود كه مدارس و رباطها دوباره گشوده شود . « 1 » فرهنگ سخت آسيب ديد ، ولى ريشه‌كن نشد ، و بغداد از هر لحاظ به صورت يك مركز ايالتى درآمد .\r\nبغداد تا 740 تحت استيلاى ايلخانيان باقى ماند و حاكم با كمك يك شحنه و يك پادگان نظامى اداره مىكرد . « 2 »\r\nمغولان به منظور اخذ ماليات ، جمعيت بغداد را به گروههاى ده و صد و هزار نفرى تقسيم و از آنها صورت‌بردارى كردند . مالياتى سرانه بر همگان ، بجز سالخوردگان و كودكان ، بسته شد و تا حدود دو سال اخذ مىگشت . « 3 » بغداد بتدريج احيا شد ، زيرا ادارهء آن را بيشتر به دست ايرانيان سپردند ؛ دليل عمده ، سياست عطا ملك جوينى بود كه مدت 23 سال در آنجا فرمان راند ( 657 - 681 ) . در زمان او ، منارهء جامع الخلفا و بازار نظاميّه را از نو ساختند و مستنصريّه را تعمير كردند و براى آبرسانى روش تازه‌اى در پيش گرفتند « 4 » ، و مساجد شيخ معروف و قمريّه را تعمير كردند . « 5 »\r\nبعضى از مدارس قديمى ، بويژه نظاميّه ، مستنصريّه ، بشيريّه ، تتشيّه و مدرسة الاصحاب كار خود را از سر گرفتند . « 6 » همسر جوينى مدرسهء\r\n\r\n\r\n","description":"","footnote":"\r\n( 1 ) . ابن العبرى ، ص 475 ؛ ابن فوطى ، ص 337\r\n( 2 ) . - ابن فوطى ، ص 331\r\n( 3 ) . ابن فوطى ، ص 339 ؛ - جوينى ، ترجمهء بويل ، ج 1 ، ص 34\r\n( 4 ) . ابن فوطى ، ص 371\r\n( 5 ) . همان ، ص 408 ؛ عزّاوى ، تاريخ العراق ، ج 1 ، ص 267 - 296\r\n( 6 ) . - ابن بطوطه ، قاهره 1918 ، ج 1 ، ص 140 - 141 ؛ ابن فوطى ، ص 182 ، 385 ، 396 ؛ عزّاوى ، تاريخ ، ج 1 ، ص 318\r\n","page_name":" 43 ","page_number":51},
  {"content":"\r\n\r\nعصمتيّه را براى هر چهار مكتب فقهى تأسيس كرد ، و رباطى نيز در مجاورت آن ساخت . « 1 » ايلخان تكو در ( 681 ) پيامى به بغداد فرستاد و خواستار اعادهء موقوفات به مدارس و مساجد ، به سياق عباسيان ، شد كه شايد به سبب علاقهء مذهبى بود . « 2 » سياست ايلخانيان منجر به آشوبهايى بر ضد غير مسلمانان شد . ايلخانيان از عيسويان حمايت مىكردند و آنان را از جزيه معاف داشتند و كليساها و مدارسى براى آنها بنيان نهادند . اين سياست در 665 آنها به شورشى بر ضد عيسويان منجر شد . در زمان ارغوان ( 683 - 690 ) يهوديان به سبب وجود سعد الدّوله ، وزير يهودى ماليه ، مقامى ارجمند يافتند ، زيرا وى برادر خود را به حكومت بغداد گماشت . در 690 سعد الدوله به قتل رسيد و عوام بغداد به جان يهوديان افتادند . در زمان غازان ، غير مسلمانان از لحاظ اختلاف لباس ، برقرارى مجدّد ماليات سرانه و برخورد عوام با آنان ، در عذاب بودند و بسيارى از آنها به آيين اسلام درآمدند . « 3 » اولجايتو در زمانى كه در انتخاب تشيع و تسنّن ترديد داشت آشوب برپا كرد . ايلخانيان كوشيدند كه چاو ( پول كاغذى ) را تحميل كنند ، ولى اين پول در بغداد مورد قبول واقع نشد و سرانجام به امر غازان در 697 از رواج افتاد . « 4 »\r\nدر اين دوره گزارشهايى از سه جغرافيدان يعنى ابن عبد الحق ( حدود 700 ) ، ابن بطوطه ( 727 ) ، و مستوفى ( 740 ) دردست داريم .\r\n\r\n\r\n","description":"","footnote":"\r\n( 1 ) . ابن فوطى ، ص 337\r\n( 2 ) . كرملى ، الفوز ، ص 12\r\n( 3 ) . - عمرو بن متّى ، كتاب المجدل ، ص 120 - 122 ، 125 ؛ ابن فوطى ، ص 354 ، 465 - 466 ، 483 ؛ وصاّف ، ج 2 ، ص 238 ؛ كرملى ، همان ، ص 14 - 15 ، 21 ؛ عزّاوى ، ج 1 ، ص 349 ، 513\r\n( 4 ) . ابن فوطى ، ص 477 ، 492\r\n","page_name":" 44 ","page_number":52},
  {"content":"\r\n\r\nمؤلّف مراصد مىنويسد كه از غرب بغداد چيزى جز چند محّلهء جدا افتاده از يكديگر باقى نمانده بود ، كه پرجمعيّت‌ترين آنها كرخ بود ( ص 201 ) . وى به محلّهء قريّه ، محلّهء پر جمعيت رّمليّه ، بازار دار الرقيّق ، دار القّز كه در آنجا كاغذ مىساختند ، و باب محّول كه شبيه دهكده‌اى دور افتاده بوده اشاره مىكند . « 1 » او از بيمارستان عضدى ياد مىكند و نشان مىدهد كه از محّله‌هاى حريم الطاهرى ، نهر طابق ، و قطيعه اثرى بر جاى نبوده و محله توثه به دهكدهء دور افتاده‌اى شباهت داشته است . « 2 » در مراصد ( ص 201 ) دربارهء شرق بغداد آمده است : « زمانى كه تاتارها آمدند ، قسمت اعظم آن ويران شد . آنان اهالى آن را به قتل رساندند و جز تعدادى انگشت‌شمار كسى زنده نماند . سپس مردم از خارج به آنجا آمدند و در آن سكنى گزيدند » .\r\nوى مىافزايد كه حلبه ، قريّه ، و قطيعة العجم محلّاتى آباد و پرجمعيت بود . « 3 »\r\nابن بطوطه اندكى بعد از ابن جبير به اين شهر آمد . امّا وى از دو پل در بغداد ياد مىكند و جزئيات تازه‌اى دربارهء گرمابه‌هاى عالى شهر به دست مىدهد . « 4 » وى مىنويسد كه مساجد و مدارس بسيارى وجود داشت ، ولى همهء آنها ويرانه بود . « 5 »\r\nاطلّاعات مستوفى قابل توجه است . شرحى كه دربارهء حصار شرق بغداد مىدهد با شرح ابن جبير مطابقت دارد . اين حصار چهار دروازه داشت ، و شهر را در نيمدايره‌اى با محيطى به طول هجده هزار قدم\r\n\r\n\r\n","description":"","footnote":"\r\n( 1 ) . مراصد ، چاپ قاهره ، ص 146 ، 201 ، 507 ، 773 ، 1088\r\n( 2 ) . مراصد ، ص 280 ، 397 ، 837 ، 1403\r\n( 3 ) . مراصد ، ص 417 ، 1088 ، 1110\r\n( 4 ) . چاپ قاهره 1908 ، ج 1 ، ص 140 - 141\r\n( 5 ) . همان ، ج 1 ، ص 140\r\n","page_name":" 45 ","page_number":53},
  {"content":"\r\n\r\nدربر مىگرفت . مستوفى غرب بغداد را كرخ مىنامد و مىگويد كه پيرامون آن را حصارى مدوّر با محيطى به طول دوازده هزار قدم احاطه كرده بود . زندگى در بغداد سهل و مردم آن خوش‌خلق ولى زبان عربى آنها تحريف شده بود . حنبليان و شافعيان در بغداد اكثريت داشتند ، اگرچه پيروان فرقه‌ها نيز بسيار بودند . مدرسه و رباط فراوان بود ، ولى به گفتهء مستوفى نظاميّه « بزرگترين آنها » بود ، در صورتى كه مستنصريّه زيباترين بناها به شمار مىرفت . « 1 » امكان دارد آرامگاه سيدّه زبيده ، احتمالا نوهء فرزند ارشد مستعصم ، متعلق به اين دوره باشد . « 2 »\r\n\r\n7 . بغداد در عصر جلايريان\r\nدر 740 حسن بزرگ در بغداد استقرار يافت و سلسلهء جلايريان را كه تا 813 بر سر كار بود تأسيس كرد . مسجد مرجان مربوط به همين دوره است . از كتيبه‌هاى آن چنين برمىآيد كه مرجان يكى از سرداران اويس ، شروع به ساختن مدرسه و مسجد آن در زمان حسن بزرگ كرد و عمارت آن را در زمان اويس در 758 به پايان رسانيد . اين مدرسه متعلّق به شيعيان و حنفيان بود . « 3 » فقط دروازهء مدرسه - يا بعدها مسجد - باقى مانده است .\r\nعلاوه بر اين ، از سيل ، محاصره ، يا آشوب كه ويرانى و خسارت فراوان به بار آورده ، سخن رفته است .\r\n\r\n\r\n","description":"","footnote":"\r\n( 1 ) . نزهة ، ص 40 - 42\r\n( 2 ) . عزّاوى ، ج 1 ، ص 406\r\n( 3 ) . متن كتيبه‌ها در آلوسى ، مساجد ، ص 45 به بعد ؛\r\n Massignon , Mission , vol . 2 , P . 1 ff \r\n","page_name":" 46 ","page_number":54},
  {"content":"\r\n\r\n\r\n8 . تيموريان\r\nبغداد دوبار به دست تيمور افتاد . در 795 كه آسيب چندانى نديد ؛ در 803 كه جمعيّت شهر يكسره از دم تيغ گذشت و بسيارى از ساختمانهاى عمومى ( دورهء عبّاسى ) و محلّات خراب شد . اين خود ضربه‌اى كارى بر فرهنگ بغداد وارد آورد . در 807 احمد جلاير به بغداد بازگشت و درصدد تعمير بعضى از ساختمانها و بازارها برآمد ، ولى عمر اين دوره كوتاه بود .\r\n\r\n9 . تركمنان\r\nدر 813 بغداد به دست تركمنهاى قره‌قوينلو افتاد كه آن را تا 872 در اختيار داشتند ، و پس از آن تركمنهاى آق‌قوينلو بر سر كار آمدند . بغداد در زمان تركمنها بيشتر تنزّل كرد و از بىسياستى ايشان آسيب فراوان ديد . بيشتر ساكنانش شهر را ترك گفتند ، و نابودى نظام آبيارى سبب جارى شدن مكرّر سيل و خرابى ناشى از آن بود . مقريزى ذيل وقايع 841 مىنويسد : « بغداد خراب شده است و مسجد و مجمع و بازارى وجود ندارد . بيشتر نهرهاى آن خشك شده است تا آنجا كه بدشوارى مىتوان آن را شهر ناميد » . « 1 » افزون بر اين ، تعصب قبيله‌اى چيره شد و همبستگى ميان قبايل نقش خود را در ايجاد فتنه‌ها در كشور آغاز كرد .\r\n\r\n10 . دوران درگيرى ايران و عثمانى\r\nدر 914 ، بغداد به تصرّف شاه اسماعيل صفوى درآمد ، و دورهء كشمكش ايران و عثمانى بر سر تصرف بغداد آغاز شد . يك نمونهء آن در\r\n\r\n\r\n","description":"","footnote":"\r\n( 1 ) . مقريزى ، سلوك ، ج 3 ، ص 100 ؛ - عزّاوى ، ج 3 ، ص 79 به بعد ؛ كرملى ، ص 61 به بعد\r\n","page_name":" 47 ","page_number":55},
  {"content":"\r\n\r\nترانه‌اى بغدادى بدين مضمون آمده است كه « در كشاكش ايرانيان و روميان ، چه تلخكامى كه به ما رسيد » . به فرمان شاه اسماعيل بسيارى از زيارتگاههاى سنّيان ، بويژه آرامگاههاى ابو حنيفه و عبد القادر گيلانى را خراب كردند و بسيارى از رهبران اهل تسنّن را كشتند . امّا وى شروع به ساختن ضريحى براى امام موسى كاظم ( ع ) كرد ، و حاكمى با لقب خليفة الخلفا به كار گماشت . « 1 » بسيارى از بازرگانان ايرانى به بغداد روى آوردند و امور تجارى را رونق بخشيدند . پس از مدّت كوتاهى كه ضمن آن ذو الفقار ، سركردهء كردان ، بغداد را به تصرف درآورد و خود را مطيع سلطان سليمان قانونى خواند ، شاه طهماسب آن شهر را دوباره در 936 گرفت . در 941 سلطان سليمان وارد بغداد شد ، و گنبدى بر فراز آرامگاه ابو حنيفه ساخت و مسجد و مدرسه‌اى بنيان نهاد و مسجد و تكيه و آرامگاه گيلانى را تعمير كرد و در هر دو مسجد مهمانسراهايى براى مستمندان به وجود آورد . همچنين زيارتگاه و مسجد كاظمين را كه شاه اسماعيل آغاز كرده بود تكميل كرد . « 2 » وى دستور داد كه املاك را مميزّى و ثبت كنند ، و ادارهء آن ايالت را نظم و ترتيب بخشيد . « 3 » ادارهء امور به دست والى ( پاشا ) ، دفتردار ( براى امور مالى ) و قاضى سپرده شد . در بغداد پادگانى مستقر شد كه ينىچريها ستون فقرات آن بودند .\r\nدر دورهء بعد ، تنها چند ساختمان برپا شد . در 978 مراد پاشا مسجد مراديه را در محلّهء ميدان ساخت . مسجد گيلانى تعمير شد . چغالزاده يك كاروانسرا ، يك قهوه‌خانه و يك بازار مشهور ساخت . همچنين\r\n\r\n\r\n","description":"","footnote":"\r\n( 1 ) . عزّاوى ، ج 3 ، ص 336 - 343\r\n( 2 ) . سليمان نامه ، ص 119 ؛ اوليا چلبى ، ج 4 ، ص 426 ؛ آلوسى ، مساجد ، ص 117 ؛ عزّاوى ، ج 4 ، ص 28 به بعد\r\n( 3 ) . اوليا چلبى ، ج 4 ، ص 41\r\n","page_name":" 48 ","page_number":56},
  {"content":"\r\n\r\nجامع الصّغا يا جامع الخفّافين را ساخت و تكيهء مولوى را كه امروزه به مسجد آصفيه شهرت دارد تعمير كرد . « 1 » جشن پاشا مسجدى ساخت كه به نام او شهرت يافته است . اين مسجد را جامع الوزير نيز مىنامند . « 2 » وى حصار و خندقى نيز در پيرامون كرخ ساخت تا آن را از حملهء بدويان حفظ كند .\r\nدر اين دوره ، جهانگردان اروپايى ديدار از بغداد را آغاز كردند . آنان اين شهر را محلّ تلاقى كاروانها و مركز بزرگ تجارت با عربستان و ايران و تركيه دانسته‌اند . سزار فردريگو « 3 » ( 970 / 1563 ) بازرگانان خارجى بسيارى در اين شهر يافت . سرآنتونى شرلى « 4 » ( 998 / 1590 ) « همه گونه كالاهاى عالى و بسيار ارزان » در آنجا ديد . « 5 » بغداد پلى داشت از قايقهايى كه با زنجير آهنى بزرگى به يكديگر بسته شده بودند ، و هنگامى كه قايقى از رودخانه عبور مىكرد بعضى از قايقهاى پل را تا زمانى كه رفت و آمد قطع مىشد بر مىداشتند . « 6 » رائوولف ( 982 / 1574 ) كوچه‌ها را باريك و خانه‌ها را بدشكل يافت . بسيارى از ساختمانها خراب شده بود . بعضى از ساختمانهاى عمومى مانند اقامتگاه پاشا و بازار بزرگ يا صرّافخانه سالم بود . گرمابه‌هاى آن كيفيت مرغوبى نداشت . بخش شرقى با حصار و خندق به خوبى محافظت مىشد ، و حال آنكه بخش غربى بىحفاظ بود و به دهكده‌اى بزرگ\r\n\r\n\r\n","description":"","footnote":"\r\n( 1 ) . عزّاوى ، ج 4 ، ص 116 ، 128 - 132 ؛ - آلوسى ، مساجد ، ص 62 - 64 ، 301\r\n( 2 ) . گلشن خلفا ، ص 66 ؛ اوليا چلبى ، ج 4 ، ص 419\r\n( 3 ) .  Caesar Frederigo \r\n( 4 ) .  Sir Anthony Shirley \r\n( 5 ) .  Purchas , vol . 8 , P . 384 \r\n( 6 ) .  RalPh Fitch , in 1583 ; Hakluyt , vol . 3 , PP . 282 - 283 \r\n","page_name":" 49 ","page_number":57},
  {"content":"\r\n\r\nشباهت داشت . « 1 » حصار شهر از آجر بود . و استحكاماتى فرعى شامل چهار برج داشت كه بر فراز آنها توپهاى مفرغى سنگين و كارآمدى تعبيه شده بود . « 2 » محيط حصار را دو تا سه ميل دانسته‌اند . جان الدرد « 3 » ( 991 / 1583 ) مشاهده كرد كه در بغداد مردم به سه زبان عربى ، تركى و فارسى سخن مىگويند . « 4 » رالف فيچ ( 991 / 1583 ) بغداد را بسيار بزرگ نيافت ، ولى جمعيت آن را زياد دانست . پدر و تكسيرا ، سيّاح پرتغالى ( 1013 / 1604 ) ، شمار خانه‌هاى شرقى بغداد را بيست تا سى هزار تخمين مىزند . در بغداد ضرّابخانه‌اى بود كه در آن سكّه‌هاى طلا و نقره و مس ضرب مىكردند . دولت يك مدرسهء تيراندازى با كمان و يك مدرسهء تيراندازى با تفنگ تأسيس كرده بود . « 5 »\r\nپس از شورش بكرسباشى ( سوباشى ، صوباشى ) ، شاه عبّاس اول بغداد را در 1032 فتح كرد . عمارات مدارس و زيارتگاههاى سنّيان شامل مساجد گيلانى و ابو حنيفه آسيب فراوان ديد . هزاران نفر به قتل رسيدند يا به عنوان برده به فروش رفتند و جمعى ديگر شكنجه شدند . « 6 » در اين دوره ، سراى ( دار الحكومه ) به وسيلهء صفى قلى خان ، حاكم ايرانى ، ساخته شد . عثمانيها در 1408 ، به رهبرى سلطان مراد چهارم ، بغداد را به تصرّف درآوردند . وى دستور داد كه زيارتگاهها ، بويژه آرامگاههاى ابو حنيفه و گيلانى ، را تعمير كنند و به هنگام عزيمت\r\n\r\n\r\n","description":"","footnote":"\r\n( 1 ) .\r\n Rauwolf , Travels , in Ray Collection , London 1605 , vol . 1 , P . 179 ff \r\n( 2 ) .  Texeire , Travels , ed . by Hakluyt , P . 31 \r\n( 3 ) .  John Eldred \r\n( 4 ) .  Hakluyt , , vol . 3 , P . 325 \r\n( 5 ) .  Pedro Texeira , P . 31 \r\n( 6 ) . كاتب چلبى ، فذلكه ، ج 2 ، ص 50 ؛ خلاصة الآثار ، ج 1 ، ص 383 ؛ عزّاوى ، ج 4 ، ص 178 - 182\r\n","page_name":" 50 ","page_number":58},
  {"content":"\r\n\r\nاو ، دور باب الطلسم ديوار كشيدند و اين ديوار تا سال 1335 / 1917 كه تركان به هنگام عقب‌نشينى آن را منفجر ساختند ، پابرجا بود . صدر اعظم مراد چهارم قلعه را به صورت مطلوبى مرّمت كرد .\r\nاطلاعات بيشترى از جهانگردان اين دوره مانند تاورنيه ( 1062 / 1652 ) ، اوليا چلبى ( 1065 / 1655 ) و تونو « 1 » ( 1073 / 1663 ) به دست مىآيد . ديوار پيرامون شرق بغداد تقريبا مدوّر بود و شصت ذراع ارتفاع و ده تا پانزده ذراع عرض و سوراخهايى براى توپ داشت .\r\nبرجهاى عريضى در گوشه‌هاى اصلى آن ديده مىشد ، كه چهار برج آن در اين دوره مشهور بود - و برجهاى كوچكترى به فواصل كوتاه از يكديگر نيز ساخته شده بود . بر فراز برجهاى عريض ، توپهاى برنجى نصب كرده بودند . در كنار رودخانه ، ديوار به منظور دفاع تكميل شده بود ( در نقشه‌اى كه نصوح الصلاحى در 944 براى سلطان سليمان كشيده اين ديوار ديده مىشود ) . « 2 » در حصار طرف خشكى ، 118 برج و در طرف رودخانه 45 برج وجود داشت . « 3 » كرپرتر « 4 » ( 1234 / 1819 ) از 117 برج ياد مىكند ، كه 17 تاى آن عريض بوده است . « 5 » اين حصار در طرف خشكى سه دروازه داشت ( زيرا جلوى دروازهء طلسم را ديوار كشيده بودند ) : باب الامام الاعظم در شمال به فاصلهء هفتصد ذراعى دجله ، قرنليق‌قاپو ( باب كلواذا ) يا دروازهء سياه در جنوب به فاصلهء پنجاه ذراعى از دجله ، و آق‌قاپو ( الباب الوسطانى ) يا دروازهء سفيد در شرق .\r\nدروازهء چهارم در كنار پل بود . اوليا چلبى ديوار را اندازه گرفت و با\r\n\r\n\r\n","description":"","footnote":"\r\n( 1 ) .  Thevenot \r\n( 2 ) .  Sousa , AtLas of Baghdad , P . 12 \r\n( 3 ) . حاجى خليفه ، جهان‌نما ، ص 457 به بعد\r\n( 4 ) .  KerPoter \r\n( 5 ) .  TraveLs , P . 265 ; cf . Buckingham , Travels , P . 382 \r\n","page_name":" 51 ","page_number":59},
  {"content":"\r\n\r\nگامهاى آهسته آن را 800 خ 28 قدم يا هفت ميل يافت ( 1 ميل - 000 خ 4 قدم ) و حال آنكه حاجى خليفه طول آن را 200 خ 12 ذراع يا دو ميل مىداند ( نيبور « 1 » و اوليويه « 2 » طول شرق بغداد را دو ميل مىدانند ) . ولستد « 3 » محيط ديوارها را هفت ميل برآورد مىكند . فليكس جونز « 4 » ، كه بغداد را در 1269 / 1853 مسّاحى كرده ، محيط ديوارهاى شرق بغداد از جمله قسمت مشرف به رودخانه را 600 خ 10 يا رد يا در حدود 6 ميل مىداند . « 5 »\r\nپيرامون حصار را خندقى به عرض شصت ذراع قرار گرفته بود كه آن را با آب دجله پر كرده بودند . در گوشهء شمال غربى حصار ، قلعه‌اى بود كه از باب المعظّم تا دجله ادامه داشت ، و ديوار واحدى با برجهايى كوچك كه بر فراز هر يك توپى نصب كرده بودند آن را دربر مىگرفت .\r\nسربازخانه و انبار مهمّات و آذوقه و همچنين خزانه و ضرّابخانه در آنجا قرار داشت . « سراى » ، محل اقامت پاشا ، در پايين قلعه واقع بود و باغهاى وسيع و كوشكهاى زيبا داشت . در سوى ديگر پل در كرخ ، قلعه‌اى به نام قوشلر قلعه سى يا قلعهء پرندگان ساخته شده بود كه دروازه‌اى بر روى پل داشت . « 6 » اوليا چلبى به مساجد بيشمار بغداد اشاره مىكند و از نه مسجد مهم نام مىبرد . دو باب از مدارس يعنى مرجانيه و مدرسة الخلفا ( مستنصريّه ) از همه بزرگتر بود . از ميان كاروانسراهاى\r\n\r\n\r\n","description":"","footnote":"\r\n( 1 ) .  Niebuhr \r\n( 2 ) .  Olivier \r\n( 3 ) .  Wellsted \r\n( 4 ) .  Felix Jones \r\n( 5 ) .\r\n Olivier , VOyage , vol . 2 , PP . 379 - 380 ; Wellsted , Travels , vol . 1 , P . 255 ; Felix Jones , P . 318 ; rousseau , P . 5 ; tarvernier , P . 84 \r\n( 6 ) . اوليا چلبى ، ج 4 ، ص 416 ؛ حاجى خليفه ، جهان‌نما ، ص 450 - 457 ؛\r\n Tavernier , P . 64 , Thevenot , vol . 2 , P . 211 \r\n","page_name":" 52 ","page_number":60},
  {"content":"\r\n\r\nمتعدد ، دو باب آن وضعيت خوبى داشت . وى هشت كليسا و سه كنيسه را ذكر مىكند ، و ارقام اغراق‌آميزى در مورد تكيه‌ها ( 700 باب ) و گرمابه‌ها ( 500 باب ) به دست مىدهد . پل قايقى 37 تا 40 قايق به تناسب عمق رودخانه داشت ، و بعضى از قايقهاى ميانى را مىتوانستند به منظور امنيت شبانه يا عبور و مرور از رودخانه يا براى احتياط نظامى ، بردارند . زبانهاى عمدهء شهر عربى ، تركى و فارسى بود . بغداد بهترين كبوتران قاصد را داشت .\r\nبا وجود اين ، بغداد همچنان به سوى انحطاط پيش مىرفت و جمعيت آن به كمترين حد ممكن ، يعنى 000 ، 15 نفر ، تقليل يافت . « 1 »\r\nدر فاصله سالهاى 1048 - 1116 ، 24 پاشا بر بغداد حكومت كردند ، و مجال هيچ‌گونه پيشرفت واقعى نبود . پاشاها نيمه مستقل بودند ، و ينىچريها قدرت فراوان داشتند . قدرت طوايف افزايش يافته بود و بتدريج حيات شهر را تهديد مىكرد .\r\n[ در دورهء اين پاشاها 
  ] بجز مرمّت ديوارهاى مساجد يا شهر ، كار زيادى انجام نگرفت . كوچوك حسن پاشا ( 1052 ) سه برج در مجاورت برج العجم ساخت . خاصّكى محمّد پاشا ، پس از سيل 1067 ، طبيّة الفاتح را دوباره ساخت و حصار را مرمّت كرد . احمد بشناق برجها بويژه برج الجاويش ( چاوش ) را تعمير كرد و برج الصّابونى را ساخت ( 1098 ) .\r\nمساجد تا اندازه‌اى مورد توّجه قرار گرفت . دلى حسين پاشا ( 1054 ) مسجد قمريّه را تعمير كرد . خاصّكى محمد ( 1067 ) مسجد خاصّكى\r\n\r\n\r\n","description":"","footnote":"\r\n( 1 ) . اوليا چلبى ، سياحت ، ج 4 ، ص 420 به بعد ؛\r\n Tavernier , pp . 85 - 6 ; Thevenot , vol . 2 , P . 211 \r\n","page_name":" 53 ","page_number":61},
  {"content":"\r\n\r\nرا در رأس القريه ساخت . سلحدار حسين پاشا ( 1082 ) مسجد الفضل را ساخت كه به جامع حسين پاشا شهرت يافت ، و مقبرهء عمر سهروردى را محصور كرد و نهر آبى به آنجا كشيد . عبد الرّحمان پاشا ( 1085 ) جامع شيخ معروف را تعمير كرد و سدّى را كه سلف او براى حفظ اعظميّه از سيل ساخته بود تكميل نمود . قپلان مصطفى ( 1087 ) جامع الشيخ القدورى را تعمير كرد كه به جامع قپلانيه شهرت يافت . عمر پاشا ( 1089 ) مسجد ابو حنيفه را تعمير كرد و موقوفات جديدى به آن اختصاص داد . ابراهيم پاشا ( 1092 ) جامع سيد سلطان على و جامع السرّاى را تجديد بنا كرد . اسماعيل پاشا ( 1100 ) جامع الخفّافين را تعمير نمود . « 1 » احمد بشناق ( 1089 / 1678 ) بناى معروف به خان بنى سعد را ساخت ، و سلحدار حسين پاشا بازار جديدى نزديك مستنصريّه بنا كرد .\r\n\r\n11 . مماليك\r\nدر آغاز قرن دوازدهم / هجدهم ، وضع ايالت بغداد سخت آشفته بود ، ينى چريها بر شهر تسلّط داشتند و طوايف عرب بر نواحى مجاور مستولى بودند و صلح و امنيت بازرگانى وجود نداشت . انتصاب حسن پاشا در 1116 و پس از او پسرش احمد ، دورهء تازه‌اى در بغداد پديد آورد . آنان مماليك ( غلامان ) « 2 » را براى نظارت بر ينىچريها به كار گماشتند و شالودهء سلطهء مماليك را كه تا 1247 ادامه يافت ريختند .\r\n\r\n\r\n","description":"","footnote":"\r\n( 1 ) . عزّاوى ، ج 4 ، ص 27 ، 64 ، 109 ، 116 ، 143 ؛ گلشن خلفا ، ص 102 - 103 ، 105 - 106 ؛ آلوسى ، مساجد ، ص 37 ، 57 - 58\r\n( 2 ) .  Kolemen \r\n","page_name":" 54 ","page_number":62},
  {"content":"\r\n\r\nينىچريها و طوايف عرب تحت فرمان درآمدند . نظم برقرار شد ، و تهديد ايران از ميان رفت . حسن پاشا مسجد سراى ( جديد حسن پاشا ) را تعمير كرد ، ماليات هيزم و مواد غذايى را برداشت ، و محلّات را از اخّاذيهايى كه پس از قتل و كشتار پديد آمده بود نجات داد . « 1 » احمد پاشا سياست پدر را ادامه داد و تا حدّ زيادى به اعتبار بغداد افزود . نادر شاه دوبار ( 1150 و 1156 ) بغداد را در محاصره گرفت و گرچه شهر در محاصرهء اوّل سخت آسيب ديد ، احمد پاشا دست از مقاومت برنداشت و شهر را نجات داد . پس از مرگ احمد پاشا در 1160 ، قسطنطنيه مجددا در صدد تحميل قدرت خود بر بغداد برآمد ، ولى به سبب مخالفت مماليك موفّق نشد . در 1162 سليمان پاشا نخستين مملوكى بود كه به حكومت بغداد رسيد . وى بنيانگذار واقعى حكومت مماليك در بغداد بود . از اين به بعد ، سلطان مجبور بود مقام آنان را به رسميّت بشناسد و به طور كلّى حاكمان پيشنهادى آنان را تأييد كند . حسن پاشا ، كه در دربار عثمانى تربيت شده بود ( غلام خانه زاد ) ، در صدد تقليد از ايشان برآمد و مراكزى براى تربيت مماليك چركسى و گرجى و فرزندان بزرگان محلّى تأسيس كرد . سپس سليمان اين كار را توسعه داد ، و هميشه در حدود دويست نفر در مدرسه براى كارهاى لشكرى و كشورى تعليم مىديدند . به آنان خواندن و نوشتن و طرز استفاده از اسلحه ، فن سواركارى و ورزش ، و در پايان برخى آداب و رسوم دربارى\r\n\r\n\r\n","description":"","footnote":"\r\n( 1 ) .\r\n Gazetteer of the Persian Gulf , vol . 1 , Part 1 , PP . 1193 - 4 ; \r\nسليمان فائق ، حروب الايراينيّن ، نسخهء خطى ، ب 18 - 19 ؛ همو ، تاريخ المماليك ، نسخهء خطّى ، ب 4 ؛ حديقة الزوراء ( خلاصه ) ، نسخهء خطى ، ص 9 ؛ گلشن خلفا ، ص 225\r\n","page_name":" 55 ","page_number":63},
  {"content":"\r\n\r\nآموخته مىشد ، تا گروهى برگزيده براى دولت آماده شود . « 1 » بدين ترتيب طبقهء حاكمه‌اى تربيت يافته ، فعّال ، و متراكم تشكيل شد . امّا به سبب حسادتها و توطئه‌ها ضعيف بود . سليمان پاشا طوايف را مطيع ساخت ، نظم و امنيّت را برقرار كرد و به تشويق تجارت پرداخت . على پاشا در 1175 و عمر پاشا در 1177 دنبالهء كار را گرفتند . « 2 » در 1180 تأسيس يك نمايندگى انگليس در بغداد به تصويب بمبئى رسيد . « 3 » در 1186 / 1772 طاعونى وحشتناك در بغداد شيوع يافت كه شش ماه ادامه داشت .\r\nهزاران نفر از بين رفتند ، گروههايى مهاجرت كردند ، و فعاليتهاى اقتصادى متوقف شد . « 4 »\r\nامنيّت باعث شد كه بغداد به صورت مركز بزرگ تجارى درآيد . يك شاهد عينى در 1188 چنين نوشت : « اينجا بازار بزرگى براى محصولات هندوستان ، ايران ، قسطنطنيه ، حلب ، و دمشق ، و خلاصه انبار بزرگ مشرق زمين است » . « 5 »\r\nاختلاف و رهبرى ضعيف مماليك به آشوب و هرج و مرج طوايف و تسلّط ايران بر بصره منجر شد . اين دوره هنگامى پايان يافت كه سليمان پاشاى كبير به حكومت رسيد ( 1193 ) و بغداد و شهر زور و بصره را به هم پيوست طوايف را مهار كرد ، و آرامش را برقرار ساخت و قدرت مماليك را احيا كرد . « 6 »\r\n\r\n\r\n","description":"","footnote":"\r\n( 1 ) . سليمان فائق ، تاريخ المماليك ؛ دوحة الوزراء ، ص 8\r\n( 2 ) . تاريخ جودت ، چاپ دوم ، ج 1 ، ص 339 - 340\r\n( 3 ) .  Gazetteer , vol . 1 , P . 1225 \r\n( 4 ) .  ibid . , vol , 1 , P . 324 \r\n( 5 ) .  ibid . , vol . 1 . P . 1243 \r\n( 6 ) . تاريخ جودت ، ج 2 ، ص 146 ، 157 - 158 ؛ صوفى ، تاريخ المماليك ، ص 19 به بعد ، 54\r\n","page_name":" 56 ","page_number":64},
  {"content":"\r\n\r\nسليمان پاشا حصارهاى شرق بغداد را تعمير كرد و حصارى پيرامون كرخ ساخت و دور آن خندقى كشيد و سراى را تجديد بنا كرد . همچنين مدرسهء سليمانيه را تأسيس و مساجد قپلانيّه و فضل و خلفا را تعمير كرد . گذشته از اين ، سوق السراجين را ساخت . كخيهء ( كتخدا ، وزير ) او شروع به ساختن مسجد احمديّه ( جامع الميدان ) كرد و برادر « كخيه » « 1 » به تكميل آن پرداخت . در آخرين سال عمرش ( 1217 ) طاعونى در بغداد بروز كرد . « 2 » كوچوك سليمان ( 1223 ) اعدام را جز در موردى كه محاكم مذهبى تصميم مىگرفتند ملغى ساخت ، و مصادرهء اموال را ممنوع و مطالبات محاكم را لغو كرد و حقوقى به قضات اختصاص داد . « 3 »\r\nداود پاشا ( 1231 ) پس از يك دورهء آشوب بر سر كار آمد . وى طوايف را مطيع و نظم و امنيّت را برقرار ساخت و بعضى از نهرهاى آبيارى را لاروبى كرد و چند كارخانهء پارچه‌بافى و اسلحه‌سازى ساخت و به تشويق صنايع محلى پرداخت . وى سه مسجد بزرگ بنا كرد كه مهمترين آنها مسجد حيدرخانه بود . همچنين سه مدرسه تأسيس كرد و بازارى در كنار پل ساخت و لشكرى مركّب از حدود بيست هزار نفر تشكيل داد و افسرى فرانسوى را به ترتيب آنان گماشت . مديريت فعّال و هوشمندانهء او موجب ترقّى آن شهر شد . اما ناگزير بود از مردم بغداد ماليات سنگينى دريافت كند . سقوط داود و پايان كار مماليك در نتيجهء سياست تمركزجويانه و اصلاح‌طلبانهء محمود ثانى ، و نيز طاعونى\r\n\r\n\r\n","description":"","footnote":"\r\nبه بعد ؛ سليمان فائق ، تاريخ المماليك ، ب 16 - 17\r\n( 1 ) . عثمان بن سند ( چاپ مختصر ) ، ص 70 - 73 ، 76 - 77\r\n( 2 ) . ياسين افندى العمرى ، غرايب الأثر ، ص 64 ؛  Gazetteer , vol . 1 , P . 1285 \r\n( 3 ) . سليمان فائق ، تاريخ المماليك ، ب 16 ؛ دوحة الوزراء ، ص 250\r\n","page_name":" 57 ","page_number":65},
  {"content":"\r\n\r\nوحشت‌انگيز ، قحطى و سيل كه به بيشتر جمعيت شهر صدمه زد ، پيش آمد ( 1247 ) . « 1 »\r\n\r\n12 . سلطهء مجدد عثمانى\r\nنظام ادارى بغداد به مقياس كوچكتر تقليدى از نظام ادارى قسطنطنيه بود . اختيارات عالى نظامى و ادارى پاشا حفظ شد . در رأس امور ، « كتخدا » ( يا كخيه ) بود كه مانند وزير عمل مىكرد . دستياران او يكى دفتردار بود كه مديريت امور مالى را به عهده داشت ، و ديگرى ديوان افنديسى يا رئيس ديوان وزارت بود . افسرى نيز فرماندهى نگهبانان قصر را داشت و « آغا » ى ينىچريها بود . رياست دستگاه قضايى را قاضى بر عهده داشت . پاشا « ديوان » را كه شامل كخيه ، دفتردار ، قاضى ، فرمانده و ساير شخصيتهاى برجسته بود براى بحث دربارهء مسائل مهم احضار مىكرد . در قصر ، خانه‌هايى با آموزگاران و له‌له‌ها براى تربيت مماليك وجود داشت . « 2 » سپاه مملوك از 500 ، 12 نفر تشكيل مىشد و در صورت ضرورت با پيوستن سربازان محلّى و افراد ساير قسمتهاى ولايت به سى هزار نفر افزايش مىيافت . « 3 »\r\n\r\n\r\n","description":"","footnote":"\r\n( 1 ) . حديقة الزوراء ( خلاصه ) ، نسخهء خطى ، ب 43 - 44 ، 53 ، 55 - 56 ؛ ا . ر . سويدى ، نزهة الادباء ، نسخهء خطى ، ب 41 - 42 ؛ مرآت الزوراء ، ص 59 ؛ سليمان فائق ، تاريخ المماليك ، نسخهء خطى ، ب 39 - 52 ؛\r\n Gazetteer , vol . 1 , P . 1316 ; Fraser , Travels , vol . 1 , PP . 224 - 5 ; Handbook of MesoPotamia , vol . 1 , PP . 80 - 81 \r\n( 2 ) . جودت ، ج 2 ، ص 287 ، ج 3 ، ص 204 ؛ عثمان بن سند ، ص 31 - 32 ، 39 ، 56 ؛\r\n Rousseau , P . 25 ff \r\n( 3 ) . سليمان فائق ، مماليك ، ب 51 - 52\r\n","page_name":" 58 ","page_number":66},
  {"content":"\r\n\r\nجهانگردان اروپايى در اين دوره اطلاعاتى دربارهء بغداد به دست مىدهند . بعضى اظهار مىدارند كه ديوارها در مواقع متعدّد ساخته و تعمير شده و قسمتهاى قديمى بهتر از ساير بخشهاست . « 1 »\r\nمحوطهء داخل ديوارها ( در قسمت شرقى ) ، بنا به اندازه‌گيرى فليكس جونز ، 591 جريب بوده است . « 2 » حصار كنار رودخانه ظاهرا مورد توجّه نبوده و خانه‌هايى در ساحل ساخته شده است . « 3 » قسمت عمده‌اى در داخل حصار ، بويژه در سمت شرقى ، مسكونى نبود . بخش نزديك رودخانه نسبتا پرجمعيت بود ، ولى حتّى در اينجا نيز به اندازه‌اى باغ وجود داشت كه گويى شهرى از دل نخلستان بيرون آمده است . « 4 » سراى وسيع بود ، باغهاى زيبايى داشت و داراى اثاث گرانبهايى بود . « 5 »\r\nكرخ ، يعنى بخش غربى ، شبيه حومه و داراى باغهاى متعدد بود . در آغاز استحكاماتى نداشت « 6 » تا آنكه سليمان پاشاى كبير ديوار آن را ساخت . چهار دروازه داشت - باب الكاظم ( در شمال ) ، باب الشيخ معروف ( در غرب ) ، باب الحلّه ( در جنوب غربى ) و باب الكريمات ( در جنوب ) . طول ديوارها 300 ، 5 متر بود و بخشى به مساحت 426 جريب را دربر مىگرفت . « 7 » كرپورتر ( 1213 / 1818 ) مىنويسد كه در معابر بيشمار و وسيع آن ، دكانهاى پر كالايى وجود داشت . « 8 » بعلاوه ، اين\r\n\r\n\r\n","description":"","footnote":"\r\n( 1 ) .\r\n Buckingham , Travels ( 1817 ) , P . 332 ; Felix Jones , Memoir , P . 309 \r\n( 2 ) .\r\n Ives , Journey , London 1778 , P . 20 ; Rousseau , Description , P . 5 \r\n( 3 ) .  Olivier , Voyage , vol . 2 , P . 379 \r\n( 4 ) .\r\n Neibuhr , vol . 2 , P . 239 ; Buckingham , P . 373 ; Wellsted , vol . 1 , P . 255 \r\n( 5 ) .  Rousseau , P . 6 \r\n( 6 ) .  ibid , P . 5 \r\n( 7 ) .  F . Jones , P . 309 . \r\n( 8 ) .  Ker Porter , vol . 2 , P . 255 ;  منشى بغدادى ، رحله ، ص 31\r\n","page_name":" 59 ","page_number":67},
  {"content":"\r\n\r\nقسمت به اندازهء بخش شرقى پرجمعيت نبود ، و به‌طور كلى افراد عادى در آنجا سكونت داشتند . « 1 » پل قايقى 8 ر 1 متر ارتفاع داشت ، و مردم براى عبور از رودخانه از آن يا از قفّه‌ها استفاده مىكردند . « 2 »\r\nدر اين دوره جمعيّت بتدريج افزايش يافت . روسو ( در حدود 1215 / 1800 ) جمعيت آن را 000 ، 45 و اوليويه 000 ، 80 تخمين مىزند ، و حال آنكه ساكنانش رقم آن را 000 ، 100 نفر مىدانند « 3 » ؛ باكينگم ( 1232 / 1818 ) آن را 000 ، 80 نفر مىداند « 4 » ، و كرپورتر ( 1233 / 1818 ) آن را 000 ، 100 نفر تخمين مىزند . « 5 » منشى بغدادى نظر مردم محل را اين گونه بيان مىكند كه در بغداد 000 ، 100 خانوار وجود داشت كه 1500 خانوار آن يهودى و 800 خانوار مسيحى بودند . « 6 » در 1246 / 1830 اين تخمين به 000 ، 120 تا 000 ، 150 نفر رسيد . « 7 » مخلوطى از نژادها و مذاهب وجود داشت . ديوانيان ترك ( يا مملوك ) بودند ، بازرگانان عمدتا عرب بودند ، و گروهى ايرانى و كرد و عده‌اى هم هندى ديده مىشد . « 8 » در بغداد ، بويژه نزديك پل بازارهاى متعددى وجود داشت و بازارهاى بزرگ با طاقهاى آجرى پوشيده شده بود ، و حال آنكه روى بازارهاى ديگر را با شاخه‌هاى نخل\r\n\r\n\r\n","description":"","footnote":"\r\n( 1 ) .  Niebuhr , vol . 2 . P . 244 ; Rousseau , P . 4 \r\n( 2 ) .  Ker Porter , vol . 2 , P . 255 ; Niebuhr , vol . 2 , P . 243 ;  منشى بغدادى ، ص 243\r\n( 3 ) .  Rousseau , P . 8 ; olivier , vol . 2 , P . 385 \r\n( 4 ) .  Travels , vol . 2 , P . 380 \r\n( 5 ) .  Ker Porter , P . 265 \r\n( 6 ) . رحله ، ص 24 .\r\n( 7 ) .  Fraser , vol . 1 , PP . 224 - 5 ; Wellsted \r\n( 8 ) .  Buckingham , P . 387 ; Niebuhr , vol . 2 , P . 250 \r\n","page_name":" 60 ","page_number":68},
  {"content":"\r\n\r\nمىپوشاندند . خانهاى بسيار ، 24 حمام ، 5 مدرسهء بزرگ ، و 20 مسجد وسيع و بسيارى مسجد كوچك وجود داشت . « 1 »\r\nمعابر باريك بود ، و بعضى از آنها دروازه داشت كه شبها براى حفاظت مىبستند . خانه‌ها مرتفع بود ، و پنجره‌هايى رو به كوچه داشت .\r\nدرون خانه ، رديف اتاقها رو به حياط ميانى مربع شكل كه معمولا باغى نيز داشت گشوده مىشد . از « سردابها » براى فرار از گرماى تابستان استفاده مىكردند ، و حال آنكه مهتابيها براى اواخر بعدازظهر مناسب بود . در تابستان ، مردم روى بام مىخوابيدند . « 2 » بغداد صنايعى از جمله دبّاغى ، و كارگاههايى براى تهيهء منسوجات پنبه‌اى و ابريشمى و پشمى داشت . « 3 »\r\nاز 1247 تا انقراض دولت عثمانى ، بغداد مستقيما تحت نظر قسطنطنيه بود . بعضى از حكّام درصدد اصلاحاتى برآمدند . محمد رشيد پاشا ( 1263 ) نخستين كسى بود كه كوشيد اوضاع اقتصادى را بهبود بخشد . وى شركتى براى خريد دو كشتى جهت حمل و نقل ميان بغداد و بصره تشكيل داد ، و موفقيّت آن منجر به طرح انگليسى مشابهى شد . نامق پاشا ( 1269 ) « دمير خانه » را تأسيس كرد كه كشتيها را تعمير مىكرد . « 4 » مدحت پاشا ( 1286 - 1289 ) نظام جديد « ولايت » را ابداع كرد . والى يك معاون ، يك مدير براى امور خارجه و يك مأمون يا منشى داشت . ولايت به هفت سنجق تقسيم مىشد كه در رأس هر كدام يك\r\n\r\n\r\n","description":"","footnote":"\r\n( 1 ) .  Buckingham , PP . 378 - 9 ; \r\nمنشى بغدادى ، ص 31\r\n( 2 ) .  ibid , P . 380 \r\n( 3 ) .  Rousseau , PP . 2 - 10 \r\n( 4 ) .\r\n Chiha , P . 54 , 58 - 9 ; ( Gazetteer , vol . 1 , P . 1360 , 1365 - 6 , 1372 \r\n","page_name":" 61 ","page_number":69},
  {"content":"\r\n\r\nمتصرّف قرار داشت ، و بغداد يكى از آنها بود . « 1 » وى بعضى از مالياتهاى مورد اعتراض مردم را لغو كرد - نظير « احتساب » ( ماليات دروازه‌بانى ) يعنى ماليات بر هر محصولى كه براى فروش به كنار دروازه مىآوردند ، « طالبيّه » يا ماليات بر حمل و نقل آبى ، « خمس حطب » يا 20 درصد ماليات سوخت ، « روس ابكار » يا ماليات بر چرخ آبكشى براى كشت و زرع ، كه يك عشر از محصولات كشاورزى جاى آن را گرفت . « 2 » در 1287 مدحت پاشا تراموايى براى پيوستن بغداد به كاظمين احداث كرد كه تا هفتاد سال بعد مورد استفاده بود . « 3 » وى در 1286 نخستين مركز انتشاراتى ، چاپخانهء ولايت بغداد ، و روزنامهء الزوراء را بنيان نهاد .\r\nاين نخستين روزنامه‌اى بود كه در عراق به عنوان ارگان رسمى حكومت ولايتى انتشار يافت ، و تا جمادى الاول 1335 / مارس 1917 به صورت هفتگى منتشر مىشد . « 4 » به استثناى چند مدرسهء مبلغّان فرانسوى ، مدرسهء جديدى در بغداد وجود نداشت . در فاصله سالهاى 1286 - 1288 ، مدحت مدارسى جديد ، از جمله يك مدرسهء فنّى ، يك آموزشگاه ( « رشدى » ) و يك دبيرستان ( « اعدادى » ) نظام ، و يك آموزشگاه و يك دبيرستان غير نظامى ( « ملكى » ) تأسيس كرد ، « 5 » مدحت ديوارهاى شهر را به منزلهء گامى در جهت امروزى كردن آن\r\n\r\n\r\n","description":"","footnote":"\r\n( 1 ) .  Gazetteer , vol . 1 , P . 1442 , 1447 - 8 \r\n( 2 ) .  ibid . , vol , 1 , P . 1442 \r\n( 3 ) .  Ali Haydar Midhat , Life , P . 51 \r\n( 4 ) .  ibid , P . 47 ff ; Tarrazi , Arabic Press , vol . 1 , P . 78  عزّاوى ، ج 7 ، ص 241\r\n( 5 ) . زوراء ، ش 182 ؛ عزّاوى ، ج 8 ، ص 21 ؛ سالنامهء بغداد ( 1900 ) ، ص 454 ؛ چيهه ، ص 100 - 102\r\n","page_name":" 62 ","page_number":70},
  {"content":"\r\n\r\nخراب كرد و ساختمان سراى را كه نامق پاشا آغاز كرده بود و به پايان رسانيد .\r\nنهضت آموزشى كه به وسيلهء مدحت شروح شده بود پس از او نيز ادامه يافت . نخستين آموزشگاه دخترانه در 1317 افتتاح شد . چهار دبستان در 1307 و يك دانشسراى مقدّماتى در 1318 تأسيس شد . « 1 » تا سال 1331 ، 102 مدرسه در عراق وجود داشت ، 67 ابتدايى ، 29 آموزشگاه ( رشدى ) ، 5 دبيرستان و يك دانشكده يعنى دانشكدهء حقوق . « 2 » در سالهاى 1301 - 1325 ، پنج چاپخانه تأسيس شد . پس از 1326 روزنامه‌هايى در بغداد منتشر شد و تا 1333 ، 45 روزنامه از طرف افراد مختلف انتشار مىيافت .\r\nپس از مدحت ، واليانى يكى پس از ديگرى بسرعت بر سر كار آمدند كه كار زيادى انجام ندادند . در 1303 نظام وظيفهء اجبارى ( فقط براى مسلمانان ) برقرار شد . در 1296 بيمارستانى كه مدحت ساخته بود سرانجام افتتاح شد . « 3 » در 1320 ، پل قايقى تازه‌اى كه عرض آن براى عبور وسايط نقليه مناسب بود و قهوه‌خانه‌اى در سمت جنوب داشت ساخته شد . « 4 » در 1326 بغداد سه نماينده به مجلس عثمانى فرستاد . « 5 » در 1328 ناظم پاشا سدّى پيرامون شرق بغداد به منظور حفظ آن از سيل ساخت . « 6 » وى آخرين والى فعّال بود .\r\nدر رأس سازمان ادارى ، والى قرار داشت كه شورايى به او كمك مىكرد ، و نيمى از اعضاى آن منتخب و بقيه انتصابى بودند .\r\n\r\n\r\n","description":"","footnote":"\r\n( 1 ) . سالنامهء معارف ، استانبول 1900 ؛ س . فيضى ، نضال ، ص 58 - 59\r\n( 2 ) . لغة العرب ، 1913 ، ص 335\r\n( 3 ) . زوراء ، ش 810\r\n( 4 ) . آلوسى ، ص 25\r\n( 5 ) . عزّاوى ، ج 8 ، ص 165 .\r\n( 6 ) . عزّاوى ، ص 200 - 201 .\r\n","page_name":" 63 ","page_number":71},
  {"content":"\r\n\r\nدر حدود دو نفر از اعضاى منتخب غير مسلمان بودند . يك قائم مقام به والى كمك مىكرد . « 1 » از جمله مقامات مهم ، هيأت مديرهء « معارف » ، هيأت مديرهء « تاپو » ، ادارهء ثبت ، و دادگاههاى مدنى بود . « 2 » تا 1182 ، بغداد مركز سه ولايت موصل و بصره و بغداد بود . در 1278 موصل ، و در 1301 بصره جدا شد و بغداد به صورت سه « متصرّ فلق » درآمد . « 3 »\r\nطاعون و سيل 1247 آثار وحشت‌انگيزى در بغداد به جاى نهاد و بيشتر خانه‌هاى شرق بغداد خراب شد و دو سوّم فضاى ميان ديوارها خالى ماند ، و در اين ضمن قسمت اعظم كرخ رو به ويرانى نهاد .\r\nديوارهاى دو طرف ، بر اثر سيل شكافهاى عميقى برداشت . در مقايسه با زمان داود پاشا ، شهر در وضع رقّت‌بارى بود . « 4 »\r\nسوثگيت ( 1253 ) اشاره مىكند كه شهر توانست خود را بتدريج از آن مصيبت برهاند . وى شمار جمعيت را در آن روزگار چهل هزار نفر تخمين مىزند ، ولى مشاهده مىكند كه مدارس به فراموشى سپرده شده و موقوفات آنها به‌طور شايسته مصرف نمىشود . « 5 »\r\nهنگامى كه فليكس جونز بغداد را مسّاحى كرد ( 1269 - 1270 ) ، وضع بهبود يافته بود . وى 63 محلّه در شرق بغداد و 25 محلّه در كرخ ذكر مىكند كه بيشتر آنها نام خود را حفظ كرده‌اند . « 6 »\r\nجمعيت شهر پس از اواسط قرن سيزدهم / نوزدهم بتدريج\r\n\r\n\r\n","description":"","footnote":"\r\n( 1 ) . زوراء ، ش 1369 .\r\n( 2 ) . سالنامه ( 1300 ) ، ص 82 - 96\r\n( 3 ) .  Chiha , P . 85 \r\n( 4 ) .  Fraser , vol . 1 , P . 269 \r\n( 5 ) .  Southgate , Narrative , P . vol . 2 , P . 180 , 165 - 6 \r\n( 6 ) .  Memoir , P . 339 ; - Fraser , P . 233 - 4 \r\n","page_name":" 64 ","page_number":72},
  {"content":"\r\n\r\nرو به فزونى نهاد . در 1269 در حدود شصت هزار نفر بود . « 1 » در 1284 تعداد جمعيت ذكور بغداد 273 ، 67 نفر ذكر شده است . « 2 » در 1294 كل جمعيت را هفتاد تا هشتاد هزار نفر تخمين زده‌اند . « 3 » در دههء 1307 ، تعداد جمعيت هشتاد تا صد هزار نفر تخمين زده مىشد . « 4 » در 1318 جمعيت بغداد را صد هزار نفر تخمين مىزدند . « 5 »\r\nتخمين ديگرى دربارهء جمعيت سال 1322 رقم 000 ، 140 را به دست مىدهد . « 6 » در 1336 ، رقم جمعيت را دويست هزار نفر ذكر كرده‌اند . جهانگردان از اختلاط نژادها ، تنوّع زبانها و آزادى بىمانند غير مسلمانان و تسامح فراوان در ميان مردم به شگفتى افتاده‌اند . « 7 » اين اختلاط تأثير خود را در گويش بغدادى به جاى نهاد . « 8 »\r\nاما عربى زبان مشترك بود . جمعيّت عرب بر اثر ورود عناصر قبيله‌اى افزايش يافت . « 9 » معمولا مردم هم مذهب يا هم‌نژاد در محلّه‌اى خاص گرد مىآمدند . « 10 » تركها غالبا محلات شمالى را به خود اختصاص داده بودند ، و حال آنكه يهوديان و عيسويان در محلات قديم خود كه به ترتيب در شمال و غرب سوق الغزل قرار داشت مىزيستند . بيشتر ايرانيان در سمت غربى سكونت داشتند ، ولى كرخ بيشتر عرب‌نشين\r\n\r\n\r\n","description":"","footnote":"\r\n( 1 ) .  ibid , P . 315 , 329 \r\n( 2 ) . لغة العرب ، ص 1913\r\n( 3 ) .\r\n Gazetteer , P . 8 ; Geary , Through Asiatic Turkey , 1878 , vol . 1 , P . 126 \r\n( 4 ) .  Harris , From Batum to Baghdad , P . 299 \r\n( 5 ) .  Chiha , P . 165 \r\n( 6 ) . آلوسى ، اخبار بغداد ، ص 280 - 281\r\n( 7 ) .  Jones , P . 339 ; Olivier , vol . 2 , P . 388 - 90 \r\n( 8 ) . عبد اللطيف ، قاموس لهجة بغداد ، نسخهء خطى\r\n( 9 ) .  Geary , vol . 1 , P . 136 , 214 . \r\n( 10 ) .  Jones , P . 339 . \r\n","page_name":" 65 ","page_number":73},
  {"content":"\r\n\r\nبود . « 1 » پيروان سه مذهب اگرچه به زبان عربى سخن مىگفتند ، ولى لهجه‌هايشان تفاوت داشت . « 2 »\r\nدر آغاز قرن بيستم ، هنوز صنايعى وجود داشت . در ميان منسوجات بغداد از پارچه‌هاى ابريشمى ، پنبه‌اى ، پنبه‌اى و ابريشمى ، پارچه‌هاى پشمى راهدار ، پارچه‌هاى ضخيم پنبه‌اى براى روسرى و عبا ، ملحفه و لباسهاى رويى زنانه نام برده‌اند . پارچه‌هاى ابريشمى بغداد از لحاظ رنگ و بافت مشهور بود ، صنعت رنگرزى پيشرفته‌اى وجود داشت .\r\nدبّاغى از صنايع مهم به شمار مىرفت ، و در حدود چهل دبّاغى در معظّم به كار اشتغال داشت . قاليبافى و شمشيرسازى در مرحلهء پيشرفته‌اى بود . يك كارگاه نظامى پارچه‌بافى نيز وجود داشت . « 3 »\r\nبازارهاى بغداد سرپوشيده يا مانند سوق الغزل روباز بود . دهانهء شرقى پل ، با بازارهاى سراى ، ميدان ، شرجه ، و بازار پارچه‌فروشى كه بوسيلهء داود پاشا تعمير كرده بود ، مركز عمدهء داد و ستد محسوب مىشد . بعضى از بازارها صنايع و اصناف مخصوص به خود داشت ، و بازار معمولا به آن اسم ناميده مىشد ، مانند سوق الصّفافير ( مسگران ) ، سوق السّراجين ( زين‌سازان ) سوق الصّاغا ( نقره‌كاران ) ، سوق الخفّافين ( كفّاشان ) و مانند آنها . « 4 »\r\nدو خيابان عمده وجود داشت : يكى از دروازهء شمالى تا نزديك پل ، و ديگرى از دروازهء جنوبى تا منتهى اليه بازار اصلى . در 1333 دروازهء شمالى با جاده‌اى كه امروزه شارع الرشيد ناميده مىشود به دروازهء\r\n\r\n\r\n","description":"","footnote":"\r\n( 1 ) .  Jones , P . 339 ; Southgate , vol . 2 , P . 182 \r\n( 2 ) . لغة العرب ، 1911 ، ص 69 - 71\r\n( 3 ) . سالنامه ( 1300 ) ، ص 79 ، 136\r\n( 4 ) . اوليا چلبى ، ج 4 ، ص 22\r\n","page_name":" 66 ","page_number":74},
  {"content":"\r\n\r\nجنوبى مىپيوست . « 1 »\r\nدر 1340 نامق پاشا كوشيد كه بعضى از خيابانها را تعمير كند . « 2 » در 1307 ، سرّى پاشا « ميدان » را به ميدان مربّع شكلى كه باغى داشت انتقال داد . در 1285 مدحت انجمن شهر را با انتخابات تشكيل داد و دستورهايى براى نظافت خيابانها صادر كرد . در 1296 شهرداريهايى تشكيل يافت و دستورهايى دربارهء نظافت و لاروبى صادر شد . « 3 »\r\nروشنايى با چراغهاى نفتى تأمين مىشد و مقاطعه‌كارى مسئول آن بود ، ولى در واقع تنها خيابانهايى از روشنايى برخوردار بود كه اعيان در آنها سكونت داشتند . « 4 »\r\nدر آغاز قرن چهاردهم / بيستم ، شهر بغداد مساحتى در حدود چهار ميل مربّع داشت . بقاياى ديوار شهر در بخش شرقى ، كه به امر مدحت تخريب شده بود ، با رودخانه تقريبا متوازى الاضلاعى را تشكيل مىداد كه عرض متوسط آن يك ميل بود . در حدود يك سوم اين مساحت ، خالى از سكنه يا به صورت قبرستان يا ويرانه بود ، و در طرف جنوب بخش قابل ملاحظه‌اى پوشيده از نخلستان بود . كرخ نسبت به بغداد شرقى از قسمت بالاترى آغاز مىشد ، ولى عرض و طول كمترى داشت . در 1299 ، در بغداد 303 ، 16 خانه ، 600 كاروانسرا ، 21 گرمابه ، 46 مسجد بزرگ ( جامع ) و 36 مسجد كوچك ، 34 مكتب‌خانه و 21 مدرسهء مذهبى ، 184 قهوه‌خانه و 244 ، 3 دكان وجود داشت . « 5 » در 1301 ، بغداد 426 ، 16 خانه ، 205 كاروانسرا ، 36 گرمابه ، 93 مسجد\r\n\r\n\r\n","description":"","footnote":"\r\n( 1 ) . سالنامه ( 1318 ) ، ص 599 - 600\r\n( 2 ) . همان ، ص 60\r\n( 3 ) . زوارء ، ش 231 ، 878 ، 817 ، 1774 ؛ لغة العرب ، ج 1 ، ص 17 ؛ سالنامه ( 1300 ) ، ص 136\r\n( 4 ) . زوراء ، ش 490 ، 837\r\n( 5 ) . سالنامه ( 1300 ) ، ص 136\r\n","page_name":" 67 ","page_number":75},
  {"content":"\r\n\r\nجامع و 42 مسجد كوچك و 36 مكتب‌خانه داشت . « 1 »\r\nدر 1321 بغداد داراى 000 ، 4 دكان ، 285 قهوه‌خانه ، 135 باغ ميوه ، 145 مسجد جامع ، 6 مدرسهء ابتدايى ، 8 مدرسه براى غير مسلمانان و 20 صومعه ( تكيه ) ، 12 كتابفروشى ، يك كتابخانه عمومى ، 20 مكتب‌خانهء پسرانه ، 8 كليسا ، 9 دبّاغخانه ، يك كارخانهء صابون سازى ، 129 كارگاه نخريسى ، و 22 كارگاه نساجى بود ، « 2 » در 1327 تعداد خانه‌ها به 000 ، 90 باب مىرسيد . 3 چاپخانهء خصوصى ، 6 كليسا و 6 كنيسه نيز وجود داشت . « 3 » شكرى آلوسى 44 مسجد در شرق بغداد و 18 مسجد در كرخ را توصيف مىكند . « 4 »\r\nدماى بغداد در تابستان بين 114 تا 121 درجهء فارنهايت و در زمستان بين 26 تا 31 درجهء فارنهايت بود ، ولى گاه در تابستان به 123 و در زمستان به 20 درجهء فارنهايت نيز مىرسيد .\r\nبغداد در دورهء عثمانى شاعران برجسته‌اى چون فضولى ، ذهنى ، اخرس و عبد الباقى العمرى ؛ و تاريخنويسانى مانند مرتضى ، غرابى و شكرى آلوسى ؛ و فقيهانى نظير عبد اللّه سويدى و ابو الثنا آلوسى داشت . « 5 »\r\n\r\n13 . بغداد امروز\r\nبغداد جديد بويژه پس از دههء 1310 ش / 1930 گسترش قابل ملاحظه‌اى يافته ، و از شمال به اعظميه و كاظمين ، از مشرق به نوار\r\n\r\n\r\n","description":"","footnote":"\r\n( 1 ) . سالنامه ( 1302 ) ، ص 335\r\n( 2 ) . سالنامه ( 1321 ) ، ص 179\r\n( 3 ) . سالنامه ( 1324 ) ، ص 223\r\n( 4 ) . آلوسى ، مساجد\r\n( 5 ) . آلوسى ، المسك الاذفر ، بغداد 1930\r\n","page_name":" 68 ","page_number":76},
  {"content":"\r\n\r\nشرقى ، از جنوب به خميدگى بزرگ دجله ، و به المكار المدنى و حومه‌هاى مجاور مانند شهرهاى منصور و مأمون ، متصّل شده است . در كرخ و رصافه 76 محله و در اعظميه 8 و در كرّذ شرقيه 4 و در كاظمين 6 محله وجود داشت . « 1 » در 1326 ش / 1947 جمعيت شهر بغداد 733 ، 466 نفر بود و تا 1336 ش / 1957 به 000 ، 735 نفر رسيد .\r\nبه جاى سبكهاى معمارى سنتّى ، خانه‌هايى به سبك غربى در مناطق دور تر از شهر قديمى ساخته‌اند و در اين محل بخشهاى قديمى را بتدريج عوض كرده‌اند . پل قايقى از ميان رفته و چهار پل دائم نصب شده است .\r\nتجدّدگرايى مادّى و غير مادّى سريعتر از آن روى داده است كه بتوان در اينجا به آن اشاره كرد .\r\n\r\n\r\n","description":"","footnote":"\r\n( 1 ) .  Sousa , Atlas of Baghdad , p . 21 - 25 \r\n","page_name":" 69 ","page_number":77},
  {"content":"\r\n . \r\n","description":"","footnote":"","page_name":" 70 ","page_number":78},
  {"content":"\r\n\r\n\r\nكتابشناسى\r\nمآخذ در متن مقاله آمده است . بجز آثار عظيم مورّخانى چون طبرى ، مسعودى ، يعقوبى ، ابن اثير ، جغرافيدانانى چون ابن رسته ، ابن فقيه ( نسخه‌هاى خطى مشهد ) ، ابن حوقل ، يعقوبى ، مقدّسى ، ياقوت ، مراصد الاطّلاع ، حدود العالم و مستوفى ، و سيّاحانى مانند ابن جبير ، ابن بطوطه و بنيامين طليطلى ، به مآخذ زير نيز بايد اشاره كرد : ابن الساعى ، الجامع المختصر ، چاپ مصطفى جواد ، بغداد 1934 ؛ ابن الجوزى ، مناقب بغداد ، بغداد 1921 ؛ همو ، المنتظم ، حيدرآباددكن ، 9 - 1357 ه ق . ؛ مسكويه ، تجارب الامم ، جلدهاى 1 - 7 ( تصحيح و ترجمه ،  Amedroz and Margoliouti  ، 21 - 1920 ؛ سهراب ، عجائب الاقاليم السبعه ( به كوشش  Hans von Mzik  ، لايپزيك 1930 ؛ الشالشى ، كتاب الديارات ، چاپ كوركيس عوّاد ، بغداد 1951 ؛ هلال الصابى ، رسوم دار الخلافه ، نسخهء خطى كتابخانهء بخش مردمشناسى ، شمارهء 2900 ؛ ابن الفوطى ، الحوادث الجامعه ، چاپ مصطفى جواد ، بغداد 1351 ه ق ؛ صولى ، اخبار للراضى و المتقى بالّله ، قاهره 1935 ؛ تنوخى ، نشوار المحاضره ،\r\n\r\n","description":"","footnote":"","page_name":" 71 ","page_number":79},
  {"content":"\r\n\r\nج 1 ، قاهره 1921 ، ج 8 ، دمشق 1930 ؛ آلوسى ، المسك الاذفر ، ج 1 ، بغداد 1930 ؛ اوليا چلبى ، سياحت‌نامه ، ج 4 ، قسطنطنيه 1314 ه ق ؛ منشى بغدادى ، رحلة ، ترجمه عباس عزاوّى ، بغداد 1948 ؛ سالنامه‌هاى بغداد مربوط به 1299 ، 1300 ، 1301 ، 1312 ، 1317 ، 1318 ، 1321 ، 1324 ه ق ؛ الحسينى ، اخبار الدولة السلجوقيه ، چاپ محمد اقبال ، لاهور 1933 ؛ حاجى خليفه ، جهان‌نما ، قسطنطنيه 1145 ه ق ؛ يس العمرى ، غرائب الاثر ، چاپ م . س . جليلى ، موصل 1940 ؛ عباس عزّاوى ، تاريخ العراق بين الحتلالين ، ج 8 ، بغداد 58 - 1936 ؛ عثمان بن سند البصرى ، مطالع السعود فى اخبار الوادى داوود ، كتابخانهء بخش مردمشناسى ، ش 233 ( تلخيص ا . ه مدنى ) ، قاهره 1371 ه ق . ؛ سلمان فائق ، تاريخ الممالك فى بغداد ( نسخهء خطى كتابخانهء بخش مردم‌شناسى بغداد ، ش 1227 ) ؛ سلمان فائق ، حروب الايرانيين فى العراق ( كتابخانهء بخش مردم‌شناسى بغداد ، ش 1952 ) ؛ حديقة الزوراء ، تلخيص عبد الرحمان سهروردى ( نسخهء خطى ) ؛ عبد الرحمان سهروردى ، نزهة الادباء فى تراجم علماء و وزراء بغداد ( نسخهء خطى ) ؛ ا . م . كرملى ، الفوز بالمراد فى تاريخ بغداد ، 1329 ؛ فريدون بى ، منشآت السلاطين ، استانبول 1274 ؛ كاتب چلبى ، فذلكه ، ج 2 ، استانبول 1297 ؛ مرتضى ، گلشن خلفا ؛ محسن امين ، بغداد و سن حادثه ضياعى ، استانبول 41 - 1338 ؛ جودت پاشا ، تاريخ ، چاپ دوم ، استانبول 9 - 1301 ؛ الازدى ، حكايت ابى القاسم البغدادى ، چاپ آدام متز ، هايدلبرگ 1902 ؛ الزوراء ( كتابخانهء بخش مردم‌شناسى ) ؛ ا . ك .\r\nشهر نبى ، تذكرة الشعراء ، چاپ ا . م . كرملى ، بغداد 1936 ؛ آلوسى ، مساجد بغداد ، بغداد 1346 ؛ ابن طيفور ، تاريخ بغداد ، ج 6 ، لايپزيك 1908 ؛\r\n W . B . Harris , From Batum to Baghdad 1896 ; Chiha , La Province de Baghdad , Cairo , c . 19800 ; \r\n CI . Huart , Histoire de Baghdad Dans les temps Modernes , Paris 1904 ; J . \r\n\r\n","description":"","footnote":"","page_name":" 72 ","page_number":80},
  {"content":"\r\n . \r\n","description":"","footnote":"","page_name":" 73 ","page_number":81},
  {"content":"\r\n\r\nشهر مدوّر بغداد ، براساس تحقيق دكتر احمد سوسه ، به نقل از كتاب : بغداد ( مدينة السلام و غزو المغول )\r\n\r\n","description":"","footnote":"","page_name":" 74 ","page_number":82},
  {"content":"\r\n\r\n\r\nبخش دوم جغرافياى « 1 » بغداد ا . دووما « 2 » / ترجمهء ايرج پروشانى\r\n\r\n1 . مقدمه\r\nمحل پيدايش هيچ شهرى تصادفى نيست ، خصوصا اگر براى پايتختى برگزيده و پىريزى شده باشد . چنين شهرى كه به دست مردم\r\n\r\n\r\n","description":"","footnote":"\r\n( 1 ) . براى آگاهى بيشتر دربارهء اوضاع طبيعى و بخصوص وضع آب و آبيارى ، - دربارهء جغرافياى انسانى تقريبا هيچ مأخذ دست اولى را نمىتوان نام برد . با اين حال ،\r\n( 2 ) .\r\n","page_name":" 75 ","page_number":83},
  {"content":"\r\n\r\nو براى مردم پديد آمده به ضرورت جايش آنجاست كه لشكرها و كاروانها ، افراد آدمى و صاحبان مال و كالا ، از همه سوى و به آسانى بدان دسترسى داشته باشند و بتوانند در آن گرد آيند . وضع بغداد نيز چنين بوده است .\r\nبراى توضيح علت استقرار بغداد در محل كنونىاش كافى نيست كه تنها به پيرامون نزديك آن چشم بدوزيم ، بلكه بيشتر بايد مجموعهء « بين النهرين و الجزيره » را ، كه اين شهر در مرز ميان آنها جاى دارد ، در نظر داشته باشيم . « 1 » تنها در اين مقياس است كه شايد اهميت و مفهوم كامل بغداد پديدار مىگردد ، هرچند كه اين سخن ، در نگاه اول ، مبالغه‌آميز بنمايد .\r\n\r\n2 . مناطق بزرگ عراق از لحاظ طبيعى\r\nخصوصيات عمدهء جغرافيايى عراق - سرزمينى با رودخانه‌هاى پهناور - نسبتا ساده است . اين خطه در واقع از گسترهء خاكى بسيار وسيع\r\n\r\n\r\n","description":"","footnote":"\r\n( 1 ) . بهتر است اصطلاح « بين النهرين » را به بخش سيل‌گير و اصطلاح « جزيره » را به بخش شمالى اين سرزمين اختصاص دهيم ، چنان كه سابق بر اين نيز همين كار را كرده‌اند .\r\n","page_name":" 76 ","page_number":84},
  {"content":"\r\n\r\nو هموارى پديد آمده است . از جانب مشرق در پناه چنبرهء عظيم زاگرس قرار دارد ، در صورتى كه از طرف غرب با شيبى ملايم به سوى بيابان شام بالا مىرود .\r\nدر ژرفترين بخش زمين ناوديسى كه بدين‌گونه مرزبندى شده دو شط بسيار عظيم روان است : يكى فرات ( 333 خ 2 كيلومتر ) كه آبهاى گرانكوه ارمنستان را زهكشى مىكند و ديگرى دجله ( 718 خ 1 كيلومتر ) كه ريزشهاى پراكنده بر كوهستانهاى زاگرس را گرد مىآورد . « 1 »\r\nبا اين حال وضع طبيعى اين ناو زمين از ابتدا تا انتها متغير است .\r\nخاك « الجزيره » از سى كيلومترى شمال غربى بغداد آغاز مىشود و تا پايين فلات حاشيهء توروس « 2 » امتداد مىيابد . با اينكه كمى بيشتر از بخش جنوبى عراق باران دارد ، ميزان بارندگى بسيار كم و مانع از آن است كه فلات از صورت خشك و شكل يكنواخت ملال‌آور بيرون آيد . تنها فراز و نشيبهاى اين خاك برجسته عبارت است از : نشست خفيف بستر اين دو بزرگرود در خاك ، چند چين‌خوردگى كوچك كوهستانى ( جبل سنجار ، جبل مكحول ، جبل حمرين ) ، و سبخه يعنى آبتلهاى « 3 » پستى كه پوسته‌اى از نمك آنها را پوشانده و از گام نهادن بر آنها صدايى خشك\r\n\r\n\r\n","description":"","footnote":"\r\n( 1 ) . طول فرات از پيوستگاه قره‌سو و مرادسو كه به ترتيب 450 و 650 كيلومتر طول دارند شروع شود ، حتى در خاك عراق هم ، فرات از عانه ، 173 خ 1 كيلومتر و دجله از فيش - خابور 516 خ 1 كيلومتر طول دارند ( در هر دو مورد صد كيلومتر طول شط العرب نيز محاسبه شده است ) .\r\n( 2 ) . فلات سوبتوريك  ( Plateau Subtaurique )  به مجموع مناطق ميانهء ارتفاعى گفته مىشود كه بين توروس ارمنستان و جزيره واقع شده‌اند . در اين منطقه دامنهء توروس با سراشيبى نسبتا تندى كه در طول راه حلب به موصل قرار دارد به خاك جزيره مىپيوندد .\r\n( 3 ) .  Bas fonds topographiques \r\n","page_name":" 77 ","page_number":85},
  {"content":"\r\n\r\nبرمىخيزد . معمولا محل اين زمينها در نقشه‌هايى با مقياس بزرگ مشخص شده است .\r\nبرعكس ، چهرهء خاك بين النهرين از بغداد تا خليج فارس شگفت‌آور متفاوت است و آب در آن ، بر خلاف جزيره ، نقشى عمده دارد . علاوه بر اين مناظر طبيعىاش تنوع بيشترى دارد . ناهماهنگى اين بخش با بيابان شام در طول انحناى بزرگى كه از شمال غربى به جنوب شرقى امتداد دارد بسيار مشخصتر است . در اين خميدگى كه خود يك پيشدرهء نشستى سنگى است ، « 1 » تختان پيش كامبريايى « 2 » و پوشش رسوبى آن به زير خاكريز آبرفتى فرورفته است .\r\nدر پاى زاگرس مخروطها يا پنجه‌هاى آبرفتى « 3 » عظيمى در كنار هم قرار دارند . تنها با ترازيابيهاى دقيق مىتوان از شكل و ابعاد آنها تعريفى درست به دست داد زيرا شعاع پايهء آنها به حدى بزرگ - معمولا بيش از پنجاه كيلومتر - و شيب آنها به قدرى كند است كه به نظر دشتهايى با ابعاد نامحدود مىآيند . اين پنجه‌هاى آبرفتى كه از دهانهء تنگهاى زاگرس يا از دره‌هاى عرضى چين‌خوردگيهاى كوهستانى واقع در دامنهء اين رشته‌كوه آغاز مىشود از لحاظ زندگى\r\n\r\n\r\n","description":"","footnote":"\r\n( 1 ) . عمق اين پيشدرهء نشستى سنگى كه خليج فارس دنبالهء آن است به چندين هزار متر مىرسد و به‌طور كلى مدام و به آرامى در حال فرونشستن است . با اين حال اخيرا نشان داده‌اند كه در بعضى از جاهاى آن بالاآمدگيهايى نيز پديد آمده است .\r\n( 2 ) .  . Le . Socle Precanbrien  تختان به زمين افقى و تقريبا همواره كنارهء رودخانه يا لبهء دره ، و پيش كامبريايى به دورهء زمين‌شناسى پيش از دوران ديرزيوى كه در حدود ششصد ميليون سال پيش پايان يافته است گفته مىشود .\r\n( 3 ) .  Cones de dejection  رسوبات پنجه‌اى شكل كه يك رودخانه پس از عبور از يك گذرگاه تنگ و ورود به يك دشت پهناور از خود به جاى مىگذارد .\r\n","page_name":" 78 ","page_number":86},
  {"content":"\r\n\r\nمردم داراى اهميت بسيار است ، زيرا آبشان به خوبى زهكشى مىشود و كوهپايه‌اى خشك پديد مىآورد كه اگر آبيارى شود براى كشت مناسب است . ميان اين كوهپايه و بيابان ، سرزمينى كه به معنى اخص بين النهرين خوانده مىشود گسترده است ؛ خطه‌اى كه دجله و فرات در ميان جلگه‌هاى آن روان است ، و منطقه‌اى نيمه‌خاكى - نيمه‌آبى است كه در آن سرريز طغيانها به مناطق پست « هور » ، كه خود سراسر درياچه و مرداب است ، فرو مىريزد . چنان كه پيش از اين نيز اشاره كرديم ، آب در بين النهرين ، به دليل خشكى اقليمش ، نقشى اساسى ايفا مىكند . همين عنصر كه بىآن در اين منطقه زندگى ميسر نيست از همهء آفات و بلاهاى محتمل الوقوع براى اين سرزمين خطرناكتر بوده است . در اينجا طغيان رودها ابعاد بسيار عظيمى به خود مىگيرد ، و اين خود مىتواند روايات مربوط به طوفان عالمگير را در اين سرزمين توجيه نمايد . در واقع زمانى كه فرات و دجله با هم از طغيان لبريز مىشوند قادرند اطراف خود را به شعاع دهها كيلومتر غرقه سازند .\r\nدر چنين شرايطى فهم اين نكته آسان مىشود كه چرا مردم محيط زيست مطمئن خود را در طول لوارها يا خاكريزهاى اطراف اين رودها و نهرهاى منشعب از آنها كه با آب‌بندها تقويت شده‌اند اختيار كرده‌اند . بيرون از اين مواضع خاص و ممتاز كه از لحاظ مساحت محدود است ، خاك اين كشور غير قابل سكونت است . زيرا يا به سبب نبودن آب براى آبيارى ، يا بدين سبب كه بيش از حد در معرض سيلابهاى ناشى از طغيان اين رودخانه‌هاى عظيم قرار گرفته ، غير قابل كشت است .\r\n\r\n","description":"","footnote":"","page_name":" 79 ","page_number":87},
  {"content":"\r\n\r\n\r\n3 . راههاى طبيعى عبور و مرور\r\nهمان عوامل طبيعى و توپوگرافى كه در اين سرزمين تعيين‌كنندهء جايگاه زيست آدمى بوده راههاى عبور و مرور را نيز بر خاك رقم زده است . هدف از وجود اين راهها ايجاد ارتباط ميان افراد انسان و از ميان برداشتن حداكثر موانع موجود بر سر اين راه است . بنابراين از آنجا كه مردم بر كرانه‌هاى اين رودخانه‌هاى بزرگ و نهرهاى منشعب از آنها ، يعنى آنجا كه لوارها و آب‌بندها جاى دارد ، گرد آمده‌اند همين ديواره‌ها به صورت راههاى طبيعى عبور و مرور نيز به كار رفته است ، زيرا خود بلندترين نقاط اين برجستگى را تشكيل مىداده است . برعكس ، نقاط پست بين النهرين كه محل درياچه‌ها و ماندابها يا نقاطى است كه به آسانى در آب طغيانها غرق مىشوند ، همواره خود موجد موانعى بوده‌اند كه هزار بار از كوهستانها صعب العبورترند و هيچگاه جادهء بزرگى از ميان آنها گذر نكرده است ، در واقع تعداد طرق عبور و مرور ساختهء دست بشر ، اعم از جاده و راه‌آهن بسيار كم است . يكى از آنها بر كنار و در امتداد فرات كشيده شده است و ديگرى بر كرانهء دجله و سومى يعنى شط الغراف اين دو بزرگرود را به هم مىپيوندد و مسير چهارمى نيز از مرز ميان كوهپايه و رشتهء زاگرس مىگذرد . بنابراين شمار جاده‌هاى طولى بيش از سه رشته نيست و شمار جاده‌هاى عرضى نيز از اين بيشتر نيست .\r\nعبور از زاگرس به سبب عرض و ارتفاع زياد و شمار بسيار رشته‌هايش آسان نيست . در اينجا نيز نقاط قابل عبور بسيار نادر است .\r\nدر شمال ، ارتباط ميان آذربايجان ايران و مديترانه از طريق گردنهء رواندوز ، درهء زاب كبير ، ناوزمين واقع در فلات دامنهء توروس و گدار\r\n\r\n","description":"","footnote":"","page_name":" 80 ","page_number":88},
  {"content":"\r\n\r\nميان كركميش ( جرابلس كنونى ) و منطقهء حلب برقرار مىشود . در عراق اين جادهء عبور و مرور ، جاده‌اى را كه در طول دجله كشيده شده در بخش كوهپايه‌اى كه به كوه و دجله و زاب كبير محدود است قطع مىكند . در عهد باستان اين منطقه مركز جغرافيايى كشور مقتدر آشور بود كه در آن خرساباد ( دور شروقين ) ، نمرود ( كله / كلخ ) و نينوا را بنا كرده بودند . در عصر جديد شهر بزرگ موصل واقع بر ساحل راست فرات در برابر نينواى باستانى كه بر ساحل چپ قرار دارد گواهى است بر اهميت اين چهار راه بزرگ عبور و مرور كه از سه هزار سال پيش تاكنون لحظه‌اى گسيختگى در جاودانگيش روى نداده است .\r\nدر دورترين بخش جنوبى نيز عبور از زاگرس ، از ميان استان فارس كه در آن هنوز هم ويرانه‌هاى پاسارگاد و پرسپوليس نزديك شيراز ديده مىشود و نيز استان خوزستان يا شوش كه چهار هزار سال پيش از اهواز ، مركز استان فعلى ، وجود داشته امكان‌پذير است . از آنجا راه به سوى شمال و بابل باستانى مىرفته و به جهت عمومى شرق به غرب كه بعد از عبور از شط العرب ، به دل عربستان راه مىبرده ، پيش نمىرفته است .\r\nبر ما معلوم نيست كه واقعا كاربرد احتمالى اين راه در پيش از اسلام چه بوده است . اما مىبينيم كه بايد زمانى فرا مىرسيد كه پيامبر اسلام شبه جزيرهء عربستان را با حج و زيارت شهرهاى مقدس آن به صورت مركزى پرجاذبه در آورد تا جريان عظيم رفت‌وآمد در اين جهت داير شود .\r\nبه همين جهت براستى جاى تعجب است كه بصره را تنها در 17 بنا كرده باشند ، [ و چرا پيش از اين شهرى در اين محلّ ساخته نشده است 
  ]\r\n\r\n","description":"","footnote":"","page_name":" 81 ","page_number":89},
  {"content":"\r\n\r\nزيرا اين شهر درست در نقطه‌اى واقع است كه جادهء جديد از شط العرب عبور مىكرده و گذر از بين النهرين جنوبى را كه يكسره درياچه و باتلاق است ممكن مىساخته است .\r\n\r\n4 . جايگاه جغرافيايى بغداد\r\nميان دو نقطهء عبورى كه ذكرشان گذشت و درست با فاصله‌اى كم و بيش برابر راهى وجود دارد كه عبور از زاگرس را به نحوى نسبتا آسان ، ميان همدان و خانقين ميسر مىسازد . قاعدتا بايد اين همان جادهء باستانى باشد كه هميشه داير و مورد استفاده بوده است . سنگنبشته‌هاى هخامنشى بيستون ، سنگ نگاره‌هاى روزگار ساسانى ، پالايشگاه كرمانشاه ، اين شواهد متعدد از اعصار گوناگون كه همگى از جادهء فعلى ، كه محل عبور و مرور اتومبيلها و اتوبوسها به سوى تهران است ، قابل رؤيت‌اند بر اين واقعيت دلالت كافى دارند كه بشر هيچگاه اين راه ارتباطى را متروك نگذاشته و دست از آن بر نداشته است .\r\nدر حقيقت جادهء همدان - كرمانشاه - خانقين به مراتب بيش از جادهء رواندوز ، كه به سبب تنگها ، يعنى دره‌هاى ژرف زاب ، صعب العبور است ؛ و نيز بيش از جادهء شوش ، كه زياده از حد به دور افتاده است ، گذرگاه بزرگ هميشگى ميان فلات ايران از يك سو و بين النهرين ، سوريه و فلسطين و آناطولى از سوى ديگر بوده است .\r\nحدود پنجهزار سال پيش ، بيشتر سربازان و بازرگانان كه موج رفت و آمد انبوهشان ميان اروپا و افريقاى مديترانه‌اى ، با ايران و آسياى ميانه و هند ارتباط برقرار مىكرد ، از همين معبر گذشته‌اند .\r\nبنابراين ، اين راه طبيعى كه از دير زمان به دست انسان ساخته و\r\n\r\n","description":"","footnote":"","page_name":" 82 ","page_number":90},
  {"content":"\r\n\r\nاصلاح شده نه تنها در سطح ايران و عراق بلكه در مقياس بزرگتر اروپا و آسيا داراى اهميتى اساسى بوده است . تنها راهى كه احتمالا با آن قابل قياس است نوار استپى باريكى است كه در شمال درياچهء آرال و درياى خزر و درياى سياه ، آسيا و اروپا را به هم مىپيوندد ، با اين تفاوت كه بر خلاف اولى اين راه ديگر به افريقا نمىرود .\r\nاز همين زمان است كه موقعيت بغداد به خوبى روشن مىشود ، زيرا اگر در دهانهء زاگرس ، براى رسيدن به محل تلاقى راههاى حلب ، آنتيوك باستانى ( انطاكيه ) و بخصوص آناطولى و تنگه‌هاى به سفر و داردانل راحت‌تر اين است كه راه به سوى سرزمين آشور و موصل دو شاخه شود ، براى وصول به چهارراه حلب راه سريعتر بالا رفتن از مسير فرات از طريق رمدى و دير الزور است . ضمنا براى رفتن به سواحل مديترانه يا مصر نيز آسانتر اين است كه به جاى دور زدن از شمال از بيابان شام بگذرند ؛ و بالاخره رسيدن به شهرهاى بزرگ مقدس شيعيان - سامرا ، كاظمين ، كربلا و نجف - كه گرداگرد بغداد قرار دارند از راه همين شهر آسانتر است تا از موصل و حتى از بصره . راههاى درب الزبيد و درب الحاج نيز كه به مدينه و مكه زيارتگاههاى بزرگ اسلام مىروند به ترتيب از نجف و سماوه شروع مىشوند .\r\nبنابراين هيچ منطقه‌اى براى عبور از اين دو رودخانهء بزرگ مناسبتر از بخشى نيست كه ميان مرز جزيره از شمال ، و خطى به نام هندية العزيزيه در جنوب واقع شده است . در حقيقت فراسوى اين بخش از دو سوى دجله و غراف هر چه هست زمينهاى شوره‌زار يعنى « هور » است كه كم و بيش به هم پيوسته است . فرات نيز در همين عرض\r\n\r\n","description":"","footnote":"","page_name":" 83 ","page_number":91},
  {"content":"\r\n\r\nجغرافيايى وضعى مشابه دارد ، و اين را نيز مىدانيم كه منطقهء اخير در قرون وسطى جايگاه ماندابى بزرگ بود كه ، هم‌ارتفاع با نجف ، تا كوفه امتداد داشت . بنابراين بين النهرين جنوبى از شرق به غرب غيرقابل عبور است « 1 » چنان كه در حال حاضر نيز چنين است .\r\nبرعكس در اين منطقه پنجهء آبرفتى عظيم دياله چنان بستر دجله را به جانب غرب رانده كه ديگر با فرات و نيز با زمينهاى خشك بيابان شام كه عبور از آنها مشكلى ندارد ، بيش از چهل كيلومتر فاصله ندارد . در اينجا مناطق سيل‌گير به حداقل كاهش يافته است . دو دماغهء پيشرفتهء پنجهء آبرفتى دياله حتى به نزديكى تنگاتنگ دجله مىرسد و بدين ترتيب عرض مجراى باريك تخليهء آبهاى زيادى طغيان را به كمترين حد مىرسانند . به نحوى كاملا مشابه ، گودال راستهء عظيم واقع ميان دجله و فرات نيز كه به هنگام شديدترين طغيانهاى اين دو شط به كار مىآيد ، عرضش در اين منطقه بسيار كم مىشود . علاوه بر اين در اينجا راهى آبى وجود دارد كه استرنج « 2 » آن را « يكى از قديمترين راههاى آبى دنيا » توصيف كرده است . به كمك نهرهايى كه از فرات جدا مىشود و شاخه‌هاى آنها به حومهء بغداد مىرسد مىتوان با كشتيهاى كوچك از شطى كوچك به شط ديگر عبور كرد . از اين راه طى قرنهاى بسيار بهره‌بردارى شده است .\r\nحتى ناوبان يكم لينچ « 3 » نيز در 1838 اين راه را با كشتى بخارى كوچكى پيموده است .\r\n\r\n\r\n","description":"","footnote":"\r\n( 1 ) . چند راه عرضى كه در نقشه رسم شده فرعى و بىاهميت است و به هر حال نه براى منطقهء واقع بين شط غراف و دجله فايده‌اى دارد و نه براى جنوبىترين ناحيهء عراق .\r\n( 2 ) .  Strange \r\n( 3 ) .  Lynch \r\n","page_name":" 84 ","page_number":92},
  {"content":"\r\n\r\n\r\n5 . محل تاريخى بغداد\r\nهرچند واقع بودن جاى بغداد در نقطه‌اى كه جادهء آسيا به سوى مديترانه از دجله و فرات عبور مىكند يك پديدهء جغرافيايى بسيار روشن مىنمايد ، اما براى جايگاه اصلى و دقيق شهر توضيحى بدين آسانى ميسر نيست . معمولا در راههاى بزرگ عبور و مرور چهارراهها در محلهاى دقيق و خاص تعيين شده‌اند : قاهره در رأس دلتاى نيل ؛ اسكندريه بر كرانهء تنگه‌اى كوچك - بندرگاهى طبيعى و قابل دفاع و حفاظت از درون - كه ميان جزيرهء فاروس « 1 » و تلماسهء ساحلى درياچهء « ماره‌اوتيس » « 2 » واقع است ؛ اورشليم گرداگرد دژ بسيار كهن ژبوسن « 3 » ؛ و دمشق در مركز « غوطه » . اما براى بغداد هيچ عامل جغرافيايى خاصى نمىتوان برشمرد كه تا اين حد قاطع و تعيين‌كننده باشد . بغداد ، به مثابه چهارراه بزرگ سوريهء شمالى كه از روزگار تسلط يونانيان به بعد در حلب تشكيل مىشود ولى قبلا در روزگار آشوريان در « ازپد » « 4 » و در عهد امپراتورى هخامنشى « 5 » در « باب » واقع بوده ، نخستين شهر بزرگى نبوده است كه منطقهء عبور از شطوط در عراق مركزى را به كار گرفته باشد . بابل در فاصلهء 89 كيلومترى در جنوب بغداد پيشينه‌اى بسيار باستانى دارد و قرون متمادى پاييده است و ظاهرا در آن روزگار از جادهء جنوبى ( پرسپوليس - شوش ) حداكثر استفاده را مىكرده است .\r\nدر آن عصر نيازى نبوده است كه اين جاده بالاتر برود و از دجله و فرات عبور كند .\r\n\r\n\r\n","description":"","footnote":"\r\n( 1 ) .  PHAROS \r\n( 2 ) .  MAREOTIS \r\n( 3 ) .  aCROPLE jEBUSEENNE \r\n( 4 ) .  AzPAd \r\n( 5 ) .  J . Sauvaget , Alep , Paris , 1941 \r\n","page_name":" 85 ","page_number":93},
  {"content":"\r\n\r\nگمناميش در روزگار آشوريان يا به بهره‌بردارى بيشتر از جادهء رواندوز برمىگردد و يا به احتمال قويتر به اين واقعيت كه آشوريان ، كه از همهء ساكنان سرزمين اين شطها نيروى بيشتر و سازمان بهترى داشته‌اند با قدرت حق خود مىدانسته‌اند كه راه نينوا را بر جادهء مستقيم بابل به مديترانه از طريق فرات وسطى برترى نهند و عبور از آن را اجبارى سازند . با از ميان رفتن بابل ، سلوكيه و تيسفون ، هر دو واقع در فاصلهء 36 كيلومترى جنوب و جنوب شرقى بغداد ، جاى اين شهر را در روزگار شاهان پارت و ساسانى گرفته‌اند تا زمانى كه منصور پايتخت خود را در بغداد تعيين كند كه تا آن روزگار كسى نامى از آن نشنيده بود . اين معنى كه همهء اين شهرها به دنبال هم آمده و هيچگاه با هم در يك زمان داير و برقرار نبوده‌اند به خوبى نشان مىدهد كه در موقعيت جغرافيايى با هم دم از برابرى مىزده‌اند و هيچيك از آنها محلى چنان ممتاز نداشته كه بتواند با اتكاى بدان ديگران را از ميدان رقابت بيرون كند .\r\nهرچند كه محل بغداد نسبت به جاهاى ديگرى كه ممكن بود به جاى آن برگزيد خوب است ، اما به خودى خود چيزى خارق العاده ندارد ؛ اگر در كشورهاى ديگر مىبود آن را جايى بسيار بد و حتى واقعا زشت و كريه تلقى مىكردند .\r\nبغداد ، در حقيقت ، از لوارها يا خاكريزهاى طبيعى كه دجله را از دو سوى در ميان گرفته‌اند بهره‌گيرى مىكند . در اينجا واقعا چيز خاصى نيست كه معادلش در سراسر امتداد اين شط نباشد . تنها امتيازى كه اين شهر ، از لحاظ توپوگرافى ، از آن برخوردار است اين است كه در اينجا پنجهء آبرفتى دياله دو پيشرفتگى دارد كه به لواريا خاكريز لب شط بسيار\r\n\r\n","description":"","footnote":"","page_name":" 86 ","page_number":94},
  {"content":"\r\n\r\nنزديك مىشود . « 1 » بنابراين در اين محل براى خروج قطعى از زمينهاى سيل‌گير بين النهرين چند كيلومتر بيشتر راه نيست .\r\nبنابراين جاى شهر هم مناسب است و هم نامطمئن و مخاطره‌آميز .\r\nپيش از اينكه خطوط كلى سازمانى را كه بشر براى آن تدارك ديده ارائه كنيم لازم است چند كلمه‌اى دربارهء اقليم بغداد و سامان كار دجله بگوييم . بستگى شهر به اين دو عامل جغرافيايى و بخصوص به دومى بيش از آن است كه بتوان آنها را ناديده گذاشت .\r\n\r\n6 . وضع اقليمى\r\nآب و هواى بغداد چنان متغير است كه انسان هر قدر هم اقامتش در اين شهر كوتاه باشد بعيد است كه هرگز آن را از ياد ببرد . بارندگى ، حتى در چند ماهى كه اصولا فصل بارندگى است بسيار اندك است و دماى هوا تقريبا در سراسر سال طاقت‌فرساست .\r\nبا توجه به ميزان بارندگى كه از 146 ميليمتر بيشتر نمىشود بايد گفت كه بغداد در ناحيه‌اى واقعا بيابانى و حتى سخت بيابانى جاى گرفته است زيرا اقليمهايى را بىآب و خشك قلمداد مىكنند كه ميزان بارندگى آنها در سال معادل 200 ميليمتر يا كمتر باشد . گذشته از اين بارندگيهاى اين سرزمين يك جا در فصل سرما جمع شده است : در ژانويه [ دى 
  ] 4 ر 25 ميليمتر ( 3 ر 17 درصد كل بارندگى سالانه ) ؛ در فوريه [ بهمن 
  ] 2 ر 27 ميليمتر ( 6 ر 18 درصد كل ) ؛ در مارس [ اسفند 
  ] 9 ر 29 ( 4 ر 20 درصد كل ) ؛ در آوريل [ فروردين 
  ] 6 ر 9 ميليمتر\r\n\r\n\r\n","description":"","footnote":"\r\n( 1 ) . به نقشهء كوچك نگاه كنيد . روى نقشهء بزرگ تنها پيشرفتگى غربى ديده مىشود .\r\n","page_name":" 87 ","page_number":95},
  {"content":"\r\n\r\n( 6 ر 6 درصد كل ) ؛ در مه [ ارديبهشت 
  ] 5 ر 3 ميليمتر ( 4 ر 2 درصد كل ) ؛ در ژوئن ، ژوئيه و اوت [ خرداد ، تير و مرداد 
  ] صفر ميليمتر ؛ در سپتامبر [ شهريور 
  ] 1 ر 0 ميليمتر ( 1 ر 0 درصد كل ) ؛ در اكتبر [ مهر 
  ] 3 ر 3 ميليمتر ( 3 ر 2 درصد كل ) ؛ نوامبر [ آبان 
  ] 8 ر 19 ميليمتر ( 5 ر 13 درصد كل ) ؛ دسامبر [ آذر 
  ] 6 ر 27 ميليمتر ( 8 ر 18 درصد كل ) ؛ عملا تنها در پنج ماه از سال يعنى از نوامبر تا مارس [ آبان تا اسفند 
  ] باران مىبارد . ماه‌هاى ديگر بشدت خشك است . تازه بايد متوجه اين نكته بود كه در عرض پنج ماه به اصطلاح « مرطوب » ، كمبود بارندگى تا بدانجاست كه بايد گفت صفت مرطوب براى آن در واقع نوعى حسن تعبير است . اين را هم بايد افزود كه ميزان بارندگى سال به سال متغير است . در 1889 مقدار آن 439 ميليمتر ، ولى در 1908 - 1909 تنها 51 ميليمتر بوده است . ناگزير بايد نتيجه‌گيرى كرد كه باران در اين سرزمين عارى از مفهوم و اهميت است . اگر آبى از خارج نرسد هيچ حياتى در بغداد نمىپايد ؛ نه آدميان براى آشاميدن چيزى خواهند داشت و نه براى گياهان كاشت و برداشتى عملى است . باران بسيار كم و گرماى هوا زياده از حد شديد است .\r\nتغيير فاحش دماى هوا قبل از هر چيز به دليل اندازهء عرض جغرافيايى ( موصل : 19 درجه و 3 دقيقه ؛ 22 درجه و 6 دقيقه ؛ بصره :\r\n24 درجه ) « 1 » ، و بخصوص به سبب درون قاره‌اى بودن عراق است كه در آن عوامل مؤثر دريايى مديترانه ديگر عملا كارايى ندارد . دامنهء دما ميان 2 ر 9 درجه در ژانويه و 7 ر 34 درجه در ژوئيه متغير است ( ژانويه\r\n\r\n\r\n","description":"","footnote":"\r\n( 1 ) . عرض جغرافيايى اين شهرها به اين شرح تصحيح مىشود : موصل بالاى 36 درجه ، بغداد 33 درجه و 26 دقيقه ، بصره بالاى 30 درجه - م .\r\n","page_name":" 88 ","page_number":96},
  {"content":"\r\n\r\n2 ر 9 درجه ؛ فوريه 2 ر 12 درجه ؛ مارس 16 درجه ؛ آوريل 2 ر 21 درجه ؛ مه 27 درجه ؛ ژوئن 2 ر 32 درجه ؛ ژوئيه 7 ر 34 درجه ؛ اوت 7 ر 34 درجه ؛ سپتامبر 31 درجه ؛ اكتبر 3 ر 25 درجه ؛ نوامبر 8 ر 15 درجه ؛ دسامبر 2 ر 12 درجه ) بدين‌معنى كه ميان سردترين و گرمترين ماه سال 5 ر 25 درجه اختلاف وجود دارد و اين تازه ميانگينى ماهيانه است كه مانند همهء ميانگينها جنبه‌اى سطحى و ساختگى دارد . در حقيقت دماسنج معمولا در ژانويه تا 3 ر 3 درجه ( حداقل ميانگين متوسط ) پايين مىآيد و در ژوئيه و اوت به آسانى تا 43 درجه ( حداكثر متوسط ) بالا مىرود . بنابراين دامنهء دما ميان دل زمستان گرمروزان تابستان به 40 درجه مىرسد . اگر مبناى قضاوت را اختلاف بين كمترين و بيشترين درجهء دما به‌طور مطلق ( يعنى بين 5 ر 7 - درجه و 4 ر 50 درجه ) « 1 » يعنى آخرين درجاتى كه دماسنج نشان مىدهد ، قرار دهيم ملاحظه مىكنيم كه بالاترين حد دامنهء دما رقم 9 ر 57 درجه است . در جهان كشورهايى كه در آنها دامنهء دما تا اين حد بالا برود بسيار كم‌اند .\r\nبرداشت ما از اين ارقام ، كه مانند همهء ارقام مجرد و اعتبارى هستند ، اين است كه آب و هوا در اين سرزمين بسيار افراطى است يعنى افت و خيز شديد دارد . در اينجا يخبندان عملا چيزى ناشناخته است و از آن گزندى متوجه نخلستانها نيست . با اين حال انسان در دل زمستان گاه احساس سرما مىكند ، به خصوص بيشتر از اين جهت كه شمار روزهاى سرد كم است و هيچكس براى گرم نگهداشتن خود مجهز و آماده نيست .\r\nمعمولا خاطره‌اى كه از بغداد در ذهن مىماند دربارهء گرمايى است\r\n\r\n\r\n","description":"","footnote":"\r\n( 1 ) . رقم اخير ( 4 ر 50 درجه ) به حد نصاب جهانى گرما كاملا نزديك است .\r\n","page_name":" 89 ","page_number":97},
  {"content":"\r\n\r\nكه انسان از آخر مارس [ اسفند 
  ] تا آخر اكتبر [ مهر 
  ] يعنى عملا هفت ماه تمام به‌طور پيوسته گرفتار آن است .\r\nدر تابستان عملا انسان در روز در دماى 40 درجه به سر مىبرد ، با اين حال اين دما به سبب خشكى هوا قابل تحمل است و بغداد از اين جهت كمتر از بيروت رنج‌آور است . در شهر اخير درجهء حرارت نسبتا پايينتر است اما به سبب توأم بودن با جوى سخت مرطوب ، هوا بسيار كسالت‌آور مىشود ، و در واقع از نيمهء ژوئن [ خرداد 
  ] تا نيمهء اكتبر [ مهر 
  ] تغييرى نمىكند و در شب و روز هم به يك حال مىماند . « 1 » بغداد از اين ديدگاه شهرى خاص و ممتاز است زيرا حتى در گرمروزان تابستان هم تقريبا سه ساعت بعد از غروب آفتاب گرما ناگهان فرو مىافتد و همين به انسان مجال مىدهد كه لااقل چند ساعتى در پاس دوم شب از هوايى نسبتا خنك و استراحتى جسمى بهره‌مند شود . ناگهانى بودن اين تغييرات - تا حدود 20 درجه - چنان ناهنجار و شديد است كه خود نيز مىتواند ، بر اثر افت و خيز مكرر ، موجب اصلى خستگى در انسان شود .\r\nبه‌طور خلاصه ، بغداد اقليم بيابانى خشك را دارد كه هيچ وزشى از جانب دريا و هيچ ارتفاعى نسبت به سطح آن ندارد تا ملايمتى در آب و هواى آن ايجاد كند .\r\nعراق و پايتختش در آخرين حد تنزل آب و هواى مديترانه‌اى قرار دارند و علت روشن بارانهاى زمستانى و تابستانهاى گرم اين نقطه نيز همين است و به همين سبب هم از آن اعتدال نسبى كه در سواحل\r\n\r\n\r\n","description":"","footnote":"\r\n( 1 ) . دماى ميانگين سالانهء بيروت حداقل 9 ر 19 درجه ، و حداكثر متوسط آن 3 ر 24 و 6 ر 16 درجه است و دماى بغداد به ترتيب 6 ر 22 ، 43 و 30 درجه است .\r\n","page_name":" 90 ","page_number":98},
  {"content":"\r\n\r\nمديترانه ديده مىشود كاملا به دور و محروم است .\r\n\r\n7 . وضع دجله\r\nاهميت شط عظيمى كه بغداد بر كرانه آن ساخته شده نه تنها از اهميت اقليم براى بغداد كمتر نيست بلكه بيشتر است . اين بزرگرود از « بلد » 122 كيلومترى قسمت علياى بغداد ، از جلگه‌هايى كه آن را در ميان گرفته‌اند جريان مىيابد . شطى است شكوهمند با عرض 188 تا 212 متر و عمق متوسط 41 ر 7 تا 74 ر 13 متر كه ارتفاع آبهاى آن از سطح دريا در بالاترين « آبخاست » و پايينترين « آبكاست » به طور ميانگين بين 50 ر 28 و 60 ر 34 متر در تغيير است . بالاترين سطحى كه از آن به ثبت رسيده در روز 16 مارس [ اسفند 
  ] 1946 بوده كه در آن دجله به ارتفاع 76 ر 35 متر رسيده است . اين رودخانه داراى شيبى ملايم و ضعيف است كه بين بلد و بغداد 9 ر 6 سانتيمتر در كيلومتر و بين بغداد و كوت 7 ر 6 سانتيمتر در كيلومتر است . در حال حاضر به بركت سدها و سيلبندهاى طولى ، بستر اين شط در بغداد قادر به تخليهء 7 تا 8 هزار متر مكعب آب در ثانيه است ، در صورتى كه آبدهى متوسط سالانهء آن 236 ، 1 متر مكعب در ثانيه است . از اين مقدار بازدهء ميانگين ماهانه‌اى به دست مىآيد كه هيچگاه از 3000 متر مكعب تجاوز نمىكند ، هرچند تغييرات نسبتا شديدى بين 1 تا 8 را نشان مىدهد ( ژانويه [ دى 
  ] : 922 متر مكعب در ثانيه ؛ فوريه [ بهمن 
  ] : 355 ، 1 ؛ مارس [ اسفند 
  ] : 1985 ؛ آوريل [ فروردين 
  ] : 909 ، 2 ؛ مه [ ارديبهشت 
  ] : 777 ، 2 ؛ ژوئن [ خرداد 
  ] :\r\n661 ، 1 ؛ ژوئيه [ تير 
  ] : 870 ؛ اوت [ مرداد 
  ] : 480 ؛ سپتامبر [ شهريور 
  ] : 360 ؛ اكتبر [ مهر 
  ] : 352 ؛ نوامبر [ آبان 
  ] : 496 ؛ دسامبر [ آذر 
  ] : 682 ) .\r\n\r\n","description":"","footnote":"","page_name":" 91 ","page_number":99},
  {"content":"\r\n\r\nبنابراين ، اين بزرگرود 53 درصد سالانهء خود را تنها در ماه‌هاى مارس ، آوريل و مه به جريان مىاندازد ، با اين حساب در ماه آوريل است كه بر اثر بارانهاى زمستانى كه بر فلات حاشيهء توروس يا كردستان فرو ريخته است سطح آب به بالاترين حد خود مىرسد و برعكس در پايان تابستان كه اثر دورهء طولانى خشكى بالاترين تأثير خود را كرده است سطح اين آبها به پايين‌ترين حد خود مىرسد . بنابراين وضع دجله بستگى به ضريب بارندگى دارد . منحنى تغييرات سالانهء ميزان آبدهى آن و منحنى نزولات جوى با مختصر اختلافى بر هم منطبق‌اند . اين تغيير اندك نيز ناشى از مدت به راه افتادن و جابه‌جا شدن آبهاست . از آنجا كه نوع مديترانه‌اى نزولات جوى هم سال به سال بسيار تغييرپذيرند و هم در جريان يك سال ، بازتاب اين تغييرات بلافاصله در آبدهى دجله يا وضع آن محسوس و مشهود مىشود .\r\nاز نظر آبدهى ، دجله كه ميانگين آبدهى آن 236 ، 1 متر مكعب در ثانيه است ، در 1930 تنها 499 متر مكعب در ثانيه آبدهى داشته و بالعكس در 1947 اين ميزان به 670 ، 1 متر مكعب رسيده است . سالهاى پرآبى و سالهاى كم‌آبى هم در عراق هست و هم در مصر ، هم در بغداد و هم در قاهره ، اما شدت آن در سواحل دجله بيش از كرانه‌هاى نيل است .\r\nاز لحاظ تاريخى هم كه حداكثر و حداقل آبدهى ساليانه پيش مىآيد تغييرات به همين نسبت مشخصتر و محسوستر است . حداكثر سالانه در 1914 ، در روز سوم دسامبر [ آبان 
  ] ، كه معمولا سطح آبها هنوز خيلى پايين است ؛ و در سال 1932 ، در نوزدهم ماه مه [ ارديبهشت 
  ] ثبت شده است . بنابراين ، اين حداكثر مىتواند در برهه‌اى پنج ماهه جابه‌جا\r\n\r\n","description":"","footnote":"","page_name":" 92 ","page_number":100},
  {"content":"\r\n\r\nشود . در عرض 45 سال نظارت ، يك بار در ژانويه ، 5 بار در فوريه ، 6 بار در مارس ، 22 بار در آوريل و 9 بار در ماه مه مشاهده شده است . به همين ترتيب فرونشينى آب كه معمولا در اكتبر پيش مىآيد ، يك بار در 1913 در روز 19 سپتامبر روى داده ، در صورتى كه در 1933 يعنى سى سال بعد تا نهم ژانويه عقب افتاده است و در عرض 45 سال ، سه بار در سپتامبر ، 26 بار در اكتبر ، 9 بار در نوامبر ، 4 بار در دسامبر و يك بار در ژانويه واقع شده است .\r\nهمان‌طور كه ويليام ويلكاكس « 1 » كارشناس بزرگ انگليسى ابتداى قرن ، با شوخ‌طبعى نوشته است : « متانت دجله بسيار كمتر از نيل است » .\r\nبنابراين ، اين آبدهيهاى حداكثر ، كه ما ميانگينهاى ماهانهء آن را آورديم و در حقيقت غالبا بر اثر طغيانهاى چند روزه حاصل مىشود ، مىتواند در عرض پنج ماه از سال يعنى از دسامبر - ژانويه ( كه چند بار هم فرونشينى در آن صورت گرفته است ) تا نيمهء ماه مه بغداد را تهديد كند .\r\n\r\n8 . طغيانهاى دجله\r\nبنابر آنچه گفته شد ، مشكل بزرگ بغداد و همچنين سراسر بين النهرين مسئلهء طغيانهاست . حتى زمانى كه آبدهى دجله از ميانگين موسم عادى پرآبى تجاوز نمىكند ( در آوريل 909 ، 2 متر مكعب در ثانيه ) ، بغداد و حتى كرخ ، حومهء ساحل راست آن ، بايد خود را از شر اين شط حفظ كند و نگذارد در سواحل آن خسارتهاى جانى و مالى پديد آيد . وقتى ديده مىشود كه در 13 فوريهء 1941 ، دجله در هر ثانيه\r\n\r\n\r\n","description":"","footnote":"\r\n( 1 ) .  W . Willcocks \r\n","page_name":" 93 ","page_number":101},
  {"content":"\r\n\r\n000 ، 13 متر مكعب ، « 1 » يعنى بيش از ده برابر ميزان سالانه و چهار برابر و نيم ماه‌هاى عادى پرآبيش در مجراى خود آب رانده است ، زبان از سخن گفتن باز مىماند . شكل ظاهرى و وضع اقليمى حوضهء دجله خود گوياى دامنهء اين طغيانهاست ، دجله خود تنها يك شاه لولهء تخليهء طويل است كه به موازات كوههايى كشيده شده كه با آب رودخانه‌هاى آنها تغذيه مىشود . تمام اين رودخانه‌ها نسبتا كوتاه و داراى شيب بسيار تنداند به نحوى كه اگر حتى به مقدار اندك ولى كم‌وبيش در همه جاى كردستان باران ببارد تمام اين رودخانه يكباره به طغيان در مىآيند و با هم به شاهرگ اصلى زهكشى مىريزند و آبشان در آن انبار مىشود .\r\nبنابراين طغيانهاى حوضهء دجله داراى سه خصوصيت اصلى هستند :\r\nوسعت دامنه ، همزمانى ، و ناگهانى بودن . بنابراين بغداد كه در حال حاضر تا دياله ، آخرين رودخانهء تغذيه كنندهء دجله ، امتداد يافته درست در جايى قرار گرفته كه بخصوص در معرض آسيبها و زيانهاى احتمالى اين رودخانهء عظيم است . حتى با سيلبندهاى كنونى ، بستر اين بزرگرود در بغداد نمىتواند بيش از 7 تا 8 هزار متر مكعب در ثانيه آب تخليه كند به قسمى كه براى طغيان 000 خ 13 متر مكعب در ثانيه كه ذكر آن رفت ، پنج هزار متر مكعب در ثانيه اضافه‌بار مىماند كه گريزگاه طبيعى ندارد .\r\nبا اين حال مقدار در مقايسه با بالاترين طغيان اين رود كه با محاسبات نظرى ممكن الوقوع مىنمايد ، وزن و اهميتى ندارد . بر مبناى محاسباتى كه كرده‌اند ، در بعضى مواقع بسيار نادر كه همهء عوامل حاكم بر وضع\r\n\r\n\r\n","description":"","footnote":"\r\n( 1 ) . سخت‌ترين طغيانهاى رودخانهء رن در محل التقايش با رودخانهء دورانس  ( Durance )  نيز به همين رقم مىرسد .\r\n","page_name":" 94 ","page_number":102},
  {"content":"\r\n\r\nدجله به‌طور يك جهت و متحدا عمل كنند ، آبدهى اين رود ممكن است تا 734 ، 24 متر مكعب در ثانيه ، يعنى بيست برابر ميانگين سالانه‌اش افزايش يابد ، ظاهرا بر پايهء اطلاعات گوناگون تاريخى ، آبدهى اين بزرگرود در گذشته به اين حداكثر خارق العاده نزديك شده و در ثانيه بين 16 تا 18 هزار متر مكعب آب كه راه گريز عادى نداشته بر خاك بين النهرين فرو ريخته است . كاملا بديهى است كه در چنين حالتى ، و حتى بىآنكه وضع به اين درجه از وخامت برسد ، طغيانها به صورت وقايع شومى در مىآيند كه هيچ نامى بدانها نمىتوان داد .\r\nتاريخ بين النهرين از روزگار طوفان عالمگيرى كه وصفش در حماسهء گيلگمش آمده سرشار از خاطرهء طغيانها و سيلابهاى بسيار عظيم است .\r\nدر اينجا تنها به نقل چند نمونه اكتفا مىكنيم . سر آرنولد ويلسون « 1 » از قول لوفتوس « 2 » مىنويسد كه در 1831 دجله ديوارهاى بغداد را از جا بركند و هفت هزار خانه را در عرض يك شب روبيد و با خود برد . از 1323 ش / 1944 تا 1333 ش / 1954 دجله ده بار سيلبندها را در بالاى بغداد و 8 بار در پايين بغداد در هم شكست . در 1333 ش / 1954 طغيان بسيار شديدتر از معمول بوده و آبدهى آن 000 ، 16 متر مكعب در ثانيه برآورد شده است ، در اين سال دجله از بستر خود بيرون خزيده و در ناصريه خود را به درون فرات افكنده است . بغداد از اين مهلكه به زحمت جان به در برده است . اين طغيان كه بر اثر بارندگى شديد پديد آمد چيزى نمانده بود كه با طغيان ديگرى ناشى از ذوب برفها كه سه روز قبل روى داده بود همراه شود . همين طغيان با يكى از طغيانهاى\r\n\r\n\r\n","description":"","footnote":"\r\n( 1 ) .  Sir Arnold Wilson \r\n( 2 ) .  Loftus \r\n","page_name":" 95 ","page_number":103},
  {"content":"\r\n\r\nفرات كه آبهايش تا حومهء غربى بغداد پيش رفت همزمان بود . در واقع اين نيز خود يكى از شگفتيهاى اين سرزمين است كه طغيانهاى فرات كه خود بالاتر از دجله جريان دارد بتواند تا نزديكيهاى دجله پيش آيد ؛ در 942 ، به جاى دجله ، يكى از طغيانهاى فرات بود كه بخش غربى بغداد را به كلى ويران ساخت .\r\nبنابراين ، اگر بگوييم كه دجله هم براى بغداد و هم براى بين النهرين بلا و خطرى است كه مىتواند ابعادى سخت و وحشت‌انگيز بيابد سخنى به گزاف نگفته‌ايم .\r\nبنابراين ، جز به بهاى نبردى سخت و پيگير عليه اين طغيانها ، زيستن بر سواحل اين بزرگرود غيرممكن است . مردم از دير زمان به اين نبرد دست برده و ديواره‌هاى طبيعى رود را بالا آورده و گرداگرد شهر سيلبند ساخته‌اند . اما چون هر زمان كه دامنهء اين طغيانها وسعت زياد مىيافته اين ديواره‌ها و سيلبندها كارآمد نبوده معمولا به اصطلاح ، خود نيز به آتش دامن مىزدند ، بدين معنى كه از پيش سيل به راه مىانداختند و آن را هدايت مىكردند . ازينرو سيلبندها را در نقاطى كه از پيش تعيين مىشده مىشكافته‌اند و آب بدين ترتيب در مناطق پست و گود پراكنده مىشده است . بر كرانهء راست ، آبهاى اضافى درون بزرگچال « عكركوف » جمع مىشده و از آنجا به چالهايى كه مثل دلوهاى چرخ آبكشى به موازات دجله و غراف رديف گرديده فرو مىريخته‌اند . بر كرانهء چپ ، آبها راه كانال نسبتا تنگى را پيش مىگرفته‌اند كه بخصوص در ارتفاع بغداد بين محل شهر و پنجهء آبرفتى دياله تنگىاش محسوستر است و در پايان مسير خود به همين رودخانه مىريخته‌اند .\r\nبديهى است كه اين راه‌حلها همگى تجربى بود و اساس علمى\r\n\r\n","description":"","footnote":"","page_name":" 96 ","page_number":104},
  {"content":"\r\n\r\nنداشت و امنيتى هم كه فراهم مىآورد بسيار نسبى بود . تنها در تاريخى نسبتا نزديك يعنى از 1344 ش / 1965 ، به بركت اصلاحاتى كه در وادى ثرثار انجام داده‌اند تا آبهاى اضافى شط را جذب كند ، بغداد و به دنبال آن سراسر بين النهرين از كابوس طغيانهاى دجله رهايى يافته‌اند .\r\nدر سامره سدى ساخته‌اند كه اجازه مىدهد آب شط تا ارتفاع 69 مترى بالا بيايد . سپس آن را به وسيلهء آبراهه‌اى انحرافى به طول 65 كيلومتر به مخزن وادى ثرثار كه عمق آن تنها سه متر از سطح دريا ارتفاع دارد هدايت مىكنند . گنجايش اين بزرگچال به غايت عظيم است و تا ارتفاع 60 مترى از سطح دريا 68 ميليارد متر مكعب گنجايش دارد . وقتى تا اين سطح پر مىشود به صورت درياچه‌اى در مىآيد كه سطح قاعده‌اش صد كيلومتر طول و چهل كيلومتر عرض دارد و 050 ، 2 كيلومتر مربع مساحت آن مىشود ، يعنى چيزى برابر با وسعت بحر الميت . اگر فرضا بتوان همهء آب رودخانهء دجله را به آن هدايت كرد براى پر شدنش دو سال وقت لازم است . بهره‌بردارى از آبراههء انحرافى براى نخستين بار در 1335 ش / 1956 آغاز شده است . آبدهى اين كانال 9000 متر مكعب در ثانيه است . به عبارت ديگر بغداد را در برابر خطر طغيانهايى با آبدهى كمتر از 000 ، 17 متر مكعب در ثانيه ، در امان نگه مىدارد و اين خود رقمى عظيم است كه تقريبا هيچگاه تحقق نيافته است . با اين حال از آنجا كه قدرت آبدهى بزرگترين طغيان فرضى ممكن الحصول كه آبشناسان اصطلاحا به آن « طغيان هزارگانى » مىگويند مىتواند به حدود 000 ، 25 متر مكعب در ثانيه برسد تصميم گرفته‌اند كه كانال انحرافى را به نحوى وسعت بخشند كه هر نوع طغيانى و حتى چنين طغيان غول آسا و وحشت‌انگيزى را مهار كند .\r\n\r\n","description":"","footnote":"","page_name":" 97 ","page_number":105},
  {"content":"\r\n\r\nبه هر حال ، چون نظير اين اقدامات در مورد فرات نيز عينا به عمل آمده است ، « 1 » از اين پس خطرى بغداد و بين النهرين را تهديد نمىكند .\r\nبنابراين اگر بگوييم كه تاريخ اصلاحات سراسرى در عراق جنوبى از 1335 ش / 1956 آغاز مىگردد سخنى خلاف واقع نگفته‌ايم . در اين باره نيز ، مثل هميشه ، مردم به انتظار نمانده‌اند تا ابتدا راه‌حل آرمانى و كمال مطلوب به دست آيد و سپس دست به كار شوند . بىآنكه قصد داشته باشيم از حدود موضوع اين گفتار كه در واقع بازسازى چارچوب جغرافيايى بغداد است قدم فراتر گذاريم لازم به نظر مىآيد كه تاريخهاى مهم اصلاحات محلى بغداد را يادآورى كنيم زيرا بدون نظام دفاعى و حفاظتى در برابر خطر آبها نه هرگز استقرار اين شهر مقدور بوده است و نه رشد و گسترش آن .\r\n\r\n9 . اصلاحات پياپى در بغداد و دفاع آن در برابر سيلابها\r\nواقعيتى كه حين هرگونه تحقيق دربارهء بغداد نبايد از ياد برد اين است كه اين شهر در معرض تهديد و خطر است . در اوقات عادى ، وقتى آب بالا مىآيد تا 60 ر 34 متر از سطح دريا ارتفاع مىگيرد . روز 16 مارس 1946 اين ارتفاع به 76 ر 35 متر رسيده است . اين رقم از زمان مراقبتهاى مداوم و مرتب به دست آمده و نبايد با پيشداورى تصور كرد كه قبل از آن از اين حد تجاوز نكرده است . بنابراين لازم بوده است كه جاى شهر خود در ارتفاعى كمتر از 35 متر نباشد . هرچند كه اين ارتفاع نيز در برابر طغيانهاى شديدتر مؤثر نبوده است . بنابراين تعيين\r\n\r\n\r\n","description":"","footnote":"\r\n( 1 ) . سد رمدى و بهره‌بردارى از گوديهاى درياچهء حبانيه و ابو دبيس\r\n","page_name":" 98 ","page_number":106},
  {"content":"\r\n\r\nچگونگى استقرار بغداد در محل كنونى امرى آسان نيست .\r\nبغداد اوليه ، « شهر مدور » ، در درون چماب دجله بين كاظمين و كرخ قرار داشت . ارتفاع آن امروز نيز 35 متر است ، بنابراين شهر همسطح با ميانگين سطح بالاى آب بوده و با كمترين و خفيف‌ترين طغيان دجله به غرقه شدن و فرو رفتن در سيلابها تهديد مىشده است ، بيشك به همين علت بوده است كه كرخ حومهء شهر اوليه به سرعت تمام به صورت هستهء جديد شهر درآمد . كرخ در واقع بر تل كشيده‌اى به طول 1400 متر و پهناى 600 متر جاى دارد ، خود آن بيش از 36 متر و قله‌اش 44 متر ارتفاع دارد . حتى اگر بخشى از ارتفاع فعلى آن ناشى از آورده‌هايى باشد كه در پى اشغال طولانى انسان هميشه بر جاى مىماند ، اين بلندى به قدر كافى وسيع ، تشكيل محل مناسبى را براى يك شهر مىداده است .\r\nعلىرغم اين وضع ، شهر در قرن دهم به كرانهء چپ دجله مهاجرت كرد و در قرن يازدهم حدود شهر كنونى كاملا مشخص شد . جاى جديد شهر از كرخ وسيعتر بود . لوار يا خاكريز لبهء دجله از سطح دريا ارتفاعى معادل 36 متر يا بيشتر ، 300 ، 2 متر طول و 1500 متر پهنا دارد . علاوه بر اين توجه به اين نكته نيز لازم است كه در صورت بروز بالاترين خطر ، امكان فرار از محل شهر به سوى پنجهء آبرفتى دياله كه بسيار نزديك بود وجود داشت . در صورتى كه در كرخ ، پشت شهر چيزى جز يك دشت بسيار وسيع سيلابى وجود ندارد . بجاست كه به روشن كردن اين موضوع بپردازيم .\r\nمعلوم شد كه عمر بغداد عمدتا و طى چندين قرن بر ساحل چپ دجله سپرى شده است . گرد « مدينهء » آن حصارهايى كشيده شده بود كه\r\n\r\n","description":"","footnote":"","page_name":" 99 ","page_number":107},
  {"content":"\r\n\r\nهم بخشى از پشته را كه ارتفاعش بيش از 36 متر بود و هم دامنهء آن را كه تنها 32 متر ارتفاع داشت دربر مىگرفت . با اين حال سازندگان اين بارو از اين نكته غفلت نكرده بودند كه خط مرزى نقطهء كم ارتفاع را كه از جانب شرق بين شهر و پنجهء آبرفتى دياله كشيده شده باز بگذارند .\r\nوقتى كه آب بالا مىآمد شالودهء خانه‌هاى ساخته شده بر كنار دجله خود براى جلوگيرى از سيلاب كفايت مىكردند چنان كه امروزه نيز چنين است : به طرف شمال شرقى كه سرريز طغيانها از معبرى تنگ كه عرضش از 33 ر 32 متجاوز نيست عبور مىكند . سيلابها به حصار شهر مىرسيد كه مردم دروازه‌هاى آن را با كيسه‌هاى شن مسدود ساخته بودند و شهر از دو سوى كاملا در حلقهء كمربندى دو تنداب قرار مىگرفت كه در جنوب شبه جزيرهء كراده به هم مىپيوستند .\r\nاين وضعيت تا قرن نوزدهم همچنان بىدگرگونى برقرار ماند . در 1221 / 1806 مدحت پاشا ، كه دوران كوتاه ولايتش در بغداد ابتكارات مفيدى از خود نشان داد ، حصار شهر را ويران كرد و به جاى آن در محل خندقهاى قديمى سيلبندى بنا كرد . يكى از جانشينان وى به نام نديم پاشا كه مقاصدى جاه‌طلبانه‌تر داشت خواست تا گرداگرد شهر منطقهء كمربندى وسيعى بسازد كه از خطر سيل در امان باشد . بدين منظور ساختمان سدى را به طول يازده كيلومتر شروع كرد كه از روستاى سليح واقع در شمال بغداد سر مىگرفت و به طول يك كيلومتر مسيرى غربى - شرقى را مىپيمود ، آنگاه به سوى شرق و جنوب شرقى دو شاخه مىشد و از آنجا به سوى جنوب مىپيچيد . ايجاد اين سد كه ساختمانش هيچگاه كامل نشد و به پايان نرسيد و بعدا نيز در آن شكافهايى باز شد كارى كاملا خطا بود زيرا ضرورت جريان يافتن\r\n\r\n","description":"","footnote":"","page_name":" 100 ","page_number":108},
  {"content":"\r\n\r\nآبهاى زيادى طغيانها را از معبرى تنگ كه بين لوارهاى دجله و خاكپوز « 1 » هاى پنجهء آبرفتى دياله قرار گرفته در نظر نگرفته بود و اين بى ترديد بر اثر بىاطلاعى از توپوگرافى منطقه بود كه بايد اذعان داشت كه به سبب خرد بودن فراز و نشيبهاى زمين تجزيه و تحليل آن بسيار دشوار است .\r\nبنابراين زمانى كه انگليسيها در پايان جنگ جهانى اول خاك عراق را اشغال كردند هيچگونه تغيير مهمى در شهر قرون وسطايى بغداد راه نيافته بود . پايان نظام حكومتى عثمانى و استقرار نظام قيمومت غربى براى عراق ، و همين‌طور براى لبنان و سوريه و فلسطين ، آغاز دورانى جديد شد . بنابراين مسئلهء گسترش بغداد بيدرنگ پيش كشيده شد . اولا براى اينكه اين شهر كه تا آن زمان ، مانند موصل و بصره ، يكى از مراكز ولايتى بود ، پايتخت سراسر عراق شد و بر ديگر شهرها امتياز يافت ، و ديگر بدين سبب كه انگليسيها عادت دارند اردوگاههاى نظامى و بخش خدمات ادارى خود و اقامتگاههاى كاركنان اين مؤسسات را ، به نحوى كاملا متمايز از محل سكونت مردم بومى كشور ، در محوطه‌هاى باز و گسترده جاى دهند . بنابراين دستگاه حكومتى انگليس طرحى را كه ويليام ويلكاكس در آغاز قرن ريخته بود از نو پيش كشيد و به اجرا درآورد . از ساختمان يك كيلومتر اول سد نديم پاشا نزديك سليح استفاده كردند و از آنجا سيلبندى ديگر معروف به « بند شرقى » به موازات دجله كشيدند كه به گوشهء شمالى « مدينه » مىرسيد و با سيلبند موجود تا گوشهء غربى شهر دنبال مىشد و از آنجا در مسيرى از شمال\r\n\r\n\r\n","description":"","footnote":"\r\n( 1 ) .  L'ePeron \r\n","page_name":" 101 ","page_number":109},
  {"content":"\r\n\r\nغربى به جنوب شرقى ادامه مىيافت و از غرب شمال غربى به شرق جنوب شرقى پيچ مىخورد و تا دياله امتداد مىيافت . داخل اين محوطهء وسيع از خطر طغيان در امان بود . علاوه بر دو سدى كه در بالا و پايين از كنار شهر مىگذشت شبكه‌اى از سيلبندهاى كوتاهتر ديگرى كشيده شد . دو رشته از آنها دجله را به « بند شرقى » و از آنجا به رودخانهء دياله مىپيوست و دو رشتهء ديگر كه بعدها ساخته شد شبه جزيرهء كراده را مىبريد .\r\nعلاوه بر اين يكى از نتايج ، ساختمان « بند شرقى » قطع معبر تنگ‌روانه حاصل از مازاد طغيانها بود كه سابق بر اين به قاعدهء جنوبى زمين داخل چماب كراده منتهى مىشد . چون ديگر عبور روانه از اين مسير قطع شده بود ناچار شدند در خاكپوز توپوگرافيكى كه از آن براى جادهء بعقوبه استفاده مىشد در دنبالهء كانال قديم ، كانال ديگرى حفر كنند كه اين بار جهتش به جاى دجله به سوى دياله باشد .\r\nبر ساحل راست شط ، كه در آن تنها تل كوچك كرخ واقعا از خطر در امان بود ، در طول نهر وشاش سيلبند طولى ديگرى ساختند تا به اين جاى امن گسترش بيشترى بدهند . با احداث سيلبندى ديگر در ادامهء سد نهر وشاش كه زمين درون شكنج اين نهر را قطع مىكرد به كاظمين نيز كه زيارتگاه مقدس و شهر مجاورش بود و از قرنها پيش تپه‌اى مدور را به ارتفاع 37 متر در ميان يكى از چمابهاى دجله اشغال كرده بود امنيتى بيشتر داده شد . بعدها دو سد جديد ديگر ، به شكل مثلثى كه رأس آن به طرف غرب قرار داشت ، ساخته شد كه جادهء رمدى را از خطر سيلابها محفوظ مىداشت .\r\nبنابراين سطح زمينهاى حفاظت شده‌اى كه در اختيار شهر گذاشته\r\n\r\n","description":"","footnote":"","page_name":" 102 ","page_number":110},
  {"content":"\r\n\r\nشده است ، در مدتى بسيار كم گسترشى چشمگير و عظيم داشته است و قابل قياس با سطح بسيار كوچك قبلى بغداد ، كرخ و كاظمين و معظم نيست .\r\nبغداد بزرگ اينك از سليح و كاظمين در شمال غربى تا دياله در شمال شرقى بيست كيلومتر طول ، و از « بند شرقى » تا نهر وشاش شش كيلومتر پهنا دارد و اين بدون احتساب مثلثى است كه در دو سوى جادهء رمدى قرار گرفته و از اين پس منطقه‌اى حفاظت شده است و نيز بخش بغداد جديد كه بر روى يكى از پيشرفتگيهاى پنجهء آبرفتى دياله بنا شده است . بنابراين ، شهر به اصطلاح از هم شكافته و پوست بر تن خود پاره كرده است . در اينجا مجال آن نيست كه به بررسى مراحل پياپى گسترش بغداد بپردازيم . با اين حال با مراجعه به نقشهء ضميمه مىتوان در اين زمينه تصورى كلى به دست آورد . در اين نقشه در واقع اين مناطق از هم تفكيك و مشخص شده‌اند : 1 ) مناطق قديمى با ساختمانهاى متراكم كه مراد از آن شهرها و روستاهاى قديم است ( بغداد ، كرخ ، معظم ، سليح ، كراده ) ؛ 2 ) مناطق كمتر انبوه كه بر لوار يا لبهء بلند دجله و نزديك به هسته‌هاى قديمى ساخته شده‌اند و مربوط به ايام بعد از جنگ اول جهانى هستند ؛ 3 ) مناطق در دست ساختمان كه طرح و نقشهء كلى آنها از هم‌اكنون بر زمين پياده شده است ؛ 4 ) مناطق حفاظت شده از طغيانها كه استفادهء از آنها لااقل به‌طور پراكنده و جا به جا شروع شده است .\r\nبنابراين بغداد به صورت شهرى بسيار بزرگ درآمده كه سيماى ولايتى خود را از دست داده است در صورتى كه اين حالت هنوز در موصل و بصره سخت نمايان است . طبق برآوردى كه كرده‌اند در 1336 / 1918 جمعيت آن 000 ، 185 نفر بوده است . در آخرين\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nسرشمارى يعنى در 1326 ش / 1947 ، بغداد 743 ، 466 نفر و كاظمين 678 ، 48 نفر ، يعنى روى هم 421 ، 515 نفر جمعيت داشته است . در همين تاريخ موصل 625 ، 133 و بصره 530 ، 101 نفر جمعيت داشته است . در 1332 ش / 1953 ، ژ . ه . لوبون « 1 » طى مقاله‌اى جمعيت بغداد بزرگ را 746 ، 550 نفر برآورد كرده است .\r\nنويسندهء اين سطور از آخرين ديدار خود از بغداد ( 1335 ش / 1956 ) به ياد مىآورد كه شهر يكپارچه جنب و جوش براى شهرسازى بوده است و از آن جمله شكافتن دل محله‌هاى قديم براى احداث خيابانهاى بزرگ ، ساختن بناهاى بزرگ تجارتى ، و اشغال هر روز متراكمتر حاشيهء كمربندى شهر كه تا آن تاريخ نساخته مانده بود . بنابر اين بهيچوجه شگفت‌آور نيست كه در 1341 ش / 1962 جمعيت شهر از 000 ، 600 نفر فراتر رفته و به 000 ، 700 نفر نزديك شده باشد .\r\n\r\n\r\n","description":"","footnote":"\r\n( 1 ) .  J . H . G . Lebon \r\n","page_name":" 104 ","page_number":112},
  {"content":"\r\n\r\n\r\nبخش سوم بغداد پايتخت عباسيان دومينيك سوردل « 1 » / ترجمهء ايرج پروشانى\r\nپىريزى شهر بغداد به دست منصور ، دومين خليفه عباسى ، در 145 معمولا يكى از مهمترين رويدادهاى تاريخ جهان اسلام تلقّى مىشود .\r\nاين واقعه مصادف است با روى كار آمدن سلسلهء جديدى از خلفا يعنى عباسيان كه كوشش داشتند آثار هرگونه ارتباط و يا لااقل ارتباطهاى ظاهرى را با سلسلهء قبلى كه خود آن را برانداخته بودند از ميان بردارند ، و نيز همزمان است با پا گرفتن امپراتورى عظيمى كه از كرانه‌هاى اقيانوس اطلس تا هند گسترش داشت ولى حكومت و ادارهء امور آن تا آن زمان با يكى از كشورهاى مديترانه‌اى يعنى شام ( سوريه ) بود . علاوه بر اين ، مقدّر بود بغداد كه به پايتختى برگزيده شده بود مدت پنج قرن\r\n\r\n\r\n","description":"","footnote":"\r\n( 1 ) .  D . Sourdel \r\n","page_name":" 105 ","page_number":113},
  {"content":"\r\n\r\nمركز جهان اسلام بماند و پس از آن نيز تا به روزگار ما از نام و آوازه‌اى بلند و درخشان برخوردار باشد .\r\nشرايطى كه بغداد در آن پىريزى شد نقش و سرنوشت بعدى اين شهر را رقم زد . اعضاى خاندان جديد خلافت كه از بازماندگان عباس ، عموى پيامبر ، بودند و جزء « خاندان پيامبر » محسوب مىشدند ، به هنگام پيروزى سپاهيان عباسى ، در شهر كوفه كه به دشمنى با امويان شهرت داشت ، مخفيانه زندگى مىكردند و در اينجا بيش از محل سكونت قبلى خود در حميمه ، در ساحل بحر الميّت ، احساس امنيّت مىكردند . بنابراين در كوفه بود كه سفّاح خليفهء جديد رسما به خلافت نشست و نخستين خطبهء خود را ايراد كرد امّا در اين نواحى قصرى كه به حق شايستگى عنوان اقامتگاه خليفه جديد را داشته باشد وجود نداشت . لذا سفّاح به دلايلى كه هيچ‌جا ذكر آن نيامده ولى به يقين يكى از آنها گريختن از منطقهء سلطهء بعضى از هواداران غيرقابل اعتماد خودش بوده است ( چنان كه مىدانيم ابو مسلمهء وزير در آغاز كوشيده بود كه خلافت را به يكى از علويان منتقل كند ) ، با خاندان و ملازمانش به شهر انبار كه ساكنانش بيشتر مسيحى بودند نقل مكان كرد و شايد در همين شهر هم بناى قصرى را براى اقامت خود شروع كرده باشد . پس از او برادر و جانشين‌اش منصور احتمالا وقتى به كوفه بازگشت در مجموعه سراهاى باشكوهى كه به هاشميّه معروف بود سكونت گزيد .\r\nامروزه از اين مجموعه هيچ اثرى بر جاى نمانده است و محل دقيق آن نيز شناخته نيست و خليفه نيز هيچگاه در آنجا به گونهء مستمر اقامت نداشته است زيرا زمانى كه سردار مقتدر ايرانى ابو مسلم را به حضور خواند و قصد داشت خود را از شر وجود او خلاص كند در مدائن ، در\r\n\r\n","description":"","footnote":"","page_name":" 106 ","page_number":114},
  {"content":"\r\n\r\nمنطقهء كاخ نيمه ويران تيسفون خيمه و خرگاه كوچكى برپا كرده بود . امّا به زودى درصدد برآمد در اقامتگاه جديدى جاى گيرد تا از آنجا بتواند ، ضمن نظارت بر جاده‌هاى مهم سوق الجيشى و تجارتى ، هم در برابر متحدان قديمى ، يعنى شيعيان مستقر در جنوب عراق ، و هم در برابر نيروهاى چريكى خطرناكى كه به راونديه شهرت داشتند و در هاشميه به او هجوم برده بودند ، از خود دفاع كند . گفته‌اند كه چون براى اين منظور درهء دجله را ترجيح مىداد كه آمادگى بيشترى براى كشتيرانى داشت ، در اين درّه تا موصل بالا رفت و دوباره فرود آمد تا محل بغداد را انتخاب كرد . اين محل كه آبادى ييلاقى كوچكى محصور ميان چندين صومعهء مسيحى بود و بازارى موسمى در آنجا تشكيل مىشد . و محل اتصّال شبكهء پر شاخهء نهرهايى بود كه دجله و فرات را به هم مىپيوستند . اين نهرها ضمن آبيارى زمينهاى آبرفتى منطقه و آسانتر كردن رفت و آمد ، خطوط دفاعى خوبى در برابر اشغالگران احتمالى پديد مىآوردند . شهر جديد كه ساختمانش در 145 آغاز شد ، بر ساحل راست دجله محصور در اين نهرها جاى گرفته بود كه مهمترين آنها ، نهر صراط ، در جانب جنوبى جريان داشت . به گفتهء وقايع‌نگاران ، منصور اين عرصهء محدود در مرزهاى طبيعى را لشكرگاه خود قرار داد .\r\nبنابراين بغداد در آغاز كار اردوگاهى بود كه خليفه و دربار و چند ديوان حكومتى ، و نيز يك رشته دكان را كه جزو مكمّل و ضرورى اردوگاه بودند در خود جاى داده بود .\r\nبعلاوه پىريزى اين شهر كه موضع آن به دلايل نظامى ، سوق الجيشى ، اقتصادى و حتى اقليمى برگزيده شده بود به اين معنى بود كه خليفه مىخواست چيزى بيش از آنچه امويان داشته‌اند بسازد و\r\n\r\n","description":"","footnote":"","page_name":" 107 ","page_number":115},
  {"content":"\r\n\r\nامپراتورى عظيم خود را صاحب مركزى واقعى كند . قصدش اين بود كه در عراق كه از چند دههء پيش اهميّت خطيرى يافته بود سكونت اختيار كند .\r\nدر واقع عباسيان به جاى اتكا و اعتماد به عربهاى مستقّر در سوريه به نيروهاى مركب از اعراب مستقّر در ايران و نو مسلمانان يعنى « موالى » اتكّا داشتند كه بيشترشان اهل خراسان دور دست بودند . تغيير محل مركز ثقل امپراتورى و اهميت روزافزون عناصر ايرانى كه در دستگاه و ملازمان خليفه بر ديگران غلبه مىيافتند از همين‌جا سرچشمه مىگرفت و همين نيرو بود كه دفاع از امپراتورى و حكومت آن را تضمين مىكرد و بتازگى سبب تقويت زيادت خواهيهاى عراق نا آرام نيز شده بود . اين جاه‌طلبيها هم دلايل جغرافيايى داشت و هم مبتنى بر جوهر ذاتى مردم مسلمانى بود كه از اواخر عصر بنى اميّه در اين ولايت جايگزين شده بودند . آخرين خلفاى اموى ، درست به همين منظور ، مجبور شده بودند كه پايتخت خود را به بخش شرقى امپراتورى نزديكتر كنند . چنان كه مروان دربار و دستگاه حكومتى خود را در حرّان واقع در بين النهرين عليا جاى داد و اميدوار بود كه از آنجا بتواند بر عراق و ايران اشراف و نظارت داشته باشد . ورود سپاهيان عباسى و دستيابى عناصر عراقى و ايرانى به مقامات بالا در اين ميان نشانهء تاكيد و تأييد همين نيّت بود . اين عناصر از اين پس در حيات امپراتورى و دربار خلافت بر همه غلبه مىكنند و در ميان آنها دبيران و ديوانيان بسيارى هستند كه سنتهاى ساسانى و حتى فلسفهء سياسى يا آرمان مذهبى ايران باستان را با رشك و غيرت پاسدارى مىكنند . سرچشمهء نفوذى كه خلفا را وا مىدارد به دولت خود جلوهء ايرانى دهند از همين جاست . بنابراين\r\n\r\n","description":"","footnote":"","page_name":" 108 ","page_number":116},
  {"content":"\r\n\r\nامپراتورى خليفهء عباسى كه از جمع اين عناصر پديد آمده است و پايتختش در بين النهرين قرار دارد و اندك اندك ولايات دوردست غربى خود را از دست مىدهد ، از اين پس كشورى آسيايى خواهد بود و نه مديترانه‌اى . البته نبايد آن را دولتى نوساسانى تصوّر و توصيف كرد زيرا همچنان به روحيهء اسلامى وفادار خواهد ماند .\r\nامّا اگر عراق بدين جهات تفوّقى حاصل كرده بود تا پذيراى پايتخت جديد گردد خلفاى عباسى نيز درصدد بودند خود را از تودهء آشوبگران بر كنار نگهدارند زيرا اينان غالبا هواخواه آيينهاى سياسى - مذهبى افراطى بودند و نظام حكومت خود را به محافظه‌كارى متهّم مىكردند و ظاهرا به همين دليل و بيشتر براى قطع رابطه با عادات سلسلهء قبلى بود كه هرگز درصدد برنيامدند كه در واسط ، پايتختى كه خلفاى اموى براى واليان خود در عراق بنا كرده بودند ، جايگزين گردند .\r\nبنابراين بغداد ، مظهر سلسلهء جديد خلافت و نماد خط مشى سياسى تازهء آن ، در اصل تنها اقامتگاهى سلطنتى با برج و بارو و استحكامات بود كه در برخوردگاه جاده‌هايى جاى گرفته بود كه اهميتى بىنظير داشتند . بغداد شهر منصور بود ، شهرى كه امروزه مورّخان و باستانشناسان عادتا بدان « مدينهء مدوّر » مىگويند ( هرچند كه مؤلفان قديم هرگز اين عنوان را به كار نبرده‌اند ) و نام رسمىاش مدينه السّلام ( شهر صلح ) بود كه به تقليد از اصطلاح قرآنى دار السلام ، به معنى بهشت ، اختيار شده بود و از آن پس در سكّه نبشته‌ها منقوش گرديد .\r\nنقشه‌هاى اين شهر از ربيع الاوّل 141 به دست معمارانى كه نامشان مانده ولى شخصيتشان ناشناخته است تهيه شده بود .\r\nساختمان شهر به پيروى از رسمى كه در جهان اسلام پابرجا مانده\r\n\r\n","description":"","footnote":"","page_name":" 109 ","page_number":117},
  {"content":"\r\n\r\nاست در موقع نجومى مناسبى كه بوسيله نوبخت ستاره‌شناس ايرانى تعيين كرده بود آغاز شد . تنظيم بخشهاى اصلى مسكونى آن به چهار تن از موالى سپرده شد كه از ملازمان نزديك خليفه و در مقام وزارت پيشخدمتى و دبيرى بودند و همه اصل و تبارى محقّر داشتند .\r\nاصالت نوع شهر ، شكل منظّم هندسى و بخش‌بندى اصولى فضاى درونى آن ستايش همهء معاصران را برانگيخت و توصيفات مشهورى را پديد آورد كه نمونهء آن در نوشته‌هاى مورخان نامدارى چون يعقوبى و خطيب بغدادى ديده مىشود . شهر داراى صحنى به شكل دايره بود كه قطر آن را با وجود ارزيابيهاى گوناگون به‌طور ميانگين نزديك به دو كيلومتر مىتوان برآورد كرد . ديوار بزرگ و اصلى شهر با ارتفاع 35 ارش داراى برجهاى نظامى بود و در كنار آن خندقى جاى داشت . چهار دروازه با نامهاى مشهور دروازهء كوفه ، دروازهء بصره ، دروازهء شام و دروازهء خراسان در برابر چهار خيابان اصلى آن كه به مركز دايره كشيده شده بودند ، جاى داشتند . خصوصيت مميّز اين خيابانها داشتن دالانهاى سرپوشيده با طاقهاى قوسى و جناغى و نيز صحنهايى چهارسو با سقف گنبدى و بالاخانه بود . ديوار داخلى ديگرى چهار بخش قوسى شكل تشكيل مىداد كه مسكن مقامات نظامى ، كارگزاران حكومتى و خدمتگزاران در آن‌جاى داشت و آنها را از ميدانگاه ميانى كه خاص خليفه بود و در آن قصر وى ، مسجد جامع ، ساختمانهاى ادارى ، انبارها و خزانهء مملكتى جاى داشتند جدا مىكرد . در طول خيابانهاى طاقگاندار كه از ميان بخشهاى غير دولتى گذر مىكردند ، بازارها در حال رشد و توسعه بودند . اين مجموعهء اقامتگاه سلطنتى سه خصوصيت مهم داشت : نخست اهميّت دفاعى آن كه با صحن\r\n\r\n","description":"","footnote":"","page_name":" 110 ","page_number":118},
  {"content":"\r\n\r\nحصاردارى كه تنها با چهار دروازهء مجهز به درهاى استوار و سنگين به بيرون راه داشت حفاظت مىشد ؛ دوم شكل مدوّر آن كه به گفتهء يعقوبى در جهان يگانه و منحصر به فرد بود ، ولى در واقع يادآور نقشه‌هاى سنتى باستانى در ايران و بين النهرين بود و انتخابش احتمالا به خاطر ملاحظات سادهء عملى و اقتصادى صورت پذيرفته بود ؛ و بالاخره جدايى اقامتگاه خليفه كه شايد از عادات امويان الهام گرفته شده بود ، هرچند در نظم و ترتيب كلى از آن متمايز بود .\r\nامّا شهرى بدين گونه مجهّز به استحكامات كه عملا مىتوانست خودكفا باشد قصرى باشكوه نيز بود كه ، بر حسب روايتى موجود ، يكى از بلندپايگان بيزانسى ، ضمن ديدار ، از آن با تحسين ياد كرده است . از اين گذشته بيشك يكى از جهات پديد آمدن بغداد اين بود كه ، مانند ساخته‌هاى باشكوه بنى اميه ، از قصر ساسانى تيسفون در بزرگى و شكوه پيش افتد . اگر ايوانى به عظمت جايگاه شاهنشاهان باستانى ندارد ، گنبدى برافراشته دارد ، گنبدى سبزفام ( قبّة الخضرا ) بر پايه‌هاى كاخى دو اشكوبه كه بر خاطرهء گنبدهاى سبز رنگ بنى اميه در دمشق و واسط خط بطلان و فراموشى كشيده است . خليفه در سايهء اين گنبد و در ميان قصر خود به ديداركنندگان خود بار مىدهد . امّا ساختمان شهر و قصر به همّت و هنر گروهى بنّا و صنعتگر كه از همهء اكناف امپراتورى به خدمت فراخوانده شدند ، در مدتى كه در كوتاهى بىسابقه بود ، بنا شد و در كار آن ثروتى بيحساب و زيب و زينتى بىمانند و چوبهايى بس گرانبها صرف شد ، چنان كه گفته‌اند كه اجراى اين طرح چهار ميليون درهم هزينه برداشت .\r\nامّا شهر بغداد منحصر و محدود به صحن مدوّر شهر سلطنتى نبود\r\n\r\n","description":"","footnote":"","page_name":" 111 ","page_number":119},
  {"content":"\r\n\r\nبيرون از حصار نيز محله‌هايى داشت . از همان آغاز سپاهيان و پيشه‌وران در بيرون از شهر و استحكاماتش منزل داشتند ولى روزها براى فعاليتهاى شغلى و ارائهء خدمات به داخل شهر مىآمدند .\r\nاين شهركهاى كمربندى نيز به نوبهء خود بر پايهء يك طرح كلّى سازماندهى و به چهار منطقه بخش‌بندى شدند و با مراقبت مهندسان سر و سامان يافتند و در آنها بازارهايى نيز احداث شد و اقطاعاتى در آنجا به دولتمردان واگذار گرديد . در واقع ساحت مدينهء مدوّر بسيار زود تنگ و نارسا شده بود و بزرگان امپراتورى در خارج شهر منزل گزيدند تا بتوانند سكونتگاههاى جادارترى تهيه كنند . بازارها را نيز در 157 به دلايل امنيتى به خارج يعنى به حومهء كمربندى و بخصوص به محلهء كرخ در جنوب غربى بغداد بردند و در آنجا بر حسب صنف و پيشه رسته‌بندى كردند و اين محله بعدها مركز بزرگ تجارى بغداد شد . در حومهء شمالى نيز كه به نام يكى از شخصيتهاى ساكن محل ، « حربيّه » ناميده مىشد وضع همين‌گونه بود . در اين محل بيشتر مردمى از اهالى ولايات ايران رفت و آمد داشتند . در جنوب شرقى نيز وليعهد خليفه ، مهدى ، محله‌اى را اختصاصا سازماندهى و مسجد جامع ديگرى نيز در آنجا بنا كرده بود .\r\nسرانجام منصور در 158 در پايان حكومت خود كاخى تازه در بيرون از صحن مدوّر و در كنار دجله واقع در محلى كه عادتا سپاه خود را سان مىديد بنا كرد كه به « خلد » يعنى بهشت جاويد شهرت يافت . امّا از همان سال 148 شهر بغداد شروع به گسترش در ساحل ديگر دجله كرده بود . وليعهد مهدى در آنجا اردوگاهى برپا كرده بود كه در آغاز كار آن را « عسكر المهدى » ناميدند و همان هستهء اصلى سكونتگاههاى\r\n\r\n","description":"","footnote":"","page_name":" 112 ","page_number":120},
  {"content":"\r\n\r\nجديدى به نام رصافه شد . در اين محل شمارى از صاحب منصبان و دولتمردان براى خود اقطاعاتى دست و پا كردند و در نتيجه با خانه‌هاى سپاهيان و دكانها اختلاط يافتند . در اين سوى دجله زمينها فراختر و آزادتر بود و به همين سبب بعدها محلهء شرقى گسترشى چشمگير يافت .\r\nدر پايان خلافت منصور كه مرگش در 158 در ايام حجّ و زيارت اتفاق افتاد ، بغداد پايتخت مهمى بود كه از مرزهاى نخستين مدينهء مدوّر در دو سوى دجله بسيار فراتر رفته بود و ارتباط دو ساحل با سه پل قايقى انجام مىشد . شهر حيات اقتصادى شكوفانى داشت و احتياجات خلافت و كاركنان و خدمتگزاران شخصى ، لشكرى و ادارى آن موجب تقويت اين اقتصاد بود .\r\nاز اين پس بغداد از نظر رشد ساختمانى تا پايان قرن سوم / نهم مدام توسعه يافت امّا وقايع سياسى كه در اين دوره گريبانگير امپراتورى عباسى بود اين توسعه را گاه متوقف و گاه شتابان مىكرد . دوران حكومت هارون الرشيد كه ضمن آن بيشتر كاخهاى « خلد » اقامتگاه خليفه بود تا زمانى كه رقّه را براى اقامت برگزيد براى بغداد دوران شكوفان آبادى بود . برمكيان به بركت ثروتهاى عظيمى كه اندوخته بودند و به سبب شوقى كه به تجملّ و شكوهمندى داشتند در زيباسازى يكى از محله‌هاى ساحل شرقى متصل به رصافه مجدّانه شركت كردند . اين محله را ، بيشك به سبب حضور مسيحيان از قديم در اين ناحيه ، شماّسيّه مىناميدند . در همين محل بود كه برمكيان بيشتر قصرهاى مجلل خود را كه به « الدوّر » يعنى كاخها شهرت دارند بنا كردند . امّا جعفر برمكى قصر ديگرى در جنوب رصافه بنا كرد كه در\r\n\r\n","description":"","footnote":"","page_name":" 113 ","page_number":121},
  {"content":"\r\n\r\nكنار دجله تك افتاده بود . همين قصر در توسعهء بعدى اين شهر تأثيرى مهم داشت و وقتى مأمون عزيز كردهء جعفر سخت خسته و درمانده از جنگ با برادرش امين به بغداد بازگشت در همين قصر فرود آمد و اقامت كرد . همين كاخ پس از اين كه مدتى در اختيار حسن بن سهل همكار مأمون ، و مدتى نيز در اختيار پوران ، دخترش كه بيوهء مأمون بود ، قرار داشت در آخر قرن سوم / نهم ، هنگام بازگشت خليفه معتمد از سامرا در 278 اقامتگاه اين خليفه شد . سرانجام در اطراف همين كاخ است كه خليفه معتضد در قرن سوم / نهم مجموعه‌اى را كه بعدا به « دار الخلافه » شهرت يافت پديد آورد و آن را به قصر قديمى حسن بن سهل معروف به « قصر الحسنى » و « قصر تاج » و « قصر فردوس » منضّم ساخت و با يك راهرو زيرزمينى آن را به مجموعه‌اى از سراها موسوم به ثريّا متصل ساخت . در آنجا تالارى بنا كرد كه جماعت نمازگزاران اجازهء ورود به آن را داشتند و شخصا به‌طور رسمى در آنجا نماز جمعه را امامت مىكرد . بدين ترتيب خليفه براى اداى وظايفش به عنوان رئيس حكومت ، به خروج از محوطهء مسكونى كاخ خود نياز نداشت .\r\nبعد از او خليفه مكتفى در همين محل مسجد جامع بزرگى بنا كرد كه مسجد كاخ تلقى مىشد .\r\nدر اين فاصله بغداد صحنهء وقايع دردناك و مبارزات سياسى بود .\r\nالبته مسألهء مبغوض گشتن برمكيان ، قتل جعفر ، زندانى شدن پدرش يحيى و برادرش فضل ، در بغداد روى نداد بلكه اين وقايع دردآور و غم‌انگيز همگى در انبار اتفاق افتاد كه خليفه در بازگشتن از زيارت حج در آنجا توقف كرده بود . پدر و برادر جعفر را به رقّه بردند ولى پيكر بيجان جعفر براى عبرت ناظران بر روى سه پل بغداد به نمايش گذاشته\r\n\r\n","description":"","footnote":"","page_name":" 114 ","page_number":122},
  {"content":"\r\n\r\nشد . براى عبرت چه كسانى ؟ هيچوقت بدرستى معلوم نشد . زيرا جعفر كه مدت درازى نديم و مقرّب خليفه بود ، ظاهرا به اندازهء پدرش و بخصوص برادرش فضل كه چند سال پيش از اين واقعه علنا مورد لعن خليفه واقع شده بود مبغوض خليفه و محل شماتت او نبود . به احتمال قريب به يقين خليفه مىخواست با اين اقدام خود هم به كسانى هشدار دهد كه قصد دارند نظير وزراى مطرود و مبغوض در دستگاه وى اعمال نفوذ بكنند ، و هم به جماعت روشنفكران بغدادى كه به مذهب معتزله و بعضى جنبه‌هاى تشيّع نظر خوش داشتند و هواخواه بحث آزاد در زمينه‌هاى مذهبى ، فلسفى و سياسى بودند . و از برمكيان حمايت مىكردند . از جهتى ديگر اين به منزلهء تجديد هشدارى بود كه پيش از اين ، بر خلاف ميل فضل برمكى ، زمانى كه خليفه امام موسى كاظم عليه السلام را به قتل رسانده بود به همين جمعيتها داده شده بود . امام را در قبرستانى واقع در شمال بغداد به خاك سپردند . اين همان محلى است كه بعدا حرم الكاظمين شد . بعد از اين وقايع جنگ ميان دو پسر هارون الرشيد پيش آمد يعنى ميان امين كه در بغداد خليفه بود و مأمون كه طبق وصيّت پدر وليعهد و حاكم مختار خراسان شده بود . اين جنگ علىرغم چندين حملهء پياپى از سوى امين به محاصرهء سنگين بغداد منجر شد كه كمى بيش از يك سال يعنى از ذيحجهء 196 تا محرم 198 به طول انجاميد . پايتخت عراق كه امين در آنجا ، كاخ شهرى منصور ، اقامت داشت از سوى سپاهيان دو سپهسالار مأمون يعنى طاهر از جانب غربى و هرثمه از جانب شرقى كاملا به محاصره درآمد . مدتى طول كشيد تا اين دو سپهسالار كه يكى از آنان بر خلاف ديگرى از اعمال روشهاى خشونت‌بار خوددارى مىكرد ، توانستند مقاومت\r\n\r\n","description":"","footnote":"","page_name":" 115 ","page_number":123},
  {"content":"\r\n\r\nمحصوران را در هم شكنند . در اين ميان بعضى از مدافعان و حاميان امين اندك اندك به خليفهء خراسان گرايش پيدا كردند . تودهء مردم بغداد بر ضد افواجى كه از ايران آمده بودند وارد جنگ شدند و با ابتدايىترين تجهيزات امّا با دل و جرأتى مالامال از كينه و خشونت با آنان به نبرد پرداختند و مردم و بخصوص در بازرگانان مالدار كرخ وحشت ايجاد كردند . اينان در لحظاتى به فكر افتادند كه به طاهر بپيوندند امّا از تصميم‌گيرى به موقع عاجز ماندند . چون سپاهيان مهاجم پيشروى كردند ، امين مصمّم به تسليم شد البتهّ نه به ظاهر بلكه به هرثمه كه از خدمتگزاران قديم پدرش و مورد اعتماد وى بود . از قضا امين ضمن عبور از شط به دست سپاهيان طاهر گرفتار آمد و او را بىهيچ مقدمه و داورى كشتند . گفته‌اند كه مأمون از اين پيش آمد تأسف بسيار اظهار كرده است . هرچند اين پايان غم‌انگيز جنگ و ستيز بود ، امّا عواقب آن مدتهاى طولانى در چهرهء بغداد نمايان و محسوس بود ، زيرا در جريان اين محاصره محله‌هاى كمربندى بغداد و به سختى آسيب ديدند ، قصرها تاراج شدند و بخشى از اسناد و مدارك طعمه آتش گرديد . وقايع‌نگاران گفته‌اند كه شهر بكلّى جلال و شكوه خود را باخته بود . آثار اين حملات بيرحمانه در محلّات ساحل غربى نيز كه پس از ويرانى متروك شد براى هميشه پايدار ماند .\r\nو امّا بخشى از مردم ، با وجود وفادارى به افكار سنتى و به خاندان عباسى ، به تمايلات غير اصولى مأمون مظنون بودند و هنگام محاصره نيز مخالفت سخت خود را نسبت به خليفه ابراز داشته بودند . زمانى كه يكى از علويان به وليعهدى برگزيده شد مخالفت اين گروه اوج گرفت و كار به عصيان و شورش نيز كشيد به قسمى كه ابراهيم بن المهدى را كه\r\n\r\n","description":"","footnote":"","page_name":" 116 ","page_number":124},
  {"content":"\r\n\r\nضد خلافت بود به خلافت خواندند . تنها بازگشت شخص مأمون به بغداد سبب عادى و آرام شدن اوضاع شد و سياست ارفاق و بازگشت به اصول‌گرايى كه او در اين ايام آشكارا پيش گرفته بود به ثمر نشست .\r\nوقتى مأمون ، در اواخر حكومتش ، خواست عقيدهء معتزله را ، دربارهء اعتقاد به مخلوق بودن قرآن ، تحميل سازد و قضات و اصحاب سنت و حديث را به اعتراف بدان وادار كند اهالى پايتخت با وى به مخالفت برخاستند . فرمان معروف « محنه / امتحان » « 1 » در بغداد داده نشد زيرا مأمون كه تمام فكر و ذهنش متوجه لشكركشى بود متمردان از فرمان خود را ابتدا به رقّه و سپس به ادنه فراخواند . ولى سرانجام در بغداد بود كه والى وقت اسحاق بن ابراهيم ، از خاندان طاهريان ، تصميم خليفه را به اطلاع عموم رساند و همّ و غمّ خود را صرف قبولاندن آن به روحانيون كرد . اين مخالفت در ايام خلفاى بعدى كه كم و بيش دنباله‌روى سياست مأمون بودند همچنان برقرار بود و به صورت مقاومت سرسختانهء ابن حنبل ، از اصحاب معروف حديث ، در بغداد بروز كرد كه مورد بازخواست خليفه معتصم قرار گرفت ولى به هيچ عنوان تسليم اعتقاد جديد و تحميلى نشد و پس از خوردن تازيانه آزاد گرديد . همين مخالفت در وقايعى كه ميان عامّهء بغداديان و سربازان مزدور ترك خليفه اتفاق افتاد آشكار شد . اين سربازان را بتازگى براى\r\n\r\n\r\n","description":"","footnote":"\r\n( 1 ) . ايام محنه / امتحان ، سالهايى است كه مردم را به مسئلهء خلق قرآن امتحان مىكردند : اگر قرآن را مخلوق مىدانستند آنان را رها مىساختند و الّا به تعذيب ايشان مىپرداختند .\r\nمأمون در 218 فرمانى براى اسحاق بن ابراهيم نوشت كه بايد قاضيان و گواهان و محدّثان را به قرآن آزمايش كنند ، هر كس قرآن را مخلوق مىدانست رها سازد و هر كه جز آن گويد به وى گزارش دهد تا رأى خود را دربارهء او بفرمايد . اين امر تا ايام متوكل ادامه داشت .\r\n","page_name":" 117 ","page_number":125},
  {"content":"\r\n\r\nمحافظت از شخص خليفه و تشكيل هستهء اوليهء يك سپاه نيرومند به خدمت گرفته بودند . به دنبال اين درگيريها بود كه معتصم در 221 تصميم گرفت در سامرا اقامت كند و مقّر قديم خود در پايتخت را ترك گويد زيرا در حقيقت بغداديان سرور و فرمانرواى خود را عملا طرد كرده بودند .\r\nدر دورهء حكومت خليفه واثق ، بغداديان بار ديگر با به راه انداختن شورشى به نام احمد بن نصر الخزاعى عرض وجود كردند . احمد كه از اصحاب سنت و حديث بود پس از اسارت و استنطاق اعدام شد و جسدش را ، مانند جعفر برمكى ، امّا به منظورى ديگر ، چندين سال در پايتخت به نمايش گذاردند . متوكّل در آغاز حكومت خود پس از لغو فرمان « محنه / امتحان » ، دستور داد كه بازماندهء جسد احمد را به خانواده‌اش باگردانند . مردم ، بازماندهء پيكر وى را مانند اجساد مقدسان منشأ بركات دانستند . حالا ديگر جهت وزش باد عوض شده بود و نوبت به عامّهء شيعى مذهب رسيده بود كه در معرض آزار و بدرفتارى قرار گيرند . بازرگانى ثروتمند به اتهام ناسزاگويى به خلفاى سنّى و زنان پيامبر ، عايشه و حفصه ، به شلّاق محكوم شد . او را در ميان شهر چندان تازيانه زدند كه قالب تهى كرد .\r\nچند سال بعد ، كشمكش ميان نظاميان ترك محافظ خليفه و شاهزادگان عباسى ، خليفهء جديد مستعين را وادار ساخت كه از سامرا ، كه رقيبش معتزّ را در آنجا به خلافت خوانده بودند فرار كند و بغداد را سنگرگاه و پناهگاه خود قرار دهد ، زيرا در آنجا از حمايت ابن طاهر ، والى بغداد و هوادار شيعيان ، برخوردار بود . در همين فرصت در 251 بود كه گرداگرد محلات شرقى ، رصافه ، شماسيّه و محرّم حصارى بنا\r\n\r\n","description":"","footnote":"","page_name":" 118 ","page_number":126},
  {"content":"\r\n\r\nشد كه تا سالها حدود شهر را از اين سو معيّن مىكرد ، در صورتى كه ديوار ديگرى حدود شهر منصور را در جانب غربى بغداد تعيين كرده بود . محاصرهء جديد كه يك سال به طول انجاميد و با وجود دفاع مردم بغداد از مستعين ، به كناره‌گيرى وى منجر شد ، مايهء بروز نزاعهاى بيرحمانه و وحشيانه‌اى ميان هواداران دو خليفه گرديد و زيانها و صدمات عظيمى به قسمت اعظم شهر و بخصوص به محلّات شرقى كه سنگرگاه خليفه و والى بغداد بود وارد ساخت . حومهء شهر از اهالى تخليه شده بود . عده‌اى به درون شهر و گروهى به دهكده‌هاى اطراف گريخته بودند و آثار هنرى يكسره ويران شده بود .\r\nدر دورهء آرامش ظاهرى كه پس از آن پيش آمد ، شهر بغداد با اينكه خلفا آن را ترك گفته بودند از نو از ميان ويرانه‌ها سر بيرون كشيد .\r\nبازگشت قطعى معتمد در 278 به بغداد ، سبب شد اين شهر بار ديگر نقش خود را به عنوان اقامتگاه خليفه باز يابد و بار ديگر حساسيت شديد آراى عمومى نسبت به كوچكترين تصميمات خليفه ، بغداد را دچار تظاهرات شديد كرد . در واقع هنوز شور تعصّبات قديمى در اين شهر آرام نگرفته بود كه مردم بغداد متوجه شدند كه معتضد خليفه به ساختن مجموعه‌اى از سراهاى سلطنتى دست زده و درصدد است كه اقتدار خلافت را كه در دورهء حكومت قبلى به علت تفرقهء داخلى و شورش زنگيان به مخاطره افتاده بود از نو احيا كند . تصميمات گوناگونى كه خليفه مىپنداشت بايد برضد حنبليان و مريدان علم كلام يعنى هواداران معتزله بگيرد نشان مىدهند كه هنوز ميان دو گرايش موجود در جوامع بغدادى موازنه برقرار نبوده است . گذشته از اين مسئلهء ، شيعى گرى كه به نظر مىآمد با غيبت امام دوازدهم در سامرا حل شده باشد ،\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nاز نو به گونه‌اى حادّ در مناطق دور از پايتخت خلافت ، يعنى در سوريه ، عراق و عربستان مطرح شده بود .\r\nدر روزگار حكومت معتضد و مكتفى و پس از فرو نشستن شورش وحشت‌انگيز زنگيان در عراق سفلى است كه آنچه بعدا به « فتنهء قرامطه » شهرت يافت بروز كرد . در اين ايام يك رشته لشكركشى بر ضد فرق اسماعيلى سوريه ترتيب داده شد و رؤساى مهمتر آنان در حكومت مكتفى مغلوب و به رقّه آورده شدند و از آنجا خليفه همراه اين اسيران فاتحانه وارد بغداد شد . آنها را در انظار عمومى شكنجه كردند و كشتند . امّا اندكى بعد كاروان حاجيان در بيابان عربستان با حملهء قرمطيان راستين مستقر در بحرين روبرو شد . تاخت و تاز مكرّر اين شورشيان كه به درست يا نادرست عقايد فتنه‌انگيز يا اعمال شرم‌آور بدانان نسبت مىدادند ، در جوامع وفادار به خلافت در بغداد نوعى ترس روانى بيمارگونه پديد آورد كه با واكنشهاى رسمى يا مردمى گوناگون و به همان اندازه شديد روبرو شد ، به‌طورى كه بعضى جوامع بغدادى به همدستى با اين ياغيان اسرارآميز متهم شدند . عناصر و افراد شيعى مذهب در محلات پايتخت گردهم مىآمدند و كاركنان و كارگزاران شيعه در دستگاه حكومتى همچنان جايگاههاى مهمترى در ميان دولتمردان عالى رتبه اشغال مىكردند و حتى در تعيين خلفا مداخله داشتند .\r\nاين نفوذ جوامع ضدّ عباسى ، براى مثال در 295 هنگام بيمارى مكتفى كه به مرگ وى منجر شد ، مجال بروز يافت . در اين زمان عبّاس وزير با چهار تن از همكاران خود دربارهء جانشين خليفه به مشاوره پرداخت و به توصيهء ابن الفرات جاه‌طلب مصمّم شد كه جعفر المقتدر را\r\n\r\n","description":"","footnote":"","page_name":" 120 ","page_number":128},
  {"content":"\r\n\r\nبه خلافت اعلام كند . ديرى نكشيد كه ديوانيان سنّى به اين انتخاب كه به وزير آزادى تام در عمل مىبخشيد با واكنشى شديد ، يعنى با قصد قيام در 296 ، پاسخ گفتند . عده‌اى از مقامات مهم دولتى هم‌قسم شدند و در بغداد و در اقامتگاه وزير در المحرّم واقع در كنار دجله گرد هم آمدند و بر آن شدند كه مقتدر را بر كنار كنند و ابن المعتز را كه خويشاوند وى امّا مسنتر و مجربتر بود ، به جاى وى به خلافت بنشانند . اين جنبش كه از حمايت واقعى مردم بغداد بىبهره بود با اينكه ابن المعتز با كمى تأخير مردم را به حمايت از اهداف خود دعوت كرد ، جز موفقيتى مستعجل و زودگذر حاصلى نداشت و آن هم با حملهء متقابل وفاداران خليفهء معزول زمانش به سر آمد . اين ماجرا هرچند بىنتيجه ماند امّا براى روشن كردن حالت تنش روز افزونى كه در سپيده‌دم قرن چهارم / دهم بر پايتخت خلافت حكمفرما بود كفايت مىكرد ، سپيده‌دمى كه شاهد تحولّات گوناگونى در كاخ خلافت و شورشهاى نظامى مكرر و تظاهرات دسته جمعى مردم بود .\r\nروند افزايش اهميت بغداد ، پايتخت امپراتورى ، را از نظر گذرانديم و ديديم چگونه با وجود اغتشاشات گوناگون ، همواره و بيش از پيش ثروتمند و فعال بود . نزديك به دو قرن پس از تأسيس شهر بغداد ، زندگى ساكنان آن را ، از خلال نوشتهء وقايع‌نگاران ، مىتوان اين‌گونه ديد :\r\nاشخاص بسيارى از زبردست و زيردست در اطراف خليفه به نشو و نما مشغول بودند ، خودش هر روز كمتر از روز پيش در بيرون از كاخهايش ظاهر مىشد ، در محوطهء سراهاى خود هم مسجد جامع داشت كه در آن نماز جمعه را امامت مىكرد و هم نمايندگان او در ديگر مساجد جامع شهر منصور و رصافه نماز را اقامه مىكردند . در ميدان كاخ\r\n\r\n","description":"","footnote":"","page_name":" 121 ","page_number":129},
  {"content":"\r\n\r\nمىتوانست به بازى گوى و چوگان بپردازد . هفته‌اى دو بار با تشريفات تمام ، خليفه‌زادگان و بلندپايگان ، وزير و دبير و فرماندهان لشكرى گارد محافظ شخصى ، سپاهيان و قضات را به حضور مىپذيرفت و اين مراسم روز به روز باشكوه بيشتر برگزار مىشد و از آداب و تشريفات باستانى شاهنشاهان ساسانى الهام مىگرفت . در كاخ جديد « تاج » تالار مخصوصى به اين شرفيابيهاى تشريفاتى اختصاص يافت . خليفه در انتهاى ايوانى از اين تالار در برابر چشمان حاضران كه در دو سوى تالار خاموش به صف ايستاده‌اند ظاهر مىشد .\r\nآنگاه مراسم انتصابات يا شرفيابى سفيران كشورهاى بيگانه برپا مىشد . در همين جايگاه بود كه بزرگان و بلندپايگان نسبت به خليفهء جديد سوگند وفادارى ياد مىكردند . اما مشورت خليفه با وزير براى امور جارى ضمن مذاكرات خصوصى صورت مىگرفت . جاى دواير ديوان مركزى هم كه وظيفهء نظارت بر كارگزاران ولايات را داشتند در خود كاخ بود و شخص وزير هر روز براى بررسى پرونده‌ها و صدور فرمانهاى لازم در آنجا حضور مىيافت .\r\nگاهى پيش مىآمد كه خليفه شخصا رياست مجالسى را بر عهده مىگرفت كه ضمن آن به مستدعيات اتباع وى يا به موارد خاص شخصيتهايى رسيدگى مىشد كه با داشتن منزلتى كم‌وبيش بزرگ متهم به خيانت و يا مظنون به كفر و الحاد بودند . مقصود مجالسى است كه به « مظالم » شهرت داشتند و خليفه ضمن آن از رأى و مشورت خبرگان ، فقها ، دبيران و قضاتى كه گرد او جمع بودند بهره‌مند مىشد . ولى غالبا اين وظيفه را به وزير يا به يكى از دبيران خود مىسپرد . اين روند عدالت حكومتى كه هاله‌اى از ابهام آن را گرفته مانع از آن نمىشد كه خليفه\r\n\r\n","description":"","footnote":"","page_name":" 122 ","page_number":130},
  {"content":"\r\n\r\nبعضى كسان را بىمهلت و داورى و تنها به ميل و ارادهء خويش محكوم كند .\r\nاما عدالت همگانى و عادى ، يعنى عدالت بازدارندهء ظلم ، معمولا در بغداد و به دست اشخاصى كه عهده‌دار اين وظيفه بودند صورت مىگرفت يعنى قاضيان شرع و شحنگان . از زمان حكومت هارون الرشيد امر قضا در پايتخت زير فرمان يك قاضى بزرگ يعنى قاضى القضاة بود كه رياست عالى قاضيان سراسر امپراتورى را داشت و نيز شحنهء بغداد كه مقرّش نزديك كاخ خلد در رأس پل ميانى ( جسر الاوسط ) بود . اما چيزى نگذشت كه محلات هر يك از دو بخش ساحلى بغداد داراى قاضى و شحنهء جداگانه شدند . سرانجام مأمورى به نام « محتسب » نيز كه كمتر از او ذكرى به ميان آورده‌اند در بغداد و در ديگر شهرها نظم و سامان بازارها را بر عهده داشت . ساكنان پايتخت ، هم شاهد اعدامها و شكنجه‌هاى معمول در حق شكست‌خوردگان از خليفه بودند ، و هم نظاره‌گر كوكبهء رسمى همراهان وى در مواقع نادرى كه از كاخ خود بيرون مىآمد تا سپهسالاران پيروز خود يا بلندپايگانى را كه بتازگى منصوب شده بودند . اين مراسم بيشتر در محلهء المخرم برگذار مىشد كه درباريان مرجحّا در آنجا اقامت داشتند و از كاخهاى خليفه دور نبودند هرچند كه به سراهاى اعيانى ديگرى در محلهء شمّاسيّه كه شماليتر بود و به قصرهايى نيز كه در ساحل غربى واقع بودند نيز اشاراتى ديده مىشود .\r\nدر واقع جمعيّت بغداد شامل شمار زيادى اشخاص وابسته به دربار خلافت و حكومت مركزى بود ، اما در كنار اين ديوانيان يعنى ميراثداران سنتهاى ساسانى و صاحب منصبان نظامى كه غالبا اصل و نسب محقّرى\r\n\r\n","description":"","footnote":"","page_name":" 123 ","page_number":131},
  {"content":"\r\n\r\nداشتند ، يك طبقهء مرفّه مالى نيز تشكيل شده بود كه پايهء ثروت و مكنتشان بر فعاليتهاى پرتحرّكى بود كه بر شهر حكمفرما بود .\r\nموقعيت جغرافيايى اين آمادگى را به بغداد بخشيده بود كه بتواند نقش يك مركز اقتصادى مهم را بر عهده گيرد . وجود دربار خلافت كه مصرف كنندهء مقادير زيادى كالاهاى تجملّى و زينتى بود بر اين گرايش مىافزود . بغداد از طرق قابل كشتيرانى از يك سو به خليج فارس و از سوى ديگر به موصل و سوريه پيوستگى داشت و كاروانهايى را پذيرا بود كه از طريق بيابان به دمشق مىرسيدند يا از طريق جادهء خراسان به ايران فرستاده مىشدند . در حقيقت ، بغداد نقطهء عبور اجبارى براى تمام نقل و انتقالات و مبادلات تجارى امپراتورى بود . تعداد بسيارى تاجر بزرگ در اين شهر سكونت يافته بودند كه ثروتهاى عظيم گرد مىآوردند و آن را در خريد املاك سرمايه‌گذارى مىكردند . اينها بعضا ايرانى ولى بيشتر يهودى و مسيحى بودند و براى وزراى خليفه كه بىكمك آنها قادر به موازنهء بودجهء خود نبودند به منزلهء بانكداران دولتى بودند . تجار بيگانه مانند ردنيها « 1 » يا رودانيهاى « 2 » يهودى نيز كه يكى از جغرافيدانان از آنها سخن گفته راه عبورشان از بغداد بود .\r\nپيشه‌ورى و صنعتگرى نيز به همان اندازه شكوفا بود زيرا احتياجات دربار در اين زمينه به تقاضاى تجارت افزوده و مايهء پيشرفت شتابان صنايع دستى محلى مىشد . يعقوبى در ميانهء قرن سوم / نهم مىنويسد :\r\n« هر چه را كه در ممالك ديگر مىساختند در بغداد ساختند زيرا زبردست‌ترين صنعتگران از همهء نقاط جهان بدانجا مهاجرت كرده\r\n\r\n\r\n","description":"","footnote":"\r\n( 1 ) .  Radanites \r\n( 2 ) .  Rhodaniens \r\n","page_name":" 124 ","page_number":132},
  {"content":"\r\n\r\nبودند » . در نتيجه مردم بغداد تركيبى از طبقات اجتماعى مختلف با سطح زندگى ناهمسان بودند ؛ گروه عظيمى كارگر از طبقهء عوام در كنار جماعتى مردم مرفّه و بسيار توانگر . اصل و منشأ اين جمعيت پويا و پرتلاش نيز گوناگون و ناهماهنگ بود . با اينكه فاتحان بيشمارى از طوايف مختلف عرب در عراق متوطّن يافته بودند اما بوميان نيز در آن جايگاهى مهم داشتند و به اين مردم آرامىنژاد شهرنشين به زودى ايرانيان يا مردمى مختلط از نژاد ايرانى و ترك افزوده شدند كه يا در ديوانهاى حكومتى به خدمت اشتغال داشتند و يا جذب دربار شده در آنجا مروّج شيوه‌هاى زندگى خراسانى بودند . اين « موالى » كه در آغاز تحت سرپرستى قبايل عرب درآمده بودند اندك اندك از قيد اين نوع حمايت خود را رها كرده و آزاد شده بودند . در اواخر قرن سوم / نهم دشمنى و ضديّت ميان عربها و نبطيان نيز كه تا اين زمان كاملا بارز و برملا بود به نحوى چشمگير به فراموشى سپرده شد . حال اگر به اين مسائل بردگى را نيز اضافه كنيم كه در ابعاد بزرگى رواج داشت ، به نحوى كه بيشتر جمعيت حرم خلفا و بزرگان و ملحقات دربار يا محافظان و سپاه خليفه را بردگانى از نژاد روس ، نوبيايى و تركستانى تشكيل مىدادند و يهوديان و مسيحيان نيز با وجود سختگيريهاى متناوب كه كمتر به آن عمل مىشد در اين جامعه جاى مخصوص خود را به عنوان صرّاف ، پزشك و دبير حكومتى داشتند ، مىتوان وضع زندگى جهان وطنى يا چندين مليتى بغداديان را در نظر مجسّم كرد .\r\nمسلمانانى از سرزمينها و نسبهاى گوناگون با مسيحيان و يهوديان براى پيشرفت فكرى و علمى جهان اسلامى هميارى و مشاركت داشتند و همگى به پويايى و تلاشى كه در بغداد جريان داشت وابسته\r\n\r\n","description":"","footnote":"","page_name":" 125 ","page_number":133},
  {"content":"\r\n\r\nبودند . علوم بيگانه و فلسفه از حمايت و مساعدت بعضى از خلفا برخوردار بودند مانند مأمون كه در « بيت الحكمهء » نامدار خود موجبات تهيهء ترجمه‌هايى از آثار يونانى را فراهم آورد و رصدخانه‌اى در بغداد بنا كرد . بعضى ديگر مانند هارون الرشيد ، پزشكان نامدار مسيحى را در مركز پزشكى جنديشاپور به دربار بغداد جلب كرد و بيمارستانى در پايتخت خود پديد آورد كه بيگمان در نوع خود نخستين مؤسسه در جهان اسلام بود . تعداى شاعر و اديب در اطراف دربار خليفه نشو و نما مىكردند و با مدايح خود و با مشاجرات قلمى و رسالات جدلى خود به پشتيبانى از مقاصد سياسى خاندان خلفا مىپرداختند . با اينكه اصحاب سنّت و حديث و فقها بيشتر سعى در دور نگهداشتن خود از قدرت حكومتى داشتند ، شخصى چون ابن حنبل در بغداد زيست و در همانجا به زعم خود از اعتقاد راستين خود دفاع كرد و همانجا نيز جهان را ترك گفت . ابو حنيفه نيز در بغداد درگذشته و همانجا به خاك سپرده شده بود . نخستين زاهدان و عارفان نيز اسباب شهرت بغداد شدند و نخستين متكلمان از منطقيان خردگراى مانند معتزليان يا محافظه‌كاران سنّت‌گرا در آنجا ديدار داشتند و گاه نيز به جاذبهء حلقات و جلسات حكومتى بدانجا كشانده مىشدند .\r\nاين‌گونه حيات فرهنگى كه تقريبا هميشه با زندگى و احتياجات امّت مسلمان و رؤساى آنان ارتباط تنگاتنگ داشت به ما مجال مىدهد تا جامعه‌اى را كه ممكن بود با تعبيرى نه چندان مناسب « چندين خانوادهء مذهبى - روحانى متشكل از افراد گرد آمده از جوامع گوناگون » بخوانند در اينجا بازشناسى كنيم . در حقيقت بىآنكه بخواهيم از نشانه‌ها و شاخصهاى سادهء نتايج مبالغه‌آميز بيرون كشيم چنين به نظر مىرسد كه\r\n\r\n","description":"","footnote":"","page_name":" 126 ","page_number":134},
  {"content":"\r\n\r\nدسته‌اى از سنّيان سازش‌ناپذير و شيعيان و هواداران آنها كه معمولا به رشد و توسعهء علوم بيگانه نظر خوش و مساعد داشتند ، حاميان خود را از ميان گروهى از ديوانيان و مردم كوى و بازار مىيافتند و دستهء ديگر از ميان تجّار ثروتمند و صرّافان و طايفه ديگرى از ديوانيان در جستجوى حاميانى بودند . همين عوامل بغداد را در چشم ما پايتختى مجسّم مىسازد بىنهايت زنده و فعّال كه در آن مردم از جهات سياسى ، اقتصادى ، مذهبى و اجتماعى سخت به هم پيوسته بودند و در آن ، بخصوص در عصرى كه مورد توجه ماست ، ديگر ممكن نيست بتوان بدون در نظر گرفتن جوامع شهرى كه حاكمان را در ميان گرفته بودند و حتى در خودسرانه‌ترين تصميمات آنان دخالت داشتند يا بدون توجّه به واكنشهاى غيرقابل پيش‌بينى اطرافيان بسيار نزديك آنها ، رفتار حاكمان را مورد مطالعه قرار داد .\r\n\r\n","description":"","footnote":"","page_name":" 127 ","page_number":135},
  {"content":"\r\n . \r\n","description":"","footnote":"","page_name":" 128 ","page_number":136},
  {"content":"\r\n\r\n\r\nبخش چهارم بغداد در روزگار آخرين خلفاى عباسى * [ از قائم تا مستعصم 
  ]\r\nكلود كاهن « 1 » / ترجمه ايرج پروشانى فتح بغداد به دست سلجوقيان نشانهء آغاز دوران تازه‌اى در تاريخ خاورميانه است . بيگمان اين نخستين بار نبود كه تركان در اين شهر ديده مىشدند . لااقل از دو قرن پيش به اين طرف بخش مهمتر و بزرگتر كل قواى نظامى آن روزگار را اينان تشكيل مىدادند . با اين حال سربازان ترك مانند بردگان به گونهء انفرادى و در سن جوانى به خدمت اين سپاه\r\n\r\n\r\n","description":"","footnote":"\r\n( 1 ) .  C . Cahen \r\nخاورشناس بزرگ فرانسوى ( 1909 - 1991 ) . در 1932 عنوان آگرژهء تاريخ و جغرافيا را به دست آورد . از 1938 تا 1940 در مدرسهء زبانهاى شرقيهء پاريس تدريس كرد . وى همواره از تمدن و فرهنگ اسلامى دفاع مىكرد .\r\n","page_name":" 129 ","page_number":137},
  {"content":"\r\n\r\nدرآمده بودند . آنان از جوامع اصلى خود بهرهء ناچيزى با خود داشتند در صورتى كه براى جوامع كنونى تربيت يافته و بتدريج در آنها جذب شده بودند . بنابراين اينك در وضعيتى به‌سر مىبردند كه با گذشته تفاوت نسبتا زيادى داشت . حالا به صورت قوم كاملى از تركان بودند كه براى تصرف سرزمينى جديد مهاجرت كرده بودند ، اگر مردم سرزمين مغلوب را در رسوم زندگى و نهادهايشان آزاد مىگذاشتند آنچه با خود آورده بودند را نيز در كنار آداب آنان جاى مىدادند . از اين گذشته يك صد سال پيش از پابرجايى آنان ، براى اسلام دوران تجزيه پيش آمده بود البته نه تجزيهء ارضى بلكه تجزيهء مذهبى و بخصوص تشكيلاتى .\r\nهمچنين در مصر و پيرامون آن ضديت با خلافت از سوى فاطميان اسماعيلى پا گرفته بود . سلجوقيان يا به سائقه باور مذهبى و يا نيّت سياسى ، سرنوشت خود را با قهرمانان محلى بازگشت به اصول‌گرايى مذهبى پيوند مىزدند تا با جنگ خارجى با [ فاطميان 
  ] قاهره و مبارزهء داخلى با كفر و الحاد به اين مقصود نايل آيند .\r\nبه هر حال ورود تركان جديد به صحنهء سياست ، لااقل در منطقه ، به صورت از سرگيرى حالت تهاجمى نسبت به امپراتورى روم شرقى و پابرجا شدن تركان در آسياى صغير تجلّى مىكند ، و اين اگر انگيزهء اصلى جنگهاى صليبى نباشد لااقل يكى از علل و اسباب آن به شمار مىآيد .\r\nدر بغداد نيز ورود سلطان طغرل بيك سلجوقى در 447 واجد اهميّت است . حقيقت اين است كه تركمانها هيچگاه در عراق به صورت دسته جمعى سكونت نيافتند زيرا اقليم با آنان و چهارپايانشان چندان سازگار نبود و قواى دولتى نيز در انديشهء ايجاد فرصتهايى براى جدال\r\n\r\n","description":"","footnote":"","page_name":" 130 ","page_number":138},
  {"content":"\r\n\r\nميان ايشان و باديه‌نشينان نبودند . از اينرو پادگانهايى كه سلاطين سلجوقى بعدها در اين نواحى برپا كردند همه از نوع لشكرگاهها و اردوهاى سنتى آنان است كه يا در كنار دسته‌هاى تركمان يا براى خود آنان كه در ايالتهاى شمالى به‌طور موقّتى اسكان يافتند پديد آمد .\r\nدربارهء بعضى از پيروزيهاى تركان عليه بيزانسيها كه در بغداد مختصر سر و صدايى بلند كرده است به يقين نمىتوان گفت كه در آن شركت فعالانه‌اى داشته‌اند و يا چيزى از شرايط زندگى بيزانسيها را دگرگون كرده‌اند - و نيز نمىتوان گفت كه اعلام استقرار صليبيان در سوريه حتى در آنجا هيجانى واقعى برانگيخته باشد .\r\nبغداد از روزگار خاندان بويه به زندگى منطقه‌اى خو گرفته بود و اگر از اين حال گامى فراتر مىنهاد حركتش تنها رو به سوى ايران داشت . در اين خصوص حتى تشكيل امپراتورى سلجوقيان نيز هيچگونه تغييرى پديد نياورد زيرا پيشرفت و گسترش اين امپراتورى به سوى مديترانه جز مدتى كوتاه نپاييد . با تمام اين احوال پديد آمدن نظام حكومتى جديد در بغداد دگرگونيهايى در پى داشت كه حضور خلافت در آنها رمز و راز و پيچيدگيهاى خاصى دارد و ما در اينجا سعى در فهميدن آنها داريم .\r\nاين معنى كه شكل گرفتن نظام سلجوقى با توافق خلافت صورت پذيرفته است قولى است كه قبول عام يافته ، ولى در اين اواخر جرج مقدسى به قصد بررسى مجدد با اين نظر به مخالفت برخاسته ولى متاسفانه خود نيز در عكس اين جهت راه افراط پيموده است . وى به لحن مؤكّد و بىمحظور مىگويد كه از بعضى منابع كه در گذشته ناشناخته بوده‌اند برمىآيد كه ميان خلافت بغداد و سلطنت سلجوقيان از همان آغاز تضاد منافع و كشمكشهاى متعددى وجود داشته است . امّا\r\n\r\n","description":"","footnote":"","page_name":" 131 ","page_number":139},
  {"content":"\r\n\r\nبه نظر مقدسى فرقه يا عوامل مقتدر و بانفوذى در دستگاه خلافت راه ورود سلجوقيان به بغداد را هموار ساخته‌اند . اين فرقه حتى زمانى كه مسئلهء حكومت مشترك خلافت و سلطنت منشأ مشكلاتى مىشد ، نقش خود را بازى مىكرده است . زيرا در امور و مسائل واقعى تنها اين نقش به نظرش مقدور و اصلح مىآمده است . تنها زمانى كه سلطنت سلجوقيان رو به ضعف مىرفت و در حال فروپاشى بود و خدماتى كه خلافت از آن توقع داشت برآورده نمىشد ، خلفا همچنانكه در دورهء آخرين امراى آل‌بويه كردند باب سياست دشوار ولى نيكفرجام اعطاى آزادى و اجازهء بازيابى خودمختارى را گشودند . حتى در قرن پنجم / يازدهم مغز متفكر و نظريه‌پرداز خلافت ، ماوردى ، به خوبى دريافته بود كه خلافت راستين روزگار او راهى جز اين ندارد كه از ميان ستمگران زمان يكى را به همكارى برگزيند و براى سركوبى او دست به دامان حاميان ديگر شود . در اين ترديدى نيست كه ابن مسلمه وزير خليفه قائم خواستار حمايت سلجوقيان شده بود و همه را عقيده بر اين است كه اين آرزو را در دل خود پرورانده بود . امّا چرا قبول تحت الحمايگى سلجوقيان ؟ زيرا در بغداد از دست آل‌بويه به تنگ آمده بودند . اگرچه از تشيّع آنان رنجى به كسى نمىرسيد ، نوعى دوگانگى مذهبى پديد مىآورد كه براى مقاصد خلافت و ايستادگى در برابر اسماعيليان دردسر ايجاد مىكرد . اگر تا اين زمان وجود آنان را تحمّل كرده بودند هم براى اين بود كه جز اين راهى نداشتند و هم براى اينكه آنان در سرحدات عراق نظمى برقرار كرده بودند كه از آنان برنمىآمد و حتى افواج سپاهشان در دل بغداد ميان خود در جنگ و ستيز بودند .\r\nپس بايد نجات‌بخشان احتمالى در اين ميان به ظهور مىرسيدند . چون\r\n\r\n","description":"","footnote":"","page_name":" 132 ","page_number":140},
  {"content":"\r\n\r\nسلجوقيان نخست ، در آغاز قرن ، سلطان محمود غزنوى و پس از او پسرش را به جانب هند بازپس رانده بودند نوبت به خودشان مىرسيد .\r\nهرچند اينان به سبب تاراج و ويرانگرى بيشتر ايجاد نگرانى مىكردند و تازه به قلمرو ارضى و جرگهء معنوى اسلام درآمده بودند ، نيرومندتر از ديگران هم بودند و امراى ايشان لااقل به انگيزهء سياست يا ايمان ، قصد و تصميم استوارى در حمايت از اصول‌گرايى اسلامى داشتند . پس متوجه ساختن نيروى ويرانگرى آنان به جانب دشمنان خارجى و داخلى خلافت ، و استفاده از آن براى بازآوردن نظم و سامان و اعمال اصلاحات مذهبى بر دست طبقهء اشراف محلّى برنامه‌اى تهورآميز ، پرمخاطره ولى ممكن و مقدور بود . در واقع بغداد چنين واكنشى را پيش از اين و در اوضاع و احوال بهتر از جانب خراسان چشم مىداشت . حالا اميد و انتظار مىرفت كه قدرت جديد كه بيش از خاندان قبلى نزد عباسيان ارج و قرب داشت با وجود مخالفت با استقلال لااقل براى دستگاه خلافت در بغداد آزادى عمل بيشترى در خودگردانى و آسايش مادى باقى گذارد تا برقرارى مجدد نظم عمومى هم بهتر ميسر گردد . اين مقدمات روشن مىكند كه چرا زمانى كه طغرل وارد بغداد شد از او رسما و بىآنكه خونريزى و كشتارى پيش آيد استقبال كردند . اگرچه او پيمانهايى را كه براى حفظ ظاهر و به خاطر آل‌بويه به او تحميل كرده بودند سريعا زير پا گذاشت ، علىرغم منازعاتى كه با شيعيان محله كرخ درگرفت ، هيچ عملى از او سر نزد كه مايهء بروز تعارض ميان او و خلافت شود . حتى اگر بخواهند در اين ماجرا همه چيز را به حساب سياست و سازش بگذارند بايد گفت كه عراق در حقيقت به تصرف درنيامده بود . عربهاى عراق نيز مردمى\r\n\r\n","description":"","footnote":"","page_name":" 133 ","page_number":141},
  {"content":"\r\n\r\nسخت‌گير و پرتوقع بودند و حاضر نمىشدند دعوت و تبليغى را كه پايه‌اش بر قصد تجديد اعتبار خلافت و بازگرداندن امنيت به جهان اسلام نهاده شده بود ، با دخالتهاى ناشيانه به رسوايى و بدنامى بكشانند . مقصود اين نيست كه طغرل در بغداد خود را در خانهء خويش احساس نمىكرد بلكه وى در همان محلى كه قبلا شهر حكومتى ( دار المملكة ) آل‌بويه بود جايگزين شد و سرگرم توسعه و استحكام بخشيدن به آن شد ؛ با پادگانى استوار و نيرومند كه حتى در غياب او قادر بود امنيت عمومى و هم احترام به ارادهء سلطان را پاسدارى كند .\r\nامكانات مالى و ساز و برگ خليفه هر روز بيشتر شد ، دستگاه وزارتى او كه در ايام سلطنت آخرين حكمرانان آل‌بويه تجديد سازمان يافته بود همچنان برقرار ماند . خواسته‌هايش را در حق مردم بغداد با فروتنى پذيرفتند بىآنكه هيچ نوشتهء رسمى و پيمان‌نامه‌اى در اين خصوص مسائل را روشن كند . مناسبات حسنه ميان دو منبع قدرت نه تنها با برپايى ضيافت ، اعطاى القاب به سلطان ، ديدار ميان وزيران بلكه با ازدواج خليفه با دختر برادر سلطان - چون طغرل را دخترى نبود - به منصّهء ظهور رسيد . پس بايد گفت « حكومت مشترك » در بغداد به حقيقت پيوست ، ولى در سراسر امپراتورى چنين نشد .\r\nبا همهء اين احوال بايد گفت توسعهء قدرت سلجوقيان ، با واكنشى كه در برابرش بود ، اوقات مصيبت‌بارى براى بغداد در پى داشت . نه شخص بساسيرى ، فرمانده افواج آل‌بويه كه با وجود ترك بودن بر كنار شده بودند و نه تركان و نه بيشتر عربهاى بين النهرين كه گرايش شيعى داشتند و از بابت توسعهء احتمالى نفوذ تركمانان در ديار بكر و خوزستان بيمناك بودند ، هيچيك نپذيرفتند كه بغداد را از دست\r\n\r\n","description":"","footnote":"","page_name":" 134 ","page_number":142},
  {"content":"\r\n\r\nداده‌اند ، با اينكه تا شب پيش غالب آنان عرصهء حيات را بر اين شهر سخت تنگ كرده بودند . خلافت فاطمى قاهره كه دريافته بود كه كار سرانجامى تهديدآميز دارد به پشتيبانى مالى و روانى آنان پرداخت و در عوض از جانب قدرت حاكم كه راه بحث و جدلى برايش باقى نمانده بود تقدير شد . سرانجام ميان همهء مخالفان سلجوقيان در بين النهرين عليا ائتلافى شكل گرفت . ابراهيم ينال ، رئيس كل قشون طغرل و برادر ناتنى او ، كه در لشكركشيهاى جديد ديگر عوايد و منافع گذشته نصيبش نمىشد و از اين بابت ناخشنود بود با مذاكرات نهانى و يا اتفاقى تركمانان را كه به نوبهء خود از تحولات نظام جديد نگران شده بودند به شورش واداشت . خفه كردن سريع اين شورش براى طغرل ، حياتى بود ، با اينهمه از او كارى برنيامد جز اينكه بغداد و ميدان جنگ را به نفع مؤتلفان خالى كند . بساسيرى به شهر وارد شد امّا شهر آبستن اتفاقى غير مترقبه بود . خطبه را به نام خليفهء فاطمى خواندند ( 450 ) . قصر خلافت و بسيارى از محلات دچار قتل و غارت شدند . ابو مسلمهء وزير اعدام شد و خود خليفه نيز به اسارت درآمد ، البته نه مستقيما به دست بساسيرى بلكه از سوى قريش ، يكى از امراى عرب كه امير موصل بود ، و او به جاى اينكه خليفه را تسليم متحدان خود كند نزد يكى از خويشاوندان خود به سرحدات عراق فرستاد . طغرل نيز شورش تركمانان را در ايران سركوب كرد و از نو خود را با شتاب به سرحدات عراق رساند . اين بار مؤتلفان از لحاظ نظامى و روانى ياراى مقاومت در برابر او را نداشتند . قريش بموقع با فاتح آينده آشتى كرد . طغرل وارد بغداد شد و بساسيرى حين تعقيب به قتل رسيد ، در حالى كه متحدانش پراكنده و از هم پاشيده مىشدند و خليفه باشكوه و\r\n\r\n","description":"","footnote":"","page_name":" 135 ","page_number":143},
  {"content":"\r\n\r\nتشريفات به بغداد و قصر خويش بازگردانده شد . باز هم ويرانگرى و چپاول روى داد كه اين بار عليه محلهء كرخ بود كه به پشتيبانى از بساسيرى برخاسته بود .\r\nبديهى است كه در اين احوال ، اوضاع سياسى در بغداد دگرگون شده بود و خليفه در برابر سلطان سلجوقى دستش از همه جا كوتاه بود . ديگر نمىتوانسست او را به رسميت نشناسد . امّا چيزى نگذشت كه تعارضى از نو آنان را به مخالفت با يكديگر برانگيخت و اين در شرايط و حدود حكومت مشترك تأثير گذاشت . گفته بوديم كه خليفه يكى از برادرزادگان سلطان را به زنى گرفته و از اين راه به او افتخار بخشيده بود امّا حالا ديگر طغرل مدعى ازدواج با يكى از دختران خليفه شده بود . در برابر اين تقاضاى مردى كه با وجود كارهايش در مقايسه با خليفهء عباسى مردى بىفرهنگ و وحشى به حساب مىآمد و گذشته از اين در سالهاى پيرى بود و ظاهرا هيچگاه فرزندى هم نداشت ، غيرت و غرور القائم باللّه برانگيخته شد و به او جواب منفى داد . پس از رد و بدل چند سفير و فرستاده سرانجام طغرل يا چند نفر از وكيلانش اقطاعات خليفه را كه از آنها معيشت خود را اداره مىكرد قطع كردند و وى ناچار به تسليم شد . عروسى با تشريفات رسمى برپا گرديد . امّا هنوز چند ماهى از واقعه نگذشته بود كه سلطان درگذشت ( 455 ) .\r\nدر دوران جانشين وى ، سلطان الپ ارسلان ، كه فتوحات نظاميش كارهاى سلف و عمويش را تحت الشعاع قرار مىداد به هر تدبيرى بود از برخوردهاى خشن احتراز شد ، زيرا شخص سلطان ، يا عاملا و به قصد همين پرهيز يا به سبب گرفتاريهاى مهمتر ، از آمدن به بغداد\r\n\r\n","description":"","footnote":"","page_name":" 136 ","page_number":144},
  {"content":"\r\n\r\nخوددارى كرد . البتّه نمايندگانش در پايتخت خلافت حضور داشتند .\r\nحاكم غير نظامى يا « عميد » و فرمانده نظامى يا « شحنه » اى كه مىفرستاد بىهيچ واسطه ناچار به تحمّل تبعات مخالفتهايى بودند كه با خليفه مىشد و هر زمان كه اينان مردمى نرم‌خو و ملايم بودند سلطان با صلاحديد خود آنها را توبيخ و احضار مىكرد . اين مانع از آن نبود كه خواستهاى سلطان و يا وزيرش در پايتخت خلافت شنيده و پذيرفته شوند . در همين دوران بود كه وزير الپ ارسلان نظام الملك ، نظاميه را ( كه به زودى از آن سخن خواهيم گفت ) در بغداد پى افكند . و امّا اگر از يك سو مىبينيم كه خليفه از بدخلقيها يا سوء استفاده‌هاى عمال سلطان از قدرت و اختياراتشان گله‌مند است ، از سوى ديگر مىبينيم كه دو منبع قدرت در مبارزه با اخلالگران در نظم و ملحدان و آفات طبيعى و جز آنها دست در دست يكديگر دارند . در حقيقت خليفه و وزيرانش پس از چند بار آزمايش دريافتند كه براى تأمين يك تشكيلات ادارى دائمى براى خلافت بهتر است همان مناسباتى كه ميان خليفه و سلطان برقرار است ميان وزرايشان نيز جريان داشته باشد . در روزگار حكومت الپ ارسلان و پسرش ملكشاه ، وزارت نزديك به سى سال با سرپرستى قدرتمندانهء نظام الملك پابرجا ماند و وزارت خليفه نيز با همان استحكام بر دست بنو قاهر ( پدر و پسر ) اداره مىشد و اين دو نسبت خانوادگى نيز پيدا كرده بودند و منافع خود را با مصالح حاميان مقتدر خويش در هم آميختند . بيگمان گاه‌گاه برقرارى و حفظ موازنه ميان نفوذ و اقتدار سلطنت و زودرنجيهاى دستگاه خلافت براى اين وزيران دشوار بود و در اين زمينه بحرانهايى پديد آمد ولى اينها در قياس با آنچه در اواخر دوران استقلال خلافت جريان داشت ناچيز و كم اهميت\r\n\r\n","description":"","footnote":"","page_name":" 137 ","page_number":145},
  {"content":"\r\n\r\nبودند . بهتر است از دورهء آل‌بويه نيز چيزى نگوييم زيرا در آن روزگار فرمانروايان وقت بىهيچ قيد و شرطى وزارت در دستگاه خلافت را ، به جز در اواخر كار ، برچيدند .\r\nرويهمرفته در اين دوره ، در بغداد و حوزهء آن اشتراك در حكومت برقرار بود . البتّه كيفيت اين نظام در همه جا يكسان نبود زيرا خليفه در دار الخلافهء خود و سلطان سلجوقى در دار المملكة خود و بالاى دست او ، فرمانروايى جداگانه و مطلق داشتند و معلوم است كه فرمانرواى اصلى شخص سلطان بود . اين خطاست كه تصوّر شود در مذهب حق تقدّم با خليفه و در سياست اولويّت با سلطان بوده است چنين تمايز و تفكيكى در ذهنيّات آن عصر جاى ندارد . در باور سلطان كه حاكمى مسلمان است و در اعتقاد وزيرش كه باعث و بانى نظاميه است هرگز نمىگنجد كه در دخالت در مسائل مذهبى به روى آنان بسته است و خليفه نيز با اختيار و اقتدارى كه خاص اوست دربارهء سياست چنين نمىانديشد . يگانه تمايز در اين است كه خليفه صاحب حق تفويض است و به قدرتى كه ديگرى دارد و نمىتواند به تنهايى آن را به كار گيرد مشروعيّت مىبخشد . ضمنا ظاهرا مسلم است كه نظام الملك در اواخر عمر و زمانى كه دست در نگارش وقايع دورهء حكومتش داشت كه به نام سياستنامه و به فارسى به ما رسيده است ، درصدد بود طرح نهادى را به رشتهء تحرير كشد كه در آن سلطان از خود مشروعيت داشته باشد . مىماند اين خصوصيّت كه در عمل سلطان نيز در موضوع انتصاب قضات و وعّاظ در تصميم‌گيريهاى دستگاه خلافت كمتر مداخله مىكرد تا در امورى كه مستقيما به او مربوط مىشد .\r\n\r\n","description":"","footnote":"","page_name":" 138 ","page_number":146},
  {"content":"\r\n\r\nبا اين حال موازنه‌اى كه به هر تقدير در دوران حكومت الپ ارسلان و دوران جوانى پسرش ملكشاه برقرار مانده بود در اواخر سلطنت سلطان اخير به هم ريخت . ملكشاه نه نظامى بود و نه مردى كه مثل پدرانش زادهء استپ باشد . فكر و ذكر قصرهايش براى او بيشتر اهميّت داشت و كمتر از پدرش به تركمانها وابسته بود و زندگى در بغداد را دوست مىداشت . بنابراين در چنين شرايطى برخورد ميان قدرتها و غرورها اجتناب‌ناپذير بود و ظاهرا در اواخر سلطنتش تصميم گرفته بود كه خليفه را بر كنار كند و يا لااقل از اختياراتش بكاهد و آن را به بغداد بزرگ محدود نمايد امّا مرگش كه اندكى بعد فرا رسيد مانع از آن شد كه معلوم شود چه پيش خواهد آمد ، زيرا اختلافاتى كه ميان ميراث خواران وى بروز كرد خليفه را از اين خطر نجات بخشيد . به هر حال تحوّلى كه بايد پيش مىآمد انكارناپذير و قابل فهم است .\r\nتشخيص اينكه توانايى و نظم و سامان محكم دورهء سلجوقى به گونه‌اى آبادانى را به بغداد بازگردانده است يا نه امرى دشوار است .\r\nطغيانهاى دجله كه به دنبال ديگر آفتهاى طبيعى در نخستين سالهاى نظام پيش آمدند نشان دادند كه حكومت در آن روزگار نه كاملا قادر به پيشگيرى خطر بلاهاى طبيعى است و نه قادر به ترميم خسارتهاى آنها .\r\nبا اين حال ساكنان بعضى از محله‌هاى ويران شده از نو در خانه‌هاى خود جايگزين گرديدند . از آغاز قرن بر اثر توأم شدن طغيان آب رودخانه و آتش سوزيها و نيز نقل و انتقالات مردم و ويرانگريها و بازسازيهاى اميران و جز اينها بتدريج يك شهر يكدست و يكپارچه بدل به گروهى از محله‌هاى نيمه مستقل از هم جدا افتاده شد كه ويرانه‌ها و زمينهاى باير و باغها ميان آنها جا گرفته بودند . علت دو برابر يا سه برابر\r\n\r\n","description":"","footnote":"","page_name":" 139 ","page_number":147},
  {"content":"\r\n\r\nو حتى چند برابر شدن بازارها و مساجد جامع نيز همين بود . از نظر اجتماعى نيز اختلاف و حتى كينه و نفرت متقابل ميان اين محلّات شديدتر و عميقتر شد . براى مثال ميان محلهء شيعه‌نشين كرخ و محله‌هاى كمربندى كه ساكنان آن سنى مذهب بودند حالت جنگ پنهانى به وجود آمد . حالا ديگر محلات ساحل شرقى دجله بخشهاى زنده‌تر و فعّالتر بغداد بودند ، يعنى ارگ خلافت ، ارگ شاهى ، خانه‌هاى اشرافى و محلات عمومى كه مردمش از قبل آنها مىزيستند .\r\nدر پاره نوشته‌هاى خاطرات ابن البنّاء كه اخيرا به قلم مقدسى به چاپ رسيده است شواهد ناقصى از زندگى روزانه يك روشنفكر آن روزگار در دست داريم . تنها واقعيتى كه در باور و تصوّر اين مورخ نمىگنجد پيدايش نهضت « مدارس » در بغداد است . فكر اين كار از آن خراسانيان و از دوران پيش از سلجوقيان بود ولى نخستين تحقق بيمانند آن در بغداد نظاميهء نظام الملك است . هدف از اين مدارس تربيت كارگزاران آيندهء حكومت و روحانيّت بر پايهء معنويت و علم به اسلام خالص و راستين بود . براى اين منظور در اين مدارس سازمانى مجهّز به وسايل لازم براى تحصيل و زندگى معلمان و متعلّمان بوجود آورده بودند . در صورتى كه تا آن زمان در جهان سنّت اين كار از لحاظ مادّى و معنوى به ابتكار و خواست شخصى و فردى انجام مىشد . نظام الملك خود به طريقهء شافعيان گرايش داشت و اطرافيان خلافت نيز بيشتر چنين بودند ( كافى است نمونهء ماوردى را به ياد بياوريم ) . وى مانند بيشتر شافعيان اشعرى نيز بود . از اينروست كه همواره شايع بوده كه هدف از ايجاد مدارس نظاميه پيش بردن طريقهء شافعيان و اشعريان بوده است ، و بويژه در اين مورد اخير ، چنان كه مقدسى هم نشان داده است به راه\r\n\r\n","description":"","footnote":"","page_name":" 140 ","page_number":148},
  {"content":"\r\n\r\nافراط رفته‌اند . از اين گذشته بديهى است كه چون سلجوقيان مانند قاطبهء تركها و بيشتر خراسانيان حنفى بودند اتّخاذ روشى خصمانه نسبت به اين طريقه به هيچ عنوان مطرح نبود . از سوى ديگر مدارس حنفى نيز اندك‌اندك پا به عرصهء وجود مىگذاشتند . استادان نام‌آور آن روزگار به مدارس نظاميه فراخوانده مىشدند و ما از ميان آنان ابو اسحاق شيرازى و غزالى را به خوبى مىشناسيم . مذهب حنبلى نيز از جانب خود ، با همهء بدعت‌گذاران و متّهمان و مظنونان به اعتزال مبارزه‌اى پيش گرفته بود كه شاهد آن آزار و تعقيبى است كه با سر و صداى نسبتا زياد بر ضد يكى از مريدان همين مذهب يعنى ابن عقيل به راه انداختند و ذكر آن را كسان بسيارى آورده‌اند و از جمله ابن البنّاء در خاطرات روزانهء سفر خود از او سخن مىگويد . البتّه افراد مظنون و متّهم به فرقهء اسماعيليه حتى زمانى هم كه خود را در لباس گروههاى ساده‌اى مثل فتوّت پنهان مىكردند تحت تعقيب بودند ( ظاهرا شخص نظام الملك به مشرب فتوّت نظر خوشى داشته است . به اين مطلب نيز خواهيم پرداخت ) . موضوع ديگرى كه به آغاز دورهء سلجوقيان باز مىگردد و ارتباط چندانى هم با آنان ندارد پيدايش اثر بزرگى است كه خطيب بغدادى به نام تاريخ بغداد و در بيان افتخارات اين پايتخت خلق كرد . اثرى در ذكر و ياد همهء دانشمندانى كه با اين شهر مراوده داشته و مايهء شهرت و سربلنديش شده‌اند . اثرى كه بعد از او بسيارى از مؤلفان ديگر كه به فضايل شهر او رشك مىبردند ، از آن تقليد كردند . حالا ديگر بغداد كاملا همان بغداد [ ى كه خطيب وصف كرده 
  ] نبود امّا خاطرهء آنچه روزگارى بوده است هنوز از يادها نرفته بود . بنابراين پيش از وداع و با گذشتهء خود شواهدى از آن روزگاران را براى نسل آينده به رشته\r\n\r\n","description":"","footnote":"","page_name":" 141 ","page_number":149},
  {"content":"\r\n\r\nثبت و ضبط مىكشيد .\r\nمرگ ملكشاه ( 586 ) بر دوران اقتدار سلطنت سلجوقيان نقطهء پايان گذاشت . به مجرّد درگذشت او ميراثداران بر سر جانشينى او ، به دلايل بسيارى كه تشريحش در اينجا مقدور نيست ، به دشمنى و ستيز با يكديگر پرداختند . رشتهء حيات اين سلسله كه بايد لااقل اسما هم كه شده قرنى ديگر دوام بياورد عملا در نيمهء قرن ششم / دوازدهم گسيخته شد . اگر قدرت سلجوقيان براى خلافت احتمالا ضررهايى داشت و زوال قطعى آن واجد مزايايى بود امّا افول پيش از موعد و در نيمهء راه آن نيز براى بغداد منشأ مشكلات جديدى گشت . بيگمان هم‌چشمى و دشمنى ميان مدعيان جانشينى به خليفه مجال مىداد تا از نو سرى از گريبان به در آورد . اين مدعيان كه سخت سرگرم كشمكش بودند و به همين سبب دچار ضعف شده بودند ديگر منكر و مخالف افزايش نفوذ و اقتدار خليفه در بغداد نبودند و شاهدش ساختمان حصار المستظهر است كه علاوه بر ارگ خليفه ، بخشى از ارگ سلطانى را نيز در بر مىگرفت . حريفان نيز هر يك درصدد جلب توجه خاصّ خليفه به خود برآمدند كه طبيعتا در اين منازعات داورى و ميانجىگرى مىكرد و قادر بود از آن عوايدى نصيب خود كند . متأسفانه هميشه هم براى خليفه آسان نبود كه چشم به راه نتيجهء اين جنگها ، يا پيش‌بينى و برانگيختن اين گونه نزاعها باشد و اگر هم سرانجام برنده كسى نبود كه خليفه به نفع او رأى داده بود آن وقت ديگر خود در موقعيّت پردردسر و رنج‌آورى قرار مىگرفت . بيرون از اين مواقع غير عادى و حادّ ، تجزيهء امپراتورى ، و زد و خوردهاى گروههاى آشوب‌طلب به جاه‌طلبان و حريفان قدرت خلافت و سلطنت سلجوقى در عراق مجال مىداد از نو سركشى پيش\r\n\r\n","description":"","footnote":"","page_name":" 142 ","page_number":150},
  {"content":"\r\n\r\nگيرند . دبيس ، رئيس قبيله بنى مزيد ، در سرحدات استان بغداد به تاخت و تاز و ويرانگرى مشغول بود و استانداران ترك عراق يا موصل كه در ميان افراد اين قبيله همدستانى داشتند بيشتر اوقاتى كه با دبيس در جنگ بودند با دسيسه‌گرى سعى مىكردند يارى او را بر ضد يكديگر جلب كنند . سلاطين يا عمّال آنها كه قلمرو حكمرانيشان سخت كاهش يافته و كوچك شده بود هرگاه كه با كمبودهاى شديد نظامى روبرو مىشدند فشار مالياتى بر بغداد بخصوص بر دستگاه خلافت را بيشتر و شديدتر مىكردند . و سرانجام اگر قدرت از دستى به دستى ديگر مىگشت عيّاران چنان از سر قدرت خودى نشان مىدادند كه اعيان مملكتى ، حتى در ميان اطرافيان خلافت و سلطنت نيز با آنها به مصالحه و همدستى تن در مىدادند .\r\nمهيّجترين داستان از آن جنگى است كه در 529 دو خليفه ، مسترشد و الرّاشد ، را با چهارمين جانشين ملكشاه يعنى سلطان مسعود به جان هم انداخت . پايدارى خليفه در اين جنگ جاى تعجب دارد زيرا از روزگار امير الامراىها به بعد ديگر چيزى به نام قشون خليفه وجود خارجى نداشت . در صورتى كه آنچه در اين جنگ مىبينيم سپاهى است كه از نو تشكيل شده است اين سپاه عميقا مخالف سلجوقيان نيست و هدف از تشكيل آن تا حدودى اين است كه به هنگام ناتوانى و نارسايى دستگاه سلطنت با ايفاى نقش پليس امنيت عراق را هنگام زد و خورد گروههاى آشوب‌طلب با يكديگر پاسدارى كند . با اين حال از ورود سربازان ترك به اين سپاه جلوگيرى مىشود و در پى استخدام سربازان ارمنى و رومى هستند . اما چندى نمىگذرد كه در ميان آنها تركانى نيز ديده مىشوند كه قبلا در خدمت سپاه سلجوقى بودند . حالا\r\n\r\n","description":"","footnote":"","page_name":" 143 ","page_number":151},
  {"content":"\r\n\r\nاگر خواستار ورود به خدمت خليفه شده‌اند براى آن است كه از شرّ اجبار در انتخاب يكى از مدّعيان و در نتيجه محروم شدن از اقطاع خود در صورت شكست خوردن او ، در امان بمانند . فعلا هدايا و تحف اين اقطاعات را به شخص خليفه پيشكش مىكنند . اهالى بغداد نيز در مواقع مناسب مىتوانند عناصر و نفراتى براى اين سپاه دست و پا كنند .\r\nخلاصه اينكه اگر نمىشود براى خليفه را صاحب سپاهى تمام عيار دانست مىتوانيم او را به هر تقدير صاحب لشكر بدانيم ، و اين البته بىاحتساب نيروهاى احتمالى متحدان اوست كه وظيفه‌اى جداگانه دارند . از تحوّل گزيرى نيست ، بعد از او حتى خلفايى كه به حمايت سلجوقيان بر سر كار آمدند تا مطيع محض باشند براى خود لشكريانى داشتند و مجبور نبودند از اين بابت عذرى بتراشند .\r\nدر نتيجه در 529 سلطان مسعود كه بخت او را عليه حريفانش يارى كرده بود به خليفه حمله‌ور شد ، در صورتى كه در يكى از مراحل پيشين جنگهايش به او قول داده بود كه عراق را به دو واگذارد . در اين حمله خليفه را مغلوب و اسير كرد . خليفه آزادى خود را به بهاى چشم‌پوشى از داشتن قشون ، حتى در قصر خود ، از او بازخريد ، اما همان روز به دست يكى از باطنيان ، كه شايد هم مزدور و مأمور سلطان سنجر - ارشد خانوادهء سلجوقى و رقيب سلطان مسعود - بود ، كشته شد . بغداد يكى از پسران مسترشد را به خلافت خواند كه براى خود نام رّاشد را برگزيد تا نشان دهد سياست پدر را دنبال مىكند . چون وى از پرداخت غرامتى كه سلطان مسعود بابت جنگ مطالبه مىكرد عاجز ماند دچار حمله او شد و از او شكست خورد . قصرش را تاراج كردند و خودش ناچار به خانه يكى از متحدان سابقش كه امير موصل بود به نام زنگى پناهنده\r\n\r\n","description":"","footnote":"","page_name":" 144 ","page_number":152},
  {"content":"\r\n\r\nگشت . مسعود او را به بهانهء پيمان‌شكنى از خلافت عزل كرد . زنگى نيز كه نمىخواست خود را در شرايط جنگ احتمالى با سلطار پيروز قرار دهد ، او را رها ساخت . راشد خليفه كه حالا ديگر مقتضى به جايش به خلافت نشسته بود پس از يك سال دربدرى و جنگ به نوبهء خود به دست يكى از باطنيان كشته شد . سرانجام ، بر خلاف تصور عمومى ، در روزگار مقتضى بود كه خلافت بدون جنگ و خونريزى و تنها با تحوّلى كه در اوضاع پيش آمد به استقلالى دست يافت كه مسترشد و رّاشد پيش از هنگام خواسته و به خاطر آن جان باخته بودند . در 551 بود كه يك بار ديگر و براى آخرين بار سپاه سلجوقى بغداد را محاصره كرد ، اما مصائبى كه اين محاصره در پى داشت در تغيير مسير تاريخ اثر چندانى نداشتند .\r\nدر نيمهء دوم قرن ششم / دوازدهم يعنى در روزگارى كه عملا سلطنت سلجوقيان در سرزمينهاى قديمش به دست سلسله‌هاى مختلفى از امراى مستقل افتاد خلافت نيز مانند يكى از آنها به صورت يك اميرنشين منطقه‌اى درآمد كه بيگمان از نظر اخلافى و معنوى در جهان اسلام حيثيتى مختصر داشت اما به‌طور عينى زندگى خاص خود را دنبال مىكرد و اگر همسايگان آسوده‌اش مىگذاشتند كمتر متوجه آنان بود ( براى مثال خلافت بغداد نسبت به جنگهاى نور الدين و صلاح الدين ايوبى عليه صليبيان اعتناى چندانى نداشت ) . حالا ديگر خليفه است كه بر سازمانهاى كشورى و لشكرى رياست مىكند اما به شكل پيچيده‌اى كه بعضا موروث روش گذشتهء خلافت و بعضا ميراث سلطنت سلجوقيان است . و هموست كه اينك در سرحدات عراق با تركمانان و امراى ناپايدار جبل در جنگ و ستيز به سر مىبرد و حتى در\r\n\r\n","description":"","footnote":"","page_name":" 145 ","page_number":153},
  {"content":"\r\n\r\nاواخر قرن متصرّفات و تملّكات خود را از لبهء مرزهاى فلات ايران فراتر مىبرد و هموست كه به هنگام غلبهء خوارزمشاهيان بر ايران و تهديد موقتى كه عليه عراق مىكنند بىتظاهر و سر و صدا به عرصهء سياست بين‌المللى باز مىگردد . در اين اوان ادارهء حكومت به دست چند وزير از خاندانهاى رقيب يكديگر و ادارهء سپاه به دست چند امير لشكر است .\r\nدر همين دوران است كه نخست سيّاح يهودى بنيامين تطيلى « 1 » از بغداد ديدن مىكند و متوجّه اهميّت جامعهء يهوديان بغداد مىشود كه در منابع ديگر نيز تأييد شده است . پس از او سيّاح مسلمان ابن جبير به بغداد سفر مىكند كه مانند ديگر سياحان در روم از مشاهدهء تضاد ميان فرسودگى و ويرانى شهر از يك سو و غرورى كه در ساكنان بغداد مانده است سخت يكه مىخورد و به حيرت مىافتد .\r\nحيات فرهنگى در بغداد اين عصر سرشتى آميخته از عناصر گذشتهء خود و تحولات روزگار دارد . علىرغم تاراجها و ويرانگريها هنوز در اين شهر گنجينه‌هايى از كتابخانه‌ها برجاست . يكى از بزرگترين ميعادگاههاى حجّ است و در همه حال زيارتگاه بيشتر دانشمندان است .\r\nكم‌اند آنان كه به ديدارش نيامده باشند . جا دارد به آثار اديبانهء آغاز قرن چون مقامات حريرى و بعد از آن به اشعار سبط بن توحيدى ، و در دورهء درخشش خلافت به آثار مذهبى و فقهى بسيار ببالد . اما به هر تقدير ديگر نمىشود گفت كه بغداد پايتخت بزرگ معنويّت روزگار مانده است . از آغاز نيمهء دوّم قرن بسيارى از اهل دانش و ادب موقتا مجذوب سوريه و شام مىشوند تا اندكى بعد نوبت اين جاذبه به مصر برسد كه\r\n\r\n\r\n","description":"","footnote":"\r\n( 1 ) .  Benyamin Tudele \r\n","page_name":" 146 ","page_number":154},
  {"content":"\r\n\r\nخود شاميان آن را به اذن اصولى خليفهء عباسى فتح كرده‌اند .\r\nتاريخ‌نويسى يا فن وقايع‌نگارى روز به روز به منزلهء ابزار سنجش نسبتا دقيق و حساسى است كه با آن مىتوان فراخى و تنگى افقها يعنى دورى و نزديكى وقايع را ارزيابى كرد . تا آغاز قرن ششم / دوازدهم ، با وجود تبارشناس و مورخى چون همدانى ، نزديك به تمام كتب تاريخ عمومى جهان اسلام ، چه آنها كه به روزگار ما رسيده‌اند و چه آنها كه نرسيده‌اند ، در بغداد به نگارش درآمده‌اند .\r\nاما در طول قرن ششم ، به جز خلاصه‌نگاريهاى كوچكى ، نظير آنچه ابن حمدون در تذكرهء « 1 » خود كه به منزله دايرة المعارف منقولى است آورده ، در اين زمينه عملا چيز ديگرى وجود ندارد .\r\nابن جوزى در تاريخ مذهبى جايگاهى ممتاز دارد ولى زمانى كه با منتظم « 2 » خود به نگارش تاريخى دست مىبرد كه اصولا تابع شيوهء اصولى پيشينيان است نمىتواند از چهارچوب زندگى عراقى گامى فراتر نهد . كتاب مناقب بغداد او به شناساندن فضايل و مفاخر بغداد اختصاص يافته است . نمونه‌اى از اهتمام و توجه دقيق گسترده و فاضلانه در نوع خود در الانساب بر جاى مانده است . سمعانى در اين كتاب براى آسانتر ساختن كار مؤلفان تراجم احوال ، آل و تبار همه مردان مشهور گذشته را برمىشمارد و تشريح مىكند . براى عصر خود نيز ذيلى « 3 » براى تاريخ بغداد خطيب بغدادى فراهم مىآورد . زمانى كه در قرن بعد ذوق و شوق نگارش تاريخ عمومى جهان اسلام از نو جان\r\n\r\n\r\n","description":"","footnote":"\r\n( 1 ) . التذكرة فى السّياسة و الآداب الملكية\r\n( 2 ) . المنتظم فى تاريخ الامم\r\n( 3 ) . تذييل تاريخ بغداد\r\n","page_name":" 147 ","page_number":155},
  {"content":"\r\n\r\nمىگيرد ديگر جاى آن در بين النهرين عليا ، سوريه و اندكى بعد در مصر است ، اما در عراق نيست .\r\nهمين كه خليفه به استقلال دست مىيابد بديهى است كه مبارزه به خاطر اصول‌گرايى اسلامى را دنبال مىكند اما با روش و شيوهء تفكرى كه شايد عين سلاطين ترك نباشد . اينكه خلفا عموما بر مذهب شافعى هستند و بيشتر ، مانند وزيرى چون ابن هبيره ( 544 - 560 ) ، تحت تأثير مجتهدان حنبلى قرار مىگيرند در صورتى كه تركان حنفى مذهب‌اند ، به خودى خود عواقب مشكلى ندارد اما عموما احساس مىشود كه خلفا ، وقتى سر و كارشان با جماعت بسته و كوته‌بينى چون تركان است دلشان مىخواهد مراجعانى براى خود بيابند كه از محيطهاى بازترى نشأت گرفته باشند . اين واقعيت توضيح روشنى است بر اينكه چرا از اين پس نهضت مدارس ، در عراق كمتر از سوريه و ايران حفظ و دنبال مىشود .\r\nمعناى اين سخن اين نيست كه عراق ، مانند جهان پيرامونش ، در تحوّل و تكامل نيست . تصوّف در آنجا رشد و نما يافته و خانقاههايى در بغداد بنا شده‌اند . برجسته‌ترين چهره‌اى كه ، به گونه‌اى شگفت ، در وجود او طريقهء حنبلى و تصوّف به هم پيوسته‌اند عبد القادر گيلانى است كه پس از مرگش و به يادمانى او طريقهء قادريّه تأسيس مىشود .\r\nخلافت در پايان قرن ششم و در آغاز قرن هفتم مدت كوتاهى عظمت خود را بازمىيابد و اين را بيگمان مديون اوضاع و احوال مساعد سياسى است كه دشمنان آن را يكى بعد از ديگرى نابود مىكنند بىآنكه خود او هيچگاه عامل مؤثرى در اين ميان باشد .\r\nهمچنين مرهون شخصيت خليفه الناصر لدين اللّه است ( 575 - 622 ) . او كه از جانب مادر ترك‌زاده بود ، مردى بس شگفت بود و بسيارى از\r\n\r\n","description":"","footnote":"","page_name":" 148 ","page_number":156},
  {"content":"\r\n\r\nخصوصيات برجسته‌اى كه در افسانهء هزار و يك شب به هارون الرّشيد نسبت داده‌اند از شخصيت او گرفته‌اند . اما اشراف سنّى نگرانى و حتى نفرت خود را از وجود او به زحمت پنهان مىكردند . فرقش با خلفاى ديگر قرن در اين بود كه زمام حكومت را شخصا در دست داشت و هيچ چيز از ديد او پنهان نمىماند . ضمنا برنامه‌اى بديع و ابتكارى براى اصلاح وضع خلافت داشت كه هم داراى برد داخلى يعنى بغدادى بود و هم برد عمومى و اسلامى . او را شيعى مذهب قلمداد كرده‌اند . اما درستى و نادرستى اين نسبت از آنجا كه نه شافعى بود و نه حنفى معلوم نيست . آرزويش اين بود كه خلافت را يگانه مرجع قدرت معنوى مشترك ميان همه خاندانهاى مذهبى كه با آن مخالف نيستند معرفى كند . يعنى چهار مذهب سنت و در صورت امكان اماميّه و حتّى حشّاشين اسماعيلى . موضوع ديگرى كه از اين مسائل متمايز است اما در اعمال خليفه به گونه‌اى انكارناپذير با افكار قبلى پيوستگى دارد اين است كه خليفه النّاصر كه از قدرت تصوّف با خبر بود طريقه‌اى را كه شهاب الدين عمر سهروردى بنا كرد تا با آن به نشر بعضى از عقايد و افكار خود بپردازد تقويت كرد . اما مشهورترين كار ابتكارى خليفه در عصر خودش ، و به نظر ما در زمان حاضر ، پيوستن او به طريقهء فتوّت است . اهميتى كه انجمنهاى فتوّت در بغداد يافتند و نيز تأثير عميقى كه در دوره‌هاى پرآشوب و بخصوص بر اعضاى جوامع حكومتى دارند اينجا و آنجا عيان است . النّاصر عامدا [ به اصطلاح منطقيان 
  ] جاى عبارات و مقدمتين قضيه را عوض مىكند . او از وجود افراد خارج از حمايت قانون و يا به هر حال از سازمانهايى كه قوانين آنها را به مشروعيت نمىشناسند و مقامات با آنان رفتارى خصمانه دارند شالودهء\r\n\r\n","description":"","footnote":"","page_name":" 149 ","page_number":157},
  {"content":"\r\n\r\nطريقهء جديد را مىريزد رسما به فتوّت مىپيوندد و به زودى هم به رهبرى آن مىرسد . اصلاحاتى در آن اعمال مىكند تا بتواند رفتار هرج و مرج‌گرا و عصيان‌آميز را از آن بيرون كند تا مسئولان كه آن را نقاط ضعف مىانگارند مانعى براى شناسايى طريقه نداشته باشند . جنبهء هميارى و تعاون اجتماعى از سوى زبردستان به زيردستان را در آن تقويت مىكند تا با رشته‌هاى ارادت شخصى آنچه را كه اتصالى به دستگاه دولت خلافت ندارد يعنى ساختارهاى اجتماعى و ادارى موجود را محكم كند و تا حدودى عاملان بىنظمى را به ضامنان نظم و امنيت مبدّل سازد و در عين حال اميران بيگانه و نيز به وساطت آنان انجمنهاى فتوت قلمروشان را كه خود مشوّق آنهاست به انجمن فتوّت مادر يعنى به شخص خليفه و به عبارت ديگر به مركز ثقل خلافت پيوند دهد . شاهدى كه به خوبى پيوند ميان هدفهاى مختلف را نشان مىدهد شخص سهروردى است كه در مكانها و موارد متعدد و همزمان مبلّغ و ناشر همهء اين اصلاحات گوناگون است . اعتبار و تأثير عملى كه از اين سياست به دست مىآيد بخصوص نزد تركان جديد آسياى صغير چشمگير و انكارناپذير است . بدين ترتيب حيثيت و وجهه‌اى كه براى خلافت حاصل مىگردد زمانى كه خطر مغولان نزديك مىشود براى جانشينان بعدى خلافت مفيد است ، تا با وساطت يكى از پسران ابن جوزى و مشهور به همين نام براى خاموش ساختن شعلهء جنگ و ستيز ميان ايوبيان كه نيرومندترين اميران مسلمان آن روزگار و براى يارى كردن به مناطق تهديد شده از همه مستعدتر و لايق‌تر بودند پا در ميانى كنند . البتّه خودپسندى و ترس آنان را از اين كار بازداشت ولى چند مصالحهء واقعى ميان آنان به وقوع پيوست .\r\n\r\n","description":"","footnote":"","page_name":" 150 ","page_number":158},
  {"content":"\r\n\r\nدر اين مدّت حيات فرهنگى در بغداد به گونهء آبرومندانه‌اى حفظ مىشود . تاريخ رجال بغداد با ذيل‌نويسى ، خلاصه‌نگارى و بازنويسيهاى گوناگون ادامه مىيابد كه بخشهايى از آنها تا روزگار ما محفوظ مانده است . تاريخ وقايع بغداد را ابن ساعى بتفضيل به نگارش در مىآورد كه البتّه اگر حملهء مغول بيشتر آن را نابود نكرده بود امروز بيقين اثرى نسبتا عظيم به شمار مىآمد . در اين دوره مدرسهء جديد و بزرگى ، كه خود نمونه‌اى گويا از طرز فكر زمانه است ، براى آيينهاى چهارگانهء سنت به فرمان مستنصر دومين جانشين ناصر بنا مىشود و از وقايع ناگوار آينده جان به در مىبرد . اما شيعيان كه از آنان چند تن وزير به خلافت نزديك‌اند فعاليتهايى دارند كه نمونهء آن اثر ابن الحديد مفسّر علامهء نهج البلاغه است . اما پايان مهلت آنان نيز در دورهء مغول فرا مىرسد .\r\nبا همه اين احوال ترديدى نيست كه اواخر دوران خلافت به سبب معضلات اقتصادى ناشى از غارتها ، ويرانگريها و پيروزيهاى مغولان در ايران و حتى وحشت پديد آمده از نزديك شدنشان به عراق روزگارى دشوار و ناگوار بوده است . افزايش قيمتها ، مشكلات اقتصادى ، از سرگيرى مناقشات داخلى ، ناتوانى در برابر خسارات طبيعى و غيره سبب مىشوند كه بغداد در جوّى به سر برد كه منادى وقايع شوم و نكبت‌بارى است . سرانجام واقعهء شوم زمانى روى مىدهد كه هولاكو سركردهء مغولان بغداد را محاصره مىكند در حالى كه نه تنها هيچ اميرى را ياراى كمك‌رسانى به بغداديان نيست بلكه بعضى از آنان به اكراه وادار به شركت در اين محاصره مىشوند . مقاومت به زودى در هم مىشكند ، خليفه مستعصم كه مذاكره و چاره‌گرى را محال يا دون شأن خود مىپنداشت تسليم مىشود ، با اين حال او و تمام خاندانش را\r\n\r\n","description":"","footnote":"","page_name":" 151 ","page_number":159},
  {"content":"\r\n\r\nمىكشند و اين پايان خلافت در بغداد است ، پايان خلافتى واقعى ؟ اگر نگوييم همهء شهر ولى قسمت اعظم آن ويران مىگردد و تودهء عظيمى از مردم قتل‌عام مىشوند . بغداد از اين پس نيز به حيات خود ادامه مىدهد اما در پايان اين تحولات ، به صورت پايتخت و مركز ايالتى امپراتورى بزرگ ، بريده و جدا افتاده از بقيهء پيكر اسلام .\r\n\r\n","description":"","footnote":"","page_name":" 152 ","page_number":160},
  {"content":"\r\n\r\n\r\nكتابشناسى\r\nدادن مآخذ كتابشناسى دقيق و كامل براى مقاله‌اى كه موضوعش بدين وسعت و كليّت است غير ممكن مىنمايد . بنابراين كافى است تنها منابع ادبى اصلى را در اينجا يادآور شويم : كتابهاى تاريخ ابن الجوزى ، ابن اثير ، سبط بن الجوزى ، ابن السّاعى ، ابن الفوطى ، رحلهء ابن جبير ، جغرافياى ياقوت حموى ، تاريخ بغداد خطيب بغدادى و ذيلهايى كه بر آن نوشته شده ، خاطرات ابن البنّاء بغدادى و مناقب بغداد ابن الجوزى . در نوشته‌هاى علمى جديد هنوز اثرى كامل و جامع دربارهء تاريخ پايتخت خلفا وجود ندارد و در خصوص دورهء مورد مطالعهء ما حتى با جستجوى بسيار تنها اطلاعات مختصرى به دست مىآيد . بنابراين كافى است كه شما را به كتابنامه مقالهء بغداد نوشته عبد العزيز درّى در چاپ جديد دايرة المعارف اسلام كه داراى راهنماييهاى خوبى است ارجاع دهيم و تنها يادآور شويم كه اين مقاله قبل از انتشار مقالات جرج مقدسى  Arabica , 1959 ; BSOAS , 1956 - 1957 , 1961 )  يادنامهء ماسينيون ، ج 3 ، 1957 ) نوشته شده است . براى تاريخ عمومى دورهء سلجوقى\r\n\r\n","description":"","footnote":"","page_name":" 153 ","page_number":161},
  {"content":"\r\n\r\nشما را به فصولى كه در كتاب تاريخ جنگهاى صليبى ويراستهء  K . M . Setlon  چاپ دانشگاه پنسيلوانيا ، ج 1 ، 1955 و ج 2 ، 1962 نوشته‌ام ارجاع مىدهم و نيز نگاه كنيد به مقالهء من زير عنوان \"  Mouvement Porpulaire  در مجلهء  Arabica  1959 .\r\n\r\n","description":"","footnote":"","page_name":" 154 ","page_number":162},
  {"content":"\r\n\r\nموقيعت جغرافيايى بغداد\r\n\r\n","description":"","footnote":"","page_name":" 155 ","page_number":163},
  {"content":"\r\n\r\nشهر قديم و جديد بغداد\r\n\r\n","description":"","footnote":"","page_name":" 156 ","page_number":164},
  {"content":"\r\n\r\n\r\nنمايه\r\nالف ابراهيم بن المهدى 116\r\nابراهيم پاشا 54\r\nابن اثير 40\r\nابن بطوطه 44 - 45\r\nابن البنّاء 141 - 140\r\nابن جبير 35 ، 37 - 39 ، 45 ، 146\r\nابن جوزى 37 - 38 ، 147 ، 150\r\nابن الحديد 151\r\nابن حمدون 147\r\nابن حنبل 117 ، 126\r\nابن حوقل 30\r\nابن ساعى 151\r\nابن طاهر 118\r\nابن عبد الحق 44\r\nابن عقيل 141\r\nابن الفرات 120\r\nابن فقيه 7\r\nابن مسلمه 132\r\nابن المعتز 121\r\nابن هبيره 148\r\nابو الثنا آلوسى 68\r\nابو حنيفه 36 ، 48 ، 126\r\nابو حنيفه ، آرامگاه 48\r\nابو حنيفه ، مدرسه 39\r\nابو حنيفه ، مسجد 50 - 54\r\nابو مسلم 106\r\nابو مسلمه ، وزير 106 ، 135\r\nابو نصر شاپور بن اردشير 26\r\nاتليدى 24\r\nاجمه ، قصر 34\r\nاحمد بن نصر الخزاعى 118\r\nاحمد پاشا ، پسر حسن پاشا 54 - 55\r\nاحمد جلاير 47\r\nاحمديه ، مسجد ( جامع الميدان ) 57\r\nاخرس ، شاعر 68\r\nادد - نرارى دوّم 3\r\nادنه 117\r\nآذربايجان ايران 80\r\nآرال ، درياچه 83\r\nارغون 44\r\nارك 13\r\nارمنستان 77\r\nارمنى 143\r\nاروپا 82 - 83\r\nازپد 85\r\nاسترنج 84\r\nاسحاق بن ابراهيم 117\r\nاسكندريه 85\r\nاسلام 44 ، 130\r\nاسماعيل پاشا 54\r\nاسماعيل صفوى 47 - 48\r\nاسماعيليان / اسماعيليه ، فرقه 132 ، 141\r\nآسيا 83 ، 85\r\nآسياى صغير 130 ، 150\r\nآسياى ميانه 82\r\n\r\n","description":"","footnote":"","page_name":" 157 ","page_number":165},
  {"content":"\r\n\r\nاشعرى 140\r\nآشور / آشوريان 13 ، 81 ، 83 ، 85 - 86\r\nالاصحاب ، مدرسه 43\r\nاصطخرى 21 ، 26\r\nآصفيه ، مسجد 49\r\nاطلس ، اقيانوس 105\r\nاعتزال 141\r\nاعدادى ، دبيرستان 62\r\nاعراب 108\r\nاعظميه 54 ، 68 - 69\r\nافريقا 83\r\nافريقاى مديترانه‌اى 82\r\nآق‌قاپو ( الباب الوسطانى ) 51\r\nآق‌قوينلو 47\r\nاكباتان 13\r\nالانساب 147\r\nآل‌بويه 15 ، 27 - 30 ، 133 - 134 ، 138\r\nآل‌بويه ، امرا 132\r\nالپ ارسلان ، حكومت 139\r\nالپ ارسلان 136 - 137 ، 139\r\nالجزيره 76 - 77\r\nالاحراس ، پل 36\r\nالدرد ، جان 50\r\nالفصل ، مسجد ( جامع حسين پاشا ) 54\r\nآلوسى ، شكرى 68\r\nاماميه 149\r\nام جعفر 18\r\nامير الامرائى ، دوره 27\r\nامين 10 ، 17 ، 23 ، 114 - 116\r\nامويان 106 - 109 ، 111\r\nآناطولى 82 - 83\r\nآنتيوك باستانى ( انطاكيه ) 83\r\nانگليسيها 101\r\nانبار 6\r\nاورشليم 85\r\nاولجايتو 44\r\nاوليا چلبى 51 - 52\r\nاويس ، سردار 46\r\nاوليويه 52 - 60\r\nايران / ايرانيان 47 - 49 ، 55 - 56 ، 82 - 83 ، 108 ، 111 ، 116 ، 124 - 125 ، 135 ، 145\r\nايلخان تكودر 44\r\nايلخانيان 43 - 44\r\nايوبى ، صلاح الدين 145\r\nايوبى ، نور الدين 145\r\nايوبيان 150\r\nب باب الامام الاعظم 51\r\nباب الحلّه 59\r\nباب الازج ، محله 38\r\nباب البصره 31 ، 36 ، 40 - 41\r\nباب البصليه / باب الشرقى 36\r\nباب الحبله / باب الطلسم 36 ، 51\r\nباب الدّوله 8\r\nباب الذّهب 8 - 9 ، 16\r\nباب السلطان / باب المعظم 36\r\nباب الشام 4 ، 22\r\nباب الشيخ 59\r\nباب الطّاق 15 ، 23 ، 29 - 32\r\nباب الظفريه ، باب الوسطانى 36\r\nباب القريّه 37\r\nباب العضدى 40\r\nباب القطن 31\r\nباب الكاظم 59\r\n\r\n","description":"","footnote":"","page_name":" 158 ","page_number":166},
  {"content":"\r\n\r\nباب الكريمات 59\r\nباب الكوفه 27\r\nبابل 5 - 7 ، 81 ، 85 - 86\r\nبابلونيا 6\r\nباب محوّل 39 ، 45\r\nباب المعظّم 52\r\nبادوريا ، ناحيه 27\r\nباطنيان 144 - 145\r\nباغ‌وحش ( حير الوحوش ) 20\r\nباكينگم 60\r\nبحر الميّت 106\r\nبحرين 120\r\nبخارا 11\r\nبدر المعتضدى 14\r\nبدوريا 4\r\nبدويان 49\r\nبراثا / براثا ، مسجد 4 ، 29\r\nبرج الصّابونى 53\r\nبرج العجم 53\r\nبرجمى 33\r\nبرمكيان 16 ، 113 - 115\r\nبساسيرى 33 ، 134 - 136\r\nبستان القسّ ، دير 5\r\nبه سفر ، تنگه 83\r\nبشناق ، احمد 53 - 54\r\nبشيريه ، مدرسه 39 - 43\r\nبصره 8 ، 56 ، 61 ، 64 ، 81\r\nبصره ، دروازه 13 ، 101 ، 103 - 104 ، 110\r\nبصليّه ، قصر 34\r\nبعقوبه 102\r\nبغداد 1 - 7 ، 10 ، 12 ، 15 - 16 ، 21 - 22 ، 25 ، 28 - 30 ، 32 ، 41 ، 44 ، 47 ، 64 ، 99 و جاهاى متعدد\r\nبغدان 4\r\nبكرسباشى ( سوباشى ، صوباشى ) 50\r\nبگدادو 2 - 3\r\nبگدادى 3\r\nبگدثا 3\r\nبلادان 3\r\nبلخ 11\r\nبلاخ ( بلدكو ) 6\r\nبمبئى 56\r\nبناورا 4\r\nبنو قاهر ( پدر و پسر ) 137\r\nبنى اميه 108 ، 111\r\nبنى فريد ، قبيله 143\r\nبويه ، خاندان 131\r\nبهاء الدوله 24 ، 26\r\nبيت الحكمه 126\r\nبيروت 90\r\nبيزانسى / بيزانسيها 111 ، 131\r\nبيستون 82\r\nبين النهرين 7 ، 76 ، 78 - 80 ، 82 ، 84 ، 87 ، 93 ، 95 ، 98 ، 111\r\nبين النهرين عليا 108 ، 135 ، 148\r\nپ پارت 86\r\nپاسارگاد 81\r\nپاشا 53\r\nپرسپوليس 81 ، 85\r\nپلارى ، شهر 3\r\nپوران ، بيوهء مامون 18 ، 114\r\nپورتر ، كر 51 ، 59 ، 60\r\nپيامبر اسلام 81\r\n\r\n","description":"","footnote":"","page_name":" 159 ","page_number":167},
  {"content":"\r\n\r\nت تاتارها 45\r\nتاورنيه 51\r\nتاج ، قصر 19 ، 22 ، 34 ، 114\r\nتتشيّه ، مدرسه 43\r\nترك / تركان 18 ، 51 ، 65 ، 117 - 118 ، 125 ، 129 - 130 ، 134 ، 141 ، 143 ، 148 ، 150\r\nتركستانى ، نژاد 125\r\nتركمانها 47 ، 130 ، 131 ، 134 ، 139 ، 145\r\nتركى ، زبان 50\r\nتركيه 49\r\nتسنّن 44\r\nتشيع 44 ، 132\r\nتصوف 148\r\nتطيلى ، بنيامين 35 ، 145\r\nتكسيرا ، پدرو 50\r\nتگلات پلاسر سوم 3\r\nتلمود 3\r\nتنوخى 29\r\nتوند ، محله 45\r\nتورلا 35\r\nتوروس ، دامنه 77 ، 80\r\nتونو 51\r\nتيسفون 7 ، 12 ، 86 ، 107 ، 111\r\nتيموريان 47\r\nث ثريا ، قصر 19\r\nثريا ، وادى 97\r\nج الجاثليق ، دير 5\r\nجامع الخفاين 49 ، 54\r\nجامع الخلفا 43\r\nجامع الخليفه 36\r\nجامع السراى 54\r\nجامع السلطان 34 ، 36\r\nجامع سيد سلطان على 54\r\nجامع الشيخ القدورى / جامع قپلانيه 54\r\nجامع شيخ معروف 54\r\nجامع الصفا 49\r\nجامع القصر 20 ، 38\r\nجامع المنصور ، مسجد 10 ، 25 ، 38\r\nجامع الوزير ، مسجد 49\r\nالجاويش ( چاوش ) 53\r\nجبل حمرين 77\r\nجبل سنجار 77\r\nجبل مكحون 77\r\nجبل ، ناحيه 145\r\nجزيره 83\r\nجسر الاوسط ، پل 123\r\nجشن پاشا 49\r\nجعفر برمكى 16 ، 113 - 115 ، 118\r\nجلايريان 46\r\nجنديشاپور 126\r\nجونز ، فليكس 52 ، 59 ، 64\r\nجوينى ، عطا ملك 43\r\nچ چانگ ته ، جهانگرد چينى 42\r\nچاو ( پول كاغذى ) 44\r\n\r\n","description":"","footnote":"","page_name":" 160 ","page_number":168},
  {"content":"\r\n\r\nچراكرخ 4\r\nچركس 55\r\nچغالزاده 48\r\nچهارسوج 37\r\nح حاجى خليفه 52\r\nحجاج بن ارطاة 12\r\nحرّان 13 ، 108\r\nحربيّه ، محله 4 ، 11 ، 37 ، 41\r\nحربيّه ، مسجد 30\r\nحريم الطاهرى 37 ، 45\r\nحسن بزرگ 46\r\nحسن بن سهل 17 ، 114\r\nحسن پاشا 55\r\nالحسنى ، قصر 17 - 19\r\nحشاشين اسماعيلى 149\r\nحفصه 118\r\nحلب 56 ، 81 ، 83 ، 85\r\nحلبه ، قصر 34\r\nحلبه ، محله 45\r\nحمورابى 2\r\nحميمه 106\r\nحنبلى / يان 25 ، 30 ، 40 ، 46 ، 119 ، 141 ، 148\r\nحنفيان / حنفى 25 ، 46 ، 141 ، 148 ، 149\r\nحيدرخانه ، مسجد 57\r\nخ خاصّكى محمد پاشا 53\r\nخاصّكى ، مسجد 53\r\nخالد ، قصر 5\r\nخان بنى سعد ، نيا 54\r\nخانقين 82\r\nخاورميانه 129\r\nخراسان / خراسانيان 7 ، 11 ، 108 ، 115 - 6 ، 124 - 5 ، 133 ، 140 - 1\r\nباب خراسان 26\r\nدروازه خراسان 8 ، 13 ، 15 ، 17 ، 110\r\nخرساباد ( دور شروقين ) 81\r\nخزر ، دريا 83\r\nخضريين 40\r\nخطّابيه 4\r\nخطيب بغدادى 20 ، 25 ، 110 ، 141 ، 147\r\nخلد ، قصر 16 - 17 ، 112 ، 123\r\nخلفا ، مسجد 42 ، 57\r\nخليج فارس 78 ، 124\r\nخليفة الخلفا 48\r\nخليفه ، محله 35\r\nخوارزم 11\r\nخوارزمشاهيان 145\r\nخوزستان 81 ، 134\r\nخيزران ، قبرستان 5\r\nد دار الاماره 29 ، 33\r\nدارابگرد 13\r\nدار الخلافه 19 ، 21 ، 37 ، 39 ، 42 ، 114\r\nداردانل ، تنگه 83\r\nدار الرقيق 17\r\nدار الرقيق ، بازار 45\r\nدار السلام 109\r\nدار السلطان ، مسجد 29\r\nدار الشاطئيه 34\r\n\r\n","description":"","footnote":"","page_name":" 161 ","page_number":169},
  {"content":"\r\n\r\nدار الشجره 20\r\nدار القزّ 37\r\nدار القزّ ، بازار 45\r\nدار الممكله 33\r\nداود پاشا 66 ، 57\r\nدبيس ، رئيس قبيله بنى زيد 143\r\nدجله ، دره 107\r\nدجله ، رود 1 ، 4 ، 15 - 16 ، 19 ، 36 ، 51 - 52 ، 69 ، 77 ، 79 - 81 ، 83 - 85 ، 87 ، 91 - 93 ، 95 - 97 ، 100 ، 102 ، 107 ، 112 ، 114 ، 121 ، 139\r\nدرب الحاج 83\r\nدرب الزبيد 83\r\nدرب عون 24\r\nدلّاواله ، پيترو 6\r\nدلى حسين پاشا 53\r\nدليچ 2\r\nدمشق 85 - 86 ، 111 ، 124\r\nديار بكر 134\r\nدياله 84 ، 86 ، 99 ، 101 ، 103\r\nدير الزور 83\r\nذ ذو الفقار 48\r\nذهنى ، شاعر 68\r\nر رائوولف 49\r\nرأس القريه 36 ، 54\r\nالرّاشد ، خليفه 143 ، 145\r\nراونديه ، نيروهاى چريكى 6 ، 107\r\nرباح 14\r\nربض مربعّه 36\r\nرشدى ، آموزشگاه 62\r\nرصافه 15 ، 18 ، 21 ، 24 ، 29 ، 35 - 36 ، 40 - 41 ، 69 ، 121\r\nرفيل ، نهر 4\r\nرقّه 113 - 114 ، 117 ، 120\r\nرمدى ، جاده 83 ، 103\r\nرملّيه ، محله 45\r\nردينها / روادينها 124\r\nرواندوز ، جاده 80 ، 82 ، 86\r\nروسو 60\r\nروم شرقى ، امپراطورى 130\r\nرومى / روميان 48 ، 143\r\nز زاب ، دره 82\r\nزاب كبير 80 ، 81\r\nزاگرس 77 - 78 ، 80 ، 83\r\nزبيده ، سيده 16 ، 46\r\nزنگى ، امير موصل 144 - 145\r\nزنگيان 120\r\nزنگيان ، شورش 119\r\nالزوراء ، روزنامه 62\r\nزوراء 4\r\nژ ژبوسن ، دژ 85\r\n\r\n","description":"","footnote":"","page_name":" 162 ","page_number":170},
  {"content":"\r\n\r\nس ساسانى 123 ، 109 - 108 ، 86 ، 82\r\nسال 4\r\nسامرا / سامره 18 ، 83 ، 97 ، 118 - 119\r\nسبط بن توحيدى 146\r\nسبكتكين 28\r\nسراى ، مسجد ( جديد حسن پاشا ) 55 ، 52\r\nسرى پاشا 67\r\nسوريه 148 ، 146 ، 131 ، 124 ، 120 ، 108 ، 101 ، 85 ، 82\r\nسيد سلطان 36\r\nسعد الدّوله 44\r\nسفّاح ، خليفه 106 ، 6\r\nسقلاطون ( پارچه ) 22\r\nسلحدار حسين پاشا 54\r\nسلجوقى ، دوره 139\r\nسلجوقى ، سپاه 145\r\nسلجوقى ، سلطان 136\r\nسلجوقيان ، 143 ، 140 ، 135 ، 134 ، 132 ، 130 - 129 ، 40 ، 33 ، 27\r\nسلوكيه 86 ، 7 ، 6\r\nسليمان پاشا 59 ، 57 ، 55\r\nسليح ، روستا 103 ، 100\r\nسليمانيه ، مدرسه 57\r\nسماوه 83\r\nسمعانى 147\r\nسلطان سنجر 144\r\nسنان بن ثابت 24\r\nسنى / سنيّان 127 ، 121 ، 50 ، 48 ، 40 ، 31 - 33\r\nسونگيت 64\r\nدروازه سوريه 17 ، 13 ، 8\r\nسوق الثلاثا ، محله 38 ، 30 ، 26 ، 18 ، 5\r\nسوق السراجين 57\r\nسوق السلطان 40\r\nسوق الغزل ، بازار 66 ، 65\r\nسوق المارستان ، محله 36\r\nسوق يحيى 32\r\nسويدى ، عبد اللّه ( فقيه ) 68\r\nسهراب 7\r\nسهروردى ، شهاب الدين عمر 150 ، 149 ، 54\r\nسياه ، دريا 83\r\nسيده ، بيمارستان 26\r\nش شاپور ، قصر 5\r\nشاپور ، دوم 5\r\nشارع ، سموئل 18\r\nالشارع ، محله 36\r\nشارع الرشيد ، جاده 66\r\nشافعى ، مذهب / شافعيان 38 ، 40 ، 46 ، 140 ، 148 - 149\r\nشام ( سوريه ) 105\r\nشام ، بيابان 83 - 84 ، 77 ، 146\r\nشام ، دروازه 110\r\nشاميان 147\r\nشاه عباس اول 50\r\nشرفانيه 4\r\nشرقيه 36\r\nشرلى ، سرآنتونى 49\r\nشط العرب 81 - 82\r\nشط الغراف 80\r\nشعوبيه 12\r\nالشمّاسيّه ، باب 28 ، 30\r\nشماسيه ، دروازه 16 ، 18\r\n\r\n","description":"","footnote":"","page_name":" 163 ","page_number":171},
  {"content":"\r\n\r\nشماسيه ، محله 18 ، 21 ، 24 ، 26 ، 35 - 36 ، 113 ، 118 ، 123\r\nشوش 81 - 82 ، 85\r\nشيخ معروف ، مسجد 43\r\nشيراز 81\r\nشيرازى ، ابو اسحاق 141\r\nشيعه / شيعى 31 - 32 ، 40 ، 118 ، 120 ، 134\r\nشيعيان 40 ، 46 ، 83 ، 107 ، 118 ، 133 ، 151\r\nص صراط ، نهر 107\r\nصراة 4 - 5 ، 10 ، 11 - 17\r\nصفى قلى خان 50\r\nصليبى ، جنگهاى 130\r\nصليبيان 131 ، 145\r\nصونايا 4\r\nط طابق ، نهر 31 ، 45\r\nطاهر 17 ، 115 - 116\r\nطاهر ، خندق 18\r\nطاهريان ، خاندان 117\r\nطبرى 13 ، 17\r\nطبية الفاتح 53\r\nطغرل 133 - 136\r\nطغرل بيك 33 ، 130\r\nطهماسب ، شاه 48\r\nطيفور 21\r\nالطين ، قصر 16\r\nع عامه ، عناصر آشوبگر 27 ، 40\r\nعايشه 118\r\nعباس ، عموى پيامبر 106\r\nعباس ، وزير 120\r\nعباسى ، دوره 47 ، 120 ، 129\r\nعباسيان 1 ، 19 ، 44 ، 105 ، 108 ، 133\r\nعبد الباقى العمرى ، شاعر 68\r\nعبد الرّحمان پاشا 54\r\nعبد القادر گيلانى 48\r\nعتابى ، پارچه 23\r\nعتابيه ، محله 37\r\nالعتيقه 4\r\nعثمانى / عثمانيها 1 ، 34 ، 47 ، 61 ، 63 ، 68\r\nعراق 1 ، 62 - 63 ، 77 ، 83 ، 90 ، 98 ، 101 ، 107 - 109 ، 120 ، 130 ، 132 - 133 ، 135 ، 143 ، 145 ، 148 ، 151\r\nعراق مركزى 85\r\nعرب / عربها 54 - 55 ، 125 ، 133 - 134\r\nعربستان 49 ، 81 ، 120\r\nعربى ، زبان 50 ، 66\r\nعصمتيه ، مدرسه 44\r\nعضد الدوله 24 ، 28\r\nعضدى ، بيمارستان 26 ، 29 ، 35 ، 37 ، 45\r\nعكركوف 96\r\nعلويان 106 ، 116\r\nعلى پاشا 56\r\nعمر پاشا 54 ، 56\r\nعياران 30 ، 33 ، 40 - 41\r\nعيسى ، قصر 37\r\nعيسى ، نهر 4 - 5 ، 11 ، 16 ، 37\r\nعيسويان 65\r\n\r\n","description":"","footnote":"","page_name":" 164 ","page_number":172},
  {"content":"\r\n\r\nغ غازان 44\r\nغرابى ، تاريخنويس 68\r\nغراف 83\r\nغزالى 141\r\nغوطه 85\r\nف فارس ، استان 81\r\nفارسى ، زبان 50\r\nفاروس ، جزيره 85\r\nفاطمى ، خلافت 135\r\nفاطميان 33 ، 130\r\nفتوّت ، طريقه 149\r\nفرات ، رود 77 ، 79 - 81 ، 83 ، 85 ، 95 - 96 ، 107\r\nفرات ، وسطى 86\r\nفراسنوى 62\r\nفردريگو ، سزار 49\r\nفردوس ، قصر 114\r\nفضل 114 - 115\r\nفضل ، مسجد 57\r\nفضولى ، شاعر 68\r\nفلسطين 82 ، 101\r\nفيچ ، رالف 50\r\nق القائم بالله 132 ، 136\r\nقادريه ، طريقه 148\r\nقاهره 130\r\nقبه الخضرا 9\r\nقپلان مصطفى 54\r\nقپلانيه ، مسجد 57\r\nالقرار 16\r\nقرامطه / قرمطيان 120\r\nقرنليق قاپو ( باب كلواذا ) 51\r\nقره‌قوينلو 47\r\nقريش 135\r\nقريّه ، محله 35 - 36 ، 38 ، 40 ، 45\r\nقطربّل ، دروازه 16\r\nقسطنطنيه 55 - 56 ، 58 ، 61\r\nقطفتا 4 ، 40\r\nقطيعه ، قصر 34\r\nقطيعه ، مسجد 30\r\nقطيعة العجم ، محله 45\r\nقطيعة الكلاب 24\r\nقمريه ، مسجد 38 ، 43 ، 53\r\nقوشلر ، قلعه ( قلعهء پرندگان ) 52\r\nك كاخ ، مسجد 114\r\nكاظمين 48 ، 62 ، 68 - 69 ، 83 ، 99 ، 102 - 104\r\nكاظمين ، ضريح 42\r\nالكاظمين ، حرم 115\r\nكخيه 57\r\nكراده ، شبه جزيره 100 ، 102 - 103\r\nكربلا 83\r\nكرخ 5 ، 10 - 11 ، 16 - 17 ، 21 ، 27 ، 29 ، 31 - 32 ، 36 - 37 ، 39 - 41 ، 45 ، 46 ، 57 ، 64 ، 67 ، 69 ، 93 ، 99 ، 103 ، 112 ، 116 ، 133 ، 136 ، 140\r\nكرخايه ، نهر 4 - 5 ، 12 ، 17\r\n\r\n","description":"","footnote":"","page_name":" 165 ","page_number":173},
  {"content":"\r\n\r\nكرد 60\r\nكرّذشرقيه 69\r\nكرسول 13\r\nكركميش ( چرابلس كنونى ) 81\r\nكرمانشاه 82\r\nكلواذا 29\r\nكناسه 17\r\nكوچك حسن پاشا 53\r\nكوچوك سليمان 57\r\nكوفه 6 ، 8 ، 84 ، 106\r\nكوفه ، دروازه ، 5 ، 8 ، 13 ، 17 ، 110\r\nگ گئونيم 6\r\nگرجى 55\r\nگزنفون 5\r\nگيلانى ، عبد القادر 148\r\nگيلانى ، مسجد 48 ، 50\r\nگيلگمش ، حماسه 95\r\nل لبنان 101\r\nلوبون 104\r\nلوفتوس 95\r\nلينچ 84\r\nم ماره اوتيس ، درياچه 85\r\nمارفثيون ، دير لالدير العتيق 5\r\nمامون 16 - 17 ، 69 ، 114 ، 117 ، 126\r\nمأمونيه ، محله 24 ، 38\r\nماوراءالنهر 11\r\nماوردى 132\r\nمتوكل 118\r\nمحمد رشيد پاشا 61\r\nمحمود ثانى 57\r\nمحمود غزنوى 133\r\nمحوّل 16 ، 37\r\nمختاره 40\r\nمخرّم ، محله 16 ، 18 ، 28 - 29 ، 35 - 36 ، 123\r\nمخرم ، مسجد 33\r\nمدائن 106\r\nمدحت پاشا تراموايى 61 ، 63 ، 67\r\nمدرسة الخلفا ( مستنصريّه ) 52\r\nمديترانه 80 ، 83 ، 85 - 86 ، 131\r\nمدينة السّلام ( شهر صلح ) 3 ، 109\r\nمدينه 83 ، 101\r\nمدينهء مدور 109 ، 113\r\nمراد پاشا 48\r\nمراد چهارم 50 - 51\r\nمراديه ، مسجد 48\r\nمراصد 45\r\nمرتضى ، تاريخنويس 68\r\nمرجان ، از سرداران اويس 46\r\nمرجانيه ، مدارس 52\r\nمرجان ، مسجد 46\r\nمردخ 3\r\nمرو 11\r\nمسترشد ، خليفه 34 ، 36 - 37 ، 143 - 145\r\nمستضنى 37\r\nمستعصم 40 ، 42 ، 46 ، 151\r\nمستعين 18 ، 118 - 119\r\nالمستظهر 34 ، 142\r\n\r\n","description":"","footnote":"","page_name":" 166 ","page_number":174},
  {"content":"\r\n\r\nمستنصر 34 ، 38 ، 151\r\nمستنصريه ( بازار ، مدرسه ) 26 ، 39 ، 41 ، 43 ، 46 ، 54\r\nمستوفى 44 ، 46\r\nمسعود 143 ، 145\r\nمسعودى 17\r\nمسلمانان 44 ، 63 ، 125 - 126\r\nمسيحى / مسيحيان 60 ، 113 ، 124 ، 125\r\nمشرعه التطّانين ، پل 26\r\nمصر 83 ، 130 ، 146 ، 148\r\nمطامير ( سياه‌چال ) 18\r\nمعتزّ 18 ، 118\r\nمعتزله ، مذهب 115 ، 117 ، 119 ، 126\r\nمعتصم 18 ، 117\r\nمعتضد 10 ، 14 ، 18 - 19 ، 30 ، 114 ، 119 - 120\r\nمعتمد 119\r\nمعز الدوله 24 ، 27 - 28 ، 30\r\nمعظم 103\r\nمعلّى ، نهر 39\r\nمغول 10 ، 43 ، 150 - 151\r\nمقامات حريرى 146\r\nمقتضى 145\r\nمقتدر 20 ، 21 ، 34 ، 120 - 121\r\nمقتدرى ، بيمارستان 26\r\nمقدسى 131 - 132 ، 140\r\nمقريزى 47\r\nالمكار المدنى 69\r\nمكتفى 19 - 20 ، 114 ، 120\r\nمكه 83\r\nملحم ( پارچه ) 23\r\nملكشاه 33 ، 137 ، 139 ، 142 - 143\r\nملكى ( آموزشگاه و دبيرستان ) 62\r\nمماليك 54 - 55\r\nمملوك 58 ، 60\r\nمنشى بغدادى 60\r\nمنصور 7 ، 9 ، 11 ، 15 ، 22 ، 105 ، 107 ، 109 ، 112 ، 113\r\nمنصور ، شهر 29 ، 119 ، 121\r\nمنصور ، مسجد جامع 24 ، 29 ، 36\r\nموالى 108\r\nموسى ، نهر 19\r\nموسى كاظم ، امام 48 ، 115\r\nموصل 64 ، 81 ، 101 ، 103 - 104 ، 107 ، 124 ، 143\r\nموفق 21 ، 24\r\nمولوى ، تكيه 49\r\nمهدى 15 - 16 ، 112\r\nميان دجله 17\r\nميدان ، محله 48\r\nن نادر شاه 55\r\nناصر 34 ، 148 - 149 ، 151\r\nناظم پاشا 63\r\nنامق پاشا 61 ، 63 ، 67\r\nنبطيان 125\r\nنجف 84 - 83\r\nنديم پاشا 100 - 101\r\nنزيماروتاش 3\r\nنضوح الصلاحى 51\r\nنصيريه 37\r\nنظاميه 137 ، 140\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nنظاميه ، بازار 40 ، 43\r\nنظاميه ، مدرسه 26 ، 36 ، 39 ، 41 ، 43 ، 46\r\nنظام الملك 39 ، 137 - 138 ، 140 - 141\r\nنمرود ( كله / كلخ ) 81\r\nنوبيايى ، نژاد 125\r\nنهر الدجّاج 24\r\nنهر المعلّى ، محله 38\r\nنيبور 52\r\nنيل 93\r\nنينوا 81 ، 86\r\nو واثق ، خليفه 118\r\nواعظى 32\r\nورثالا ( بعدها محلهء قلّاعين ) 4\r\nوردانيّه 4\r\nوكيع 14\r\nولستد 52\r\nويلسون ، سرآرنولد 95\r\nويلكاكس 93 ، 101\r\nه هارون الرشيد 13 - 15 ، 16 ، 26 ، 115 ، 123 ، 126\r\nهاشميه / هاشميان 6 ، 19 ، 107\r\nهترا 13\r\nهخامنشيان 5 ، 82 ، 85\r\nهرثمه 115 - 116\r\nهلاكو 42\r\nهمدان 82\r\nهمدانى ، مورخ 147\r\nهند / هندى 60 ، 82 ، 105\r\nهندوستان 56\r\nهندية العزيزيه 83\r\nى ياقوت 37\r\nيحيى برمكى 16 ، 114\r\nيعقوبى 7 ، 12 ، 14 ، 110 - 111 ، 124\r\nينال ، ابراهيم 135\r\nينىچريها 48 ، 53 ، 55\r\nيونانيان 85\r\nيهودى / يهوديان 6 ، 35 ، 46 ، 60 ، 65 ، 124 - 125 ، 145\r\n\r\n\r\n","description":"","footnote":"","page_name":" 168 ","page_number":176}
  ]