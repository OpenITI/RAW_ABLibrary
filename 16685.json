[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتفسير و شرح صحيفهء سجاديه\r\nجلد پنجم\r\nاستاد حسين انصاريان\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nتفسير و شرح صحيفهء سجّاديه جلد پنجم\r\nاستاد حسين انصاريان\r\nدعاى 6\r\nنيايش در بامداد و شامگاه\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n« 1 » الْحَمْدُ لِلَّهِ الَّذِي خَلَقَ اللَّيْلَ وَ النَّهَارَ بِقُوَّتِهِ « 2 » وَ مَيَّزَ بَيْنَهُمَا بِقُدْرَتِهِ « 3 » وَ جَعَلَ لِكُلِّ وَاحِدٍ مِنْهُمَا حَدّاً مَحْدُوداً وَ أَمَداً مَمْدُوداً « 4 » يُولِجُ كُلَّ وَاحِدٍ مِنْهُمَا فِي صَاحِبِهِ وَ يُولِجُ صَاحِبَهُ فِيهِ بِتَقْدِيرٍ مِنْهُ لِلْعِبَادِ فِيمَا يَغْذُوهُمْ بِهِ وَ يُنْشِئُهُمْ عَلَيْهِ « 5 » فَخَلَقَ لَهُمُ اللَّيْلَ لِيَسْكُنُوا فِيهِ مِنْ حَرَكَاتِ التَّعَبِ وَ نَهَضَاتِ النَّصَبِ وَ جَعَلَهُ لِبَاساً لِيَلْبَسُوا مِنْ رَاحَتِهِ وَ مَنَامِهِ فَيَكُونَ ذَلِكَ لَهُمْ جَمَاماً وَ قُوَّةً وَ لِيَنَالُوا بِهِ لَذَّةً وَ شَهْوَةً « 6 » وَ خَلَقَ لَهُمُ النَّهَارَ مُبْصِراً لِيَبْتَغُوا فِيهِ مِنْ فَضْلِهِ وَ لِيَتَسَبَّبُوا إِلَى رِزْقِهِ وَ يَسْرَحُوا فِي أَرْضِهِ طَلَباً لِمَا فِيهِ نَيْلُ الْعَاجِلِ مِنْ دُنْيَاهُمْ وَ دَرَكُ الْآجِلِ فِي أُخْرَاهُمْ « 7 » بِكُلِّ ذَلِكَ يُصْلِحُ شَأْنَهُمْ وَ يَبْلُو أَخْبَارَهُمْ وَ يَنْظُرُ كَيْفَ هُمْ فِي أَوْقَاتِ طَاعَتِهِ وَ مَنَازِلِ فُرُوضِهِ وَ مَوَاقِعِ أَحْكَامِهِ لِيَجْزِيَ الَّذِينَ أَسَاءُوا بِمَا عَمِلُوا وَ يَجْزِيَ الَّذِينَ أَحْسَنُوا بِالْحُسْنَى » « 1 » « 8 اللَّهُمَّ فَلَكَ الْحَمْدُ عَلَى مَا فَلَقْتَ لَنَا مِنَ الْإِصْبَاحِ وَ مَتَّعْتَنَا بِهِ مِنْ ضَوْءِ النَّهَارِ وَ بَصَّرْتَنَا مِنْ مَطَالِبِ الْأَقْوَاتِ وَ وَقَيْتَنَا فِيهِ مِنْ طَوَارِقِ الآفَاتِ « 9 » أَصْبَحْنَا وَ أَصْبَحَتِ الْأَشْيَاءُ كُلُّهَا بِجُمْلَتِهَا لَكَ : سَمَاؤُهَا وَ أَرْضُهَا وَ مَا بَثَثْتَ فِي كُلِّ وَاحِدٍ مِنْهُمَا سَاكِنُهُ وَ مُتَحَرِّكُهُ وَ مُقِيمُهُ وَ شَاخِصُهُ وَ مَا عَلَا فِي الْهَوَاءِ وَ مَا\r\n\r\n\r\n","description":"","footnote":"\r\n( 1 ) - نجم ( 53 ) : 31 .\r\n","page_name":" 7 ","page_number":7},
  {"content":"\r\n\r\nكَنَّ تَحْتَ الثَّرَى « 10 » أَصْبَحْنَا فِي قَبْضَتِكَ يَحْوِينَا مُلْكُكَ وَ سُلْطَانُكَ وَ تَضُمُّنَا مَشِيَّتُكَ وَ نَتَصَرَّفُ عَنْ أَمْرِكَ وَ نَتَقَلَّبُ فِي تَدْبِيرِكَ « 11 » لَيْسَ لَنَا مِنَ الْأَمْرِ إِلَّا مَا قَضَيْتَ وَ لَا مِنَ الْخَيْرِ إِلَّا مَا أَعْطَيْتَ « 12 » وَ هَذَا يَوْمٌ حَادِثٌ جَدِيدٌ وَ هُوَ عَلَيْنَا شَاهِدٌ عَتِيدٌ إِنْ أَحْسَنَّا وَدَّعَنَا بِحَمْدٍ وَ إِنْ أَسَأْنَا فَارَقَنَا بِذَمٍّ « 13 » اللَّهُمَّ صَلِّ عَلَى مُحَمَّدٍ وَ آلِهِ وَ ارْزُقْنَا حُسْنَ مُصَاحَبَتِهِ وَ اعْصِمْنَا مِنْ سُوءِ مُفَارَقَتِهِ بِارْتِكَابِ جَرِيرَةٍ أَوِ اقْتِرَافِ صَغِيرَةٍ أَوْ كَبِيرَةٍ « 14 » وَ أَجْزِلْ لَنَا فِيهِ مِنَ الْحَسَنَاتِ وَ أَخْلِنَا فِيهِ مِنَ السَّيِّئَاتِ وَ امْلَأْ لَنَا مَا بَيْنَ طَرَفَيْهِ حَمْداً وَ شُكْراً وَ أَجْراً وَ ذُخْراً وَ فَضْلًا وَ إِحْسَاناً « 15 » اللَّهُمَّ يَسِّرْ عَلَى الْكِرَامِ الْكَاتِبِينَ مَؤُونَتَنَا وَ امْلَأْ لَنَا مِنْ حَسَنَاتِنَا صَحَائِفَنَا وَ لَا تُخْزِنَا عِنْدَهُمْ بِسُوءِ أَعْمَالِنَا « 16 » اللَّهُمَّ اجْعَلْ لَنَا فِي كُلِّ سَاعَةٍ مِنْ سَاعَاتِهِ حَظّاً مِنْ عِبَادِكَ وَ نَصِيباً مِنْ شُكْرِكَ وَ شَاهِدَ صِدْقٍ مِنْ مَلَائِكَتِكَ « 17 » اللَّهُمَّ صَلِّ عَلَى مُحَمَّدٍ وَ آلِهِ وَ احْفَظْنَا مِنْ بَيْنِ أَيْدِينَا وَ مِنْ خَلْفِنَا وَ عَنْ أَيْمَانِنَا وَ عَنْ شَمَائِلِنَا وَ مِنْ جَمِيعِ نَوَاحِينَا ، حِفْظاً عَاصِماً مِنْ مَعْصِيَتِكَ ، هَادِياً إِلَى طَاعَتِكَ ، مُسْتَعْمِلًا لِمَحَبَّتِكَ « 18 » اللَّهُمَّ صَلِّ عَلَى مُحَمَّدٍ وَ آلِهِ وَ وَفِّقْنَا فِي يَوْمِنَا هَذَا وَ لَيْلَتِنَا هَذِهِ وَ فِي جَمِيعِ أَيَّامِنَا لِاسْتِعْمَالِ الْخَيْرِ وَ هِجْرَانِ الشَّرِّ وَ شُكْرِ النِّعَمِ وَ اتِّبَاعِ السُّنَنِ وَ مُجَانَبَةِ الْبِدَعِ وَ الْأَمْرِ بِالْمَعْرُوفِ وَ النَّهْيِ عَنِ الْمُنْكَرِ وَ حِيَاطَةِ الْإِسْلَامِ وَ انْتِقَاصِ الْبَاطِلِ وَ إِذْلَالِهِ وَ نُصْرَةِ الْحَقِّ وَ إِعْزَازِهِ وَ إِرْشَادِ الضَّالِّ وَ مُعَاوَنَةِ الضَّعِيفِ وَ إِدْرَاكِ اللَّهِيفِ « 19 » اللَّهُمَّ صَلِّ عَلَى مُحَمَّدٍ وَ آلِهِ وَ اجْعَلْهُ أَيْمَنَ يَوْمٍ عَهِدْنَاهُ وَ أَفْضَلَ صَاحِبٍ صَحِبْنَاهُ وَ خَيْرَ وَقْتٍ ظَلِلْنَا فِيهِ « 20 » وَ اجْعَلْنَا مِنْ\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nأَرْضَى مَنْ مَرَّ عَلَيْهِ اللَّيْلُ وَ النَّهَارُ مِنْ جُمْلَةِ خَلْقِكَ أَشْكَرَهُمْ لِمَا أَوْلَيْتَ مِنْ نِعَمِكَ وَ أَقْوَمَهُمْ بِمَا شَرَعْتَ مِنْ شرَائِعِكَ وَ أَوْقَفَهُمْ عَمَّا حَذَّرْتَ مِنْ نَهْيِكَ « 21 » اللَّهُمَّ إِنِّي أُشْهِدُكَ وَ كَفَى بِكَ شَهِيداً وَ أُشْهِدُ سَمَاءَكَ وَ أَرْضَكَ وَ مَنْ أَسْكَنْتَهُمَا مِنْ مَلائِكَتِكَ وَ سَائِرِ خَلْقِكَ فِي يَوْمِي هَذَا وَ سَاعَتِي هَذِهِ وَ لَيْلَتِي هَذِهِ وَ مُسْتَقَرِّي هَذَا أَنِّي أَشْهَدُ أَنَّكَ أَنْتَ اللَّهُ الَّذِي لَا إِلَهَ إِلَّا أَنْتَ قَائِمٌ بِالْقِسْطِ عَدْلٌ فِي الْحُكْمِ رَؤُفٌ بِالْعِبَادِ مَالِكُ الْمُلْكِ رَحِيمٌ بِالْخَلْقِ « 22 » وَ أَنَّ مُحَمَّداً عَبْدُكَ وَ رَسُولُكَ و خِيَرَتُكَ مِنْ خَلْقِكَ حَمَّلْتَهُ رِسَالَتَكَ فَأَدَّاهَا وَ أَمَرْتَهُ بِالنُّصْحِ لِأُمَّتِهِ فَنَصَحَ لَهَا « 23 » اللَّهُمَّ فَصَلِّ عَلَى مُحَمَّدٍ وَ آلِهِ أَكْثَرَ مَا صَلَّيْتَ عَلَى أَحَدٍ مِنْ خَلْقِكَ وَ آتِهِ عَنَّا أَفْضَلَ مَا آتَيْتَ أَحَداً مِنْ عِبَادِكَ وَ اجْزِهِ عَنَّا أَفْضَلَ وَ أَكْرَمَ مَا جَزَيْتَ أَحَداً مِنْ أَنْبِيَائِكَ عَنْ أُمَّتِهِ « 24 » إِنَّكَ أَنْتَ الْمَنَّانُ بِالْجَسِيمِ الْغَافِرُ لِلْعَظِيمِ وَ أَنْتَ أَرْحَمُ مِنْ كُلِّ رَحِيمٍ فَصَلِّ عَلَى مُحَمَّدٍ وَ آلِهِ الطَّيِّبِينَ الطَّاهِرِينَ الْأَخْيَارِ الْأَنْجَبِينَ .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n[ « 1 » الْحَمْدُ لِلَّهِ الَّذِي خَلَقَ اللَّيْلَ وَ النَّهَارَ بِقُوَّتِهِ « 2 » وَ مَيَّزَ بَيْنَهُمَا بِقُدْرَتِهِ « 3 » وَ جَعَلَ لِكُلِّ وَاحِدٍ مِنْهُمَا حَدّاً مَحْدُوداً وَ أَمَداً مَمْدُوداً « 4 » يُولِجُ كُلَّ وَاحِدٍ مِنْهُمَا فِي صَاحِبِهِ وَ يُولِجُ صَاحِبَهُ فِيهِ بِتَقْدِيرٍ مِنْهُ لِلْعِبَادِ فِيمَا يَغْذُوهُمْ بِهِ وَ يُنْشِئُهُمْ عَلَيْهِ « 5 » فَخَلَقَ لَهُمُ اللَّيْلَ لِيَسْكُنُوا فِيهِ مِنْ حَرَكَاتِ التَّعَبِ وَ نَهَضَاتِ النَّصَبِ وَ جَعَلَهُ لِبَاساً لِيَلْبَسُوا مِنْ رَاحَتِهِ وَ مَنَامِهِ فَيَكُونَ ذَلِكَ لَهُمْ جَمَاماً وَ قُوَّةً وَ لِيَنَالُوا بِهِ لَذَّةً وَ شَهْوَةً 
  ]\r\nسپاس مخصوص خداست ، كه شب و روز را به نيرويش آفريد و به قدرتش ميان آن دو جدايى ايجاد كرد و براى هر يك از آنها مرزى مشخص و زمانى گسترده قرار داد . هر كدام را در درون ديگرى وارد مىكند ، به سرنوشت و تقديرى كه از جانب او ، براى بندگان مقرّر شده ، تا آنان را به اين وسيله روزى رساند و رشد و پرورششان دهد . پس شب را براى بندگان آفريد ، تا در آن از حركات خستگىآور و برپا ايستادن‌هاى رنج‌زا بياسايند و آن را پوششى قرار داد تا از آسايش و خوابش بهره‌مند شوند و نهايتاً از بركت نعمت شب ، پيمانهء وجودشان از نشاط و نيرو لبريز شود و به وسيلهء آن به لذّت و كام دل رسند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nحقيقت شب و روز\r\nنكاتى كه در اين فرازهاى ملكوتى به آن اشاره شده عبارت است از :\r\n1 - خلقت شب و روز و افتراق بين آنها به قوّت و قدرت حق .\r\n2 - محدود و معيّن بودن اوقات شب و روز .\r\n3 - غذاها و آنچه منشأ ادامهء حيات و پرورش است .\r\n4 - شب براى بسيارى از موجودات به خصوص انسان ، لباس استراحت است .\r\n\r\nخلقت شب و روز\r\nپديدهء شب و روز و منافعى كه هر كدام براى حيات موجودات دارد ، در حقيقت محصول و معلولى از وضع زمين و خورشيد و رابطهء ميان آن دو موجود كيهانى است .\r\n\r\nشب و روز در قرآن\r\nدر اين قسمت لازم است به برخى از آيات قرآن مجيد در رابطه با شب و روز و اين كه اين دو پديده از آيات حضرت حق است اشاره شود :\r\nإنَّ فى خَلْقِ السَّماواتِ وَ الاْرْضِ وَاخْتِلافِ اللَّيْلِ وَالنَّهارِ وَالْفُلْكِ الَّتى تَجْرى فِى الْبَحْرِ بِما يَنْفَعُ النّاسَ وَ ما أنْزَلَ اللَّهُ مِنَ السَّماءِ مِنْ ماءٍ فَأحْيا بِهِ الأْرْضَ بَعْدَ مَوْتِها وَ بَثَّ فيها مِنْ كُلِّ دابَّةٍ وَ تَصْريفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الأْرْضِ لآَياتٍ لِقَوْمٍ يَعْقِلُونَ » « 1 »\r\nبىترديد در آفرينش آسمان‌ها و زمين و رفت و آمد شب و روز و\r\n\r\n\r\n","description":"","footnote":"\r\n( 1 ) - بقره ( 2 ) : 164 .\r\n","page_name":" 11 ","page_number":11},
  {"content":"\r\n\r\nكشتىهايى كه در درياها [ با جابجا كردن مسافر و كالا 
  ] به سود مردم روانند و بارانى كه خدا از آسمان نازل كرده و به وسيله آن زمين را پس از مردگىاش زنده ساخته و در آن از هر نوع جنبنده‌اى پراكنده كرده و گرداندن بادها و ابرِ مسخّر ميان آسمان و زمين ، نشانه‌هايى است [ از توحيد ، ربوبيّت و قدرت خدا 
  ] براى گروهى كه مىانديشند .\r\nراستى ، آيا پديدهء شب و روز كه نتيجهء گردش زمين در هر بيست و چهار ساعت به دور خود و خورشيد بر سطح زمين است ، به وقتى كه قسمتى از آن در حين گردش رو به روى اين كرهء آتشين است ، نشانهء وجودى حكيم و قوى و قادر و عليم نيست ؟ !\r\nآيا عقل در اين معركه جز به حضرت ربّ العزّه و وجود مقدّسى كه آفرينندهء اين پديده‌هاست توجه مىكند ؟\r\nاگر عقل به هنگام تماشاى اين واقعيت‌ها كه سراسر باعث بهت و حيرت و تعجب و اعجاب است به غير حق رو مىكند ، بگوييد آن غير ، كيست ؟\r\n من آن نِيَم كه دل از مهر دوست بردارم * اگر ز كينهء دشمن به جان رسد كارم\r\nنه روى رفتنم از خاك آستانهء دوست * نه احتمال نشستن ، نه پاى رفتارم\r\nكجا روم ، كه دلم پايبند مهر كسى است * سفر كنيد رفيقان كه من گرفتارم\r\nاگر هزار تعنّت كنى و طعنه زنى * من اين طريق محبّت ز دست نگذارم \r\n( سعدى شيرازى )\r\nإنَّ فى خَلْقِ السَّماواتِ وَ الأْرْضِ وَ اخْتِلافِ اللَّيْلِ وَ النَّهارِ لآَياتٍ لُاولِى الأْلْبابِ » « 1 »\r\nيقيناً در آفرينش آسمان‌ها و زمين ، و آمد و رفت شب و روز ، نشانه‌هايى [ بر\r\n\r\n\r\n","description":"","footnote":"\r\n( 1 ) - آل عمران ( 3 ) : 190 .\r\n","page_name":" 12 ","page_number":12},
  {"content":"\r\n\r\nتوحيد ، ربوبيّت و قدرت خدا 
  ] براى خردمندان است .\r\nخردمندان و اهل انصاف و وجدان و آنان كه از فطرت مستقيم و حال انسانى برخوردارند ، چون به خلقت آسمان‌ها و زمين و پديدهء شب و روز دقّت كنند ، صاحب آفرينش را مىيابند و چنان كه آيهء بعد مىفرمايد ، در همه حال پيشانى تواضع در برابر عظمت آفرينندهء هستى به خاك سايند و فرياد بر آورند كه : آنچه را حضرت حق در صحنهء شگفت‌انگيز آفرينش قرار داده عين واقعيت و بر اساس حقّ و حقيقت است :\r\nالَّذينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فى خَلْقِ السَّماواتِ وَ الأْرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النّارِ » « 1 »\r\nآنان كه همواره خدا را ايستاده و نشسته و به پهلو آرميده ياد مىكنند ، و پيوسته در آفرينش آسمان‌ها و زمين مىانديشند ، [ و از عمق قلب همراه با زبان مىگويند : 
  ] پروردگارا ! اين [ جهان با عظمت 
  ] را بيهوده نيافريدى ، تو از هر عيب و نقصى منزّه و پاكى ؛ پس ما را از عذاب آتش نگاهدار .\r\nإنَّ فِى اخْتِلافِ اللَّيْلِ وَ النَّهارِ وَ ما خَلَقَ اللَّهُ فِى السَّماواتِ وَ الأْرْضِ لآَياتٍ لِقَوْمٍ يَتَّقُونَ » « 2 »\r\nبه يقين در رفت و آمد شب و روز و آنچه را خدا در آسمان‌ها و زمين پديد آورد ، براى گروهى كه همواره تقوا پيشه‌اند ، نشانه‌هايى [ بر توحيد ، ربوبيّت و قدرت خدا 
  ] ست .\r\nآرى ، هر آن كه انديشه و عقلش را از وساوس مكتب‌هاى الحادى و يورش‌هاى\r\n\r\n\r\n","description":"","footnote":"\r\n( 1 ) - آل عمران ( 3 ) : 191 .\r\n( 2 ) - يونس ( 10 ) : 6 .\r\n","page_name":" 13 ","page_number":13},
  {"content":"\r\n\r\nمدارس شيطانى و بندبازىهاى مادّيگران حفظ كند و به دور از تمام شوائب به آيات كتاب خلقت بنگرد ، حضرت محبوب را يافته و به آغوش رحمتش درخواهد افتاد و تمام وجود خويش را تسليم او نموده ، همچون ستاره‌اى كه در مدارش مىگردد بر حول محور عبادت و اطاعت خواهد گشت .\r\nوَ هُوَ الَّذى يُحْيى وَ يُميتُ وَ لَهُ اخْتِلافُ اللَّيْلِ وَ النَّهارِ أفَلا تَعْقِلُونَ » « 1 »\r\nو اوست كه حيات مىدهد و مىميراند و رفت و آمد شب و روز در سيطرهء خواست اوست ، آيا نمىانديشيد ؟\r\nوَ آيَةٌ لَهُمُ اللَّيْلُ نَسْلَخُ مِنْهُ النَّهارَ فَإذا هُمْ مُظْلِمُونَ » « 2 »\r\nو نشانه‌اى [ از نشانه‌هاى قدرت و حكمت ما 
  ] براى آنها شب است كه [ پوشش 
  ] روز را از آن برمىكنيم ، پس ناگاه آنان به تاريكى درآيند .\r\nوَ الشَّمْسِ وَ ضُحاها * وَالْقَمَرِ إذا تَلاها * وَ النَّهارِ إذا جَلَّيها * وَ اللَّيْلِ إذا يَغْشيها » « 3 »\r\nسوگند به خورشيد و گسترش روشنىاش * و به ماه هنگامى كه از پى آن برآيد * و به روزچون خورشيد را به خوبى آشكار كند * و به شب هنگامى كه خورشيد را فرو پوشد .\r\n« اين آيات شواهدى از نظام مشهود روز و شب و تحوّل مناظر آن است كه محور اصلى اين اوضاع ، جرم نورانى خورشيد مىباشد .\r\nگويا از اين جهت جرم نور افشان خورشيد و تابندگى آن در يك آيه آمده كه اگر تابش آن در ميان نباشد روشنى در ميان نيست و همهء اجسام ديگر آن چنان در تاريكى مىماند كه چيزى ديده نمىشود ؛ زيرا روشنى هوا و رؤيت هر چيز اثر تابش\r\n\r\n\r\n","description":"","footnote":"\r\n( 1 ) - مؤمنون ( 23 ) : 80 .\r\n( 2 ) - يس ( 36 ) : 37 .\r\n( 3 ) - شمس ( 91 ) : 1 - / 4 .\r\n","page_name":" 14 ","page_number":14},
  {"content":"\r\n\r\nبر آنهاست . از اين جهت در فضاى دور كه جسمِ بازتابنده‌اى نيست همه چيز جز اجرام نورانى ، تاريك است .\r\nنورانيّت جرم ماه نيز هنگام در پى آمدن و مقابل شدن با خورشيد صورت ديگرى از بازتاب نور آفتاب است . تجلّى نهار ، صورت كامل تابندگى آن بر زمين مىباشد ؛ همين كه قسمتى از زمين از سمت تابش خورشيد روى گرداند روى خورشيد پوشيده و سايهء تاريك شب گسترده مىشود . » « 1 » وَ اللَّيْلِ اذا يَغْشاها » « 2 »\r\nو به شب هنگامى كه خورشيد را فرو پوشد .\r\nقرآن مجيد دربارهء شب و روز مىفرمايد :\r\nوَ جَعَلْنَا اللَّيْلَ لِباساً * وَ جَعَلنَا النَّهارَ مَعاشاً » « 3 »\r\nو شب را پوششى * و روز را وسيلهء معاش مقرّر كرديم .\r\n« پردهء شب ، بدن و اعصاب را از شعاع نور مىپوشاند و انسان و حيوان را در پناه تاريكى خود آسوده و مطمئن از چشم رقيب و دشمن مىدارد . از اينرو انقطاع و آرامش كامل : « سُبات » بر محيط و جنبدگان حاكم مىگردد ، چنان كه جنبش و آرامش جنبندگان پيرو گسترش و برگشت نور و سايه است ، همين كه هنگام عصر تابش نور لغزيده شد و سايه يكسره برگشت ، همهء جنبندگان اعم از انسان و حيوان از ميدان زندگى با سستى و خستگى به سوى خانه و لانه و آشيانهء خود برمىگردند و لباس تاريكى شب هر چه بيشتر فراگيرد ، آرامش و خواب‌ها عميق‌تر مىگردد .\r\nدر مقابل ، هرچه گسترش نور آفتاب و تابش شعاع آن بيشتر مىگردد جنبندگان را\r\n\r\n\r\n","description":"","footnote":"\r\n( 1 ) - پرتوى از قرآن : 108 ، قسمت اول از جزء 30 .\r\n( 2 ) - شمس ( 91 ) : 4 .\r\n( 3 ) - نبأ ( 78 ) : 10 - 11 .\r\n","page_name":" 15 ","page_number":15},
  {"content":"\r\n\r\nبيشتر به ميدان زندگى مىكشاند . بالا آمدن آفتاب از سويى و محرك‌هاى احتياج از سوى ديگر ، جنبندگان را برمىانگيزد و ميدان كوشش گرم مىشود و قدرت‌هاى بدنى و فكرى كه در نتيجهء خواب و آسايش شب ذخيره و آماده شده به كار مىافتد .\r\nاين خواب و بيدارى و تاريكى و روشنى و شب و روز ، پى در پى منشأ و عامل مهم پرورش و تكامل است . » « 1 » وَ اللَّيْلِ إذا يَغْشى * وَالنَّهارِ إذا تَجَلّى » « 2 »\r\nسوگند به شب هنگامى كه فرو پوشد * و به روز هنگامى كه آشكار شود .\r\nفعل‌هاى مضارع يَغْشى ، تَجَلّى » ، « 3 » به حسب مادهء لغوى و هيأت فعلى حدوث تدريجى و تصريح نشدن به مفعول آنها ، اطلاق و تعميم را مىرساند .\r\nشب همى پوشاند آنچه را كه روز آشكارش مىنمايد و روز آشكار مىنمايد آنچه را شب مىپوشاند .\r\nسايهء شب دامن مىگسترد و جنب و جوش زندگان و طبيعت آهسته آهسته آرام مىگيرد و بيشتر جنبندگان در جهت عكس دامنهء تاريكى به سوى خانه و لانه و آشيانهء خود روى مىآورند و پوشيده مىشوند .\r\nدر ميان اين پوشش‌ها چراغ‌هاى حواسّ و ادراكات ، يكى پس از ديگرى خاموش مىشود تا آخرين حركت خيال و شعور از كار مىافتد و پوشيده مىگردد . شب اين گونه سراسر ظاهر و باطن عالم را مىپوشاند .\r\nسپس ديرى نمىپايد كه اشعهء نور از آفاق دور مىتابد و عناصر و قواى حيات را اندك اندك بيدار مىنمايد و برمىانگيزد و دامن‌هاى پردهء شب را برمىچيند تا آن كه همهء افسردگان و خفتگان را گرم و بيدار و فعّال مىگرداند .\r\n\r\n\r\n","description":"","footnote":"\r\n( 1 ) - پرتوى از قرآن : 14 ، قسمت اول از جزء 30 .\r\n( 2 ) - ليل ( 92 ) : 1 - 2 .\r\n( 3 ) - در اصل تَتَجَلّى بوده كه طبق قاعدهء ادبيات عرب ، يك تاء حذف شده است .\r\n","page_name":" 16 ","page_number":16},
  {"content":"\r\n\r\nدر ميان اين تناوبِ متضادّ شب و روز و تبادل نور و ظلمت و حركت و سكون و گرمى و سردى و پوشيده شدن و نمايان شدن آفاق دور و نزديك ، از درون عناصر و فعل و انفعال‌هاى مرموز آن ، حيات نمودار مىشود و صورت‌هايى رخ مىنمايد كه جز پروردگار بر آنها احاطه ندارد . « 1 »\r\n اى خدا از خود دو چشمم كور كن * از جمالت ديده‌ام پر نور كن\r\nدارم از خود صد شكايت اى خدا * با كه گويم جز تو عيب خويش را\r\nاى خدا دارم دلى از دست خويش * شرحه شرحه پاره پاره ريش ريش\r\nاى خدا آمد به ما از راستان * اين حديث و نيست الّا راست آن\r\nكاين چنين گفت آن امام هفتمين * كش روان بادا به صد رحمت قرين\r\nكاى تو اندر اين سراى تنگناى * صد هزارانت بلا اندر قفاى\r\nچونكه افتى از بلايى در مضيق * كش نبينى مر خلاصى اى رفيق\r\nرو كريمى از كريمان را بجوى * حال خود را سر بسر با او بگوى \r\n\r\nحركت زمين و خورشيد\r\nقوّت و قدرت كه در جملات اوّل دعا به كار رفته و پديدهء شب و روز را به آن نسبت داده ، اشاره به خورشيد و زمين است كه نورافشانى كرهء با عظمت خورشيد كه نزديك به يك ميليون و سيصدهزار برابر زمين حجم دارد و گردش زمين در هر بيست و چهار ساعت به دور خودش كه راستى دقيق‌تر از كارخانهء ساعت است علت به وجود آمدن شب و روز است . و اين دو پديده هم معلول اعمال قوت و قدرت حق نسبت به خلقت خورشيد و زمين و حركت دقيق زمين به دور محور خود است .\r\n\r\n\r\n","description":"","footnote":"\r\n( 1 ) - پرتوى از قرآن : 123 ، قسمت اول از جزء 30 .\r\n","page_name":" 17 ","page_number":17},
  {"content":"\r\n\r\nزمين با حركات شناورى كه در هر ثانيه سىكيلومتر است و حركت وضعى كه در 24 ساعت يك بار به دور خود مىگردد ، منشأ تدبير فصول و شب و روز و اختلاف آنها مىشود .\r\nاز آثار منظم و دقيق و حكيمانهء اين حركات ، پرورش حيات و تكامل آنها مىباشد . از وضع حركات زمين مىتوان پى برد كه همهء حركات و شناورى ثوابت و سيّارات كه حساب دقيق آن خارج از درك ما مىباشد با نظم دقيق و تدبير حكيمانه جريان دارد .\r\n\r\nانرژى خورشيد\r\nمجموع انرژى كه به صورت تشعشع نور و حرارت از كل سطح خورشيد در هر سال منتشر مىشود 1024 * 2 / 1 وات مىباشد . در سطح خورشيد حرارتى حدود 6000 درجه سانتيگراد وجود دارد . در چنين حرارتى همهء عناصر به صورت گاز مىباشد و از اين گذشته ، تركيبات شيميايى از هم گسسته و مخلوطى مكانيكى از عناصر بخار شده در حال فروزندگى است .\r\nدر خورشيد هم كربن وجود دارد و هم اكسيژن ، بنابراين اولين چيزى كه به خاطر مىرسد اين است كه سوختن كربن اين انرژى عظيم را توليد مىكند ، ولى حتى در درجهء حرارت سطحى خورشيد ( 6000 ) هم هيچ گونه تركيب شيميايى صورت نمىگيرد ، چه رسد به درون آن كه درجهء حرارت به بيست ميليون درجه مىرسد .\r\nوانگهى انرژى حاصل از سوختن يك گرم زغال ، نيم ميليون مرتبه از انرژى كه يك گرم از جرم خورشيد در طى عمر خود تشعشع كرده است كمتر مىباشد ، بنابراين سرچشمهء انرژى تشعشعى خورشيد جاى ديگر بايد باشد .\r\nعلم فيزيك قرن گذشته توانايى آن را نداشت اين سرچشمه را براى ما تعيين كند ولى پس از كشف نمودِ انحلال و تجزيهء تشعشعى ماده در اوايل قرن بيستم و امكان\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nتحويل عناصر به يكديگر و تبدّلات هسته‌اى زير اتمى ، روشنى خاصى بر اين مشكل افكنده شد و اين نكته به دست آمد كه در ژرفناى ماده و در داخل هستهء بىنهايت كوچك اتم‌ها مقادير عظيمى از انرژى نهفته است كه آن را انرژى زير اتمى مىنامند .\r\nاگر نور و حرارت خورشيد نتيجهء سوختن مادهء آن مىبود در عرض چند قرن تمام جرم عظيم آن مىسوخت و نابود مىشد ، ولى خورشيدى كه انرژى خود را از سرچشمهء زير اتمى مىگيرد ميليون‌ها سال پرتوافشانى كرده و خواهد كرد .\r\nاين سرچشمهء عظيم و لايتناهى درونى خورشيد ، طبق آخرين نظريات علمى فيزيك كه با مشاهدات نجومى اثبات شده عبارت است از :\r\nيك رشته فعل و انفعالات هسته‌اى كه به صورت حلقوى زنجيرى صورت مىگيرد و در طىّ اين حلقه مقادير عظيمى از انرژى آزاد مىشود .\r\nدر طى اين فعل و انفعال حلقوى ، هسته‌هاى كربن و ازت دخالت مستقيم و نقش كاتاليزر دارند و سرانجام پس از طىّ يك دوره ، هستهء كربن يا ازت به همان حالت اولى خود برمىگردد و پروتون‌هاى آزاد ئيدروژن تبديل به هستهء هليوم مىگردد .\r\nانرژيى كه در جريان اين فعل و انفعال در تحت درجهء حرارت 20 ميليون درجه آزاد مىشود درست مطابق با همان مقدار انرژى است كه در نتيجهء تشعشع از خورشيد صادر مىشود :\r\nالْحَمْدُللَّهِ الَّذى خَلَقَ اللَّيْلَ وَ النَّهارَ بِقُوَّتِهِ ، وَ مَيَّزَ بَيْنَهُما بِقُدْرَتِهِ »\r\n\r\nمحدود بودن اوقات شب و روز\r\nبدون شك اگر حدود زمانى شب و روز بيش از اين مىبود كه الآن هست ، آثارى از حيات و رشد و پرورش موجودات در ميان نبود . شب طولانى باعث از بين رفتن\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nحرارت لازم و حكومت سرماى غير قابل تحمل و روز طولانى علت سوختن موجودات و بخار شدن تمام آب‌ها و تعطيل حيات و آثار حيات بود .\r\nحكمت و علم و ارادهء حضرت ربّ العزّه ، زمان شب و روز را آن چنان قرار داد كه اوّلًا نور حيات در سطح زمين تجلّى كند و ثانياً آثار حيات كه جز حضرت حق ، احدى به آن علم ندارد ظهور و بروز كند .\r\nحدود معيّن شب و روز به خاطر اين است كه زمين در 24 ساعت با سرعت معيّن به دور خود مىچرخد و اين برنامه چند ميليارد سال است ادامه دارد و در آينده نيز ادامه خواهد داشت . و همچنين فاصلهء بين زمين و خورشيد نزديك به صد و پنجاه ميليون كيلومتر است كه در اندازه گرفتن حرارت به وسيلهء زمين عامل مؤثّرى است و غير از اين هوايى است كه چون پوششى ، تمام زمين را پوشانده و براى زمين به خصوص در حفظ گرماى معيّن و سرماى معيّن مؤثّر است .\r\n\r\nقدرت غذاها در پرورش انسان\r\nقرار شب و روز به صورتى است كه زمين استعداد پرورش انواع حبّه‌ها و دانه‌ها و خوراكىها را براى انسان دارد .\r\nاندازهء شب و حدود روز ، گرما و سرماى معيّن ، نور و ظلمت كافى ، آب و هوا و عوامل ديگر به طور مجموع زمينه‌اى براى رشد ما يحتاج انسان و پاسخگويى به نيازهاى مادّى آدمى است .\r\nقرآن مجيد به طور مكرّر به مسألهء مواد غذايى و تناسب آنها با بدن و عوامل مؤثّر رشد و پرورش و تداوم حيات اشاره فرموده و از انواع مواد غذايى به عنوان نعمت حق ياد كرده و از استفاده كنندگان اين سفرهء پرنعمت خواسته است كه شكر منعم را بجاى آورده و هر نعمتى را در همان جايى كه صاحب نعمت دستور داده خرج كنند :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nنعمت غذا در قرآن\r\n« وَ أنْزَلْنا مِنَ السَّماءِ ماءً بِقَدَرٍ فَأسْكَنّاهُ فِى الاْرْضِ وَ انّا عَلى ذَهابٍ بِهِ لَقادِرُونَ * فَأنْشَأْنا لَكُمْ بِهِ جَنّاتٍ مِنْ نَخيلٍ وَ أعْنابٍ لَكُمْ فيها فَواكِهُ كَثيرَةٌ وَ مِنْها تَأكُلُونَ » « 1 »\r\nو از آسمان ، آبى به اندازه نازل كرديم و آن را در زمين جاى داديم ؛ و بىترديد به از بين بردن آن كاملًا توانمنديم . * پس به وسيلهء آن براى شما باغ‌هايى از درختان خرما و انگور پديد آورديم كه براى شما در آنها ميوه‌هاى فراوانى است [ كه از فروش آنها زندگى خود را اداره مىكنيد 
  ] و [ نيز 
  ] از آنها مىخوريد .\r\nاللَّهُ الَّذى خَلَقَ السَّماواتِ وَ الأْرْضَ وَ أنْزَلَ مِنَ السَّماءِ ماءً فَأخْرَجَ بِهِ مِنَ الثَّمراتِ رِزْقاً لَكُمْ وَ سَخَّرَ لَكُمُ الْفُلْكَ لِتَجْرِىَ فِى الْبَحْرِ بِأمْرِهِ وَ سَخَّرَ لَكُمُ الأْنْهارَ » « 2 »\r\nخداست كه آسمان‌ها و زمين را آفريد ، و از آسمان آبى نازل كرد ، و براى شما به وسيله آن از محصولات و ميوه‌هاى گوناگون روزى بيرون آورد ، و كِشتىها را مسخّر شما قرار داد تا به فرمان او در دريا روان شوند ، و نيز نهرها را مسخّر شما كرد .\r\nهُوَ الَّذى أنْزَلَ مِنَ السَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ تُسيمُونَ * يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخيلَ وَ الأعنابَ وَ مِنْ كُلِّ الثِّمَراتِ إنَّ فى ذلِكَ لآيَةً لِقَوْمٍ يَتَفَكَّرُونَ » « 3 »\r\nاوست كه از آسمان ، آبى براى شما نازل كرد كه بخشى از آن نوشيدنى است\r\n\r\n\r\n","description":"","footnote":"\r\n( 1 ) - مؤمنون ( 23 ) : 18 - 19 .\r\n( 2 ) - ابراهيم ( 14 ) : 32 .\r\n( 3 ) - نحل ( 16 ) : 10 - 11 .\r\n","page_name":" 21 ","page_number":21},
  {"content":"\r\n\r\nو از بخشى از آن درخت و گياه مىرويد كه [ دام‌هايتان 
  ] را در آن مىچرانيد . * براى شما به وسيلهء آن آب ، زراعت و زيتون و خرما و انگور و از همهء محصولات مىروياند ؛ يقيناً در اين [ واقعيت‌ها شگفت‌انگيز طبيعى 
  ] نشانه‌اى است [ بر توحيد ، و ربوبيّت وقدرت خدا 
  ] براى گروهى كه مىانديشند .\r\nإنَّ اللَّهَ فالِقُ الْحَبِّ وَ النَّوى يُخْرِجُ الْحَىَّ مِنَ الْمَيِّتِ وَ مُخْرِجُ الْمَيِّتِ مِنَ الْحَىِّ ذلِكُمُ اللَّهُ فَانّى تُؤْفَكُونَ » « 1 »\r\nبىترديد خدا شكافندهء دانه و هسته است ؛ زنده را از مرده بيرون مىآورد ، و بيرون آورنده مرده از زنده است ؛ اين است خدا ، پس چگونه [ از حق 
  ] منصرفتان مىكنند ؟\r\n\r\nانديشه در غذا و تفسير آن\r\nفَلْيَنْظُرِ الاْنْسانُ إلى طَعامِهِ * أنّا صَبَبْنَا الْماءَ صَبّاً * ثُمَّ شَقَقْنَا الأْرْضَ شقّاً * فَأنْبَتْنا فيها حَبّاً * وَ عِنَباً وَ قَضْباً * وَ زَيْتُوناً وَ نَخْلًا * وَ حَدائِقَ غُلْباً * وَ فاكِهَةً وَ أبّاً » « 2 »\r\nپس انسان بايد به خوراكش با تأمل بنگرد * كه ما [ از آسمان 
  ] آب فراوانى فرو ريختيم . * سپس زمين را [ به صورتى سودمند 
  ] از هم شكافتيم . * پس در آن دانه‌هاى فراوانى رويانديم ، * و انگور و سبزيجات * و زيتون و درخت خرما * و بوستان‌هاى پر از درخت تناور و بزرگ * و ميوه و چراگاه .\r\n\r\n\r\n","description":"","footnote":"\r\n( 1 ) - أنعام ( 6 ) : 95 .\r\n( 2 ) - عبس ( 80 ) : 24 - / 31 .\r\n","page_name":" 22 ","page_number":22},
  {"content":"\r\n\r\n« فَلْيَنْظُرِ اين انسان كفر پيشه و ناسپاس اكنون كه از آفرينش و تحوّلات خود ناآگاه است ، يا از عالم نشر خود بىخبر است و آن را باور ندارد ، يا براى آن كه اندكى تصور و باور كند كه چه قدرتى در آفريدن و به راه انداختن و آسان كردن راه او به كار رفته و چه سرمايه‌ها و استعدادها به وى داده شده و او حق نعمت و امر خدا را در انجام تكليف و مسؤوليت خود انجام نداده ، پس نظر و انديشه در غذاى خود نمايد ، همين غذايى كه پيوسته به دست و كامش مىرسد و در برابر چشمش مىباشد ، چه اندازه قدرت و قوا و عوامل طبيعت در فراهم ساختن و در دسترس قرار دادن آن به كار رفته و چگونه آماده و ساخته شده است .\r\nدر قرآن كريم ، امر و دعوت به نظر و تفكّر در آيات آفرينش با تعبيرات مختلف براى برانگيختن فكر و تحكيم ايمان به مبدأ و معاد آمده است . بيشتر سوره‌هاى كوتاه كه در آغاز وحى و در مكه نازل شده متضمّن اين گونه آيات است ، تا اذهان و نفوسى كه به جاهليت و شرك آلوده و پست شده بود برانگيخته شود و پاك و روشن گردد و از راه تفكر در آيات زمين و آسمان از واژگونى پرستش بت‌ها و هواهاى پست رها بشوند و به جهان و جهان‌دار و حكمت و فرمان او بپيوندند .\r\nهمين آيات بود كه در زمان كوتاهى اذهان را روشن نمود ، سپس آن همه علما و محققان و عرفا در سرزمين‌هاى اسلامى پديد آورد . اين اوامر و دعوت‌هاى قرآن حكيم بر طبق فطرت و طبيعت حواس و ادراكات بشرى است كه بايد از طريق حس و شهود و تحقيق ، با اسرار كاينات و قوانين طبيعت آشنا شود ، آنگاه مىتواند همين محسوسات و مشهودات را پايهء تفكّر و استدلال گرداند .\r\nتا حكمت و قدرت و صفات پروردگار را در آيينهء جهان بنگرد و مقصود نهايى را دريابد و با تعالى فكرى و اخلاقى و گشودن اسرار طبيعت مىتواند زندگى دنيايى و معاش خود را سامان دهد و هر چه بيشتر از نيروها و بهره‌هاى نهفتهء در موجودات بهره گيرد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاين تحرّك فكرى را كه بر اساس تفكّر در عالم مشهود است نخست قرآن پديد آورد ، سپس با برخورد به اساس فلسفه‌هاى يونانى و انديشه‌هاى حكما و انديشمندان شرقى مسيرش برگشت و نظر بيشتر علماى اسلامى يكسره از تفكّر در مشهودات بريد و به انديشه در ماوراى مشهود پرداختند و پايهء استدلال و فلسفهء عمومى و اسلامى بر مقدمات عقلى محض بنا شد و از آن مايه گرفت .\r\nاين پايه و مايه هر اندازه محكم و درست باشد در همهء مطالب و براى همهء اهل نظر راست نمىآيد . از اينرو آميخته با تخيّلات و اوهام و فرضيه‌هاى بى اساس گرديد و حالتى شبيه به احلام ، سپس خواب و جمود براى عالم و جاهل كه همه تحت تأثير اين گونه انديشه‌ها قرار گرفته بودند ، پيش آمد .\r\nدر اين ميان فقط طبقهء فقها بودند كه در حدود محدود آيات و رواياتى كه دربارهء تكاليف و احكام است ماندند و از اين آيات و اصول احكام ، صدها اصول و هزارها فروع حكمى و قانونى استنباط كردند و اصول فقهى و حقوقى پيوسته كامل‌تر و سرشارتر گرديد و هزارها كتاب در فقه و اصول آن نوشته شد ، با آن كه راجع به تكاليف و احكام عملى مختلف حدود پانصد آيه در قرآن مىباشد .\r\nدربارهء نظر و تفكّر در كاينات بيش از هفتصد و پنجاه آيه به صورت امر و دعوت صريح آمده و بيشتر سوره‌هاى قرآنى با اشاره و صريح ، آياتى از اين جهان مشهود و نظامات آن را نمايانده است .\r\nاگر با همان روش مستقل فقها كه آن همه قواعد و فروع در احكام تعبّدى و عملى از آيات و سنّت استنباط كردند ، ديگر متفكران اسلامى نيز با اين اوامر صريح و هدايت و روش قرآن ، دربارهء جهان و خلقت به بحث و تحقيق مىپرداختند ، هم انديشه و افكار و در نتيجه زندگى مسلمانان بالا مىرفت و هم پايه‌هاى ايمان آنها محكم مىشد و هم استقلال روحى و حريم زندگى مسلمانان حفظ مىگرديد .\r\nاگر فقها اوامر صريح قرآن را دربارهء نظر و تفكّر مانند اوامر و نواهى عملى به\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nعنوان واجب عينى به حسب توانايى مسلمانان يا واجب كفايى يا مستحب بيان مىكردند و بابى در فقه راجع به اين آيات مىگشودند ، وضع مسلمانان غير از اين بود .\r\nفقه عملى ، بيان احكام و روابط عبادى و حقوقى است و فقه نظرى ، حدود و تكليف فكر و نظر در اسرار عالم را مىنماياند و اصول ايمان و استقلال فكر و اجتماع مسلمانان را تأمين مىنمايد .\r\nانّا صَبَبْنا المَاء اشاره به آب باران يا نوع آب است . صبّ ، چنان كه از موارد استعمال آن استفاده مىشود فرو ريختن سرشار و فراگيرنده از بالاست . صبّاً مبيّن نوعى خاص و شگفت‌انگيز ريزش است .\r\nثُمَّ شَقَقْنَا . . . سپس زمين را پس از پيوستگى ، از هم شكافتيم نوعى شكافتن خاص و شگفت‌انگيز است .\r\nاين دو آيه و آيهء بعد ، ظهور در اين مطلب دارد كه نخست آبى سرشار و غير عادى فرو ريخته شده و سپس با فاصلهء زمانى و در اثر آن زمين با وضع شگفت انگيزى از هم باز و شكافته شده ، پس از آن گياه روييده شده است .\r\nاين لغات و اين گونه تعبير و ترتيب در ديگر آيات مكرّرى كه دربارهء فرو ريختن باران و روياندن گياه است ديده نمىشود . اين تعبير و ترتيب خاص با ظهور فعل ماضى در زمان گذشته ، مىرساند كه آيات از اطوار و اوضاع گذشتهء زمين تا زمانى كه انواع گياه در آن پديد آمده خبر مىدهد .\r\nفَأنْبَتْنا . . . پس از زمانى كه آب را سرشار و با شدت و قدرت از بالا فرو ريختيم و زمين را از هم شكافتيم و آن چنان آن را زير و زبر كرديم ، زمين آماده و شكفته شد و از آن حبّ و انگور و ميوه‌هاى بوته‌اى - يا انواع سبزىهاى دست چين - را رويانديم .\r\nوَ زَيْتُوناً . . . چنين به نظر مىرسد كه هر يك از روييدنىهاى بر شمرده در اين آيات ، نمونهء نوعى از مواد اصلى غذاى انسان مىباشد و ترتيب ذكر هر يك گويا\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاشاره به ترتيب در اهميّت و احتياج ، يا ترتيب پيدايش و تكامل اين انواع دارد :\r\nنخست انواع حبوبات مانند گندم ، جو ، عدس و ميوه‌هاى ساقه خفته و كوتاه و بوته‌اى : انگور ، كدو ، خيار ، خربزه ، سپس درخت‌هاى بلند و تنومند : زيتون و نخل و باغ‌هاى انبوهى كه از اين گونه درخت‌ها تشكيل مىشود .\r\nوَ فاكِهَةً وَ أبّاً » : مقصود از فاكهه ، ميوه‌هاى فرعى و تفنّنى است كه بيشتر از جهت طعم و مزه مصرف مىشود .\r\nأبّ ، مراتع طبيعى تهيه شده براى تغذيهء حيوانات است كه خود غذاى انسان مىشوند .\r\nبا نظرى كه قرآن به آن امر كرده و دانشمندان ناآشناى به قرآن به آن رسيده‌اند ، هر دانهء گياه ريز و درشت ، سراپا دستگاه فعّال و كارخانهء زنده‌اى است كه پيوسته با ريشه‌هايى كه در زمين خلانده ، عناصر اصلى و آمادهء آن را پس از تحليل و تذويب ، جذب مىكند . و از سوى ديگر برگ‌هاى گشودهء خود را چون دست نيازمندان به سوى آسمان برمىآورد تا از فيض بىدريغ نور و هوا فراخور استعدادش برگيرد .\r\nآنچه از عناصر تذويب شدهء زمين و فيض نور و هوا مىگيرد در درون برگ‌ها تركيب شده و به صورت غذاى متناسب به اعضاى مختلف آن مىرسد و در نهايت ميوه‌هايى برمىآورد كه با رنگ‌ها و طعم‌ها و بوها ، مواد غذايى متنوع انسان مىگردد و بالاى دست‌هاى خود در دسترس مىگذارد .\r\nاين همه بهره‌ها و ميوه‌هايى كه از جهت كمّيّت و رنگ و طعم و مواد غذايى متنوّع است چنان با دقت و كم و بيش نمودن عناصر محدود زمين و هوا تركيب و صورت‌بندى شده كه هر نوع آن داراى مواد غذايى و رنگ و طعم مخصوص به خود مىباشد .\r\nبا آن كه اصول ساختمان گياهان يكسان است ، اعضاى خاصّ جذب كنندهء عناصر و تركيب كننده و نگاهدارندهء آب و هوا و ديگر عناصر ، در سرزمين‌ها و آب و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nهواى خاص متفاوت مىباشد .\r\nگياهان و درختان بيش از آن كه دستگاه شيميايى زنده و حكيمانه براى تهيهء غذاى بدن حيوان و انسان است ، جمال و رنگ‌آميزى و خط و خال منقّش و منظم شكوفه و گل‌ها و سبزى و خرّمى و عطرانگيزى آنها ، روح انسانى را برمىانگيزد و چون آيينه ، جمال مطلق را منعكس مىنمايد و هر ورق و برگشان دفترى است از حكمت پروردگار .\r\nمنظور قرآن از نظر ؛ همين است : نظر در حكمت و جمال ، نظر در حيات و پيدايش و اطوار آن ، نظر در مواد و عناصرى كه به اين صورت‌ها برآمده و غذاى جسم و جان و بنيهء ايمان شده است . » « 1 »\r\n\r\nآثار شگفت‌انگيز مواد غذايى\r\n« آخرين تجسّسات علمى نشان داده است كه غذاها بايد شامل مواد اصلى زير باشد تا بتواند سلامت و نموّ و تجديد حيات سلول‌هاى بدن را تأمين كند :\r\n1 - پروتيدها ، يا مواد آلبومينوئيد كه آنها را مواد سازندهء انساج مىدانند و در گوشت ، تخم‌مرغ ، ماهى ، شير ، پنير ، بسيارى از ميوه‌جات ، سبزيجات و بقولات از قبيل نخود ، لوبيا ، عدس ، گردو ، بادام ، فندق و سيب‌زمينى موجود است .\r\n2 - ليپيدها ( چربىها ) كه آنها را غذاهاى سوزاننده مىدانند و در شير و كره و پنير و چربىهاى حيوانى و نباتى و بسيارى از ميوه‌جات و سبزيجات و غلّات مانند زيتون و گردو و بادام و فندق و بادام كوهى و گندم و مانند آنها فراوان است .\r\n3 - گلوسيدها ( هيدرات دو كربن و مواد نشاسته‌اى و قندها ) كه آنها را جزو غذاهاى مولّد قوّه و انرژى مىدانند ، در قند و عسل و اغلب ميوه‌جات شيرين مانند انگور و خرما و سيب و گلابى و سبزيجاتى مانند چغندر و غلّاتى مانند ذرّت و گندم\r\n\r\n\r\n","description":"","footnote":"\r\n( 1 ) - پرتوى از قرآن : 152 ، قسمت اول از جزء 30 .\r\n","page_name":" 27 ","page_number":27},
  {"content":"\r\n\r\nو جو و سيب‌زمينى و امثال آن زياد است .\r\n4 - املاح معدنى كه آنها را هم سازنده و هم توليد كنندهء قوا مىدانند و در اغلب سبزيجات و غلّات كه سردستهء آنها گندم است ؛ موجود است .\r\n5 - سلولزها كه آنها را جزء غذاهاى پاك كننده محسوب مىدارند و در اغلب سبزيجات و ميوه‌جات ، به مقدار زياد يافت مىشود .\r\n6 - فرمان‌ها يا كاتاليزورها كه سبب آماده كردن غذاهاى ديگر براى هضم و جذب مىشود و در اغلب گياهان مخصوصاً به طور خام موجود است .\r\n7 - ويتامين‌ها كه آنها را جزء غذاهاى حياتى مىدانند در اغلب ميوه‌جات و سبزيجات موجود است .\r\nانسان در شبانه‌روز به طور متوسط 2400 كالرى مواد غذايى لازم دارد كه از سه نوع اصلى غذاها يعنى : پروتيدها ، ليپيدها و گلوسيدها بايد به دست بيايد كه اين سه مادهء اصلى غذايى بدون وجود مواد فرعى ديگر يعنى : املاح معدنى ، فرمان‌ها و ويتامين‌ها و حتى سلولزها نمىتوانند احتياجات بدن را رفع كنند و اغلب آن مواد به تنهايى قابل جذب بدن نيستند .\r\nو نيز بايد دانست كه تعادل بين غذاها از واجبات است و حتماً بايد مخلوط باشد نه اين كه فقط با خوردن پروتيد ( مثل گوشت و تخم‌مرغ ) و يا گلوسيدها ( نان و پلو و . . . ) تأمين گردد .\r\nاكنون براى آن كه بهتر مشخص شود كه چگونه اصول بالا و مواد ضرورى براى تأمين تغذيه و رشد و نموّ و تجديد حيات سلول‌هاى بدن انسان و حيوان ، در خوراكىهاى ياد شده در ( آيات 24 تا 31 سورهء عبس ) ملحوظ گرديده به طور اختصار به شرح تركيب مواد اصلى سه‌گانه و املاح و ويتامين‌ها در صد گرم چند نمونه از خوراكىهاى مذكور مىپردازيم :\r\nالف - از دستهء غلّات ( حَبّاً ) ، نمونه : گندم . تركيب گندم در صد بدين شرح است :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nپروتئين 29 / 11 ، چربى 11 / 1 ، گلوسيد 98 / 74 ، پتاس 16 / 31 ، سود 07 / 2 ، آهك 25 / 3 ، منيزى 06 / 12 ، اكسيد دوفر 28 / 1 ، اسيد فسفريك 22 / 47 ، املاح معدنى ديگر 81 / 1 ، ويتامين 1 56 / ميلى گرم ، ويتامين 2 12 / 0 ميلىگرم ، نيكوتيل آميد 4 / 600 ميلى گرم ، ويتامين 2 / 2 ميلى گرم و هر صدگرم گندم 352 كالرى ايجاد مىنمايد ( ارزش غذائى ) .\r\nب - از دستهء سبزيجات و بقولات ( قَضْباً ) ، از هر كدام يك نمونه :\r\n1 - تركيب نخود درصد بدين شرح است :\r\nپروتئين 5 / 24 ، چربى 0 / 1 ، گلوسيد 7 / 61 ، آب 10 ، سديم 42 ، پتاسيم 81 ميلىگرم ، كالسيم 73 ، منيزيوم 14 ، منگنز 199 / 0 ، آهن 6 ، مس 802 / ، فسفر 397 ميلىگرم ، گوگرد 196 ميلىگرم ، كلر 44 ، ويتامين 37 واحد ، ويتامين 1 87 / ميلى گرم ، ويتامين 2 29 / ميلىگرم ، نيكوتيل آميد 3 ميلى گرم ، ويتامين - 2 ميلىگرم و هر صد گرم 354 كالرى ايجاد مىكند .\r\n2 - تركيب اسفناج درصد بدين شرح است :\r\nپروتئين 2 / 2 ، چربى 3 / ، گلوسيد 9 / 3 ، آب 1 / 92 ، سديم 84 ميلىگرم ، پتاسيم 489 ميلىگرم ، كالسيم 87 / ، منيزيوم 55 ، منگنز 828 / ، آهن 3 ، مس 197 / ، فسفر 45 ، گوگرد 27 ، كلر 67 ، اسيداوريك 72 ، پورين 24 / 90 ميلىگرم ، اسيدماليك 800 ميلىگرم ، اسيدسيتريك 892 ميلىگرم ، اسيداكساليك 6000 واحد بين‌المللى ، ويتامين 08 / 0 ميلى گرم ، ويتامين 1 2 / ميلىگرم ، ويتامين 2 5 / ميلىگرم ، نيكوتيل آميد 5 / 21 ميلىگرم ، ويتامين ، مقدار جزئى ، ويتامين مىباشد . هر صد گرم اسفناج تازه 22 كالرى توليد مىنمايد .\r\nج - از دستهء ميوه‌ها ( فاكِهَةً ) كه خود به دو دستهء مهم ، شيرين ، چرب و نشاسته‌دار تقسيم مىشوند .\r\n1 - ميوه‌هاى شيرين كه خود به سه گروه منقسم مىگردند :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاول : ميوه‌هاى شيرين كه خود ترش مزه هستند . از اين دسته به عنوان مثال ، تركيب درصد انگور ( عِنَباً ) را ذكر مىكنيم :\r\nدرصد گرم انگور 6 / 81 گرم آب ، 8 / پروتئين 4 / گرم چربى ، 7 / 16 گرم گلوسيد ، 2 گرم سديم ، 254 گرم پتاسيم ، 17 گرم كلسيم ، 7 گرم منيزيوم 83 / گرم منگنز ، 6 / گرم آهن ، 98 / گرم مس ، 21 گرم فسفر ، 9 گرم گوگرد ، 2 گرم كلر ، 80 واحد بين المللى ويتامين ، 05 / ميلىگرم ويتامين 1 ، 03 / ميلىگرم ويتامين 2 ، 4 ميلىگرم نيكوتيل آميد و 4 ميلىگرم ويتامين وجود دارد و هر صد گرم انگور 74 كالرى توليد مىنمايد .\r\nدوم : ميوه‌هاى شيرينى كه از اين دسته به عنوان مثال ، تركيب درصد خرما ( نَخْلًا ) را ذكر مىكنيم :\r\nدر هر صد گرم خرماى خشك 20 آب ، 2 / 2 پروتئين ، 6 / چربى ، 75 گلوسيد ، 9 / سديم ، 790 ميلىگرم پتاسيم ، 65 كلسيم ، 65 منيزيم ، 1 / 5 آهن ، 72 فسفر ، 65 گوگرد ، 283 ميلىگرم كلر ، 180 واحد بين‌المللى ويتامين ، 08 / ويتامين ، 05 / ويتامين 2 ، 18 / 2 نيكوتيل آميد وجود دارد و هر صد گرم خرما 314 كالرى ايجاد مىنمايد .\r\nسوم - ميوه‌جاتى كه جزء سبزيجات محسوب مىگردند . به عنوان مثال ، خيار را ذكر مىكنيم :\r\nدرصد گرم خيار ، 8 / پروتئين ، 1 / چربى ، 3 گلوسيد ، 6 / 95 آب ، 8 / سديم ، 140 ميلىگرم پتاسيم ، 10 كلسيم ، 9 منيزيوم ، 3 / آهن ، 21 فسفر ، 12 گوگرد ، 30 كلر ، 200 واحد بين‌المللى ويتامين ، 04 / ويتامين 1 ، 05 / ويتامين 2 ، 18 نيكوتيل آميد ، 10 ميلى گرم ويتامين و مقدار مختصر ويتامين 6 و ويتامين دارد . هر صد گرم خيار 13 كالرى ارزش غذائى دارد .\r\n2 - ميوه‌هاى چرب و نشاسته‌دار - در اين دسته ميوه‌هاى هسته‌دار وجود دارند\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكه به عنوان مثال ، زيتون زَيْتُوناً و بادام را ذكر مىكنيم :\r\nدرصد گرم بادام 7 / 4 آب ، 6 / 18 پروتئين ، 1 / 54 چربى ، 6 / 19 گلوسيد ، 3 سديم ، 690 ميلىگرم پتاسيم ، 254 كلسيم ، 252 منيزيوم ، 4 / 4 آهن ، 475 فسفر ، 150 گوگرد ، 20 كلر ، 25 / ويتامين 1 ، 67 / ويتامين 2 ، 5 / 4 نيكوتيل آميد وجود دارد ، هر صد گرم آن 640 كالرى ارزش غذايى دارد .\r\nنكتهء ديگرى كه بايد مورد توجه باشد اين كه : تا به امروز تقسيم‌بندى جامع كاملى كه مشخّص تمام خواص و جهات مختلف خوراكىها باشد به وجود نيامده است و تقسيم‌بندىهايى كه در علم غذاشناسى رايج شده است هر كدام به جهتى مورد استفاده است .\r\nمثلًا تقسيم‌بندى بر حسب منشأ ايجاد خوراكىها ( غذاهاى با منشأ حيوانى ، غذاهاى با منشأ گياهى ، غذاهاى با منشأ معدنى ) يا تقسيم‌بندى بر حسب نوع عمل و اثر ( غذاهاى مولّد نيرو و غذاهاى حمايت كننده ) و از اين قبيل تقسيم‌بندىها . به همين جهت در تحقيقات و نشريات غذاشناسى و علوم تغذيه تا به امروز از روشى استفاده شده كه در آيات مورد بحث به آن اشاره شده يعنى به ترتيب از :\r\n1 - غلّات حَبّاً / گندم ، جو ، ذرّت ، چاودار ، برنج و . . . و فرآورده‌هاى آنها .\r\n2 - سبزيجات و بقولات قَضْباً / عدس ، لوبيا ، باقلا ، نخود ، سيب‌زمينى ، هويج‌فرنگى ، شلغم ، ترب ، چغندر ، كلم‌پيچ ، اسفناج ، كاهو ، كرفس ، سير ، پياز ، تره ، مارچوبه ، كدو ، خيار ، گوجه فرنگى ، بادنجان ، ماش ، جعفرى ، بابونه ، نعنا ، تره‌خودرو ، ريحان ، شنبليله ، قازياغى ، گشنيز ، موسير .\r\n3 - ميوه‌ها فاكِهَةً كه خود دو دسته‌اند :\r\nالف - ميوه‌هاى شيرين مثل انگور عِنَباً خرما نَخْلًا » .\r\nب - ميوه‌هاى چرب و نشاسته‌دار مثل زيتون زَيْتوناً » .\r\n4 - گوشت و تخم‌مرغ پرندگان ، شير و مشتقّات آن كه از فرآورده‌هاى حيوانى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاست . ( خود حيوانات براى تغذيه از علف‌ها و گياهان خودرو ، ميوه‌ها ، علوفهء خشك أبّاً تغذيه مىكنند ) . بنابراين آيات مذكور ناظر به همهء مواد غذايى لازم براى تغذيهء انسان مىباشند . » « 1 » مَتاعاً لَكُمْ وَ لأِنْعامِكُمْ » « 2 »\r\nتا مايهء برخوردارى شما و دام‌هايتان باشد .\r\nاين بود گوشه‌اى از منافع شب و روز كه عامل حيات و ضامن تداوم بقا و علت پرورش و رشد انسان است .\r\n« فيما يَغْذُوهُمْ بِهِ وَ يُنْشِئُهُمْ عَلَيْهِ »\r\nشب براى موجودات زنده و به خصوص انسان ، ظرف آرامش ، استراحت ، تأمين نيرو و سبب خوشى و خوشگذرانى مشروع و خلاصه تمدّد اعصاب است .\r\n« فَيَكُونَ ذلِكَ لَهُمْ جَماماً وَ قُوَّةً ، وَ لِيَنالُوا بِهِ لَذَّةً وَ شَهْوةً »\r\nشب و روز و منافع آن كه در قرآن مجيد به عنوان نشانه‌هاى حق ذكر شده ، براى هر صاحب عقلى مورّث حيرت و علّت تعجّب و شگفتى است .\r\n در جان و دل چو آتش عشقش علم كشيد * سلطان صبر رخت به مُلك عدم كشيد\r\nمهرش چو جاى كرد در اوراق خاطرم * بر حرفهاى غير يكايك قلم كشيد\r\nدل را كه بود طاير قدسى بريخت خون * شوخى نگر كه تيغ به صيد حرم كشيد \r\n\r\n\r\n","description":"","footnote":"\r\n( 1 ) - پرتوى از قرآن : 154 ، قسمت اول جزء 30 .\r\n( 2 ) - عبس ( 80 ) : 32 .\r\n","page_name":" 32 ","page_number":32},
  {"content":"\r\n\r\n شد زنده سر ، كه در قدم دوست خاك شد * جان مُرد چون ز درگه جانان قدم كشيد\r\nدر بزم عشق هر كه به عيش و طرب نشست * بس جرعه‌ها ز خون جگر دم بدم كشيد\r\nگر چه بسى كشيد دلم از شراب عشق * از جام بود و خُمّ و سبو ، بحر كم كشيد\r\nزنهار فيض دست مدار از شراب عشق * تا آن زمان كه بحر توانى به دم كشيد \r\n( فيض كاشانى )\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n[ « 6 » وَ خَلَقَ لَهُمُ النَّهَارَ مُبْصِراً لِيَبْتَغُوا فِيهِ مِنْ فَضْلِهِ وَ لِيَتَسَبَّبُوا إِلَى رِزْقِهِ وَ يَسْرَحُوا فِي أَرْضِهِ طَلَباً لِمَا فِيهِ نَيْلُ الْعَاجِلِ مِنْ دُنْيَاهُمْ وَ دَرَكُ الْآجِلِ فِي أُخْرَاهُمْ « 7 » بِكُلِّ ذَلِكَ يُصْلِحُ شَأْنَهُمْ وَ يَبْلُو أَخْبَارَهُمْ وَ يَنْظُرُ كَيْفَ هُمْ فِي أَوْقَاتِ طَاعَتِهِ وَ مَنَازِلِ فُرُوضِهِ وَ مَوَاقِعِ أَحْكَامِهِ لِيَجْزِيَ الَّذِينَ أَسَاءُوا بِمَا عَمِلُوا وَ يَجْزِيَ الَّذِينَ أَحْسَنُوا بِالْحُسْنَى » « 1 » 
  ]\r\nو روز را براى بندگان روشنى بخش آفريد ، تا در آن به طلب فضل و احسانش برآيند ، و آن را وسيله و ابزارى براى رسيدن به رزق و روزيش قرار دهند ، و در زمين او از پى به دست آوردن آنچه در آن سود بدون تأخير و سريع دنياى آنهاست ، و نيز رسيدن به منفعت دائمى آخرتشان به راه افتند . به تمام اين امور كارشان را اصلاح مىكند ، و كردارشان را مىآزمايد ، و مىنگرد كه در اوقات طاعتش و جايگاه‌هاى واجباتش ، و موارد احكامش چگونه‌اند . تا كسانى را كه بد كردند ، به خاطر كار زشتشان ، جزا دهد و آنان را كه خوبى كردند ، با بهشت پاداش بخشد .\r\n\r\nروز يا ظرف تهيهء روزى و قيام به عبادت\r\nزمين با قدرت حضرت ربّ در عرصه‌گاه فضا ، به دور خود مىچرخد ، نيمى از\r\n\r\n\r\n","description":"","footnote":"\r\n( 1 ) - نجم ( 53 ) : 31 .\r\n","page_name":" 34 ","page_number":34},
  {"content":"\r\n\r\nآن به طرف آفتاب عالمتاب ، اين منبع نور و انرژى قرار مىگيرد و روز روشن و مبصِر پديد مىآيد .\r\nانسان به وقت روز ، وظيفه و مسؤوليت دارد براى به دست آوردن فضل حق و به چنگ آوردن وسايل لازم براى زندگى ، از طريق دامدارى ، كشاورزى ، صنعت ، هنر ، كار ، كارگرى ، تجارت و آنچه سبب رسيدن به رزق و روزى است به فعاليّت برخيزد .\r\nاين فعاليّت و دنبال رزق و روزى رفتن كه به دستور حضرت محبوب انجام مىگيرد ، در صورتى كه به دور از حرص و بخل و بغى و تجاوز و پايمال كردن حقوق مردم باشد و پس از به دست آوردن در جهت صحيح براى خود و زن و فرزند و نيازمندان جامعه خرج شود ، عين عبادت و محض اطاعت از حضرت حق و مورّث ثواب‌هاى سنگين اخروى است .\r\nاگر انسان به دستور حضرت حق در راه به دست آوردن رزق و روزى قدم بگذارد و به دستور حق در معاملات عمل كند و طبق خواستهء او خرج كند ، بدون شك دنيا و آخرت خود را آباد كرده است :\r\n« نَيْلُ الْعاجِلِ مِنْ دُنْياهُمْ وَ دَرْكُ الآْجِلِ فى اخْراهُمْ »\r\n\r\nدنيا و آخرت در كلام نراقى\r\nفقيه بزرگ عارف عاشق ، ملّا مهدى نراقى مىفرمايد :\r\nهمهء آنچه انسان به آن ميل و رغبت دارد مذموم نيست ؛ زيرا آنچه آدمى در دنيا به آن ميل دارد اگر ثمره و نتيجهء آن بعد از مرگ برايش بماند ، يعنى دانش نافع و عمل صالح ، در حقيقت به آخرت متعلّق است و آن را به اين اعتبار دنيا نامند كه نزديك و در دسترس است . و هر يك از عالم و عابد از علم و عبادت خود لذّت مىبرد و حتى براى وى لذّت بخش‌ترين چيزهاست ، اگر چه حظّ و بهره‌اى زودرس\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر دنياست لكن از دنياى مذموم نيست ، بلكه در حقيقت از آخرت به شمار مىرود ، هر چند از حيث اين كه محسوس و مشهود است از دنيا محسوب مىشود ؛ زيرا هر چه در قلمرو حسّ و مشاهده است از عالم شهادت يعنى دنياست .\r\nو از اينرو پيامبر اكرم صلى الله عليه و آله نماز را از دنيا شمرد و فرمود :\r\nحُبِّبَ إلَىَّ مِنْ دُنْياكُمْ ثَلاثٌ : الطّيْبُ وَ النِّساءُ ، وَ قُرَّةُ عَيْنى فِى الصَّلاةِ . « 1 »\r\nسه چيز از دنياى شما نزد من محبوب است : بوى خوش و زنان و روشنى چشم من در نماز است .\r\nبا اين كه نماز از اعمال آخرت است . پس دنياى مذموم عبارت است از حظّ و بهرهء عاجل و زودرس كه نه از اعمال آخرت است و نه وسيله‌اى براى آن و آن جز لذّت بردن از معاصى و تنعّم به چيزهاى مباحى كه زايد بر مقدار ضرورت است نيست .\r\n\r\nتحصيل روزى در روايات\r\nو اما تحصيل روزى به قدر ضرورت ، از كارهاى شايسته و نيكوست ، چنان كه در اخبار به آن تصريح شده است .\r\nقالَ رَسُولُ اللَّهِ صلى الله عليه و آله : الْعِبادَةُ سَبعُونَ جُزْءاً أفْضَلُها طَلَبُ الْحَلالِ . « 2 »\r\nرسول خدا صلى الله عليه و آله فرمود : عبادت هفتاد جزء است كه برترين آن طلب روزى حلال است .\r\nو نيز فرمود :\r\n\r\n\r\n","description":"","footnote":"\r\n( 1 ) - بحار الأنوار : 73 / 141 ، باب 19 ، حديث 8 ؛ الخصال : 1 / 165 ، حديث 218 .\r\n( 2 ) - الكافى : 5 / 78 ، حديث 6 ؛ بحار الأنوار : 100 / 9 ، باب 1 ، حديث 36 ؛ مستدرك الوسائل : 13 / 12 ، باب 3 ، حديث 14585 .\r\n","page_name":" 36 ","page_number":36},
  {"content":"\r\n\r\nمَلْعُونٌ مَنْ ألْقى كَلَّهُ عَلَى النّاسِ . « 1 »\r\nاز رحمت خدا دور است هر كس كه در امور زندگى سربار مردم باشد و از دسترنج ديگران بدون تحمل زحمت و كار استفاده كند .\r\nامام سجّاد عليه السلام فرمود :\r\nالدُّنْيا دُنْياء ان : دُنْيا بَلاغٍ وَ دُنْيا مَلْعُونَةٌ . « 2 »\r\nدنيا دو گونه است : دنيايى رساننده ( يعنى انسان را به سبب طلب قدر كفاف و ضرورت ، به طاعت و قرب خدا مىرساند ) و دنيايى كه ملعون است ( يعنى آدمى را كه در جستجوى بيش از حدود خود است از رحمت حق و سعادت دور مىكند ) .\r\nامام باقر عليه السلام فرمود :\r\nمَنْ طَلَبَ الدُّنْيا اسْتِعْفافاً عَنِ النَّاسِ وَسَعْياً عَلى أَهْلِهِ وَ تَعَطُّفاً عَلَى جارِهِ لَقِىَ اللَّهَ عز و جل يَوْمَ الْقِيامَةِ وَ وَجْهُهُ مِثْلُ الْقَمَرِ لَيْلَةَ الْبَدْرِ . « 3 »\r\nهر كه براى بى نيازى از مردم و وسعت و گشايش بر اهل و عيال خود و نيكى و عطوفت با همسايگان ، در دنيا به طلب روزى برود ، در قيامت خداى عز و جل را ملاقات خواهد كرد در حالى كه چهره‌اش مانند شب چهاردهم مىدرخشد .\r\nامام صادق عليه السلام فرمود :\r\nلا تَكْسَلُوا فى طَلَبِ مَعايِشِكُمْ فَإنَّ آباءَنا كانُوا يَرْكُضُونَ فيها وَ يَطْلُبُونَها . « 4 »\r\n\r\n\r\n","description":"","footnote":"\r\n( 1 ) - بحار الأنوار : 74 / 142 ، باب 7 ، حديث 20 ، الكافى : 5 / 72 ، حديث 7 .\r\n( 2 ) - بحار الأنوار : 70 / 20 ، باب 122 ، ذيل حديث 9 ؛ وسائل الشيعة 16 / 9 ، ذيل حديث 20822 .\r\n( 3 ) - تهذيب الاحكام : 6 / 324 ، باب 93 ، حديث 11 ؛ وسائل الشيعة : 17 / 21 ، باب 4 ، حديث 21876 .\r\n( 4 ) - وسائل الشيعة : 17 / 60 ، باب 18 ، حديث 21980 ؛ من لا يحضره الفقيه : 3 / 157 ، حديث 3576 .\r\n","page_name":" 37 ","page_number":37},
  {"content":"\r\n\r\nدر طلب روزى تنبلى مكنيد كه پدران ما در اين راه تلاش مىكردند و به دنبال روزى مىرفتند .\r\nشخصى به آن حضرت عرض كرد : « ما دنيا را مىطلبيم و دوست داريم كه به ما رو آورد . » فرمود : مىخواهى با آنچه كنى ؟ عرض كرد : خود و عائله‌ام از آن منتفع شويم و به آن صلهء رحم و تصدّق كنيم و حجّ و عمره بجا آوريم . فرمود : اين طلب دنيا نيست بلكه طلب آخرت است . » « 1 » حضرت موسى بن جعفر عليهم السلام در زمينى كار مىكرد به طورى كه قدم‌هايش را عرق فراگرفته بود ، شخصى عرض كرد : فدايت شوم ، كارگران شما كجايند ؟ فرمود :\r\nكسى كه از من و پدرم بهتر است با دست خود در زمين كار مىكرد . پرسيد : او كدام شخص بود ؟ فرمود : رسول خدا صلى الله عليه و آله و اميرالمؤمنين عليه السلام و همهء پدرانم با دست خود كار مىكردند و اين كار انبيا و مرسلين و اوصياى ايشان و صالحان است . « 2 » با دستورهايى كه براى طلب دنياى حلال آمده است اگر كسى گردن نهد ، باطنش نورانى مىشود و حال عبادت به او دست مىدهد . در آن صورت به وقت صبح نماز صبحش را بجاى آورد و به وقت ظهر بدون اين كه كسب و كار مانعش شود ، به نماز ظهر و عصر حاضر گردد و به غير نماز به مستحبات ديگر و به واجبات ديگر نيز روى كند و نگذارد كه خدمت به خلق و دستگيرى از مستحق و عيادت مريض و تشييع جنازه و زيارت اخوان و ديدار مردم مؤمن و خلاصه هر خيرى از او فوت گردد و به قول قرآن مجيد از اين نوع آزمايش‌هاى الهى سرفراز بيرون آيد و آنچه بايد از جانب حضرت حق براى آخرتش ذخيره گردد :\r\n\r\n\r\n","description":"","footnote":"\r\n( 1 ) - الكافى : 5 / 72 ، حديث 10 ؛ وسائل الشيعة : 17 / 34 ، باب 7 ، حديث 21910 .\r\n( 2 ) - من لا يحضره الفقيه : 3 / 162 ، حديث 3593 ؛ عوالى اللآلى : 3 / 200 ، حديث 22 .\r\n","page_name":" 38 ","page_number":38},
  {"content":"\r\n\r\nوَ يَجْزِىَ الَّذينَ أحْسَنُوا بِالْحُسْنى » « 1 »\r\n« و كسانى را كه كار نيك كرده‌اند ، همان كار نيكشان را به آنان پاداش دهد . »\r\nاما اگر از دستورهاى حق در طلب رزق و روزى روى گردان شود و به حرام مالى و عملى دچار گردد ، باطنش تاريك مىشود و حال عبادت از او سلب مىشود . و تمام حركات و سكناتش بر اساس امور مادى محض نظام مىگيرد و از او انسانى چون قارون ، عاشق دلباختهء مال و جداى از عبادت و اطاعت و كار خير به وجود مىآيد و در انواع گناهان و معاصى غرق شده ، روزگار به غفلت بگذراند و نعمت‌هاى حق را در جاى غير خود مصرف كرده ، موجب سخط حق مىشود و در آينده به جريمه‌هاى سخت دچار مىگردد :\r\nلِيَجْزِىَ الَّذينَ أساؤُا بِما عَمِلُوا » « 2 »\r\nتا كسانى را كه مرتكب گناه شده‌اند ، همان گناهانشان را به آنان كيفر دهد .\r\n راهى بزن كه آهى بر ساز آن توان زد * شعرى بخوان كه با او رِطل گران توان زد \r\n بر آستان جانان گر سر توان نهادن * گلبانگ سربلندى بر آسمان توان زد\r\nقدّ خميدهء ما سهلت نمايد امّا * بر چشم دشمنان تير از اين كمان توان زد\r\nدر خانقه نگنجد اسرار عشقبازى * جام مىمُغانه هم با مُغان توان زد\r\nدرويش را نباشد برگ سراى سلطان * ماييم و كهنه دلقى كآتش در آن توان زد \r\n\r\n\r\n","description":"","footnote":"\r\n( 1 ) - نجم ( 53 ) : 31 .\r\n( 2 ) - نجم ( 53 ) : 31 .\r\n","page_name":" 39 ","page_number":39},
  {"content":"\r\n\r\n اهل نظر ، دو عالم در يك نظر ببازند * عشق است و داد اوّل بر نقد جان توان زد\r\nگر دولت وصالت خواهد درى گشودن * سرها بدين تخيّل بر آستان توان زد\r\nعشق و شباب و رندى مجموعهء مراد است * چون جمع شد معانى گوى بيان توان زد\r\nشد رهزن سلامت زلف تو وين عجب نيست * گر راهزن تو باشى صد كاروان توان زد\r\nحافظ به حقّ قرآن كز شيد و رزق بازآى * باشد كه گوى عيشى در اين جهان توان زد \r\n( حافظ شيرازى )\r\n\r\nجزاى نيكى در روايات\r\nرسول خدا صلى الله عليه و آله فرمود :\r\nيا عَلِىُّ أرْبَعٌ مَنْ كُنَّ فيهِ بَنَى اللَّهُ لَهُ بَيْتاً فِى الْجَنَّةِ : مَنْ آوَى الْيَتيمَ ، وَ رَحِمَ الضَّعيفَ ، وَ أَشْفَقَ عَلى وَالِدَيْهِ وَ رَفِقَ بِمَمْلُوكِهِ . « 1 »\r\nاى على ! چهار چيز است كه در هر كس باشد ، خداوند خانه‌اى در بهشت براى او بنا مىكند : پذيرش سرپرستى يتيم ، ترحّم به ضعيف ، مهربانى به پدر و مادر ، نرمى با زير دست .\r\nو نيز فرمود :\r\n\r\n\r\n","description":"","footnote":"\r\n( 1 ) - بحار الأنوار : 74 / 51 ، باب 3 ، ذيل حديث 3 ؛ مكارم الاخلاق : 436 .\r\n","page_name":" 40 ","page_number":40},
  {"content":"\r\n\r\nمُجالَسَةُ أهْلِ الدّينِ شَرَفُ الدُّنْيا وَ الآْخِرَةِ . « 1 »\r\nهمنشينى با دينداران ، شرافت آدمى در دنيا و آخرت است .\r\nامام صادق عليه السلام فرمود :\r\nما مِنْ مُسْلِمٍ أقْرَضَ مُسْلِماً قَرْضاً يُريدُ وَجْهَ اللَّهِ عَزَّ وَ جَلَّ إلّا احْتَسَبَ اللَّهُ لَهُ أجْرَها بِحِسابِ الصَّدَقَةِ حَتّى يَرْجِعَ الَيْهِ . « 2 »\r\nمسلمانى كه براى خدا به مسلمان ديگر قرض بدهد ، تا قرض برگردد ، اجرش همچون صدقه در راه خداست .\r\nامام صادق عليه السلام فرمود :\r\nمَنْ أطْعَمَ أخاهُ فِى اللَّهِ ، كانَ لَهُ مِنَ الأْجْرِ مِثْلُ مَنْ أطْعَمَ فِئاماً . قالَ : قُلْتُ : مَا الْفِئامُ ؟ فَقالَ : مِائَةُ ألْفٍ مِنَ النّاسِ . « 3 »\r\nهر كس برادر دينيش را اطعام دهد ، اجرش همچون طعام دهندهء فئام است .\r\nراوى مىگويد : عرضه داشتم : فئام چيست ؟ فرمود : صدهزار انسان .\r\nحضرت رضا عليه السلام پيوسته مىفرمود :\r\nمَنْ دَعا لإِخوانِهِ مِنَ الْمُؤْمِنينَ\r\n[ وَ الْمُؤمِناتِ والْمُسلِمينَ وَالْمُسْلِماتِ\r\n
  ] وَكَّلَ اللَّهُ بِهِ عَنْ كُلِّ مُؤْمِنٍ مَلَكاً يَدْعُو لَهُ . « 4 »\r\nهر كس براى برادران [ و خواهران مؤمن و مسلمان 
  ] خود دعا كند ، خداوند به هر مؤمنى ملكى موكّل او كند تا برايش دعا نمايد .\r\n\r\n\r\n","description":"","footnote":"\r\n( 1 ) - بحار الأنوار : 1 / 199 ، باب 4 ، حديث 2 ؛ ثواب الاعمال : 132 .\r\n( 2 ) - بحار الأنوار : 100 / 139 ، باب 1 ، حديث 6 ؛ أعلام الدّين : 391 .\r\n( 3 ) - بحار الأنوار : 71 / 376 ، باب 23 ، حديث 73 ؛ أعلام الدّين : 390 .\r\n( 4 ) - بحار الأنوار : 90 / 386 ، باب 26 ، حديث 12 ؛ ثواب الاعمال : 161 .\r\n","page_name":" 41 ","page_number":41},
  {"content":"\r\n\r\nرسول خدا صلى الله عليه و آله فرمود :\r\nمَنْ عادَ مَريضاً فِى اللَّهِ ، لَمْ يَسْألِ الْمَريضُ لِلْعائِدِ شَيئاً إلَّا اسْتَجابَ اللَّهُ لَهُ . « 1 »\r\nهر كس عيادت مريض كند و نظرى جز به خدا نداشته باشد ، مريض درخواست نمىكند چيزى را مگر اين كه خداوند دعايش را در حقّ عيادت كننده مستجاب كند .\r\n\r\nجزاى بدى در روايات\r\nامام صادق عليه السلام فرمود :\r\nإيّاكُمْ وَ الْغَفْلَةَ ، فَانَّهُ مَنْ غَفَلَ فَإنَّما يَغْفُلُ عَنْ نَفْسِهِ . وَ إيّاكُمْ وَ التَّهاوُنَ بِأمْرِاللَّهِ عَزَّوَجَلّ ، فَإِنَّهُ تَهاوَنَ بِأمْرِاللّهِ أَهانَهُ اللَّهُ يَوْمَ الْقِيامِةَ . « 2 »\r\nاز غفلت و بىتوجهى نسبت به حقايق بپرهيزيد كه هر كسى غفلت ورزد به خود ضرر زده . و امر خدا را پست و كوچك نشماريد كه هر كسى برنامه‌هاى الهى را ( كه در قرآن منعكس است ) پست بشمارد ، خداوند در قيامت او را پست و خوار كند .\r\nرسول خدا صلى الله عليه و آله فرمود :\r\nمَنْ أبْغَضَنا أهْلَ الْبَيْتِ بَعَثَهُ اللَّهُ يَهُوديّاً وَ لَوْ أنَّ عَبْداً عَبَدَ اللَّهَ بَيْنَ الرُّكْنِ وَ الْمَقامِ ألْفَ سَنَةٍ ثُمَّ لَقِىَ اللَّهَ بِغَيْرِ وَلايَتِنا لأَكَبَّهُ اللَّهُ عَلى مِنْخَرَيْهِ فِى النّارِ . « 3 »\r\n\r\n\r\n","description":"","footnote":"\r\n( 1 ) - أعلام الدّين : 398 ؛ مكارم الأخلاق : 361 ؛ عدّة الدّاعى : 126 .\r\n( 2 ) - بحار الأنوار : 69 / 227 ، باب 112 ، حديث 3 ؛ ثواب الاعمال : 203 .\r\n( 3 ) - أعلام الدّين : 400 ؛ بحار الأنوار : 27 / 201 ، باب 7 ، حديث 68 .\r\n","page_name":" 42 ","page_number":42},
  {"content":"\r\n\r\nهر كس ما اهل بيت را دشمن بدارد ، خداوند او را يهودى وارد محشر كند . و هر آينه اگر كسى هزار سال بين ركن و مقام خدا را عبادت كند ، سپس بدون ولايت و قبول حكومت و سرپرستى ما به قيامت وارد شود ، خداوند او را به رو به آتش جهنّم خواهد افكند .\r\nامام باقر عليه السلام فرمود :\r\nثَلاثُ خِصالٍ لا يَمُوتُ صاحِبُهُنَّ حَتّى يَرى وَبالَهُنَّ : الْبَغْىُ ، وَ الْكِذْبُ ، وَ قطيعَةُ الرَّحِمِ . « 1 »\r\nسه خصلت است كه صاحبش از دنيا نمىرود مگر اين كه بدى عاقبت آن را ببيند : تجاوز به حقّ مردم ، دروغ ، قطع رحم .\r\nامام صادق عليه السلام فرمود :\r\nإنَّ اللَّهَ عَزَّ وَ جَلَّ خَلَقَ الْمُؤْمِنَ مِنْ نُورِ عَظَمَتِهِ وَ جَلالِ كِبْرِيائِهِ ، فَمَنْ طَعَنَ عَلَيْهِ أوْرَدَّ قَوْلَهُ فَقَدْ رَدَّ عَلَى اللَّهِ فى عَرْشِهِ ، وَ لَيْسَ هُوَ مِنَ اللَّهِ فى شَىْءٍ أنَّما هُوَ شِرْكُ شَيْطانٍ . « 2 »\r\nخداوند مؤمن را از نور عظمت و جلال كبريايى خود آفريده است ، پس هر كس به او طعنه زند ، يا گفتارش را مردود سازد ، هر آينه خدا را در عرش ردّ كرده ، چنين كسى با خدا ارتباط ندارد ، به حقيقت كه شيطان در نطفهء او شركت داشته است .\r\nامام صادق عليه السلام فرمود :\r\n\r\n\r\n","description":"","footnote":"\r\n( 1 ) - أعلام الدّين : 401 ؛ ثواب الاعمال : 220 ، با كمى اختلاف .\r\n( 2 ) - أعلام الدّين : 403 ؛ بحار الأنوار : 72 / 146 ، باب 56 ، حديث 17 ، با كمى اختلاف .\r\n","page_name":" 43 ","page_number":43},
  {"content":"\r\n\r\nمَنْ كانَ لَهُ دارٌ فَاحْتاجَ مُؤْمِنٌ إلى سُكْناها فَمَنَعَه إيّاها ، قالَ اللَّهُ عَزَّ وَ جَلَّ :\r\nمَلائِكَتى ، عَبْدى بَخِلَ عَلى عَبْدى بسُكْنى الدُّنْيا ، لا وَ عِزَّتى لا يَسْكُنُ جَنانى أبَداً . « 1 »\r\nكسى را كه خانه‌اى باشد و مؤمنى به سكونت در آن نيازمند است و او از جاى دادن مؤمن در آن خانه خوددارى كند ، خداى عز و جل مىفرمايد : اى ملائكهء من ، بنده‌ام خانهء دنيا را از بنده‌ام دريغ داشت ، نه ، به عزّتم قسم هرگز او را بهشت ساكن نمىكنم .\r\nامام صادق عليه السلام فرمود :\r\nمَنْ رَوى عَنْ مُؤْمِنٍ رِوايَةٌ يُريدُ بِها شَيْنَهُ وَ هَدْمَ مُرُوَّتِهِ لِيَسْقُطَ مِنْ أعْيُنِ النّاسِ ، أخْرَجَهُ اللَّهُ مِنْ وَلايَتِهِ إلى وَلايَةِ الشَّيْطانِ . « 2 »\r\nكسى كه سخنى را از مؤمنى حكايت كند و قصدش توهين به آن مؤمن و از بين رفتن آبرويش و افتادن از چشم مردم باشد ، خداوند او را از ولايتش بيرون برده ، به ولايت شيطان منتقل كند .\r\nرسول خدا صلى الله عليه و آله فرمود :\r\nأرْبَعٌ لا تَدْخُلُ بَيْتاً واحِدَةٌ مِنْهُنَّ إلّا خَرِبَ وَ لَمْ يُعْمَرْ بِالْبَرَكَةِ : الْخِيانَةُ ، وَ السِّرْقَةُ ، وَ شُرْبُ الْخَمْرِ ، وَ الرِّبا . « 3 »\r\nچهار چيز است كه داخل خانه‌اى نمىشود مگر اين كه آن خانه از رحمت و معنويت خراب گردد و بركت نبيند : خيانت ، دزدى ، خوردن شراب و ربا .\r\nاميرالمؤمنين عليه السلام فرمود :\r\nإذا غَضِبَ اللَّهُ عَلى امَّةٍ وَ لَمْ يُنْزِلْ بِهِمُ الْعَذابَ غَلَتْ أسْعارُها ، وَ قَصَرَتْ\r\n\r\n\r\n","description":"","footnote":"\r\n( 1 ) - أعلام الدّين : 404 ؛ الكافى : 2 / 367 ، حديث 3 .\r\n( 2 ) - بحار الأنوار : 72 / 254 ، باب 66 ، حديث 36 ؛ أعلام الدّين : 404 .\r\n( 3 ) - بحار الأنوار : 72 / 170 ، باب 58 ، حديث 2 ؛ أعلام الدّين : 404 .\r\n","page_name":" 44 ","page_number":44},
  {"content":"\r\n\r\nأعْمارُها ، وَ لَمْ يَرْبَحْ تُجّارُها ، وَ لَمْ تَزْكُ ثِمارُها ، وَ لَمْ تَغْزُرْ أنْهارُها ، وَ حُبِسَ عَنْها أمْطارُها ، وَ سُلِّطَ عليها شِرارُها . « 1 »\r\nهرگاه خداوند بر امّتى غضب كند و آنان را به عذاب آسمانى دچار ننمايد ، اجناسشان گران شود ، عمرهاشان كوتاه گردد ، تجّارشان سود نبرند ، ميوه‌هاشان زياد نشود ، نهرهاى آبشان پر نگردد ، باران از آنان منع شود و اشرار قوم بر آنها مسلّط گردند .\r\nاميرالمؤمنين عليه السلام فرمود :\r\nأيُّما مُؤْمِنٍ مَنَعَ مُؤْمِناً شَيْئاً مِمّا يَحْتاجُ إلَيْهِ ، وَ هُوَ يَقْدِرُ عَلَيْهِ أوْ مِنْ عِنْدِ غَيْرِهِ ، أقامَهُ اللَّهُ يَوْمَ الْقِيامَةِ مُسْوَدّاً وَجْهُهُ ، مُزْرَقَةً عَيْناهُ ، مَغْلُولَةً يَداهُ إلى عُنُقِهِ ، فَيُقالُ : هذَا الْخائِنُ الذَّى خانَ اللَّهَ وَ رَسُولَهُ . ثُمَّ يُؤْمَرُ بِهِ إلَى النّارِ . « 2 »\r\nهر مؤمنى كه مؤمنى را از برآوردن نيازش منع كند در حالى كه قدرت بر رفع احتياج مؤمن داشته باشد يا با كمك ديگرى بتواند رفع نياز مؤمن نمايد ، خداوند او را در قيامت سياه رو و كبود چشم ( كور ) نگاه مىدارد ، در حالى كه دو دستش به گردنش بسته ، پس گفته مىشود : اين خائنى است كه به خدا و رسول خيانت كرده . سپس امر مىشود او را به آتش دراندازد .\r\nآرى ، گناه و معصيت و ساعات روز را به آلودگى پر كردن و به تعبير بعضى از روايات با ايّام دشمنى كردن ، سودى جز خوارى در دنيا و عذاب در آخرت ندارد .\r\nاگر غرايز و شهوات را با احكام الهى مقيّد كنيم ، اگر تقوا را مهار هواى نفس قرار دهيم ، اگر به ياد خدا و روز قيامت باشيم ، ساعات عمر ما را خير و خوبى پر مىكند و در فرداى محشر به نتايج خوبىهاى خود بر اساس وعدهء الهى در قرآن خواهيم\r\n\r\n\r\n","description":"","footnote":"\r\n( 1 ) - أعلام الدّين : 407 ؛ بحار الأنوار : 74 / 157 ، باب 7 ، حديث 128 ، با كمى اختلاف .\r\n( 2 ) - أعلام الدّين : 404 ؛ ثواب الاعمال : 239 .\r\n","page_name":" 45 ","page_number":45},
  {"content":"\r\n\r\nرسيد .\r\nهلالى در رسالهء « صفات العاشقين » مىسرايد :\r\n زليخا مدّتى در عهد يوسف * نديدى غير اندوه و تأسّف\r\nز كار خويش بهبودى نديدى * ز سوداهاى خود سودى نديدى\r\nاگر يوسف شدى چون ماه طالع * شدى پيشش در و ديوار مانع\r\nوگر خود سوى يوسف بر گذشتى * به رغمش از ره ديگر گذشتى\r\nغم پيرى نَمى بر سنبلش ريخت * ز آسيب خزان برگ و گلش ريخت\r\nسيه بادام او از جور ايّام * شد از عين سفيدى مغز بادام\r\nبياض روى او شد معجر او * ببين كآخر چه آمد بر سر او\r\nفشاند از چشمه‌هاى چشم خونبار * هزاران قطره همچون دانهء بار\r\nبدينسان بود حال او كه ناگاه * دلش را بر غلط كردند آگاه\r\nبتى در خانه از مردم نهان داشت * كه او را قبلهء حاجت گمان داشت\r\nدرون خانه كارش بت‌پرستى * برون از عشق يوسف شور و مستى \r\n به دل گفتا كه اى در عشق معيوب * محب را كى رواباشددو محبوب\r\nشد اين بت سنگ راه آرزويم * از آن يوسف نمىآيد به سويم\r\nز بهر بت شكستن سنگ برداشت * به عزم صلح ، راه جنگ برداشت\r\nشكست آن را به چالاكىّ و چُستى * وز آن افتاد در كارش درستى\r\nبه آن سنگى كه بت را خُرد بشكست * تو گفتى رخنهء ايمان خود بست\r\nچوبار ديگر آمد بر سر راه * برآمد يوسف توفيقش از چاه\r\nترحم كرد يوسف بر زليخا * جوانى را گرفت از سر زليخا\r\nسيه شد مردمِ چشم سفيدش * برآمد كوكب صبح اميدش\r\nتو نيز اى دل اگر بت را شكستى * ز غوغاى بتان جَستىّ و رستى \r\n\r\n","description":"","footnote":"","page_name":" 46 ","page_number":46},
  {"content":"\r\n\r\n الهى از بتان ما را نگه‌دار * دل گمراه ما را روبه ره آر\r\nزلال معرفت در كام ما ريز * شراب وحدت اندر جام ما ريز \r\n( هلالى جغتايى )\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n[ « 8 » اللَّهُمَّ فَلَكَ الْحَمْدُ عَلَى مَا فَلَقْتَ لَنَا مِنَ الْإِصْبَاحِ وَ مَتَّعْتَنَا بِهِ مِنْ ضَوْءِ النَّهَارِ وَ بَصَّرْتَنَا مِنْ مَطَالِبِ الْأَقْوَاتِ وَ وَقَيْتَنَا فِيهِ مِنْ طَوَارِقِ الآفَاتِ « 9 » أَصْبَحْنَا وَ أَصْبَحَتِ الْأَشْيَاءُ كُلُّهَا بِجُمْلَتِهَا لَكَ :\r\nسَمَاؤُهَا وَ أَرْضُهَا وَ مَا بَثَثْتَ فِي كُلِّ وَاحِدٍ مِنْهُمَا سَاكِنُهُ وَ مُتَحَرِّكُهُ وَ مُقِيمُهُ وَ شَاخِصُهُ وَ مَا عَلَا فِي الْهَوَاءِ وَ مَا كَنَّ تَحْتَ الثَّرَى « 10 » أَصْبَحْنَا فِي قَبْضَتِكَ يَحْوِينَا مُلْكُكَ وَ سُلْطَانُكَ وَ تَضُمُّنَا مَشِيَّتُكَ وَ نَتَصَرَّفُ عَنْ أَمْرِكَ وَ نَتَقَلَّبُ فِي تَدْبِيرِكَ « 11 » لَيْسَ لَنَا مِنَ الْأَمْرِ إِلَّا مَا قَضَيْتَ وَ لَا مِنَ الْخَيْرِ إِلَّا مَا أَعْطَيْتَ « 12 » وَ هَذَا يَوْمٌ حَادِثٌ جَدِيدٌ وَ هُوَ عَلَيْنَا شَاهِدٌ عَتِيدٌ إِنْ أَحْسَنَّا وَدَّعَنَا بِحَمْدٍ وَ إِنْ أَسَأْنَا فَارَقَنَا بِذَمٍّ 
  ]\r\nخدايا ! فقط تو را سپاس ، بر اين نعمت : كه تاريكى شب را شكافتى ، و روشنى صبح را آشكار كردى ، و ما را به شكافتن تاريكى شب از روشنى روز بهره‌مند ساختى و در راه به دست آوردن خوردنىها بينا فرمودى ، و از پيشامدهاى ناگوار بلاها نگاه داشتى . شب را براى تو صبح كرديم ، و همهء آفريده‌ها براى تو قدم در عرصهء صبح گذاشتند . آسمان و زمينشان ، و آنچه در هر كدام از آنها پراكنده‌اى ، ساكن و جنبنده‌اش ايستاده و رونده‌اش ، و آنچه در هوا بالا رفته و آنچه زير خاك پنهان شده ، در عرصه گاه ملكيّت تو صبح كرديم .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nفرمانروايى و پادشاهيت ما را گرد آورده ، و ارادت ما را جمع كرده . از بركت فرمانت ، در كارها تصرّف مىكنيم ، و در سايهء تدبيرت دگرگون مىشويم . جز آنچه فرمانت بر آن صادر شده ، براى ما كار و مطلبى نيست ، و جز آنچه را به ما بخشيدى ، خيرى وجود ندارد .\r\nامروز روز آفريده شدهء جديدى است ، و او بر ما گواه آماده‌اى است . اگر خوبى كنيم ، ما را با سپاس ترك مىكند و اگر بدى كنيم ، نكوهش‌كنان از ما جدا مىشود !\r\n\r\nحكمت گردش شب و روز\r\nآفرينش جهان هستى و نظام شب و روز و آفرينش ماه و خورشيد و ستارگان همگان در تدبير و تسخير ذات وجود اقدس بارى تعالى است . كه مىفرمايد :\r\nإِنَّ رَبَّكُمُ اللَّهُ الَّذِى خَلَقَ السَّموَ تِ وَالأْرْضَ فِى سِتَّةِ أَيَّامٍ ثُمَّ اسْتَوَى عَلَى الْعَرْشِ يُغْشِى الَّيْلَ النَّهَارَ يَطْلُبُهُ حَثِيثًا وَالشَّمْسَ وَالْقَمَرَ وَالنُّجُومَ مُسَخَّرَ تِ بِأَمْرِهِ أَلَا لَهُ الْخَلْقُ وَالأْمْرُ تَبَارَكَ اللَّهُ رَبُّ الْعلَمِينَ » « 1 »\r\nبه يقين پروردگار شما خداست كه آسمان‌ها و زمين را در شش روز آفريد ، سپس بر تخت [ فرمانروايى و تدبير امور آفرينش 
  ] چيره و مسلّط شد ، شب را در حالى كه همواره با شتابْ روز را مىجويد بر روز مىپوشاند ، و خورشيد و ماه و ستارگان را كه مُسخّر فرمان اويند [ پديد آورد 
  ] ؛ آگاه باشيد كه آفريدن و فرمان [ نافذ نسبت به همهء موجودات 
  ] مخصوص اوست ؛ هميشه سودمند و با بركت است ، پروردگار عالميان .\r\nجهان همان گونه كه در پيدايش نيازمند به اوست در تدبير و ادامهء گردش حيات\r\n\r\n\r\n","description":"","footnote":"\r\n( 1 ) - أعراف ( 7 ) : 54 .\r\n","page_name":" 49 ","page_number":49},
  {"content":"\r\n\r\nو ادارهء شبانه روز نيز وابسته به اوست و اگر لحظه‌اى لطف خدا از آن گرفته شود ، نظامش به كلى گسسته و نابود مىگردد .\r\nآفرينش طبيعت و موجودات و برقرارى قوانين و انضباطى كه به فرمان پروردگار در عالم هستى حاكم است ؛ در مسير معينى حركت مىكند .\r\nاز اين حركت پربركت ، اسبابِ طبيعت كه مهمترين آنها پى در پى بودن شبانگاه و صبحگاه است و همه موجودات دنيا بر روال آنها تلاش و آرامش دارند و چرخهء رزق و روزى بندگان و حيوانات و گياهان بر دايرهء حركت و بركت آنها مىچرخد ؛ از وجود مبارك خداوند است .\r\nوجود حق تعالى سرمايه‌اى ذاتى و پر خير و بركت است كه آثار فيض سرشار او تا ابد باقى بماند و هرگز زوال نپذيرد .\r\nلايق‌ترين وجود براى صفت مبارك ، وجود خداوند است كه سرچشمهء همه نيكىها و خيرات ، پيوسته از او جارى است و باران رحمت و حيات او بر همه موجودات عالمگير و فراگير مىگردد ؛ پس ستايش از مقام مقدس و مبارك ربوبى به اين است كه فرمود : تبارك اللّه ربّ العالمين » .\r\nاز نشانه‌هاى آشكار قدرت نمايى الهى ، رفت و آمد شب و روز است . همگى در كارند تا آنانى كه اهل درك و انديشه هستند در پرتو تقوا و پرهيز از گناه ، صفاى روح و روشن بينى يافته و چهرهء حقيقت و جمال يار را ببينند .\r\nإِنَّ فِى اخْتِلفِ الَّيْلِ وَ النَّهَارِ وَ مَا خَلَقَ اللَّهُ فِى السَّموَ تِ وَ الْأَرْضِ لَأَيتٍ لّقَوْمٍ يَتَّقُونَ » « 1 »\r\nبه يقين در رفت و آمد شب و روز و آنچه را خدا در آسمان‌ها و زمين پديد آورد ، براى گروهى كه همواره تقوا پيشه‌اند ، نشانه‌هايى [ بر توحيد ، ربوبيّت و قدرت خدا 
  ] ست .\r\n\r\n\r\n","description":"","footnote":"\r\n( 1 ) - يونس ( 10 ) : 6 .\r\n","page_name":" 50 ","page_number":50},
  {"content":"\r\n\r\nاگر نورانيت نورِ روز كه پرتويى از سرچشمهء نور خورشيد است و تاريكى و سكوت شب كه از پنهانى منبع نور آفتاب است به صورت يكنواخت و پيوسته بود ، سردى و گرمى بر اوضاع عالم غلبه مىكرد و همهء موجودات نابود مىشدند ولى خداوند اين دو را پشت سر يكديگر قرار داده تا بستر زندگى و كوشش در كرهء زمين آماده گردد . و اين از موهبت‌هاى خداوند كريم است كه همه زمينه‌هاى حيات و بقاى آدمى را فراهم مىسازد ولى آدميزاده ناسپاس با كفران و طغيان خود را هلاك مىسازد و راه سعادت و كاميابى را به جهنم سوزان ختم مىكند .\r\nامام سجّاد عليه السلام در دعايش هنگام رؤيت هلال چنين زمزمه مىفرمود :\r\nأَيُّهَا الْخَلْقُ الْمُطِيعُ الدَّائِبُ السَّرِيعُ الْمُتَرَدِّدُ فِي مَنَازِلِ التَّقْدِيرِ ، الْمُتَصَرِّفُ فِي فَلَكِ التَّدْبِيرِ آمَنْتُ بِمَنْ نَوَّرَ بِكَ الظُّلَمَ وَ أَوْضَحَ بِكَ الْبُهَمَ وَ جَعَلَكَ آيَةً مِنْ آيَاتِ مُلْكِهِ وَ عَلَامَةً مِنْ عَلَامَاتِ سُلْطَانِهِ وَ امْتَهَنَكَ بِالزِّيَادَةِ وَ النُّقْصَانِ وَ الطُّلُوعِ وَ الْأُفُولِ وَ الْإِنَارَةِ وَ الْكُسُوفِ فِي كُلِّ ذَلِكَ أَنْتَ لَهُ مُطِيعٌ وَ إِلَى إِرَادَتِهِ سَرِيعٌ . « 1 » اى آفريده فرمانبردار و پويندهء دائم و شتابان ، رفت و آمد كنندهء در منازل معيّن شده و تصرف كنندهء در فلك تدبير ، ايمان آوردم به كسى كه به سبب تو تاريكىها را روشن كرد ، آنچه را با حواس به سختى مىتوان يافت ، به وسيلهء تو آشكار ساخت و تو را دليلى از دلايل فرمانرواييش بر هستى و نشانه‌اى از نشانه‌هاى سلطنت و قدرتش قرار داد و تو را به زيادى و نقصان وطلوع و غروب و تابندگى و گرفتگى ، به خدمت گرفت . در تمام اين حالات فرمانبردار اويى و به سوى خواسته‌اش شتابانى .\r\n\r\n\r\n","description":"","footnote":"\r\n( 1 ) - صحيفهء سجّاديه : دعاى 43 .\r\n","page_name":" 51 ","page_number":51},
  {"content":"\r\n\r\nبرخى انسان‌هاى ساده لوح به شب و روزها بدبين هستند و از آنها ابراز تنفّر مىكنند و گاهى روزى را نحس و شوم مىدانند ، يا شبى را عامل بدبختى و سياهى زندگى خود مىپندارند يا به سالى و ماهى و فصلى حالت خوش يُمنى يا بدشگونى و سيه روزى مىدهند و گروهى به روزگار و طبيعت مشكوك هستند و همه عوامل بدبختى خود را به زمين و آسمان نسبت مىدهند ، ولى اينان نمىدانند كه نظام عالم هستى و آفرينش خداوند منّان كمبود و عيبى ندارد و چرخهء زمانه به طور طبيعى به دلخواه فرد يا گروه خاصى نيست كه بر وفق مراد كسى باشد و ديگرى را نااميد و محروم سازد . گردش روزگار و تدبير امور با قدرت خداوند به گونه‌اى است كه همه موجودات و امكانات در حساب و نظم ويژه‌اى حركت مىكنند ولى بر پايهء ارادهء الهى فراز و نشيب دارد كه بايد بر اساس مصالح و حكمت‌هايى مورد آزمايش يا مقامات قرار بگيرند تا به اهداف عالى برسند ، امّا انسان نادان به جاى اين كه به نفس خود مظنون باشد و از شر هواى آن به حق تعالى پناه ببرد به مظاهر طبيعت و مقدسات دينى اهانت مىكند .\r\nاميرمؤمنان على عليه السلام به نكته مهمى به نقل از پيامبر گرامى اسلام صلى الله عليه و آله اشاره مىفرمايد :\r\nاعْلَمُوا عِبادَ اللَّهِ أَنَّ المُؤْمِنَ لايُصْبِحُ وَ لايُمسى إلَّا وَ نَفْسُهُ ظَنُونٌ عِنْدَهُ ، فَلايَزالُ زارِياً عَلَيها وَ مُستَزيداً لَها . « 1 »\r\nبندگان خدا ، بدانيد كه مؤمن شب را به روز و روز را به شب نمىبرد مگر آن كه به نفس خود بدگمان است ، هماره از خود عيبجويى مىكند و خواهان افزايش كار نيك از نفس است .\r\nپس بايد بر حركات شيطنت‌آميز نفس امّاره نظارت بيشتر كرد تا هواى دوست را\r\n\r\n\r\n","description":"","footnote":"\r\n( 1 ) - نهج البلاغه : خطبهء 175 .\r\n","page_name":" 52 ","page_number":52},
  {"content":"\r\n\r\nبا دود گناه و وسوسهء شيطانى آلوده نسازيم .\r\nشخصى به امام باقر عليه السلام گفت : چگونه صبح كردى ؟ فرمود :\r\nدر حالى صبح كرديم كه غرق نعمتيم و آلوده به گناهان بسيار ، پروردگارمان با نعمت‌هايش به ما اظهار محبت مىكند و ما با گناهانمان با او دشمنى مىورزيم در حالى كه ما به او نيازمنديم و او از ما بىنياز است . « 1 »\r\n\r\nبينش در بهره‌گيرى از نعمت‌ها و بلاها\r\nاندازه‌شناسى و شناخت قدر نعمت‌ها و حكمت حوادث و آفات انسان را در رساندن به كمالات برتر موفّق مىسازد ؛ به ويژه اگر به اسرار باطنى خلقت اشيا بيشتر نگريسته شود به معرفت حقيقى نزديكتر مىشود .\r\nاگر آدمى\r\n« سرّ القَدَر »\r\nداشته باشد و همه چيز را مانند آب و آتش بشناسد پى مىبرد كه چرا خداوند حكيم ، صفت خوبى را به فرد زشتى داده يا زيبايى را به فرد ناشايست و نادان داده است . اگر تيز نگر شود ، پاسخ همهء اين پرسش‌ها به عدالت و حكمت حق مىرسد .\r\nهنگامى كه انسان سرّ قَدَر هر چيزى و حكمت حق در آن را نشناسد ، هميشه از خود مىپرسد ، چرا و چگونه چنين كرده است ؟ اگر به سرّ درون آفرينش برسد ، همهء اشكالات و شبهات او از بين مىرود .\r\nبيشتر ناله‌ها و شكايت‌هاى بشر از روى جهل به راز هستى و آفرينش است و ظاهربينى و ساده‌نگرى و به كار نگرفتن عقل و انديشه ، او را به موجودى مادى و حيوانى تبديل مىكند كه همهء همّت او صرف شكم چرانى و سرگرمى در دنياست ولى چراغ زندگى و عقلش تعطيل است .\r\n\r\n\r\n","description":"","footnote":"\r\n( 1 ) - بحار الأنوار : 46 / 303 ، باب 6 ، حديث 52 ؛ الأمالى ، شيخ طوسى : 641 ، حديث 1331 .\r\n","page_name":" 53 ","page_number":53},
  {"content":"\r\n\r\nيكى از صفات شيعه ژرف نگرى در امور حقيقى دنياست كه امام على عليه السلام در اين باره به اصحاب فرمود :\r\nشِيعَتُنا هُمْ العارِفُونَ بِاللَّهِ العامِلُونَ بِأَمْرِ اللَّهِ ، أَهْلُ الفَضائِلِ ، النَّاطِقُونَ بِالصَّوابِ ، مَأكُولُهُم الْقُوتُ وَ مَلْبَسُهُم الأِقتِصادُ وَ مَشْيُهُمُ التَّوَاضُعُ . . .\r\nتَحْسَبُهُم مَرْضى وَ قَدْ خُولِطُوا وَ ما هُمْ بِذلِكَ ، بَلْ خامَرَهُم مِنْ عَظَمَةِ رَبِّهِم وَ شِدَّةِ سُلطانِهِ ما طاشَتْ لَهُ قُلُوبُهُم وَ ذَهَلَتْ مِنْهُ عُقُولُهُم ، فإِذا اشْتاقُوا مِنْ ذلكَ بادَرُوا إِلى اللَّهِ تَعَالى بِالأَعْمالِ الزَّكِيَّة لايَرْضَونَ لَهُ بِالقَلِيلِ و لايَستَكْثِرُونَ لَهُ الجَزيلَ فَهُمْ لِأَنْفُسِهِمْ مُتَّهِمُونَ وَ مِنْ أَعْمالِهِم مُشْفِقُونَ . « 1 »\r\nشيعيان ما آنانند كه خداشناسند ، به فرمان خدا عمل مىكنند ، اهل فضايلند ؛ زبانشان گوياى راستى و درستى است ؛ خوراكشان بخور و نمير است .\r\nپوشاكشان ميانه روى است ، راه رفتنشان با فروتنى است . . .\r\nآنان را بيمار و ديوانه مىپندارى در حالى كه چنين نيستند ، بلكه عظمت پروردگارشان و شكوه قدرت او چنان در آنان اثر گذاشته كه دلهايشان ديوانهء او ، خردهايشان در برابرش حيران و سرگشته شده است ، اشتياق آنان سبب گشته كه با كارهاى پاك و پاكيزه به سوى خداى تعالى بشتابند ، به عمل اندك براى او رضايت نمىدهند و اعمال زياد را براى خود زياد نمىشمارند ، پيوسته خود را متّهم مىدارند و از اعمال خويش بيمناكند .\r\nبخشى از رزق و سرمايه انسان ، اموالى است كه از راه كسب حلال به دست مىآيد و در راه حق و حمايت از ضعيفان مصرف مىگردد . و گاهى آدمى در اثر هوا و هوس از راه باطل درآمدى بياندوزد و در راه شيطان خرج مىكند كه هر دو بر باد رفته است .\r\n\r\n\r\n","description":"","footnote":"\r\n( 1 ) - بحار الأنوار : 75 / 28 ، باب 15 ، حديث 96 .\r\n","page_name":" 54 ","page_number":54},
  {"content":"\r\n\r\n« عدّه‌اى از مردم خراسان خدمت امام صادق عليه السلام رسيدند . حضرت بى مقدمه فرمود : هر كس مالى را از « مهاوش » به دست آورد ، خداوند آن را در « نهابر » از بين ببرد . عرض كردند : فدايت شويم معنى اين جمله را نمىفهميم ، حضرت فرمود : از باد آيد به دم بشود . « 1 » » « 2 » اين برداشت همان ضرب المثل خود ماست كه گفته‌اند : باد آورده را باد ببرد .\r\nبنابراين بايد از وزر و و بال اين مال ترسيد كه عاقبتش دوزخ است .\r\nاز اينرو پيامبر عزيز اسلام صلى الله عليه و آله فرمود :\r\nقالَ اللَّهُ عَزَّوَجَلَّ : مَنْ لَمْ يُبالِ مِنْ أىِّ بابٍ اكْتَسَبَ الدِّينارَ وَ الدِّرهَمَ لَمْ أُبالِ يَوْمَ القِيامَةَ مِنْ أَىِّ أَبوابِ النَّارِ أَدْخَلْتُهُ . « 3 »\r\nخداى متعال فرمود : هر كس پروايى نداشته باشد از چه راهى درهم و دينار كسب كند روز قيامت باكى نداشته باشم كه از كدام درهاى دوزخ واردش كنم .\r\nو اين حالت مال اندوزى يك نوع آفت زدگى نفس است كه روح و قلب را هم آلوده مىسازد و سپس انسان را به موجودى مانند قارون و فرعون تبديل مىكند كه ادعاى ملك و ملكوت را شيوهء حكومت خود قرار مىدهد .\r\nبندهء ذليل پس به كجا بايد توقّف كند و در چه آغوشى پناه گيرد كه راه نجات او باشد .\r\nاميرالمؤمنين در مناجات خود به درگاه الهى اين پناهندگى را درخواست مىفرمايد :\r\n\r\n\r\n","description":"","footnote":"\r\n( 1 ) - امام صادق عليه السلام جواب اين سؤال را به فارسى بيان كرده‌اند .\r\n( 2 ) - بحار الأنوار : 47 / 84 ، باب 5 ، حديث 77 ؛ المناقب ، ابن شهر آشوب : 4 / 218 ؛ بصائر الدرجات : 336 ، حديث 14 .\r\n( 3 ) - بحار الأنوار : 100 / 11 ، باب 1 ، حديث 46 ؛ الإختصاص : 249 .\r\n","page_name":" 55 ","page_number":55},
  {"content":"\r\n\r\nخدايا ! براى من پيكرى آفريدى و در آن ابزارها و اندام‌هايى نهادى كه من با آنها تو را فرمان مىبرم و نافرمانى مىكنم ، تو را به خشم مىآورم و خشنودت مىسازم و در نفس من انگيزه به سوى شهوات قرار دادى و مرا در سرايى آكنده از آفات جاى دادى و آن گاه به من فرمودى باز ايست . پس من به كمك تو باز مىايستم و به تو توسّل مىجويم و به تو پناه مىبرم و با يارى تو خودم را حفظ مىكنم و براى انجام آنچه خشنودت مىسازد ، از تو توفيق مىطلبم . « 1 » پس بايد سپرى از ابزار دفاع معنوى برگزيد كه حضرت على عليه السلام فرمود :\r\nلاتُخْلِ نَفْسَكَ مِنْ فِكْرَةٍ تَزيدُكَ حِكْمَةً وَ عِبْرَةٍ تُفيدُكَ عِصْمَةً . « 2 »\r\nخود را از انديشه‌اى كه برفرزانگى تو مىافزايد و از عبرت آموزى كه تو را از لغزش نگه مىدارد ؛ خالى مدار .\r\n\r\nآفرينش در خدمت خداوند\r\nمالكيّت خداوند بر اشيا و انسان‌ها از نوع مالكيت در ميان انسان‌ها نيست ؛ زيرا ملكيت بشر اعتبارى و مجازى است كه براى حفظ اعتبار حقيقى و حقوقى خود قوانينى را جعل نموده به گونه‌اى كه با سلب ملكيت از فردى نسبت به مال معين در خارج ، او ديگر صاحب آن نيست . امّا نسبت به ذات حق تعالى ملكيت مطلق است و در آن اعتبار و تعلق معنى ندارد ؛ زيرا وابستگى و ارتباط حياتى موجودات به رابطهء معلول با علّت است كه مبدأ آفرينش هستى سبب پديد آمدن آنان شده است و پديده‌ها ربط محض به خدايند و همه معارف عميق در جهان بينى از اين مبادى\r\n\r\n\r\n","description":"","footnote":"\r\n( 1 ) - بحار الأنوار : 91 / 107 ، باب 32 ، حديث 14 ؛ البلد الأمين : 317 .\r\n( 2 ) - غرر الحكم : 57 ، حديث 554 .\r\n","page_name":" 56 ","page_number":56},
  {"content":"\r\n\r\nوحى به دست آمده است . جملگى با زبان حال مىگويند : آنچه در فضا يا خاك در حركت است از سيطرهء خداوند بر هستى است .\r\nو آن قانون هستى كه عبارت از حكمت رابطه‌هاى گوناگون بين مخلوقات و تدبير امور و تنظيم حركات و سكنات بر پايهء نظم و حساب است ؛ از مديريت تكوينى قادر حكيم بر همه آفرينش است .\r\nحضرت على عليه السلام درباره آفرينش جهان فرمود :\r\nأَنْشَأَ الْخَلْقَ انْشاءً ، وَ ابْتَدَأَهُ ابْتِداءً بَلا رَوِيةً اجالَها وَ لا تَجْرِبَةً اسْتَفادَها ، وَ لا حَرَكَةٍ احْدَثَها ، وَ لا هَمامَةِ نَفْسٍ اضْطَرَبَ فيها . احالَ الْأشْياءِ لِاوْقاتِها ، وَ لاءَمَ بَيْنَ مُخْتَلِفاتِها ، وَ غَرَّزَ غَرائِزَها ، وَ الْزَمَها اشْباحَها ، عَالِماً بِها قَبْلَ ابْتِدائِها ، مُحيطاً بِحُدُودِها وَ انْتِهائِها ، عارِفاً بِقَرائِنِها وَ احْنائِها . « 1 »\r\nبىسابقهء ماده و مواد مخلوقات را لباس هستى پوشاند و آفرينش را آغاز كرد ، بدون به كارگيرى انديشه و سود جستن از تجربه و آزمايش و بدون آن كه حركتى از خود پديد آورده و فكر و خيالى كه ترديد و اضطراب در آن روا دارد . موجودات را پس از به وجود آوردن به مدار اوقاتشان تحويل داد و بين اشياى گوناگون ارتباط و هماهنگى برقرار كرد ، ذات هر يك را اثر و طبيعتى معين داد و آن اثر را لازمهء وجود او نمود ، در حالى كه به تمام اشيا پيش از به وجود آمدنشان دانا و به حدود و انجام كارشان محيط و آگاه و به اجزا و جوانب همهء آنها آگاه و آشنا بود .\r\nبه راستى ، شكوه و عظمت آفرينش بر ما پنهان مانده است كه خود را در برابر بزرگى چون خداوند منّان عددى فرض مىكنيم . بزرگى را بايد از كلام بزرگان آموخت كه در عظمت خلقت او متحيّر مانده‌اند .\r\n\r\n\r\n","description":"","footnote":"\r\n( 1 ) - نهج البلاغه : خطبهء 1 .\r\n","page_name":" 57 ","page_number":57},
  {"content":"\r\n\r\nامام على عليه السلام دربارهء آن شكوهمندى چنين مىفرمايد :\r\nمنزهى از هر عيب چه بزرگ است شأن تو ! چه عظيم است آنچه از آفرينش تو مىبينيم ! و چه كوچك است هر بزرگى در برابر قدرت تو ! چه دهشت آور است آنچه ما از ملكوت تو مىبينيم ! و چه اندازه حقير است آنچه ديده مىشود در برابر آنچه از سلطنت تو براى ما ناپيداست . چه نعمت‌هايت در اين دنيا گسترده و فراوان است و با اين حال در برابر نعمت‌هاى آخرتت چقدر كوچك است . « 1 » آيات قرآن تنها براى خواندن نيامده است ، بلكه براى فهم و درك اهل ايمان و عمل فرستاده شده است كه :\r\nإِنَّ فِى خَلْقِ السَّموَ تِ وَالْأَرْضِ وَاخْتِلفِ الَّيْلِ وَالنَّهَارِ لَأَيتٍ لِاُوْلِى الْأَلْببِ * الَّذِينَ يَذْكُرُونَ اللَّهَ قِيمًا وَقُعُودًا وَعَلَى جُنُوبِهِمْ وَيَتَفَكَّرُونَ فِى خَلْقِ السَّموَ تِ وَالْأَرْضِ رَبَّنَا مَا خَلَقْتَ هذَا بطِلًا سُبْحنَكَ فَقِنَا عَذَابَ النَّارِ » « 2 »\r\nيقيناً در آفرينش آسمان‌ها و زمين ، و آمد و رفت شب و روز ، نشانه‌هايى [ بر توحيد ، ربوبيّت و قدرت خدا 
  ] براى خردمندان است . * آنان كه همواره خدا را ايستاده و نشسته و به پهلو آرميده ياد مىكنند ، و پيوسته در آفرينش آسمان‌ها و زمين مىانديشند ، [ و از عمق قلب همراه با زبان مىگويند : 
  ] پروردگارا ! اين [ جهان با عظمت 
  ] را بيهوده نيافريدى ، تو از هر عيب و نقصى منزّه و پاكى ؛ پس ما را از عذاب آتش نگاهدار .\r\nانديشه در اسرار آفرينش آسمان‌ها و زمين به انسان آگاهى و بينش مىدهد و\r\n\r\n\r\n","description":"","footnote":"\r\n( 1 ) - نهج البلاغه : خطبهء 108 .\r\n( 2 ) - آل عمران ( 3 ) : 190 - 191 .\r\n","page_name":" 58 ","page_number":58},
  {"content":"\r\n\r\nنخستين اثر آن توجه به هدفمند بودن آفرينش است و اين كه همگان در خدمت دستگاه خداوندند .\r\nصاحبان عقل و خرد پس از اعتراف به وجود هدف در خلقت به ياد شريف‌ترين موجود در آفرينش مىافتند كه انسان ميوهء اين جهان هستى مىباشد و همه حركت و گردش كرات و طبيعت به خاطر تربيت و پرورش و تكامل انسان است .\r\n« نوف بِكالى كه از ياران صميمى امام على عليه السلام بود گفت : شبى در خدمت حضرت بودم هنوز چشم مرا خواب نگرفته بود ، ديدم امام از بستر برخاست و به ستارگان آسمان چشم دوخت و سپس مرا صدا زد و فرمود : اى نوف ! خوابى يا بيدارى ؟ عرض كردم بيدارم يا امير . فرمود : اى نوف ! خوشا به حال زاهدان در دنيا ودلدادگان به آخرت ، آنان مردمى هستند كه زمين را فرش و خاكش را بستر و آبش را خوشگوار قرار دادند ، قرآن را لباس دل و دعا را جامهء رو نموده و دنيا را بر روش مسيح از خود بريدند چه بريدنى ! » « 1 » مرحوم علّامه در تفسير الميزان نگاشته است :\r\n« انديشيدن و دقت در آفرينش اشيا و اين كه هر يك اجزايشان متناسب با يكديگر و مجموع وجودشان براى رسيدن به كامل و سعادت به نحو تمام و كمال ؛ مجهز به ابزار و وسايل هستند ؛ نشان مىدهد كه هر پديده‌اى در جاى خود از كمال حسن و نيكويى برخوردار است . » « 2 » امام صادق عليه السلام به مفضّل بن عمر مىفرمايد :\r\nاى مفضل ! نخستين پند و دليل بر وجود آفريدگار ، پديد آوردن جهان و تركيب اجزاى آن و نظم بخشيدن آن اجزا به شكل كنونى است . هر گاه دربارهء اين جهان به انديشه دقت كنى آن را همانند خانه‌اى يا بى كه هر آنچه بندگانش\r\n\r\n\r\n","description":"","footnote":"\r\n( 1 ) - نهج البلاغه : حكمت 104 .\r\n( 2 ) - تفسير الميزان : 16 / 249 ، ذيل آيهء 7 سورهء سجده .\r\n","page_name":" 59 ","page_number":59},
  {"content":"\r\n\r\nبدان نياز دارند در آن فراهم است . آسمان همچون سقف برافراشته شده و زمين همانند فرش گسترده است و ستارگان مانند چراغ‌ها كنار هم چيده شده‌اند و گوهرها همانند گنجينه‌ها در دل زمين اندوخته شده‌اند و هر چيز عالم به جاى خود فراهم گشته است و انسان همچون مالك و صاحب وسايل و لوازم آن است . انواع گياهان براى اهداف او آماده گشته و حيوانات گوناگون در خدمت مصالح و منافع او مىباشند . « 1 » در عهد سليمان بن داود مردم گرفتار خشكسالى سختى شدند . پس به آن حضرت شكايت كردند و از ايشان خواستند كه طلب باران كند .\r\nسليمان فرمود : بعد از نماز صبح براى طلب باران بيرون خواهم رفت . چون نماز صبح خواند به همراه مردم بيرون رفت . در راه مورچه‌اى را ديد كه بر دو پاى خود ايستاده دست به آسمان برداشته است و مىگويد : پروردگارا ! ما نيز از آفريدگان تو هستيم و از روزى تو بىنياز نيستيم ، ما را به سبب گناهان آدميان هلاك مفرما .\r\nدر اين هنگام سليمان به مردم گفت : برگرديد كه به سبب موجوداتى غير از شما باران داده شديد . پس در آن سال بارانى آمد كه هرگز مانند آن را به خود نديده بودند . « 2 »\r\n\r\nروز از نو ، روزى از نو\r\nاهل لغت يوم را به سه گونه تفسير كرده‌اند :\r\n1 - فاصله طلوع خورشيد تا غروب آفتاب يا طلوع فجر صادق تا غروب خورشيد\r\n2 - زمان حاضر\r\n3 - مطلق زمان\r\n\r\n\r\n","description":"","footnote":"\r\n( 1 ) - بحار الأنوار : 3 / 61 ، باب 4 ؛ توحيد المفضّل : 47 .\r\n( 2 ) - الكافى : 8 / 246 ، حديث 344 ؛ بحار الأنوار : 61 / 260 ، باب 10 ، حديث 9 .\r\n","page_name":" 60 ","page_number":60},
  {"content":"\r\n\r\nچرخش روزها و نو شدن روزها به مانند صندوقچه‌اى از اعمال نيك و بد انباشته است كه در قيامت در آن را بگشايند . خداوند در روز قيامت بيست و چهار مخزن را باز مىكند ؛ بعضى پر از نور و بعضى پر از آتش و بعضى خالى است . اين مخازن كنايه از بيست و چهار ساعت شبانه روز است كه انسان در آن به عمل نيك يا عمل گناه مشغول بوده و يا وقت خود را به بيكارى و ولگردى گذرانده است .\r\nزمان به تنهايى از شاهدان و گواهان اعمال انسان است كه در روز رستاخيز زبان زمان به گويش آيد و گذشته را براى دادگاه حق گزارش كند . همهء رخدادها و حوادث شبانه روز در ظرف زمان ثبت مىشود سپس به روز حساب به مانند دستگاه حافظه نگار آن را ارائه دهد .\r\nخداوند منّان در آيات كتاب خود به موقعيت زمان اشاره فرموده است :\r\nيَسَلُهُ مَن فِى السَّموَ تِ وَ الْأَرْضِ كُلَّ يَوْمٍ هُوَ فِى شَأْنٍ » « 1 »\r\nهر كه در آسمان ها و زمين است از او درخواست [ حاجت 
  ] مىكند ، او هر روز در كارى است .\r\nهر روز كار خداوند در برنامه‌اى است هر لحظه طرحى نو در مىاندازد . اين مقتضاى طبيعت آفرينش و پاسخگويى به نيازهاى موجودات است ، روزى به قومى قدرت مىدهد و روزى ديگر آنها را شكست مىدهد . يك روز سلامتى و جوانى مىبخشد ، روز ديگر بيمار و ناتوان مىكند ، زمانى مايهء اندوه و افسردگى مىآورد و وقتى غم را از دل بزدايد .\r\nگاهى بر اساس حكمت و نظام احسن پديده تازه و حادثهء جديدى به وجود مىآيد . موضوعات بديع و بىسابقه اتّفاق مىافتد كه نشانهء نظارت خداى متعال به امور است . بنابراين برنامهء آفرينش و تدبير حق لحظه‌اى تعطيل بردار نيست .\r\n\r\n\r\n","description":"","footnote":"\r\n( 1 ) - الرحمن ( 55 ) : 29 .\r\n","page_name":" 61 ","page_number":61},
  {"content":"\r\n\r\nاز مراحل امور خداوند در عبوديت اين است كه گناهى را مىبخشد و رنجى را بر طرف مىسازد ، گروهى را بالا مىبرد و ديگرانى را مىكوبد . گاهى بندگانى را ناز و نوازش مىدهد و برخى را به بلايى چوب مىزند و در حقيقت خداوند با اين حالات گوناگون با موجودات و بندگان عشق مىكند ، حالى مىدهد و حالى مىگيرد تا او را بشناسند .\r\nپيروز كسى است كه امروز در عمل خود را بسازد و كوتاهىهاى ديروز را جبران نمايد ، دنيا كه ساعتى بيش نيست لحظه‌اى دردى و لحظه‌اى شادى ، از آينده هم خبرى نداريم . پس آن ساعت را در طاعت باشيم بهتر است يا در معصيت غرق باشيم ؟ !\r\nامام صادق عليه السلام مىفرمايد :\r\nما مَنْ يَوْمٍ يَاْتى عَلَى ابْنِ آدَمَ إِلَّا قالَ ذَلِكَ الْيَوْمُ : يَابْنَ آدَمَ ، أَنَا يَوْمٌ جَدِيدٌ وَ أَنَا عَلَيْكَ شَهِيدٌ . فَافْعَلْ بِى خَيْراً وَ اعْمَلْ فِىَّ خَيْراً ، أَشْهَدْ لَكَ يَوْمَ القِيامَةِ ، فَإِنَّكَ لَنْ تَرانى بَعْدَهَا أَبَداً . « 1 »\r\nهيچ روزى بر فرزند آدم نيايد مگر اين كه آن روز بگويد : اى پسر آدم ! من روزى نو هستم و بر تو گواهم پس به وسيلهء من كار نيك كن و در من نيكى به جاى آر ، تا در روز قيامت به سود تو گواهى دهم ، چه ديگر مرا هرگز نخواهى ديد .\r\nبرخى بزرگان گفته‌اند :\r\nاين فرمايش حضرت زبان حال مىباشد كه سزاوار است مؤمن به گوش دل بگيرد و عمل كند هر چند به اين حقيقت اشاره دارد كه زمان پر و زمان خالى در آخرت عبارت از بروز درون زمان‌ها يعنى تجلّى ظرف زمان به صورت مظروف آن\r\n\r\n\r\n","description":"","footnote":"\r\n( 1 ) - الكافى : 2 / 523 ، حديث 8 ؛ بحار الأنوار : 7 / 325 ، باب 16 ، حديث 20 .\r\n","page_name":" 62 ","page_number":62},
  {"content":"\r\n\r\nكه اعمال به عرصهء ظهور در آيند چنان كه زمان پر بركت به زمانى گويند كه در آن خيرات و بركات بسيار باشد و زمان نحس به هنگامى كه فيض و نيكى در آن نباشد .\r\nپس هر كه زمان را شناخت در گرداب نكبت و ذلّت گرفتار نيايد .\r\nامام على عليه السلام انسان را متوجّه اين روزها مىكند و مىفرمايد :\r\nهان ! روزها سه روزند : روزى كه گذشته و اميدى به آن ندارى و روزى كه ماند و گريزى از آن نيست و روزى كه مىآيد و به آن اطمينان ندارى . ديروز پند و اندرز است و امروز غنيمت و فردا را نمىدانى از آن كيست . « 1 » گاهى اوقات خداوند متعال دلخورى از بندگانش را به وسيله پيامبران خود با احترام به همگان مىفهماند كه در احاديث قدسى با بيانى خوش و خطابى آرام يادآورى مىكند . به عنوان نمونه به حضرت موسى عليه السلام مىفرمايد :\r\nيَابْنَ آدَمَ ما مِنْ يَوْمٍ جَديدٍ إِلَّا وَ يَأْتى فِيهِ رِزْقُكَ مِنْ عِنْدى وَ ما لَيْلَةٍ إِلَّا وَ تَأْتى المَلائِكَةُ مِنْ عِنْدِكَ بِعَمَلٍ قَبيحٍ ، خَيْرى الَيْكَ نازِلٌ وَ شَرُّكَ الىَّ صاعِدُ . « 2 »\r\nاى فرزند آدم ! هر روز تازه‌اى نيست مگر روزى تو از نزد من مىآيد و هر شب فرشتگان كار زشتى را از تو نزد من مىآورند ؛ بركت من به سويت روان است ولى بدى تو به سوى من بالا مىآيد .\r\nاين نكته براى اهل فهم و عمل بس است كه بعضى نمك خورند و نمكدان شكنند . چقدر براى خداوند رشوه و بهانه مىآوريم و قول تهذيب و پاكى نفس مىدهيم امّا به روز آسايش و رفاه مادى ناسپاسى مىكنيم و حق مولا را ادا نمىكنيم .\r\nمؤمن بايد هر روز پيوسته از درگاه رب العالمين ، گشايش روزى معنوى و توفيق\r\n\r\n\r\n","description":"","footnote":"\r\n( 1 ) - تحف العقول : 220 ؛ بحار الأنوار : 75 / 60 ، باب 16 ، حديث 137 .\r\n( 2 ) - الجواهر السّنية : 79 ، باب 7 .\r\n","page_name":" 63 ","page_number":63},
  {"content":"\r\n\r\nقدردانى نعمت‌هاى او و ترك گناهان را بخواهد تا هر روزش به مانند عيد مبارك باشد .\r\n\r\nكلام فيض الاسلام در فرازى از دعا\r\nمرحوم فيض‌الاسلام در توضيح جملهء اخير فرموده است :\r\n« گفته‌اند گفتار و گواهى دادن روز به زبان حال است و آنچه در آن واقع مىشود در علم خداى تعالى به منزلهء شهادت و گواهى است ، پس سزاوار است مؤمن گفتار آن را به گوش دل بشنود و به مقتضاى آن عمل نمايد .\r\nو گفته‌اند : آن از باب تجسّم ايّام و اعمال در روز قيامت است و حق هم همين است ، چنان كه روايات بر آن گوياست و از آن جمله روايتى است كه سيّد عليخان رحمه الله در « شرح صحيفهء » خود از كتاب « كافى » نقل نموده است :\r\nحضرت صادق عليه السلام فرمود :\r\nروزى نيست كه بر پسر آدم بيايد جز آن كه به او مىگويد : اى پسر آدم ! من روز نو هستم و بر تو گواهم و پس از اين هرگز مرا نخواهى ديد ؛ بنابراين اگر كسى روزى كار بدى انجام داد و پس از آن پشيمان شد نبايد بگويد : فلان روز ، روز بدى بود چون روز ، بد نكرده است . » « 1 » عمق اين قسمت از دعابه ما مىگويد همهء اشيا و تمام عناصر مملوك حقّند و از خود استقلالى ندارند ، كارگردان آنان در تمام زمينه‌ها خداست و اين همه چرخ به ارادهء حضرت او در گردش است . اين بالاترين خيانت است كه انسان از ربوبيت و مالكيت حضرت حق غافل شود و مربوب و مملوك غير او گردد كه هر كس مملوك غير حضرت رب‌ّالارباب شود ، به دست خود خانهء شخصيت و كرامتش را ويران نموده و به راه دارالبوار در افتاده است .\r\n\r\n\r\n","description":"","footnote":"\r\n( 1 ) - ترجمه و شرح صحيفهء سجّاديه ، فيض الاسلام : 71 .\r\n","page_name":" 64 ","page_number":64},
  {"content":"\r\n\r\nآن كه مجذوب غير حق مىشود استعدادهايش در مسير غلط به كار مىافتد و از وجود وى در حدّ خودش فرعونى خطرناك به وجود مىآيد و عاقبت به خذلان دچار شده و به تازيانهء عذاب گرفتار مىآيد و از چشم رحمت الهى مىافتد !\r\n اى كه دارى هوس طلعت جانان ديدن * نيست بايد شدنت وانگهش آسان ديدن\r\nآن جمالى كه فروغش كمر كوه شكست * كى توان از نظر موسى عمران ديدن\r\nنشود تا دلت از قيد علايق آزاد * نتوان جلوهء آن سرو خرامان ديدن\r\nتار موى خرد از ديدهء دل بيرون كن * تا به نورش بتوانى ره عرفان ديدن\r\nچشم خفّاش بمان چشم دگر پيدا كن * نور خورشيد ازل كى بود آسان ديدن\r\nزنگ دل پاك كن از اشك و به دل بينا شو * كان جمالى است كه نتوانش به چشمان ديدن\r\nجان تو را بايد و پايد ، غم تن چند خورى * بگذر از تن اگرت هست سرِ جان ديدن\r\nبر درش چند بَدى آرى و نافرمانى * هيچ شرمت نشود زين همه احسان ديدن\r\nمزن اى فيض از اين بيش ز گفتار نفس * اگرت هست سرِ آيينهء جان ديدن \r\n( فيض كاشانى )\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n[ « 13 » اللَّهُمَّ صَلِّ عَلَى مُحَمَّدٍ وَ آلِهِ وَ ارْزُقْنَا حُسْنَ مُصَاحَبَتِهِ وَ اعْصِمْنَا مِنْ سُوءِ مُفَارَقَتِهِ بِارْتِكَابِ جَرِيرَةٍ أَوِ اقْتِرَافِ صَغِيرَةٍ أَوْ كَبِيرَةٍ « 14 » وَ أَجْزِلْ لَنَا فِيهِ مِنَ الْحَسَنَاتِ وَ أَخْلِنَا فِيهِ مِنَ السَّيِّئَاتِ 
  ]\r\nخدايا ! بر محمّد و آلش درود فرست ، و نيكو همنشينى با اين روز را نصيب ما گردان ، و از بد جدا شدن با او ، همراه دست زدن به گناه ، و ارتكاب معصيت كوچك يا بزرگ ، ما را حفظ فرما ، و در آن بهرهء ما را از خوبىها سرشار و فراوان قرار ده و از زشتىها تهى كن .\r\n\r\nحقيقت رفاقت با روز\r\nرفاقت و مصاحبت نيكو با روز در سايهء ايمان و عمل صالح و اخلاق حسنه ، ميسّر است . ميلياردها چرخ در كارگاه هستى به ارادهء حضرت رب العزّه مىچرخد تا ساعات روز و شب در اختيار انسان قرار گيرد ؛ انسان اولًا : نبايد اين ساعات را مجّانى از دست بدهد ، ثانياً : نبايد اجازه دهد ساعات بازيچهء شيطان و گوى ملاعبهء ابليس و ظرف آلودگىهاى هوا و هوس و شهوات غلط گردد .\r\nروز را بايد با ديدهء عقل و هدايت و چشم وجدان و انصاف نظاره كرد تا ظرف پاكىها ، درستىها ، كرامت‌ها و حقايق گردد و از وجود انسان ، موجودى ملكوتى و معنوى و آسمانى ساخته شود كه اگر روز را با چشم شهوت و شكم و ضلالت و گمراهى تماشا كنيم به سعادت دنيا و آخرت خود ضربه زده و هيزم خشك جهنّم\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nخواهيم شد .\r\n\r\nتفسيرى از آيهء نهم سورهء اعلى\r\nصاحب كتاب پرتوى از قرآن مىنويسد :\r\n« اين انسان است كه اگر چشم عقلش باز و بازتر نشد و دچار گمراهى و هواهاى نفسانى شد و استعدادها و قوايش خاموش و به هم پيچيده ماند و از قوانين حيات سرپيچى نمود ، گرفتار رنج‌ها و سختىها مىشود و هرگونه انعكاس و برخورد اوضاع و حوادث با ديوارهاى نفس گرفته و انديشهء محدودش به صورت صاعقهء مرگ و آواى مصيبت نمودار مىشود و پيوسته در هر قدم و اقدامش ، سراب آب و زشتىها زيبا مىنمايد و چون به جلو تاخت جز رنج و آلام و خستگى چيزى برايش نمىماند .\r\nو اگر با نور هدايت ، آفاق ديدش به مبادى و نهايات زندگى باز شد و با چنين ديدى هر چه را به جاى خود و با چشم حكمت بين و جمال آرا ديد و به قواى درونى خود پى برد و عقده‌هايش گشوده شد و ديوار انديشه‌هاى محدودش از ميان رفت و خود را جزء عالَم و عالَم را كلّ خود دانست ، چنين انسانى استعدادهايش شكفته مىشود و ذهنش در پرتو هدايت ، همه چيز را چنان كه هست مىنگرد و قواى درونيش هماهنگ و نيرومند به حركت درمىآيد و بال و پرعقلش باز مىشود و آهنگ تسبيح سر مىدهد و پيوسته عقربهء هدايت را با هدف‌هاى عالى و عالىتر تطبيق مىنمايد . چنين انسانى در مسير بلند خود ، ديگر تاريكى و مانع و مشكلى نمىبيند و با جاذبهء حق و رشته‌هاى صفات ربوبى اوج مىگيرد و از بالا و كنار امواج مخالف و ابرهاى متراكم عبور مىنمايد و از مشاهدهء قدرت و نظم و حكمت و جمال مشهود - خلق و تسويه و تقدير و هدايت - به سوى اصل و از محدود به سوى سرچشمهء صفات و اسماى حسنى - به سوى درياى بيكران قدرت و حيات ، آسان\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىگرايد . » « 1 » اگر با ديد هدايت به روز بنگريم ، حسن مصاحبت محقق مىشود و اگر دچار ضلالت باشيم ، روزى را پشت سر خواهيم گذاشت كه سراسرش آلوده به معصيت و گناه و غرق در خطا و آلودگى و آغشته به سخط و غضب حضرت جبّار است . در اين صورت از روز به بدى مفارقت كرده و ساعاتى از عمر را تلف نموده و به ناشكرى و ناسپاسى دچار گشته و خود را در دالان بدبختى و شقاوت قرار داده‌ايم .\r\nقسمتى از ساعات روز را به خريد و فروش اختصاص دهيد ، ولى در خريد و فروش ، حلال و حرام خدا را رعايت نماييد كه اين گونه كسب و كار جزئى از عبادت رب ، بلكه از افضل عبادات است .\r\nامام صادق عليه السلام از رسول خدا صلى الله عليه و آله روايت مىفرمايد :\r\nمَنْ باعَ وَاشْتَرى فَلْيَحْفَظْ خَمْسَ خِصالٍ وَ الّا فَلا يَبيعَنَّ وَ لايَشْتَرِيَنَّ : الرِّبا ، وَ الْحَلْفَ ، وَ كِتْمانَ الْعَيْبِ ، وَ الْحَمْدَ إذا باعَ ، وَ الذَّمَّ إذَا اشْتَرى . « 2 »\r\nآن كه مىخواهد وارد خريد و فروش شود ، بايد پنج خصلت را مواظبت نمايد ، ورنه از خريد و فروش خوددارى كند . ربا ، سوگند ، پوشاندن عيب جنس ، تعريف به وقت فروش و مذمّت به وقت خريد .\r\nرسول خدا صلى الله عليه و آله به مردى كه مشغول فروش خرما بود ، فرمود : « آيا نمىدانى كه هر كس در معامله و خريد و فروش حيله كند از مسلمانان نيست » ؟ ! « 3 » اگر بتوانيد قسمتى از روز را به كشاورزى اختصاص دهيد كه : رسول خدا صلى الله عليه و آله دست كشاورزى را بوسيد و فرمود : اين دست در قيامت با آتش تماس پيدا\r\n\r\n\r\n","description":"","footnote":"\r\n( 1 ) - تفسير پرتوى از قرآن : ذيل آيهء 9 سورهء أعلى .\r\n( 2 ) - الكافى : 5 / 150 ، حديث 2 ؛ الخصال : 1 / 286 ، حديث 38 .\r\n( 3 ) - الكافى : 5 / 160 ، حديث 2 ؛ تهذيب الاحكام : 7 / 12 ، باب 1 ، حديث 49 .\r\n","page_name":" 68 ","page_number":68},
  {"content":"\r\n\r\nنمىكند . « 1 » ساعات روز را جهت خدمت به ملّت و كشور در دامدارى و صنعت و هنر خرج كنيد كه اين گونه برخورد با روز ، قدردانى و سپاس از ساعات روز است .\r\nبعضى از ساعات روز را به حلّ مشكل مردم ، عيادت مريض ، ديدن مؤمن ، خواندن قرآن ، اداى فرائض الهى و دوستى با پاكان اختصاص دهيد كه مصاحبت نيكو با روز جز با اين امور ميسّر نيست .\r\n خداوندا به ذات كامل خويش * به درياهاى لطف شامل خويش\r\nبه آن ذاتى كه مانندى ندارد * جهان جز وى خداوندى ندارد\r\nبه آن سروى كه از بطحا سرافراخت * عَلَم بر عالم بالا برافراخت\r\nبه آن شاهى كه ماه آسمان شد * شب اسرى مكانش لامكان شد\r\nبه دين پاك جمع پاكدينان * در ايوان فلك بالانشينان\r\nبه شب‌هاى دراز نااميدى * كه در وى نيست امّيد سفيدى\r\nبه آه دردناك صبحگاهى * به فيض رحمت و نور الهى\r\nكه فيضى بخشى از نور حضورم * كنى مستغرق درياى نورم\r\nهلالى را هواى آشنايى است * به خورشيد آشنايى روشنايى است\r\nبه مهر خويشتن روزش برافروز * چو مهر عالم افروزش برافروز \r\n( هلالى جغتايى )\r\n\r\n\r\n","description":"","footnote":"\r\n( 1 ) - اسدالغابة ، ابن الأثير : 2 / 269 ؛ الإصابة ، ابن حجر : 3 / 72 ، حديث 2313 .\r\n","page_name":" 69 ","page_number":69},
  {"content":"\r\n\r\n[ وَ امْلَأْ لَنَا مَا بَيْنَ طَرَفَيْهِ حَمْداً وَ شُكْراً وَ أَجْراً وَ ذُخْراً وَ فَضْلًا وَ إِحْسَاناً « 15 » اللَّهُمَّ يَسِّرْ عَلَى الْكِرَامِ الْكَاتِبِينَ مَؤُونَتَنَا وَ امْلَأْ لَنَا مِنْ حَسَنَاتِنَا صَحَائِفَنَا وَ لَا تُخْزِنَا عِنْدَهُمْ بِسُوءِ أَعْمَالِنَا 
  ]\r\nو از ابتدا تا پايانش را ، براى ما از سپاس و شكر و پاداش و اندوختهء آخرتى و فضل و احسان پُر فرما . خدايا ! سختى و دشوارى ما را به بركت تقوا و اعمال شايسته ، بر كرام كاتبين كه فرشتگان نويسندهء اعمالند ، آسان ساز ، و صفحات پروندهء ما را از خوبىها پر كن ، و ما را نزد فرشتگان نويسندهء اعمال ، به كردارهاى زشتمان رسوا مساز .\r\n\r\nجهانى از حقايق\r\nدر اين قسمت از دعا به شش حقيقت ؛ حمد ، شكر ، أجر ، ذُخر ، فضل ، احسان ، اشاره شده است .\r\n\r\n1 - حمد در قرآن مجيد\r\nسراسر ساعات روز ما اگر هماهنگ با خواسته‌هاى حضرت حقّ و سنّت رسول صلى الله عليه و آله و دستورهاى ائمّهء معصومين عليهم السلام سپرى شود ، به اين معنى كه دربارهء مردم جز حسن نيّت و خيرخواهى در قلب خويش نيّتى نداشته باشيم و اعضا و جوارح ما جز عمل صالح عملى از خود بروز ندهند و زبان ما جز خير و حق و عدل\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nو حقيقت كلامى نداشته باشد ، خداوند مهربان را قلباً و عملًا و قولًا سپاس و ستايش نموده و در واقع به آياتى كه در قرآن مجيد ما را امر به سپاس و ستايش مىفرمايد عمل كرده‌ايم .\r\nفَسَبِّحْ بِحَمْدِ رَبِّكَ وَ كُنْ مِنَ السّاجِدينَ » « 1 »\r\nپس [ براى دفع دلتنگى 
  ] پروردگارت را همراه با سپاس و ستايش تسبيح گوى و از سجده كنان باش .\r\nوَ قُلِ الْحَمْدُللَّهِ الَّذى لَمْ يَتَّخِذْ وَلَداً وَ لَمْ يَكُنْ لَهُ شَريكٌ فِى الْمُلْكِ وَ لَمْ يَكُنْ لَهُ وَلِىٌّ مِنَ الذُّلِّ وَ كَبِّرْهُ تَكبيراً » « 2 »\r\nو بگو : همهء ستايش‌ها ويژهء خداست كه نه فرزندى گرفته و نه در فرمانروايى شريكى دارد و نه او را به سبب ناتوانى و ذلّت يار و ياورى است . و او را بسيار بزرگ شمار .\r\nفَاصْبِرْ عَلى ما يَقُولُونَ وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ غُرُوبِها وَ مِنْ آناءِ اللَّيْلِ فَسَبِّحْ وَ اطْرافَ النَّهارِ لَعَلَّكَ تَرْضى » « 3 »\r\nپس در برابر آنچه [ مشركان 
  ] مىگويند ، شكيبا باش ، و پيش از طلوع خورشيد و پيش از غروب آن پروردگارت را همراه با سپاس و ستايش تسبيح گوى ، و [ نيز 
  ] در بخشى از ساعات شب و اطراف روز تسبيح گوى تا [ به سنت‌ها و تدبيرهاى او 
  ] خشنود شوى .\r\nقُلِ الْحَمْدُللَّهِ وَ سَلامٌ عَلى عِبادِهِ الَّذينَ اصْطَفى » « 4 »\r\n\r\n\r\n","description":"","footnote":"\r\n( 1 ) - حجر ( 15 ) : 98 .\r\n( 2 ) - اسراء ( 17 ) : 111 .\r\n( 3 ) - طه ( 20 ) : 130 .\r\n( 4 ) - نمل ( 27 ) : 59 .\r\n","page_name":" 71 ","page_number":71},
  {"content":"\r\n\r\nبگو : همهء ستايش‌ها ويژهء خداست ، و درود بر آن بندگانش كه آنان را برگزيده است .\r\n\r\n2 - شُكر در قرآن مجيد\r\nشكر حقيقتى بس عظيم و واقعيتى بس بزرگ است كه قرآن مجيد و روايات ، ادايش را در برابر هر نعمتى از نعمت‌هاى حق واجب مىدانند .\r\nاگر تمام مردم جهان قيام به شكر كنند ، يعنى هر نعمتى كه به آنان عنايت شده در همان مسيرى خرج كنند كه صاحب نعمت معيّن فرموده ، بساط ظلم و فساد و خيانت و جنايت از سطح زمين برچيده مىشود ، چرا كه شكر به فرمودهء اهل اللّه ، صرف نعمت در جايى است كه خدا فرموده و حقيقت شكر اجتناب از محارم الهى است .\r\nقرآن كريم در آيات متعدّدى ، انسان را امر به شكر مىكند و آن را بر عهدهء انسان از واجبات الهيّه مىداند :\r\nفَاذْكُرُونى أَذْكُرْكُمْ وَ اشْكُرُوا لى وَ لا تَكْفُرُونِ » « 1 »\r\nپس مرا ياد كنيد تا شما را ياد كنم و مرا سپاس گزاريد و كفران نعمت نكنيد .\r\nيا أيُّهَا الَّذينَ آمَنُوا كُلُوا مِنْ طَيِّباتِ ما رَزَقْناكُمْ وَاشْكُرُوا للَّهِ إنْ كُنْتُمْ إيّاهُ تَعْبُدُونَ » « 2 »\r\nاى اهل ايمان ! از انواع ميوه‌ها و خوردنىهاى پاكيزه‌اى كه روزى شما كرده‌ايم ، بخوريد و خدا را سپاس گزاريد ، اگر فقط او را مىپرستيد .\r\nفَابْتَغُوا عِنْدَ اللَّهِ الرِّزْقَ وَاعْبُدُوهُ وَاشْكُرُوا لَهُ إلَيْهِ تُرْجَعُونَ » « 3 »\r\n\r\n\r\n","description":"","footnote":"\r\n( 1 ) - بقره ( 2 ) : 152 .\r\n( 2 ) - بقره ( 2 ) : 172 .\r\n( 3 ) - عنكبوت ( 29 ) : 17 .\r\n","page_name":" 72 ","page_number":72},
  {"content":"\r\n\r\nپس رزق را نزد خدا بجوييد و او را بندگى كنيد و او را شكر كنيد كه [ فقط 
  ] به سوى او بازگردانده مىشويد .\r\n\r\nمنافع شكرگزارى\r\nقرآن در آياتى تذكر مىدهد كه بازگشت منافع شكر به خود شماست و اين شماييد كه در صورت شكرگزارى به خير و آخرت مىرسيد .\r\nوَ مَنْ شَكَرَ فَإنَّما يَشْكُرُ لِنَفْسِهِ وَ مَنْ كَفَرَ فَإنَّ رَبّى غَنِىٌّ كَريمٌ » « 1 »\r\nو هر كس كه سپاس گزارى كند ، به سود خود سپاس گزارى مىكند و هر كس ناسپاسى ورزد ، [ زيانى به خدا نمىرساند 
  ] ؛ زيرا پروردگارم بىنياز و كريم است .\r\nوَ لَقَدْ آتَيْنا لُقْمانَ الْحِكْمَةَ أنِ اشْكُرْ لِلَّهِ وَ مَنْ يَشْكُرْ فَإنَّما يَشْكُرُ لِنَفْسِهِ وَ مَنْ كَفَرَ فَإنَّ اللَّهَ غَنِىٌّ حَميدٌ » « 2 »\r\nو به راستى ما به لقمان حكمت عطا كرديم كه نسبت به خدا سپاس‌گزار و شاكر باش و هركه سپاس گزارد تنها به سود خود سپاس مىگزارد ، و هركه ناسپاسى كند [ به خدا زيان نمىزند ؛ زيرا 
  ] خدا بىنياز و ستوده است .\r\nفَاتَّقُوا اللَّهَ لَعَلَّكُمْ تَشْكُرُونَ » « 3 »\r\nبنابراين از خدا پروا كنيد ، باشد كه سپاس گزارى نماييد .\r\nوَاللَّهُ أخْرَجَكُمْ مِنْ بُطُونِ امَّهاتِكُمْ لاتَعْلَمُونَ شَيْئاً وَ جَعَلَ لَكُمُ السَّمْعَ وَالأْبْصارَ وَ الأْفْئِدَةَ لَعَلَّكُمْ تَشْكُرُونَ » « 4 »\r\n\r\n\r\n","description":"","footnote":"\r\n( 1 ) - نمل ( 27 ) : 40 .\r\n( 2 ) - لقمان ( 31 ) : 12 .\r\n( 3 ) - آل عمران ( 3 ) : 123 .\r\n( 4 ) - نحل ( 16 ) : 78 .\r\n","page_name":" 73 ","page_number":73},
  {"content":"\r\n\r\nو خدا شما را از شكم مادرانتان بيرون آورد در حالى كه چيزى نمىدانستيد ، و براى شما گوش و چشم و قلب قرار داد تا سپاس گزارى كنيد .\r\n\r\nشكرگزارى در روايات\r\nامام صادق عليه السلام فرمود :\r\nشُكْرُ النِّعَمِ اجْتِنابُ الْمَحارِمِ ، وَ تَمامُ الشُّكرِ قَوْلُ الرَّجُلِ : الْحَمْدُ للَّهِ رَبِّ الْعالَمينَ . « 1 »\r\nشكر نعمت‌هاى الهى دورى از تمام گناهان است و تمام شكر به اين است كه انسان با تمام وجود بگويد ، « الحمد للَّه‌ربّ العالمين . »\r\nرسول خدا صلى الله عليه و آله فرمود :\r\nالطّاعِمُ الشّاكِرُ لَهُ مِنَ الأْجْرِ كَأجْرِ الصّائِمِ الْمُحْتَسِبِ ، وَ الْمُعافَى الشّاكِرُ لَهُ مِنَ الأْجْرِ كالمُبْتَلَى الصّابِرِ والْمُعْطَى الشّاكِرُ لَهُ مِنْ الْأجرِ كَأَجْرِ الْمَحْرُومِ الْقانِعِ . « 2 »\r\nبراى خورندهء شكرگزار اجرى همچون اجر روزه دارى است كه رنج روزه‌دارى را به حساب خدا گزارد و اجر آن را از خدا خواهد . و براى سالم شاكر اجر همانند مبتلاى صابر است و براى آن در برابر نعمت‌هاى عنايت شدهء به او شاكر است ، اجرى همانند اجر محروم قانع است .\r\nرسول خدا صلى الله عليه و آله فرمود :\r\n\r\n\r\n","description":"","footnote":"\r\n( 1 ) - المحجة البيضاء : 7 / 149 ؛ الكافى : 2 / 95 ، حديث 10 ؛ بحار الأنوار : 68 / 40 ، باب 61 ، حديث 29 .\r\n( 2 ) - بحار الأنوار : 68 / 22 ، باب 61 ، حديث 1 ؛ الكافى : 2 / 94 ، حديث 1 .\r\n","page_name":" 74 ","page_number":74},
  {"content":"\r\n\r\nيُنادى مُنادٍ يَوْمَ الْقِيامَةِ لَيَقُمِ الْحَمّادُونَ ، فَيَقُومُ زُمْرَةٌ ، فَيُنْصَبُ لَهُمْ لِواءٌ ، فَيَدْخُلُونَ الْجَنَّةَ . قيل : وَ مَنِ الْحَمّادُونَ ؟ فَقال : الَّذينَ يَشْكُرُونَ اللَّهَ تَعالى عَلى كُلِّ حالٍ . وَ فى لَفظٍ آخَرَ : الَّذينَ يَشْكُرُونَ اللَّهَ عَلَى السَّراءِ وَ الضَّرّاءِ . « 1 »\r\nروز قيامت فرياد كننده‌اى فرياد برمىدارد : حمّادون به پا خيزيد ؛ عدّه‌اى برمىخيزند ، پس براى آنان پرچمى قرار داده مىشود ، سپس وارد بهشت مىشوند . عرضه داشتند ، حمّادون كيانند ؟ فرمود : آنان كه در هر حالى خدا را شكر كردند . و در حديث ديگرى آمده : آنان كه در راحت و سختى خدا را شكر كردند .\r\n بيا اى رفته همچون ناسپاسان * به راه باطل حق ناشناسان\r\nبگو آخر كه كافر نعمتى چيست * حرامت باد ، اين بى حرمتى چيست\r\nنمىشايد حق نعمت نهفتن * شكايت چيست ؟ بايد شكر گفتن\r\nگرت از شكر باشد صد حكايت * ز ترك شكر خود مىكن شكايت\r\nز بهر شكر اگر فرزند آدم * به قدر هر يك از ذرّات عالم\r\nزبانى بر كند همچون زبانه * زبان شكر او باشد زمانه\r\nدر آن كوشش كند چندانكه خواهى * نگويد ذرّه‌اى شكر الهى \r\n\r\n\r\n","description":"","footnote":"\r\n( 1 ) - المحجة البيضاء : 7 / 143 ؛ جامع السعادات : 3 / 192 .\r\n","page_name":" 75 ","page_number":75},
  {"content":"\r\n\r\n تو را چون هم زبان دادند و هم گوش * سخن بشنو مباش از شكر خاموش\r\nبه شكر دست و پا مىگو ثنايى * به راه شكر مىزن دست و پايى\r\nچو دارى چشم ، چشم خود به راه دار * دلت دادند ، دلها را نگه‌دار \r\n به شكر ظاهر و باطن بپرداز * به ظاهر باطن خود را يكى ساز\r\nچو كامت تلخ شد در شكر زن گام * كز آنت چون شكر شيرين شود كام\r\nكسى كو شكر گويد روز سختى * رسد آخر به روز نيك بختى\r\nوگر شاكر نباشد روز راحت * از آن راحت بسى بيند جراحت \r\n( هلالى جغتايى )\r\n\r\n3 - اجر در قرآن مجيد\r\nاگر ساعات روز به كسب و كار حلال ، اداى واجبات ، اخلاق حسنه ، خدمت به خلق و برنامه‌هاى الهى بگذرد ، براى انسان در پيشگاه حضرت حق اجر و مزد خواهد بود .\r\nقرآن نزديك به صد آيه به مسألهء اجر پاكان و مزد نيكوكاران اشاره نموده كه برخى از آن آيات را ملاحظه مىكنيد :\r\nاولئِكَ جَزاؤُهُمْ مَغْفِرَةٌ مِنْ رَبِّهِمْ وَ جَنّاتٌ تَجْرى مِنْ تَحْتِهَا الأْنْهارُ خالِدينَ\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nفيها وَ نِعْمَ أجْرُ الْعامِلينَ » « 1 »\r\nپاداش آنان آمرزشى است از سوى پروردگارشان ، و بهشت‌هايى كه از زيرِ [ درختانِ 
  ] آن نهرها جارى است ، در آن جاودانه‌اند ؛ و پاداش عمل كنندگان ، نيكوست .\r\nيَسْتَبْشِرُونَ بِنِعْمَةٍ مِنَ اللَّهِ وَ فَضْلٍ وَ أنَّ اللَّهَ لايُضيعُ أجْرَ الْمُؤْمِنينَ » « 2 »\r\n[ شهيدان 
  ] به نعمت و فضلى از سوى خدا و اين كه خدا پاداش مؤمنان را تباه نمىكند ، شادمان و مسرورند .\r\nالَّذينَ اسْتَجابُوا لِلَّهِ وَ الرَّسُولِ مِنْ بَعْدِ ما أصابَهُمُ الْقَرْحُ لِلَّذينَ أحْسَنُوا مِنْهُمْ وَاتَّقَوْا أجْرٌ عَظيمٌ » « 3 »\r\nبراى نيكوكاران و تقواپيشگان از كسانى كه خدا و رسول را پس از آن كه زخم و جراحت به آنان رسيده بود [ براى جنگى ديگر بعد از جنگ احد 
  ] اجابت كردند ، پاداشى بزرگ است .\r\nوَعَدَ اللَّهُ الَّذينَ آمَنُوا وَ عَمِلُوا الصّالِحاتِ لَهُمْ مَغْفِرَةٌ وَ أجْرٌ عَظيمٌ » « 4 »\r\nخدا به كسانى كه ايمان آورده‌اند و كارهاى شايسته انجام داده‌اند ، وعده داده است كه براى آنان آمرزش و پاداشى بزرگ است .\r\nوَالَّذينَ يُمَسِّكُونَ بِالْكِتابِ وَ أقامُوا الصَّلاةَ إنّا لا نُضيعُ أجْرَ الْمُصْلِحينَ » « 5 »\r\nو آنان كه به كتاب [ آسمانى 
  ] چنگ مىزنند [ و عملًا به آياتش پاى بندند 
  ] و نماز را بر پا داشته‌اند [ داراى پاداشند 
  ] يقيناً ما پاداش اصلاح گران را ضايع\r\n\r\n\r\n","description":"","footnote":"\r\n( 1 ) - آل عمران ( 2 ) : 136 .\r\n( 2 ) - آل عمران ( 2 ) : 171 .\r\n( 3 ) - آل عمران ( 2 ) : 172 .\r\n( 4 ) - مائده ( 5 ) : 9 .\r\n( 5 ) - اعراف ( 7 ) : 170 .\r\n","page_name":" 77 ","page_number":77},
  {"content":"\r\n\r\nنمىكنيم .\r\nإلَّا الَّذينَ صَبَرُوا وَ عَمِلُوا الصّالِحاتِ أُولئِكَ لَهُمْ مَغْفِرَةٌ وَ أجْرٌ كَبيرٌ » « 1 »\r\nمگر كسانى كه [ در خوشىها و آسيب‌ها 
  ] شكيبايى ورزيدند و كارهاى شايسته انجام دادند ، اينانند كه براى آنان آمرزش و پاداشى بزرگ است .\r\nإنَّ الَّذينَ آمَنُوا وَ عَمِلُوا الصّالِحاتِ إنّا لانُضيعُ أجْرَ مَنْ أحْسَنَ عَمَلًا » « 2 »\r\nمسلماً كسانى كه ايمان آوردند و كارهاى شايسته انجام دادند [ پاداششان داده خواهد شد 
  ] ؛ زيرا ما پاداش كسانى را كه كار نيكو كرده‌اند ، تباه نمىكنيم .\r\n\r\n4 - ذُخر در قرآن مجيد\r\nاگر كسى با ساعات و دقايق و لحظات روز برخورد سالم و صحيح داشته باشد ، آن برخورد ، با عنايت و لطف حضرت محبوب برايش ذخيره مىشود و او پس از انتقال از دنيا به آخرت به ذخيره‌اش مىرسد و تا بىنهايت از آن ذخيره استفاده مىنمايد .\r\nيا أيُّهَا الَّذينَ آمَنُوا اتَّقُوا اللَّهَ وَلْتَنْظُرْ نَفْسٌ ما قَدَّمَتْ لِغَدٍ وَاتَّقُوا اللَّهَ إنَّ اللَّهَ خَبيرٌ بِما تَعْلَمُونَ » « 3 »\r\nاى اهل ايمان ! از خدا پروا كنيد ؛ و هر كسى بايد با تأمّل بنگرد كه براى فرداى خود چه چيزى پيش فرستاده است ، و از خدا پروا كنيد ؛ يقيناً خدا به آنچه انجام مىدهيد ، آگاه است .\r\nوَأقيمُوا الصَّلاةَ وَ آتُوا الزَّكاةَ وَ ما تُقَدِّمُوا لأِنْفُسِكُمْ مِنْ خَيْرٍ تَجِدُوهُ\r\n\r\n\r\n","description":"","footnote":"\r\n( 1 ) - هود ( 11 ) : 11 .\r\n( 2 ) - كهف ( 18 ) : 30 .\r\n( 3 ) - حشر ( 59 ) : 18 .\r\n","page_name":" 78 ","page_number":78},
  {"content":"\r\n\r\nعِنْدَاللَّهِ إنَّ اللَّهَ بِما تَعْمَلُونَ بَصيرٌ » « 1 »\r\nو نماز را برپا داريد ، و زكات بپردازيد ، و آنچه از كار نيك براى خود پيش فرستيد آن را نزد خدا خواهيد يافت . مسلّماً خدا به آنچه انجام مىدهيد ، بيناست .\r\nوَ أقيمُوا الصَّلاةَ وَ آتُوا الزَّكاةَ وَأقْرِضُوا اللَّهَ قَرْضاً حَسَنَاً وَ ما تُقَدِّمُوا لأِنْفُسِكُمْ مِنْ خَيْرٍ تَجِدُوهُ عِنْدَ اللَّهِ هُوَ خَيْراً وَ أعْظَمَ أجْراً وَاسْتَغْفِرُوا اللَّهَ إنَّ اللَّهَ غَفُورٌ رَحيمٌ » « 2 »\r\nو نماز را برپا داريد و زكات بپردازيد و وام نيكو به خدا بدهيد ؛ و آنچه را از عمل خير براى خود پيش مىفرستيد ، آن را نزد خدا به بهترين صورت و بزرگ‌ترين پاداش خواهيد يافت ؛ و از خدا آمرزش بخواهيد كه خدا بسيار آمرزنده و مهربان است .\r\n\r\n5 - فضل در قرآن مجيد\r\nچون ساعات روز را در مسير الهى بگذارى و به طاعت و عبادت خرج كنى ، مستحقّ فضل حضرت حق شوى كه چون فضل الهى تو را دريابد سعادت دنيا و آخرتت تأمين شود و اگر محروم از فضل او شوى به خسارت ابدى دچار گردى .\r\nثُمَّ تَوَلَّيْتُم مّن بَعْدِ ذَ لِكَ فَلَوْلا فَضْلُ اللَّهِ عَلَيْكُمْ وَ رَحْمَتُهُ لَكُنْتُمْ مِنَ الْخاسِرينَ » « 3 »\r\n\r\n\r\n","description":"","footnote":"\r\n( 1 ) - بقره ( 2 ) : 110 .\r\n( 2 ) - مزّمّل ( 73 ) : 20 .\r\n( 3 ) - بقره ( 2 ) : 64 .\r\n","page_name":" 79 ","page_number":79},
  {"content":"\r\n\r\nآن گاه بعد از [ پيمان گرفتن ، از وفاكردن به آن 
  ] سرپيچى كرديد ، و اگر فضل و رحمت خدا بر شما نبود ، قطعاً از زيانكاران بوديد .\r\nوَ اللَّهُ يَخْتَصُّ بِرَحْمَتِهِ مَنْ يَشاءُ وَاللَّهُ ذُوالفَضْلِ الْعَظيمِ » « 1 »\r\nدر حالى كه خدا هركه را بخواهد به رحمت خود اختصاص مىدهد ؛ و خدا داراى فضل بزرگى است .\r\nوَ لَقَدْ عَفا عَنْكُمْ وَاللَّهُ ذُوفَضْلٍ عَلَى الْمُؤْمِنينَ » « 2 »\r\nو از شما درگذشت ؛ و خدا بر مؤمنان داراى فضل است .\r\nفانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ وَ اتَّبَعُوا رِضْوانَ اللَّهِ وَاللَّهُ ذُوفَضْلٍ عَظيمٍ » « 3 »\r\nپس با نعمت و بخششى از سوى خدا [ از ميدان جنگ 
  ] بازگشتند ، در حالى كه هيچ گزند و آسيبى به آنان نرسيده بود ، و از خشنودى خدا پيروى كردند ؛ و خدا داراى فضلى بزرگ است .\r\nوَ مَنْ يُطِعِ اللَّهَ وَ الرَّسولَ فَاولئِكَ مَعَ الَّذينَ أنْعَمَ اللَّهُ عَلَيْهِمْ مِنَ النَّبيّينَ وَ الصّدّيقينَ وَ الشُّهَداءِ وَ الصّالِحينَ وَ حَسُنَ اولئِكَ رَفيقاً * ذلِكَ الْفَضْلُ مِنَ اللَّهِ وَ كَفى بِاللَّهِ عَليماً » « 4 »\r\nو كسانى كه از خدا و پيامبر اطاعت كنند ، در زمرهء كسانى از پيامبران و صدّيقان و شهيدان و شايستگان خواهند بود كه خدا به آنان نعمت [ ايمان ، اخلاق و عمل صالح 
  ] داده ؛ و اينان نيكو رفيقانى هستند . * اين [ رفاقت با آنان 
  ] بخشش و فضلى از سوى خداست ، و [ در استحقاق اين كرامت و فضل 
  ] كافى است كه خدا [ به نيّات و اعمال مطيعان 
  ] داناست .\r\nوَ لَوْلا فَضْلُ اللَّهِ عَلَيْكُمْ وَ رَحْمَتُهُ لَاتَّبَعْتُمُ الشَّيْطانَ إلّا قَليلًا » « 5 »\r\n\r\n\r\n","description":"","footnote":"\r\n( 1 ) - بقره ( 2 ) : 64 .\r\n( 2 ) - بقره ( 2 ) : 105 .\r\n( 3 ) - آل عمران ( 3 ) : 152 .\r\n( 4 ) - آل عمران ( 3 ) : 174 .\r\n( 5 ) - نساء ( 4 ) : 69 - 70 .\r\n","page_name":" 80 ","page_number":80},
  {"content":"\r\n\r\nو اگر فضل و رحمت خدا بر شما نبود ، يقيناً همه شما جز اندكى ، از شيطان پيروى مىكرديد .\r\nيا أيُّهَا الَّذينَ آمَنُوا إنْ تَتَّقُوا اللَّهَ يَجْعَلْ فُرْقاناً وَ يُكَفِّرْ عَنْكُمْ سَيِّئاتِكُمْ وَ يَغْفِرْلَكُمْ وَاللَّهُ ذُوالْفَضْلِ الْعَظيمِ » « 1 »\r\nاى اهل ايمان ! اگر [ در همهء امورتان 
  ] از خدا پروا كنيد ، براى شما [ بينايى و بصيرتى ويژه 
  ] براى تشخيص حق از باطل قرار مىدهد ، و گناهانتان را محو مىكند ، و شما را مىآمرزد ؛ و خدا داراى فضل بزرگ است .\r\nياأيُّهَا النّاسُ قَدْ جائَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِى الصُّدورِ وَ هُدىً وَ رَحْمَةٌ لِلْمُؤْمِنينَ * قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيرٌ مِمّا يَجْمَعُونَ » « 2 »\r\nاى مردم ! يقيناً از سوى پروردگارتان براى شما پند وموعظه‌اى آمده ، و شفاست براى آنچه [ ازبيمارىهاى اعتقادى و اخلاقى 
  ] در سينه‌هاست ، و سراسر هدايت و رحمتى است براى مؤمنان . * بگو : [ اين موعظه ، دارو ، هدايت و رحمت 
  ] به فضل و رحمت خداست ، پس بايد مؤمنان به آن شاد شوند كه آن از همه ثروتى كه جمع مىكنند ، بهتر است .\r\nآرى ، براى انسان سرمايه و مايه‌اى بالاتر و بهتر و سودمندتر از فضل الهى نيست ، فضلى كه تجلّيش در دنيا قرآن و نبوّت و امامت و توفيق عبادت و اطاعت و در آخرت بهشت و رضوان الهى است .\r\nبايد از دنيا به اندازه‌اى كه زندگى بگذرد برداشت كرد و بقيه را تبديل به توشهء\r\n\r\n\r\n","description":"","footnote":"\r\n( 1 ) - انفال ( 8 ) : 29 .\r\n( 2 ) - يونس ( 10 ) : 57 - 58 .\r\n","page_name":" 81 ","page_number":81},
  {"content":"\r\n\r\nآخرت نمود . و اين جز با معرفت به قرآن و توسل به پيامبر و امام معصوم ميسّر نيست .\r\n ما در خلوت به روى خلق ببستيم * از همه بازآمديم و با تو نشستيم\r\nهر چه نه پيوند يار بود بريديم * و آنچه نه پيمان دوست بود شكستيم\r\nمردم هوشيار زين معامله دورند * شايد اگر عيب ما كنند ، كه مستيم\r\nمالك خود را هميشه غصّه گدازد * مِلك پرى پيكرى شديم و برستيم\r\nشاكر نعمت به هر طريق كه بوديم * داعى دولت به هر مقام كه هستيم\r\nدر همه چشمى عزيز و نزد تو خواريم * در همه عالم بلند و پيش تو پستيم\r\nاى بت صاحبدلان مشاهده بنماى * تا تو ببينيم و خويشتن نپرستيم\r\nديده نگه داشتيم تا نرود دل * با همه عيّارى از كمند نجستيم\r\nتا تو اجازت دهى كه در قدمم ريز * جان گرامى نهاده بر كف دستيم\r\nدوستى آن است سعديا كه بماند * عهد وفا هم بر اين قرار كه بستيم \r\n( سعدى شيرازى )\r\n\r\n6 - احسان در قرآن مجيد\r\nانسان وقتى به فكر مىنشيند ، مىيابد كه از همه طرف و از همه جهت چه در زمينهء مادّى و چه در زمينهء معنوى غرق احسان خدا است و بر او واجب است كه احسان الهى را با تمام وجود شكر كند ، تا در معرض نسيم رضايت حق قرار گرفته از سخط او در امان بماند .\r\nوَ ابْتَغِ فِيمَآ ءَاتكَ اللَّهُ الدَّارَ الْأَخِرَةَ وَ لَاتَنسَ نَصِيبَكَ مِنَ الدُّنْيَا وَ أَحْسِن كَمَآ أَحْسَنَ اللَّهُ إِلَيْكَ وَ لَاتَبْغِ الْفَسَادَ فِى الْأَرْضِ إِنَّ اللَّهَ لَايُحِبُّ الْمُفْسِدِينَ » « 1 »\r\nدر آنچه خدا به تو عطا كرده است سراى آخرت را بجوى ، و سهم خود را از\r\n\r\n\r\n","description":"","footnote":"\r\n( 1 ) - قصص ( 28 ) : 77 .\r\n","page_name":" 82 ","page_number":82},
  {"content":"\r\n\r\nدنيا فراموش مكن ، و نيكى كن همان گونه كه خدا به تو نيكى كرده است ، و در زمين خواهان فساد مباش ، بىترديد خدا مفسدان را دوست ندارد .\r\nإِنَّ اللَّهَ يَأْمُرُ بِالْعَدْلِ وَ الْإِحْسنِ وَ إِيتَآىِ ذِى الْقُرْبَى وَ يَنْهَى عَنِ الْفَحْشَآءِ وَالْمُنكَرِ وَ الْبَغْىِ يَعِظُكُمْ لَعَلَّكُمْ تَذَكَّرُونَ » « 1 »\r\nبه راستى خدا به عدالت و احسان و بخشش به خويشاوندان فرمان مىدهد ، و از فحشا و منكر و ستم‌گرى نهى مىكند . شما را اندرز مىدهد تا متذكّر [ اين حقيقت 
  ] شويد [ كه فرمان‌هاى الهى ، ضامن سعادت دنيا و آخرت شماست . 
  ]\r\nهَلْ جَزَآءُ الْإِحْسنِ إِلَّا الْإِحْسنُ * فَبِأَىّ ءَالَآءِ رَبّكُمَا تُكَذّبَانِ » « 2 »\r\nآيا پاداش نيكى جز نيكى است ؟ * پس كداميك از نعمت هاى پروردگارتان را انكار مىكنيد ؟\r\nالَّذِى أَحْسَنَ كُلَّ شَىْءٍ خَلَقَهُ وَ بَدَأَ خَلْقَ الْإِنسنِ مِن طِينٍ » « 3 »\r\nهمان كسى كه آنچه را آفريد نيكو ساخت ، و آفرينش انسان را از گِل آغاز كرد .\r\nرَّسُولًا يَتْلُواْ عَلَيْكُمْ ءَايتِ اللَّهِ مُبَيّنتٍ لّيُخْرِجَ الَّذِينَ ءَامَنُواْ وَ عَمِلُواْ الصلِحتِ مِنَ الظُّلُمتِ إِلَى النُّورِ وَ مَن يُؤْمِن بِاللَّهِ وَ يَعْمَلْ صلِحًا يُدْخِلْهُ جَنتٍ تَجْرِى مِن تَحْتِهَا الْأَنْهرُ خلِدِينَ فِيهَآ أَبَدًا قَدْ أَحْسَنَ اللَّهُ لَهُ رِزْقًا » « 4 »\r\n[ و آن 
  ] پيامبرى [ است 
  ] كه آيات روشن خدا را بر شما مىخواند ، تا كسانى را كه ايمان آورده و كارهاى شايسته انجام داده‌اند از تاريكىها به سوى نور\r\n\r\n\r\n","description":"","footnote":"\r\n( 1 ) - نحل ( 16 ) : 90 .\r\n( 2 ) - الرحمن ( 55 ) : 61 - 60 .\r\n( 3 ) - سجده ( 32 ) : 7 .\r\n( 4 ) - طلاق ( 65 ) : 11 .\r\n","page_name":" 83 ","page_number":83},
  {"content":"\r\n\r\nبيرون آورد . و هر كس به خدا ايمان بياورد و كار شايسته انجام دهد ، او را در بهشت‌هايى كه از زيرِ [ درختانِ 
  ] آن نهرها جارى است ، درآورد ، در حالى كه در آنها جاودانه‌اند . همانا رزق و روزى را براى او نيكو قرار داده است .\r\nلِيَجْزِيَهُمُ اللَّهُ أَحْسَنَ مَا عَمِلُواْ وَ يَزِيدَهُم مّن فَضْلِه‌ِوَ اللَّهُ يَرْزُقُ مَن يَشَآءُ بِغَيْرِ حِسَابٍ » « 1 »\r\n[ اين گونه عمل مىكنند 
  ] تا خدا آنان را بر [ پايهء 
  ] نيكوترين عملى كه انجام داده‌اند پاداش دهد ، و از فضلش براى آنان بيفزايد ، خدا به هر كه بخواهد بىحساب روزى مىدهد .\r\nقُلْ يعِبَادِ الَّذِينَ ءَامَنُواْ اتَّقُواْ رَبَّكُمْ لِلَّذِينَ أَحْسَنُواْ فِى هذِهِ الدُّنْيَا حَسَنَةٌ وَ أَرْضُ اللَّهِ وَ سِعَةٌ إِنَّمَا يُوَفَّى الصبِرُونَ أَجْرَهُم بِغَيْرِ حِسَابٍ » « 2 »\r\nبگو : اى بندگان مؤمنم ! از پروردگارتان پروا كنيد . براى كسانى كه در اين دنيا اعمال شايسته انجام داده‌اند ، پاداش نيكى است و زمين خدا گسترده است [ بر شماست از سرزمينى كه دچار مضيقه دينى هستيد به سرزمينى ديگر مهاجرت كنيد 
  ] . فقط شكيبايان پاداششان را كامل و بدون حساب دريافت خواهند كرد .\r\nلَيْسَ عَلَى الَّذِينَ ءَامَنُواْ وَعَمِلُواْ الصلِحتِ جُنَاحٌ فِيَما طَعِمُواْ إِذَا مَا اتَّقَواْ وَّ ءَامَنُواْ وَعَمِلُواْ الصلِحتِ ثُمَّ اتَّقَواْ وَّ ءَامَنُواْ ثُمَّ اتَّقَواْ وَّ أَحْسَنُواْ وَ اللَّهُ يُحِبُّ الْمُحْسِنِينَ » « 3 »\r\nبر كسانى كه ايمان آورده‌اند و كارهاى شايسته انجام داده‌اند نسبت به آنچه\r\n\r\n\r\n","description":"","footnote":"\r\n( 1 ) - نور ( 24 ) : 38 .\r\n( 2 ) - زمر ( 39 ) : 10 .\r\n( 3 ) - مائده ( 5 ) : 93 .\r\n","page_name":" 84 ","page_number":84},
  {"content":"\r\n\r\n[ پيش از حكم تحريم ، از مسكرات و منافع قمار و ساير مُحرّمات 
  ] خورده‌اند ، گناهى نيست ، هرگاه بپرهيزند و ايمان [ واقعى 
  ] آورند و [ خالصانه 
  ] كارهاى شايسته انجام دهند ؛ سپس پرهيزكارى را تداوم بخشند و ايمان خود را ادامه دهند ، و بر پرهيزكارى پافشارى ورزند و كار نيك بجا آورند ؛ و خدا نيكوكاران را دوست دارد .\r\nوَأَنفِقُواْ فِى سَبِيلِ اللَّهِ وَلَا تُلْقُواْ بِأَيْدِيكُمْ إِلَى التَّهْلُكَةِ وَأَحْسِنُواْ إِنَّ اللَّهَ يُحِبُّ الْمُحْسِنِينَ » « 1 »\r\nو در راه خدا انفاق كنيد و [ با ترك اين كار پسنديده ، يا هزينه كردن مال در راه نامشروع 
  ] خود را به هلاكت نيندازيد ، ونيكى كنيد كه يقيناً خدا نيكوكاران را دوست دارد .\r\nفَاتهُمُ اللَّهُ ثَوَابَ الدُّنْيَا وَحُسْنَ ثَوَابِ الْأَخِرَةِ وَاللَّهُ يُحِبُّ الْمُحْسِنِينَ » « 2 »\r\nپس خدا پاداش اين دنيا و پاداش نيك آخرت را به آنان عطا فرمود ؛ و خدا نيكوكاران را دوست دارد .\r\n\r\nفرشتگان حافظ اعمال\r\nدر جملات پايانى اين بخش از دعا ، حضرت زين‌العابدين عليه السلام عرضه مىدارد :\r\n« الهى زحمت و رنج ما را بر نويسندگان گرامى آسان گردان و نامه‌هاى ما را از حسنات و نيكىهاى ما پُرساز و ما را نزد آنان به بدى كردارمان مفتضح و رسوا مساز . »\r\nمسألهء كتاب يا پرونده يا نامهء اعمال كه امروز بسته و در فرداى قيامت باز است ،\r\n\r\n\r\n","description":"","footnote":"\r\n( 1 ) - بقره ( 2 ) : 195 .\r\n( 2 ) - آل عمران ( 3 ) : 148 .\r\n","page_name":" 85 ","page_number":85},
  {"content":"\r\n\r\nمسأله‌اى عظيم و وحشت‌آور و حقيقتى است كه در قرآن مجيد به طور مكرّر به آن اشاره شده است و كتاب خدا در اين زمينه به انسان هشدار داده كه مواظب و مراقب باشد كه پرونده‌اش با خطوط گناه و معصيت سياه نشود .\r\nقرآن مجيد ، كِرام كاتبين و رقيب و عتيد ، دست و پا و پوست و زمين را حافظ اعمال انسان و تكميل كنندگان پروندهء آدمى مىداند .\r\nقرآن كريم ، خداوند و پيامبر و ائمهء معصومين را شاهدان اعمال انسان معرفى فرموده و راه هر عذرى را به روى انسان بسته است .\r\nوَ إنَّ عَلَيْكُمْ لَحافِظينَ * كِراماً كاتِبينَ * يَعْلَمُونَ ما تَفْعَلُونَ * إنَّ الأْبْرارَ لَفى نَعيمٍ * وَ إنَّ الْفُجّارَ لَفى جَحيمٍ » « 1 »\r\nو بىترديد بر شما نگهبانانى گماشته‌اند * بزرگوارانى نويسنده * كه آنچه را [ از خير و شر 
  ] انجام مىدهيد ، مىدانند [ و ضبط مىكنند . 
  ] * به يقين نيكان در نعمت فراوانى قرار دارند * و مسلّماً گناهكاران در دوزخ‌اند .\r\n« اين حافظان ، فرشتگان و قدرت‌هاى ما فوق و محيط بر انسانند كه اعمال و آثار را حفظ و ثبت مىكنند و به صورت ثابت نگه مىدارند . آن چنان كه صفات و خواصِّ ثبت و متراكم شده در صفحه‌هاى ذرّات هستهء ياخته‌هاى نسلى و نطفه و در سراسر ساختمان انسان ، از نظرهاى نافذ و علمى نهان است و جز از طريق وحى ، اوصاف آنها را نمىتوان دريافت .\r\nاين آيات ، اين گونه فرشتگان و مبادى ناپيدا را به چهار صفت توصيف نموده است كه سه صفت آن به صورت اسمى آمده و دلالت بر ثبات دارد . آخرين صفت ، يا جملهء فعليّه‌اى است كه مبيّن استمرار است و « ما » در ميان دو فعل دلالت بر تعميم دارد : اين نگهبانان گرامى و نويسندگانند ، آنها مىدانند هر چه را كه انجام\r\n\r\n\r\n","description":"","footnote":"\r\n( 1 ) - انفطار ( 82 ) : 10 - 14 .\r\n","page_name":" 86 ","page_number":86},
  {"content":"\r\n\r\nمىدهيد .\r\nبيان اين اوصاف خاص : حافظين ، كرام ، كاتبين ، يعلمون . . . در آن حدّ و براى آن است كه انسان دچار غرور و غفلت نشود و مراقب انديشه‌ها و اعمال خود باشد .\r\nوصف كرام در بين اين اوصاف ، انسان گناهكار را اميدوار مىنمايد ؛ زيرا اين فرشتگان حافظ و كاتب چون كرام و نمايندهء ربّ كريم‌اند از ثبت و ابقاى گناه تا مىتوانند چشم مىپوشند و اعمال و نيّات خير و مؤثّر در كمال را اگرچه اندك باشد ثبت و نگهدارى مىكنند و آن را مىافزايند و از اين طريق انسان را در مسير كرامت و تكامل كه قانون اصيل عالم است پيش مىبرند .\r\nآنچه در روايات معصومين در اوصاف اين فرشتگان آمده مطابق همين حقيقت است .\r\n\r\nكلام شيخ صدوق دربارهء فرشتگان\r\nخلاصهء اين روايات را شيخ صدوق رحمه الله چنين بيان كرده است :\r\n« هيچ بنده‌اى نيست مگر آن كه بر او دو فرشته گماشته شده است كه همهء اعمال او را مىنويسند . كسى كه قصد كار نيكى نمايد و آن را انجام ندهد ، برايش يك حسنه مىنويسند و اگر انجام دهد ده حسنه مىنويسند . او اگر قصد سيّئه نمايد آن را نمىنويسند تا آن كه انجام دهد و چون انجام داد تا هفت ساعت از نوشتن آن خوددارى مىكنند ، تا اگر توبه كرد نمىنويسند و اگر توبه نكرد يك سيّئه مىنويسند . « 1 » اين فرشته‌ها هر عمل كوچك و بزرگ تا دميدن در خاكستر را مىنويسند ؛ تا مرد مسلمان ساكت است « محسن » نوشته مىشود و چون سخن گفت « محسن » يا « مُسىء » شمرده مىشود .\r\n\r\n\r\n","description":"","footnote":"\r\n( 1 ) - الاعتقادات ، شيخ صدوق : 68 .\r\n","page_name":" 87 ","page_number":87},
  {"content":"\r\n\r\nحفظ و ثبت اعمال به وسيلهء اين گونه حافظان به صورت محيط سرسبز و نعمت‌هاى پايدارى درمىآيد كه ابرار در آن با خوشى و رفاه به سر مىبرند و به صورت دوزخ درمىآيد كه فجّار در آن مىسوزند .\r\nشيخ صدوق رحمه الله از ائمهء معصومين عليهم السلام نقل مىكند كه :\r\nجاى اين دو فرشته از وجود فرزند آدم ، در تَرقُوتين « 1 » مىباشد . آن كه سمت راست است نيكىها را مىنويسد و آن كه سمت چپ است بدىها را ؛ اعمال بنده را دو فرشته در روز و دو فرشته در شب مىنويسند . « 2 » اين بيان كه جاى اين نوع فرشتگان را از وجود آدمى در ترقوتين نشان داده است ، مثل و تشبيهى است مانند :\r\nوَ نَحْنُ أقْرَبُ إلَيْهِ مِنْ حَبْلِ الْوَريدِ » « 3 »\r\nو ما به او از رگ گردن نزديك‌تريم .\r\nو شايد محلّ واقعى يا جاى عمل اين گونه فرشتگان از اين جهت در ترقوتين مىباشد كه مركز اعصاب و معبر شريان‌ها و وريدهاى بزرگ و مفصل ميان سر و بدن است ؛ از همين مركز ، اراده و فرمان منجّز به سوى اعضا و عمل و حركت مىگذرد و احساسات و انفعال‌ها كه در سراسر بدن و خون و قلب حادث مىشود به دستگاه مغز مىرسد و پيوسته محلّ بروز عمل و عكس‌العمل مىباشد .\r\nديگر دستگاه‌هاى بدن و نسوج مختلف ، متأثر از انعكاسات پى در پى و مختلفى مىگردند كه به وسيلهء اعصاب و جريان خون از اين مفصل در آنها منعكس و ثبت مىشود و همهء سلول‌هاى بدن صفحاتى براى ثبت اين انعكاسات مىباشند و سپس از آنها در نسل و صفحات نفوس و اعضاى انسان و اجزا و طبيعت و زمان ثبت\r\n\r\n\r\n","description":"","footnote":"\r\n( 1 ) - ترقوتين : نام دو استخوان بالاى سينه و گردن در سمت راست و چپ بدن .\r\n( 2 ) - الاعتقادات ، شيخ صدوق : 69 .\r\n( 3 ) - ق ( 50 ) : 16 .\r\n","page_name":" 88 ","page_number":88},
  {"content":"\r\n\r\nمىشوند .\r\n\r\nمراقبان انسان در كلام امام على عليه السلام\r\nاميرالمؤمنين عليه السلام منشأ و محلّ و رستنگاه اين مراقبان و نگهبانان را ، در نفس و همهء جوارح انسان نشان داده است :\r\n« بدانيد بندگان خدا كه بر شما مراقبانى ( رَصَداً ) از نفوس شما و جاسوسانى ( عُيُوناً ) از جوارح شما و نگهبانان راستينى ( حُفّاظَ صِدْقٍ ) هست كه پيوسته اعمال شما و شمارهء نفس‌هاى شما را نگه مىدارند .\r\nنه تاريكى شب ديجور شما را از چشم آنان پوشيده مىدارد و نه درهاى سخت و بسته از نفوذ آنها شما را دربرمىگيرد . » « 1 » از اين بيان اميرالمؤمنين عليه السلام معلوم مىشود كه اين نگهبانان از اعماق نفس و جوارح انسان كه مراكز انديشه و عمل‌اند رسته‌اند ، بنابراين صفحات ثبت و ضبط آنها بايد نخست ، نفس انسان و جوارح باشد .\r\nوَ كُلَّ إنْسانٍ الْزَمْناهُ طائِرَهُ فى عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقيهُ مَنْشوراً * اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسيباً » « 2 »\r\nو عمل هر انسانى را براى هميشه ملازم او نموده‌ايم ، و روز قيامت نوشته‌اى را [ كه كتاب عمل اوست 
  ] براى او بيرون مىآوريم كه آن را پيش رويش گشوده مىبيند . [ به او مىگويند : 
  ] كتاب خود را بخوان ، كافى است كه امروز خودت بر خود حسابگر باشى .\r\nاز اين آيه نيز معلوم مىشودكه نامهء اعمال و نويسندگان آن در وجود و با خود\r\n\r\n\r\n","description":"","footnote":"\r\n( 1 ) - نهج البلاغه : خطبهء 156 .\r\n( 2 ) - اسراء ( 17 ) : 13 - 14 .\r\n","page_name":" 89 ","page_number":89},
  {"content":"\r\n\r\nانسان هستند ؛ نامهء هر كس پيچيده و فشرده است و در روز قيامت گشوده و باز مىشود . » « 1 »\r\n\r\nتفسيرى بر سجين و كتاب مرقوم\r\n« كَلّا إنَّ كِتابَ الْفُجّارِ لَفى سِجّينٍ * وَ مَآ أَدْرَيكَ مَا سِجّينٌ * كِتابٌ مَرْقُومٌ » « 2 »\r\nاينچنين نيست كه مىپندارند [ در آن روز 
  ] يقيناً پروندهء بدكاران در سجّين است . * و تو چه مىدانى كه سجّين چيست ؟ * قضا و سرنوشتى حتمى [ براى خائنان 
  ] است .\r\nسجّين به قرينهء وزن مبالغه و تقابل با علّيّين ، به معناى زندان بس سخت مىباشد كه گويا سختى و تنگى آن افزوده مىشود : گمان و ناباورى مطفّفين هيچ درست نيست ؛ چه ، در حقيقت نوشته يا نوشتن تبهكاران درباره و در شأن ، يا در محيط يا در جهت سجّين است ؛ بنابراين معنى سجّين زندان و محيط عذاب و رنج است كه انديشه و عمل تبهكاران در جهت آن پيش مىرود و ثبات مىيابد .\r\nاين معنا موافق است با آنچه مفسران گفته يا نقل كرده‌اند :\r\n« روح تبهكاران از آسمان‌ها به سوى زمين و از زمين به سوى سجّين رانده مىشود كه محلّ سپاهيان ابليس است . »\r\nسجّين از چاههاى جهنّم است ، سجّين نام كتاب جامع ديوان شرّ است كه در آن اعمال آنها ثبت مىشود . زندان ابدى تبهكاران را كه هميشه و با انواع عذاب در آن گرفتارند با تمثيل و تشبيه و مقايسه با سخت‌ترين زندان‌هاى دنيا نمىتوان شناخت .\r\n\r\n\r\n","description":"","footnote":"\r\n( 1 ) - پرتوى از قرآن : 225 ، قسمت اول از جزء 30 .\r\n( 2 ) - مطفّفين ( 83 ) : 7 - 9 .\r\n","page_name":" 90 ","page_number":90},
  {"content":"\r\n\r\nآن زندان را به صورت ثبت شدهء اعمال تبهكاران و ستمكاران مىسازد و با اصرار به تبهكارى و گناه ، ديوارهاى آن هر چه ضخيم‌تر و بلندتر و اعماق آن بيشتر مىگردد و از در و ديوار و محيط آن دود و آتشى برمىخيزد كه آتشگيره و افروزنده‌اش انسان گناه‌پيشه و اعمال او مىباشد و در آن نسيم رحمتى نمىوزد . آن زندان را جز از طريق وحى و انديشهء برتر نمىتوان شناخت : وَ ما أدْريكَ ما سِجّينٌ » .\r\nدو كلمهء : كتابٌ مَرْقومٌ تعريف و توصيف كوتاهى است براى اهل نظر و انديشمندان ، تا رابطهء عمل و ثبات آن را با نهايت بروز آن دريابند و از دريچهء اين آيه و از دور به چگونگى سجّين نظر كنند .\r\nسجّين كتاب است ، چون صورت ثبت شدهء اعمالى است كه در جهت محدود و اقشار طبيعت و هبوطگاه غرايز حيوانى و در خلاف جهت تعالى انسان مىباشد ؛ مرقوم است ؛ زيرا تا اعمال ، سخت و بارز و محكم نشود و از هر سو انسان را فرانگيرد ، با تحوّل و توبه راه گريز از آن باز است ، همين كه اعمال به صورت عادات سپس مَلكات و خويهاى بارز و ثابت درآمد و بندها و ديوارهاى آن محكم شد راه گريز از آن دشوار يا محال مىشود و از هر سو و هر جهت ديدگاه بينش را مىپوشاند و روح آزاد و بلندپرواز آدمى را در بند مىگيرد و منافذ ادراك را جز در مسير سجّين و به سوى جهنّم مىبندد .\r\nتبهكاران سركش و ستم پيشه كه با طوفان شهوات و خودخواهيشان بندهاى اخلاقى و وجدانى و قانونى را پاره مىكنند و مىكوشند تا از هر قيد و بندى آزاد شوند چنان در همين جهان رفتار و خوهايشان مكتوب و مرقوم مىگردد و به بندهاى عادات و در ميان ديوارهاى گناه و سركشى سجّين خود گرفتار و زندانى مىشوند كه ديگر هيچ گونه خير و صلاح خود و ديگران را نمىبينند و در آن نمىانديشند و چنان گرفتار انعكاس اعمال و تضاد و كشمكش درونى و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nوحشت‌زدگى ناشى از آنها مىگردند كه از سايهء خود مىهراسند و از لذّات عقلى و بهره‌مندى از جمال هستى يكسره محروم مىشوند و تنها راه آسايش و خوشى را در تخدير احساس و اغفال عقل خود مىيابند و چنان از قلوب و عواطف خلق و رحمت خالق رانده مىگردند كه با همه به دشمنى برمىخيزند و با نظر بد و كينه‌توزى مىنگرند ؛ اينها در ميان دوستان و محافظان خود محروم و زندانى مىشوند و اين زندان پيوسته تنگتر و دشوارتر مىگردد تا سراسر جهان و هستى براى چنين زندانى ، بندى به صورت زندانى وحشت‌زا و پر از شكنجه مىنمايد . » « 1 » حضرت سجّاد عليه السلام به پيشگاه حضرت رب‌ّالعزّه عرضه مىدارد :\r\n« الهى ! زحمت و رنج ما را بر نويسندگان گرامى آسان گردان و نامه‌هاى ما را از حسنات و نيكىهاى ما پُر ساز و ما را نزد آنان به بدى كردارهاى خود رسوا مكن . »\r\nاگر كسى بخواهد پرونده و كتابى پاك و نورانى و ملكوتى و مورد رضايت حق داشته باشد و در قيامت در صف سر بلندان و عاشقان و مخلصان قرار گيرد ، بايد در وادى معرفت قدم زند و دل از نور حقيقت با كمك نبوّت و امامت روشن سازد و تمام حركات و اعمال خود را هماهنگ با واقعيت‌هاى الهّيه نمايد و پروانه‌سان در عشق محبوب بسوزد تا از او هويّتى جز هويّت حق نماند و پروانه‌سان در عشق محبوب بسوزد تا از او هويّتى جز هويّت حق نماند كه ادعا و سهل‌انگارى و سستى و عافيت‌طلبى نه اين كه نفعى ندارد ، بلكه محرك‌هايى است كه انسان را از آسمان به زمين رانده و به چاه سجّين در مىاندازد .\r\nدر هر صورت ساعات پرقيمت روز را با توجّه به حضرت حق و ياد قيامت و اين كه فرشتگان مأمور حفظ عمل ، تمام حركات انسان را به دستور خداوند مىنويسند و ثبت و ضبط مىكنند و با عمل صالح و اداى واجبات و كسب حلال و رفع حاجت حاجتمندان و نياز نيازداران ، قدردانى كنيد تا به سعادت ابدى نايل\r\n\r\n\r\n","description":"","footnote":"\r\n( 1 ) - پرتوى از قرآن : 241 ، قسمت اول از جزء 30 .\r\n","page_name":" 92 ","page_number":92},
  {"content":"\r\n\r\nگشته و از حسرت و پشيمانى غير قابل جبران در امان مانده ، به لطف و عنايت و رحمت واسعهء حضرت محبوب به بهشت عنبر سرشت و رضوان اللَّه اكبر و همنشينى با انبيا و شهدا و صدّيقين و صالحين برسيد .\r\n\r\nمحاسبهء اعمال در روايات\r\nپيامبر گرامى اسلام صلى الله عليه و آله مىفرمايد :\r\nحاسِبُوا أنْفُسَكُمْ قَبْلَ أنْ تُحاسَبُوا ، وَ زِنُوها قَبْلَ أنْ تُوزَنُوا ، وَ تَجَهَّزوا لِلْعَرْضِ الأْكْبَرِ . « 1 »\r\nخودتان به حساب خود برسيد قبل از اين كه در دادگاههاى قيامت به حسابتان برسند . و خويش را وزن كنيد تا معلوم شود چه اندازه بار معنوى داريد ، قبل از اين كه شما را با ميزان‌هاى قيامت وزن نمايند . و براى برخورد به عرض اكبر و قيامت كبرى خود را آماه كنيد .\r\nحضرت امام كاظم عليه السلام فرمود :\r\nلَيْسَ مِنّا مَنْ لَمْ يُحاسَبْ نَفْسَهُ فى كُلِّ يَوْمٍ ، فَإنْ عَمِلَ حَسَناً ازْدادَ اللَّهَ شُكْراً ، وَ انْ عَمِلَ سَيِّئاً اسْتَغْفَرَاللَّهَ وَ تابَ إلَيْهِ . « 2 »\r\nاز ما نيست آن كه در هر روز به محاسبهء خود برنخيزد ؛ اگر نيكى انجام داده به شكر حق بيفزايد و اگر بدى انجام داده استغفار كند و از عمل زشتش بازگردد .\r\nامام حسن مجتبى عليه السلام از رسول خدا صلى الله عليه و آله روايت مىفرمايد :\r\nلايَكُونُ الْعَبْدُ مُؤمِناً حَتّى يُحاسِبَ نَفْسَهُ أشَدَّ مِنْ مُحاسَبَةِ الشَّريكِ\r\n\r\n\r\n","description":"","footnote":"\r\n( 1 ) - بحار الأنوار : 67 / 73 ، باب 45 ، حديث 26 ؛ محاسبة النفس : 13 .\r\n( 2 ) - محاسبة النفس : 13 ؛ مستدرك الوسائل : 12 / 153 ، باب 95 ، حديث 13759 .\r\n","page_name":" 93 ","page_number":93},
  {"content":"\r\n\r\nشَريكَهُ ، وَ السَّيِّدِ عَبْدَهُ . « 1 »\r\nبنده ، مؤمن نيست مگر آن كه از خودش حساب بكشد سخت‌تر از شريك از شريكش و مولا از عبدش .\r\nامام صادق عليه السلام از پدر بزرگوارش حضرت باقر عليه السلام نقل مىكند :\r\nما مِنْ يَومٍ يَأْتى عَلَى ابْنِ آدَمَ إلّا قالَ ذلِكَ الْيَوْمُ : يَابْنَ آدَمَ ، أنَا يَوْمٌ جَديدٌ وَ أنَا عَلَيْكَ شَهيدٌ ، فَافْعَلْ بى خَيْراً ، وَاعْمَلْ فِىَّ خَيْراً أسْهُلْ لَكَ فى يَوْمِ الْقيامَةِ ، فَانَّكَ لَنْ تَرانى بَعْدَها ابَداً . « 2 »\r\nهيچ روزى بر فرزند آدم نمىرسد مگر آن كه آن روز به انسان مىگويد : اى آدميزاده ، من روز جديدى هستم و از جانب خدا بر تمام برنامه‌هاى تو شاهدم ، با من به نيكى برخورد كن و ساعات مرا به عمل خير بگذران ، تا در محاسبات قيامت بر تو آسان باشم . به حقيقت بدان كه پس از اين مرا نخواهى ديد .\r\nحضرت علىّ بن الحسين عليهما السلام فرمود :\r\nإنَّ الْمَلَكَ الْمُوَكَّلَ بِالْعَبْدِ يَكْتُبُ فى صَحيفَةِ اعْمالِهِ ، فَاعْمَلُوا بِأوَّلِها وَ آخِرِها خَيْراً يُغْفَرْلَكُمْ ما بَيْنَ ذلِكَ . « 3 »\r\nفرشتهء مأمور به انسان ، اعمال را در پرونده مىنويسد ، اول و آخر صفحهء عمل را به خير و نيكى بنويسيد ، ما بين آن دو بر شما بخشيده شود .\r\n\r\n\r\n","description":"","footnote":"\r\n( 1 ) - وسائل الشيعه : 16 / 99 ، باب 96 ، حديث 21083 ؛ محاسبة النفس : 13 .\r\n( 2 ) - محاسبة النفس : 14 ؛ مستدرك الوسائل : 5 / 204 ، باب 25 ، حديث 5698 ، با كمى اختلاف .\r\n( 3 ) - محاسبة النفس : 14 ؛ بحار الأنوار : 5 / 328 ، باب 17 ، حديث 25 .\r\n","page_name":" 94 ","page_number":94},
  {"content":"\r\n\r\nامام صادق عليه السلام از رسول خدا صلى الله عليه و آله روايت مىكند :\r\nطُوبى لِمَنْ وُجِدَ فى صَحيفَةِ عَمَلِهِ يَوْمَ الْقِيامَةِ تَحْتَ كُلِّ ذَنْبٍ أسْتَغْفِرُاللَّهَ . « 1 »\r\nخوشا به حال كسى كه در پروندهء عملش در قيامت كنار هر گناهى توبه يافت شود .\r\n\r\nدنيا در كلام اميرالمؤمنين عليه السلام\r\nاميرالمؤمنين عليه السلام وارد بازار بصره شد ، مشاهده نمود مردم عجيب سرگرم تجارت و داد و ستد هستند ، گريهء سختى كرد و فرمود :\r\nيا عَبيدَ الدُّنيا وَ عُمّالَ أهْلِها ، إذا كُنْتُمْ بِالنَّهارِ تَحْلِفُونَ ، وَ بِاللَّيْلِ فى فُرُشِكُمْ تَنامُونَ ، وَ فى خِلالِ ذلِكَ عَنِ الآْخِرَةِ تَغْفُلُونَ ، فَمَتى تَحْرُزُونَ الزّادَ وَ تُفَكِّرُونَ فِى الْمَعادِ . « 2 »\r\nاى بندگان دنيا و كارگران مادّيگران ، شما كه روزها سرگرم سوگند خوردنيد و به شب در رختخواب به خواب اندريد و در بين روز و شب از آخرت غافليد ، پس چه وقت زاد و توشه براى آينده تهيه مىكنيد و چه زمان به فكر قيامت مىافتيد ؟\r\nسعى كنيم دنياى ما دنياى مبغوض حق نشود كه چنين دنيايى انسان را به هلاكت ابدى وشقاوت دائمى و سرمدى دچار مىكند . ما مىتوانيم از دنياى خود بر اساس دستورهاى حضرت حق مزرعهء آخرت را بسازيم .\r\nاگر برنامه‌هاى باطنى و ظاهرى ما هماهنگ با حقايق ملكوتيّه و واقعيت‌هاى الهيّه باشد ، دنياى ما مزرعهء آخرت ، ورنه دنياى ما مسيرى به سوى سجّين و جهنّم است .\r\n\r\n\r\n","description":"","footnote":"\r\n( 1 ) - بحار الأنوار : 90 / 280 ، باب 15 ، حديث 15 ؛ محاسبة النفس : 15 .\r\n( 2 ) - مستدرك الوسائل : 13 / 274 ، باب 21 ، حديث 15335 ؛ الأمالى ، شيخ مفيد : 118 ، حديث 3 .\r\n","page_name":" 95 ","page_number":95},
  {"content":"\r\n\r\n\r\nدنيا در كلام امام سجّاد عليه السلام\r\nمحمد بن مسلم بن شهاب مىگويد :\r\n« از حضرت علىّ بن الحسين عليهما السلام سؤال شد : چه عملى نزد خداوند افضل است ؟ فرمود : بعد از معرفت خدا و رسول ، برنامه‌اى بالاتر از بغض دنياى مذموم و زندگى غلط نيست كه براى اين بغض جهات كثيره‌اى از صفات حسنه و اعمال صالحه هست .\r\nبراى معاصى شعبه‌هاى زيادى هست . اول چيزى كه به آن معصيت خدا شد كبر از پذيرش حق بود و آن معصيتى بود كه ابليس دچار آن شد ، از قبول حق ابا كرد و استكبار به خرج داد و از كافران شد . و حرص بود كه آدم و حوّا دچارش شدند ، چنان كه در قرآن مجيد فرموده :\r\nفَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظّالِمينَ » « 1 »\r\nو از هر جا [ و هر نوع ميوه‌اى 
  ] كه خواستيد بخوريد ، و به اين درخت نزديك مشويد كه ازستمكاران [ بر خود 
  ] خواهيد شد .\r\nچيزى كه به آن نياز نداشتند در حالى كه از آن نهى شده بودند به طرفش رفتند و اين صفت به فرزندانشان منتقل شد به نحوى كه اكثر چيزى كه مردم به دنبال آن مىروند به آن حاجت ندارند .\r\nسپس حسد بود و آن گناهى بود كه فرزند آدم دچارش شد و به سبب آن برادرش را به قتل رساند .\r\nاز اينهاست كه عشق شديد به زن و دنيا و رياست و راحت و عافيت و اضافه سخن گفتن و برترى جويى و ثروت پديد مىآيد .\r\nتمام اين خصال ناپسند در عشق غلط به دنيا جمع است . انبيا و علما بعد از\r\n\r\n\r\n","description":"","footnote":"\r\n( 1 ) - اعراف ( 7 ) : 19 .\r\n","page_name":" 96 ","page_number":96},
  {"content":"\r\n\r\nشناختى كه از اين واقعيت‌هاى داشتند فرمودند :\r\nحُبُّ الدُّنْيا رَأْسُ كُلِّ خَطيئَةٍ . وَ الدُّنْيا دُنْياءان : دُنْيا بَلاغٍ وَ دُنْيا مَلْعُونَةٌ . « 1 »\r\nعشق زياد به دنيا رأس هر گناهى است . و دنيا دو دنياست : دنيايى كه انسان را به كمال و رشد و حقيقت مىرساند و دنيايى كه آدمى را از تمام واقعيت‌ها محروم مىنمايد .\r\nحضرت باقر عليه السلام از امام سجّاد حضرت زين‌العابدين عليه السلام دربارهء برخورد صحيح اولياى الهى به دنيا روايت مىكند :\r\n« بدانيد كه دنيابه شما پشت كرده و آخرت به شما روى آورده ؛ براى هر يك از اين دو فرزندانى است ، پس شما از فرزندان آخرت باشيد و از اين كه فرزند دنيا قرار گيريد بپرهيزيد .\r\nبياييد نسبت به دنيايى كه حجاب بين شما و خداست بى رغبت گرديد و به آخرت ميل پيدا كنيد .\r\nبى رغبتان ، زمين را بساط زندگى قرار داده و خاك را فرش خود نموده و آب را غذاى پاكيزهء خود انتخاب كرده‌اند . آن چنان از دنيا بريده‌اند كه گويى در آن نيستند .\r\nآگاه باشيد ، مشتاق به بهشت خالى از شهوات است و بيمناك از جهنّم بريدهء از محرّمات .\r\nآن كه زاهد است سختىها بر او آسان است . خدا را بندگانى است داراى بصيرتى بالا ؛ همچون آنانند كه اهل بهشت را در بهشت جاودانه مىبينند و همچون كه اهل جهنم را در عذاب هميشگى مشاهده مىكنند . همهء مردم از شرّ آنان در امانند و ايشان را قلبى محزون و نفسى عفيف و حاجاتى خفيف است .\r\n\r\n\r\n","description":"","footnote":"\r\n( 1 ) - الكافى ، 2 / 130 ، حديث 11 ؛ وسائل الشيعه : 16 / 8 ، باب 61 ، حديث 20822 ؛ المحجة البيضاء : 5 / 365 .\r\n","page_name":" 97 ","page_number":97},
  {"content":"\r\n\r\nايّام دنيا را كه ايّام كمى است در برابر عبادت و مصيبت و معصيت صبر مىكنند و از اين راه به راحت جاويد كه در آخرت ميسّر است مىرسند .\r\nبه هنگام شب براى عبادت بر پا مىايستند در حالى كه اشك ديدگانشان بر صورت جارى است ، براى آزادى از عذاب فردا به درگاه حضرت ربّ الارباب به تضرّع و زارىاند .\r\nبه هنگام روز در بردبارى ، در بصيرت ، در نيكوكارى و در پرهيزكارى به سر مىبرند .\r\nاز خوفى كه در عبادت از عظمت محبوب و عذاب قيامت دارند بدنشان فوق‌العاده نحيف و لاغر است ، هر كس به آنان بنگرد ، گويد مريض است ، در حالى كه مريض نيستند ، يا گويد مجنون است ، در حالى كه جنون ندارد ، اينان را از ياد جهنّم و آنچه در اوست امرى عظيم به جان رسيده است . » « 1 » فيض عاشق ، آن سالك عارف ، مىفرمايد :\r\n ز خود سرى بدر آرم چه خوش بود به خدا * ز پوست مغز بر آرم چو خوش بود به خدا\r\nفكنده‌ام دل و جان را به قُلزُم غم عشق * اگر دُرى به كف آرم چه خوش بود به خدا\r\nكنم ز خويش تهى خويش را ز خود بِرَهَم * ز غم دمار برآرم چه خوش بود به خدا\r\nزديم از رخ جان زنگ نقش هر دو جهان * كه رو به روى تو آرم چه خوش بود به خدا \r\n\r\n\r\n","description":"","footnote":"\r\n( 1 ) - الكافى : 2 / 131 - 132 ، حديث 15 ؛ بحار الأنوار : 7 / 43 - 44 ، باب 122 ، حديث 18 ؛ المحجة البيضاء : 5 / 364 .\r\n","page_name":" 98 ","page_number":98},
  {"content":"\r\n\r\n كنم ز صورت هر چيز رو به معنىِ آن * عدد دگر نشمارم چه خوش بود به خدا \r\n( فيض كاشانى )\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n[ « 16 » اللَّهُمَّ اجْعَلْ لَنَا فِي كُلِّ سَاعَةٍ مِنْ سَاعَاتِهِ حَظّاً مِنْ عِبَادِكَ وَ نَصِيباً مِنْ شُكْرِكَ وَ شَاهِدَ صِدْقٍ مِنْ مَلَائِكَتِكَ « 17 » اللَّهُمَّ صَلِّ عَلَى مُحَمَّدٍ وَ آلِهِ وَ احْفَظْنَا مِنْ بَيْنِ أَيْدِينَا وَ مِنْ خَلْفِنَا وَ عَنْ أَيْمَانِنَا وَ عَنْ شَمَائِلِنَا وَ مِنْ جَمِيعِ نَوَاحِينَا ، حِفْظاً عَاصِماً مِنْ مَعْصِيَتِكَ ، هَادِياً إِلَى طَاعَتِكَ ، مُسْتَعْمِلًا لِمَحَبَّتِكَ « 18 » اللَّهُمَّ صَلِّ عَلَى مُحَمَّدٍ وَ آلِهِ وَ وَفِّقْنَا فِي يَوْمِنَا هَذَا وَ لَيْلَتِنَا هَذِهِ وَ فِي جَمِيعِ أَيَّامِنَا لِاسْتِعْمَالِ الْخَيْرِ وَ هِجْرَانِ الشَّرِّ وَ شُكْرِ النِّعَمِ وَ اتِّبَاعِ السُّنَنِ وَ مُجَانَبَةِ الْبِدَعِ وَ الْأَمْرِ بِالْمَعْرُوفِ وَ النَّهْيِ عَنِ الْمُنْكَرِ وَ حِيَاطَةِ الْإِسْلَامِ وَ انْتِقَاصِ الْبَاطِلِ وَ إِذْلَالِهِ وَ نُصْرَةِ الْحَقِّ وَ إِعْزَازِهِ وَ إِرْشَادِ الضَّالِّ وَ مُعَاوَنَةِ الضَّعِيفِ وَ إِدْرَاكِ اللَّهِيفِ 
  ]\r\nخدايا ! در هر ساعتى از ساعات روز بهره‌اى از بندگيت ، و سهمى از شكرگزاريت ، و شاهد راستى از فرشتگانت براى ما قرار ده .\r\nخدايا ! بر محمّد و آلش درود فرست ، و ما را از پيش رو ، و پشت سر و طرف راست و جانب چپ و از تمام سمت و سويمان ، حفظ كن ، حفظى كه ما را از نافرمانيت باز دارد ، و به فرمانبرداريت راهنمايى كند ، و براى عشق و محبتت به كار گيرد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nخدايا ! بر محمّد و آلش درود فرست ، و ما را در اين روز و شبمان ، و در تمام اياممان براى اين امور موفّق بدار : به كارگيرى خير ، و دورى از شر ، و شكر نعمت‌ها و پيروى از روش‌هاى نيك ، و دورى از بدعت‌ها ، و امر به معروف ، و نهى از منكر ، و پاسدارى از اسلام و كم كردن و خوار ساختن‌باطل ، و يارى و گرامى داشت حق ، و راهنمايى گمراه ، و كمك كردن به ناتوان ، و پناه دادن به درمانده و گرفتار .\r\n\r\nسه حقيقت مهم براى انسان‌هاى صالح\r\n1 - ملاقات با عباد صالح حق و نَفَس و گفتار و اخلاقشان ، سراسر درس و موجب نورانيت و روشنايى قلب و حيات دل و رشد روح است .\r\n2 - اداى شكر نعمت‌هاى باطنى و ظاهرى و توفيقاتى كه در همهء امور نصيب انسان مىگردد .\r\n3 - با انجام عبادات و طاعات و هر عمل خير و تقوا و پرهيزكارى و دورى از حرام و معصيت ، فرشتگان نويسنده را شاهد صادق بر خود قرار دهد . اينها همه حظّ و نصيبى است كه خير دنيا و آخرت و سعادت امروز و فرداى انسان را تأمين مىنمايد .\r\n\r\nحصنِ حصينِ حفظ و امان حق\r\nانسان از ابتداى ولادت تا لحظهء خروج از دنيا به خصوص وقتى كه در مدار تكليف و مسؤوليت است ، در معرض انواع خطرها و طوفان‌هايى است كه اگر از خود مراقبت و مواظبت ننمايد ، درخت سعادت جاودانيش با آتش آن خطرات و طوفان‌ها از ريشه خواهد سوخت .\r\nمراقبت و مواظبت از هويّت الهى و ملكوتى خود ، در سايهء عقايد صحيحه و\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاخلاق حسنه و اعمال صالحه ميسّر است و جز اين ، راهى براى سلامت ماندن از خطر وجود ندارد . در اين مسير بايد باطن و ظاهر خويش را تسليم خواسته‌هاى الهى كرد و يك لحظه از هجوم شياطين و خنّاسان غافل نماند .\r\nابليس و ارتش خطرناكش كه جاهلان و معاندان و دشمنان حقيقت هستند ، كمترين رحمى به انسان ندارند و راحت آنان در اين است كه خوبىهاى انسان را به باد داده و آدمى را به قعر جهنّم رهنمون شوند . او و دستيارانش ، دشمنان قسم خوردهء انسانند و در پيشگاه حضرت احديّت سوگند شديد ياد كرده كه از همه طرف و از همه جانب به انسان حمله كرده و او را از حقّ و حقيقت جدا سازند .\r\nخداوند هم به آنان هشدار داده كه شما را بر عباد من سلطه و سلطنت و تسلّط و حكومت نيست ، تنها كارى كه از شما بر مىآيد اغواگرى است كه اگر انسان‌ها با فراهم بودن تمام وسايل هدايت به اغواى شما تن دهند من جهنّم را از شما و پيروانتان پر خواهم كرد .\r\nشيطان و حزبش كارى جز كينه و حقد و حسد و دشمنى با ما ندارند و هدف ايشان بريدن ما از حقّ و حقيقت است و تنها راه محفوظ ماندن ما از خطرات آنان ، ايمان به خدا و روز قيامت و فرشتگان و كتاب و نبوت و امامت و آراستگى به حسنات و پيراستگى از رذايل و انجام واجبات و ترك محرمات كه حصن حصين الهى و منطقهء امن و امان ملكوتى است مىباشد ، از شيطان و منطقهء او خود را حفظ كرده و در امان حضرت ربّ العزّه قرار خواهيم گرفت .\r\nقرآن مجيد هجوم زيان‌آور شيطان را از هر جهت به انسان گوشزد فرموده است :\r\nقالَ فَبِما أغْوَيْتَنى لَأقْعُدَنَّ لَهُمْ صِراطَكَ الْمُسْتَقيمَ * ثُمَّ لآَتِيَنَّهُمْ مِنْ بِيْنِ أيْديهِمْ وَ مِنْ خَلْفِهِمْ وَ عَنْ أيْمانِهِمْ وَ عَنْ شَمائِلِهِمْ وَ لاتَجِدُ أكْثَرَهُمْ شاكِرينَ * قالَ اخْرُجْ مِنْها مَذْءُوماً مَدْحُوراً لَمَنْ تَبِعَكَ مَنْهُمْ لَأَمْلَأَنَّ جَهَنَّمَ مِنْكُمْ\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nأجْمَعينَ » « 1 »\r\nگفت : به سبب اين كه مرا به بيراهه و گمراهى انداختى ، يقيناً بر سر راه راست تو [ كه رهروانش را به سعادت ابدى مىرساند 
  ] در كمين آنان خواهم نشست . * سپس از پيش رو و پشت سر و از طرف راست و از جانب چپشان بر آنان مىتازم و [ تا جايى آنان را دچار وسوسه و اغواگرى مىكنم كه 
  ] بيشترشان را سپاس‌گزار نخواهى يافت . * خدا فرمود : از اين جايگاه و منزلتت نكوهيده و مطرود بيرون شو كه قطعاً هر كه از آنان از تو پيروى كند ، بىترديد جهنم را از همهء شما لبريز خواهم كرد .\r\nپيش رو ، پشت سر ، راست و چپ ، اصطلاح است ، مىگوييم فلانى از چهار طرف محاصره شد .\r\nحضرت باقر عليه السلام در ذيل اين آيه مىفرمايد :\r\nمِنْ بَيْنِ أيْديهِمْ\r\nمَعْناهُ : اهَوِّنُ عَلَيْهِمْ أمْرَ الآْخِرَةِ ،\r\nمنظور شيطان از پيش رو ، سبك كردن امر آخرت در نظر بنىآدم است .\r\nمِنْ خَلْفِهِمْ\r\nآمُرُهُمْ بِجَمْعِ الأْمْوالِ وَ الْبُخْلِ بِها عَنِ الْحُقُوقِ لِتَبْقى لِوَرَثَتِهِمْ ،\r\nو منظورش از پشت سر ، امر به جمع مال و بخل ورزيدن از حقوق مالى است ، تا بدون بهره‌گيرى از مال براى آخرت ، بميرند و محصول زحمات خود را براى ورثه بگذارند .\r\nعَنْ أيْمانِهِمْ\r\nافْسِدُ عَلَيْهِمْ أمْرَ دينِهِمْ بِتَزْيينِ الضَّلالَةِ وَ تَحْسينِ\r\n\r\n\r\n","description":"","footnote":"\r\n( 1 ) - اعراف ( 7 ) : 16 - 18 .\r\n","page_name":" 103 ","page_number":103},
  {"content":"\r\n\r\nالشُّبْهَةِ ،\r\nمنظورش از دست راست ، آن است كه : با جلوه دادن گمراهى و ضلالت و نيكو نشان دادن شبهه ، امر دين و ديندارى را بر آنان فاسد مىكنم ، تا از لباس حقيقت عريان شوند و به چاه عميق ضلالت سرنگون گردند .\r\nعَنْ شَمائِلِهِمْ\r\nبِتَحْبيبِ اللَّذّاتِ إلَيْهِمْ وَ تَغْليبِ الشَّهَواتِ عَلى قُلُوبِهِمْ . « 1 »\r\nمنظورش از دست چپ آن است كه : لذّات غلط را محبوب آنان نموده و شهوات سعادت سوز را بر قلبشان حاكم مىكنم .\r\nالهى ! اگر عنايت و رحمت تو نباشد و اگر توفيق خاص تو رفيق راه نگردد ، به هيچ صورت راه نجاتى براى ما ضعيفان نخواهد بود .\r\nبه قول فيض آن شوريدهء شيدا :\r\n الهى به كامم شرابى فرست * شرابى ز جام خطابى فرست \r\n مرا كُشت رنج خمار الَست * دگر باره از نو شرابى فرست\r\nدلم تا صفا يابد از زنگ غم * به دُردى كشانت كه تابى فرست\r\nز سر جوش خمخانهء حبّ خويش * به جام شرابم حبابى فرست\r\nبه لب تشنهء چشمهء معرفت * به ساقىّ كوثر كه آبى فرست\r\nبه عصيان سراپاى آلوده‌ام * ز جام طهورم شرابى فرست\r\nبه معمار مىكن حوالت مرا * اميرى به ملك خرابى فرست\r\nبه دل تخم امّيد كِشتم بسى * بدين كشتزارم سحابى فرست\r\nز درياى غفران و ابر كرم * مرا رحمت بى حسابى فرست\r\nبراى براتم ز آتشكده * ز سوى يمينم كتابى فرست\r\nز قشر سخن فيض دلگير شد * ز معناى بِكْرم لُبابى فرست \r\n( فيض كاشانى )\r\n\r\n\r\n","description":"","footnote":"\r\n( 1 ) - مجمع البيان فى تفسير القرآن : 4 / 227 ، ذيل آيهء 17 سورهء اعراف ؛ تفسير نور الثقلين : 2 / 11 ، حديث 33 .\r\n","page_name":" 104 ","page_number":104},
  {"content":"\r\n\r\nبراى هر كدام از سيزده موردى كه امام سجّاد عليه السلام در ضمن دعا بيان كرده‌اند توضيحى مختصر بيان مىشود .\r\n\r\n1 - كار خير\r\nسُئِلَ أميرُالْمُؤْمِنينَ عليه السلام عَنِ الْخَيْرِ ما هُوَ ؟ فَقالَ : لَيْسَ الْخَيْرَ أنْ يَكْثُرَ مالُكَ وَ وَلَدُكَ ، وَلكِنَّ الْخَيْرَ أنْ يَكْثُرَ عِلْمُكَ وَ أَن يَعْظُمَ حِلْمُكَ . « 1 »\r\nاز اميرالمؤمنين عليه السلام پرسيدند : خير چيست ؟ حضرت فرمود : خير اين نيست كه مال و فرزندانت فراوان شود ، خير در اين است كه بر دانش افزوده گردد و حلم و بردباريت عظيم شود .\r\nرسول خدا صلى الله عليه و آله فرمود :\r\nوَ الَّذى نَفْسى بِيَدِهِ ما أنْفَقَ النّاسُ مِنْ نَفَقَةٍ أحَبَّ مِنْ قَوْلِ الْخَيْرِ . « 2 »\r\nسوگند به آن كسى كه جانم در دست اوست ، مردم انفاقى محبوب‌تر از گفتار نيك نكرده‌اند .\r\nحضرت موسى بن جعفر از امام صادق عليه السلام روايت مىفرمايد :\r\nأحْسَنُ مِنَ الصِّدْقِ قائِلُهُ ، وَ خَيْرٌ مِنَ الْخَيْرِ فاعِلُهُ . « 3 »\r\nبهتر از راستگويى ، شخص راستگو و بهتر از نيكى ، شخص نيكوكار است .\r\nحضرت صادق عليه السلام فرمود :\r\nإذا أرَدْتَ شَيْئاً مِنَ الْخَيْرِ فَلا تُؤَخِّرْهُ . « 4 »\r\n\r\n\r\n","description":"","footnote":"\r\n( 1 ) - نهج البلاغه : حكمت 94 ، بحار الأنوار : 72 / 140 ، باب 54 ، حديث 5 .\r\n( 2 ) - بحار الأنوار : 68 / 311 ، باب 79 ، حديث 8 ؛ المحاسن : 1 / 15 ، باب 9 ، حديث 41 .\r\n( 3 ) - بحار الأنوار : 66 / 404 ، باب 38 ، حديث 109 : وسائل الشيعة : 16 / 292 ، باب 1 ، حديث 21578 .\r\n( 4 ) - بحار الأنوار : 68 / 215 ، باب 66 ، حديث 14 ؛ الكافى : 2 / 142 ، حديث 5 .\r\n","page_name":" 105 ","page_number":105},
  {"content":"\r\n\r\nچون قصد خير كردى آن را به تأخير مينداز .\r\n\r\n2 - دورى از شرّ\r\nمنظور از شرّ در اينجا انواع گناهان و معاصى و خطاهاست كه همه و همه محصول غرايز سركش و شهوات شيطانى و هواى نفس و شياطين و خنّاسان است كه در قرآن مجيد به همهء آنها اشاره شده است .\r\nمِنْ شَرِّ ما خَلَقَ * وَ مِنْ شَرِّ غاسِقٍ إذا وَقَبَ » « 1 »\r\nاز زيان مخلوقاتى كه [ با انحرافشان از قوانين الهى به انسان 
  ] ضرر مىرسانند ، * و از زيان شب هنگامى كه با تاريكىاش درآيد [ كه در آن تاريكى انواع حيوانات موذى و انسان‌هاى فاسق و فاجر براى ضربه زدن به انسان در كمين‌اند . 
  ]\r\nما دلالت بر تعميم و شمول دارد و اضافهء شر به آن و فعل « خَلَقَ » و نسبت آن به خالق ، اشاره به آن است كه شر از خلق و تركيب و امتزاج و تفصيل كاينات و مواد و قوا برمىآيد ، نه از عوالم امر و ارادهء فاعلى خالق ، اين شرور فقط همان مضاف به « ما خلق » است و در واقع ، نمايشى از چگونگى نظر و انديشه و دريافت انسان از حوادث متضاد مىباشد و وجود عينى و مستقلّى ندارند .\r\nپس اگر انسان خود را برتر آورد و در حريم قدرت رب رساند و به او ايمان آورده و پناهنده شود و با نظر ربوبى به حوادث و پديده‌هاى جان بنگرد ، از مواجهه با آنچه شر مىنمايد امنيت مىيابد و در درون هر حادثهء شر نماى خيرى يا مقدّمهء خيرى مىنگرد و با بينش وسيع و نيروى اراده‌اى كه در حريم رب مىيابد ، مىتواند\r\n\r\n\r\n","description":"","footnote":"\r\n( 1 ) - فلق ( 113 ) : 2 - 3 .\r\n","page_name":" 106 ","page_number":106},
  {"content":"\r\n\r\nهر حادثه‌اى را رو به خير و مقاصد برتر بگرداند و بالاى امواج حوادث به سوى ساحل خير پيش رود . و به عكس براى فرد تنها و بى پناه كه خود را از حريم پناهندگى رب بر كنار داشته و درون حوادث واقع شده ، هر موج حادثه و هر پديده‌اى كه از گريبان آفرينش يا از درون اجتماع يا از باطن انديشه‌ها سرزند شر مىنمايد و در مسير شرّش پيش مىبرد .\r\nنكره آمدن غاسق و قيد اذا وقب شامل هرگونه تاريكى فشرده و فراگيرنده‌اى مىشود كه همهء محيط و ظرف تابش را پر كند و هر روزنهء نورى را مسدود نمايد . مثال بارز « غاسق » تاريكى شب ديجور است كه در آن راهزنان و جانوران و احلام و اوهام وحشت‌انگيز از لانه‌ها و كمين‌گاههاى زير زمين و خلال نفوس سربرمىآورند و تاخت و تاز مىنمايند .\r\nتاريكى فراگيرندهء كفر و جهل و هوا و خشم و شهوت ، مثال‌هاى ديگرى از « غاسق إذا وقب » است كه شرّ آنها از نفس آدمى و در اوست و خطيرتر از هر شرّى مىباشد .\r\nهمين كه اين تاريكىهاى نفسانى ، محيط درونى آدم را فرا گرفت و نور ايمان و پرتو عقل و شعاع وجدان را خاموش داشت ، غرايز و خويهاى حيوانى و عقده‌ها از بندها و كمين‌گاههاى درونى رها مىشوند و چون جانورهاى متنوع و متلوّن به تاخت و تاز درمىآيند و به مركز فرمان و اراده يورش مىآورند تا همين كه آن را به دست گرفتند ، همهء قوا و جوارح را به خواست خود و در مسير انجام شهوات و اوهام و زبانه‌هاى خشم خود به هر سو مىگردانند و در اين مسير هر حد و قيد و مانع قانونى و اخلاقى را از ميان برمىدارند و هر استعداد و شخصيتى را درهم مىشكنند و هر قدرت و نيرويى را در اختيار خود مىگيرند . « 1 »\r\n\r\n\r\n","description":"","footnote":"\r\n( 1 ) - پرتوى از قرآن : 206 ، قسمت دوّم از جزء 30 .\r\n","page_name":" 107 ","page_number":107},
  {"content":"\r\n\r\n\r\n3 - شكر نعمت\r\nشكر ، ياد نعمت‌ها و اظهار آن است . يعنى سپاس گويى و نيكو گفتن از احسان كننده كه در حقيقت اعتراف به نعمت همراه با تعظيم و احترام است . تشكّر بنده بر نعمت‌هاى ظاهرى و باطنى كه خداوند در اختيار او نهاده و از واجبات حتميّه و اوليه است .\r\nخداوند در قرآن مجيد بسيار بر شكرگزارى تأكيد نموده است كه بندگان همواره خود را ممنون او دانند و در نتيجه سر به طاعت او نهند و تسليم فرامينش باشند .\r\nامام على عليه السلام اسوهء شاكران و مولاى ستايشگران ربوبى مىفرمايد :\r\nأَوَّلُ ما يَجِبُ عَلَيْكُم لِلَّهِ سُبحانَهُ شُكْرُ أَيادِيِه وَ ابْتِغاءُ مَراضِيِه . « 1 »\r\nنخستين چيزى كه بر شما در برابر خداى سبحان واجب است ، سپاسگزارى از نعمت‌هاى او و فراهم آوردن موجبات خشنودى اوست . .\r\nخداوند دربارهء يكى از بندگان صالح خويش يعنى لقمان حكيم مىفرمايد :\r\nوَلَقَدْ ءَاتَيْنَا لُقْمنَ الْحِكْمَةَ أَنِ اشْكُرْ لِلَّهِ وَ مَن يَشْكُرْ فَإِنَّمَا يَشْكُرُ لِنَفْسِهِ وَ مَن كَفَرَ فَإِنَّ اللَّهَ غَنِىٌّ حَمِيدٌ » « 2 »\r\nو به راستى ما به لقمان حكمت عطا كرديم كه نسبت به خدا سپاس‌گزار و شاكر باش و هركه سپاس گزارد تنها به سود خود سپاس مىگزارد ، و هركه ناسپاسى كند [ به خدا زيان نمىزند ، زيرا 
  ] خدا بىنياز و ستوده است .\r\n« هر چند حكمت معانى گسترده‌اى دارد از جمله گفته‌اند :\r\nمجموعه‌اى از معرفت و علم و اخلاق پاك و تقوا و نور هدايت است . ولى اساس و هدف از اعطاى حكمت از سوى خداوند به لقمان حكيم ، شكرگزارى بوده\r\n\r\n\r\n","description":"","footnote":"\r\n( 1 ) - غرر الحكم : 181 ، حديث 3389 .\r\n( 2 ) - لقمان ( 31 : 12 .\r\n","page_name":" 108 ","page_number":108},
  {"content":"\r\n\r\nاست . و لقمان به خاطر امتيازهاى عالى به مقام شكر دست يافت . انسان هر گاه نعمت‌هاى الهى را در جاى خود به كار بگيرد سودش به خود او برمىگردد ولى اگر كفران نعمات كند ، ضررش در وهلهء اوّل به خودش ، سپس به ديگران مىرسد .\r\nدر پايان آيه مىفرمايد : غَنِىٌّ حَمِيدٌ يعنى شكرگزار در برابر انسان‌هاى عادى يا نعمتى را به بخشنده مىدهد و يا اگر چيزى نمىدهد با ستايش او مقامش را در نزد مردم بالا مىبرد ولى در مورد خداوند هيچكدام معنى ندارد ؛ زيرا او از همگان بىنياز است و همه ستايشگران به ويژه فرشتگان حمد او مىگويند .\r\nيك نكته پيرامون آيه قابل توجه است كه كلمهء شكر با صيغهء فعل مضارع آمده كه نشانهء استمرار و هميشگى است ولى كفر با صيغه ماضى آمده كه بر يك مرتبه هم صدق مىكند ، اشاره به اين است كه : كفران حتى يك بار سرانجام دردناكى دارد ، امّا شكرگزارى بايد مستمر باشد تا انسان مسير تكاملى خود را طى كند . » « 1 » حضرت صادق عليه السلام مىفرمايد :\r\nاوْحَىَ اللَّهُ تَعَالى إِلى مُوسى : يا مُوسى اشْكُرْنى حَقَّ شُكْرِي ، فَقالَ : يا رَبِّ كَيْفَ أَشْكُرُكَ حَقَّ شُكْرِكَ ، وَ لَيْسَ مِنْ شُكْرٍ أَشْكُرُكَ بِهِ إِلَّا وَ أَنْتَ أَنْعَمْتَ بِهِ عَلَىَّ ؟ ! فَقالَ : يا مُوسى شَكَرْتَنى حَقَّ شُكْرى حِيْنَ عَلِمْتَ أَنَّ ذَلِكَ مِنِّى . « 2 »\r\nخداى تعالى به موسى وحى فرمود : اى موسى ! مرا چنان كه بايد شكر كن .\r\nموسى عرض كرد : پروردگارا ! چگونه تو را چنان كه بايد شكر گويم حال آن كه هر شكرى كه تو را مىگويم خود نعمتى است كه تو به من ارزانى داشته‌اى ؟ فرمود : اى موسى ! وقتى كه بدانى توفيق آن شكر را هم من به تو داده‌ام ، حق شكر مرا ادا كرده‌اى .\r\n\r\n\r\n","description":"","footnote":"\r\n( 1 ) - تفسير نمونه : 17 / 36 - 38 ، ذيل آيهء 12 سورهء لقمان .\r\n( 2 ) - بحار الأنوار : 13 / 351 ، باب 11 ، حديث 41 ؛ قصص الأنبياء ، راوندى : 161 ، حديث 178 .\r\n","page_name":" 109 ","page_number":109},
  {"content":"\r\n\r\nپس شكر كامل ، اعتراف خاضعانه زبان درون در برابر خداى تعالى به عجز و ناتوانى از به جا آوردن كمترين شكر اوست ؛ زيرا كه توفيق شكرگزارى نعمت جديدى است كه بايد بر آن شكر نمود .\r\nامام صادق عليه السلام مىفرمايد :\r\nرسول خدا صلى الله عليه و آله در سفرى بر ناقهء خود سوار بود كه ناگاه فرود آمد و پنج بار سجده كرد و دوباره سوار ناقه شد . همسفران پرسيدند :\r\nاى رسول خدا ! ما از شما رفتارى ديديم كه پيش از اين نديده بوديم ؟ حضرت فرمود : « آرى ، جبرئيل عليه السلام نزد من آمد و مرا از جانب خداى عزّوجلّ بشارت‌هايى داد . از اينرو خدا را در سجده سپاس گفتم و بر هر بشارتى سجده نمودم . » « 1 »\r\n\r\n4 - پيروى از سنت\r\nمقصود از سنت ، هر روش نيك و پسنديده‌اى كه پيامبر اسلام صلى الله عليه و آله و ائمه اطهار عليهم السلام به آن عمل كرده‌اند و مسلمانان هم از آن الگو مىگيرند كه سيرهء عملى آنان مىشود . در حقيقت پيروى از شيوهء عملى پيامبر صلى الله عليه و آله در شرعيّات و مستحبات است كه هر مسلمانى پيامبر اكرم صلى الله عليه و آله را در آن امور نمونه عملى خود قرار مىدهد .\r\nخداوند در سورهء احزاب اين نمونه را با ويژگىهايش به ما معرفى مىفرمايد :\r\nلَّقَدْ كَانَ لَكُمْ فِى رَسُولِ اللَّهِ أُسْوَةٌ حَسَنَةٌ لّمَن كَانَ يَرْجُواْ اللَّهَ وَ الْيَوْمَ الْآخِرَ وَ ذَكَرَ اللَّهَ كَثِيرًا » « 2 »\r\nيقيناً براى شما در [ روش و رفتار 
  ] پيامبر خدا الگوى نيكويى است براى كسى كه همواره به خدا و روز قيامت اميد دارد ؛ و خدا را بسيار ياد مىكند .\r\n\r\n\r\n","description":"","footnote":"\r\n( 1 ) - الكافى : 2 / 98 ، حديث 24 ؛ بحار الأنوار : 68 / 35 ، باب 61 ، حديث 19 .\r\n( 2 ) - أحزاب ( 33 ) : 21 .\r\n","page_name":" 110 ","page_number":110},
  {"content":"\r\n\r\nبهترين الگو براى شما نه تنها در ميدان جنگ كه در تمام زندگى ، وجود پيامبر صلى الله عليه و آله است روحيات عالى معنوى و اخلاقى و عمل به دستورهاى خداوند در رسالت ، از او مردى مقتدر و جذّاب ساخته بود .\r\nاسوه ، به معنى حالتى است كه انسان به هنگام پيروى از ديگران به خود مىگيرد .\r\nو به ديگرى اقتدا و همراهى مىكند . و ياران و مسلمانان هم دورهء ايشان در همهء مراحل زندگى حتى در جنگ‌ها همگام با حضرت وظايف دينى را مىآموختند تا جائى كه مولاى متقيان اميرمؤمنان على عليه السلام در نهج البلاغه مىفرمايد :\r\nوقتى تنور معركه سرخ مىشد ، خود را به رسول اللّه صلى الله عليه و آله حفظ مىكرديم ، پس هيچكدام از ما به دشمن نزديك‌تر از پيامبر صلى الله عليه و آله نبود . « 1 » معناى آن اين است كه وقتى ترس از دشمن زياد مىشد و جنگ به نهايت سختى مىرسيد ، مسلمانان به جانبى كه شخص رسول اللّه صلى الله عليه و آله در جنگ بود پناهنده مىشدند و خداوند به بركت آن حضرت پيروزى را بر آنان نازل مىكرد و به خاطر او از آنچه بيم داشتند ايمنى مىيافتند .\r\nو اين پيروى برگرفته از سنت الهى و سنت پيامبر اسلام صلى الله عليه و آله است كه همه ما را به آن دعوت كرده‌اند .\r\nامام على عليه السلام برترين وسيله‌اى كه متوسّلان مىتوانند با آن به سوى خداوند تقرب جويند ايمان به خدا و پيامبر صلى الله عليه و آله مىداند و مىفرمايد :\r\nوَ اقْتَدُوا بِهَدْىِ نَبِيِّكُمْ فَإِنَّهُ أَفْضَلُ الْهَدْىِ وَ اسْتَنُّوا بِسُنَّتِهِ فَانَّها أَهْدَى السُّنَنِ . « 2 »\r\nبه روش پيامبرتان اقتدا كنيد كه آن برترين روش و به سنت او رفتار نماييد\r\n\r\n\r\n","description":"","footnote":"\r\n( 1 ) - نهج البلاغه : 828 ، فصل نذكر فيه شيئاً من إختيار غريب كلامه عليه السلام المحتاج إلى التفسير : حديث 9 .\r\n( 2 ) - نهج البلاغه : خطبهء 109 .\r\n","page_name":" 111 ","page_number":111},
  {"content":"\r\n\r\nكه آن رهنماترين سنت‌هاست .\r\nو رسول اللّه صلى الله عليه و آله هم به نيكى راهنمايى فرموده است كه :\r\nلا قَوْلَ إِلَّا بِعَمَلٍ ، وَ لا قَوْلَ وَ لا عَمَلَ إِلَّا بِنِيَّةٍ ، وَ لا قَوْلَ وَ لا عَمَلَ وَ لَانِيَّةَ إِلَّا بِإِصابَةِ السُّنَّةِ . « 1 »\r\nهيچ گفتارى جز با كردار ارزش ندارد و هيچ گفتار و كردارى جز با نيّت و هيچ گفتار و كردار و نيتى ارزشمند نيست مگر با سنت منطبق باشد .\r\nبه هر حال معيار قرار دادن سنت در اعمال ، ملاك قبولى و ارزشمندى آنها مىشود .\r\nحضرت سجّاد عليه السلام به اين نكته اشاره فرمود :\r\nإِنَّ أَفْضَلَ الأعْمالِ عِنْدَ اللَّهِ ما عُمِلَ بِالسُّنَّةِ وَ انْ قَلَّ . « 2 »\r\nبرترين كارها نزد خداوند ، آن است كه بر طبق سنت عمل شود گرچه اندك باشد .\r\nامّا گاهى عدّه‌اى دانشمند نماى حسود با ساختن روش‌هاى نو يا وارد كردن امور غيرشرعى در دين كه در زمان پيامبر اكرم صلى الله عليه و آله نبوده است به صورت علنى با پيامبر اسلام صلى الله عليه و آله مخالفت كرده‌اند ؛ زيرا هر آنچه با كتاب خدا و سنت و اجماع بزرگان مخالف باشد بدعت و گمراهى است . و بدعت‌گذار در جايگاه بدى قرار مىگيرد .\r\nرسول اللّه صلى الله عليه و آله به چنين افرادى هشدار داده و مىفرمايد :\r\n« هان ! هر عبادتى را جوش و خروشى است كه سرانجام فروكش مىكند . پس ، هر كسى خروش عبادتش به سنت آرام گيرد هدايت شده است . و هر كه با\r\n\r\n\r\n","description":"","footnote":"\r\n( 1 ) - الكافى : 1 / 70 ، حديث 96 ؛ بحار الأنوار : 1 / 208 ، باب 5 ، حديث 6 .\r\n( 2 ) - الكافى : 1 / 70 ، حديث 7 ؛ المحاسن : 1 / 221 ، حديث 133 .\r\n","page_name":" 112 ","page_number":112},
  {"content":"\r\n\r\nسنت من مخالفت كند گمراه شده است و عملش بر باد رفته است . » « 1 » امام صادق عليه السلام در نامه‌اى به يارانش اين انحراف در دين را با بيانى شيوا تذكّر مىفرمايد :\r\nبر شما باد آثار پيغمبر خداو سنت و روش آن حضرت و آثار ائمهء هدايت عليهم السلام از خاندان پيغمبر ، پس از او و سنت آنان ؛ چون هر كه به چنين روشى ملتزم بود به راه هدايت رفته و هر كه اين را رها ساخت و از آن روى گرداند گمراه شد ؛ زيرا آنان تنها كسانى هستند كه خداوند به پيروى از آنها امر فرموده است .\r\nبه يقين پدرمان پيغمبر خدا صلى الله عليه و آله فرمود :\r\nمداومت بر عمل در راه آثار و سنّت‌ها ، گرچه اندك باشد ، مورد رضاى پروردگار است و نزد خداوند سودمندتر است از كوشش در اعمال بىپايه كه ساخته و پرداختهء هواست . آگاه باشيد كه پيروى از هواهاى نفسانى و بدعت‌ها بدون اين كه از سوى خدا در آن هدايتى رسيده باشد ؛ گمراهى است . و هر گمراهى بدعت و هر بدعت سرانجامش دوزخ خواهد بود . « 2 »\r\n\r\n5 - دورى از بدعت\r\nبدعت به برنامه‌اى گفته مىشود كه انسان از جانب خود به شرع مطهّر نسبت دهد و آن را به عنوان برنامهء دينى بر مردم حاكم نمايد .\r\nبدعت جنايتى بس بزرگ و گناهى بس عظيم است كه انسان اگر به جبرانش برنخيزد معلوم نيست به رحمت حضرت حق برسد .\r\n\r\n\r\n","description":"","footnote":"\r\n( 1 ) - الكافى : 2 / 85 ، حديث 1 ؛ بحار الأنوار : 68 / 209 ، باب 66 ، حديث 1 .\r\n( 2 ) - الكافى : 8 / 8 ، حديث 1 ؛ بحار الأنوار : 75 / 217 ، باب 23 ، حديث 93 .\r\n","page_name":" 113 ","page_number":113},
  {"content":"\r\n\r\nامام صادق عليه السلام بدعت را از گناهان كبيره به حساب آورده و از قول رسول خدا صلى الله عليه و آله نقل فرموده است :\r\nمَنْ تَبَسَّمَ فِى وَجْهِ مُبْتَدَعٍ فَقَدْ أَعانَ عَلى هَدْمِ دِيْنِهِ . « 1 »\r\nهر كس در برابر بدعت‌گذارى تبسّم كند ، به نابودى دينش كمك كرده است .\r\nامام على عليه السلام فرمود :\r\nمَنْ مَشى إلى صاحِبِ بِدْعَةٍ فَوَقَّرَهُ فَقَدْ مَشى فى هَدْم الإْسْلامِ . « 2 »\r\nهر كس براى احترام به صاحب بدعت قدم بردارد ، براى نابودى اسلام قدم برداشته است .\r\n\r\n6 و 7 - امر به معروف و نهى از منكر\r\nقرآن مجيد امر به معروف و نهى از منكر را دو فريضه و واجب الهى مىداند و مردم را به آن امر كرده و ترك آن را گناه و موجب عذاب حق مىشمارد و سلامت جامعه را در گرو آن دانسته و اين دو واجب را از اوصاف مردم مؤمن قلمداد كرده است :\r\n\r\nامر به معروف و نهى از منكر در قرآن\r\nوَلْتَكُنْ مِنْكُمْ امَّةٌ يَدْعُونَ إلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ اولئِكَ هُمُ الْمُفْلِحُونَ » « 3 »\r\n\r\n\r\n","description":"","footnote":"\r\n( 1 ) - بحار الأنوار : 47 / 217 ، باب 7 ، حديث 4 ؛ سفينة البحار : 1 / 243 .\r\n( 2 ) - بحار الأنوار : 2 / 304 ، باب 44 ، حديث 44 ؛ سفينة البحار : 1 / 243 ؛ من لا يحضره الفقيه : 3 / 572 ، حديث 4957 .\r\n( 3 ) - آل عمران ( 3 ) : 104 .\r\n","page_name":" 114 ","page_number":114},
  {"content":"\r\n\r\nو بايد از شما گروهى باشند كه [ همه مردم را 
  ] به سوى خير [ اتحاد ، اتفاق ، الفت ، برادرى ، مواسات و درستى 
  ] دعوت نمايند ، و به كار شايسته و پسنديده وادارند ، و از كار ناپسند و زشت بازدارند ؛ و اينانند كه يقيناً رستگارند .\r\nلُعِنَ الَّذينَ كَفَرُوا مِنْ بَنى إسرائيلَ عَلى لِسانِ داوُدَ وَ عيسىَ بْنِ مَرْيَمَ ذلِكَ بِما عَصَوا وَ كانُوا يَعْتَدُونَ * كانُوا لا يَتَناهَوْنَ عَنْ مُنْكَرٍ فَعَلُوهُ لَبِئْسَ ما كانُوا يَفْعَلُونَ » « 1 »\r\nاز بنىاسرائيل آنان كه كافر شدند به زبان داود و عيسى بن مريم لعنت شدند .\r\nلعنت شدنشان براى اين بود كه [ نسبت به فرمان‌هاى خدا و انبيا 
  ] سرپيچى داشتند و همواره [ از حدود الهى 
  ] تجاوز مىكردند . * آنان يكديگر را ازكارهاى زشتى كه مرتكب مىشدند بازنمىداشتند . مسلماً بد بود آنچه را انجام مىدادند .\r\nوَ تَرى كَثيراً مِنْهُمْ يُسارِعُونَ فِى الإْثْمِ وَالْعُدْوانِ وَ أكْلِهِمُ السُّحْتَ لَبِئْسَ ما كانُوا يَعْمَلُونَ * لَوْلايَنْهاهُمُ الرَّبّانِيُّونَ وَ الأْحْبارُ عَنْ قَوْلِهِمُ الإْثْمِ وَ أكِلِهِمُ السُّحْتَ لَبِئْسَ ما كانُوا يَصْنَعُونَ » « 2 »\r\nو بسيارى از آنان را مىبينى كه در گناه و تجاوز [ از حدود خدا 
  ] و حرام‌خورى خود مىشتابند ؛ همانا بد است اعمالى كه همواره انجام مىدادند .\r\n* چرا دانشمندان الهى مَسلك [ و كاملان در دين 
  ] و عالمان يهود ، آنان را از گفتار گناه‌آلود و حرام خوارى بازنمىدارند ؟ بسيار زشت است سكوتى كه همواره پيش مىگرفتند .\r\n\r\n\r\n","description":"","footnote":"\r\n( 1 ) - مائده ( 5 ) : 78 - 79 .\r\n( 2 ) - مائده ( 5 ) : 62 - 63 .\r\n","page_name":" 115 ","page_number":115},
  {"content":"\r\n\r\nالَّذينَ يَتَّبِعُونَ الرَّسُولَ النَّبِىَّ الاْمِّىَّ الَّذى يَجِدُونَهُ مَكْتُوباً عِنْدَهُمْ فِى التَّوْراتِ وَ الاْنْجيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إصْرَهُمْ وَ الأْغْلالَ الَّتى كانَتْ عَلَيْهِمْ فَالَّذينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذى انْزِلَ مَعَهُ اولئِكَ هُمُ الْمُفْلِحُونَ » « 1 »\r\nهمان كسانى كه از اين رسول و پيامبر « ناخوانده درس » كه او را نزد خود [ با همهء نشانه‌ها و اوصافش 
  ] در تورات وانجيل نگاشته مىيابند ، پيروى مىكنند ؛ پيامبرى كه آنان را به كارهاى شايسته فرمان مىدهد ، و از اعمال زشت بازمىدارد ، و پاكيزه‌ها را بر آنان حلال مىنمايد ، و ناپاك‌ها را بر آنان حرام مىكند ، و بارهاى تكاليف سنگين و زنجيره‌ها [ ىِ جهل ، بىخبرى و بدعت را 
  ] كه بر دوش عقل وجان آنان است برمىدارد ؛ پس كسانى كه به او ايمان آوردند و او را [ در برابر دشمنان 
  ] حمايت كردند و ياريش دادند و از نورى كه بر او نازل شده پيروى نمودند ، فقط آنان رستگارانند .\r\nوَالْمُؤْمِنينَ وَ الْمُؤْمِناتُ بَعْضُهُمْ أوْلياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقيمُونَ الصَّلاةَ وَ يُؤْتُونَ الزَّكاةَ وَ يُطيعُونَ اللَّهَ وَ رَسُولَهُ اولئِكَ سَيَرْحَمُهُمُ اللَّهُ إنَّ اللَّهَ عَزيزٌ حَكيمٌ » « 2 »\r\nمردان و زنان با ايمان دوست و يار يكديگرند ؛ همواره به كارهاى نيك و شايسته فرمان مىدهند و از كارهاى زشت و ناپسند بازمىدارند ، و نماز را برپا مىكنند ، و زكات مىپردازند ، و از خدا و پيامبرش اطاعت مىنمايند ؛ يقيناً خدا آنان را مورد رحمت قرار مىدهد ؛ زيرا خدا تواناى شكست‌ناپذير و حكيم است .\r\n\r\n\r\n","description":"","footnote":"\r\n( 1 ) - اعراف ( 7 ) : 157 .\r\n( 2 ) - توبه ( 9 ) : 71 .\r\n","page_name":" 116 ","page_number":116},
  {"content":"\r\n\r\n\r\nامر به معروف و نهى از منكر در روايات\r\nاميرالمؤمنين عليه السلام فرمود :\r\nلا تَتْرُكُوا الأْمْرَ بِالْمَعْرُوفِ وَ النَّهْىَ عَنِ الْمُنْكَرِ فيُوَلِّى اللَّهُ امُورَكُمْ شِرارَكُمْ ثُمَّ تَدْعُونَ فَلا يُسْتَجابُ لَكُمْ دُعاؤُكُمْ . « 1 »\r\nامر به معروف و نهى از منكر را ترك نكنيد كه خداوند اشرار قوم را بر شما مسلّط كند ، آنگاه دعا مىكنيد ولى دعايتان مستجاب نمىشود .\r\nو نيز فرمود :\r\nإنَّ اللَّهَ تَعالى ذِكْرُهُ ؛ لَمْ يَرْضَ مِنْ أوْليائِهِ أنْ يُعْصى فِى الأْرْضِ وَ هُمْ سُكُوتٌ مُذْعِنُونَ لا يَأْمُرُونَ بِمَعْرُوفٍ وَ لا يَنْهَوْنَ عَنْ مُنْكَرٍ . « 2 »\r\nبه حقيقت كه خداوند براى اوليايش رضايت نداده كه در زمين معصيت شود و آنان ساكت باشند و از امر به معروف و نهى از منكر خوددارى نمايند .\r\nو نيز فرمود :\r\nلَعَنَ اللَّهُ الآْمِرينَ بِالْمَعْرُوفِ التّارِكينَ لَهُ ، وَ النّاهينَ عَنِ الْمُنْكَرِ الْعامِلينَ بِهِ . « 3 »\r\nلعنت خدا بر آمران به معروفى كه خود تارك معروفند ؛ و ناهيان از منكرى كه خود آلوده به منكرند .\r\n\r\n8 و 9 و 10 - حفظ اسلام و خوار نمودن باطل و نصرت حق\r\nاسلام كه عبارت از ايمان و عمل و اخلاق است ، يادگار انبيا و امامان معصوم و\r\n\r\n\r\n","description":"","footnote":"\r\n( 1 ) - بحار الأنوار : 97 / 77 ، باب 1 ، حديث 30 ؛ مستدرك سفينة البحار : 10 / 218 .\r\n( 2 ) - بحار الأنوار : 32 / 526 ، باب 12 ، حديث 442 ؛ مستدرك سفينة البحار : 10 / 219 .\r\n( 3 ) - نهج البلاغه : خطبهء 129 ؛ مستدرك سفينة البحار : 10 / 220 .\r\n","page_name":" 117 ","page_number":117},
  {"content":"\r\n\r\nصدّيقين و شهدا و صالحين و عالمان ربّانى و عارفان عاشق و حكيمان آگاه براى هدايت و رشد و كمال انسان است .\r\nهر مسلمان و مؤمنى در برابر حيثيت و حفظ اسلام و تداوم آن شديداً مسؤول و مكلّف است . جهاد با جان و مال ، جهاد با زبان و قلم ، جهاد با عمل و اخلاق ، راه حفظ اسلام و تداوم اين فرهنگ مبارك و مدرسهء سعادتبخش است . انبياء و امامان و تربيت شدگان آن بزرگواران براى حفظ اسلام از هيچ كوششى مضايقه نكرده و در اين مسير از جانبازى دريغ ننمودند .\r\nهمهء ما در اين زمينه بايد پيرو انبيا و ائمهء طاهرين عليهم السلام باشيم ، تا آيين الهى به نسل‌هاى بعد برسد و ما در پيشگاه حضرت محبوب سرافكنده نگرديم . با تمام وجود بايد در برابر باطل به هر شكلى كه هست بايستيم و در به ذلّت كشيدن و خوارى آن فعاليّت كرده تا جايى كه ريشهء باطل بسوزد و حق و حقيقت از شرّ آنان در امان بماند .\r\nحق را در تمام جوانبش يارى دهيم و به اعزاز آن برخاسته و براى پابرجايى آن از هيچ كوششى دريغ نورزيم كه اين همه در دنيا و آخرت به نفع ما و زن و فرزند و دوستان و نسل امروز و فرداى ماست .\r\n\r\n11 - راهنمايى گمراه\r\nارشاد بندگان خدا از مهمترين وظايف بزرگان رسالت حق است . ارشاد از كلمهء رشد است يعنى سخن و رفتار اهل عمل و راهنمايى آنان سبب پيشرفت و صلاح انسان مىشود تا به كمال نزديكتر شود .\r\nقرآن مجيد كه راهنماى اصلى راه خير و صلاح انسان‌هاست مىفرمايد :\r\nأَفَرَءَيْتَ مَنِ اتَّخَذَ إِلهَهُ هَوَاهُ وَ أَضَلَّهُ اللَّهُ عَلَى عِلْمٍ وَ خَتَمَ عَلَى سَمْعِه‌ِوَ قَلْبِه‌ِوَ جَعَلَ عَلَى بَصَرِهِ غِشوَةً فَمَن يَهْدِيهِ مِن بَعْدِ اللَّهِ\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nأَفَلَا تَذَكَّرُونَ » « 1 »\r\nپس آيا كسى كه معبودش را هواى نفسش قرار داده ديدى ؟ و خدا او را از روى علم و آگاهى خود [ بر اين كه شايستهء هدايت نيست 
  ] گمراه كرد ، و بر گوش و دلش مُهرِ [ تيره بختى 
  ] نهاد ، و بر چشم [ دلش 
  ] پرده‌اى قرار داده است ، پس چه كسى است كه بعد از خدا او را هدايت كند ؟ آيا متذكّر [ حقايق 
  ] نمىشويد ؟\r\nسكان دار حقيقى هدايت خداوندست كه ارادهء خود را به نتيجه مىرساند ، يعنى ارشاد و راهنمايى ، نشانه‌گيرى مطلوب همراه با لطف و محبت است چه به مقصود برسد يا نرسد ، ولى اين كه در واقع به هدف برسد به لطف حق تعالى است . پس آن كسى كه گمراه است شايستگى هدايت را نداشته و راه را گم كرده است ؛ زيرا او هواى نفس و مظاهر دنيا را خداى خود قرار داده و نشانه‌هاى حقيقى از جمله قرآن و اهل بيت و ائمه عليهم السلام را ردّ كرده است و به جادهء باطل منحرف شده است .\r\nكسى كه معبود خود را « هوا » قرار مىدهد ، زمينه‌هاى راهيابى را از بين مىبرد و اندك اندك در سراشيبى گمراهى و هلاكت مىافتد .\r\nهمان گونه كه در ابتداى سورهء جن خداوند به اين نكته اهميّت داده و به پيامبرش در مورد جن و شنيدن آيات قرآن مىفرمايد كه :\r\nقُلْ أُوحِىَ إِلَىَّ أَنَّهُ اسْتَمَعَ نَفَرٌ مّنَ الْجِنّ فَقَالُواْ إِنَّا سَمِعْنَا قُرْءَانًا عَجَبًا * يَهْدِى إِلَى الرُّشْدِ فَامَنَّا بِهِ وَ لَن نُّشْرِكَ بِرَبّنَآ أَحَدًا » « 2 »\r\nبگو : به من وحى شده كه گروهى از جنّ [ به قرآن 
  ] گوش دادند و گفتند :\r\nهمانا ما قرآن شگفت آورى شنيديم ، * كه به سوى راه راست هدايت مىكند ،\r\n\r\n\r\n","description":"","footnote":"\r\n( 1 ) - جاثيه ( 45 ) : 23 .\r\n( 2 ) - جن ( 72 ) : 1 - 2 .\r\n","page_name":" 119 ","page_number":119},
  {"content":"\r\n\r\nپس به آن ايمان آورديم و هرگز احدى را شريك پروردگارمان قرار نخواهيم داد .\r\nهدف اصلى تأسيس قرآن به خاطر هدايت به سوى راه راست است و همه زمينه‌ها وابزارها به كمك قرآن مىآيند تا به هدفش برسد .\r\nآرى ، خداوند با علم اين كه آنان استحقاق هدايت ندارند ، گمراه كرده است . و آنان با دست و برنامهء خود چراغ‌هاى هدايت را شكسته و پل‌هاى بازگشت به پشت سر خود ويران كرده‌اند ؛ بنابراين خداوند لطف و رحمت خود را مىگيرد و آنان تا پايان عمرشان در تاريكى به سر مىبرند .\r\nمردى از مولاى متقيان اميرمؤمنان على عليه السلام دربارهء پايين‌ترين درجهء گمراهى پرسيد ، حضرت فرمود :\r\nوَأَدْنى مايَكُونُ بِهِ الْعَبْدُ ضالّاً أَنْ لايَعْرِفَ حُجَّةَ اللَّهِ تَبارَكَ وَ تَعالى وَ شاهِدَهُ عَلى عِبادِهِ الَّذى أَمَرَ اللَّهُ عَزَّوَجَلَّ بِطاعَتِهِ وَ فَرَضَ وَلايَتَهُ . « 1 »\r\nكمترين چيزى كه بنده به واسطهء آن گمراه شود ، اين است كه حجت خداى تبارك و تعالى و گواه او بر بندگانش كه به فرمانبرى او فرمان داده و ولايتش را واجب گردانيده است ، را نشناسد .\r\nپس بايد چگونه شناخت پيدا كرد و چگونه در پى كسب وظيفه بود ؟\r\nپيامبر خدا صلى الله عليه و آله در اين زمينه مىفرمايد :\r\nيتيم‌تر از يتيمى كه پدرش را از دست داده ، كسى است كه از امام خود بريده شده و توان دسترسى به او را ندارد و حكم مسائل دينى مورد ابتلايش را نمىداند . بدانيد كه هر كس از شيعيان ما به علوم ما آگاه باشد ، اين شخصى كه به شريعت ما آگاه نيست و دسترسى به ما ندارد يتيمى در دامن اوست ، بدانيد\r\n\r\n\r\n","description":"","footnote":"\r\n( 1 ) - الكافى : 2 / 415 ، حديث 1 ؛ تفسير الميزان : 4 / 412 ، ذيل آيهء 70 سورهء نساء .\r\n","page_name":" 120 ","page_number":120},
  {"content":"\r\n\r\nكه هر كس او را هدايت و ارشاد كند و شريعت و احكام ما را به او بياموزد در جمع بهشتيان با ما خواهد بود . « 1 » از اينرو رسول خدا صلى الله عليه و آله به اندازهء فراوان براى هدايت بندگان ارزش قائل بود كه حتى به جانشين خود على بن ابى طالب عليه السلام سفارش مىفرمايد كه ارشاد تو بايد قبل از جنگ باشد تا خون كسى بدون هدف ريخته نشود .\r\nهنگامى كه حضرت را به يمن فرستاد فرمود :\r\nاى على ، هرگز با كسى جنگ مكن تا اين كه او را از قبل به اسلام دعوت كرده باشى ، به خدا سوگند ! اگر خداوند مردى را به دست تو هدايت كند براى تو از آنچه آفتاب بر آن طلوع و غروب كند بهتر است و تو ولايت بر او دارى ، يا على . « 2 » پس از بهترين بندگان حق كسى است كه دلش را به نور هدايت روشن كند و با كمترين امكانات به سوى حق حركت كند تا گرفتار دام‌هاى گمراه كننده و سوزان نيفتد . در همين راستا حضرت على عليه السلام در صحيفه عارفان ، نهج البلاغه مىفرمايد :\r\nعِبادَ اللَّه ، إنَّ مِنْ احَبِّ عِبادِ اللَّهِ إليه عَبْداً أَعَانَهُ اللَّهُ عَلى نَفْسِهِ فَاسْتَشْعَرَ الْحُزْنَ ، وَ تَجَلْبَبَ الْخَوْفَ ، فَزَهَرَ مِصْباحُ الْهُدى فِى قَلْبِهِ وَ اعَدَّ الْقِرى لِيَوْمِهِ النَّازِلِ بِهِ . « 3 »\r\nبندگان خدا ، محبوب‌ترين بندگان در پيشگاه خداوند بنده‌اى است كه خداوند به تسلط بر نفسش او را يارى داده ، پس اندوه را شعار خود كرده و خوف از عذاب را تن پوش خويش ، از اينرو چراغ هدايت در دلش روشن شده و\r\n\r\n\r\n","description":"","footnote":"\r\n( 1 ) - بحار الأنوار : 2 / 2 ، باب 8 ، حديث 1 ؛ الإحتجاج ، طبرسى : 1 / 16 .\r\n( 2 ) - الكافى : 5 / 28 ، حديث 4 ؛ بحار الأنوار : 21 / 361 ، باب 34 ، حديث 3 .\r\n( 3 ) - نهج البلاغه : خطبهء 86 .\r\n","page_name":" 121 ","page_number":121},
  {"content":"\r\n\r\nطاعت و عمل براى روز مرگ آماده كرده . . . .\r\nچه بسيار بد شومى است ! كه كسى با اين همه ابزار و نشانه‌هاى هدايت از حق گريزان باشد و با بهانه‌هاى واهى شيرينى حق را به جان خود نوش نكند و به اشارات راهنما هم توجه نكند كه بايد به ذات حق پناه برد .\r\nاللَّهُمَّ إِنِّى أَعُوذُ بِكَ أَنْ أَفْتَقِرَ فى غِناكَ أَوْ أَضِلَّ فى هُداكَ اوْ أُضامَ فى سُلْطانِكَ ، اوِ اضْطَهَدَ وَالْامْرُ لَكَ . « 1 »\r\nالهى ، به تو پناه مىبرم از اين كه در بىنيازى تو فقير شوم ، يا در هدايتت گمراه گردم ، يا در سلطنتت مورد ستم واقع شوم ، يا به خوارى نشينم و حال اين كه امر به دست توست .\r\n\r\n12 - كمك كردن به ناتوان\r\nمؤمن حق ندارد مالش را در هر راهى به مصرف برساند ، چرا كه در اين صورت مالش را ضايع كرده است . و خداوند تباه نمودن ثروت مادى را دشمن مىدارد .\r\nكسانى كه انفاق مىكنند تا جايگاهى پيدا كنند ، راه به جايى نمىبرند ولى برخى انسان‌ها مسير صرف مال را براى رسيدن به ديگران قرار مىدهند .\r\nحضرت سليمان عليه السلام رزق و مكنت را تنها براى خود نمىخواست بلكه براى دستگيرى و رسيدگى ديگران طلب مىكرد تا ارادهء حق را پياده كند و مكارم اخلاقى و انسانى را در جامعهء آن روز عملى سازد . او هرگز از مال و مقام به ديد ابزار نادرست و خوش‌گذرانى كه خلاف رضايت خدا بود ، نگاه نمىكرد بلكه الگوى مصرف صحيح را در بين مردم رواج مىداد . از رزق‌هاى معنوى و ملكوتى اين است كه انسان از خداوند بخواهد ، توفيق يارى به نيازمندان نصيب او بشود .\r\n\r\n\r\n","description":"","footnote":"\r\n( 1 ) - نهج البلاغه : خطبهء 206 .\r\n","page_name":" 122 ","page_number":122},
  {"content":"\r\n\r\nقرآن مجيد اين توفيق را يك گردنه مىداند و انسان ناسپاس از آن گردنهء مهم بالا نرفته است ؛ پس با داشتن آن همه وسايل سعادت ، راه نجات را نپيموده است كه خداوند او را مورد ملامت و سرزنش قرار مىدهد و مىفرمايد :\r\nفَلَا اقْتَحَمَ الْعَقَبَةَ * وَ مَآ أَدْرَيكَ مَا الْعَقَبَةُ * فَكُّ رَقَبَةٍ * أَوْ إِطْعمٌ فِى يَوْمٍ ذِى مَسْغَبَةٍ * يَتِيًما ذَا مَقْرَبَةٍ * أَوْ مِسْكِينًا ذَا مَتْرَبَةٍ » « 1 »\r\nپس شتابان و با شدت به آن گردنهء سخت وارد نشد ؛ * و تو چه مىدانى آن گردنهء سخت چيست ؟ * آزاد كردن برده ، * يا طعام دادن در روز گرسنگى و قحطى ، * به يتيمى خويشاوند ، * يا مستمندى خاك‌نشين .\r\nبه اين ترتيب اين گردنهء سخت گذر را كه انسان‌هاى ناسپاس هرگز خود را براى گذشتن از آن آماده نكرده‌اند ، مجموعه‌اى از اعمال خير بر محور خدمت به خلق و كمك به ضعيفان و ناتوان‌ها ، دور مىزند .\r\nگذشتن از اين گردنه با توجه به علاقهء شديدى كه بيشتر مردم به مال و ثروت دارند كار آسانى نيست . اين آزمايش به لطف الهى و با استمداد از ايمان و اخلاص به انجام مىرسد .\r\n\r\nعقبه چيست ؟\r\nبعضى عقبه را « هواى نفس » تفسير كرده‌اند كه جهاد با آن را جهاد اكبر ناميده‌اند .\r\n« هواى نفس » گردنهء اصلى عبور انسان از درّه حيوانى به مقام روحانى است .\r\nبعضى از مفسّران گفته‌اند :\r\nعقبه ، گردنه سختى در قيامت است كه پيامبر اكرم صلى الله عليه و آله در اين باره فرموده است :\r\nپيش روى شما گردنهء صعب العبورى است كه سنگين باران از آن نمىگذرند\r\n\r\n\r\n","description":"","footnote":"\r\n( 1 ) - بلد ( 90 ) : 11 - 16 .\r\n","page_name":" 123 ","page_number":123},
  {"content":"\r\n\r\nو من مىخواهم بار شما را براى عبور از اين گردنه سبك كنم . « 1 » سغب به معنى گرسنگى است . و يوم ذى مسغبة يعنى روز گرسنگى است كه در بيشتر جوامع بشرى گروهى هميشه از گرسنگان هستند و آيه تأكيدى بر اطعام گرسنه‌ها در روزهاى قحطى و خشكسالى و مانند آن است .\r\nحضرت رسول اكرم صلى الله عليه و آله مىفرمايد :\r\nمَنْ أَشْبَعَ جائِعاً فى يَوْمِ سَغْبٍ ، أَدْخَلَهُ اللَّهُ يَوْمَ القِيامَةِ مِنْ أَبْوابِ الجَنَّةِ ، لايَدْخُلُها إِلَّا مَنْ فَعَلَ مِثْلَ ما فَعَلَ . « 2 »\r\nكسى كه گرسنه‌اى را در ايام قحطى سير كند ، خدا او را در قيامت از درى از درهاى بهشت وارد مىسازد كه هيچ شخص ديگر از آن وارد نمىشود ، جز كسى كه عملى همانند او انجام داده باشد .\r\nو از بهترين صدقه‌ها اين است كه به يارى ناتوان بشتابيم ؛ چون پيامبر اسلام صلى الله عليه و آله فرمود :\r\nعَوْنُكَ الضَّعِيفَ مِنْ أَفْضَلِ الصَّدَقَةِ . « 3 »\r\nاز برترين خيرات كمك تو به ناتوان است .\r\n« على بن موسى الرّضا هنگامى كه مىخواست غذا ميل كند ، دستور مىفرمود سينى بزرگى كنار سفر بگذارند و از هر غذايى كه در سفره بود از بهترين آنها برمىداشت و در آن سينى مىگذاشت سپس دستور مىداد آنها را براى نيازمندان ببرند . سپس اين آيه را تلاوت مىفرمود : فَلَا اقْتَحَمَ الْعَقَبَةَ سپس فرمود : خداوند\r\n\r\n\r\n","description":"","footnote":"\r\n( 1 ) - تفسير نور الثقلين : 5 / 583 ، حديث 23 ؛ تفسير نمونه : 27 / 26 - 28 ، مجمع البيان فى تفسير القرآن : 10 / 365 ، ذيل آيهء 11 سورهء بلد .\r\n( 2 ) - مجمع البيان فى تفسير القرآن : 10 / 365 .\r\n( 3 ) - الكافى : 5 / 55 ، حديث 2 ؛ وسائل الشيعة : 15 / 141 ، باب 59 ، حديث 20170 .\r\n","page_name":" 124 ","page_number":124},
  {"content":"\r\n\r\nمتعال مىدانست كه همه قادر بر آزاد كردن بردگان نيستند ؛ پس غذا دادن را راهى به سوى بهشت خود قرار داد . » « 1 » گاهى اوقات انسان به خاطر گناه زنگار دل مىگيرد يعنى قلب او در اثر معاصى مانند سنگ سفت و سياه مىشود و اندك اندك ارزش‌ها نزد او بىحاصل مىشود .\r\nدر روايت است كه :\r\nمردى نزد رسول اللّه صلى الله عليه و آله رفت و از قساوت قلبش شكايت كرد . ( قلب او در اثر بىتوجهى به خيرخواهى و يارى به ديگران سخت شده است ) حضرت فرمود : آيا دوست ندارى نرم دل شوى و به خواسته‌ات برسى ؟ به يتيم مهربانى كن و دست محبت بر سر او بكش و از غذايت به او بده ، پس دلت نرم شود و به خواسته‌ات مىرسى . « 2 » در اينجا به اندرز حضرت اميرمؤمنان عليه السلام خوب بينديشيد كه به چه كسى تذكر فرموده و چه انتظارى از ما دارد ؟ !\r\nدر نامهء خود به عثمان بن حنيف ، كارگزار خويش در بصره نوشت :\r\nوَ ما ظَنَنْتُ انَّكَ تُجيبُ الى طَعامِ قَوْمٍ عائِلُهُمْ مَجْفُوٌّ وَ غَنِيُّهُم مَدْعُوٌّ . . . فَاتَّقِ اللَّهَ يَابْنَ حُنيْفٍ وَلْتَكْفِكَ اقْراصُكَ ، لِيَكُونَ مِنَ النَّارِ خَلاصُكَ . « 3 »\r\nخيال نمىكردم مهمان شدن به سفرهء قومى را قبول كنى كه محتاجشان را به جفا مىرانند و توانگرشان را به مهمانى مىخوانند ! . . . پسر حنيف ! از خدا پروا كن و قرص‌هاى نان خودت تو را بس باشد ، تا اين روش موجب خلاصىات از آتش جهنم گردد .\r\n\r\n\r\n","description":"","footnote":"\r\n( 1 ) - بحار الأنوار : 49 / 97 حديث 11 ، باب 7 ؛ الكافى : 4 / 52 ، حديث 12 .\r\n( 2 ) - مشكاة الأنوار : 168 .\r\n( 3 ) - نهج البلاغه : نامهء 45 .\r\n","page_name":" 125 ","page_number":125},
  {"content":"\r\n\r\n\r\n13 - فريادرسى ستمديدگان و درماندگان\r\nعدالت خداوند اقتضا مىكند كه همهء بندگان ، داراى نعمت باشند ؛ امّا بعضى انسان‌ها بيش از حد خود مىخواهند . بنابراين حدّ و مرز انسانيّت را فراموش مىكنند و دچار زياده خواهى در انباشتن مال و منال مىشوند و حق مستمندان و ضعيفان را مىخورند . امّا خداى متعال به صالحان وعده داده است كه پاداششان را كامل خواهد بخشيد .\r\nوَأَمَّا الَّذِينَ ءَامَنُواْ وَعَمِلُواْ الصلِحتِ فَيُوَفّيهِمْ أُجُورَهُمْ وَاللَّهُ لَايُحِبُّ الظلِمِينَ » « 1 »\r\nو اما كسانى كه ايمان آوردند و كارهاى شايسته انجام دادند ، خدا پاداششان را به طور كامل مىدهد ؛ و خدا ستمكاران را [ كه به دين كافر شدند ، يا از دين فقط به اسم آن قناعت كردند 
  ] دوست ندارد .\r\nصالحان كسانى هستند كه در رعايت حقوق ضعيفان و درماندگان اهتمام جدى دارند و حق را به حق‌دار مىرسانند .\r\n« لهيف » به ضعيفى گفته مىشود كه عزّت و نيرو ندارد و قدرت جلوگيرى از ستم و شكست را هم ندارد ، پس ستمديده و مضطر است .\r\nمراد از « ادراك اللّهيف » يعنى خواسته‌اى براى كمك و فريادرسى كه در آن نجات باشد .\r\nزيد شحّام گفت : من از امام صادق عليه السلام شنيدم كه فرمود :\r\nهر كه به فرياد برادر مؤمن ناتوان و دادخواه خود كه در كارش بىتاب شده برسد و گره از كار او بگشايد و بر انجام حاجتش كمك نمايد ؛ براى او نزد خداوند هفتاد و دو رحمت است كه يكى از آنها را زود به او برساند كه با آن\r\n\r\n\r\n","description":"","footnote":"\r\n( 1 ) - آل عمران ( 3 ) : 57 .\r\n","page_name":" 126 ","page_number":126},
  {"content":"\r\n\r\nكار زندگيش را بسازد و هفتاد و يك رحمت خود را براى هول و هراس‌هاى روز قيامت ذخيره كند . « 1 »\r\n\r\nدادرسى و عدالت\r\nدر مكتب اهل بيت دادرسى بندگان ضعيف از نمونه‌هاى عدالت بر شمرده شده است كه امام على عليه السلام مىفرمايد :\r\nأَحْسَنُ الْعَدْلِ نُصْرَةُ الْمَظْلُومِ . « 2 »\r\nبهترين عدالت ، يارى دادن ستمديده است .\r\nداود نبى عليه السلام خطاب به پروردگار گفت : كدام بنده نزد تو محبوب‌تر است ؟\r\nخداى تعالى به داود وحى فرمود كه :\r\nاى داود ! هيچ بنده‌اى نيست كه ستمديده‌اى را يارى رساند يا در ستمى كه بر او رفته همدردى كند ، مگر اين كه گام‌هاى او را در آن روزى كه گام‌ها مىلغزد ، استوار نگه دارد . « 3 » صادق آل محمد عليه السلام ، يارى رساندن حق به امداد رسانان را از برترين اعمال عبادى و روحانى مىدانند و مىفرمايد :\r\nهيچ مؤمنى ، مؤمن ستمديده‌اى را يارى نرساند ، مگر آن كه اين كار او برتر از يك ماه روزه و اعتكاف در مسجد الحرام باشد و هيچ مؤمنى نيست كه بتواند برادر خود را يارى رساند و ياريش دهد ، مگر اين كه خداوند در دنيا و آخرت او را يارى كند و هيچ مؤمنى نيست كه بتواند برادرش را يارى دهد اما تنها و\r\n\r\n\r\n","description":"","footnote":"\r\n( 1 ) - بحار الأنوار : 71 / 319 ، باب 20 ، حديث 85 ؛ الكافى : 2 / 199 ، حديث 1 .\r\n( 2 ) - غرر الحكم : 446 ، حديث 10210 .\r\n( 3 ) - كنز العمال : 15 / 872 ، حديث 43467 ؛ الدرّ المنثور : 2 / 255 .\r\n","page_name":" 127 ","page_number":127},
  {"content":"\r\n\r\nبىياورش گذارد ، مگر اين كه خداوند در دنيا و آخرت او را تنها و بىياور گذارد . « 1 » معصومان ما در سلوك‌هاى اخلاقى به ما آموختند كه بايد تا مىتوانيد هواى ضعيفان را داشت و جانب آنها را رعايت نمود ؛ حتى اميرمؤمنان عليه السلام دروصيت نامهء خويش به فرزندانش اين سفارش را تأكيد مىكند كه دشمن ستمگر و يار ستمديده باشيد ؛ زيرا حمايت و جانبدارى ضعيفان از سيرهء عملى و حقيقى اهل بيت بوده است .\r\nحضرت على عليه السلام دربارهء بيعت خود به مردم چنين فرمود :\r\n. . . ايُّهَا الناَّسُ ، اعينُونى عَلى انْفُسِكُمْ ، وَ ايْمُ اللَّهِ لَأَنْصِفَنَّ الْمَظْلُومَ مِنْ ظالِمِهِ ، وَ لَاقُودَنَّ الظَّالِمَ بِخَزامَتِهِ ، حَتّى اورِدَهُ مَنْهَلَ الْحَقِّ وَ انْ كانَ كارِهاً . « 2 »\r\n. . . اى مردم ! مرادر راه سركوبى نفس سركش خود يارى كنيد ، به خدا قسم داد ستمديده را از ستمكار مىگيرم و افسار ستمكار را مىكشم تا به آبشخور حق وارد سازم گرچه به آن ميل نداشته باشد .\r\nحضرت رسول اكرم صلى الله عليه و آله مىفرمايد :\r\nمرا در ميان ضعيفان بجوييد ؛ زيرا شما به واسطهء مردمان ضعيف است كه روزى مىخوريد و يارى مىشويد . « 3 » پس بايد از حقوق درماندگان و ستمديدگان دفاع كرد و حق را به جاى آورد تا از ظلمت‌هاى قيامت در امان بمانيم و نورى براى روزى حشر اندوخته سازيم .\r\n\r\n\r\n","description":"","footnote":"\r\n( 1 ) - بحار الأنوار : 72 / 20 ، باب 33 ، حديث 17 ؛ ثواب الأعمال : 147 .\r\n( 2 ) - نهج البلاغه : خطبهء 136 .\r\n( 3 ) - كنز العمال : 3 / 173 ، حديث 6019 ؛ المستدرك على الصحيحين : 2 / 106 .\r\n","page_name":" 128 ","page_number":128},
  {"content":"\r\n\r\nمولاى متقيان على عليه السلام در عهدنامهء جامعى كه براى مالك اشتر فرستاده است ؛ فرمود :\r\nوَ لَيْسَ شَىءٌ ادْعى الى تَغْيِيرِ نِعْمَةِ اللَّهِ وَ تَعْجيلِ نِقْمَتِهِ مِنْ اقامَةٍ عَلى ظُلْمٍ ، فَانَّ اللَّهَ يَسْمَعُ دَعْوَةَ الْمُضْطَهَدينَ وَ هُوَ لِلظَّالِمِينَ بِالْمِرْصادِ . « 1 »\r\nچيزى در تغيير نعمت خدا و سرعت دادن به عقوبت او قوىتر از ستمكارى نيست كه خداوند شنواى دعاى ستمديدگان و در كمين ستمكاران است .\r\nهر گاه معصومى از درگاه خداوند عذر مىخواهد و اظهار تقصير مىكند به يقين در بندگان ضعيف ؛ كوتاهى و غفلت مىبيند پس با دعا و مناجات عاشقانه در صدد توجه به آن است .\r\nحضرت سجّاد عليه السلام در مناجات خويش با حق تعالى مىفرمايد :\r\nاللَّهُمَّ إِنِّي أَعْتَذِرُ إِلَيْكَ مِنْ مَظْلُومٍ ظُلِمَ بِحَضْرَتِي فَلَمْ أَنْصُرْهُ وَ مِنْ مَعْرُوفٍ أُسْدِيَ إِلَيَّ فَلَمْ أَشْكُرْهُ وَ مِنْ مُسِيءٍ اعْتَذَرَ إِلَيَّ فَلَمْ أَعْذِرْهُ وَ مِنْ ذِي فَاقَةٍ سَأَلَنِي فَلَمْ أُوثِرْهُ . « 2 »\r\nخدايا ! از تو پوزش مىخواهم دربارهء ستمديده‌اى كه در حضور من به او ستم شد و من ياريش ندادم و از احسانى كه نسبت به من شده و سپاسش را به جا نياوردم و از بد كننده‌اى كه از من پوزش خواسته و من پوزش او را نپذيرفتم و از نيازمندى كه از من درخواست كرده و من او را به خود ترجيح ندادم .\r\n\r\n\r\n","description":"","footnote":"\r\n( 1 ) - نهج البلاغه : نامهء 53 .\r\n( 2 ) - صحيفهء سجّاديه : دعاى 38 .\r\n","page_name":" 129 ","page_number":129},
  {"content":"\r\n\r\n[ « 19 » اللَّهُمَّ صَلِّ عَلَى مُحَمَّدٍ وَ آلِهِ وَ اجْعَلْهُ أَيْمَنَ يَوْمٍ عَهِدْنَاهُ وَ أَفْضَلَ صَاحِبٍ صَحِبْنَاهُ وَ خَيْرَ وَقْتٍ ظَلِلْنَا فِيهِ « 20 » وَ اجْعَلْنَا مِنْ أَرْضَى مَنْ مَرَّ عَلَيْهِ اللَّيْلُ وَ النَّهَارُ مِنْ جُمْلَةِ خَلْقِكَ أَشْكَرَهُمْ لِمَا أَوْلَيْتَ مِنْ نِعَمِكَ وَ أَقْوَمَهُمْ بِمَا شَرَعْتَ مِنْ شرَائِعِكَ وَ أَوْقَفَهُمْ عَمَّا حَذَّرْتَ مِنْ نَهْيِكَ « 21 » اللَّهُمَّ إِنِّي أُشْهِدُكَ وَ كَفَى بِكَ شَهِيداً وَ أُشْهِدُ سَمَاءَكَ وَ أَرْضَكَ وَ مَنْ أَسْكَنْتَهُمَا مِنْ مَلائِكَتِكَ وَ سَائِرِ خَلْقِكَ فِي يَوْمِي هَذَا وَ سَاعَتِي هَذِهِ وَ لَيْلَتِي هَذِهِ وَ مُسْتَقَرِّي هَذَا أَنِّي أَشْهَدُ أَنَّكَ أَنْتَ اللَّهُ الَّذِي لَا إِلَهَ إِلَّا أَنْتَ قَائِمٌ بِالْقِسْطِ عَدْلٌ فِي الْحُكْمِ رَؤُفٌ بِالْعِبَادِ مَالِكُ الْمُلْكِ رَحِيمٌ بِالْخَلْقِ 
  ]\r\nخدايا ! بر محمّد و آلش درود فرست ، و امروز را فرخنده‌ترين روزى كه تا كنون شناخته‌ايم ، و برترين همنشينى كه با او همراه بوده‌ايم و بهترين زمانى كه در آن به سر برده‌ايم قرار ده ، و ما را از ميان تمام آفريده‌هايت ، از خشنودترين كسانى كه شب و روز بر آنها گذشته ، و شاكرترين كسانى كه نعمت‌هايت را به آنان داده‌اى ، و مستقيم‌ترين آنان ، در عرصه گاه آيين‌هايى كه وضع كرده‌اى ، و خويشتن‌دارترين مردمى كه از نافرمانيت بيمشان داده‌اى ، قرار ده .\r\nخدايا ! قاطعانه تو را گواه مىگيرم ، و تو از نظر گواه بودن كافى هستى و آسمان و زمينت و فرشتگانى كه ميان آسمان و زمينت ساكن كرده‌اى ، و ديگر\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nآفريده‌هايت را در امروزم و اين ساعتم و اين شبم ، و اين جايگاهم گواه مىگيرم ، كه من شهادت مىدهم كه همانا تويى خدا ؛ كه خدايى جز تو نيست ، بر پايهء قسط ، عادل در حكم ، مهربان به بندگان ، مالك هستى ، رحيم به آفريده‌هايى .\r\n\r\nعدالت گسترى خداوند\r\nعدالت ، بنيانى است كه جهان بر آن استوار است ، شيرين‌تر از آبى كه انسان تشنه به آن مىرسد . هر چند اندك باشد ولى اگر عادلانه در عرصهء گيتى پياده گردد ؛ بسى گسترده است .\r\nخداوند عدالت و قسط را براى آرامش دلها و سامان يافتن و اصلاح امور مردم قرار داده است تا به سبب آن بركت‌ها افزون‌تر شود .\r\nامام على عليه السلام در فرازى جامع به اين حقيقت گسترده شهادت مىدهد و مىفرمايد :\r\nإنَّ الْعَدْلَ مِيزانُ اللَّهِ سُبْحانَهُ الَّذى وَضَعَهُ فى الْخَلْقِ ، و نَصَبَهُ لإِقامَةِ الحَقِّ ، فَلا تُخالِفْهُ فى ميزانِهِ ، وَ لا تُعارِضْهُ في سُلْطانِهِ . « 1 »\r\nعدالت ترازوى خداى سبحان است كه آن را در ميان خلق خود نهاده و براى برپاداشتن حق نصب كرده است . پس بر خلاف ترازوى او عمل مكن و با قدرتش مخالفت مورز .\r\nعدل و عدالت يكى از اصول دين و زيربناى فكرى مسلمانان است . و از مهمترين اركان تقوا و خودسازى نفس است كه بارها در قرآن به آن اشاره شده است ، از جمله خداوند منان مىفرمايد :\r\n\r\n\r\n","description":"","footnote":"\r\n( 1 ) - غرر الحكم : 99 ، حديث 1696 .\r\n","page_name":" 131 ","page_number":131},
  {"content":"\r\n\r\nيأَيُّهَا الَّذِينَ ءَامَنُواْ كُونُواْ قَوَّ مِينَ لِلَّهِ شُهَدَآءَ بِالْقِسْطِ وَلَا يَجْرِمَنَّكُمْ شَنَانُ قَوْمٍ عَلَى أَلَّا تَعْدِلُواْ اعْدِلُواْ هُوَ أَقْرَبُ لِلتَّقْوَى وَ اتَّقُواْ اللَّهَ إِنَّ اللَّهَ خَبِيرٌ بِمَا تَعْمَلُونَ » « 1 »\r\nاى اهل ايمان ! همواره [ در همهء امور 
  ] قيام كننده براى خدا و گواهان به عدل و داد باشيد . و نبايد دشمنى با گروهى شما را بر آن دارد كه عدالت نورزيد ؛ عدالت كنيد كه آن به پرهيزكارى نزديك‌تر است . و از خدا پروا كنيد ؛ زيرا خدا به آنچه انجام مىدهيد آگاه است .\r\nپروردگار هستى ، عدالت را از پايه‌هاى پرهيزگارى دانسته است كه اگر كسى متّقى باشد ، خواهان عدالت و امنيت در بين مردم است . و ستمگران ناتوان ؛ از عدالت و مساوات گريزانند .\r\nحضرت زين العابدين عليه السلام در دعاى روز قربان و جمعه دليل عادل بودن خداوند را چنين بيان مىفرمايد :\r\nمن به اين حقيقت پى برده‌ام كه در حكم و فرمانت ستمى نيست و در كيفرت شتاب و عجله‌اى وجود ندارد و جز اين نيست كه كسى در كيفر شتاب مىورزد كه بيم از دست رفتن فرصت را دارد و كسى به ستم نيازمند است كه ناتوان است و تو اى خداى من از اين امور و بسيار بالاترى . « 2 » مقصود حضرت اين است كه من به استوارى تو اى پروردگار ايمان آورده‌ام كه جهان پهناور هستى را بر پايهء تعادل و توازن برپاكرده‌اى . گواه ما بر اين حقيقت ، فرمايش رسول گرامى اسلام صلى الله عليه و آله است كه فرمود :\r\n\r\n\r\n","description":"","footnote":"\r\n( 1 ) - مائده ( 5 ) : 8 .\r\n( 2 ) - صحيفهء سجّاديه : دعاى 48 .\r\n","page_name":" 132 ","page_number":132},
  {"content":"\r\n\r\nبِالْعَدْلِ قامَتِ السَّمَواتُ وَ الْأَرْضُ . « 1 »\r\nآسمان‌ها و زمين ، بر پايهء عدل استوار شده‌اند .\r\nاين جمله رساترين تعبيرى است كه دربارهء عدالت شده است . يعنى نه تنها زندگى محدود بشر در كره خاكى بدون عدالت برپا نمىشود بلكه سرتاسر جهان هستى و آسمان و زمين در پرتو عدل و تعادل نيروها و جايگاه هر چيزى در محل مناسب خود برقرار هستند . و اگر آنى به مقدار سر سوزنى از اصل منحرف شوند رو به نيستى خواهند رفت .\r\nبنابراين ، معناى عدل الهى از نگاه كلى به نظام جهان هستى در مقابل بىتناسبى است و از نگاه جزئى به افراد موجودات در مقابل ظلم است .\r\nچنين عدلى از شؤون حكيم و عليم بودن خداوند باشد كه به اقتضاى علم و حكمت خود براى هر موجودى به اندازهء نيازش مقدّر فرموده است .\r\nخداوند متعال ؛ تحقق حيات باطنى بشر را به صداقت و عدالت در انسان مىداند و تربيت صحيح نفوس انسانى را بر پايهء اين دو اصل ريشه‌اى بنا نهاده است كه فرمود :\r\nوَتَمَّتْ كَلِمَتُ رَبّكَ صِدْقًا وَعَدْلًا لَّامُبَدّلَ لِكَلِمتِه‌ِوَهُوَ السَّمِيعُ الْعَلِيمُ » « 2 »\r\nو سخن پروردگارت از روى راستى و عدل كامل شد ، سخنان او را تغيير دهنده‌اى نيست ؛ و او شنوا و داناست .\r\nپس خداوند حجت خود را بر بازوى همه معصومان و ائمه اطهار عليهم السلام در هنگام ولادت با آيهء فوق بيان كرده است ؛ زيرا كه آن پاكان رهبران و مربيان عادل و راستين بشر هستند ؛ و اين درخواست حضرت حجة بن الحسن ، مهدى عليه السلام ، دربارهء يكى از\r\n\r\n\r\n","description":"","footnote":"\r\n( 1 ) - عوالى اللآلى : 4 / 103 ، حديث 150 ؛ تفسير الصافى : 5 / 107 ، ذيل آيهء 7 سورهء الرحمن .\r\n( 2 ) - أنعام ( 6 ) ؛ 115 .\r\n","page_name":" 133 ","page_number":133},
  {"content":"\r\n\r\nويژگىهاى بارز حاكمان اسلامى ، عدالت گسترى و مهرورزى در بين مردم است كه در دعاى منسوب به ايشان آمده است .\r\nوَ تَفَضَّلْ . . . عَلَى الأُمَراءِ بِالْعَدْلِ وَ الشَّفَقَةِ . « 1 »\r\nخدايا ، به فرمان داران ، عدالت گسترى و مهربانى عطا بفرما .\r\nپس بايد در اجراى فرامين الهى ، زمينه‌هاى تحقّق عدالت عينى را فراهم نمود و شايستگىهاى لازم را كسب نمود كه حضرت سجّاد عليه السلام اين آمادگى را در فرازى ديگر با مكارم اخلاق چنين بازگو مىفرمايد :\r\nاللَّهُمَّ صَلِّ عَلَى مُحَمَّدٍ وَ آلِهِ وَ حَلِّنِي بِحِلْيَةِ الصَّالِحِينَ وَ أَلْبِسْنِي زِينَةَ الْمُتَّقِينَ فِي بَسْطِ الْعَدْلِ . « 2 »\r\nخدايا ! بر محمد و آلش درود فرست و مرا به زيور شايستگان بياراى و زينت پرهيزكاران را به من بپوشان كه زيور و زينت آنان در گسترش عدالت و . . .\r\nاست .\r\n\r\nمهرورزى با بندگان\r\nيكى از صفات جمال حق « ستّار » است . پنهان كردن عيوب بندگان و خوب جلوه دادن انسان از صفات بارز الهى است . چنان كه در دعاى اهل بيت المعمور به درگاه پروردگار آمده است :\r\nيا مَنْ أَظْهَرَ الْجَميلَ وَ سَتَرَ الْقَبيحَ ، يا مَنْ لايُؤَاخِذْ بِالْجَرِيرَةِ . « 3 »\r\nاى خدايى كه زيبايىها را آشكار مىكنى و زشتىها را مىپوشانى و اى\r\n\r\n\r\n","description":"","footnote":"\r\n( 1 ) - البلد الأمين : 350 ، المصباح ، كفعمى : 281 .\r\n( 2 ) - صحيفه سجّاديه : دعاى 20 .\r\n( 3 ) - البلد الأمين : 18 ؛ بحار الأنوار : 83 / 75 ، باب 39 ، حديث 10 .\r\n","page_name":" 134 ","page_number":134},
  {"content":"\r\n\r\nخدايى كه بندگان را بر جسارت ارتكاب گناهان مؤاخذه نمىكنى .\r\nپرده‌دارى و پوشش دادن به اعمال انسان ناشى از مهربانى و رحمت حق تعالى است كه در روانشناسى به آن اصل تغافل مىگويند .\r\nحضرت حق بسيارى از باطن رفتار و كلام ما را آشكار نمىسازد بلكه نيكىها و زيبايىها را نمايان مىكند كه بنده‌اش در نظر ديگران خوش سيرت نشان دهد . اگر تغافل و چشم پوشى خداوند در روش و منش انسان نبود ، او بارها و بارها خود را رسوا مىساخت و انگشت نماى عام و خاص مىشد .\r\nدر بسيارى از آيات ، اميد را در كنار بيم قرار داده است تا انسان بر روى مرز خوف و رجا حركت كند و گرفتار عمل افراط و تفريط نشود مانند آيهء شريفه‌اى كه درباره تجسّم اعمال در قيامت است مىفرمايد :\r\nيَوْمَ تَجِدُ كُلُّ نَفْسٍ مَّا عَمِلَتْ مِنْ خَيْرٍ مُّحْضَرًا وَمَا عَمِلَتْ مِن سُوءٍ تَوَدُّ لَوْ أَنَّ بَيْنَهَا وَبَيْنَهُ أَمَدَاً بَعِيدًا وَيُحَذّرُكُمُ اللَّهُ نَفْسَهُ وَاللَّهُ رَءُوفٌ بِالْعِبَادِ » « 1 »\r\nروزى كه هر كس آنچه را از كار نيك انجام داده و آنچه را از كار زشت مرتكب شده حاضر شده مىيابد ، و آرزو مىكند كه اى كاش ميان او و كارهاى زشتش زمان دور و درازى فاصله بود . و خدا شما را از [ عذاب 
  ] خود برحذر مىدارد ؛ و خدا به بندگان مهربان است .\r\nاين آيه معجونى از بيم و اميد است . از يك سو به انسان اعلام خطر مىكند و هشدار مىدهد كه ترس از عذاب و كيفر در كار است ؛ تا مغرور نشود و از سوى ديگر بندگان را به لطفش اميدوار مىكند كه اميد به نجات داشته باشند . تا تعادلى بين ميزان خوف و رجا كه عامل مهم تربيت انسان است ؛ برقرار گردد . اين دو جمله در آيهء شريفه تأكيد يكديگر است كه در عين حالى كه احساس خطر مىكند ، مهربانى\r\n\r\n\r\n","description":"","footnote":"\r\n( 1 ) - آل عمران ( 3 ) : 30 .\r\n","page_name":" 135 ","page_number":135},
  {"content":"\r\n\r\nهم مىورزد مانند مادرى كه مىداند داروى بيمار تلخ است ولى با محبّت و ناز به فرزندش مىخوراند .\r\nاين ترازوى اميد و مهربانى و ترس از چوب خدا هميشه زندگى مؤمن را يكسان نگه مىدارد تا هدف را بر اساس آن دو تنظيم كند .\r\nپس بايد به حق گمان نيك داشت تا مهربانى را بر ما بگستراند .\r\nامام كاظم عليه السلام درباره اين نيك پندارى مىفرمايد :\r\nفَما ظَنُّكَ بِالرَّؤُوفِ الرَّحِيم الَّذى يَتَوَدَّدُ الى مَنْ يُؤْذِيِه بأَوْليائِهِ ، فَكَيْفَ بِمَنْ يُؤْذى فيه ؟ ! وَ ما ظَنُّكَ بِالتَّوَّابِ الرَّحِيمِ الَّذى يَتُوبُ عَلى مَنْ يُعادِيِه ، فَكَيْفَ بِمَنْ يَتَرَضَّاهُ وَ يَخْتارُ عَداوَةَ الْخَلْقِ فِيهِ ؟ ! « 1 »\r\nچه گمان برى به آن مهرورز مهربانى كه به آن كس كه با آزار دوستانش او را مىآزارد دوستى مىكند ، چه رسد به كسانى كه در راه او آزار مىبينند و چه گمان برى به آن توبه‌پذير مهربانى كه از دشمنش توبه مىپذيرد ، چه رسد به كسى كه خشنوديش را مىجويد و دشمنى مردم را به خاطر او برمىگزيند .\r\nپيامبر خدا صلى الله عليه و آله فرمود :\r\nخداى تعالى صد رحمت بيافريده كه از آنها يكى در ميان آفريدگان اوست كه به سبب آن به يكديگر ترحّم و دلسوزى مىكنند ، نود و نه رحمت ديگر را براى دوستانش اندوخته است . « 2 » عَمْرو مىگويد : عده‌اى اسير نزد پيامبر آوردند ، ناگهان زنى از اسيران كه چشمش به كودكى اسير افتاده بود ، دويد و او را در آغوش گرفت و شيرش داد . پيامبر صلى الله عليه و آله به ما فرمود : آيا فكر مىكنيد اين زن كودك خود را در آتش مىاندازد ؟ عرض كرديم :\r\n\r\n\r\n","description":"","footnote":"\r\n( 1 ) - بحار الأنوار : 75 / 314 ، باب 25 ، حديث 1 ؛ تحف العقول : 399 .\r\n( 2 ) - كنز العمال : 3 / 97 ، حديث 5668 ؛ المعجم الكبير : 19 / 417 .\r\n","page_name":" 136 ","page_number":136},
  {"content":"\r\n\r\nخير ، تا قدرت داشته باشد اين كار را نمىكند . پيامبر فرمود : خداوند به بندگان خود مهربان‌تر از اين مادر به فرزند خود است . « 1 » امام زين العابدين عليه السلام در مناجات خويش مهربانى ويژه‌اى طلب مىكند :\r\nيا مَنْ هُوَ أَبَرُّ بى مِنَ الْوالِدِ الشَّفِيقِ ، وَ أَقْرَبُ إِلىَّ مِنَ الصَّاحِبِ اللَّزِيقِ أَنْتَ مَوْضِعُ أُنْسى فِى الْخَلْوَةِ إِذا أَوْحَشَنى الْمَكانُ وَ لَفَظَتْنى الْأَوْطانُ . « 2 »\r\nاى آن كه از پدر دلسوز بيشتر به من نيكى مىكنى و از دوست همدم به من نزديكترى ، آن گاه كه خلوت ، مرا مىهراساند ، وطن‌ها مرا مىراند ، تو در تنهايى و غربت انيس و همدم منى .\r\nرحمت حضرت حق به اندازه‌اى گسترده است كه به پيامبرش يك دستور كلى مىدهد كه هرگاه افراد با ايمان هر چند گناه كار باشند به سوى تو آيند ، آنها را بپذير و رحمت من را به آنها برسان .\r\nوَإِذَا جَآءَكَ الَّذِينَ يُؤْمِنُونَ بَايتِنَا فَقُلْ سَلمٌ عَلَيْكُمْ كَتَبَ رَبُّكُمْ عَلَى نَفْسِهِ الرَّحْمَةَ أَنَّهُ مَنْ عَمِلَ مِنكُمْ سُوءً بِجَهلَةٍ ثُمَّ تَابَ مِن بَعْدِه‌ِوَأَصْلَحَ فَأَنَّهُ غَفُورٌ رَّحِيمٌ » « 3 »\r\nو هرگاه كسانى كه به آيات ما ايمان مىآورند به نزد تو آيند ، بگو : سلام بر شما ، پروردگارتان رحمت را بر خود لازم و مقرّر كرده ؛ بنابراين هر كس از شما به نادانى كار زشتى مرتكب شود ، سپس بعد از آن توبه كند و [ مفاسد خود را 
  ] اصلاح نمايد [ مشمول آمرزش و رحمت خدا شود 
  ] ؛ زيرا او بسيار آمرزنده و مهربان است .\r\n\r\n\r\n","description":"","footnote":"\r\n( 1 ) - كنز العمال : 4 / 273 ، حديث 10461 .\r\n( 2 ) - بحار الأنوار : 91 / 157 ، باب 32 ، حديث 22 ؛ صحيح البخارى : 7 / 75 .\r\n( 3 ) - أنعام ( 6 ) : 54 .\r\n","page_name":" 137 ","page_number":137},
  {"content":"\r\n\r\nمفهوم آيه يك معنى كلى و وسيع دارد كه به صورت قانون رحمت درآمده است .\r\nسلامى كه در آيه ابلاغ شده چه از ناحيه خداوند و چه به وسيلهء پيامبر اسلام صلى الله عليه و آله رسيده باشد به خاطر پذيرايى و استقبال گرم و دوستى با مردم است و سلامى كه از سوى خداوند باشد رحمتى براى همگان است . پس هر كسى كه براى توبه به درگاه خداوند روى مىآورد ؛ علاوه بر بخشش ، رحمت خداوند هم او را فرا مىگيرد كه مىفرمايد : غفورٌ رحيم\r\nحضرت اميرمؤمنان على عليه السلام در توصيف آفرينش آدم عليه السلام مىفرمايد :\r\nثُمَّ بَسَطَ اللَّهُ سُبْحانَهُ لَهُ فى تَوْبَتِهِ وَ لَقَّاهُ كَلِمَةَ رَحْمَتِهِ وَ وَعَدَهُ الْمَرَدَّ الى جَنَّتِهِ . « 1 »\r\nآن گاه خداى سبحان در توبه را به رويش گشود و كلمهء رحمت را به او تلقين كرد و بازگشت به بهشت را به او وعده داد .\r\nو چون دايرهء رحمت را براى همه موجودات گسترانده ، پس مهربانى را دوست دارد و مهربانان را هم دوست مىدارد و دست مهر خود را بر سر هر مهرورزى مىكشد .\r\nرسول خدا صلى الله عليه و آله فرمود :\r\nإِنَّ اللَّهَ تَعالى خَلَقَ مِائَةَ رَحْمَةٍ يَوْمَ خَلَقَ السَّماواتِ وَ الأَرْضَ ، كُلُّ رَحْمَةٍ مِنْها طِباقُ ما بَيْنَ السَّماءِ وَ الأَرْضِ ، فَاهْبَطَ رَحْمَةً مِنْها إِلى الأَرْضِ فَبِها تَراحَمَ الخَلْقُ ، وَ بِها تَعْطِفُ الوالِدَةُ عَلَى وَلَدِها وَ بِها تَشْرَبُ الطِّيرُ وَ الوُحُوشُ مِنَ الماءَ وَ بِها تَعيشُ الخَلائِقُ . « 2 »\r\nخداى تعالى روزى كه آسمان‌ها و زمين را آفريد ، صد رحمت بيافريد كه هر\r\n\r\n\r\n","description":"","footnote":"\r\n( 1 ) - نهج البلاغه : خطبهء 1 .\r\n( 2 ) - كنز العمال : 4 / 274 ، حديث 10464 .\r\n","page_name":" 138 ","page_number":138},
  {"content":"\r\n\r\nرحمتى به اندازهء فاصلهء آسمان و زمين است . پس از آن رحمت‌ها يكى به زمين فرود آمد كه به سبب آن خلايق به يكديگر ترحم مىكنند و مادر به فرزندش مهر مىورزد و پرندگان و حيوانات آب مىنوشند و مردمان زندگى مىكنند .\r\nاگر انسان اندازهء رحمت خدا را مىدانست به حق به آن تكيه مىكرد و تعجّب از اين است با اين همه رحمت چگونه محروم است ؟ !\r\n« به امام سجّاد عليه السلام گفتند : كه حسن بصرى مىگويد : از اين كه كسى هلاك شود جاى تعجب نيست ، بلكه از نجات يافته عجب است كه نجات يافته است . حضرت فرمود : من مىگويم از اين كه كسى نجات يافته تعجب نيست ، بلكه تعجب از هلاك شده‌اى است كه چگونه با وجود رحمت گسترده خداوند هلاك گشته است . » « 1 » به هر حال آن گونه كه سرآغاز خلقت آدم ، درِ رحمت حق به سوى پذيرش آدم باز شد و در پايانش هم بايد رحمت او آدم را بهشت برد .\r\nپيامبر اكرم صلى الله عليه و آله در اين باره فرمود :\r\nلَنْ يَدْخُلَ الجَنَّةَ أَحَدٌ إِلَّا بِرَحْمَةِ اللَّهِ . قالُوا : وَ لا أَنْتَ قالَ : وَ لا أَنَا إِلَّا أَنْ يَتَغَمَّدَنِىَ اللَّهُ . « 2 »\r\nهيچ كس به بهشت نرود مگر با رحمت خدا . عرض كردند : نه شما هم ؟ فرمود :\r\nو نه من ، مگر اين كه خدا مرا مشمول رحمت خود كند .\r\n\r\nمالكيت خداوند\r\nهمانطور كه در فصول پيشين گذشت ، خداوند فرمانروايى و حكومت مطلق را\r\n\r\n\r\n","description":"","footnote":"\r\n( 1 ) - بحار الأنوار : 75 / 153 ، باب 21 ، حديث 17 ؛ أعلام الورى : 260 .\r\n( 2 ) - كنز العمال : 4 / 254 ، حديث 10407 ؛ مسند احمد بن حنبل : 3 / 52 .\r\n","page_name":" 139 ","page_number":139},
  {"content":"\r\n\r\nاز آن خود مىداند . و يك دليل اين را در آخرت به ما نشان مىدهد كه در سورهء غافر فرمود :\r\n« روزى كه همهء آنان آشكار مىشوند ، چيزى از خدا پنهان نمىماند ؛ ندا مىآيد ؛ امروز فرمانرومايى ويژهء كيست ؟ ويژهء خداى يكتاى پيروزمند است . » « 1 » گويا خداوند كه همه موجودات را ، حتى فرشتگان مقرّب را ، ميراند به خود مىگويد : چه مانده است ؟ كجا رفتند مدعيان ملك و املاك ؟ پس آن همه طغيان‌گرى چه شد ؟ جوابى نمىآيد ، پس خداى متعال به خود مىفرمايد : اكنون مالكيت و حاكميت مطلق از آن من است .\r\nدر آيه‌اى ديگر براى بيدارى انسان ، بازگشت به سوى خود را بيان مىفرمايد :\r\nأَفَحَسِبْتُمْ أَنَّمَا خَلَقْنكُمْ عَبَثًا وَأَنَّكُمْ إِلَيْنَا لَاتُرْجَعُونَ * فَتَعلَى اللَّهُ الْمَلِكُ الْحَقُّ لَآإِلهَ إِلَّا هُوَ رَبُّ الْعَرْشِ الْكَرِيمِ » « 2 »\r\nآيا پنداشته‌ايد كه شما را بيهوده و عبث آفريديم ، و اين كه به سوى ما بازگردانده نمىشويد ؟ * پس برتر است خدا آن فرمانرواى حق [ از آن كه كارش بيهوده و عبث باشد 
  ] ، هيچ معبودى جز او نيست ، [ او 
  ] پروردگار عرش نيكو و با ارزش است .\r\nاين دو جمله كوتاه و پرمعنى يكى از زنده‌ترين دلائل رستاخيز و جزاى اعمال را بيان مىكند و اگر قيامت و معادى در كار نباشد زندگى دنيا بيهوده خواهد بود ؛ زيرا زندگى اين جهان با تمام مشكلات كه دارد و با تشكيلات و مقدّمات و برنامه‌هايى كه خدا براى آن چيده است ؛ اگر فقط براى همين چند روز باشد ، بسيار پوچ و بىمعنى مىباشد .\r\n\r\n\r\n","description":"","footnote":"\r\n( 1 ) - غافر ( 40 ) : 16 .\r\n( 2 ) - مؤمنون ( 23 ) : 115 - 116 .\r\n","page_name":" 140 ","page_number":140},
  {"content":"\r\n\r\nاين گفتار كه خلقت عبث نيست ، سخن مهمى است كه نياز به دليل محكم دارد و در آيهء بعدى آن را با كلماتى پرمغز بيان مىكند .\r\nفَتَعلَى اللَّهُ الْمَلِكُ الْحَقُّ لَآإِلهَ إِلَّا هُوَ رَبُّ الْعَرْشِ الْكَرِيمِ » « 1 »\r\nپس برتر است خدا آن فرمانرواى حق [ از آن كه كارش بيهوده و عبث باشد 
  ] ، هيچ معبودى جز او نيست ، [ او 
  ] پروردگار عرش نيكو و با ارزش است .\r\nاين برهان به صورت تنزيه خداست كه خود را به چهار وصف ستوده است :\r\nاول ؛ الملك اين كه خدا فرمانرواى حقيقى عالم است .\r\nدوم ؛ الحقّ او حق است و باطل در او راه ندارد .\r\nسوم ؛ لا إله الا هو ربّ معبودى به غير او نيست .\r\nچهارم ؛ العرش الكريم مدبر عرش كريم است .\r\nدر حقيقت كسى كار پوچ و بىهدف مىكند كه جاهل و ضعيف و ناتوان يا در ذاتش وجودى باطل و مضر باشد ؛ امّا خداوندى كه جامع صفات كماليه مانند اللّه ، ملك ، حق ، ربّ العرش ، كريم است كه هر يك از صفت‌ها جامعيّت و گستردگى آن معنى را در موصوف مىفهماند و برازندهء موجودى مطلق و حق تعالى مىباشد .\r\nچون فرمانرواى حقيقى است هر حكمى درباره هر چيزى براند ايجاد باشد ؛ چه مرگ و چه حيات و چه رزق ، حكمش نافذ و امرش گذرا است و چون حق است آنچه از او صادر مىشود و هر حكمى كه ميراند حق محض است ؛ چون از حق محض غير از حق سر نمىزند پس در امر او باطل و عبث راه ندارد .\r\nپس خداوند با دارايى صفات كمال و اطلاق مالكيّت ، و حاكميّت او در دنيا و آخرت ، همهء موجودات تسليم اويند و بازگشت‌شان به سوى اوست .\r\nحال بايد ببينيم كه سرانجام كار چيست ؟ و ما در كجاى راه هستيم ؟\r\n\r\n\r\n","description":"","footnote":"\r\n( 1 ) - مؤمنون ( 23 ) : 116 .\r\n","page_name":" 141 ","page_number":141},
  {"content":"\r\n\r\nدر روايتى كه خود پيامبر اكرم صلى الله عليه و آله از خداوند عزيز نقل مىفرمايد ؛ دقت كنيد :\r\nقالَ النَّبِىُّ صلى الله عليه و آله : يَقُولُ ( اللَّهُ ) ابْنُ آدَمَ مِلْكى مِلْكى ، وَ مالى مالى ، يا مِسْكينُ ! أَيْنَ كُنْتَ حَيْثُ كانَ الْمِلْكُ وَ لَمْ تَكُنْ ؟ ! وَ هَلْ لَكَ إِلَّا ما أَكَلْتَ فَأَفْنَيْتَ أَوْ لَبِسْتَ فَأَبْلَيْتَ أَوْ تَصَدَّقْتَ فَأَبْقَيْتَ ؟ إِمَّا مَرْحُومٌ بِهِ وَ إِمَّا مُعاقَبٌ عَلَيْهِ ؟ « 1 »\r\nاى پسر آدم ! ملك من از آن من است و مال من به من تعلق دارد . اى بينوا ! كجا بودى تو ، آن گاه كه ملك و پادشاهى بود و تو نبودى ؟ آيا جز همان مقدار كه مىخورى و از بين مىبرى و مىپوشى و كهنه‌اش مىكنى ، يا صدقه مىدهى و باقى مىگذارى ، به سبب همين مقدار يا مشمول رحمت و آمرزش مىشوى يا كيفر مىبينى ؛ بيشتر از آن توست ؟\r\nيعنى چه چيز بيشتر عايد انسان مىشود ؟ به غير از جواب دادن به خدا كه با آن همه نعمت‌ها و حقوق مجازى چه كردى ؟ يا او بخشيده مىشود يا عذاب مىگردد .\r\nاين است كه پيامبر اسلام صلى الله عليه و آله به مردم هشدار داده است كه كسى حق ندارد بگويد من پادشاه يا شاه شاهان هستم ؛ زيرا حق تعالى چنين اجازه‌اى به احدى نداده است و اگر كسى چنين ادّعايى كند ؛ او منفورترين انسان‌هاست .\r\nهمانطور كه حضرت رسول صلى الله عليه و آله فرمود :\r\nأَغْيَظُ رجُلٍ عَلَى اللَّهِ يَوْمَ القِيامَةِ وَ أَخْبَثُهُ وَ أَغْيَظُهُ عَلَيهِ رَجُلٌ كانَ يُسَمَّى مَلِكَ الأَمْلاكِ ؛ لا مَلِكَ إِلَّا اللَّهُ عَزَّوَجَلَّ . « 2 »\r\nدر روز قيامت بيشترين خشم و نفرت خدا براى پليدترين مردى است كه خود را شاهنشاه مىناميد ، حال آن كه فرمانروايى جز خداى ى عز و جل نيست .\r\nپس پروردگار به پيامبرش در مقام يادآورى به بندگان مىفرمايد :\r\n\r\n\r\n","description":"","footnote":"\r\n( 1 ) - مصباح الشريعة : 82 ؛ بحار الأنوار : 68 / 356 ، باب 87 ، حديث 17 .\r\n( 2 ) - كنز العمال : 16 / 429 ، حديث 45271 ؛ مسند احمد بن حنبل : 2 / 315 .\r\n","page_name":" 142 ","page_number":142},
  {"content":"\r\n\r\n« بگو : خدايا ! اى مالك همه موجودات ! به هر كه خواهى حكومت مىدهى و از هر كه خواهى حكومت را مىستانى و هر كه را خواهى عزّت مىبخشى و هر كه را خواهى خوار و بىمقدار مىكنى ، هر خيرى به دست توست ، يقيناً تو بر هر كارى توانايى . » « 1 »\r\n\r\n\r\n","description":"","footnote":"\r\n( 1 ) - آل عمران ( 3 ) : 26 .\r\n","page_name":" 143 ","page_number":143},
  {"content":"\r\n\r\n[ « 22 » وَ أَنَّ مُحَمَّداً عَبْدُكَ وَ رَسُولُكَ و خِيَرَتُكَ مِنْ خَلْقِكَ حَمَّلْتَهُ رِسَالَتَكَ فَأَدَّاهَا وَ أَمَرْتَهُ بِالنُّصْحِ لِأُمَّتِهِ فَنَصَحَ لَهَا 
  ]\r\nو شهادت مىدهم كه محمد ، بنده و فرستاده و برگزيده‌ات ، از ميان آفريده‌هاى توست . رسالتت را برعهده‌اش گذاشتى و او حق آن رسالت را ادا كرد و حضرتش را به خيرخواهى براى امتش دستور دادى ، و او براى امت خيرخواهى كرد .\r\n\r\nنصيحت و خيرخواهى در رسالت پيامبر اكرم صلى الله عليه و آله\r\nوجود حق تعالى شخص حضرت محمّد صلى الله عليه و آله را به رسالت دين خود برگزيد ؛ زيرا نقش شريف حضرت شايستگى پذيرش انوار نبوّت را داشت .\r\nاين برگزيده ، از بهترين خلق است براى امرى بس بزرگ كه همان ، دعوت مردم به حق بود .\r\nرسول اللّه صلى الله عليه و آله در اين باره مىفرمايد :\r\nخداى متعال آفريدگان خويش را بيافريد و آنان را به دو گروه تقسيم كرد و مرا در بهترين گروه قرار داد . سپس آنان را قبيله قبيله ساخت و مرا در بهترين قبيله جاى داد آنگاه آنان را به خاندان تقسيم نمود و مرا در بهترين\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nخاندان آنها قرار داد ، بنابراين من از بهترين قبيله و بهترين خاندان هستم . « 1 » « رسالت » در لغت به معناى توجّه و نظر داشتن به چيزى است ولى مراد از اين كلمه ، امر خداوند به بنده‌اى كه به واسطهء فرشته‌اى بر او آشكار شود و به زبان او سخن گويد ؛ و اين براى دعوت مردم و تبليغ احكام الهى بالاترين درجهء نبوت است .\r\nرساندن احكام شريعت به وسيلهء انسانى وارسته كه در شرايط بسيار سخت ، مأموريت تبليغ دين را به عهده گرفت .\r\nنصيحت ، كلمه‌اى گسترده است كه معناى آن خواندن به آنچه صلاح و خير و نهى كردن از آنچه فساد است .\r\nامّت در اين فراز امت دعوت است يعنى عمومى كسانى كه پيامبر براى آنها دعوت شده است و به روش نصيحت با محتوايى مانند : امر به معروف و نهى از منكر ، دفع ضرر و حسن خلق آنان ، دعاى مغفرت براى نادانى آنان و بذل نيكىها و نعمت‌ها به آنها .\r\nچنين شخصيتى بزرگ با مسؤوليتى سنگين ، شايستهء احترامى فوق العاده است كه همهء وجودش در خدمت اسلام و قرآن و اخلاق بود و سخن و سلوك و سيره‌اش در بين مردم و اهل بيت و خانواده‌اش سرمشق همهء مسلمانان است .\r\n« گروهى از اصحاب پيامبر صلى الله عليه و آله جمع شدند و گفتند : چه خوب است كسى را نزد همسران رسول خدا صلى الله عليه و آله بفرستيم و از نحوهء رفتان آن حضرت در خانه‌اش سؤال كنيم تا بلكه آنان را سرمشق خود قرار دهيم . آنان كسى را پيش يكايك همسران پيامبر فرستادند و آن فرستاده يك پاسخ آورد : شما از اخلاق پيامبرتان مىپرسيد ؟\r\n\r\n\r\n","description":"","footnote":"\r\n( 1 ) - كنز العمال : 11 / 415 ، حديث 31949 .\r\n","page_name":" 145 ","page_number":145},
  {"content":"\r\n\r\nاخلاق او همان قرآن است . رسول خدا صلى الله عليه و آله شب‌ها نماز مىخواند و مىخوابد و روزه مىگيرد و افطار مىكند و با خانوادهء خود مىآميزد . » « 1 » يكى از عواملى كه مىتواند روح سركش انسان و غرايز طوفانى و عصيانگر او را مهار كند و دانش و هنر و صنعت را آرامش عمومى و زندگى را ايده‌آل كند ، اخلاق واقعى است كه از ايمان به خدا سرچشمه مىگيرد .\r\nآموزه‌هاى اخلاقى پيامبران بهترين وسيله‌اى است كه مىتواند بشر را به زندگى مطلوب رساند . اخلاق براى تمام افراد بشر چه در زندگى فردى و چه در زندگى اجتماعى لازم است . امّا براى كسانى كه بار مسؤوليت رهبرى و هدايت جامعه را برعهده دارند ضرورىتر است ؛ زيرا كسى كه مربى اجتماع است بايد خود نمونه‌اى از صفات برجستهء انسانى باشد و انسان بدون داشتن اخلاق كامل نمىتواند مشكلات راه هدايت را تحمل كند .\r\nبنابراين خداوند پيامبران خود را از ميان افرادى انتخاب كرد كه داراى روحى بلند ، بردبارى و گذشت بسيار و حوصلهء شنيدن سخن و درددل مردم را دارا هستند و در هر حالى همدل و همزبان و همدرد انسان‌ها باشند . اخلاق عالى و دعوت عملى پيامبر اسلام صلى الله عليه و آله امواج تحوّل مقدسى در دل مردم جاهلى پديد آورد كه نخست جامعهء عرب و سپس در همهء جهان انقلابى معنوى ايجاد كرد . انسان‌هايى چون سلمان ، ابوذر ، اويس قرنى و . . . تربيت شدند كه همگى تا ابد نمونه‌هاى اخلاق به شمار مىآيند .\r\nپروردگار عالم با فرستادن پى در پى پيامبران در هر عصرى حجت خود را بر مردم تمام نمود و كمال آن رسالت را در وجود شريف پيامبرگرامى صلى الله عليه و آله قرار داد .\r\nاميرمؤمنان در خطبهء اشباح كه از خطبه‌هاى بسيار با عظمت مولاى عاشقان است دربارهء اين حجت نهايى مىفرمايد :\r\nوَ لَمْ يُخْلِهِمْ بَعْدَ انْ قَبَضَهُ مِمَّا يُؤَكِّدُ عَلَيْهِمْ حُجَّةَ رُبُوبِيَّتِهِ ، وَ يَصِلُ بَيْنَهُمْ وَ\r\n\r\n\r\n","description":"","footnote":"\r\n( 1 ) - الطبقات الكبرى : 1 / 364 .\r\n","page_name":" 146 ","page_number":146},
  {"content":"\r\n\r\nبَيْنَ مَعْرِفَتِهِ ، بَلْ تَعاهَدَهُمْ بِالْحُجَجِ عَلى الْسُنِ الْخِيَرَةِ مِنْ انْبِيائِهِ وَ مُتَحَمِّلى وَدائِعِ رِسالاتِهِ قَرْناً فَقَرْناً ، حَتَّى تَمَّتْ بِنَبِيِّنا مُحَمَّدٍ صَلَّى اللَّه عَليه و آلِهِ حُجَّتُهُ وَ بَلَغَ الْمَقْطَعَ عُذْرُهُ وَ نُذْرُهُ . « 1 »\r\nپس از قبض روح آدم ، حيات بندگان را از حجت ربوبى و طريق اتصال بين آنان و معرفت خود خالى نگذاشت ، بلكه به وسيلهء حجت‌هايى كه بر زبان برگزيدگان از انبيايش ارسال كرد و همهء آنان به دنبال هم در هر دوره‌اى ابلاغ كنندهء پيام‌هاى او بودند با مردم رابطه برقرار نمود ، تا به وسيلهء پيامبر ما محمد صلى الله عليه و آله حجتش تمام شد و جاى عذرى باقى نماند و تهديدش دربارهء مجرمان به نهايت رسيد .\r\nيكى از راه‌هاى دعوت به خدا كه بيشتر انبيا و نبى اكرم اسلام از آن بهره گرفته‌اند شيوهء نصيحت و اندرز است و اين روش در بسيارى از امور تبليغى بهترين تأثير گذار است ؛ زيرا با دل و جان مردم سازگار است .\r\nبشارت دادن و ترساندن مردم در راه خير و صلاح و دورى از گناهان ، افراد زيادى را تربيت كرده است كه به مقامات بلند عرفانى دست يافته‌اند حتى يك كلمه‌اى از زبان مبارك رسول اللّه صلى الله عليه و آله جارى مىشد ؛ گاهى يك انسانى را چنان متحوّل مىكرد كه او را براى هميشه شيفته و علاقمند به خود و دين مىكرد و تا حد و مرز شهادت پيش مىبرد .\r\nاين نقش نصيحت در كنار رسالت است كه در آياتى از سورهء اعراف ، برخى پيامبران مانند نوح ، هود ، شعيب ، صالح ، موسى به قوم خود مىگفتند : ما پيام ربّ خود رسانديم و براى شما خيرخواهى نموديم . امّا در اثر كفر و لجاجت اين اقوام ؛ حجت‌ها بر دل‌هاى سياه آنان قرار نمىگرفت و به سوى نابودى كشيده مىشد .\r\nحتى عطوفت و خيرخواهى در پيام رسانى پيامبر اكرم اسلام صلى الله عليه و آله به مردم بيشتر از انبياى گذشته بود ولى خداوند سه روش را به حضرت پيشنهاد مىكند و مىفرمايد :\r\n\r\n\r\n","description":"","footnote":"\r\n( 1 ) - نهج البلاغه : خطبهء 90 .\r\n","page_name":" 147 ","page_number":147},
  {"content":"\r\n\r\nادْعُ إِلَى سَبِيلِ رَبّكَ بِالْحِكْمَةِ وَالْمَوْعِظَةِ الْحَسَنَةِ وَ جدِلْهُم بِالَّتِى هِىَ أَحْسَنُ إِنَّ رَبَّكَ هُوَ أَعْلَمُ بِمَن ضَلَّ عَن سَبِيلِه‌ِوَ هُوَ أَعْلَمُ بِالْمُهْتَدِينَ » « 1 »\r\n[ مردم را 
  ] با حكمت و اندرز نيكو به راه پروردگارت دعوت كن ، و با آنان به نيكوترين شيوه به بحث [ و مجادله 
  ] بپرداز ، يقيناً پروردگارت به كسانى كه از راه او گمراه شده‌اند و نيز به راه يافتگان داناتر است .\r\nالف ) حكمت ؛ مجموعه‌اى از ارزش‌هاى دينى و علمى و عقلى و قلبى است .\r\nب ) موعظه ؛ اندرزها و پندهايى است كه قلب را نورانى مىكند .\r\nج ) مجادله ؛ روشى براى گفتگو با طرف مقابل و متقاعد كردن اوست .\r\nپس اگر اين شيوه‌ها مؤثّر نبود ؛ راه بشارت و تهديد را پيش گيرد كه در سورهء احزاب مىفرمايد :\r\nيأَيُّهَا النَّبِىُّ إِنَّآ أَرْسَلْنكَ شهِدًا وَ مُبَشّرًا وَ نَذِيرًا * وَ دَاعِيًا إِلَى اللَّهِ بِإِذْنِه‌ِوَ سِرَاجًا مُّنِيرًا » « 2 »\r\nاى پيامبر ! به راستى ما تو را شاهد [ بر امّت 
  ] و مژده‌رسان و بيم‌دهنده فرستاديم . * و تو را دعوت كنندهء به سوى خدا به فرمان او و چراغى فروزان [ براى هدايت جهانيان 
  ] قرار داديم .\r\nدر آيه‌اى ديگر مىفرمايد :\r\nإِنَّآ أَرْسَلْنكَ بِالْحَقّ بَشِيرًا وَ نَذِيرًا وَ إِن مّنْ أُمَّةٍ إِلَّا خَلَا فِيهَا نَذِيرٌ » « 3 »\r\nيقيناً ما تو را در حالى كه مژده دهنده و هشدار دهنده‌اى ، به حق و راستى فرستاديم ، و هيچ امّتى نبوده مگر آن كه در ميان آنان بيم دهنده‌اى گذاشته\r\n\r\n\r\n","description":"","footnote":"\r\n( 1 ) - نحل ( 16 ) : 125 .\r\n( 2 ) - أحزاب ( 33 ) : 45 - 46 .\r\n( 3 ) - فاطر ( 35 ) : 24 .\r\n","page_name":" 148 ","page_number":148},
  {"content":"\r\n\r\nاست .\r\nبشارت و هشدار از جمله نصايحى است كه گروهى اين گونه هدايت مىشوند .\r\nابن عباس مىگويد :\r\nوقتى آيه يا ايُّهَا النَّبى إِنَّآ أَرْسَلْنكَ بِالْحَقّ بَشِيرًا وَ نَذِيرًا نازل شد ، پيامبر خدا به على و معاذ دستور داد كه به يمن روند در همين زمان به آن دو فرمود : برويد نويد دهيد و فرارى ندهيد و آسان گيريد و سخت‌گيرى نكنيد ؛ زيرا آيه يا ايُّهَا النَّبى . . .\r\nبر من نازل شده است . « 1 » يك يهودى از حضرت رسول اللّه صلى الله عليه و آله از معناى نام‌هاى پيامبر مانند : محمد ، احمد ، ابوالقاسم و بشير و نذير و داعى پرسيد ، حضرت فرمود :\r\n« . . . امّا داعى از آن روست كه من مردم را به دين پروردگارم عزّوجل دعوت مىكنم ، اما نذير از آن روست كه هر كس نافرمانيم كند او را به آتش بيم مىدهم و اما بشير از آن روست كه هر كس اطاعتم كند ، او را به بهشت بشارت مىدهم . » « 2 » بنابراين رسول اللّه صلى الله عليه و آله با ابزار نصيحت و موعظه و پشتيبانى حق به ميدان آمد و دل‌هاى خفته و خستهء از جهالت و گمراهى را بيدار مىساخت .\r\nمولا على عليه السلام اين حركت پيامبر را چنين توصيف مىفرمايد :\r\nارْسَلَهُ بِحُجَّةٍ كافِيَةٍ وَ مَوْعِظَةٍ شافِيَةٍ وَ دَعْوَةٍ مُتلافِيَةٍ اظْهَرَ بِهِ الشَّرائِعَ الْمَجْهُولَةَ . . . « 3 »\r\nخداوند او را با دليل كافى و پندى شفابخش و دعوتى كه مردم را از گمراهىها برهاند فرستاد . دستورهاى ناشناختهء دين را به وسيلهء او آشكار نمود . . . .\r\n\r\n\r\n","description":"","footnote":"\r\n( 1 ) - الدرّ المنثور : 5 / 206 ؛ تفسير ابن كثير : 3 / 505 ، ذيل آيهء 45 سورهء احزاب .\r\n( 2 ) - بحار الأنوار : 9 / 295 ، باب 2 ، حديث 5 ؛ الأمالى ، شيخ صدوق : 189 .\r\n( 3 ) - نهج البلاغه : خطبهء 160 .\r\n","page_name":" 149 ","page_number":149},
  {"content":"\r\n\r\nچه مثل زيبايى رسول خدا صلى الله عليه و آله دربارهء امت خود بيان مىفرمايد كه :\r\nحكايت من و شما حكايت مردى است كه آتش افروخته و پروانه‌ها و ملخ‌ها خود را به درون آن مىاندازند و او آنها را از آتش دور مىكند . من هم كمربند شما را گرفته‌ام و از آتش دورتان مىكنم و شما از دستان من مىگريزيد . « 1 » اين مثال ، ارتباط پيامبر با امّت را تصوير مىكند كه چگونه مردم مانند حشرات به دور آتش گمراهى و لجاجت مىچرخند تا خود را نابود كنند ؛ امّا نور حقيقت و نجات رسالت به دنبال هدايت آنان است تا وسيله‌اى براى دلگشايى و راه‌يابى به دروازهء سعادت بگشايد .\r\nحضرت صادق عليه السلام مىفرمايد :\r\nهنگامى كه موسى بن عمران ياران خود را اندرز مىداد ناگهان مردى برخاست و پيراهن خود را پاره كرد . خداوند عزَّوجلّ به موسى وحى فرمود :\r\nاى موسى به او بگو : پيراهنت را از هم نَدَر بلكه دلت را براى من بگشاى . « 2 » پندگيرى و به جان خريدن آن ، مايهء حيات و جريان قلب است ؛ زيرا در گذراى روزگار ، قلب انسان در اثر گناه و عادت‌هاى روزمره نيمه جان مىشود پس بايد با موعظهء حق ؛ خون در رگ‌هاى قلب جارى ساخت .\r\nپيامبر اكرم صلى الله عليه و آله با مواعظ خود دل‌هاى كوير خشك بسيارى از آدميان را آباد گردانيد .\r\nرسول اللّه صلى الله عليه و آله در پندى به جابر بن عبداللّه انصارى مىفرمايد :\r\nمالِى أَرى حُبَّ الدُّنيا قَدْ غَلَبَ عَلى كَثيرٍ مِنَ النَّاسِ ، حَتَّى كانَ المَوْتُ فى\r\n\r\n\r\n","description":"","footnote":"\r\n( 1 ) - كنز العمال : 11 / 410 ، حديث 31920 ؛ مسند احمد بن حنبل : 3 / 361 .\r\n( 2 ) - بحار الأنوار : 13 / 352 ، باب 11 ، حديث 45 ؛ الكافى : 8 / 129 ، حديث 98 .\r\n","page_name":" 150 ","page_number":150},
  {"content":"\r\n\r\nهَذِهِ الدُّنيا عَلى غَيْرِهِم كُتِبَ !\r\nأَما يَتَّعِظُ آخِرُهُم بأَوَّلِهِم ؟ ! لَقَدْ جَهِلُوا وَ نَسُوا كُلَّ مَوْعِظَةٍ فى كِتابِ اللَّهِ ، وَ أَمِنُوا شَرَّ كُلِّ عاقِبَةِ سُوْءٍ . « 1 »\r\nچه شده است كه مىبينم دنيا دوستى بر بسيارى از مردم چيره آمده است تا جايى كه گويى مرگ در اين دنيا براى غير آنان رقم خورده است .\r\nآيا ماندگان از رفتگان پند نمىگيرند ؟ اينان نمىدانند ، همه اندرزهاى كتاب خدا را از ياد برده‌اند و از شر هر فرجام بدى آسوده خاطرند .\r\n\r\n\r\n","description":"","footnote":"\r\n( 1 ) - بحار الأنوار : 74 / 127 ، باب 6 ، حديث 32 ؛ تحف العقول : 29 .\r\n","page_name":" 151 ","page_number":151},
  {"content":"\r\n\r\n[ « 23 » اللَّهُمَّ فَصَلِّ عَلَى مُحَمَّدٍ وَ آلِهِ أَكْثَرَ مَا صَلَّيْتَ عَلَى أَحَدٍ مِنْ خَلْقِكَ وَ آتِهِ عَنَّا أَفْضَلَ مَا آتَيْتَ أَحَداً مِنْ عِبَادِكَ وَ اجْزِهِ عَنَّا أَفْضَلَ وَ أَكْرَمَ مَا جَزَيْتَ أَحَداً مِنْ أَنْبِيَائِكَ عَنْ أُمَّتِهِ « 24 » إِنَّكَ أَنْتَ الْمَنَّانُ بِالْجَسِيمِ الْغَافِرُ لِلْعَظِيمِ وَ أَنْتَ أَرْحَمُ مِنْ كُلِّ رَحِيمٍ فَصَلِّ عَلَى مُحَمَّدٍ وَ آلِهِ الطَّيِّبِينَ الطَّاهِرِينَ الْأَخْيَارِ الْأَنْجَبِينَ . 
  ]\r\nخدايا ! بر محمد و آلش درود فرست ، بيش از آنچه بر احدى از آفريده‌هايت درود فرستاده‌اى ، و از جانب ما بهترين چيزى كه به يكى از بندگانت داده‌اى ، به او عنايت كن ، و از ناحيهء ما برترين و كريمانه‌ترين پاداشى كه به يكى از پيامبرانت از طرف امتش داده‌اى ، به او بده ؛ همانا تو بسيار احسان كننده‌اى ؛ احسان كننده به نعمت‌هاى تنومند ، و آمرزنده‌اى ؛ آمرزندهء گناه بزرگ ، و تو از هر مهربانى مهربان‌ترى ، پس بر محمد و آل پاكيزه و پاكش كه نيكوكاران برگزيده‌اند ، درود فرست .\r\n\r\nدعاهاى هفته در كلام امام سجّاد عليه السلام\r\nدر مفاتيح الجنان براى هر روز دعايى از امام سجّاد عليه السلام آمده است ؛ كه در سطور زير به آن اشاره مىشود :\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nروز يكشنبه\r\nپروردگارا ! نماز و روزه‌ام را بپذير و فردايم و پس از آن را بهتر از اين ساعتم و روزم قرار ده ، در عشيره و قومم مرا عزيز كن و در بيدارى و خواب از من محافظت فرما ، با عنايت خاصّت از من نگهدارى كن و با انقطاع از غير خودت و بريدن از ما سوايت و مشمول شدن مغفرتت عمرم را به پايان بر ، كه تو آمرزنده و رحيمى .\r\n\r\nروز دوشنبه\r\nالهى ! آغاز اين روزم را صلاح و ميانه‌اش را رستگارى و پايانش را كاميابى قرار ده .\r\nالهى ! در اين روز پيامبرت را از من خشنود كن و رحمتت را به من ارزانى ده .\r\nخداوندا ! در روز دوشنبه دو نعمت به من ارزانى ده : خوشبختى به طاعت و عبادت در آغازش و رسيدن به مغفرتت در انجامش ، اى آن كه اوست معبود و جز او كسى گناهان را نيامرزد .\r\n\r\nروز سه‌شنبه\r\nالهى ! اصلاح ده بر من دين مرا ؛ زيرا دين است كه مرا از جميع خطرات حفظ مىكند و اصلاح كن بر من آخرتم را ؛ زيرا كه آن جا خانهء هميشگى من است .\r\nپروردگارا ! حيات و زندگى مرا مايهء زيادتى خير قرار ده و مرگم را آسوده شدن از هر شرّى مقرّر فرما .\r\nدر اين روز سه شنبه بر من سه چيز ببخش : گناهى را مگذار مگر آن كه آن را ببخشى ، اندوهى را مگذار مگر آن كه آن را از من ببرى ، دشمنى را مگذار مگر آن كه شرّش را از من دفع نمايى و خاتمهء كارم را غفران خود قرار ده ، اى صاحب احسان .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nروز چهارشنبه\r\nپروردگارا ! شفاعت و مصاحبت با رسولت را در قيامت نصيب من كن .\r\nو در اين روز چهارشنبه چهار برنامه به من عنايت فرما : تواناييم را در طاعت و عبادت قرار ده ، نشاطم را در بندگى خودت بگذار ، رغبتم را متوجّه ثواب آخرت كن و زهدم را در آنچه سبب عذاب دردناك مىشود قرار ده .\r\n\r\nروز پنج‌شنبه\r\nپروردگارا ! در اين روز و ساير روزها و شب‌ها به ارتكاب حرام و اكتساب گناهان دردناكم مكن ، خير اين روز و ساير روزها را نصيبم كن و شرّ اين روز و ساير روزها را از من دور فرما .\r\nدر اين روز پنج برنامه به من مرحمت كن : روزم را احاطه نكند مگر كرمت و به من نرسد جز نعمتت ، سلامتم صرف طاعتت شود . به عبادتى موفّق گردم كه مستحق ثواب شوم و از رزق حلال برايم فراوانى قرار ده .\r\nالهى ! در اين روز مرا از مواقف وحشت و ترس امان ده و از برخورد با غصّه‌ها و هموم و حوادث حفظم كن ، بر محمّد و آلش درود فرست و توسّلم را به حضرتش شفاعت سود دهنده‌اى براى قيامتم قرار ده ، اى بهترين رحم كنندگان .\r\n\r\nروز جمعه\r\nالهى ! تا زنده‌ام مرا بر دينت پابرجا و استوار و ثابت قدم قرار ده ، دلم را بعد از هدايتت ملغزان و از پيشگاه مباركت براى من رحمت قرار ده كه تو بخشندهء فوق‌العاده هستى .\r\nالهى ! بر محمّد و آل محمّد درود فرست و مرا از متابعان و شيعيان آن بزرگوار قرار ده و در زمرهء آنان محشورم كن .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nخداوندا ! بر واجبات و فرائض روز جمعه موفّقم فرما كه تو عزيز و حكيمى .\r\n\r\nروز شنبه\r\nالهى ! از شكر نعمت‌هايت آن را به من عطا كن كه نهايت رضا و خشنوديت به من برسد .\r\nالهى ! در طاعت و التزام به عبادت مرا يارى ده و به لطف و عنايتت استحقاق ثوابم مرحمت كن .\r\nالهى ! تا زنده‌ام با حفظ از گناه مورد رحمت و محبتم قرار ده و تا هستم به آنچه براى من منفعت دارد موفّقم گردان . با اتصال به قرآن مجيد شرح صدرم بده ، با تلاوت كتابت گناهانم را بريز ، سلامت در دين و نفس عطايم كن ، اهل انسم را از من هراسان مگردان و در بقيهء عمر احسانت را بر من تمام كن چنان كه در گذشتهء از عمر ، مرا از احسانت بهره‌مند فرمودى ، اى بهترين رحم كنندگان .\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\nدعاى\r\n7\r\nپيشامدهاى سخت و اندوهناك\r\n\r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n« 1 » يَا مَنْ تُحَلُّ بِهِ عُقَدُ الْمَكَارِهِ وَ يَا مَنْ يُفْثَأُ بِهِ حَدُّ الشَّدَائِدِ وَ يَا مَنْ يُلْتَمَسُ مِنْهُ الْمَخْرَجُ إِلَى رَوْحِ الْفَرَجِ « 2 » ذَلَّتْ لِقُدْرَتِكَ الصِّعَابُ وَ تَسَبَّبَتْ بِلُطْفِكَ الْأَسْبَابُ وَ جَرَى بِقُدرَتِكَ الْقَضَاءُ وَ مَضَتْ عَلَى إِرَادَتِكَ الْأَشْيَاءُ « 3 » فَهِيَ بِمَشِيَّتِكَ دُونَ قَوْلِكَ مُؤْتَمِرَةٌ وَ بِإِرَادَتِكَ دُونَ نَهْيِكَ مُنْزَجِرَةٌ « 4 » أَنْتَ الْمَدْعُوُّ لِلْمُهِمَّاتِ وَ أَنْتَ الْمَفْزَعُ فِي الْمُلِمَّاتِ لَا يَنْدَفِعُ مِنْهَا إِلَّا مَا دَفَعْتَ وَ لَا يَنْكَشِفُ مِنْهَا إِلَّا مَا كَشَفْتَ « 5 » وَ قَدْ نَزَلَ بِي يَا رَبِّ مَا قَدْ تَكَأَّدَنِي ثِقْلُهُ وَ أَلَمَّ بِي مَا قَدْ بَهَظَنِي حَمْلُهُ « 6 » وَ بِقُدْرَتِكَ أَوْرَدْتَهُ عَلَيَّ وَ بِسُلْطَانِكَ وَجَّهْتَهُ إِلَيَّ « 7 » فَلَا مُصْدِرَ لِمَا أَوْرَدْتَ وَ لَا صَارِفَ لِمَا وَجَّهْتَ وَ لَا فَاتِحَ لِمَا أَغْلَقْتَ وَ لَا مُغْلِقَ لِمَا فَتَحْتَ وَ لَا مُيَسِّرَ لِمَا عَسَّرْتَ وَ لَا نَاصِرَ لِمَنْ خَذَلْتَ « 8 » فَصَلِّ عَلَى مُحَمَّدٍ وَ آلِهِ وَ افْتَحْ لِي يَا رَبِّ بَابَ الْفَرَجِ بِطَوْلِكَ وَ اكْسِرْ عَنِّي سُلْطَانَ الْهَمِّ بِحَوْلِكَ وَ أَنِلْنِي حُسْنَ النَّظَرِ فِيمَا شَكَوْتُ وَ أَذِقْنِي حَلَاوَةَ الصُّنْعِ فِيمَا سَأَلْتُ وَ هَبْ لِي مِنْ لَدُنْكَ رَحْمَةً وَ فَرَجاً هَنِيئاً وَ اجْعَلْ لِي مِنْ عِنْدِكَ مَخْرَجاً وَحِيّاً « 9 » وَ لَا تَشْغَلْنِي بِالاهْتِمَامِ عَنْ تَعَاهُدِ فُرُوضِكَ وَ اسْتِعْمَالِ سُنَّتِكَ « 10 » فَقَدْ ضِقْتُ لِمَا نَزَلَ بِي يَا رَبِّ ذَرْعاً وَ امْتَلَأْتُ بِحَمْلِ مَا حَدَثَ عَلَيَّ هَمّاً وَ أَنْتَ الْقَادِرُ عَلَى كَشْفِ مَا مُنِيتُ بِهِ وَ دَفْعِ مَا وَقَعْتُ فِيهِ فَافْعَلْ بِي ذَلِكَ وَ إِنْ لَمْ أَسْتَوْجِبْهُ مِنْكَ يَا ذَا الْعَرْشِ الْعَظِيمِ .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n[ « 1 » يَا مَنْ تُحَلُّ بِهِ عُقَدُ الْمَكَارِهِ وَ يَا مَنْ يُفْثَأُ بِهِ حَدُّ الشَّدَائِدِ وَ يَا مَنْ يُلْتَمَسُ مِنْهُ الْمَخْرَجُ إِلَى رَوْحِ الْفَرَجِ 
  ]\r\nاى آن كه گره‌هاى امور رنج‌آور ، به وسيلهء او گشوده مىشود ، و اى آن كه تندى و تيزى سختىها ، به عنايت او فرو مىنشيند ، و اى آن كه بيرون آمدن از تنگى و فشار ، و قرار گرفتن در راحتى گشايش ، و رهايى از غم و اندوه ، از او خواسته مىشود .\r\n\r\nپيشامدها و سختىها\r\nطبيعت حيات و زندگى ، جاذب سختىها و پيشامدهاست . بافت حيات ، بر دشوارىها و رنج و تعب و مشكلات و مصايب است . آفرينش انسان بنايى است كه عناصرش را درد و غم و دشوارى و بلا و ابتلا تشكيل داده است . اين رنج‌ها و سختىها و دردها ، پله‌هاى نردبان ترقى و رشد و تكامل هستند .\r\nبرخورد انسان اگر با مصايب و مكاره و سختىها و دردها هماهنگ با دستورهاى حضرت حق باشد سعادت همه جانبهء انسان در پرتو آن تضمين مىگردد .\r\nجهان از خداست ، انسان از خداست ، رقم پروندهء هر موجودى از خداست ، حركات منظم تمام موجودات از خداست و صحنهء پهناور آفرينش از خداست ، اين انسان است كه بايد اين واقعيّت‌ها را با عمق قلب خود لمس كند تا تحمّل مشكلات و سختىها كه كليد حلّش به دست خداست بر او آسان گردد و از آزمايش الهى سربلند بيرون آمده به مقام قرب و توحيد صفاتى و افعالى و ذاتى برسد و به سبب\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nهموار كردن سختىها به مقامات عاليهء ملكوتى نايل گردد .\r\nچشيدن حقيقت توحيد ، آدمى را براى برخورد صحيح با مكاره و مشكلات آماده مىكند و انسان را از اين طريق به اوج كمال انسانى مىرساند .\r\nاميرالمؤمنين عليه السلام در خطبهء متّقين يكى از صفات برجستهء اهل دل را صبر و حوصله و بردبارى در مكاره و شدايد شمرده و مقام شكيبايى را كليد حلّ مشكلات و رسيدن به آسانى بعد از سختى دانسته است . « 1 »\r\n هم آنان را ز تسليم و توكّل * به هر سختى بود صبر و تحمّل\r\nچه سختيها كه گيتى در پى انگيخت * چو نيروى صبورى ديد بگريخت\r\nبيابان جهان پُر خار و خاشاك * صبورى بر مثال رخش چالاك\r\nچو رخش صبر باشد نرم رفتار * گذارد پا به نرمى بر سر خار\r\nجهان صحرا و سختىها سبك باد * صبورى هم چو كوه سخت بنياد\r\nشكيبايى ظفر بخشد سرانجام * نيابد بىصبورى هيچ كس كام\r\nچو سختى روى آرد مرد هوشيار * به پاى صبر بشتابد پى كار\r\nبه جانش صابر و آرام بخشد * فلاحش دست گيرد كام بخشد\r\nنگردد تنگدل در هيچ سختى * برآرد شاخ صبرش نيكبختى \r\n\r\nپيشامدها براى اهل توحيد\r\nاهل توحيد در پيشامدها شكست نمىخورند ، چرا كه اصل و حقيقت پيشامدها و ريشهء سختىها را براى رشد جان از هر چيزى مقوّىتر مىدانند و براى كام قلب از عسل شيرين‌تر به حساب مىآورند كه تمام انبيا و ائمّه و اوليا از اين مسير عبور كرده تا به مقام وصال و كشف و شهود و فنا و بقا رسيدند .\r\n\r\n\r\n","description":"","footnote":"\r\n( 1 ) - نهج البلاغه : خطبهء 184 ، خطبهء همّام .\r\n","page_name":" 161 ","page_number":161},
  {"content":"\r\n\r\nآنان زندگى و حيات را با تمام عوارض و مشكلات و سختىهايش گذرگاه رسيدن به حضرت محبوب مىدانند و به اين خاطر از حوادث و مكاره كه عاقبت گرههايش به دست رحمت حق گشوده مىشود با جان و دل استقبال مىكنند .\r\nصاحبان قلب و دارندگان مغز و اهل حال ، زندگى را به نفس كشيدن و خوردن و خوابيدن و لذّت و شهوت معنا نمىكنند . حيات و زندگى همراه با توحيد و عمل صالح و اخلاق حسنه ، براى بيداردلان ، لذت و خوشى دارد كه منهاى اين واقعيت‌ها براى زندگى و حيات معنايى جز حيوانيّت و سَبُعيّت و شيطنت نيست .\r\nآنان كه در بلاها و رنج‌ها و سختىها و مصايب ، تا گشوده شدن گره‌ها به دست لطف حضرت حق ، صبر و تحمل نمىكنند و براى شكستن شدّت و حدّت مكاره ، از كرامت و بزرگوارى و درستى و فضيلت خود دست برمىدارند و شكست در برابر طوفان حوادث را بر پيروزى بر مكاره ترجيح مىدهند ، بسى پَست و بىارزشند .\r\nاينان بايد بدانند كه مدت حادثه اندك و گره سخت گشودنى است ؛ و درد و اندوه ، بدون شك پايان يافتنى است .\r\nفلاح و رستگارى ، نصر و پيروزى ، فضيلت و كرامت و سعادت و حقيقت از آنِ مردمى است كه گردن به خواست حق نهادند و بر مصايب صبر كردند تا به ميوهء شيرين استقامت در برابر مكاره رسيدند .\r\nقرآن مجيد برخورد با ابتلا و رنج و سختى و مكاره و مصايب را جهت رسيدن به كمال و رشد ، براى هر انسانى اجتناب‌ناپذير دانسته و حلّ مشكل را به سرپنجهء لطف حضرت حق امرى مسلّم مىداند .\r\n\r\nمصايب و مكاره در قرآن\r\nكتاب خدا بلا و ابتلا و مصايب و مكاره را ، گاهى معلول ايمان و عمل صالح انسان دانسته و منبع مولّد مكاره را براى اهل ايمان ، دشمنان خدا و شياطين معرفى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمىنمايد ، شياطين و دشمنانى كه تحمل اهل ايمان و كردار پسنديدهء آنان را نداشته و خود را در برابر موج ايمان مؤمنان نابودشدنى مىبينند ، از اين جهت دست به آزار و اذيت زده و تا سرحدّ از بين بردن اهل دل مىكوشند و انواع آزار و اذيت را متوجّه آنان مىنمايند ، ولى مكر و ظلم آنان به جايى نمىرسد و عاقبت گره مشكلات اهل ايمان به نفع دين و دنيا و آخرت آنان ، به دست عنايت حق گشوده مىشود .\r\nلَتُبلَوُنَّ فى أمْوالِكُمْ وَ أنْفُسِكُمْ وَ لَتَسْمَعُنَّ مِنَ الَّذينَ اوتُوا الْكِتابَ مِنْ قَبْلِكُمْ وَ مِنَ الَّذينَ أشْرَكُوا أذىً كَثيراً وَ إنْ تَصْبِرُوا وَ تَتَّقُوا فَإنَّ ذلِكَ مِنْ عَزْمِ الاْمُورِ » « 1 »\r\nيقيناً در اموال و جان‌هايتان امتحان خواهيد شد ، و مسلماً از كسانى كه پيش از شما كتاب آسمانى به آنان داده شده و [ نيز 
  ] از كسانى كه شرك آوردند ، سخنان رنج آور بسيارى خواهيد شنيد ، و اگر [ در برابر آزار اينان 
  ] شكيبايى ورزيد و [ از تجاوز از حدود الهى 
  ] بپرهيزيد [ سزاوارتر است . 
  ] اين امورى است كه ملازمت بر آن از واجبات است .\r\nبه وقتى كه اهل ايمان ، با دستور خدا و گسترش اسلام ، از مكّه به مدينه هجرت كردند و از خانه و زندگى و كسب و تجارت خود دور شدند ، اموال و املاكشان به دست مشركان به غارت رفت و آنان كه دچار ظلم و ستم گشتند ، به انواع شكنجه‌ها از آزارهاى بدنى و زبانى مبتلا شدند .\r\nزمانى كه جمع اهل ايمان در مدينه به پيامبر پيوستند ، گرفتار آزار يهود و سرزنش و بدگويى بدزبانان و پس از مدّتى اندك دچار جنگ با مشركين كه پيروزى بر آنان اخلاص در عمل و نثار جان و مال مىطلبيد ، شدند و اين راه سخت كه پيچيده به انواع مكاره و مصايب و بلاها بود ، صبر و استقامت مىخواست و چاره‌اى جز\r\n\r\n\r\n","description":"","footnote":"\r\n( 1 ) - آل عمران ( 3 ) : 186 .\r\n","page_name":" 163 ","page_number":163},
  {"content":"\r\n\r\nتحمّل مشكلات تا گشوده شدن گره‌ها به دست حق نبود كه تحمّل مصايب آن هم از دست نابخردان ، تا رسيدن به پيروزى ، ضامن تداوم تابش خورشيد اسلام بر صحنهء حيات انسان و انسانيت بود ، از اين جهت خداوند مهربان آيهء فوق را در همين زمينه نازل كرد .\r\nاصحاب با وفاى رسول خدا صلى الله عليه و آله همچون سلمان ، ابوذر ، مقداد ، عمّار ، بلال ، خبّاب ، ياسر و نيز ياران ائمّهء طاهرين عليهم السلام همچون مالك اشتر ، ميثم تمّار ، سهل بن حنيف ، ابوالهيثم بن التّيّهان ، حُجر بن عدى ، رُشَيد هَجَرى ، كميل ، سعيد بن جُبَير ، ابوحمزهء ثمالى ، زُراره بن أَعين ، هِشام بن حكم ، محمّد بن مسلم ، ابن أبى عُمَير ، صفوان بن يحيى ، ابوهاشم جعفرى ، زكريّا بن آدم ، در راه اسلام و ايمان و عمل صالح و اخلاق حسنه به انواع مصايب و بلاها دچار شدند و در اين راه براى رضاى حق صبر پيشه ساختند ، تا گره مكاره به دست رحمت حق باز شد و آنان به فوز عظيم و سعادت سرمدى رسيدند .\r\nخداوند مهربان گره مشكلاتى را كه براى اهل ايمان به وجود مىآيد ؛ باز مىكند .\r\nالَمْ نَشْرَحْ لَكَ صَدْرَكَ * وَ وَضَعْنا عَنْكَ وِزْرَكَ * الَّذى أنْقَضَ ظَهْرَكَ * وَ رَفَعْنا لَكَ ذِكْرَكَ * فَإنَّ مَعَ الْعُسْرِ يُسْراً * إنَّ مَعَ الْعُسْرِ يُسْراً » « 1 »\r\nآيا سينه‌ات را [ به نورى از سوى خود 
  ] گشاده نكرديم ؟ * و بار گرانت را فرو ننهاديم ؟ * همان بار گرانى كه پشتت را شكست . * و آوازه‌ات را برايت بلند نكرديم ؟ * پس بىترديد با دشوارى آسانى است . * [ آرى 
  ] بىترديد با دشوارى آسانى است .\r\nدر تفسير آيات فوق آمده است :\r\n« خداوند مهربان مىديد كه بندهء برگزيده‌اش محمّد صلى الله عليه و آله به واسطهء مأموريتى\r\n\r\n\r\n","description":"","footnote":"\r\n( 1 ) - انشراح ( 94 ) : 1 - / 6 .\r\n","page_name":" 164 ","page_number":164},
  {"content":"\r\n\r\nعظيم كه به وى داده و بار مسؤوليت سنگينى كه بر دوشش نهاده سخت گرفتار است ، شدايد از همه سو او را در ميان گرفته و سر و كارش با مردمى است كه شديدترين اقوام جهان در كفر و نفاقند ، جمود و تعصّب آنها در پرستش خدايانى كه خود از سنگ و چوب و خرما ساخته و مىسازند بىنهايت است ، اخلاقشان فاسد و اعمالشان زشت است ، سنگدل و سفّاك و نادان و در منجلاب فساد فرو رفته‌اند ، هر چه در رهايى آنها مىكوشد به نتيجهء مطلوب نمىرسد ، سينه‌اش تنگ مىشود ، سرگردان و پريشان مىگردد ، با لطف و عنايت و رحمت و رأفتش ، پيامبر محبوبش را مورد محبت خاص قرار مىدهد ، دلش را روشن و سينه‌اش را فراخ مىسازد ، بيشتر از ديگر پيامبرانِ مصمّم ، به وى عزمى آهنين و همّتى بلند و شكيبايى و بردبارى مرحمت مىنمايد .\r\nراه نفوذ و چارهء كار را به او نشان مىدهد ، نيكوترين وسيلهء نجات بشر را در اختيارش مىگذارد و با نزول وحى ، وى را تقويت مىكند و دلدارى مىدهد و تفقّد و خبرگيرى و دلجويى مىنمايد و پريشانى او را بر طرف مىفرمايد .\r\nچنان عظمت روح و قوّت قلب و ظرفيتى شگفت به او مىبخشد كه حوادث روزگار هر چند بزرگ باشد درياى وجودش را طوفانى نمىسازد و آن كوه وقار را متزلزل نمىكند . در همهء احوال قلبش قوى و انديشه‌اش استوار و خاطرش مطمئن و اعتمادش به تأييد و يارى پروردگارش كامل است و علم قطعى و يقينى دارد به اين كه آن كس كه او را فرستاده است ياريش خواهد كرد و دشمنش را پيروزى نخواهد داد . » « 1 » الَمْ نَشْرَحْ لَكَ صَدْرَكَ » « 2 »\r\nآيا سينه‌ات را [ به نورى از سوى خود 
  ] گشاده نكرديم ؟\r\n\r\n\r\n","description":"","footnote":"\r\n( 1 ) - تفسير نوين : 232 .\r\n( 2 ) - انشراح ( 94 ) : 1 .\r\n","page_name":" 165 ","page_number":165},
  {"content":"\r\n\r\nسختى و سنگينى توانفرساى برنامه‌هايى كه بر دوش جانت بود ، با لطف خاصّ خود از تو برداشتيم ، آن سختىها و مصايب و بارهاى سنگينى كه حتى براى تو كه عظيم‌ترين روح و قلب را دارى كمرشكن بود .\r\nياد و نامت را بالا برديم ، « چون همهء اصول معارف عالى ايمانى و فضايل و شريعت انسانى و حق و عدل و خير در شخصيّت و دعوت آن حضرت تحقّق و تمثّل يافت ، ياد و نمودار اينها ياد او مىباشد .\r\nهر كس و در هر زمان ، حق و عدلى را متذكّر شود و نمونهء روشن آن را بجويد ، در راه و روش و گفتار و تعاليمش نمونهء برتر آن را مىيابد .\r\nهر حكيم و عارفى كه در اسرار و مبادى و غايات آفرينش بينش يابد ، در وحى و تعاليم او ، برتر از آن را مىنگرد . هر قانون شناس و قانونگذارى بخواهد نظامات و روابط حقوقى بشر را بشناسد ، در شريعت محمّدى اصول عميق و پايدار آنها را مىيابد .\r\nنام و ياد او مانند خورشيد و ماه در افق و مدار بلندى است كه بر همه كس و در هر زمان و فراخور استعدادها مىتابد و تيرگى اوهام و انديشه‌ها و انحراف‌هاى بشرى نمىتواند آن را از تابندگى بازدارد يا بيالايد .\r\nآواى گواهى به رسالتش با شهادت به توحيد خداوند جهان ، پيوسته و در قرون متمادى و مفاصل حيات و آفاق مختلف ، بلند است و با همهء دشمنىها و تيرگىها روز به روز وسعت بيشتر مىيابد .\r\nمگر نور نبوّتش در اندك زمانى نخست جزيرةالعرب تاريك ، آنگاه شرق و غرب و جنوب و شمال را روشن نكرد و شعاع آن قلوب پراكنده را بهم نپيوست و از اندلس تا هند نام محمّد صلى الله عليه و آله و تعاليم او بر نام و تعاليم ساكنان اين سرزمين‌ها برترى نيافت ؟ !\r\nآيا آن بلند آوازىِ يتيم عيالمند و بى پناه و درس نخوانده و در ميان مردمى جاهل\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو بيابانگرد و گمراه ، آن هم با اين سرعت ، جز به يارى خداوند و لطف و قهر او بود ؟\r\nآيا تاريخ مىتواند نمونه‌اى از اين رفعت و سرعت نشان مىدهد » ؟ « 1 » وَ رَفَعْنالَكَ ذِكْرَكَ » « 2 »\r\nو آوازه‌ات را برايت بلند نكرديم .\r\nو اين معناى واضح و روشن گره‌گشايى حضرت حق از مشكلات و مكاره است كه :\r\nفَإنَّ مَعَ الْعُسْرِ يُسْراً * إنَّ مَعَ الْعُسْرِ يُسْراً » « 3 »\r\nپس بىترديد با دشوارى آسانى است . * [ آرى 
  ] بىترديد با دشوارى آسانى است .\r\n روى از خلق بگردان كه به حق راه اين است * سرّ و معنىّ توكّلت علىاللَّه اين است \r\n چون بريدى طمع از خلق ، ز خود دست بدار * زانكه زادِ ره حق آن و حق راه اين است\r\nاز سرِ خواست نگوييم ز سرِ دل برخيز * دل چو نبود نتوان گفت كه دلخواه اين است\r\nجاى آن است كه بر نفس كنى حملهء شير * كه سگى صنعت او ، حيلهء روباه اين است\r\nبارگيرى است تن كاهل تو جان تو را * مىكند ميل به دنيا كه چراگاه اين است \r\n\r\n\r\n","description":"","footnote":"\r\n( 1 ) - پرتوى از قرآن : 156 ، قسمت دوم از جزء 30 .\r\n( 2 ) - انشراح ( 94 ) : 4 .\r\n( 3 ) - انشراح ( 94 ) : 5 - / 6 .\r\n","page_name":" 167 ","page_number":167},
  {"content":"\r\n\r\n جان بپرور به غم عشق و تنت را بگذار * كاندر اين ره خر عيسىِّ تو را كاه اين است\r\nتو مپندار كه تن آب روان را دَلْو است * بلكه مر يوسف مه روى تو را چاه اين است\r\nسيف فرغانى افعال نكو كن پس از اين * زانكه تو نيك نه‌اى و ز تو در افواه اين است \r\n( سيف فرغانى )\r\n\r\nراه‌هاى خروج از مشكلات\r\n« وَ مَنْ يَتَّقِ اللَّهَ يَجْعَلْ لَهُ مَخْرَجاً * وَ يَرْزُقْهُ مِنْ حَيْثُ لايَحْتَسِبُ وَ مَنْ يَتَوَكَّلْ عَلَى اللَّهِ فَهُوَ حَسْبُهُ إنَّ اللَّهَ بالِغُ أمْرِهِ قَدْ جَعَلَ اللَّهُ لِكُلِّ شَىْءٍ قَدْراً » « 1 »\r\nو هر كه از خدا پروا كند ، خدا براى او راه بيرون شدن [ از مشكلات و تنگناها را 
  ] قرار مىدهد . * و او را از جايى كه گمان نمىبرد روزى مىدهد ، و كسى كه بر خدا توكل كند ، خدا برايش كافى است ، [ و 
  ] خدا فرمان و خواسته‌اش را [ به هر كس كه بخواهد 
  ] مىرساند ؛ يقيناً براى هر چيزى اندازه‌اى قرار داده است .\r\n« نمونهء اين آيات در قرآن مجيد فراوان است ، فقط دل اميدوار و قلب بيدار مىخواهد كه بر اين آيات تكيه كند و يقين نمايد كه حضرت دوست ، حلّال تمام مشكلات است و بداند كه هيچ صاحب بليّت از خفاياى لطف بارى تعالى در كشف بليّات نبايد نوميد باشد و در نظرش دستگيرى زمره‌اى كه پايمال حوادث باشند در اعادت نعمت و ازالت شدت ، عجيب نيايد .\r\n\r\n\r\n","description":"","footnote":"\r\n( 1 ) - طلاق ( 65 ) : 2 - / 3 .\r\n","page_name":" 168 ","page_number":168},
  {"content":"\r\n\r\nآنان كه عاشق جمالند در راه وصال ، از شدّت و حدّت و از مصيبت و محنت كه از عوارض اين طريق و قطعيات اين مسير است نهراسند بلكه مكاره را بر جان بخرند و در راه محبوب بر شدايد حوصله كنند ، تا گره كار به دست يار وفادار باز شود و معشوق در برابر ديدگان قلب عاشق چهره نمايد . . . كه نصيب عاشقان در عشق جز غم نيست ، غمشان وصول است و در اين وصول جز آتش و نم نيست .\r\nزيركان ديوانه‌اند ، آشنايان بيگانه‌اند ، مجنونان هشيارند ، سينه بر روح گوا دارند ، دل و جان را در عشق معشوق براى فنا دارند ، مرغان قفس شكنند ، باغبانان گُل بدنند ، رهروان بىبرگند ، زندگان بىمرگند ، سفرشان جز حقيقت نيست ، سرمهء ديده‌شان جز خاك كوى شريعت نيست . حرّان رهينند ، سيّارگان سماوات يقينند ، جان حرّشان بندهء عشق است ، زانكه مرغ روحشان قفس جسم بشكست .\r\nدر باغ عشق را به سر پيش شوند ، دُرّ درياى عشق را به جان خويش شوند ، ويران كنان سراى طبيعتند ، بيخودان راه حقيقتند ، رخش دلشان جز بار محبت نكشد ، لُبّ جانشان جز شراب الفت نچشد ، عشوه خران بى مقصود و استادان بىمزدورند ، در ره عشق از افسردگى دورند .\r\nنازكان دلخوشند ، مَهرويان كَشند ، شربتشان جز خون جگر نباشد ، زانكه ابر عشق جز اشك غم در دل ايشان نباشد .\r\nشب ايشان همه روز است ، روز ايشان همه نوروز است ، به طريق خيال دزدان خانهء جانانند ، چه كنند كه جز دزدى نمىدانند ، طرّاران يار فريبند ، جز در كوچهء يار از دست غم نگريزند ، سِحر نمايان هندند .\r\nخُلقشان جوانمردى است ، طريقشان پارسايى و مردى است ، در محل طاعت تواضع كنند ، اوليا را به حضرت به شفاعت برند .\r\nمىسوزند و مىسازند ، مىدانند و مىباشند ، ترنّم نواى دردشان ، سماعِ خوشِ مزمار مُزيل گَردشان ، به شهرود عشق نواى آشفته زنند ؛ زيرا كه بلبل دردشان در\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nعشق واله و جان بوالعجبشان به روى يار مايل است .\r\nدر راه جانان جان و دل بگدازند ، تا كار جدايى براندازند ، در كوچه يار مناجاتى باشند ، در صومعهء زهّاد خراباتى باشند ، هر چند گويى نشنوند و در عشقِ يار يك دم نغنوند ، ملوكان زمانه را پيش ايشان قدم نيست ؛ زيرا كه عشق ايشان از ملك دو جهان كم نيست .\r\nدر طلب مشهود ازل خون‌هاى ديده بريزند ، چرخ جز بار عشق ايشان نكشد ، دهر در مجلس دردشان جز شربت غم نچشد ، چون بگريند ابر بگريد ، چون بنالند كوه بنالد ، كاينات در ميزان عشقشان سبكسار است .\r\nآوه كنانِ غمزده‌اند ، مصيبت زدگان دلشده‌اند ، خوردنشان مدد جان است ، خفتنشان منهاج ايمان است . » « 1 » ألَيْسَ اللَّهُ بِكافٍ عَبْدَهُ » « 2 »\r\nآيا خدا براى بنده‌اش [ در همه امور 
  ] كافى نيست ؟\r\nآيا خداوندى كه مستجمع جميع صفات كمال است ، كفايت كنندهء عبد از جميع شرور و مكاره نيست ؟\r\nعجيب اين است كه حضرت حق با علم به اين كه اگر گروهى را از مكاره و شدايد برهاند در وقت راحت به غفلت دچار آيند و دست به معصيت زنند باز به دعا و درخواست آنان توجه نمايد و بلا و مكاره را از آنان بگرداند .\r\nصاحب اثر « فرج بعد از شدّت » مىنويسد :\r\nو هيچ دليلى بر اعانت فريادخواهان و دستگيرى پرگناهان و رهانيدن درماندگان بيش از آن نيست كه در آيات قرآن كريم خود اعلام مىكند از حال جمعى كه به\r\n\r\n\r\n","description":"","footnote":"\r\n( 1 ) - عبهر العاشقين : 51 .\r\n( 2 ) - زمر ( 39 ) : 36 .\r\n","page_name":" 170 ","page_number":170},
  {"content":"\r\n\r\nضرورت به نصرت او اعتصام نمودند و علم او بدان شامل بود كه چون آن بليّت مكشوف و آن بند مرفوع گرديد ، جز به كفران نعمت و ناسپاسى و حق ناشناسى مشغول نباشند و معهذا چون استغاثت به دو كردند دستگيرى نمود و چون استعانت از او خواستند نصرت فرمود ، چنان كه چند جايگه در تنزيل ، بيان آن فرموده است . « 1 »\r\n\r\nآياتى ديگر در مصايب و مكاره و رفع آن\r\nوَ اذا مَسَّ الإْنْسانَ الضُّرُّ دَعانا لِجَنْبِهِ أوْقاعِداً أوْقائِماً فَلَمّا كَشَفْنا عَنْهُ ضُرَّهُ مَرَّ كَأنْ لَمْ يَدْعُنا إلى ضُرٍّ مَسَّهُ كَذلِكَ زُيِّنَ لِلْمُسْرِفينَ ما كانُوا يَعْمَلُونَ » « 2 »\r\nو چون انسان را گزند و آسيبى رسد ، ما را [ در همهء حالات 
  ] به پهلو خوابيده يا نشسته يا ايستاده [ به يارى 
  ] مىخواند ، پس زمانى كه گزند و آسيبش را بر طرف كنيم ، آن چنان به راه ناسپاسى و گناه مىرود كه گويى هرگز ما را براى بر طرف كردن گزند و آسيبى كه به او رسيده [ به يارى 
  ] نخوانده است ! ! اين گونه براى اسراف كاران اعمالى كه همواره انجام مىدادند ، آراسته شده [ تا جايى كه زشتى اعمالشان را نمىفهمند .\r\nآرى ، اين معنى را بدكاران هم مىدانند كه جز حضرت اللَّه كسى را قدرت بر حل مشكلات و گشودن گره‌ها نيست .\r\nشاعرى در اين زمينه چه زيبا سروده :\r\n\r\n\r\n","description":"","footnote":"\r\n( 1 ) - فرج بعد از شدت : 16 .\r\n( 2 ) - يونس ( 10 ) : 12 .\r\n","page_name":" 171 ","page_number":171},
  {"content":"\r\n\r\nتَمَسَّكْ بِحَبْلِ اللَّهِ وَ اقْرَأْ كَلامَهُ أَلَيْس بِكافٍ عَبْدَهُ اللَّهُ وَحْدَهُ إذا كُنْتَ تَخْشى مِحْنَةً فَاعْتَصِمْ بِهِ هُوَ اللَّهُ بِالإْفْضالِ يَعْصِمُ عَبْدَهُ\r\nبه ريسمان حضرت اللَّه چنگ بزن و گفتار جنابش را در قرآن بخوان كه فرموده : آيا خداوند به تنهايى براى كفايت بنده‌اش از تمام شرور و مكاره كافى نيست ؟\r\nبه هنگامى كه از محنت و درد و غم و رنج و مصيبت بترسى ، به حضرت او پناه ببر و به دامن عنايت او چنگ بزن كه وجود مقدس حق با فضل و عنايتش بندهء خود را پناه مىدهد و از آفات و بليّات حفظش مىنمايد .\r\nقُلْ مَنْ يُنَجّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ تَضَرُّعاً وَ خُفْيَةً لَئِنْ أنْجينا مِنْ هذِهِ لَنَكُونَنَّ مِن‌الشّاكِرينَ * قُلِ اللَّهُ يُنْجيكُمْ مِنْها وَ مِنْ كُلِّ كَرْبٍ ثُمَّ أنْتُمْ تُشْرِكُونَ » « 1 »\r\nبگو : چه كسى شما را از تاريكىهاىِ خشكى و دريا نجات مىدهد ؟ در حالى كه او را [ براى نجات خود 
  ] از روى فروتنى و زارى و مخفيانه به كمك مىطلبيد ؛ [ و مىگوييد 
  ] كه اگر ما را از اين [ تنگناها و مهلكه‌ها 
  ] نجات دهد ، بىترديد از سپاس‌گزاران خواهيم بود . * بگو : خدا شما را از آن [ سختىها 
  ] و از هر اندوهى نجات مىدهد ، باز شما به او شرك مىورزيد [ و به ناسپاسى مىگراييد .\r\nأمَّنْ يُجيبُ الْمُضْطَرَّ إذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الأْرْضِ ءَإلهٌ مَعَ اللَّهِ قَليلًا ما تَذَكَّرونَ » « 2 »\r\n\r\n\r\n","description":"","footnote":"\r\n( 1 ) - أنعام ( 6 ) : 63 - 64 .\r\n( 2 ) - نمل ( 27 ) : 62 .\r\n","page_name":" 172 ","page_number":172},
  {"content":"\r\n\r\n[ آيا آن شريكان انتخابى شما بهترند 
  ] يا آن كه وقتى درمانده‌اى او را بخواند اجابت مىكند و آسيب و گرفتاريش را دفع مىنمايد ، و شما را جانشينان [ ديگران در روى 
  ] زمين قرار مىدهد ؟ آيا با خدا معبودى ديگر هست [ كه شريك در قدرت و ربوبيت او باشد ؟ ! 
  ] اندكى متذكّر و هوشيار مىشوند .\r\nوَ ذَاالنُّونِ إذْ ذَهَبَ مُغاضِباً فَظَنَّ أنْ لَنْ نَقْدِرَ عَلَيْهِ فَنادى فِى الظُّلُماتِ أنْ لا إلهَ إلّا أنْتَ سُبْحانَكَ إنّى كُنْتُ مِنَ الظّالِمينَ * فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِى الْمُؤْمِنينَ » « 1 »\r\nو صاحب ماهى [ حضرت يونس 
  ] را [ ياد كن 
  ] زمانى كه خشمناك [ از ميان قومش 
  ] رفت و گمان كرد كه ما [ زندگى را 
  ] بر او تنگ نخواهيم گرفت ، پس در تاريكىها [ ى شب ، زير آب ، و دل ماهى 
  ] ندا داد كه معبودى جز تو نيست تو از هر عيب و نقصى منزّهى ، همانا من از ستمكارانم . * پس ندايش را اجابت كرديم و از اندوه نجاتش داديم ؛ و اين گونه مؤمنان را نجات مىدهيم .\r\n هله عاشقان بكوشيد كه چو جسم و جان نماند * دلتان به چرخ پرّد چو بدن گران نماند\r\nدل و جان به آب حكمت ز غبارها بشوييد * هله تا دو چشم حسرت سوى خاكدان نماند\r\nنه كه هر چه در جهانست نه كه عشق جان آنست * جز عشق هر چه بينى همه جاودان نماند\r\nعدم تو همچو مشرق ، اجل تو همچو مغرب * سوى آسمان ديگر كه به آسمان نماند \r\n\r\n\r\n","description":"","footnote":"\r\n( 1 ) - انبياء ( 21 ) : 87 - 88 .\r\n","page_name":" 173 ","page_number":173},
  {"content":"\r\n\r\n ره آسمان درونست ، پرِ عشق را بجنبان * پرِ عشق چون قوى شد غم نردبان نماند\r\nتو مبين جهان ز بيرون كه جهان درون ديده است * چو دو ديده را ببستى ز جهان جهان نماند\r\nدل تو مثال بام است و حواس ناودانها * تو ز بام آب مىخور كه چو ناودان نماند\r\nتو ز لوح دل فرو خوان بتمامى اين غزل را * منگر تو در زبانم كه لب و زبان نماند\r\nتن آدمى كمان و نَفَس و سخن چو تيرش * چو برفت تير و تركش عمل كمان نماند \r\n( مولوى )\r\n\r\nمصايب و ابتلاهاى انبياء عليهم السلام\r\nآيات كتاب حق ، ناطق به اين معناست كه تنها گره‌گشاى مشكلات خداست و اين انسان است كه نبايد از مكاره و مصايب هراسى به خودراه دهد بلكه بايد بداند كه مكاره و دردها و مشكلات و سختىها ، نردبان ترقى و عوامل رشد و كمالند ، چيزى كه هست بايد به پيشگاه حريم حرم دوست دست دعا بردارد و از جناب او بخواهد كه در حل مشكل به او كمك دهد كه او حلّال تمام مشكلات است ، چنان كه در جملهء اول آمد :\r\n« يا مَنْ تُحَلُّ بِهِ عُقَدُ الْمَكارِهِ »\r\nقرآن مجيد به ابتلا و مصيبت بعضى از انبيا اشاره دارد و به بيان اين معنى در اين زمينه مىپردازد كه آن پاكان سرباخته در راه محبوب ، به وقت گرفتارى ، به حضرت\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nدوست پناه برده و از قدرت حكيمانه و ارادهء عادلانه‌اش درخواست نجات نمودند ، آن معشوق عاشقان هم با حفظ مصلحت و توجه به خير دنيا و آخرت آنان ، گره از كارشان گشود و از درياى غم به ساحل نجاتشان رهنمون گشت .\r\n\r\nآدم و مكاره\r\nآن وجود ذىجود چون به اغواى شيطان در معيّت همسرش حوّا به شجرهء منهيّه نزديك شد و قدم در گذرگاه خطرناك حرص گذارد ، لباس بهشتى از وى گرفته شد و به امر حضرت ربّ همراه همسرش به زمين هبوط كرد .\r\nدر زمين به خاطر بىتوجهى نسبت به امر حضرت ذوالاحسان و از دست دادن بهشت و عريان شدن از لباس كرامت و تاريكى درون و برگشتن رنگ چهره ، به اندوهى سخت و دردى طاقت فرسا و رنجى عظيم و غصه‌اى ناگفتنى گرفتار شد . با توفيق خود حضرت محبوب و راهنمايى امين وحى ، دست نياز به درگاه بىنياز برداشت و به پيشگاه مقدّس حضرت رب‌العزّه همى اغاثه و زارى و اصرار نمود .\r\n« تا بارى تعالى اغاثت او به لطف خفى و اعانت او به فرج قوى ارزانى داشت و ذكر مقامات و رفع درجات و كشف بليّات او در چندين موضع از مصحف مجيد مذكور گردانيد .\r\nو چون وجود او از مادر « كُنْ » متولد گشت ، در مكتب وجودش به تعلّم :\r\nوَ عَلَّمَ آدَمَ الأْسْماءَ كُلَّها » « 1 »\r\nو خدا همهء نام‌ها [ ىِ موجودات 
  ] را به آدم آموخت .\r\nمشغول گردانيد و مسجود مقرّبان حضرتش كرد و جنّت عدن را تماشاگه او گردانيد .\r\n\r\n\r\n","description":"","footnote":"\r\n( 1 ) - بقره ( 2 ) : 31 .\r\n","page_name":" 175 ","page_number":175},
  {"content":"\r\n\r\nبعد از آن به افعالش مؤاخذه كرد و انگشت بر حرف او نهاد كه :\r\nالَمْ أنْهَكُما عَنْ تِلْكُما الشَّجَرَةِ » « 1 »\r\nآيا من شما را از آن درخت نهى نكردم ؟\r\nپس از آن كه به هشت بهشت آسوده بود ، به غرامت آن ترك به ضرورت بهشت بِهِشت و به خاكدان دنيا هبوط كرد و به فراق جنّت و هجر حوّا مبتلا گشت و به خجالت گناهكارى درمانده شد و دويست سال به نوحه و نالهء :\r\nرَبَّنا ظَلَمْنا أنْفُسَنا » « 2 »\r\nپروردگارا ! ما بر خود ستم ورزيديم .\r\nروزگار گذاشت و هر لحظه دلش پرخون‌تر و غمش روز افزون‌تر بود تا ارحم الراحمين به تضرّع و دموع و استكانت و خضوع او ببخشيد و خلعت :\r\nفَتَلَقَّى ءَادَمُ مِن رَّبّه‌ِكَلِمتٍ فَتابَ عَلَيْهِ إنَّهُ هُوَ التَّوابُ الرَّحيمُ » « 3 »\r\nپس آدم كلماتى را [ مانند كلمهء استغفار و توسّل به اهل بيت : كه مايهء توبه و بازگشت بود 
  ] از سوى پروردگارش دريافت كرد و [ پروردگار 
  ] توبه‌اش را پذيرفت ؛ زيرا او بسيار توبه‌پذير و مهربان است .\r\nدر گردن او انداخت و محنتش را به نعمت مبدّل گردانيد و حوّا را به او رسانيد .\r\nپس آدم اول كسى بود كه دعا كرد و اجابت آمد و استغاثت كرد و اعانت يافت و غمش به شادمانى و سختيش به آسانى بدل گشت و به تجديد نِعَم و ازالت نِقَم از حضرت قِدَم مخصوص و ممتاز گشت .\r\nاو رحيمى و پادشاهى است كه چون از وى رحمت طلبند بخشايش فرمايد و\r\n\r\n\r\n","description":"","footnote":"\r\n( 1 ) - اعراف ( 7 ) : 22 .\r\n( 2 ) - اعراف ( 7 ) : 23 .\r\n( 3 ) - بقره ( 2 ) : 37 .\r\n","page_name":" 176 ","page_number":176},
  {"content":"\r\n\r\nچون نعمت خواهند ارزانى دارد . » « 1 »\r\n\r\nنوح و مكاره\r\nجناب نوح نهصد و پنجاه سال مردم را به توحيد و اعمال صالحه و اخلاق حسنه دعوت كرد . « 2 » او مىخواست مردم را از آلودگىها برهاند و به حسنات آراسته نمايد و خير دنيا و آخرت مردم را تضمين كند .\r\nاو از ابتداى بعثت و رسالتش تا نهصد و پنجاه سال همراه با انواع مشكلات و مشقّات و مكاره و مصايب مردم را به فضيلت دعوت و از رذيلت نهى فرمود .\r\nاز مردم زمان عدّه‌اى بسيار كم به او ايمان آورده و دعوتش را پذيرفته ، رسالتش را تصديق كردند . اما آنان كه خداوند مُهر بر دلهايشان نهاده بود و قلم ازل شقوت را بر ايشان ثبت كرده بود ايمان نياورده و هدايت نشدند .\r\nبيشتر آنان از طبقهء اول و دوم جمعيت بودند كه در ميان قوم و ملّت موقعيت و مقامى داشتند . اينان نه تنها به وى ايمان نياوردند بلكه كارشكنى هم مىكردند و در آخر كار آشكارا او را استهزا نموده طرز فكر او را سفيهانه خوانده مىگفتند :\r\n« تو بشرى مانند ما هستى ، اگر خدا مىخواست رسولى نزد ما بفرستد فرشته‌اى انتخاب مىكرد و در آن صورت ما هم به گفته‌هايش گوش فرا داده و دعوتش را مىپذيرفتيم . علاوه اگر دعوت تو حق بود يك مشت اراذل و اوباش و صاحبان مشاغل پست و فاقد افكار پخته كه اقبال و ادبار و ردّ و قبولشان كوركورانه و بدون تحقيق است ، به قبول دعوتت بر ما سبقت نمىگرفتند بلكه ما مردم فَطِن و با فراست و صاحبان اذهان صاف و افكار روشن پيشدستى كرده و به ايمان به تو و\r\n\r\n\r\n","description":"","footnote":"\r\n( 1 ) - فرج بعد از شدّت : 22 با اندكى تصّرف .\r\n( 2 ) - « وَ لَقَدْ أَرْسَلْنَا نُوحًا إِلَى قَوْمِه‌ِفَلَبِثَ فِيهِمْ أَلْفَ سَنَةٍ إِلَّا خَمْسِينَ عَامًا فَأَخَذَهُمُ الطُّوفَانُ وَ هُمْ ظلِمُونَ » عنكبوت ( 29 ) : 14 .\r\n","page_name":" 177 ","page_number":177},
  {"content":"\r\n\r\nاقتدا به هدايتت از آنان سبقت مىجستيم . »\r\nآنگاه در جدال خود لجاجت و پافشارى كرده گفتند :\r\n« ما هرگز براى تو و يارانت فضيلتى بر خود نمىبينيم ، نه در عقل و درايت و نه در دورانديشى و تشخيص و رعايت مصالح و نه در شناختن معاد و سرانجام گردون گردان ، بلكه ما تو و يارانت را مردمى دروغگو مىشناسيم . »\r\nنوح عليه السلام بدون اين كه سفاهت ايشان حوصله‌اش را به سر آورد و يا روش و رأى و انديشهء او را از آنچه بود تغيير داده باشد ، در جوابشان فرمود :\r\n« به من انصاف دهيد آيا اگر من بر صدق دعوايم از ناحيهء خدا داراى حجت باشم و خداوند مرا مشمول رحمت و فضل خود كرده باشد و لكن شما در اشتباه بوده و راه حق را گم كرده باشيد و بخواهيد آفتاب را با دست‌هاى خود مستور سازيد و ستارگان را كور كنيد ، راستى بگوييد آيا مىتوانم با اين حال رسالت خود را بر شما تحميل نموده و شما را به ايمان مجبور سازيم » ؟\r\nگفتند : « اى نوح ! اگر مقصودت از ايمان آوردن ما هدايت ماست و مىخواهى كه ما ياريت كرده مزيد بر شوكتت شويم ، بايد نخست اراذل و اوباشى را كه دوروبرت را گرفته‌اند از خود دور ساخته و از ياريشان چشم بپوشى ، چون ما طاقت اين را نداريم كه خود را همدوش ايشان نموده و همكاريشان كنيم ، حتى حاضر نيستيم در ايمان آوردن به تو قرين ايشان باشيم ؛ چطور دينى را بپذيريم كه ميانهء اشراف و سفلگان و شاه و گدا فرقى نمىگذارد » ؟ !\r\nنوح عليه السلام در پاسخ گفت : « دعوت من عمومى و براى همهء طبقات شماست و در اين دعوت فرقى ميانهء افراد روشن فكر و بىسواد ، وافراد سرشناس و دورافتادگان و مردمان توانگر و تهيدستان و رؤسا و مرئوسين نيست ، بپذيرم كه درخواست شما را پذيرفته و منظور شما را تأمين كرده ، اين دسته از مردم را از خود طرد نمودم ، آن وقت در نشر دين و تأييد رسالتم به چه كسانى اعتماد كنم ؟ به شما كه همه در فكر\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nلذّات ناپايدار دنياييد ؟ من تا ياد دارم همواره از ايشان يارى و مددكارى ديده‌ام و از شما خذلان و شانه خالى كردن ، از ايشان پذيرفتن دعوت و از شما انكار و لجاجت ، علاوه به اين كه اين طائفه دين مرا به پا داشته‌اند ، اگر من تركشان گويم و از من نزد خداى تعالى شكايت برده و با من به محاجّه برخيزند و بگويند كه تو زحمات و خير ما را كفران نموده و نيكىهاى ما را ناديده گرفتى ، من چه جوابى خواهم داشت ؟ به راستى شما مردمى نادانيد . »\r\nوقتى اين گفتگوها در ميان نوح و قومش شدت يافت و زمينهء بحث و جدل توسعه پيدا كرد ، مردم از وى به ستوه آمده و سينه‌ها تنگ شده گفتند :\r\n« اى نوح ! تو با ما به جدال برخاستى و در جدالت زياد اصرار كردى و از حد گذراندى ، اگر واقعاً راست مىگويى كار را يكسره كن و آن عذابى كه ما را از آن بيم مىدهى حاضر ساز . »\r\nنوح در جواب گفت : « شما خود نفهمى را از حد گذرانيده و حماقت را به منتها درجه رسانيده‌ايد ، آخر مگر اختيار عذاب خدا به دست من است كه يا آن را بياورم و يا از آمدنش جلوگيرم ؟ آيا من جز بشرى هستم كه خداوندم به من وحى مىفرستد ؟ اختيار عذاب به دست معبود شماست و معبود من و شما يكى است و من مأمور ابلاغ پيام‌هاى اويم و به ثواب او شما را بشارت و از عذابش بيمتان مىدهم ، اگر تا حال اين معنا را نفهميده‌ايد ؛ اكنون بدانيد كه بازگشت هر چيزى به سوى خداست ، اگر او بخواهد هدايتتان مىكند و اگر بخواهد آن عذابى كه از من مطالبه‌اش مىكنيد بر شما نازل خواهد ساخت و چنانچه صلاح بداند عذاب را تأخير انداخته و شما را مهلت مىدهد تا عقاب روز رستاخيزتان را بيفزايد و بدبختى و خواريتان را عميق‌تر سازد . » « 1 » خداوند انبياء عليهم السلام را براى اين كه رسالتش را به نحو اكمل برسانند ، صبر و\r\n\r\n\r\n","description":"","footnote":"\r\n( 1 ) - هود ( 11 ) : 25 - 35 .\r\n","page_name":" 179 ","page_number":179},
  {"content":"\r\n\r\nاستقامت در برابر اذيّت و نيروى غير عادى در مبارزه ارزانى داشته است ، همچنانكه دامنهء همّت و آرزوهاشان را نيز وسعت داده تا بعد از آمدن ايشان ديگر حجتى براى مردم باقى نماند و كفار عذرى نداشته باشند .\r\nنوح عليه السلام كه از انبياى اولوالعزم و قوىّ الاراده بود ، به همين جهت نهصد و پنجاه سال آزار قوم و استهزاى ايشان را به اميد رسيدن به هدف مقدس خويش تحمّل نمود و لكن روز به روز مردم بر لجاج و طغيان خود مىافزودند و دعوتش در ايشان جز نفرت اثر نمىگذارد ، تا رفته رفته رشتهء اميدش سست گشته ، به ناچار به درگاه خداوند شكايت برد و از او يارى و راه چاره طلب كرد ، خداوند به وى وحى فرستاد كه :\r\nوَ أُوحِىَ إِلَى نُوحٍ أنَّهُ لَنْ يُؤْمِنَ مِنْ قَوْمِكَ إلَّا مَنْ قَدْ آمَنَ فَلا تَبْتَئِسْ بِما كانُوا يَفْعَلُونَ » « 1 »\r\nو به نوح وحى شد كه از قوم تو جز كسانى كه [ تاكنون 
  ] ايمان آورده‌اند ، هرگز كسى ايمان نخواهد آورد ؛ بنابراين از كارهايى كه همواره [ بر ضد حق 
  ] انجام مىدادند ، اندوهگين مباش .\r\nنوح چون دانست كه قلم قضا بر كفر ايشان رانده شده و خداوند مُهر بر دلهاشان نهاده و هيچ اميدى به ايمان آوردنشان نيست و ديگر در برابر برهان او خاضع نخواهند شد ، عرضه داشت :\r\nوَ قالَ نُوحٌ رَبِّ لاتَذَرْ عَلَى الأْرْضِ مِنَ الْكافِرينَ دَيّاراً * إنَّكَ إنْ تَذَرْهُمْ يُضِلُّوا عِبادَكَ وَ لايَلِدُوا إلَّا فاجِراً كَفّاراً » « 2 »\r\nو نوح گفت : پروردگارا ! هيچ يك از كافران را بر روى زمين باقى مگذار *\r\n\r\n\r\n","description":"","footnote":"\r\n( 1 ) - هود ( 11 ) : 36 .\r\n( 2 ) - نوح ( 71 ) : 26 - 27 .\r\n","page_name":" 180 ","page_number":180},
  {"content":"\r\n\r\nكه اگر آنان را باقى گذارى ، بندگانت را گمراه مىكنند و جز نسلى بدكار و ناسپاس زاد و ولد نمىكنند .\r\nخداوند مهربان به مشكلات و مكاره نوح پس از دعا و استغاثه‌اش پايان داد و نفرينش را دربارهء قوم محقق ساخت و با فرستادن طوفان ، مولّدان بلا و مكاره را غرق كرد و نوح و مردم مؤمن را از بلا و همّ و غم نجات بخشيد . » « 1 »\r\n\r\nابراهيم و مكاره\r\nآن بزرگ مرد الهى و وجود ملكوتى ، در ميان مردمى مىزيست كه دچار بت‌تراشى و بت‌پرستى بودند و فرهنگ طاغوت خطرناكى چون نمرود بر آنان حكومت داشت . او كه از ابتدا قلب و روح پاكش در مدار با عظمت توحيد مىگشت ، از برخورد با اعمال و اخلاق قوم زمان حتى نزديكانش رنج مىبرد .\r\nاو مىخواست مردم را از تحميلات هواى نفسى و حكومت نمروديان نجات دهد و دست قلب مردم را از بت‌پرستى كوتاه كند و به حبل الهى و دين توحيدى متصل نمايد . او از اين كه مردم دچار اغيار و نامحرمان و كاهنان و خرافاتيان بودند و بر اساس انديشه‌هاى انحرافى زندگى مىكردند در عذاب سخت روحى بود .\r\nاو در يك روز معيّن كه تمام مردم شهر به مناسبتى به صحرا و دشت رفته بودند وارد بتكدهء شهر شد و پس از اين كه ديد بت‌ها جواب او را نمىدهند ، با تبرى كه در دست داشت تمام خدايان قلّابى و معبودهاى باطل را درهم شكست و تبر را به گردن بت بزرگ گذاشت و سپس با خوشحالى از اين كه در راه حضرت حق به مجاهده برخاسته به خانهء خود روان شد .\r\nاو منتظر ماند تا ملّت جاهل و طاغوتى در برابر آن حادثه چه عكس العملى از\r\n\r\n\r\n","description":"","footnote":"\r\n( 1 ) - تاريخ انبياء : 21 .\r\n","page_name":" 181 ","page_number":181},
  {"content":"\r\n\r\nخود نشان مىدهند .\r\nقوم تيره‌روز و عمله‌هاى شيطانى نمرود ، از صحرا برگشتند و خود را با سرنگونى و از بين رفتن بت‌ها رو به رو ديدند . غريو و فرياد از آن مردم بىخبر برخاست و هر كس از مسبّب حادثه جويا شد . تنى چند فرياد كشيدند اين برنامه جز عمل جوانى به نام ابراهيم نيست كه دائماً از خدايان ما بيزارى مىجست و آنها را پست و خوار و بيكاره به حساب مىآورد :\r\nقالُوا سَمِعْنا فَتىً يَذْكُرُهُمْ يُقالُ لَهُ إبْراهيمُ » « 1 »\r\nگفتند : از جوانى شنيديم كه از بتان ما [ به عنوان عناصرى بىاثر و بىاختيار 
  ] ياد مىكرد كه به او ابراهيم مىگويند .\r\nچون بر مردم شهر مسلّم شد كه اين حادثه را حادثه‌آفرينى به نام ابراهيم است ، همه با هم احضارش را خواستار و قبل از اين كه دستگير شود ؛ حكم اعدامش را صادر كردند . دژخيمان نمرودى وى را دستگير كرده و بدينگونه محاكمه‌اش را شروع كردند :\r\nقالُوا ءَأنْتَ فَعَلْتَ هذا بِآلهَتِنا يا إبْراهيمُ » « 2 »\r\nگفتند : اى ابراهيم ! آيا تو با معبودان ما چنين كرده‌اى ؟\r\nابراهيم كه زمينه را در اين سؤال براى توجه دادن مردم به بطلان بت‌پرستى آماده ديد ، جهت سخن را برگردانده و پاسخى به مردم داد كه انتظارش را نداشتند و آن اين بود :\r\nقَالَ بَلْ فَعَلَهُ كَبيرُهُمْ هذا فَاسْئَلُوهُمْ إنْ كانُوا يَنْطِقُونَ » « 3 »\r\n\r\n\r\n","description":"","footnote":"\r\n( 1 ) - انبياء ( 21 ) : 60 .\r\n( 2 ) - انبياء ( 21 ) : 62 .\r\n( 3 ) - انبياء ( 24 ) : 63 .\r\n","page_name":" 182 ","page_number":182},
  {"content":"\r\n\r\nگفت : بلكه [ سالم ماندن بزرگشان نشان مىدهد كه 
  ] بزرگشان اين كار را انجام داده است ؛ پس اگر سخن مىگويند ، از خودشان بپرسيد .\r\nاين پتك محكمى بود كه بر سر آن غافلان زد ، آنان را سر در گريبان كرد و به حيرت دچار ساخت ، جواب صحيحى در برابر گفتار ابراهيم نيافتند ، تنها سخنى كه در پاسخ او گفتند اين بود : اى ابراهيم ! براى تو روشن است كه اين بت‌ها سؤالى را جواب نمىدهند ، چگونه از ما مىخواهى از آنان بر اين مسأله گواهى بخواهيم ؟\r\nآنان بعد از اين كه اعتراف كردند بت‌ها هيچكاره‌اند ولى باز بر باطل خود پافشارى دارند ، آنان را سرزنش كرد :\r\nقَالَ افَتَعْبُدُونَ مِنْ دُونِ اللَّهِ ما لايَنْفَعُكُمْ شَيْئاً وَ لا يَضُرُّكُمْ * افٍّ لَكُمْ وَ لما تَعْبُدُونَ مِنْ دُونِ اللَّهِ أفَلا تَعْقِلُونَ » « 1 »\r\nگفت : [ با توجه به اين حقيقت 
  ] آيا به جاى خدا چيزهايى را مىپرستيد كه هيچ سود و زيانى به شما نمىرسانند ؟ ! * اف بر شما و بر آنچه به جاى خدا مىپرستيد ؛ پس آيا نمىانديشيد ؟\r\nاحتجاج ابراهيم و دلايل دندان شكنش بر قلب سنگين و سخت آن مردم لجوج و متعصب در باطل اثر نكرد ، منطق را كنار گذاشته و به زور متوسل شدند ، يك جا اينچنين كه قرآن حكايت فرموده حكم كردند :\r\nفَما كانَ جَوابَ قَوْمِهِ إلّا أنْ قالُوا اقْتُلُوهُ أوْحَرِّقُوهُ فَأنْجَاهُ اللَّهُ مِنَ النّارِ إنَّ فى ذلِكَ لآَياتٍ لِقَوْمٍ يُؤْمِنُونَ » « 2 »\r\n\r\n\r\n","description":"","footnote":"\r\n( 1 ) - انبياء ( 21 ) : 66 - 67 .\r\n( 2 ) - عنكبوت ( 29 ) : 24 .\r\n","page_name":" 183 ","page_number":183},
  {"content":"\r\n\r\nپس جواب قوم ابراهيم جز اين نبود كه گفتند : او را بكشيد يا بسوزانيدش .\r\nپس خدا او را از آن آتش رهايى بخشيد ، مسلماً در اين [ حادثه 
  ] براى مردمى كه ايمان دارند ، عبرت‌هاست .\r\nآن تيره روزان تا جايى كه توانستند وسايل آتش افروزى فراهم كردند و براى آتش افروختن محوطهء بزرگى را آماده نمودند ، سپس آن انسان الهى را در منجنيق قرار داده و به داخل آتش پرتاب كردند . ذات اقدس حضرت ربّ العزّه به آتش خطاب كرد :\r\nقُلْنَا يا نارُ كُونى بَرْداً وَ سَلاماً عَلى إبْراهيمَ » « 1 »\r\nپس او را در آتش افكندند 
  ] گفتيم : اى آتش ! برابر ابراهيم سرد و بىآسيب باش !\r\nو چنين بود كه خداوند مهربان بندهء عزيزش را از كيد خائنان و مكر مكّاران نجات بخشيد و گره از مشكل او باز كرد .\r\n ما رند و خراباتى و ديوانه و مستيم * پوشيده چه گوييم همينيم كه هستيم\r\nزان باده كه در روز ازل قسمت ما شد * پيداست كه تا شامِ ابد سرخوش و مستيم \r\n آواز الَست آمد و گفتيم بَلى را * زان گفته بلاكش همه از عهد الستيم\r\nدوشينه شكستيم به يك توبه دو صد جام * امروز به يك جام دوصد توبه شكستيم\r\nيكباره ز هر سلسله پيوند بريديم * دل تا كه به زنجير سر زلف تو بستيم\r\nبگذشته ز سر پا به ره عشق نهاديم * برخاسته از جان به غم يار نشستيم\r\nدر دست سر رشتهء تجريد گرفتيم * خود سلسلهء عالم تقييد گسستيم\r\nدر نقطهء وحدت سر تسليم نهاديم * وز دايرهء كثرت موهوم برستيم \r\n\r\n\r\n","description":"","footnote":"\r\n( 1 ) - انبياء ( 21 ) : 69 .\r\n","page_name":" 184 ","page_number":184},
  {"content":"\r\n\r\n\r\nايّوب و مكاره\r\nدر ملكوت عالم ، سخن در اين مسأله بود كه امروز در روى زمين ، در محراب عبادت و عرصه‌گاه شكر بهتر از ايوب نيست . شب او شب عبادت و روزش روز تعليم معارف الهيه و دستگيرى از مستمندان و دواكردن درد دردمندان است .\r\nابليس كه در آن زمان از گفتگوى فرشتگان با خبر مىشد ، پس از شنيدن تمجيد ايوب از كَروبيان عالم ملكوت ، تصميم گرفت در عبادت و حال ايوب ايجاد اخلال كند ، اما خود را در برابر آن بندهء مخلص حق عاجز ديد ، از اين جهت به حضرت ربّ العزّه عرضه داشت :\r\nايوب از روى ميل و اراده اشتغال به عبادت ندارد بلكه به خاطر آن ثروت و مكنت و اعتبارى است كه به او مرحمت كرده‌اى و اين عبادت به طمع حفظ ثروت و دام‌ها و كشتزارها و زن و فرزندان اوست ، البته اين همه نعمت به دست شخصى چون ايوب اقتضاى اين همه عبادت و شكرگزارى را دارد ، او در وحشت است كه نعمت‌ها از او سلب شود ، بنابراين عبادتش از روى ميل و طمع است نه اخلاص و ارادت . خداوند به ابليس فرمود : عبادت بندهء من از روى خلوص و عشق به من است و هيچ كدام از اين نعمت‌ها محرك او در عبادت و بندگى نيست .\r\nثروت و مكنت ، دام و دامدارى ، كشت و كشاورزى ، غلامان و كارگران ، همه و همه از ايوب گرفته شد . چون خبر از بين رفتن اين همه نعمت به دو رسيد گفت :\r\nامانتى نزد من بود به صاحبش برگشت . بعد از آن فرزندانش در حادثه‌اى سخت و سهمگين جان دادند . چون خبر به او رسيد گفت : حمد مىكنم خداى را به هنگامى كه اولاد عنايت كرد و هنگامى كه از من گرفت . سپس سلامتى بدنش از وى سلب شد ، آن مرد الهى به جرگهء بيماران و زمين‌گيران پيوست اما به ايمان و عشقش نسبت به حضرت حق افزوده شد و شكر و شكرگزاريش اضافه گشت .\r\nمدّت‌ها اين برنامه‌هاى عجيب گذشت ، او با تواضع و فروتنى و خضوع و خشوع\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبه درگاه حضرت محبوب عرضه داشت :\r\nوَ أَيُّوبَ إِذْ نَادَى رَبَّهُ أنّى مَسَّنِىَ الضُّرُّ وَ أنْتَ أرْحَمُ الّراحِمينَ * فَاسْتَجَبْنالَهُ فَكَشَفْنا ما بِهِ مِنْ ضُرٍّ وَ آتَيْناهُ أهْلَهُ وَ مِثْلَهُمْ مَعَهُمْ رَحْمَةً مِنْ عِنْدِنا وَ ذِكْرى لِلْعابِدينَ » « 1 »\r\nو ايوب را [ ياد كن 
  ] هنگامى كه پروردگارش را ندا داد كه مرا آسيب و سختى رسيده و تو مهربان‌ترين مهربانانى . * پس ندايش را اجابت كرديم و آنچه از آسيب و سختى به او بود بر طرف نموديم ، و خانواده‌اش را [ كه در حادثه‌ها از دستش رفته بودند 
  ] و مانندشان را همراه با آنان به او عطا كرديم كه رحمتى از سوى ما و مايهء پند و تذكرى براى عبادت كنندگان بود .\r\nاو سال‌ها دچار سخت‌ترين مشكلات بود و اين مشكلات و سختىها دُرّ ايمان و اخلاص وى را آبديده‌تر كرد ، آنگاه كه از امتحان الهى سرفراز بيرون آمد خداوند مهربان گره از مشكلاتش گشود و وى را به نعمت بيشتر و عنايت برتر مخصوص گردانيد .\r\n مقام عبوديّت آن بنده راست * كه راضى به تقدير و حكم قضاست\r\nاگر بنده شد قابل وصل دوست * نشان وصالش ورود بلاست\r\nبود وصل پروانه در سوختن * از آن رو كه او را بقا در فناست\r\nمقرّب نگردد در اين ره كسى * كه با حبّ دنياى دون مبتلاست\r\nچنين گفت پروردگار مجيد * كه كمتر ز بال مگس اين سراست\r\nجهان ، سجنِ مؤمنِ بهشتِ عدو * به فرمودهء سيّد اولياست\r\nبه درگاه حق عبد صالح كسى است * كه اندر بلا اهل سِلم و رضاست \r\n( واحدى )\r\n\r\n\r\n","description":"","footnote":"\r\n( 1 ) - انبياء ( 21 ) : 83 - 84 .\r\n","page_name":" 186 ","page_number":186},
  {"content":"\r\n\r\n\r\nموسى و مكاره\r\nداستان ولادت حضرت موسى عليه السلام و بلايى كه مادرِ آن جناب در جنب دستگاه فرعون كشيد داستان ساده‌اى نيست . تعقيبى كه مأموران دژخيم فرعون خانه به خانه جهت نوزادان پسر براى جلوگيرى كردن از رشد موسى داشتند ، هر لحظه براى مادر موسى دردى جانكاه و رنجى عظيم بود . تا به او الهام شد كه طفل را شير دهد ، يا وى را در دامن دريا رها كند و از اين مسأله ترس و اندوهى به خود راه ندهد كه طفل با رسيدن به مقام نبوت به او برمىگردد !\r\nوَ اوْحَيْنا إلى امِّ مُوسى أنْ ارْضِعيهِ فَإذا خِفْتِ عَلَيْهِ فَألْقِيهِ فِى الْيَمِّ وَ لاتَخافى وَ لاتَحْزَنى إنّا رادُّوهُ إلَيْكِ وَ جاعِلُوهُ مِنَ الْمُرْسَلينَ » « 1 »\r\nو به مادر موسى الهام كرديم كه او را شير بده ، پس هنگامى كه [ از سوى فرعونيان 
  ] بر او بترسى به دريايش انداز ، و مترس و غمگين مباش كه ما حتماً او را به تو باز مىگردانيم ، و او را از پيامبران قرار مىدهيم .\r\nطفل در برابر ديدگان مادر به امواج دريا سپرده شد . آب خروشان جعبهء حامل امانت حق را مستقيماً به دربار فرعون برد و در آغوش دشمن قرار داد . مادر از لحظهء افتادن طفل به دريا تا رسيدن به فرعون ، در عين تكيه به حضرت محبوب ، در رنجى سخت بود . خداوند مهربان با قرار دادن مهر شديدى از كودك در قلب دشمن ، هم زمينهء رشد كودك را فراهم ساخت و هم مادر طفل را از درياى غم و اندوه نجات داد .\r\nخداوند در سورهء قصص مىفرمايد :\r\n« چون فرعون به سعايت مردم قصد قتل آن طفل را نمود ، همسرش به او گفت :\r\nاين كودك را نكشيد كه مايهء نشاط دل و نور ديدهء من و تو باشد و در خدمت ما\r\n\r\n\r\n","description":"","footnote":"\r\n( 1 ) - قصص ( 28 ) : 7 .\r\n","page_name":" 187 ","page_number":187},
  {"content":"\r\n\r\nسودمند افتد يا وى را به فرزندى خود قبول كنيم . و آنان از حقيقت حال بىخبر بودند .\r\nصبحگاه مادر موسى قلبش از هر چه جز توجّه به موسى فارغ بود ، به اندازه‌اى غم و اندوه دلش را فراگرفت كه اگر ما دلش را بر جاى نگه نمىداشتيم تا ايمانش برقرار بماند ، نزديك بود راز درونش را آشكار سازد .\r\nآنگاه مادر موسى به خواهر گفت كه از پى موسى بيرون شو ، خواهر همه جا رفت تا گذرش به دربار فرعون افتاد ، موسى را از دور ديد و شناخت ولى آل فرعون او را نشناختند .\r\nو ما شير هر دايه‌اى را بر آن كودك حرام كرديم و آل فرعون با عشق پرشورى كه به كودك داشتند در پى دايه‌اى كه موسى سينه‌اش را بگيرد بودند ولى طفل سينهء هيچ زنى را نمىگرفت !\r\nدر آن حال خواهر گفت : آيا مايليد من شما را به خانواده‌اى رهنمون شوم كه دايهء اين طفل شوند و وى را به مهربانى تربيت كند ؟\r\nبدين وسيله كودك را به آغوش مادر بازگردانيديم تا ديده‌اش به جمال عزيزش روشن شود و حزن و اندوهش بر طرف گردد و به طور يقين برايش روشن شود كه وعدهء خدا ثابت و پابرجاست ولى اكثر مردم از اين حقيقت بىخبرند . » « 1 » او پس از آن كه جوان رشيدى شد ، براى دفاع از مظلوم درگيرى سختى با قبطيان و گروه فرعون پيدا كرد كه بر اثر آن درگيرى زمينهء اعدامش حتمى بود ولى خداوند مهربان وى را از آن مشكل نجات داد و پس از مدتى رهنوردى در دشت و بيابان با شعيب پيغمبر آشنا ساخت .\r\nاو نزديك به ده سال در وادى مدين به چوپانى به سر برد و سرانجام با دختر با كرامت شعيب ازدواج كرد و آنگاه براى ديدار با اقوام از شعيب اجازه خواست كه\r\n\r\n\r\n","description":"","footnote":"\r\n( 1 ) - قصص ( 28 ) : 8 - 13 .\r\n","page_name":" 188 ","page_number":188},
  {"content":"\r\n\r\nرهسپار ديار مصر گردد .\r\nآن حضرت در مسير حركت به سوى مصر در وادى سينا به منطقهء نور قدم گذاشت و به شرف رسالت و نبوت آن هم در مقام اولوالعزمى از جانب حضرت ربّ العزّه مشرّف و مفتخر شد .\r\nآرى ، پس از تحمّل آن همه مشكلات و مصايب و سختىها ، گِليم‌پوش بيابانى كليم‌اللَّه از كار درآمد . وجود مقدس موسى عليه السلام سال‌ها با فرعون و فرعونيان و قارون و قارونيان و سامرى و سامريان در پيكار و مبارزهء سخت بود و آن همه را براى خاطر تداوم فرهنگ حق تحمّل نمود تا سرانجام به پيروزى بر دشمنان و فلاح و رستگارى در آخرت دست يافت .\r\n اى آن كه گشته‌اى به غم و رنج مبتلا * آيد فرح ، مباش تو نوميد از خدا\r\nغم گر چه بى شمار بود شادى از پس است * شدت اگر چه دير بماند شود رجا\r\nشب گرچه دير باز بود هم رسد به صبح * روز ار چه ميغ ناك بود هم دهد ضيا\r\nآمد شفا و صحّت اندر پس مرض * باشد بهار خرّم اندر پس شِتا\r\nبر هر صفت كه هست جهان را ثبات نيست * هر مال را كه هست بود در عقب فنا\r\nشادىّ ، و غم ، عطا و بلا ، صحّت و مرض * اقبال و مدبرىّ و كراهيّت و رضا\r\nهر يك به ضد خويش شود عاقبت بدل * هر حال را كه هست بود بىشك انتها \r\n\r\n","description":"","footnote":"","page_name":" 189 ","page_number":189},
  {"content":"\r\n\r\n هر چيز را چو عاقبتش ضد آن شود * غم به زشادمانى و درويشى از غنا\r\nآدم فراق جنّت و حوّا كشيد از آن * مخصوص گشت زود به تشريف اجتبا\r\nهر چند نوح نوحه‌گرى كرد مدتى * وز قوم خويش ديد بسى رنج و ابتلا\r\nهم عاقبت به كام دل خويششان بديد * در آب غرقه گشته به آتش شده سزا\r\nنى بر خليل آتش سوزان بهشت گشت ؟ * بهر ذبيح نى ز بهشت آمد آن فدا ؟\r\nيونس به بطن ماهى اگر ماند مدتى * شد مستجاب دعوت و شد حاجتش روا\r\nيوسف به چاه و به زندانش گر خواره‌اى كشيد * آخر عزيز مصر شد و گشت پادشا \r\n\r\nمكاره يعقوب و يوسف\r\nيعقوب نزديك به چهل سال در آتش فراق عزيزش سوخت و پسر پس از جدا شدن از دامن مهر پدر دچار بىرحمى برادران ، تاريكى چاه ، بىرغبتى كاروان ، فروخته شدن به دراهم معدوده ، گرفتار شدن به چنگال عفريت هواى نفس زن دربارى و محكوم شدن به زندان بلند مدت ، همراه آزار و شكنجه شد .\r\nفرزند دلبند يعقوب تمام آن مصايب سهمگين و شكنجه‌هاى طاقت فرسا را محض عشق حق تحمّل كرد و با يك جهان سرافرازى از آن امتحانات و ابتلائات قبول و مقبول بيرون آمد تا جايى كه خداوند عزيز نقطه به نقطهء زندگى و حيات و\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nاعمال و اخلاق و گفتارش را سرمشق جهانيان قرار داد و در قرآن از زندگى آن حضرت به عنوان نيكوترين داستان ياد فرمود .\r\nانبياى خدا از آدم تا خاتم و اولياى الهى از امم گذشته تا امت اسلامى ، همه و همه دچار مكاره سنگين و ابتلائات سخت شدند ولى با توجّه و توكّل به حضرت محبوب ، كرامت انسانى خود و آيين و فرهنگ حضرت حق را از دستبرد حوادث حفظ كردند و در كمال سربلندى و افتخار به كسب سعادت دنيا و آخرت نايل شدند كه :\r\nفَإِنَّ مَعَ الْعُسْرِ يُسْراً * إنَّ مَعَ العُسْرِ يُسْراً » « 1 »\r\nبىترديد با دشوارى آسانى است . * [ آرى 
  ] بىترديد با دشوارى آسانى است .\r\nدر اين زمينه حضرت سجّاد عليه السلام فرمود :\r\n« يَا مَنْ تُحَلُّ بِهِ عُقَدُ الْمَكَارِهِ وَ يَا مَنْ يُفْثَأُ بِهِ حَدُّ الشَّدَائِدِ »\r\n رفتن ز درت كار من دل نگران نيست * گر كشته شوم خونم از آن كوى روان نيست\r\nباتير بلا چون هدفم روى گشاده * گر كوه شود درد غم عشق گران نيست\r\nحال من بىبرگ و نوا را چه شناسد * آن سرو كه آگاه ز تاراج خزان نيست\r\nرسوايى ما را ز كفن پرده شناسد * گر شمع به فانوس رود باز نهان نيست \r\n\r\n\r\n","description":"","footnote":"\r\n( 1 ) - انشراح ( 94 ) : 5 - 6 .\r\n","page_name":" 191 ","page_number":191},
  {"content":"\r\n\r\n شمشير تو خوب است كه بىخواست برآيد * فيضى نرساند به دل آبى كه روان نيست\r\nطالع مددى گر نكند كى به كف آيى * بى يارى كس تير در آغوش كمان نيست \r\n( كليم كاشانى )\r\n\r\nحقيقت بلا در كلام بهاء الدين ولد\r\nدر « معارف بهاءولد » آمده است كه :\r\n« سؤال كرد كه دوستان را چندين بلا چگونه مىدهد كه : أشَدُّ الْبَلاءِ عَلَى الأْنْبياءِ » « 1 » ، گفتم كه بلا به معنى نيكويى باشد ، اگر چه به ظاهر مبيّن رنج است ، يعنى بر تن رنج نمايد و ليكن دل به زير آن رنج خندان باشد ، همچون ابر بهارى كه او همى گريد و گُل همى خندد ، همچنانكه تنشان چون از روى ظاهر از دنياست و دنيا سراى بلاست لاجرم بلا بر تن فرو مىآيد ، اما دل چون آن جهانى بود در رياض خرّم بود .\r\nباز تن چون از حساب مردگان است ، شادى را سزاوار نبود و دل چون موضع دريافت است شادى نصيب او بود . باز آن همه باز گونگى از اهل دنياست كه ايشان شادى را به تن آرند و غم را به دل نهند ، اما آن دلق‌پوش مخلص را بينى كه دل را چو بستان خندان دارد .\r\nآرى ، هماره ديوار بستان دژم باشد ، يعنى ديوار كالبد ظاهر اهل دنيا روشن و تازه چو برف باشد و در زير همه شكوفه‌ها فسرده باشد . اما دل چو جاى دريافت است ، چون به خوشى آن جهانىاش صرف كردى رنج كجا باشد او را ؟ از ملك همّت كه دارد ننگ آيدش كه انديشهء ملوك دنيا به خاطرش آيد .\r\n\r\n\r\n","description":"","footnote":"\r\n( 1 ) - الكافى : 2 / 252 ، حديث 1 ؛ بحار الأنوار : 64 / 200 ، باب 12 ، حديث 3 .\r\n","page_name":" 192 ","page_number":192},
  {"content":"\r\n\r\nبدانكه اخلاص دو بال دارد و هر دوبالش را پرهاست ، يك پرش محبّت است بر پنج نماز و يكى روزه داشتن و زكات دادن و برعيال خود نفقهء راست داشتن و غير آن از فروض . و آن يكى بال ديگر پرها دارد ، يكى دشمن داشتن اهل كفر و ناساختن با اهل معصيت و نهى منكر كردن و قتال كافران كردن . » « 1 »\r\n\r\nتوبه و رفع مكاره\r\nمكاره‌اى كه بر اثر گناه و معصيت به انسان هجوم مىكند گره‌اش با توبه و انابه و توجه به حضرت حق بدون شك قابل گشوده شدن است .\r\nقُلْ يا عِبادِىَ الَّذينَ أسْرَفُوا عَلى أنْفُسِهِمْ لا تَقْنَطُوا مِنْ رَحْمَةِ اللَّهِ إنَّ اللَّهَ يَغْفِرُ الذُّنُوبَ جَميعاً إنَّهُ هُوَ الْغَفُورُ الرَّحيمُ » « 2 »\r\n« بگو : اى بندگان من كه [ با ارتكاب گناه 
  ] بر خود زياده روى كرديد ! از رحمت خدا نوميد نشويد ، يقيناً خدا همهء گناهان را مىآمرزد ؛ زيرا او بسيار آمرزنده و مهربان است . »\r\n\r\nتوبه علاج سختىها و بلاها\r\nدر تايخ آمده است كه :\r\nبعضى از گناه‌كاران مانند متخلفان و فراريان از جنگ تبوك به پيامبر صلى الله عليه و آله اصرار داشتند كه توبه آنها را بپذيرد ولى خداوند اشاره مىفرمايد كه پذيرش توبه مخصوص ماست :\r\nأَلَمْ يَعْلَمُواْ أَنَّ اللَّهَ هُوَ يَقْبَلُ التَّوْبَةَ عَنْ عِبَادِهِ وَ يَأْخُذُ الصَّدَقتِ وَ أَنَّ اللَّهَ\r\n\r\n\r\n","description":"","footnote":"\r\n( 1 ) - معارف بهاء ولد : 1 / 62 .\r\n( 2 ) - زمر ( 39 ) : 53 .\r\n","page_name":" 193 ","page_number":193},
  {"content":"\r\n\r\nهُوَ التَّوَّابُ الرَّحِيمُ » « 1 »\r\nآيا ندانسته‌اند كه فقط خداست كه از بندگانش توبه را مىپذيرد و صدقات را دريافت مىكند ؟ و يقيناً خداست كه بسيار توبه‌پذير و مهربان است .\r\nنه تنها پذيرندهء توبه اوست ، بلكه زكات يا صدقات ديگرى كه به عنوان كفّاره گناه و تقرب به پروردگار مىدهند را نيز خدا دريافت مىكند . پوزش خواهى از خدا تنها پشيمانى از گناه نيست بلكه بايد همراه با اصلاح و جبران گذشته نيز باشد و روح از آلودگى به گناه و فساد با عمل صالح و خير شستشو شود تا پاكى نخستين و فطرى خود را بازيابد .\r\nوَإِذَا جَآءَكَ الَّذِينَ يُؤْمِنُونَ بَايتِنَا فَقُلْ سَلمٌ عَلَيْكُمْ كَتَبَ رَبُّكُمْ عَلَى نَفْسِهِ الرَّحْمَةَ أَنَّهُ مَنْ عَمِلَ مِنكُمْ سُوءَاً بِجَهلَةٍ ثُمَّ تَابَ مِن بَعْدِه‌ِوَأَصْلَحَ فَأَنَّهُ غَفُورٌ رَّحِيمٌ » « 2 »\r\nو هرگاه كسانى كه به آيات ما ايمان مىآورند به نزد تو آيند ، بگو : سلام بر شما ، پروردگارتان رحمت را بر خود لازم و مقرّر كرده ؛ بنابراين هر كس از شما به نادانى كار زشتى مرتكب شود ، سپس بعد از آن توبه كند و [ مفاسد خود را 
  ] اصلاح نمايد [ مشمول آمرزش و رحمت خدا شود 
  ] ؛ زيرا او بسيار آمرزنده و مهربان است .\r\nبرخى از بلاهايى كه به سوى انسان مىآيد در اثر ستم به نفس خود يا به ديگران است و گاهى اين حالت انتقال از وضعيت قبل نياز به تحوّل زياد دارد كه بايد زمينهء\r\n\r\n\r\n","description":"","footnote":"\r\n( 1 ) - توبه ( 9 ) : 104 .\r\n( 2 ) - أنعام ( 6 ) : 54 .\r\n","page_name":" 194 ","page_number":194},
  {"content":"\r\n\r\nدگرگونى در نفس و دل فراهم شود تا موفق به توبه شود .\r\nفَمَن تَابَ مِن بَعْدِ ظُلْمِه‌ِوَأَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَّحِيمٌ » « 1 »\r\nپس كسى كه بعد از ستم كردنش توبه كند و [ مفاسد خود را 
  ] اصلاح نمايد ، يقيناً خدا توبه‌اش را مىپذيرد ؛ زيرا خدا بسيار آمرزنده و مهربان است .\r\nحضرت صادق عليه السلام مىفرمايد :\r\nروزى حضرت موسى عليه السلام از كنار يكى از ياران خود مىگذشت وى را به حال سجده ديد ؛ پس از مدتى كه از آن راه باز مىگشت ديد او هنوز در سجده است .\r\nموسى نزد خود گفت : اگر حاجتش به دست من بود آن را برآورده مىساختم . وحى آمد اى موسى ! اگر او آن قدر سجده كند كه گردنش قطع شود از او نپذيرم تا گاهى كه وى از حالى كه نزد من ناپسند است به حالى برگردد كه من آن را مىپسندم . « 2 » بنابراين هر گناهى كه بنده مىكند ؛ هرچند آگاه باشد كه قصد معصيت كند جاهل است . همان گونه كه خداوند در حكايت حضرت يوسف عليه السلام با برادرانش كه در دورهء قحطى مصر به نزد يوسف آمدند گفت : « آيا زمانى كه نادان بوديد ، دانستيد با يوسف و برادرش چه كرديد ؟ » يوسف به آنها نسبت جهل داده چون نيّت عصيان كرده بودند . اما چرا اين حالت پيش مىآيد بايد به وضعيت درونى انسان بنگريم :\r\n\r\nعلّت وجوب توبه در كلام غزالى\r\n« ابوحامد غزالى در علّت وجوب توبه براى همگان و در همه حال مىنويسد :\r\n« و امّابيان وجوب توبه به طور مستمر و هميشگى اين است كه هيچ بشرى خالى از معصيت نيست ، يا با اعضا و جوارح خود نافرمانى خدا مىكند ، يا اگر در برخى حالات از معصيت با جوارح خالى باشد ؛ نيت گناه در دل او راه پيدا مىكند و اگر از آهنگ گناه خالى باشد از وسوسه‌هاى شيطان كه افكار گوناگون و غافل كننده از ياد\r\n\r\n\r\n","description":"","footnote":"\r\n( 1 ) - مائده ( 5 ) : 39 .\r\n( 2 ) - بحار الأنوار : 13 / 352 ، باب 11 ، حديث 45 ؛ الكافى : 8 / 129 ، حديث 98 .\r\n","page_name":" 195 ","page_number":195},
  {"content":"\r\n\r\nخدا در دل او مىافكند ، به دور نيست و اگر از اين هم به دور باشد از غفلت و قصور در شناخت و صفات و افعال او خالى نيست ؛ اينها همه نقص است . و اين نقص اسبابى دارد و رها كردن اين اسباب با پرداختن به عوامل ضد آنها و بازگشت از يك راه است به راهى مخالف آن و مراد از توبه بازگشت است .\r\nبه هر حال خالى بودن آدمى از اين نقص قابل تصوّر نيست ولى اندازهء اين نقص در انسان‌ها تفاوت مىكند ولى اصل آن گريزناپذير است .\r\nبه همين دليل پيامبر خدا صلى الله عليه و آله فرموده است :\r\nگاه دلم را غبارى مىگيرد تا جايى كه در شبانه روز هفتاد مرتبه از خدا آمرزش مىطلبم . « 1 » و خداوند آن حضرت را گرامى داشته است به آيهء :\r\nلِيَغْفِرَ لَكَ اللَّهُ مَا تَقَدَّمَ مِن ذَنبِكَ وَ مَا تَأَخَّرَ » « 2 »\r\nتا خدا [ با اين پيروزى آشكار 
  ] آنچه را [ به وسيلهء دشمنان از توطئه‌ها و موانع و مشكلات در راه پيشرفت دعوتت به اسلام 
  ] در گذشته پيش آمده و آينده پيش خواهد آمد از ميان بردارد .\r\nتا خداوند گناهان قبل و بعد تو را ببخشايد . وقتى پيامبر خدا چنين حالى داشته باشد ، ديگران چه حالى خواهند داشت ؟ ! » « 3 » به اين جهت اميدوارى به توفيق توبه هم انگيزه‌اى براى توبه كردن است .\r\n\r\n\r\n","description":"","footnote":"\r\n( 1 ) - بحار الأنوار : 60 / 183 ، باب 3 ؛ مستدرك الوسائل : 5 / 375 ، باب 40 ، حديث 6131 .\r\n( 2 ) - فتح ( 48 ) : 2 .\r\n( 3 ) - المحجة البيضاء : 7 / 17 .\r\n","page_name":" 196 ","page_number":196},
  {"content":"\r\n\r\n\r\nاقسام گناه در كلام امام على عليه السلام\r\nامام على عليه السلام مىفرمايد :\r\nگناهان سه دسته‌اند : گناهى كه آمرزيده مىشود ، گناهى كه آمرزيده نمىشود ، گناهى كه براى مرتكب آن هم اميدواريم و هم بيمناك هستيم . . . و اما گناه سوم گناهى است كه خداوند آن را از بندگانش پوشيده داشته و توبه از آن را نصيب گنهكار كرده است و لذا از گناه خويش ترسناك و به پروردگارش اميدوار گشته است . ما نسبت به اين شخص همان حالى را داريم كه او نسبت به خود دارد . « 1 » پس با هجوم اقسام بلاها و گرفتارىها به سوى مؤمن بايد به آغوش خداوند پناه برد تا محبت الهى او را فرا گيرد و از درياى لطف او سيراب گردد .\r\nمولاى عارفان حضرت اميرمؤمنان عليه السلام مىفرمايد :\r\nتُوبُوا إِلَى اللَّهِ عَزَّوَجَلَّ وَ ادْخُلُوا فى مَحَبَّتِهِ ، فَإِنَّ اللَّهَ عَزَّوَجَلَّ يُحِبُّ التَّوَّابينَ وَ يُحِبُّ المُتَطَهِّرينَ وَ الْمُؤْمِنُ تَوَّابٌ . « 2 »\r\nبه درگاه خداى عزوجل توبه بريد و به حلقهء محبت او درآييد ؛ زيرا خداوند عزوجل توبه گران و پاكان را دوست مىدارد . و مؤمن توبه‌گر است .\r\nو در نامه‌اى به امام حسن مجتبى عليه السلام در بازگشت از صفين فرمود :\r\nوَ فَتَحَ لَكَ بابَ الْمَتابِ وَ بابَ الْإِسْتيعابِ ، فَإِذا نادَيْتَهُ سَمِعَ نِداءَكَ وَ اذا ناجَيْتَهُ عَلِمَ نَجْواكَ ، فَافْضَيْتَ الَيْهِ بِحاجَتِكَ ، وَابْثَثْتَهُ ذاتَ نَفْسِكَ ، وَ شَكَوْتَ الَيْهِ هُمُومَكَ ، وَ اسْتَكْشَفْتَهُ كُرُوبَكَ وَاسْتَعَنْتَهُ عَلى امُورِكَ ، وَ سَالْتَهُ مِنْ خَزائِنِ رَحْمَتِهِ ما لايَقْدِرُ عَلىْ اعْطائِهِ غَيْرُهُ ، مِنْ زِيادَةِ الْأَعْمارِ وَ\r\n\r\n\r\n","description":"","footnote":"\r\n( 1 ) - بحار الأنوار : 6 / 29 ، باب 20 ، حديث 35 ؛ الكافى : 2 / 443 ، حديث 1 .\r\n( 2 ) - بحار الأنوار : 6 / 21 ، باب 20 ، حديث 14 ؛ الخصال : 2 / 623 .\r\n","page_name":" 197 ","page_number":197},
  {"content":"\r\n\r\nصِحَّةِ الْابْدانِ وَ سَعَةِ الْارْزاقِ . « 1 »\r\nباب توبه و باب خشنوديش را به رويت گشوده ، هرگاه او را بخوانى صدايت را بشنود ، چون با او به راز و نياز برخيزى رازت را بداند ، پس نياز به سوى او مىبرى و راز دل با او در ميان مىگذارى ، از ناراحتىهايت به او شكايت مىبرى و چارهء گرفتارىهايت را از او مىخواهى ، بر امورت از حضرتش يارى مىطلبى ، از خزائن رحمتش چيزهايى را مىخواهى كه غير او را بر عطا كردنش قدرت نيست ، از قبيل زياد شدن عمرها ، سلامت بدن‌ها و گشايش رزق‌ها .\r\nحضرت سيدالساجدين عليه السلام در مناجاتش از خداوند درخواست نوشاندن آب توبه نموده و مىفرمايد :\r\nخدايا ! بر محمد و آلش درود فرست ، ما را از آنان قرار ده كه درخت‌هاى گناهان را در برابر ديدگان دل خود نشاندند و با آب توبه سيرابشان كردند تا آن كه برايشان ميوهء پشيمانى به بار داد . پس ايشان را از پوشيده‌هاى عالم برين آگاه ساختى و از ترس‌ها و اندوه‌ها و درختان ايمنشان گردانيدى . « 2 » به خواست حضرت محبوب و لطف و عنايت جناب دوست ، در شرح دعاى سى و يكم كه در باب توبه و انابه است ، مطالب لازم به طور مفصّل خواهد آمد .\r\nمكاره‌اى كه به واسطهء حوادث طبيعى ، همچون زلزله ، سيل ، طوفان و يا مشكلات اجتماعى و اقتصادى به انسان رو مىكند ، گره‌اش با حوصله و صبر و دعا و درخواست از حق قابل گشوده شدن است .\r\n\r\n\r\n","description":"","footnote":"\r\n( 1 ) - نهج البلاغه : نامهء 31 .\r\n( 2 ) - بحار الأنوار : 91 / 127 ، باب 32 ، حديث 19 .\r\n","page_name":" 198 ","page_number":198},
  {"content":"\r\n\r\n صبا اگر گذرى افتدت به كشور دوست * بيار نفخه‌اى از گيسوى معنبر دوست\r\nبه جان او كه به شكرانه جان برافشانم * اگر بسوى من آرى پيامى از بر دوست\r\nوگر چنان كه در آن حضرتت نباشد بار * براى ديده بياور غبارى از در دوست\r\nمن گدا و تمنّاى وصل او هيهات * مگر به خواب ببينم خيال منظر دوست\r\nدل صنوبريم همچو بيد لرزان است * ز حسرت قد و بالاى چون صنوبر دوست\r\nاگر چه دوست به چيزى نمىخرد ما را * به عالمى نفروشيم مويى از سر دوست\r\nچه باشد ارشود از بند غم دلش آزاد * چو هست حافظ مسكين غلام و چاكر دوست \r\n( حافظ شيرازى )\r\n\r\nحكايات فرج پس از شدت\r\n\r\nفرمانفرمايى قتيبة بن كلثوم\r\nقُتَيبة بن كلثوم بر بعضى از بلاد يمن فرمانفرما بود . نوبتى به عزم حجّ اسلام از مملكت خود بيرون آمده ، چون از مناسك حج فارغ شده متوجه وطن گشت .\r\nقبيلهء بنوعقيل به واسطهء عداوت قديمى سر راه بر او گرفتند . چون با قتيبه جمعى قليل بودند مغلوب گشته اسير شد و مدّت سه سال در آن قبيله محبوس\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمانده ، اهل يمن تصور كردند كه قتيبه به قتل رسيده . لاجرم از جستجوى او پاى كوتاه كردند . چون مدت محنت او امتداد يافت ، نوبتى ، مردان آن قبيله بالتمام به جايى بودند ، قتيبه از زنى كه محافظت وى مىنمود التماس نمود كه مرا رخصت ده تا بر سر اين پشته رفته لحظه‌اى در اين صحرا نظر كنم شايد كه تراكم غم از خاطرم كمتر شود .\r\nپير زن اجازت داده ، قتيبه بر زبر آن پشته برآمد زنجير كشان و نالان ، چون نظرش بر سمت كعبه افتاد روى به قبلهء دعا آورده گفت :\r\n« يا غِياثَ الْمُسْتَغِيثينَ وَ يا مُجيبَ دَعْوَةِ الْمُضْطَرّينَ » « 1 »\r\n، به عزّت و جلالت كه مرا از اين محنت و ملال ، خلاص ارزانى دار .\r\nدر اين اثنا شتر سوارى به نظر قتيبه آمد كه به تعجيل تمام از زير آن پشته مىگذشت ، قتيبه از او پرسيد كه نام تو چيست ؟ جواب داد كه طلحان نام دارم و به جانب يمن مىروم . چون لفظ يمن بر زبان طلحان گذشت آب حسرت از ديدهء قتيبه روان شده گفت : اى جوان ! اگر پيغام من به قبايل و عشاير من رسانى ضامن مىشوم كه صد شتر سرخ موى به تو دهند . طلحان گفت : تو كيستى ؟ گفت : من قتيبة بن كلثومم كه در فلان سال به حج آمده بودم و اهل اين قبيله با من محاربه نموده مرا اسير ساختند . طلحان گفت : شايد خويشان تو سخن باور نداشته باشند . قتيبه گفت :\r\nفرود آى تا من بيتى چند بر پالان شتر بنويسم تا به ايشان نمايى . طلحان فرود آمده ، قتيبه بيتى چند كه ترجمهء آن به فارسى اين است بر پالان نوشت :\r\n از حال من شكسته دلان را خبر كنيد * كاى صفدران ز بهر خلاصم سفر كنيد\r\nلشگر سوى ولايت دشمن بياوريد * خون حسود دولت ما را خبر كنيد\r\nبر گردنم كه جايگه طوق ملك بود * بينيد غُلّ و بند ، سخن مختصر كنيد \r\n\r\n\r\n","description":"","footnote":"\r\n( 1 ) البلد الأمين : 61 ؛ مصباح المتهجد : 229 .\r\n","page_name":" 200 ","page_number":200},
  {"content":"\r\n\r\nو همچنين به برادر خود نوشت كه صد شتر به طلحان دهد . طلحان به يمن رسيده قضيهء قتيبه را فراموش كرد ، تا روزى دو زن را ديد كه حكايت قتيبه با يكديگر مىگفتند و بر او نوحه مىكردند ، طلحان از ايشان نشان برادر قتيبه پرسيده ، نزد وى رفته ، نوشتهء قتيبه به وى نمود .\r\nآن جوانمرد فى الفور صد شتر تسليم نموده ، لشگر جمع كرد و از برادر مَعديكَرَب و قيس بن معديكَرَب استمداد نمود . قيس گفت : اگر در زير عَلَم من سير كنى تو را مدد كنم . ابن ام كلثوم خواست كه امتناع نمايد ، اقارب او را از اين سركشى منع كردند و قيس با بنوزبيد و سپاه يمن با بنوعقيل محاربه نموده ايشان را شكست داد و قتيبه را از اسارت خلاص ساخت . « 1 »\r\n منتظر آن و اين مباش كه ايزد * كار تو بى رنج انتظار بسازد\r\nطاعت او را تو بنده وار بسر بر * تا همه كارت خداى وار بسازد \r\n\r\nانتظار فرج در روايات\r\nابن مسعود از رسول خدا صلى الله عليه و آله روايت كرده كه فرمود :\r\nسَلوا اللَّهَ مِنْ فَضْلِهِ ، فَإنَّ اللَّهَ يُحِبُّ أنْ يُسْألَ ، وَ انَّ أفْضَلَ الْعِبادَةِ انْتِظارُ الْفَرَجِ . « 2 »\r\nفضل خداى را مسألت كنيد كه حضرت حق مسألت شما را دوست دارد و برترين عبادت ، انتظار فرج و گشايش است .\r\nاز رسول خدا صلى الله عليه و آله روايت شده :\r\n\r\n\r\n","description":"","footnote":"\r\n( 1 ) - زينة المجالس : 700 .\r\n( 2 ) - كنز العمال : 2 / 79 ، حديث 3225 ؛ المعجم الأوسط : 5 / 230 ؛ كشف الخفاء : 1 / 206 .\r\n","page_name":" 201 ","page_number":201},
  {"content":"\r\n\r\nأفْضَلُ أعْمالِ امَّتِى انْتِظارُ الْفَرَجِ مِنَ اللَّهِ تَعالى . « 1 »\r\nبرترين اعمال امت من انتظار فرج از حضرت حق تعالى است .\r\nرسول اللَّه صلى الله عليه و آله به عبداللَّه بن عباس رحمه الله فرمود :\r\nأَلا اعَلِّمُكَ بِكَلماتٍ يُنْتَفَعُ بِهِنَّ ؟ قالَ : بَلى يا رَسُولَ اللَّهِ ، قالَ : احْفَظِ اللَّهَ يَحْفَظْكَ ، احْفَظِ اللَّهَ تَجِدْهُ أمامَكَ ، تَعْرِفُ اللَّهَ فِى الرَّخاءِ يَعْرِفْكَ فِى الشِّدَّةِ ، وَ إذا سَألْتَ فَاسْألِ اللَّهَ ، وَ إذَا اسْتَعَنْتَ فَاسْتَعِنْ بِاللَّهِ . جَفَّ الْقَلَمُ بِما هُوَ كائِنٌ ، فَلَوْ جَهَدَ الْعِبادُ أنْ يَنْفَعُوكَ بِما لَمْ يَكْتُبْهُ اللَّهُ عَزَّ وَ جَلَّ لَكَ لَمْ يَقْدِرُوا عَلَيْهِ ، وَ إذَا اسْتَطَعْتَ أنْ تُعامِلَ اللَّهَ عَزَّ وَ جَلَّ بِالصِّدْقِ وَ الْيَقينِ فَافْعَلْ ، فَإنْ لَمْ تَسْتَطِعْ فَإنَّ الصَّبْرَ عَلى ما يُكْرَهُ خَيْرٌ كَثيرٌ . وَاعْلَمْ أنَّ النَّصْرَ مَعَ الصَّبْرِ ، وَ أنَّ الْفَرَجَ مَعَ الْكَرْبِ ، وَ أنَّ مَعَ الْعُسْرِ يُسْراً . « 2 »\r\nبياموزم تو را كلماتى كه از آن سودمند شوى و تو را در نعمت نافع و در بليّت دافع باشد ؟ گفت : آرى ، يا رسول اللَّه . فرمود : خداى را نگاه دار تا خداى تو را نگاه دارد ، ( و نگاه دارندهء زمين و آسمان در نگهداشت بنده‌اى از بندگان نگنجد ، معنا آن باشد كه به انقياد و امتثال اوامر و نواهى ، او را محافظت كن و در نگهداشت جانب دوستان و بندگان او مبالغه كن تا به نگاهداشت او از زوال نعمت و وقوع در بليّت محفوظ مانى و به نظر عنايت و عاطفت او ملحوظ گردى . ) خداى را نگاه دارد تا او را پيش روى خود بيابى .\r\nخداى را در خوشى بشناس تا تو را در رنج و ناراحتى توجّه كند . چون بخوانى ، خدا را بخوان و چون طلب كمك كنى از او كمك بخواه . قلم بر آنچه\r\n\r\n\r\n","description":"","footnote":"\r\n( 1 ) - بحار الأنوار : 52 / 128 ، باب 22 ، حديث 21 ؛ المناقب ، ابن شهر آشوب : 4 / 426 .\r\n( 2 ) - بحار الأنوار : 67 / 183 ، باب 52 ، ذيل حديث 52 ؛ فرج بعد از شدت : 47 ؛ مشكاة الأنوار : 20 .\r\n","page_name":" 202 ","page_number":202},
  {"content":"\r\n\r\nبايد باشد رقم زده ( كه چيزى در علم او زياده و نقصان نگيرد ) . اگر تمام خلايق بكوشند تا نفعى كه خدا نخواسته بر تو رسانند به جائى نمىرسند . اگر بتوانى در تمام امورت با حضرت محبوب به صدق يقين معامله كنى معامله كن ، ورنه صبر بر آنچه كه كراهت دارى خير كثير است و بدان كه پيروزى نتيجهء صبر و فرج همراه با شدت و آسانى با سختى است .\r\nبا توجه به گفتار رسول خدا صلى الله عليه و آله به فرزند عباس ، انسان نبايد از حادثه و سختى و مكروه بترسد بلكه بايد با قدرت حوصله و صبر و استقامت و اتّكال به حضرت محبوب به استقبال حادثه رفته و به انتظار گشايش و فرج از جانب حضرت ربّ باشد .\r\n\r\nلذّت زندگى\r\nمرحوم فاضل در كتاب « سخنان على » مىگويد :\r\n« لذّت زندگى در آشوب و غوغاى آن است ، دنياى خاموش شده به گورستان شبيه‌تر است كه هياهوى زندگى از آن شنيده نمىشود . گوشه گيران كه از ترس لغزش و سقوط به كنج عزلت مىنشينند ، در حقيقت زندگانى هستند كه پيش از مرگ همچنان زنده دفن شده‌اند .\r\nاى خوش آن سر كه در او سودايى است و آن دل كه كانون شورش و غوغاست .\r\nجوانان زنده دل و با نشاط هرگز در جهان آسوده و آرام نمىنشينند ، آنان پيوسته از آشوب و انقلاب ، هياهو و جنجال لذت مىبرند ؛ زيرا سير تكامل آنها در خانهء هستى با فتنه و غوغا همدم و همراز است .\r\nاميرالمؤمنين عليه السلام در بيانيه حكمت‌آميز خود بر اين مسألهء بزرگ حياتى نگران است كه مىفرمايد :\r\n« جان و تن هر دو در زندگى ممكن است كسل و فرسوده شوند ، آن از سنگينى اين و اين از پرواز آن به ستوه آيد . جان را به دانش حكمت بياراييد و زنگ اين آيينه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nرا با صيقل اخلاق ستوده و پندار پاك بزداييد ، تا مراسم معاشرت را در اجتماع با بردبارى و صبر برگزار كنيد و در محفل همنشينان به حسن مشرب و لطف‌آميزش معروف گرديد و در نتيجه بار زندگى را آسان به منزل رسانيد .\r\nتن را به كار و كوشش واداريد و هرگز به سستى و خمود نگراييد تا به قوهء فعاليّت و عمل همچون روح با نشاط و سبك باشيد و پرنده‌وار شايستهء پرواز و طيران گرديد .\r\nهرگز از خداوند متعال مخواهيد كه شما را از غوغاى زندگى بر كنار دارد و با آرامش و سكون از اين جهان بيرون برد . خدا راضى نيست كسى به هنگام مناجات بگويد : خدايا ! مرا از فتنه دور بدار ؛ زيرا مرد خدا آن كسى است كه قدم در پيكار هستى گذارد و نبرد زندگى را با پيروزى و پاكدامنى برگزار كندو فقط در اين مبارزه لازم است كه مرام حقّ و حقيقت نصب‌العين باشد و با خلوص عقيده و طهارت وجدان پيكار درگيرد .\r\nخداوند متعال در كتاب مجيد فرموده : « فرزندان و ثروت در زندگانى بشر فتنه است . » بنابراين اگر كسى از فتنه بگريزد به عبارت آشكارترى از هستى و حيات گريزان و بيزار ست .\r\nتيره‌بخت كه كنج عزلت مىگيرد و از هياهوى محيط فرار كرده ، به گوشهء خموشى پناه مىبرد ، نمىداند كه فلسفهء آفرينش و راز وجود چيست ، او نمىداند كه براى گوشه‌نشينى و انزوا خلق نشده است بلكه بايد با بقاى ناموس حيات در آشوب جهان شركت كند و همچون زندگان به جنب و جوش برخيزد ، قامتى بيارايد و قدمى فراگذارد ، از بينوايى دستگيرى كند و نادانى را به دانش و كمال هدايت نمايد .\r\nآرى ، در غوغاى زندگى بيش از آنچه شكست و فساد پديد مىآيد ، صلاح و عمران صورت مىگيرد . اگر وظيفهء آدميزاد در عالم به سكوت و خمود منحصر باشد\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nيكباره خداشناسان بايد از هم پراكنده شده ، هر يك به گوشه‌اى خزند و در گلوى درّه‌هاى تنگ و غارهاى ژرف فرو روند ؛ جهان را همچنان سرگشته و گمراه بگذارند و تنها گليم خود را از آب كشيده ، به حفظ جان خويش بشر را به دست غرقاب فنا و امواج نيستى بسپارند .\r\nمن نمىگويم كه لجام گسيخته و خيره خيره خود را در ميان جامعه اندازيد و بيهوده آشوب و انقلاب بر پا كنيد ، اين عمل را نمىستايم و بدان اجازه نمىدهم ، اما گوشه مگيريد و خموش منشينيد و آسايش خود را بر رفع مظالم بندگان خداى و تصفيهء اختلافات مردم ترجيح مدهيد .\r\nممكن است كه انسان به قسمت خود هم راضى باشد و از تقدير هم خرسند ، اما اين رضايت ايجاب نمىكند كه سرافكنده به كنج بخزد و زبان بريده از گفت و شنود و خلط و آميزش آرام و بر كنار ماند .\r\nخداوند دانا ، مردان نبرد را در فتنه اندازد و بدينوسيله جوهر جانشان را آزمايش كند تا بنگرد بردبار و صبور كيست ، تا معلوم شود پرهيزكار و پاكدامن كدام ، تا بنده را به روز رستاخيز بر خداى حجّت نباشد و كس در آن باز پرسى نيازموده قدم نگذارد .\r\nپس برخيزيد و دامن همت بر كمر زنيد ، بكوشيد و بجوشيد و غوغاى زندگى را بر پا داريد ، مرد باشيد و با دامن پاك و پندار عالى در صحنهء نبرد قدم گذاريد ، تا هم از لذت حقيقى حيات بهره بريد و هم به وظايف انسانيت خويش قيام نماييد ، نه همچون زنده به گوران كه بر نفس خود اتّكا و اعتماد ندارند و به همين جهت از غوغاى زندگى كناره مىگيرند . » « 1 »\r\n دانى كه را سزد صفت پاكى * آنكو وجود پاك نيالايد\r\nدر تنگناى پست تن مسكين * جان بلند خويش نفرسايد \r\n\r\n\r\n","description":"","footnote":"\r\n( 1 ) - سخنان على عليه السلام : 181 .\r\n","page_name":" 205 ","page_number":205},
  {"content":"\r\n\r\n دزدند خودپرستى و خودكامى * با اين دو فرقه راه نپيمايد\r\nتا خلق از او رسند به آسايش * هرگز به عمر خويش نياسايد\r\nآن روز كآسمانش برافرازد * از توسن غرور به زير آيد\r\nتا ديگران گرسنه و مسكينند * بر مال و جاه خويش نيفزايد\r\nدر محضرى كه مفتى و حاكم شد * زر بيند و خلاف نفرمايد\r\nتا بر برهنه جامه نپوشاند * از بهر خويش بام نيفزايد\r\nتا كودكى يتيم همى بيند * اندام طفل خويش نيارايد\r\nمردم بدين صفت اگر يا بى * گر نام او فرشته نهى شايد \r\n( پروين اعتصامى )\r\n\r\nداستان رهايى از غار\r\nاز سيد ثَقَلَيْن و سرور خافِقَيْن ، محمدّ رسول اللَّه صلى الله عليه و آله چنين روايت كرده‌اند كه وى فرمود :\r\nاز نوادر اخبار بنى اسرائيل و عجايب امم سالفه كه به الهام ربّانى و وحى آسمانى بر آن مطلع بود اين است كه : سه شخص از بنى اسرائيل در راهى با يكديگر رفيق بودند و به مراقبت و موافقت يكديگر مستظهر و مفتخر و راهى سخت و مقصدى دور فراپيش گرفته بودند و به همكلامى و مكالمت يكديگر سختى و مشقّت سفر را تخفيفى مىنمودند و فايدهء\r\n« الْرَّفيقَ ثُمَّ الطَّريقَ » « 1 »\r\nرا محقّق مىگردانيدند كه ناگاه ابرى چون روز عاشقان ، سياه و بادى چون دم مفلسان ، سرد برخاست .\r\nسحاب چون دست كريمان ، عالم را مستغرق احسان خود گردانيد ، اما جهان بر آن مسافران چون سينهء لئيمان تنگ و تاريك گشت ، پناه به غارى بردند تا از خطر باد ايشان را حمايت كند ولى نمىدانستند كه به سبك پايى از قضا نمىتوان گريخت و\r\n\r\n\r\n","description":"","footnote":"\r\n( 1 ) - مستدرك الوسائل : 8 / 209 ، باب 24 ، حديث 9272 ؛ المحاسن : 2 / 357 ، باب 15 ، حديث 61 .\r\n","page_name":" 206 ","page_number":206},
  {"content":"\r\n\r\nبا اين ضعفى كه در انسان است با قَدَر نمىتوان آويخت و پناه جز به درگاه خدا نباشد و مرد زيرك اگر از قضا گريز جويد خود را باژگونه خواسته باشد كه :\r\n« لا مَرَدَّ لِقَضاءِ اللَّهِ ، وَ لا مَفَرَّ مِنْ قَدَرِهِ . » « 1 »\r\nهنوز در آن غار ننشسته بودند كه قيامت برخاست و هنوز از حركت ساكن نشده بودند و از باران ايمن نگشته كه كوه ثابت قدم از زلزله چون دل خائنان در اضطراب آمد . سنگى بزرگ همراه سيلاب باران در حركت آمد و بر در غار نشست ، آن چنان كه دهانهء غار بسته شد و ايشان همچون مردگان در گور تاريكى غار به حبس دچار شدند .\r\nجز به فضل حق دست آويزى و جز به رحمت ايزدى جاى گريزى نداشتند ، گفتند : اين آن ساعت است كه جز اخلاص و دعا موجب خلاص نشود و جز صدق نيّت و خلوص عقيدت و طويّت ، از اين ورطه نرهاند ، بياييد تا هر يك از ما خداى را به تضرّع و استكانت و خضوع و خشوع بخوانيم و فاضل‌ترين طاعت و با اخلاص‌ترين عملى كه در مدت عمر بر آن اقدام نموده‌ايم وسيلهء استجابت دعا با خود سازيم .\r\nپس يكى گفت كه خداوندا ، تو مىدانى كه مرا دخت عمويى بود در غايت زيبايى و ملاحت و نهايت لطافت و ظرافت و مدت‌ها عاشق جمال و شيفتهء حسن و كمال او بودم و بارها در طلب او به لطايف حيل و مكارم عمل ، رياضت‌ها مىكشيدم و مجاهده‌ها مىنمودم ، تا بعد از آن كه مال بسيار بر آن كار صرف نمودم و روزگار دراز در آن مشقت بودم ، روزى بر مراد خود قادر گشتم و او را تنها در موضعى بى زحمت اغيار بيافتم ، خواستم كه از آن گنج روان بهره‌اى برگيرم و از آن چشمهء حيوان كه شكرستان لبش معدن نبات بود شربتى نوش كنم و مرادى كه در چنان حالى مطلوب و از چنان محبوبى مرغوب باشد حاصل گردانم ، آن دختر گفت :\r\n\r\n\r\n","description":"","footnote":"\r\n( 1 ) - كلمات الامام الحسين عليه السلام : 321 ، ذيل كلام 93 .\r\n","page_name":" 207 ","page_number":207},
  {"content":"\r\n\r\nاتَّقِ اللَّهَ يَابْنَ عَمِّ وَ لا تَنْقُضِ الْخاتَمَ .\r\nاى پسر عم ، تقواى خدا پيشه كن و دامن عفت و عصمت مرا به سرپنجهء شهوت حيوانى آلوده مكن .\r\nچون گفت از خداى بترس ، از سر آن مراد برخاستم و پاى بر هواى نفس نهادم و دست از آن معصيت كوتاه گردانيدم . خدايا ! اگر مىدانى كه ترك آن معصيت محض جلب خشنودى و رضايت تو بود ، ما را از اين درماندگى فرج و از اين ورطهء سخت نجات ارزانى دار . هنوز اين سخن در دهان داشت كه ثلثى از آن سنگ بيفتاد و منفذى در آن سنگ پديد آمد .\r\nشخص دوم گفت : خداوندا ، علم شامل تو بدين محيط است كه مادرى و پدرى داشتم بسيار مسن ، آن چنان كه پيرى قامت چون تير ايشان را كمان گردانيده و مُشك عارضشان به كافور بدل شده بود ، طراوت و شباب آنان را رها كرده و آثار خزان عمر بر سر و صورتشان ديده مىشد ، از كسب بازمانده و از حركت عاجز بودند ، من به امتثال امر :\r\nوَ بِالْوالِدَيْنِ إحْساناً وَ ذِى الْقُرْبَى وَ الْيَتمَى وَ الْمَسكِينِ » « 1 »\r\nو به پدر و مادر و خويشان ويتيمان ومستمندان نيكى كنيد .\r\nشب و روز به خدمت ايشان مشغول بودم و دائماً از آن خائف كه مباد از بركات وجود ايشان محروم شوم .\r\nشبى در تهيّهء غذا وظيفهء خود به انجام رساندم ، چون به محضر آنان رفتم هر دو را در خواب ناز ديدم . بر بيدار كردن آنان جرأت نكردم كه مبادا عيش خواب و لذت نيام بر آنان حرام گردد ، دلم راضى نشد برگردم ، چرا كه ترسيدم از خواب برخيزند و طلب غذا كنند و من در خدمت آنان حاضر نباشم ، آن شب را تا صبح در كنار بستر\r\n\r\n\r\n","description":"","footnote":"\r\n( 1 ) - بقره ( 2 ) : 83 .\r\n","page_name":" 208 ","page_number":208},
  {"content":"\r\n\r\nآنان بيدار ماندم . خداوندا ، تو مىدانى كه اين خدمت خاص محض خشنودى تو انجام گرفت ، اگر راست مىگويم درِ بسته بر ما گشاده گردان . در آن حال ثلثى ديگر از آن سنگ بيفتاد .\r\nشخص سوم گفت : الهى ! تو داناى اسرار و عالِم بر امور پنهانى و از سراير و ضماير كاينات مطّلعى و مىدانى كه من در وقتى اجيرى داشتم ، چون مدت آن سپرى شد اجرت به دو رساندم ، گفت : اجرت كار من بيش از اين است و آنچه مىدادم قبول نكرد ، گفت : ميان من و تو روزى خواهد بود كه حق مظلوم از ظالم بستانند . از نزد من قهر كرد و آن اجرت به من گذاشت .\r\nمن از آن سخن سخت متأثر شدم و از تو كه خداوند منى بترسيدم و به آن اجرت گوسپند خريدم و رعايت و محافظت بجاى آوردم تا در اندك مدت بسيار شد و بعد از زمانى آن اجير بازآمد و گفت : از خداى بترس و آن حق من به من رسان . اشارت بدان گله گوسپند كردم و گفتم : حق تو اين است ، برو بردار . آن مرد سخن مرا مسخره و استهزا پنداشت ، گفت : حقّم را نمىدهى كفايت نيست ، مرا هم مسخره مىكنى ؟\r\nگفتم : گمان بد مبر كه اين گوسپندان تمام ملك توست و اين همه از رعايت اجرت تو و محافظت مزدت پديد آمده .\r\nالهى ! اگر اين سخن من بر صدق و راستى است ما را از اين شدتْ فرجى و از اين مشقتْ مَخرجى عنايت فرما . در حال تمامت آن سنگ از در غار كنار رفت و ايشان از آن ورطهء هلاكت به دعا و خضوع و خشوع و عمل خالص نجات يافتند .\r\n\r\nمقامات و درجات انسان\r\nسعيد الدين فرغانى در « شرح تائيّهء ابن فارض » مىگويد :\r\n« مقدمهء اول : ببايد دانست كه هر چند در طريق حق و وصول به وى مقامات و درجات بسيار است ، لكن اصول و كلّيات آن سه مقام است : اول سلام و دوم ايمان\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nو سوم احسان ؛ زيرا كه چون آن سرّ وجودى [ انسان 
  ] از مراتب استيداع افلاك و عناصر و مولّدات و مرتبهء استقرار كه رحم مادر است تجاوز كرد و به صورت اين نفس و مزاج انسانى ظاهر شد ، به سبب ملابست احكام كثرت عناصر و مولّدات ، حكم وحدت و طهارت و بساطتش در اين آثار كثرت حركات و سكَنات طبيعى و احكام انحرافات او مغلوب گشت و به آن سبب از مبدأ وحدت خود و لا بدّى رجوع به وى و طرق ظاهر و باطن آن رجوع ، به يكبارگى محجوب ماند .\r\nپس اگر به واسطهء تقليد پدر و مادر و مربّى ، يا دعوت رسولى و امامى از آن آگاهى مىيابد ، نخست اثر آن آگاهى به ظاهر نفس و جهت تدبيرى او مر مزاج و قوا و اعضاى او را مىرسد و از او به قوا و اعضا سرايت مىكند تا از كثرت و نامضبوطى حركات و سكنات قولًا و فعلًا و ظهور به صور انحرافات اعراض مىكنند و به وحدت و عدالتى كه در احكام شرع مندرج است روى مىآرند و آن را انقياد مىنمايد و آن زمان ، دخول ايشان در دايرهء مقام اسلام كه انقياد اوامر و زواجر شرع است درست مىشود .\r\nو آنگاه ارتباط اين شخص انسانى كه به مسلمانى درآمده است ، با حق و اسما و صفات مقدس او به طريق تعلّق ثابت مىافتد ؛ زيرا كه مربوب را به اسم رب و صفت ربوبيت و مخلوق را به اسم خالق و صفت خلق و مهدى را به اسم هادى و صفت هدايت و توبه كننده را به اسم توّاب و قابل‌التَّوب و مغفور را با اسم غفّار و صفت مغفرت و هَلُم‌َّجَرّاً ، تعلّق ضرورى است و همچنين در مقام اسلام كه تقيّد است به عالم حكمت ، تعلّق به اسباب و علل و اضافت هر چيزى به سببى و علّتى ظاهراً و رؤيت اشيا مضاف به اين اسباب و علل ضرورى است كه فى الحقيقه آن اسباب و علل هم مظاهر آثار اين اسمايند .\r\nو تا دايرهء اسلام درنيامده است تعلّقش با بعضى اسما و صفات است دون البعض و چون به حقايق مقام اسلام متحقّق شد حينئذ تعلّقش با همهء اسما و صفات\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nتمام مىگردد و بعد از آن ، اثر آن آگاهى از مبدأ و معاد و طريق عود به قواى باطنى و حواس نفس مىرسد تا به تكلّف و تلطّف جهد مىكند و خود را از مضيق :\r\nصُمٌّ بُكْمٌ عُمْىٌ فَهُمْ لايَرْجِعُونَ » « 1 »\r\nكر و لال و كورند ، به اين سبب آنان [ از گمراهى و ضلالت به سوى هدايت و حقيقت 
  ] بازنمىگردند .\r\nمىرهاند و نطق و سمع و بصر و فكرت و وهمش را كه به فضول و مالايُعْنى از ذكر و فكر و آثار و عبر ، به كلّى محجوب بود دركار مىآرد و خويشتن را به اسم سميع و بصير و عالم و قائل متخلّق مىگرداند .\r\nو همچنين قواى باطن را از حضيض نقايص و انحرافات جهل و بخل و طيش « 2 » و ظلم و قساوت ، الى غير ذلك ، به اوج كمالات و صور اعتدالات عقل و كرم و حلم و رأفت خواهد كه برساند .\r\nحينئذ از مقام اسلام به مقام ايمان ترقّى كرده باشد و در اثناى سير در كليات مقاماتِ ايمانى چون توبه و زهد و ورع و توكل و رضا و جزئيات هر مقامى ، خود را به اسماى حق چون كريم و حليم و علّام و رؤوف و امثال آن بر وفق :\r\nتَخَلَّفُوا بِأخْلاقِ اللَّهِ . « 3 »\r\nبه اخلاق الهى آراسته شويد .\r\nمتخلّق مىكند و مقام ايمان را از اين جهت مقام تخلّق گويند .\r\nپس چون احكام انحرافات از ظاهر و باطن نفس منتفى گردد ، صورت وحدت و عدالتى كه در مشيمهء نفس كامن بود متولد شود و نام آن صورت ، دل است ، پس اين\r\n\r\n\r\n","description":"","footnote":"\r\n( 1 ) - بقره ( 2 ) ؛ 18 .\r\n( 2 ) - طيش : سبك سرى ، سبك مغزى .\r\n( 3 ) - بحار الأنوار : 58 / 129 ؛ شرح الأسماء الحسنى : 41 .\r\n","page_name":" 211 ","page_number":211},
  {"content":"\r\n\r\nدل به حكم\r\n« وَ وَسَعَنى قَلْبُ عَبْدى . . . » « 1 »\r\nمحلّ تجلّى اسمى شود از توابع اسم ظاهر حق كه منشأ تعيّن نفس و مزاج اين شخص بوده باشد و در وقت سقوط نطفه و نفخ روح و زمان ولادت ، محكوم تأثير و تربيت آن اسم افتاده و حينئذ به آن اسم متحقق شود ، أعنى در وقت تجلّى آن اسم در دل او ، اسم و رسم او به كلّى از ميان برخيزد تا همه آن اسم باشد و آنگاه از مقام ايمان به مقام احسان ترقّيش محقّق شود و آن اسم كه در دل او تجلّى كرده است و اثرى از آثار آن اسماى ذات مذكور است ، حينئذ سمع و بصر و لسان و يَد و رِجلْ و عقل او گردد ، تا از اخبارى كه در حقيقت اين مقام تحقّق وارد است لطايف آن را فهم كند .\r\nپس در مراتب اسما ، سير كردن گيرد و تحقق به هر اسمى او را مستعد تحقق به اسمى ديگر مىگرداند تا به همگى اسما كه اسم ظاهر ، جامع ايشان است متحد شود .\r\nآنگاه سير در باطن روح آغازد تا به همهء اسماى باطن تنزيهى تحقّق يابد ، آنگاه به تجلّى جمعى كمالى رسد و اين سير مضاف به ساير كاملان است . اما سير مصطفوى از اين حضرت جمع قاب قَوْسَين است تا به مقام احديت جمع أو أدْنى كه لا أعلى و لا أَكْمَلَ مِنْهُ .\r\nمقدمهء دوم : آن است كه از خصايص كامل ، آن است كه غالباً به باطن و سرّ خود مشاهد حضرت غيب باشد . و به روح و نفس ، مطالع حضرت ارواح و علوم آن در مقام احسان . و به حواس ظاهر و باطن در مقام ايمان و مشغول آثار و عِبَر بود و مزاج و قواى او مقيّد باشد به مقام اسلام . و به عبادات بدنى و ملازمت همهء انواع احكام ابتلائات شرعى ، اوقات او معمور و مستغرق .\r\nاما فايدهء تقيّد سرّ و نفس شريفش به حضرت غيب و مقام احسان ، تجلّيات ذاتى و علوم حقيقى و مكاشفات صحيح است . و فايدهء تقيّد حواس و قواى ظاهر و\r\n\r\n\r\n","description":"","footnote":"\r\n( 1 ) - عوالى اللآلى : 4 / 7 ، حديث 7 ؛ بحار الأنوار : 55 / 39 ، باب 4 ، ذيل حديث 61 .\r\n","page_name":" 212 ","page_number":212},
  {"content":"\r\n\r\nباطنش به مقام ايمان ، در اين نشأت دنيا التذاذ اوست به ذكر و فكر و سماع و عبرت‌ها و در نشأت آخرت به رؤيت دائم بالبصر « 1 » و سماعِ كلام بى واسطه و غير آن .\r\nو فايدهء تقيّد مزاجش به مقام اسلام تحقق باشد به ابتلائات احكام شريعت در اين نشأت و تلذّد بدان و كشف دقايق حكمت و در هر حكمى از احكام شرعى و علت تعيين و تحديد اعداد و اوقات و مقادير در نماز و روزه و زكات و حج و غير آن و كمال انبساط حقيقت او در جميع عوالم و نشأت دنيوى و برزخى و حشرى و جنانى و كثيبى « 2 » و غير آن به آن تقيّد مزاج به مقام اسلام باز بسته است و برخوردارى از صور و نتايج آن اعمال و عبادات شرعى در برزخ و حشر كه جنّات و حور و قصور ، عين آن صور است هم بدان متعلّق و هر چند اوقات باشد كه نفس و حواس و مزاجش همرنگ سرّ گردد ، اما به حكم نشئات و آن حكمت‌هاى مذكور آن را ثباتى و دوامى بيشتر نتواند بود .\r\nمقدمهء سوم : در بيان تحقيق تجسّد اعمال و اقوال در نشئات برزخى و حشرى و جنانى و جحيمى .\r\nبدان وفّقك اللَّه كه : همچنانكه افلاك و كواكب ، صور و مظاهر حقايق و اسماى الهىاند و تشكّلات اتّصالات ايشان مظاهر توجّهات و اجتماعات حقايق و اسما ؛ و از اين جهت در اين عالم مؤثّرند و صور نتايج آن تشكّلات و اتّصالات اينجا در اين نشئات دنيا به صور امزجه و اشخاص و اقوال و اعمال و احوال ايشان متشخّص و متجسّد مىشوند ، همچنين قوا و اعضاى اين صورت انسانى كه مجمل همهء عالم است ، مظاهر و صور همان حقايق و اسماى الهىاند و تشكّلات و اتّصالات اين صور نيز كه اعمال و اقوال عبارت از ايشان است هم مظاهر توجّهات و اجتماعات\r\n\r\n\r\n","description":"","footnote":"\r\n( 1 ) - مرا دو چشم دل است كه در فرمايش رسول حق به آن اشاره شده است .\r\n( 2 ) - كثيب : تودهء ريگ ، تل ريگى .\r\n","page_name":" 213 ","page_number":213},
  {"content":"\r\n\r\nهمان حقايق و اسما است ، هر چند اين صور انسانى را از آن مظهريت آگاهى نيست ، لاجرم همچنانكه صور و نتايج آن تشكّلات و اتّصالات اگر چه اعراضند ، اينجا ظاهر و متجسّد مىشوند ، همچنين اين صور اقوال و اعمال انسانى هر چند اعراضند اما در افلاك و اطباق متجسّد مىگردند و جملهء صور برزخى و حشرى و جنانى و غير آن عين آن هيئات متجسّده‌اند و نفوس انسانى در برزخ به آن صور متعلّق مىشوند و نعمت و نقمت ايشان در برزخ از حيثيّت آن صور به ايشان مىرسد .\r\nاما هر فعلى و عملى و قولى كه به قصدى و نيّتى صحيح مقرون مىباشد به حسب قوّت نسبت آن نيّت به وحدت و اخلاص ، تجسّد او در فلكى عالىتر مقدّر مىشود ، تا اگر حكم وحدت و اخلاص بر قولى و عملى غالب آيد به حكم :\r\nإلَيْهِ يَصْعَدُ الْكَلِمُ الطَّيِّبُ وَالْعَمَلُ الصّالِحُ يَرْفَعُهُ » « 1 »\r\nحقايق پاك [ چون عقايد و انديشه‌هاى صحيح 
  ] به سوى او بالا مىرود و عمل شايستهء آن را بالا مىبرد .\r\nآن به كلى به عالم وحدت مرتفع شود و در اين افلاك هيچ صورت نپذيرد .\r\nو إليه الإشارة بقوله صلى الله عليه و آله فى جملة حديث :\r\nلاإلهَ إلّا اللَّهُ ، لَيْسَ لَها دُونَ اللَّهِ حِجابٌ حَتَّى تَخْلُصَ إلَيْهِ . « 2 »\r\nذكر لا إله الا الله نزد خداوند بدون هيچ مانعى منتهى به قبولى مىشود .\r\nو بقوله عليه الصلاة و التحيّة :\r\nما قالَ عَبدٌ لا إلهَ إلَّا اللَّهُ قَطُّ مُخْلِصاً إلّا فُتِحَتْ لَهُ أبْوابُ السَّماء حَتّى يُفْضِىَ إلَى الْعَرْشِ . « 3 »\r\n\r\n\r\n","description":"","footnote":"\r\n( 1 ) - فاطر ( 35 ) : 10 .\r\n( 2 ) - تفسير الثعالبى : 2 / 360 ، ذيل آيهء 6 سورهء مائده ؛ كنز العمال : 1 / 462 ، حديث 2001 .\r\n( 3 ) - فقه السنة : 1 / 583 ؛ كنز العمال : 1 / 423 ، حديث 1815 .\r\n","page_name":" 214 ","page_number":214},
  {"content":"\r\n\r\nبنده‌اى هرگز با اخلاص ذكر لا إله الا اللّه نگفت مگر اين كه درهاى آسمان به روى او گشوده شده تا به عرش برسد .\r\nو اما هر فعلى و قولى كه از نيّتى و قصدى صحيح خالى ماند يا به يكبارگى هَباءً منثوراً شود تا از اين عالم خاك و آب و هوا و آتش تجاوز نكند و در نشأت آخرت منضمّ با صورت جسمانيش مصور گردد و در جسمش افزوده موجب شدت عذاب صاحبش شود ، أعاذناللَّه من ذلك .\r\nو الإشارة إليه بقوله صلى الله عليه و آله :\r\nإنَّ غِلْظَ جِلْدِ الْكافِرِ اثْنَيْنِ وَ أرْبَعينَ « 1 » ذِراعاً وَ إنَّ ضِرْسَهُ مِثْلُ احُدٍ ، وَ إنَّ\r\nمَجْلِسَهُ مِنْ جَهَنَّمَ ما بَيْنَ مَكَّةَ و الْمَدينَةِ . « 2 »\r\nضخامت پوست كافر چهل و دو زرع و دندانش همانند احُد و جاى نشستنش چون در جهنّم بين مكّه تا مدينه است .\r\nو ديگر اشارات نصوص قرآن و احاديث صحاح با نظر ارباب كشفِ صحيح مطابقند كه سطح كرسى كريم ، زمين بهشت است و سقفش عرش .\r\nاما اشارت قرآن عزيز آن است كه به چيزى كه سعتِ كرسى را وصف فرموده است به عين همان چيز عرض بهشت را وصف كرده است ، قوله تعالى :\r\nوَسِعَ كُرْسِيُّهُ السَّماواتِ وَ الأْرْضَ » « 3 »\r\nتخت [ حكومت ، قدرت و سلطنت 
  ] ش آسمان‌ها و زمين را فرا گرفته است .\r\nو قوله تعالى :\r\n\r\n\r\n","description":"","footnote":"\r\n( 1 ) - اثنان و اربعون - ظ .\r\n( 2 ) - الجامع الصغير : 1 / 351 ، حديث 2303 ؛ كنز العمال : 14 / 529 ، حديث 39519 .\r\n( 3 ) - بقره ( 2 ) : 255 .\r\n","page_name":" 215 ","page_number":215},
  {"content":"\r\n\r\nوَ جَنَّةٍ عَرْضُهَا السَّماواتُ وَ الأْرْضُ » « 1 »\r\nو بهشتى كه براى پرهيزكاران آماده شده است .\r\nو اما دلالت حديث ، قوله صلى الله عليه و آله :\r\nإنَّ فِى الْجَنَّةِ مِائَةَ دَرَجَةٍ ، بَيْنَ كُلِّ دَرَجَتين مِنْها مِثْلُ ما بَيْنَ السَّماءِ وَ الْأَرْضِ ، الفِرْدَوْسُ أَعْلاها دَرَجَةً وَ مِنْها تَفْجُرُ الأنهارُ الأربعةُ وَ مَنْ فَوْقِها يَكُونُ العَرْشُ . « 2 »\r\nدر بهشت صد درجه است ، بين درجه‌اى تا درجهء ديگر همچون بين آسمان و زمين است و فردوس بالاترين درجهء آن است و از آن چهار نهر مشهور سرچشمه مىگيرد و فوق آن عرش است .\r\nو از اين اقوال و اعمال آنچه به مقاصد صحيح مؤيدتر باشد در اين بهشت به صورت حدائق و اشجار و ثمار و انهار و حور و قصور متجسّد مىشود و الدليل عليه قوله تعالى :\r\nوَ أنْ لَيْسَ لِلإِنْسانِ إلّا ما سَعى * وَ أنَّ سَعْيَهُ سَوْفَ يُرى * ثُمَّ يُجْزهُ الْجَزاءَ الأْوْفى » « 3 »\r\nو اين كه براى انسان جز آنچه تلاش كرده [ هيچ نصيب و بهره‌اى 
  ] نيست ، * و اين كه تلاش او به زودى ديده خواهد شد ؛ * سپس به تلاشش پاداش كامل خواهند داد .\r\nو قوله تعالى :\r\n\r\n\r\n","description":"","footnote":"\r\n( 1 ) - آل عمران ( 3 ) : 133 .\r\n( 2 ) - رياض السالكين : 6 / 70 ، شرح دعاى 44 ؛ الدرّ المنثور : 4 / 254 .\r\n( 3 ) - نجم ( 53 ) : 39 - 41 .\r\n","page_name":" 216 ","page_number":216},
  {"content":"\r\n\r\nفَمَنْ يَعْمَلْ مِثْقالَ ذَرَّةٍ خَيْراً يَرَهُ » « 1 »\r\nپس هركس هم‌وزن ذرّه‌اى نيكى كند ، آن نيكى را ببيند .\r\nو شك نيست كه سعى و عمل عَرَضند\r\nوَ الْعَرَض لا يبقى زَمَانَيْنَ على الصحيح ، فكيف يُرى فى الزمان الثانى ؟\r\nو نصّ صريح ، رؤيتِ عينِ سعى و عمل اثبات مىكند پس آن رؤيت جز به اين طريقِ تجسّد نتواند بود . و قوله صلى الله عليه و آله :\r\nرأيتُ ابراهيمَ عليه السلام لَيْلَةً اسْرِىَ بِى فَقالَ : يا مُحَمَّدُ ، اقْرَأْ امَّتَكَ مِنِّى السَّلامَ وَ أَخْبِرْهُمْ أنَّ الْجَنَّةَ طَيِّبَةُ التُّرْبَةُ ، عَذِبَةُ الْماءِ ، وَ أنَّها قيعانٌ وَ غِراسَها سُبْحانَ اللَّهِ وَ الْحَمْدُللَّهِ وَ لا إلهَ إلَّا اللَّهُ وَ اللَّهُ أكْبَرُ . « 2 »\r\nرسول خدا صلى الله عليه و آله فرمود : شب معراج ابراهيم را ملاقات كردم ، به من گفت : از جانب من امّت خود را سلام برسان و بگو : بهشت را خاك پاك و آب شيرين است و اكنون دشت و هامون مىباشد ، به حقيقت كه نهال‌هاى آن سبحان‌اللَّه و الحمدللَّه و لاإله إلّا اللَّه واللَّه أكْبر است .\r\nپس به واسطهء اين تجسّد مذكور ، حقيقت كامل منبسط مىشود و بناى كمالش به آن انبساط محكم مىگردد .\r\nمقدّمهء چهارم : آن است كه هر مرتبه‌اى و عالَمى و حضرتى را مبدئى و منتهائى و وسطى حقيقى است و كامل را در هر عالمى صورتى كه مدد اهل آن عالم از حيثيت آن صورت مىدهد و آن وسط حقيقى هر عالمى و مرتبه‌اى از مُلك و ملكوت و جبروت محل آن صورت كامل است و هر عملى و معرفتى و حكمتى كه از احكام و خواص هر مرتبه‌اى و عالمى ظاهر خواهد شد آن جمله نتيجهء بيان آن كامل خواهد\r\n\r\n\r\n","description":"","footnote":"\r\n( 1 ) - زلزال ( 99 ) : 7 .\r\n( 2 ) - المعجم الكبير : 10 / 173 ، حديث 10363 ؛ كنز العمال : 1 / 460 ، حديث 1990 .\r\n","page_name":" 217 ","page_number":217},
  {"content":"\r\n\r\nبود ، از حيثيت آن صورت كماليت كه او راست در هر مرتبه‌اى و مقامى .\r\nاما علوم حقيقت نتايج بيان اوست از حيثيت مقام احسان و تحقّق به اسما و صورتى كه او راست در وسط حقيقى عالمِ ارواح و مثال و علوم شريعت و اسرار و دقايق حكمت‌هاى احكام شرعى مستنبط باشد از بيان او\r\n« مِن حيثُ مقامِ الإسْلام و التعلّق بالأسْماء و خصايصِ أفعالِه وَ أقوالِه الْمُخْتَصَّة بِمِزاجِهِ الكامِلِ الواقِعِ فى حاقِّ الوَسَطِ وَ الْإعْتِدالِ . » « 1 »\r\nاز بيانات فوق استفاده مىشود كه هر كس با سعى و كوشش و جدّ و جهد خويش به مرتبهء اسلام و ايمان و احسان برسد :\r\nاوّلًا : تمام مسائل مادّى و دنيايى به هر صورت كه باشد در نظرش سهل و آسان و از دست رفتنى جلوه كند .\r\nو ثانياً : تمام همّت خود را بعد از معاش حلال ، صرف رشد عقل و فكر و قلب و روح نمايد ، تا جايى كه مظهر اسما و صفات شود .\r\nثالثاً : با فيوضات اخروى اتحاد پيدا كرده ، در آن جا آثار وجودى خويش را كه متولّد از اسلام و ايمان و احسان بوده به صورت فردوس و يا جنّت و رضا و خشنودى حق خواهد يافت .\r\nاينچنين انسان در برابر حوادث و ابتلائات و فتنه‌ها و آزمايش‌ها ، بىشكست است و بلكه تمام مكاره براى او زمينهء تذكر و توجه نسبت به حضرت محبوب است و گشايش كار خويش را هم جز به دست رحمت و لطف دوست نخواهد دانست .\r\nآرى ، انسان عجيب‌ترين موجود جهان از نظر باطن و ملكوت وجود است كه با كمك اسلام يعنى عمل به شريعت و ايمان يعنى خلوص و اخلاص و احسان يعنى فناى در حق مىتواند به وصال محبوب واقعى يعنى حضرت ربّ العزّه برسد .\r\n\r\n\r\n","description":"","footnote":"\r\n( 1 ) - مشارق الدَّرارى : 467 - 473 .\r\n","page_name":" 218 ","page_number":218},
  {"content":"\r\n\r\n اى رونق هر گلشنى ، وى روزن هر خانه‌اى * هر ذرّه از خورشيد تو ، تابنده چون دُردانه‌اى\r\nاى غوث هر بيچاره‌اى ، واگشت هر آواره‌اى * اصلاح هر مكّاره‌اى ، مقصود هر افسانه‌اى\r\nاى حسرت سرو سهى ، اى رونق شاهنشهى * خواهم كه ياران را دهى ، يك يارِ بى يارانه‌اى\r\nدر هر سرى سوداى تو ، در هر لبى هيهاى تو * بى فيض شربتهاى تو ، عالم تهى پيمانه‌اى\r\nهر خسروى مسكين تو ، صيد كمين شاهين تو * وى سلسلهء تقليب تو ، زنجير هر ديوانه‌اى \r\n هر نور را نارى بود ، با هر گلى خارى بود * بهر حرس مارى بود ، بر گنج هر ويرانه‌اى \r\n( مولوى )\r\n\r\nداستان ابوجعفر همدانى و عقد « 1 » مرواريد\r\n« چون معتصم بر سرير حكومت نشست ، ابوجعفر همدانى را به منادمت خويش مخصوص ساخت . شبى به او گفت : داستانى بگو تا لحظه‌اى خاطرم مشغول گردد .\r\nابوجعفر گويد : گفتم : اگر فرمان باشد قصه‌اى كه در جوانى به من گذشت عرض كنم ، گفت : بگوى .\r\nبر زبان آوردم كه روزگارى به واسطهء بيكارى ، تنگ‌دستى عظيم پيش من آمد و چون مدتى در محنت فقر و فاقه گذرانيدم درهمى چند قرض كردم و به خدمت ابودُلَف خزرجى پيوستم و به حبل دولت او تمسّك جستم . روزى ابودلف گفت :\r\n\r\n\r\n","description":"","footnote":"\r\n( 1 ) - عِقد : گردن بند .\r\n","page_name":" 219 ","page_number":219},
  {"content":"\r\n\r\nجمعى حسودان و اضداد ، بهتانى بر محمّد مُغيث حاكم ارمنيّه بسته بودند و خليفه را در آن باب چنان گرم ساخته كه به اخذ و قيد او فرمان داده بود و چون او را به بغداد آوردند ، خليفه از او استفسار نموده و پس از تفحصّ بليغ ، برائت ساحت او وضوح يافت ؛ فرمان واجب الاذعان نفاذ يافت كه محمد بن مغيث نوبتى ديگر به سر عمل خود رود . و چون ميان من و او محبت قديم بود گفت : مىخواهم كسى را به ارمنيّه فرستم تا زبان به تهنيت او بگشايد ، اگر رغبت كنى تو را بدين مهم نامزد كنم . گفتم : فرمانبردارم . و ابودلف هزار درهم به من داد تا به اخراجات ضروريّهء خود مصروف دارم و من به ارمنيّه رفته رسوم تهنيت و سفارت به تقديم رسانم .\r\nمحمد بن مغيث در شأن من التفات موفور نموده پيوسته مرا به مجلس خود مىطلبيد و من هميشه نُقلى سواى گوشت قديد آهو نمىديدم و به سبب اكل آن ، طبيعت من نيز مايل به گوشت قديد شده ، روزى محمد بن مغيث به جهت من آهويى فرستاد ، غلام را گفتم اين آهو را ذبح كن و گوشت آن را قديد ساز .\r\nدر اين اثنا كه غلام به ترتيب گوشت‌هاى او مىپرداخت و آن را ريزه ريزه مىساخت ، زاغى به طمع گوشت از هوا درآمده ، عِقد مرواريد كه در منقار داشت بيفكند و قدرى گوشت در ربود . من چون آن عِقد مرواريد را ديدم كه در منقار داشت در لطافت و قيمت آن حيران بماندم .\r\nچون محمدبن مغيث مرا رخصت مراجعت داد هزار دينار به نزد من فرستاد و من با حصول مطالب و مآرب به بغداد رفتم و آن عِقد مرواريد را به صرّافى فروختم به پانزده هزار درم و به خدمت ابودلف رفته تشريفى و انعامى لايق به من داد و چون مبلغى خطير به دست من درآمده بود ترك ملازمت كرده به مصر رفتم و با خواجهء صاحب ثروت و نعمت از قبيلهء همدان كه ساكن آن ديار بود آشنايى پيدا كردم و ميان ما قواعد محبت و داد استحكام يافته ، به مصاهرت انجاميده ، دختر خود را در حبالهء نكاح من درآورده ، ميان ما و آن دختر موافقت و الفتى عظيم روى نمود .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nروزى غلام من بر بام خانه نشسته گوشت قديد مىكرد بر همان اميد كه مگر بار ديگر زاغ عقد مرواريدى بياورد ، ناگاه لقلقى مارى در منقار داشت ، چون به سر غلام رسيد مار از منقار او جدا شده در كنار غلام افتاد و آن بيچاره را زخمى زده هلاك گردانيد . زن گفت : لعنت بر لقلق و زاغ باد . من گفتم : خيانت لقلق معلوم است اما جرم زاغ چيست كه لعنت بر او مىكنى ؟ دختر گفت : روزى بر بام خانهء خود نشسته بودم و عقد مرواريد قيمتى پيش خود نهاده ناگاه به سخنى مشغول شدم ، زاغى بيامد و آن را در ربود ، پدرم جمعى در عقب او فرستاد و از آن اثرى نيافتند . آخرالامر آن را در بازار بغداد در دكان صرّافى ديدم ، به پانزده هزار درم خريده به نزد من آوردند . من تبسّم كردم و صورت حال بيان نمودم و اين معنى از نوادر اتفاقات است . » « 1 »\r\n\r\nداستانى در رزّاقيت خدا\r\n« قاضى برنى حكايت كرد كه : زنى را ديدم در باديه كه سرما آمده بود و زراعت وى را به آسيب سخت دچار كرده بود ، زراعتى كه سبب معاش و مايهء ارتزاق او بود .\r\nمردمان او را در آن مصيبت تعزيت مىدادند و به صبر امر مىكردند كه او در آن ميان دست به دعا برداشت و روى به آسمان كرد و گفت :\r\nاللّهُمَّ أنْتَ الْمَأْمُونُ لأِحْسَنِ الْخَلَفِ ، وَ بِيَدِكَ التَّعْويضُ عَمّا تَلَفَ ، فاْفْعَلْ ما أنْتَ أهْلُهُ ، فَإنَّ أرْزاقَنا عَلَيكَ ، وَ آمالَنا مَصْرُوفٌ إلَيْكَ .\r\nالهى ! تويى قابل اعتماد براى حفظ بهترين چيزى كه بجا مانده و بر آنچه تلف شده تو بهترين جبران كننده‌اى ، به آن صورت كه اهليّت دارى نعمتت را بر من ارزانى دار و آن چنان كه لايق آنى از دستگيرى درماندگان و يارى بيچارگان از من دستگيرى كن كه روزى ما بر عهدهء توست و اميد ما به عنايت و لطف\r\n\r\n\r\n","description":"","footnote":"\r\n( 1 ) - زينة المجالس : 702 .\r\n","page_name":" 221 ","page_number":221},
  {"content":"\r\n\r\nتو بسته است .\r\nهنوز از آن محل فراتر نرفته بود كه مردى ثروتمند بدان موضع رسيد و آن حال با او حكايت كردند ؛ فىالحال پانصد دينار زر به آن آسيب ديده بخشيد . » « 1 » آرى ، حضرت محبوب و ربّ مطلوب در نزديكترين حال ، دعاى دلسوخته را مستجاب و مكروه بيچاره‌اى با فرج قريب گشود .\r\n با يكى غمزهء مستانه خراب كردى * چهره افروختى از ناز و كبابم كردى\r\nتا كه زد چنگ غمت بر دلم اى آفت جان * روز و شب همنَفَس چنگ و ربابم كردى\r\nخواستم ساغرى از دست تو نوشم جانا * خون به ساغر صنما جاى شرابم كردى\r\nديده بستم مگر اى فتنه به خوابت بينم * زان دو چشمان سيه رخنه به خوابم كردى\r\nعقل و ايمان و دل و صبر و قرارم بردى * خانه آباد ! عجب خانه خرابم كردى\r\nعاشق روى تو و دست ز خود شسته منم * از من اى دوست چه سر زد كه جوابم كردى\r\nبه سر كوى تو منصورى ديوانه منم * خوشم از اين كه تو ديوانه خطابم كردى \r\n( منصورى )\r\n\r\n\r\n","description":"","footnote":"\r\n( 1 ) - الفرج بعد الشّدة ، تنوخى : 1 / 46 ؛ تفسير الثّعالبى : 4 / 193 .\r\n","page_name":" 222 ","page_number":222},
  {"content":"\r\n\r\n\r\nدعايى براى فرج بعد از شدت\r\n« در روزگار عبدالملك مروان ، مردى در مدينه مغضوب وى شد ، عبدالملك خون او را هدر گردانيد و فرمان داد كه او را هر كجا يابند به قتل برسانند و گفت : هر كس به وى پناه دهد ، او نيز به اعدام محكوم مىگردد .\r\nآن مرد از ترس جبّار شام و خون آشام حزب ننگين اموى حيران و خائف ، گرد كوه و كمر و دشت و بيابان مىگشت و در هر موضع يك روز يا دو روز بيشتر مقام نمىگرفت ، از گفتن نام و نشان خويش به مردم خوددارى مىكرد ، گاه چون نخجير بر كمر كوه بودى و گاه چون آهو در ميان بيابان و گاه چون ابر در صعود قطرات عَبَرات مىباريدى و گاه چون سيل در آن حدود سر بر سنگ زنان مىغلطيدى و گاه چون سايه در پس ديوار مىافتادى و زبان حال اينچنين مىسرودى .\r\n تاكى از حادثه دلتنگ و پريشان بودن * چند از جور فلك بى سر و سامان بودن\r\nگاه چون سيل نهادن به ره دريا سر * گاه چون ابر شدن بر كُه و گريان بودن\r\nگاه چون نخجير از اين كوه به آن كوه شدن * گاه چون آهو در دشت و بيابان بودن\r\nگاه چون سايه نشستن ز پس هر خس و خار * گه چو خورشيد به تنهايى پويان بودن \r\nروزى در ميان بيابانى بر اين حال مىرفت ، بزرگى را ديد محاسن سپيد كه جامهء سپيد پوشيده نماز مىكرد ، در موافقت او به نماز مشغول گشت ، چون آن بزرگ نماز را سلام داد ، پرسيد از كجايى و اينجا چه مىكنى ؟ گفت : گريخته‌ام ، متواريم ، از جور سلطان خائف شده و بر جان خود ناايمن گشته‌ام ، وادى به وادى مىگردم و از\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبيابانى به بيابانى ره مىسپرم ، ساعت به ساعت هلاك خود را انتظار مىكشم . آن بزرگ به او گفت :\r\nفَأيْنَ أنْتَ مِنَ السَّبْعِ ؟\r\nاز هفت گانه به كجايى ؟\r\nگفتم : كدام هفت كه شش جهت و پنج حس و چهار طبع من چنان مستغرق خوف و وحشت گشته‌اند كه دو ساعت در يك موضع نتوانم بود ، چه دانم كه كدام هفت مىگويى ، من از اندوه نه هفت مىدانم و نه هشت . گفت : گوش دار تا از زبان من بشنوى و به بركات اين دعا چشم فرج بدوزى ؛ و اين دعا بخواند :\r\nسُبْحانَ اللَّهِ الْواحِدِ ، سُبْحانَ الَّذى لَيْسَ غَيْرُهُ ، سُبْحانَ الْقائِمِ القديمِ الّذى لا بَدْءَ لَهُ ، سُبْحانَ الَّذى يُحْيى وَ يُميتُ ، سُبْحانَ الَّذى كُلَّ يَوْمٍ هُوَ فى شَأْن ، سُبْحانَ الَّذى خَلَقَ ما يُرى وَ خَلَقَ ما لايُرى ، سُبْحانَ الَّذى عَلِمَ كُلَّ شَىْءٍ مِنْ غَيْرِ تَعْليمٍ . اللَّهُمَّ إنّى اسْألُكَ بِحَقِّ هذِهِ الْكَلِماتِ وَ حُرْمَتِهِنَّ أنْ تَفْعَلَ بى كَذا وَ كَذا . « 1 »\r\nو چند بار اعاده كرد تا ياد گرفتم و سپس امن و سكونى در دل من پديد آمد و از آن خوف و رعب هيچ در خاطر من نماند و هم از آن موضع به آرزويى فسيح و اميدى هر چه تمام‌تر روى به عبدالملك آوردم و به در سراى او رفتم و دستورى خواستم ، مرا دستورى دادند ، چون به عبدالملك رسيدم گفت : ساحرى آموختى كه بدان استظهار چنين جرأت نمودى ؟ گفتم : نه ، امر و حال خود با او حكايت كردم و دعا بر خواندم ، مرا امان داد و نيكى بسيار كرد و از آن بلا و محنت به بركت دعا نجات يافتم و لذّت فرج بعد از شدّت را چشيدم . »\r\n\r\n\r\n","description":"","footnote":"\r\n( 1 ) - الهواتف : 56 ؛ الفرج بعد الشدة ، تنوخى : 1 / 50 .\r\n","page_name":" 224 ","page_number":224},
  {"content":"\r\n\r\n\r\nدعاى كرب و اثر آن\r\n« وليد بن عبدالملك در روزگار حكومت خود به صالح بن عبداللَّه كه عامل مدينه بود به دستخط خويش نوشت كه حسن بن حسن بن على بن ابىطالب عليه السلام را كه محبوس است از حبس بيرون آور و در مسجد رسول خداى دستور بده تا پانصد تازيانه بر او بزنند !\r\nصالح بر فراز منبر شد تا فرمان وليد را برخواند و بعد از آن دستور وليد را بر آن سلالهء نبوت اجرا نمايند . هنوز در ميان خواندن بود كه وجود مبارك حضرت زين‌العابدين عليه السلام از در درآمد و مردمان راه او را گشاده كردند تا نزديك حسن بن حسن رسيد و فرمود : پسر عمو چه بوده است تو را ؟ خداى را به دعاى كرب بخوان تا حضرت محبوب تو را از اين مكروه فرج آورد . حسن گفت : اى پسر عمو ، دعاى كرب كدام است ؟ فرمود : بگو :\r\nلا إلهَ إلّا اللَّهُ الْحَليمُ الْكَريمُ ، لا إلهَ إلّا اللَّهُ الْعَلِىُّ الْعَظيمِ ، سُبحانَ اللَّهِ ربِّ السَّمواتِ السَّبْعِ وَ رَبِّ الأْرَضينَ السَّبعِ وَ رَبِّ الْعَرْشِ العَظيمِ ، وَ الْحَمْدُللَّهِ رَبِّ الْعالَمينَ .\r\nهيچ معبودى جز آن خداى حليم كريم نيست ، هيچ معبودى جز آن خداى بلند جايگاه عظيم نيست . منزّه است خداى صاحب آسمان‌هاى هفتگانه و مالك زمين‌هاى هفتگانه و خداى عرش بزرگ ؛ و سپاس خداى را كه پروردگار عوالم هستى است .\r\nسپس برگشت . حسن بن حسن اين دعا را تكرار مىكرد كه صالح از منبر فرود آمد و گفت : او را باز گردانيد كه از سيماى او مردى مظلوم مىبينم ، در كار او به امير رجوع كنم . و حال او عرضه داشت ، در مدت نزديك جواب آمد كه او را آزاد\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nكنيد ! » « 1 »\r\n به كوى وصل تو هر كس كه ره بَرد يارا * كى آرزو بنمايد بهشت اعلا را\r\nبه مهر زُهره جبينان كجا سپارد دل * كسى كه ديد جمال تو ماه سيما را\r\nاگر چه سرو سَهى در چمن بود آزاد * وليك بنده بود آن قد دل آرا را\r\nحجاب بين تو و دوست جز من و ما نيست * به يك طرف بزن اين پردهء من و ما را\r\nعلاج درد منيّت به غير او نبود * به او دوا كن اگر طالبى مداوا را\r\nز جوى عقل كجا آب مىخورد ديگر * كسى كه يافت چو لامع ز عشق دريا را \r\n( لامع )\r\n\r\nداستان زندان ابراهيم تيمى با شخصى از بحرين\r\n« ابراهيم تيمى حكايت كرد كه چون حجاج بن يوسف مرا محبوس گردانيد موضعى ديدم تنگ و تاريك‌تر از دل عاشقان و ديدهء معشوقان ، مردم زيادى در حبس بودند و هر دو نفر را يك بند نهاده و هر كس را چندان بيش جاى نبود كه\r\n\r\n\r\n","description":"","footnote":"\r\n( 1 ) - بحار الأنوار : 92 / 233 - 234 ، باب 107 ، حديث 29 ؛ مهج الدّعوات : 331 .\r\n","page_name":" 226 ","page_number":226},
  {"content":"\r\n\r\nنشسته بودند ، مصلّى و مسجد و مرقد و محلّ قضاى حاجت يكى بود و ما از تنگى موضع و وحشت منزل بدين حالت بوديم كه مردى را از اهل بحرين درآوردند ، جايگاه نشستن نيافت و محبوسان او را راه نمىدادند و به يكديگر مىانداختند . مرد گفت : صبر كنيد كه من امشب بيش اينجا نخواهم بود .\r\nچون شب درآمد برخاست و نماز گزارد و گفت :\r\nيا رَبِّ ، مَنَنْتَ عَلَىَّ بِدينِكَ ، وَ عَلَّمْتَنى كِتابَكَ ، ثُمَّ سَلَّطْتَ عَلَىَّ شَرَّ خَلْقِكَ ! يا رَبِّ ، اللَّيْلَةَ اللَّيْلَةَ لا اصْبِحُ فِيه .\r\nالهى ! به فرهنگ پاكت بر من منّت گذاردى و قرآنت را به من آموختى ، آن گاه شريرترين موجود را بر من مسلّط نمودى ! اى مالك من ، همين امشب ، همين امشب كه آزادى من به صبح نينجامد .\r\nهنوز صبح سر از گريبان مشرق بر نياورده بود كه درِ زندان بگشادند و آن مرد را آواز دادند . گفتم : مگر براى سياست و قتل بيرون مىبرند ! در حال قيد از پاى او برگرفتند و خلاص دادند . بيامد و بر درِ زندان بايستاد و بر ما سلام كرد و گفت :\r\nأطيعُوا اللَّهَ لا يَعْصيكُمْ .\r\nخدا را اطاعت كنيد ، تا خداوند خواستهء شما را روا گرداند .\r\n چشم بگشا روى جانان كن نگاه * بفكن از رأس خود اينجا گه كلاه\r\nلون ديگر بايد اندر پوشش * جوش ديگر بايد اندر جوشش \r\n تو به خود وامانده‌اى اى كور دل * پاى تو رفته است اينجا گه به گل\r\nپاى بيرون كش از اين قارون زمين * گر همى خواهى تو سرخىّ جبين\r\nسرمهء بينش بكش در ديده‌ات * تا شود روشن عيان ديده‌ات\r\nديدهء معنى گشا در روى يار * تا خزانت گردد اينجا گه بهار\r\nتو به اين ديده كجا بينى ورا * گر هزاران سال باشى ديده را\r\nگر تو پيوندى كنى با اهل راز * در شود از وصل بر روى تو باز\r\nلوح دل را پاك بايد ساختن * تا توان بر او نظر انداختن \r\n\r\n","description":"","footnote":"","page_name":" 227 ","page_number":227},
  {"content":"\r\n\r\n من نظر در خوبرويان كرده‌ام * لوح زشتى را ز زشتان شسته‌ام\r\nدر سياهى روز كى پيدا بود * چشم نابينا كجا بينا بود \r\n( عطّار نيشابورى )\r\n\r\nداستان ابوسعيد بقّال در زندان حجاج\r\n« ابوسعيد بقّال حكايت كند كه من و ابراهيم تيمى در حبس حجّاج بوديم . يك شب به وقت نماز مغرب با هم سخن مىگفتيم كه شخصى را درآوردند . گفتم :\r\nيا عَبْدَاللَّهِ ما قَضِيَّتُكَ ؟\r\nاز حال او و سبب حبس او سؤال كرديم ، گفت : هيچ موجب ديگر نمىدانم الّا آن كه رئيس محل از من بدينگونه سعايت كرده كه او نماز بسيار مىخواند و روزه بسيار مىگيرد ، همانا كه مذهب خوارج دارد . بدين تهمت مرا گرفته و محبوس كرده‌اند ؛ به خدا قسم اين مذهبى است كه هرگز نپسنديده‌ام و هواى آن بر دل من نگذشته است و دوست نداشته‌ام آن مذهب را و اهل آن مذهب را . بعد از آن گفت : بفرماييد تا مرا آب وضو دهند . التماس كرديم تا به جهت او آب وضو آوردند ، وضو ساخت و چهار ركعت نماز بگزارد و بعد از آن بگفت :\r\nاللّهُمَّ أنْتَ تَعْلَمُ إساءَتى وَ ظُلْمى وَ إسْرافى ، لَمْ اجْعَلْ لَكَ وَلَداً وَ لا نِدّاً وَ لا صاحِبَةً وَ لا كُفْواً ، فَإنْ تُعَذِّبْنى فَبِعَدْلِكَ ، وَ إنْ تَعْفُ عَنّى فَإنَّكَ أنْتَ الْغَفُورُالرَّحيمُ الْعَزيزُ الْحَكيمُ . اللَّهُمَّ إنّى أسْألُكَ يَا مَنْ لايُغْلِطُهُ الْمَسائِلُ ، وَ يا مَنْ لا يَشْغَلُهُ سَمْعٌ عَنْ سَمْعٍ ، وَ يا مَنْ لايُبْرِمُهُ إلْحاحُ الْمُلِحّينَ ، أنْ تَجْعَلَ لى فى ساعَتى هذِهِ فَرَجاً وَ مَخْرَجاً مِنْ حَيْثُ أرْجُو . . .\r\nخداوندا ، تو كردار زشت و ستم و اسراف مرا مىدانى ، براى تو فرزند و همتا و همسر و شريكى ننهاده‌ام ، پس اگر عذابم كنى از روى عدالت توست و اگر از من درگذرى تو را سزد كه تو بسيار بخشنده و مهربان و عزيز و حكيمى .\r\nخداوندا ! اى كه درخواست‌هاى گوناگون او را به اشتباه نيفكند ، اى كه هيچ\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nشنيدنى او را از شنيدنى ديگر سرگرم نسازد ، اى كه پافشارى اهل اصرار او را دلتنگ نكند ، از تو مىخواهم كه در همين ساعت براى من فرج و راه گريزى از آن جا كه اميد دارم قرار دهى . . .\r\nچند نوبت همين بگفت . بدان خدايى كه جز او خدايى نيست ، هنوز دعا تمام نكرده بود كه درِ زندان بگشادند و او را آواز دادند . برخاست و گفت : اگر عافيت باشد به خدا كه شما را در دعا فراموش نكنم و اگر حالى ديگر بود خداى در دنيا به رحمت و ثواب در آخرت جمع گرداند . روز ديگر شنيديم كه دست تعرض از او كوتاه كردند و او را مطلق العنان گردانيدند ، به بركت اخلاص اين دعا . »\r\n\r\nدعاى خفى اللُّطف و نجات از مرگ\r\n« هارون الرشيد روزى به يكى از خدمتكاران خود گفت كه چون شب درآيد به فلان حجره رو و در بگشا و آن كس كه در آن جا يا بى بگير و به فلان صحرا رو و در فلان موضع قرار بگير كه آن جا چاهى است آماده ، او را زنده در آن چاه افكن و چاه را به خاك انباشته كن و بايد كه فلان حاجب با تو باشد .\r\nآن شخص به موجب فرمان ، آن حجره بگشاد ، در آن جا نوجوانى ديد در غايت جمال و لياقت و ظرافت و لطافت كه آفتاب از نور روى او خجل شدى . او را بگرفت و به جبر هر چه تمام‌تر وى را به طرف محل مقصود حركت داد . جوان گفت : از خداى بترس كه من فرزند رسول خدايم ، اللَّه اللَّه كه فرداى قيامت جدّ مرا بينى و خون من در گردن تو باشد !\r\nمأمور هارون سخن وى را هيچ التفات نكرد و آن جوان را كشان كشان در آن موضع برد كه هارون دستور داده بود . جوان چون هلاك خود معاينه ديد ، از جان نوميد گشت و گفت : اى فلان در هلاك من تعجيل مكن كه هر گه كه خواهى توانى ، مرا چندان امان ده كه دو ركعت نماز بگزارم ، بعد از آن تو دانى بدانچه تو را\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nفرموده‌اند . برخاست و دو ركعت نماز بگزارد و آن موكّلان شنيدند كه در نماز مىگفت :\r\nيا خَفِىَّ اللُّطْفِ أعِنّى فى وَقْتى هذا ، وَ الْطُفْ بى لُطْفَكَ الْخَفِىَّ .\r\nاى آن كه لطف پنهان دارى ، مرا در اين گاه يارى رسان و با لطف پنهان خويش مورد نوازشم قرار ده .\r\nگفتند : دعا هنوز تمام نشده بود كه بادى سخت برخاست و غبار تيره پديد آمد چنان كه يكديگر را نتوانستيم ديد و از صعوبت آن حال به روى درافتاديم و به خويشتن چنان مشغول شديم كه پرواى آن جوان نبود . بعد از آن غبار نشست و باد ساكن گشت ، جوان را طلب كرديم ، نيافتيم و آن بندها را ديديم كه در وى بود آن جا افتاده . با يكديگر گفتيم نبايد كه امير را گمان افتد كه ما او را آزاد كرديم و اگر دروغ گوييم تواند بود كه خبر آن جوان بعد از اين به وى رسد و اگر راست گوييم باشد كه باور ندارد و ما را هلاك كند .\r\nبعد از اين با يكديگر گفتيم كه دروغ ما را از بلا نخواهد رهانيد ، راستى بهتر خواهد بود . چون نزديك هارون درآمديم صورت حال را به راستى با وى حكايت كرديم . رشيد گفت : خفىّ اللّطف او را از هلاك برهانيد ، برويد به سلامت و اين سخن به هيچكس نگوييد . »\r\n در هر دو جهان غير توأم يار نباشد * جز عشق جمال تو مرا كار نباشد\r\nكرديم به عالم نظر از ديدهء تحقيق * در دار جهان غير تو ديّار نباشد\r\nاشياى جهان جمله چو آيينه و در آن * جز روى نكوى تو پديدار نباشد\r\nبى پرده چو خورشيد جمال تو بتابد * خفّاش ولى لايق ديدار نباشد\r\nدشوار بود گر چه ره عشق و ليكن * با بدرقهء لطف تو دشوار نباشد \r\n( لامع )\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nداستان ابوالحسن بن ابى طاهر و فرزندش در زندان\r\n« ابوالحسن بن ابى طاهر مىگويد :\r\nابوجعفر محمد بن ابى القاسم در آن وقتى كه براريكهء قدرت و در منصب وزارت القاهر بود ، بر من و پدرم خشم گرفت ، در جايى به غايت تنگ و تاريك ما دو نفر را حبس كرد ، هر روز ما را به محاكمه كشيده و پدرم و مرا به مال مصادره و مطالبه مىكردند و در برابر چشم پدر مرا به شكنجه و آزار دچار مىساختند .\r\nدر آن حبس شدايد و مشقّات بسيار كشيديم ، تا روزى پدرم مرا گفت كه ما را با اين نگاهبانان زندان آشنايى حاصل شده ، لازم است به مراعات حال اينان برخاست ؛ به فلان صرّاف كه دوست من است كاغذى بنويس تا سه هزار درهم به نزد ما فرستد و ما در بين اين زندانبانان تقسيم كنيم .\r\nمن آنچه فرموده بود بجاى آوردم . چون سه هزار درهم برسيد خواستم تسليم مأموران كنم ، هر چند كوشيدم قبول نيفتاد . از امتناع ايشان تفحّص كردم و در كشف حقيقت پافشارى نمودم ، عاقبت به من گفتند : وزير امشب بر قتل شما عزم بسته است و حكم جزم كرده كه شما را از بين ببرد ؛ در چنين حالتى قبيح است ما چيزى از شما قبول كنيم .\r\nمن از شنيدن اين خبر بىآرام گشتم و اضطرابى هر چند تمام‌تر در من پديد آمد و رنگ صورتم برگشت . چون پدر را از آن حال آگاهى دادم گفت : درهم برگردان . چنان كردم .\r\nپدرم در آن ايّام كه در حبس بود ، پيوسته صائم بودى ، چون شب مىرسيد غسل مىكرد و به نماز و دعا و خضوع و خشوع مداومت مىنمود و من با او موافقت مىكردم ، تا آن كه آن شب نماز خفتن بگزارد و به زانو درآمد و مرا گفت : تو نيز اينچنين حالت بر خود بگير . من نيز همانند پدر به حال خضوع در برابر حريم حضرت محبوب برآمدم . پدر روى به جانب حق كرد و عرضه داشت : يارب ، وزير\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nالقاهر بر من ستم روا داشت ، مرا چنان كه مىبينى به حبس انداخت و قصد جان من و پسرم نمود .\r\nفَانَا بَيْنَ يَدَيْكَ قَدِ اسْتَعْدَيْتُ إلَيْكَ وَ أنْتَ أحْكَمُ الْحاكِمينَ ، فَاحْكُمْ بَيْنَنا .\r\nمن پيش روى تو هستم و از تو كمك خواستم و تو حاكم‌ترين داوران هستى ، پس بين ما داورى كن .\r\nو بر اين دعا هيچ اضافه نكرد و بعد از آن آوازى نيك بلند برداشت و اين جمله را تكرار كرد :\r\n« فَاحْكُمْ بَيْنَنا . »\r\nتا آن كه چهار ساعت از شب بگذشت ، واللَّه كه هنوز گفتن فاحكم بيننا قطع نكرده بود كه آواز در شنودم . شك نكردم كه جهت اعدام ما آمده‌اند . از غايت هول و سختى آن حال بترسيدم و بيهوش گشتم . چون نيك بنگريستم خادم القاهر با شمع‌ها و مشعل‌ها به زندان آمده بود ، آواز داد كه ابن ابى طاهر كدام است ؟ پدرم برخاست و گفت : اينك منم . گفت : پسرت كجاست ؟ گفت :\r\nاين است پسرم . گفت : بسم‌اللَّه ، بازگرديد به سلامت و عافيت و مكرّم و محترم .\r\nچون بيرون آمديم معلوم شد كه وزير را گرفته‌اند و قاهر بر او به شدت غضبناك شده و خداوند مهربان بر ما لطف و رحمت آورده . وزير بيچاره سه روز در قيد و بند و در تنگناى زندان زيست تا ملك الموت او را از رنج دنيا خلاص و به عذاب آخرت دچار ساخت . »\r\n بدان اى دل اگر هستى تو عاقل * كه يكدم مىنشايد بود غافل\r\nبه روز و شب عبادت كرد بايد * دل و جانت قرينِ درد بايد\r\nاز آن بخشيدت اى جان زندگى را * كه تا بندى كمر مر بندگى را\r\nبه راه بندگى چون اندر آيى * به قدر وسع خود جهدى نمايى\r\nكليد معرفت آمد عبادت * به شرط آن كه گويى ترك عادت\r\nعبادت را اساس راه دين دان * عبادت بود مقصودش يقين دان \r\n\r\n","description":"","footnote":"","page_name":" 232 ","page_number":232},
  {"content":"\r\n\r\n چو مرد از اصل فطرت مستعدّ است * همه كار وى اندر دين مجدّ است\r\nچو گشتى مستعدّ اين سعادت * مكن تقصير در عين عبادت\r\nعبادت چون كنى از علم بايد * كه تا كارى تو را زانجا گشايد\r\nاگر بى علم باشد كار و بارت * يقين بر هيچ پايد روزگارت \r\n( عطّار نيشابورى )\r\n\r\nداستان محمد بن زيد علوى و شخصى از بنى اميه\r\n« در تواريخ معتبره آورده‌اند كه :\r\nعادت محمد بن زيد علوى معروف به داعى كه حاكم طبرستان بود بر اين قرار داشت كه در ابتداى هر سال كه كارگزاران دولت مشغول به تحصيل ماليات مىشدند ، در بيت‌المال نظر مىكرد و هر چه از سال گذشته باقى مانده بود بر جماعتى از قريش كه در آن ولايت بودند ، بر حسب اختلاف شأنشان قسمت مىكرد و هر يك را فراخور حسب و نسب نصيبى مىداد .\r\nيك سال بنابر عادت مقرّر بر مقرّ حكمرانى نشسته بود تا مرسومات و ارزاق را به اهل استحقاق برساند . اول بنى هاشم را نصيب فرمود . چون از تمامت بنى هاشم فارغ شد فرمود : تا بنى عبد مناف را آواز دادند . مردى برخاست و گفت : من از بنى عبد منافم . داعى گفت : از كدام قبيله‌اى ؟ گفت : از بنى اميّه . گفت : از كدام بطن ؟ آن مرد خاموش شد . گفت : مگر از فرزندان معاويه‌اى ؟ گفت : آرى . داعى گفت : از كدام فرزند ؟ باز خاموش شد . گفت : مگر از فرزندان يزيدى ؟ گفت : بلى . گفت :\r\nبدانديشه‌اى است تو را و خطا تدبيرى افتاده است كه قصد اين ولايت كرده‌اى كه وُلات اين ولايت آل ابى طالبند و ايشان را از شما طلب خون قصاص است به جهت سيّد ايشان حسين بن على عليهما السلام و تو را از اين به بعد هرگز چاره نبود ، چه اگر غرض استمداد و استعانت بود در شام و عراق جمعى توانستى يافت كه به جدّ تو تولا\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nكردندى و اسلاف تو را دوست داشتندى ، با تو مبرّت و احسان كردندى . اگر اين اختيار از سر جهل و نادانى كرده‌اى تمام‌تر از اين جهل نمىباشد و اگر دانسته و متعمّداً ارتكاب اين مخاطره كرده‌اى ، خود را به دست خويش در ورطهء هلاك انداخته و به پاى خود به گورستان آمده‌اى !\r\nعلويان چون اين سخن بشنيدند هر يك به نظر عداوت و چشم حقارت در وى نگريستند و خواستند كه قصد او كنند ، داعى بانگ بر ايشان زد و گفت : ساكت باشيد و مپنداريد كه كشتن او قصاص خون حضرت سيّدالشهداء عليه السلام خواهد بود ، او را چه جرم است در اين مسأله ؟ خداى تعالى حرام كرده است كه كسى را به جرم كس ديگر مؤاخذت كنند چنان كه فرمود :\r\nوَ لا تَزِرُ وازِرَةٌ وِزْرَ اخْرى » « 1 »\r\nو هيچ بردارندهء بار گناهى بار گناه ديگرى را به دوش خود بر نمىدارد .\r\nواللَّه اگر كسى متعرض او شود آن كس را قصاص كنم . پس گفت : بشنويد حكايتى و آن را در كارها اسوه و دستور خويش سازيد . پدر من با من حكايت كرد و از پدر خود روايت فرمود كه ابومنصور ، حاكم عبّاسى ، آن سال كه به حج رفته بود گوهرى قيمتى بر وى عرضه داشتند كه مثل آن نديده بود و از آن تعجّب نمود . بعد از آن به او گفتند كه محمد بن هشام بن عبدالملك گوهرى از اين بهتر و پرقيمت‌تر و فاخرتر دارد . منصور ربيع حاجب را گفت تا محمد بن هشام بن عبدالملك را طلب كند و آن گوهر را از او بستاند . پسر هشام هم بعد از اين واقعه پنهان شد .\r\nمنصور گفت : فردا كه در مسجدالحرام من نماز جمعه گزارم تو بگو تا همه درها را فرو بندند و قفل بر نهند و معتمدان و ثقات را بر آن درها موكّل گردان و بعد از آن يك در بگشاى و خود بر آن در بنشين و بايد هيچ كس از آن در بيرون نرود الّا آن كه\r\n\r\n\r\n","description":"","footnote":"\r\n( 1 ) - اسراء ( 17 ) : 15 .\r\n","page_name":" 234 ","page_number":234},
  {"content":"\r\n\r\nتو او را بشناسى ؛ در هر صورت چون محمد بن هشام در اين مسجد باشد بدين طريق ظاهر شود .\r\nچون روز ديگر شد . ربيع آنچه دستور داشت بجاى آورد . چون درهاى مسجد را فرو بستند ، محمد بن هشام به علت اين كه از قضيهء گوهر واقف بود دانست كه مقصود و مطلوب اوست و به هر حال در معرض گرفتارى است . از خوف جان و بيم هلاك حيران و مدهوش بماند و اثر آن حيرت بر وى ظاهر گشت .\r\nدر آن حال چشم محمد بن زيد بن على بن الحسين بن على بن ابىطالب عليهم السلام بر وى افتاد ، چون او را به غايت اندوهگين و غمناك و متفكر يافت با خود گفت اين مرد ، كار افتاده و صاحب واقعه مىنمايد ، اعانت و اغاثت او از لوازم كرم ذاتى و طهارت نسب باشد . پس روى به دو آورد و گفت : اى مرد ! بس پريشان خاطر و متفكر و پراكنده ضمير و متوهم خاطرت مىبينم ، تو چه كسى و واقعهء تو چيست و خوف و رعب تو از كيست ؟ با من بگوى و در امان خدا و ضمان سلامت باشى و از تو پذيرفتم كه هر سعى كه امكان دارد بجاى آرم تا از آنچه موجب ملالت توست و از آن كه خائفى تو را ايمن گردانم .\r\nگفت : منم محمد بن هشام بن عبدالملك ، اكنون تو بفرماى كه نام تو چيست و نسب به كه مىرسانى ؟ گفت : من محمد بن زيد بن على بن الحسين‌ام . محمد بن هشام گفت : انّا للَّهِ وَ إنّا الَيْهِ راجِعُونَ . اگر تو مكافات آنچه پدر من با پدر تو كرده است بخواهى مرا دل از جان بر بايد گرفت و طمع از امان ببايد بريد .\r\nمحمد بن زيد گفت : باك مدار اى پسر عمّ كه كشندهء زيد تو نيستى و به كشتن تو جبران آن شكستگى و سدّ آن ثلمه و قصاص آن خون و انتقام آن ظلم ، حاصل نخواهد شد و امروز من بدين سزاوارم كه دستت گيرم نه بدان كه به دست دشمنت باز دهم و به من آن لايق است كه پايمردت باشم نه آن كه پايمالت گردانم ، اما مرا معذور دار كه اگر از براى مصلحتى مكروهى به تو رسانم يا ناسزايى در روى تو بر\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nزبان رانم ، چون آن ايذاء متضمّن خلاص و آن جفا مقتضى آزادى باشد بايد كه قبول نمايى . گفت : الأْمْرُ إلَيْكَ وَ أنَا مُمْسَكٌ بَيْنَ يَدَيْكَ . هيچ توقّف و تأخير منماى و آنچه مصلحت است بفرماى .\r\nمحمّد بن زيد رداى خود را بر سرش انداخت و او را با رداء در هم پيچيد و گريبانش با آن رداء يك جا بگرفت و به زور جبر او را به سوى در بكشيد . چون چشم ربيع بر وى افتاد ، محمد بن زيد لطمه‌اى سخت و طپانچه‌اى محكم بر روى محمد بن هشام زد و همچنانش پيش ربيع آورد و گفت : يا اباالفضل ، اين خبيث شتربانى است از شتربانان كوفه ، اشتران خود را به كرايه به من داده بدان شرط كه مرا باز به كوفه برد ولى از من بگريخته است و اشتران را به بعضى از سپهسالاران خراسانى به كرايه داده است ، چند موكّل با من بفرست تا اين خبيث را با من به نزد قاضى آورند و اگر خراسانيان در راه من تعدّى كنند مانع شوند .\r\nربيع گفت : سمعاً و طاعةً يابن رسول اللَّه ؛ و دو سرهنگ با او بفرستاد . چون از پيش ربيع چندان برفتند كه ايمن شدند ، محمد بن زيد گفت : يا خبيث حق مرا مىگذارى ؟ گفت : آرى ، يابن رسول اللَّه ، پس سرهنگان را گفت چون اقرار كند شما بازگرديد . ايشان باز گشتند ، محمد بن زيد رداء را از گردن محمد بن هشام بيرون كرد و گفت : اكنون تو را هر كجا بايد ، برو .\r\nمحمد بن هشام سر محمد بن زيد را ببوسيد و گفت : پدر و مادر من فداى تو باد ! يابن رسول اللَّه ،\r\nاللَّهُ اعْلَمُ حَيْثُ يَجْعَلُ رِسالَتَهُ » « 1 »\r\nخدا داناتر است كه مقام رسالت را در كجا قرار دهد .\r\nپس آن گوهر نفيس و جوهر گرانمايه رابيرون كرد و گفت : طمع مىدارم كه به\r\n\r\n\r\n","description":"","footnote":"\r\n( 1 ) - أنعام ( 6 ) : 124 .\r\n","page_name":" 236 ","page_number":236},
  {"content":"\r\n\r\nقبول آن منّت بر من نهى و به پذيرفتن اين هديه مرا مشرّف گردانى . محمد بن زيد قبول نكرد و گفت : ما از اهل آن خاندانيم كه اگر نيكويى به كسى رسانيم از او مكافات نستانيم و من بزرگتر از اين را از تو بگذاشته‌ام و آن خون زيد بن على است ، برو به عافيت و سلامت ، هر چند زودتر از اين شهر به روى بهتر ؛ زيرا كه ربيع به طور جدّى در طلب توست . محمد بن هشام برفت و متوارى شد و به واسطهء محمد بن زيد از آن بلا بجست و از آن ورطه برست .\r\nچون داعى اين حكايت به آخر رسانيد بفرمود تا آن اموى را هم چندان كه ديگران را از بنى عبد مناف بداد نصيب دادند . »\r\n\r\nحكايتى از اثر ديانت و امانت\r\n« يكى از بازرگانان كرخ بغداد حكايت كرد كه من در بغداد سمسارى و دلّالى كردمى و يكى از تجّار خراسان با من معامله داشت و بر دكان من نشستى با مال بسيار و منال بى شمار ، چنان كه هر سال از او به وجه سمسارى چندين هزار درهم به من رسيدى و وجه معاش و سبب معيشت من از وى بود .\r\nيكسال به وقت موسم نيامد و به سبب تأخير او آن منفعت از من باز افتاد و اختلال تمام و اثرى فاحش در حال من پديد آمد و به همان جهت محنت بر من متوالى و متواتر گشت و وام بسيار بر من جمع شد و بدان طريق تا مدت سه سال نيامد و من درب دكان فرو بستم و از بيم قرض خواهان متوارى گشتم . چون سال چهارم وقت موسم شد ، گفتم از حال خراسانى جويا شوم شايد كه آمده باشد و حال من به سبب او نيكو شود .\r\nبه سوق يحيى آمدم و تجسّس و تفحّص بجاى آوردم هيچ كس از وى مرا خبر نداد . به هنگام بازگشتن به كنار دجله رسيدم . چون ايّام تابستان بود و هوا به شدت گرم ، لحظه‌اى در آب دجله نشستم تا سوزش آتش اندوه و تپش آفتاب بدان كمتر\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nگردد . چون از دجله برآمدم و پاى بر خاك نهادم قدرى گِل به پايم چسبيد و از زير آن تسمه‌اى چرمى به نظر رسيد . من جامه در پوشيدم و آن تسمه را بكشيدم ، هميانى از زير آن بيرون آمد نظر كردم هميانى پُر بود ، برگرفتم و در زير جامه پنهان كردم و به خانه آوردم . چون بگشادم در آن هزار دينار زر يافتم .\r\nبه سبب آن زر قوّتى در من ظاهر شد و با خداى تعالى عهد كردم كه چون حال من نيكو شود صاحب اين هميان را طلب كنم ، چون بيابم تمامت آن زر را به دو رسانم و كار خويش را با طلبكاران پس از يافتن هميان قرارى دادم و درِ دكان بگشادم و خداى مهربان درِ رزق و ربح بر من گشاد و در مدت دوسال سرمايهء من چندين هزار دينار شد .\r\nچون موسم حج درآمد ، من در تعريف هميان و شناخت صاحبش كوشش كردم ولى هيچ نشانى نيافتم . يك روز در دكان نشسته بودم مردى بيامد با موى باليده و حالى ژوليده و جامه‌هاى كهنه كه اثر فقر و اضطرار بر وى ظاهر بود . گمان كردم كه مگر اين بندهء خدا يكى از فقراى خراسان است . قصد كردم كه درمى چند به دو دهم او بدانست پشت بگردانيد و به سرعت هر چه تمام‌تر برفت . من در شك افتادم و در عقب او بدويدم ، چون نيك نگاه كردم آن بازرگان خراسانى بود كه مرا هر سال از او چندان منفعت رسيدى .\r\nمن از آن حال تعجّب بماندم و گفتم : اى فلان ، اين چه زىّ و هيئت است و تو را چه واقعه‌اى پيش آمد ؟ و آن مال و منال و خوبى و جمال تو كجا رفت ؟ او بگريست و گفت : حديث من طولانى و عجيب است با نشيب و فراز !\r\nاو را به منزل بردم و به حمام فرستادم و دستارى لطيف و درّاعه‌اى نظيف در او پوشاندم و چون از طعام و آشاميدنى و ضيافت و آنچه از لوازم آن باشد بپرداختم التماس كردم كه سبب تغيير حال و موجب آن تقرير فرماى .\r\nگفت : حال من در ثروت بر تو پوشيده نبود ، يكسال بر عادت مستمرّه استعداد\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nآمدن اين طرف مىكردم كه روزى امير شهر مرا طلبيد و گفت : گوهرى قيمتى دارم كه جز خليفه را نشايد و آن را به من سپرد و گفت : وقت رفتن به بغداد همراه خود ببر و آن را به خليفه به فروش و نمونه‌هايى از قماش به من داد و درخواست كرد به بعضى از بهاى اين گوهر برايم اقمشه بخر و باقى را به صورت نقد نزد من آور .\r\nمن آن گوهر را گرفتم و هميانى از پوست جهت محافظت آن دوختم - صفت آن هميان كه باز مىگفت همان بود كه من آن را كنار دجله يافته بودم - آن گوهر را همراه هزار دينار زر نقد در آن هميان نهادم . چون به بغداد رسيدم ، به جزيرهء سوق يحيى به دجله فرو رفتم و در آب نشستم . چون از آب برآمدم هميان را در آن موضع فراموش كردم و تا ديگر روز مرا به ياد نيامد . چون به ياد آمد به طلب هميان بدان موضع شدم باز نيافتم و من اين مصيبت را بر نفس خود مهم نگرفتم ، با خود فكر كردم كه قيمت آن گوهر سه هزار دينار بيش نباشد ، سه هزار دينار زر از مال خود به امير شهر دهم . از بغداد برفتم و حج گزارده سپس به شهر خود برگشتم . سه هزار دينار زر به امير شهر فرستادم و كيفيت واقعه را به او شرح دادم .\r\nامير در تمام اموال من طمع كرد و گفت : قيمت آن گوهر پنجاه هزار دينار است .\r\nدستور داد مرا گرفتند و هر قدر مال و منال كه داشتم و در تصرّف من بود از ناطق و صامت از من سلب كردند و به انواع ضرب و شتم شكنجه و تعذيب گرفتارم كردند تا از بود و نبودم دست برداشتم ، با اين همه هفت سال هم به زندان محكوم شدم . در اين هفت سال به انواع رنج‌ها دچار بودم تا به شفاعت بعضى از مردمان نجات يافتم . بعد از خلاصى دچار شماتت اعدا شدم ، از شهر خود دل بريدم و به اينجا آمدم تا با تو مشورت كنم كه در چه كارى وارد شوم تا زندگى به قناعت بگذرانم و محتاج خلق نشوم و به ذلّت سؤال دچار نيايم .\r\nگفتم : اى فلان ، خداوند مهربان مقدارى از مال توبه تو رسانيد و تو را از مردم بىنياز گردانيد . آن هميان كه تو وصفش كردى نزد من است و آن هزار دينار من\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبرگرفته‌ام و با خداى تعالى عهد كرده بودم كه هر كس وصف هميان گويد به او رسانم ؛ برخاستم و كيسه‌اى كه در آن هزار دينار بود بياوردم و پيش وى نهادم .\r\nپرسيد : آن هميان بعينه برجاست ؟ گفتم : آرى . نعره‌اى زد و بيهوش شد . پس از ساعتى كه به هوش آمد گفت : بفرماى آن هميان را بياورند . خودم رفتم و هميان را آوردم . كاردى بخواست و سر آن هميان بشكافت آن گوهر را كه به اندازهء كف دست بود بيرون آورد ، خداى را بى اندازه شكر گفت و به هزار دينار نظر نينداخت . گفتم :\r\nزر نيز برگير كه از آنِ توست . سوگند خورد كه الّا به مقدار استرى و وجه نفقهء راه برنگيرد . بسيار كوشيدم تا سيصد دينار برگرفت و باقى را به من بخشيد و استعداد رجوع به خانه و ديار خويش نمود كه شايد كارش استقامتى يابد . چون همسفر يافت به سرعت هر چه تمام‌تر به خراسان رفت .\r\nچون سال ديگر شد بازآمد ، حال او نيكو شده به ثروت و نعمت رسيده بود .\r\nحالش را جويا شدم ، گفت : چون بازگشتم صورت حادثه را با بزرگان و اعيان شهر گفتم و آن ياقوت پاره را به ايشان نمودم و از آنان خواستم مرا نزد امير شهر برند . آنان مرا به نزد او بردند . ياقوت پاره را از من گرفت و دستور داد هر چه از من مصادره كرده بودند به من بازگردانند ، علاوه بر آن بر من از مال خود نيز انعام زيادى داد و حال من به مرتبهء اول بلكه بهتر رسيد و اين همه از بركت ديانت و امانت تو بود . « 1 »\r\n آن كه بر خوان غم عشق تو مهمانم كرد * خاطرش شاد كه شرمندهء احسانم كرد\r\nگفته بودم كه ننوشم مى و عشرت نكنم * فصل گل آمد و از گفته پشيمانم كرد \r\n\r\n\r\n","description":"","footnote":"\r\n( 1 ) - تمام حكايات در كتاب « فرج بعد از شدّت » در فصول مختلف نقل شده است .\r\n","page_name":" 240 ","page_number":240},
  {"content":"\r\n\r\n جان من از مرض عشق به فرمان تو شد * نازم آن درد كه شايستهء درمانم كرد\r\nهدهد باد صبا نامهء بلقيس وشى * بر من آورد و از آن نامه سليمانم كرد\r\nآن كه از برگ گلش خار خَلَد بر كف پا * چشم بد دور كه جا بر سر مژگانم كرد\r\nگر دلت سنگ بود مىشود از غصّه كباب * گر بگويم كه فراق تو چه با جانم كرد\r\nدوش از زلف شكن در شكنت باد صبا * بس كه آشفته به من گفت پريشانم كرد\r\nبى تو اى غنچه دهان ، سير گلو گردش باغ * غنچه سان تنگدل و سر به گريبانم كرد \r\n\r\n","description":"","footnote":"","page_name":" 241 ","page_number":241},
  {"content":"\r\n\r\n[ « 2 » ذَلَّتْ لِقُدْرَتِكَ الصِّعَابُ 
  ]\r\nدشوارىها در برابر قدرتت آسان گردد .\r\n\r\nآسانى دشوارىها به قدرت او\r\nآن وجود مقدسى كه آسمان‌ها را برافراشته و ميليون‌ها كهكشان و سحابى و ميلياردها ستارهء نورانى كه بعضى از آنها چندين ميليون برابر خورشيد است ، در اين فضاى با عظمت قرار داده ، دشوارىها به قدرت او آسان مىگردد .\r\nآن وجود عزيز و حكيمى كه زمين را با تمام برنامه‌هاى حيرت انگيزش مهد حيات موجودات قرار داد و هواى مفرّح و ممدّ حيات را به او پيچيد و قسمت اعظم آن را آب قرار داد و قشرش را براى پرورش گياهان مستعد فرمود و انواع گياهان و حيوانات را در آن پرورش داد ، دشوارىها به قدرت او آسان مىگردد . آن قادر متعالى كه فاصلهء زمين و خورشيد و فاصلهء زمين و ماه و فاصلهء ماه تا خورشيد و فاصلهء هر ستاره‌اى را تا ستارهء ديگر و فاصله كهكشانى تا كهكشان ديگر را بر اساس عدل و نظم و حكمت و علم قرار داد ، دشوارىها به قدرت او آسان مىگردد .\r\nآن ذات مقدّسى كه باران را به موقع و به اندازه از سحاب رحمت ، جهت پرورش موجودات و سيراب كردن تشنگان و طهارت موجودات بر سطح زمين مىبارد ، دشوارىها به قدرت او آسان مىگردد .\r\nآن وجود مباركى كه جهت تداوم حيات زمينيان ، فصول چهارگانه قرار داد و اين فصول را معلول گردش بسيار منظم زمين به دور خورشيد قرار داد و شب و روز را با\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nگردش وضعى زمين پديد آورد ، دشوارىها به قدرت او آسان مىگردد .\r\nآن محبوبى كه در تمام هستى اعم از بزرگترين پيكره و كوچكترين آن نظمى برقرار فرموده كه عقل عاقلان و عرفان عارفان و عشق عاشقان در آن سرگردان است و هرگز در امور هستى كمترين و كوچك‌ترين اشتباهى رخ نمىدهد ، دشوارىها به قدرت او آسان مىگردد .\r\nآن حكيم على الاطلاقى كه جهان را با همهء وسعتش از گازهاى مملوّ و منبسط در فضا و كيهان ساخته و به صورت صدها ميليارد تودهء عظيم منظم كهكشانى در آورده كه هر يك داراى صدها ميليون خورشيدند و برخى از خورشيدها سيصد ميليون سال نورى دور تر از خورشيد ما و بزرگتر از آن است . نور خورشيد پس از گذشت هشت دقيقه و كسرى به زمين مىرسد و نور در هر ثانيه سيصد هزار كيلومتر ( پنجاه هزار فرسخ ) سير مىنمايد ، پس خورشيدى كه سيصد ميليون سال نورى با زمين فاصله دارد ، در چه مدت نورش به زمين مىرسد ؟ ! آرى ، با قدرت چنين حكيمى و با لطف و رحمت چنين قادرى دشوارىها آسان مىگردد .\r\n« ذَلَّتْ لِقُدْرَتِكَ الصِّعابُ »\r\nدر كنار قدرت حق ، وسعت سماوات را تا جايى كه توانسته‌اند با ابزار علمى مشاهده كنند ، تا يك ميليارد سال نورى تخمين زده‌اند .\r\nهرگاه بخواهيم كرهء زمين را در برابر عظمت جهان‌هاى دور بسنجيم زمين مانند يك قطرهء آب در برابر اقيانوس‌هاست در حالى كه قطر كرهء زمين معادل 12800 كيلومتر و طول خط استوا 076 / 40 كيلومتر و حجم زمين برابر 000 ، 310 ، 841 ، 182 كيلومتر مكعب است . قدرتى كه اين همه عظمت و شگفتى در برابرش چيزى به حساب نمىآيد ، دشوارىها از پرتو عنايت او آسان مىگردد .\r\nآن ذات يگانه‌اى كه به هر يك از موجودات ، خواص و آثار عجيبى عنايت كرد و\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبين تمام موجودات و آثار خواصّ آنها ايجاد هماهنگى فرمود و خلاصه به هر موجودى آنچه را كه لايق بود مرحمت فرمود ، با قدرتش كه بىنهايت در بىنهايت است دشوارىها آسان مىشود .\r\nآرى ، مسأله از اين قرار است و در اين حقيقت هيچ شك و شبهه‌اى نيست و اوضاع و احوال هستى و به خصوص حيات فرزندان آدم هم جز اين نشان نمىدهد ، پس اضطراب و دلهره و هيجان و آشوب باطن به هنگام سختى ، در حالى كه با لطف حضرت او آسان مىشود ، معنا ندارد .\r\n اى به دلِ خستهء من نور عشق * سينهء من از غم تو طور عشق\r\nحسرت ديدار رخت بر دلم * شعلهء عشق تو به دل حاصلم\r\nجاذبهء عشق توام مست كرد * نيست بُدم نيست ، مرا هست كرد\r\nروشنى لطف تو مرا زنده كرد * تا به ابد زنده و پاينده كرد\r\nمحو سر كوى تو شد جان من * عشق تو شد گوهر ايمان من\r\nعشق خود اندر دلم انداختى * با دل ديوانهء من ساختى\r\nاى غم تو عشق دل زار من * جستن لطف تو بود كار من\r\nبندهء شرمندهء كوى توام * تا به ابد زنده ز بوى توام \r\n( ميرشمس الدين هندى )\r\nآن پروردگار مهربان و رئوفى كه نطفه را در رحم مادر و در ظلمات ثلاث به همه چيز رساند و آن را ظرفِ سمع و بصر ، روح و جان ، روان و نفس ، قلب و عقل ، فكر و انديشه ، پوست و گوشت ، خون و استخوان ، رگ و پى ، دهان و دندان ، لب و ابرو و . . . قرار داد و صداى قلب مادر را در جهان رحم براى كودك آرام بخش و در آغوش مادر سينهء رشد و آرامش مقرّر فرمود ، سختىها به قدرت او آسان شود .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nصداى قلب مادر\r\nامام صادق عليه السلام در شهر مدينه كه فاقد ابزار علمى و وسايل پيشرفتهء امروز بود ، به مادران توصيهء سخت داشت به اين كه كودكان شيرخوار خود را در طرف چپ بخوابانند .\r\nاين توصيه قرن‌ها چون يك سفارش زايد يا بىمورد جلوه مىكرد علتش اين بود كه هيچ كس به فايدهء اين سفارش پى نمىبرد و بعضى هم به كار بستن اين سفارش را خطرناك مىدانستند و فكر مىكردند كه اگر طفل شير خوار در طرف چپ مادر خوابانيده شود ممكن است كه مادر هنگام خواب بغلطد و طفل را زير تنهء خود خفه كند .\r\nاز محمد بن ادريس شافعى كه در سال 150 هجرى و دوسال پس از درگذشت امام صادق عليه السلام در غزّه متولد شد و در سال 199 هجرى در قاهره زندگى را بدرود گفت ، پرسيدند كه آيا مادر طفل شيرخوار را بايد در طرف راست خود بخواباند يا در طرف چپ ؟ در جواب گفت : بين چپ و راست تفاوتى وجود ندارد و مادر مىتواند طفل را در هر طرف خود كه راحت‌تر است بخواباند .\r\nگاهى هم فرمايش حضرت صادق عليه السلام را مغاير با عقل سليم مىدانستند ، چون از نظر آنها راست بيش از چپ احترام داشت و فكر مىكردند كه مادر بايستى طفل را در طرف راست خود بخواباند تا اين كه كودك از كرامت راست برخوردار شود .\r\nنه كسى در شرق براى اين توصيهء امام صادق عليه السلام ارزش قائل شد نه در غرب و حتّى در دورهء تجدد دانشمندان با ديدهء انتقاد هر موضوع علمى را مورد توجه قرار دادند . و درصدد برنيامدند كه بفهمند آيا آن گفته از نظر علمى ارزش و فائده دارد يا نه ؟\r\nقرون شانزدهم و هفدهم و هيجدهم ميلادى كه قرون دورهء تجدّد بود گذشت و قرن نوزدهم ميلادى فرا رسيد و در نيمهء دوم آن قرن دانشگاه كورنيل در آمريكا\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nساخته و شروع به كار كرد .\r\n« عزرا كورنيل ، بانى دانشگاه كورنيل كه دوران شيرخوارگى و كودكى بسيار سخت را گذرانيده بود ، تصميم گرفت كه در آن دانشگاه ، يك انستيتوى مخصوص تحقيق در نوزادان و كودكان شيرخوار به وجود آورد . اين انستيتو در اولين سال شروع به تدريس از طرف دانشگاه كورنيل به وجود آمد و منضمّ به دانشكدهء پزشكى گرديد و اينك متجاوز از يك قرن است كه به تحقيق در مورد نوزادان و كودكان شيرخوار ادامه مىدهد .\r\nدر مسائل مربوط به نوزادان و كودكان شيرخوار ، چيزى وجود ندارد كه مورد تحقيق اين مؤسسه قرار نگرفته باشد و در جهان هيچ مركز علمى از لحاظ داشتن اطلاعات راجع به نوزادان و كودكان شيرخوار به پاى اين مركز نمىرسد . محال است كه يك موضوع مربوط به نوزادان و كودكان شيرخوار وجود داشته باشد و اين مؤسسه راجع به آن تحقيق نكند ، حتى تابلوهايى كه شكل نوزادان و كودكان شيرخوار روى آنها كشيده شده مورد تحقيق اين مؤسسه قرار گرفته است .\r\nدر نيمهء اول قرن بيستم محقّقان اين مؤسسه تابلوهاى مربوط به نوزادان را در موزه‌هاى دنيا از نظر گذرانيده و از 466 تابلو كه در موزه‌هاى معروف جهان به نظرشان رسيد ، ديدند كه اكثريت با تابلوهايى است كه در آنها مادران ، كودكان خود را در طرف چپ بغل گرفته‌اند .\r\nدر 373 تابلو ، مادران ، كودك خود را در طرف چپ در بغل داشتند و در 93 تابلو در طرف راست . بنابراين در هشتاد درصد از تابلوها كه در موزه‌هاى معروف به نظر رسيد ، مادران كودكان را در طرف چپ بغل گرفته بودند .\r\nدر ايالت نيويورك ، چند زايشگاه وابسته به مركز تحقيق مربوط به نوزادان و شيرخواران دانشگاه كورنيل است و دكترهايى كه در آن زايشگاه كار مىكنند ، نتيجهء مطالعات و معاينات خود را براى مركز تحقيق مربوط به نوزادان و شيرخوران\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمىفرستند .\r\nاز گزارش‌هايى كه در طى يك مدّت طولانى از طرف آن دكترها به مركز تحقيق مىرسيد ، اين نتيجه به دست مىآمد كه در روزهاى اول بعد از تولد ، وقتى نوزاد در طرف چپ مادر مىخوابد آسوده‌تر از آن است كه در طرف راست بخوابد و اگر او را در طرف راست مادر بخوابانند ، در فواصل نزديك از خواب بيدار مىشود و شيون مىكند .\r\nمحقّقان مركز تحقيق ، مطالعات خود را منحصر به نژاد سفيد پوست آمريكايى نكردند بلكه درصدد برآمدند بدانند كه آيا در نژادهاى سياه و زرد نيز اين موضوع صدق دارد يا نه ؟ بعد از يك دورهء طولانى تحقيق در نژادهاى ديگر ، متوجه شدند كه اين موضوع در تمام اقوام صدق مىكند و در همه جا نوزادان ، به خصوص در روزهاى اول تولد ، اگر در طرف چپ مادر بخوابند آرام‌تر از آن هستند كه در طرف راست مادر به خواب بروند و اين واقعيت اختصاص به نژاد سفيد پوست ندارد و يك واقعيت جهانى است .\r\nمركز تحقيق دانشگاه كورنيل ، بدون انقطاع اين موضوع را مورد مطالعه قرار مىداد . ساعت‌ها شكم زن باردار از طرف پزشكان مركز تحقيق به وسيلهء اشعهء مجهول مورد معاينه قرار مىگرفت تا اين كه جنين را در شكم مادر ببينند ، اما از ديدن جنين چيزى بر اطلاعاتشان افزوده نمىشد تا اين كه هولوگرافى « 1 » اختراع كردند . بعد از اختراع هولوگرافى پزشكان مركز تحقيق درصدد برآمدند كه با هولوگرافى در حالى كه اشعهء مجهول جنين را در شكم مادر روشن كرده از آن عكس بردارند و آن وقت ديدند كه امواج صداى ضربان قلب مادر كه در تمام بدن پخش مىشود به گوش جنين مىرسد .\r\n\r\n\r\n","description":"","footnote":"\r\n( 1 ) - هولوگرافى : دستگاهى كه از اشياى خيلى كوچك عكسبردارى مىكند و قدرت عكسبردارى سه بعدى دارد ، حتى از صدا هم عكس بردارى مىكند .\r\n","page_name":" 247 ","page_number":247},
  {"content":"\r\n\r\nبعد از اين مرحله و براى وقوف بيشتر ، لازم بود بدانند توقّف ضربان قلب مادر ، آيا در جنين عكس‌العمل به وجود مىآورد يا نه ؟ چون نمىتوانستند قلب مادر را متوقّف كنند ؛ زيرا سبب هلاك آنها مىشد ، تحقيق را در جانوران پستاندار ادامه دادند و هر بار كه قلب جانورى را كه جنين در زندان داشت متوقف مىكردند ، مىديدند كه در جنين واكنش به وجود مىآيد .\r\nآزمايش‌هاى مكرر در مورد چند نوع پستاندار ، ثابت كرد كه وقتى ضربان قلب مادر متوقف مىشود ، در جنين واكنش به وجود مىآيد و بعد از مرگ مادر ، جنين به هلاكت مىرسد . براى اين كه جنين از خون قلب مادر كه به وسيلهء شريان بزرگ موسوم به آئورت برايش فرستاده مىشود ، تغذيه مىنمايد و وقتى قلب مادر متوقّف گرديد ، غذا به جنين نمىرسد و هلاك مىشود .\r\nبعد از آزمايش‌هاى متعدد ، دانشمندان مركز تحقيق دانشگاه كورنيل دانستند كه طفل در شكم مادر نه فقط عادت به شنيدن ضربان قلب او مىكند ، بلكه ضربان به حيات وى نيز وابستگى دارد و هرگاه ضربان ادامه نيابد ، طفل در شكم مادر از گرسنگى مىميرد .\r\nعادتى كه جنين قبل از تولد ، به شنيدن صداى ضربان قلب مادر دارد ، طورى در وى نافذ مىشود كه بعد از تولد هم اگر صداى قَرعه‌هاى قلب مادر را نشنود ، احساس اضطراب مىنمايد و هوش كودك نوزاد به خوبى صداى قرعه‌هاى قلب مادر را تشخيص مىدهد و به همين جهت وقتى نوزاد در طرف چپ مادر قرار بگيرد چون صداى قرعه‌هاى قلبش را مىشنود ، آرام مىگيرد ، ليكن در طرف راست چون آن صدا به گوشش نمىرسد مضطرب مىشود .\r\nاگر بانى دانشگاه كورنيل ، يك مركز تحقيق راجع به نوزادان و شيرخواران در آن دانشگاه به وجود نمىآورد و آن مركز به طور مستمر راجع به نوزادان و شيرخواران تحقيق نمىكرد ، معلوم نمىشد گفتهء امام صادق عليه السلام كه به مادران توصيه كرد\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nفرزندان شيرخوار خود را در طرف چپ خود قرار بدهند و بخوابانند ، مبتنى بر چه مصلحت و فايده مىباشد .\r\nامروز در تمام شيرخوارگاه‌هاى وابسته به مركز تحقيق دانشگاه كورنيل در اطاقى كه نوزادان خوابيده‌اند ، دستگاهى است كه صداى قَرَعات قلب مادر را به وجود مىآورد و در تختخواب هر نوزاد يك گوشى مىباشد كه قرعات مصنوعى قلب مادر را به گوش كودك مىرساند .\r\nقلب انسانِ بالغ ، زن يا مرد ، به طور عادى در هر دقيقه 72 بار مىطپد . در شيرخوارگاههايى كه وابسته به مركز تحقيق دانشگاه كورنيل مىباشد ، بارها آزموده‌اند كه اگر شماره قَرَعات مصنوعى قلب مادر در هر دقيقه يك صد و ده يا يكصد و بيست قرعه شود صداى شيون تمام كودكان كه در يك اطاق هستند به گوش مىرسد و بايستى شمارهء قرعات مصنوعى قلب مادر در هر دقيقه 72 قرعه باشد تا اين كه كودكان مضطرب نشوند و به شيون درنيايند .\r\nدر شيرخوارگاه‌هاى وابسته به مركز تحقيق ، چند بار اين آزمايش را كرده‌اند ، عده‌اى از نوزادان را در اطاقى قرار داده‌اند كه در آن جا صداى قرعات مصنوعى قلب مادر به گوش كودكان نمىرسيد و عده‌اى را هم در اطاقى قرار دادند كه نوزادان در آن جا صداى قرعات مصنوعى قلب مادر را مىشنيدند ، هر دفعه كه اين آزمايش را كردند ، معلوم شد كه در اطاقى كه آن جا قرعات مصنوعى قلب مادر شنيده مىشود وزن كودكان سريع‌تر از كودكان اطاق ديگر زياد مىشود ، در صورتى كه غذايى كه به كودكان دو اطاق داده مىشود از حيث نوع مشابه است ! اما در اطاقى كه صداى قرعات مصنوعى قلب مادر شنيده مىشود ، كودكان با اشتهاى زيادتر غذا مىخورند و كودكان اطاقى كه صداى قرعات مصنوعى قلب مادر در آن جا به گوش نمىرسد كم اشتها مىشوند .\r\nدر شيرخوارگاه‌هاى وابسته به مركز تحقيق دانشگاه كورنيل راجع به صداى\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nمصنوعى قلب مادر از لحاظ شدّت آن هم تحقيق كرده‌اند و متوجه شده‌اند كه اگر آن صدا شديدتر از صداى طبيعى قرعات قلب مادر باشد كودكان را مضطرب مىكند و به گريه درمىآيند .\r\nيكى از پزشكان مركز تحقيق دانشگاه كورنيل ضمن سفرهايى كه در قاره‌هاى جهان مىكرد دقت مىنمود كه بداند مادران در كشورهاى مختلف ، در معابر ، فرزندان خود را چگونه در آغوش مىگيرند . اين پزشك كه به اسم دكتر « لى سالك » خوانده مىشود و اكنون در مركز تحقيق دانشگاه كورنيل مشغول كار است مىگويد كه اكثر زنها در تمام قاره‌هاى دنيا در معابر ، فرزندان خود را در طرف چپ بغل مىگيرند . » « 1 » خداوندى كه پاره گوشتى را در سينهء مادر ، با قدرت كاملهء خود منبع اين همه آثار و فيوضات جهت آرامش و اطمينان و رشد و كمال و زمينه‌ساز اشتها براى كودك گهواره قرار داده ، در سايهء قدرتش دشوارىها آسان مىگردد .\r\nاگر شما در هنگام دچار شدن به بند دشوارىها ، با تضرّع و زارى و انابه و توبه و توكّل و اعتماد و بصيرت و دوربينى به پيشگاه مقدّس حضرت ربّ العزّه رو كنيد ، با كليد قدرت حق و رحمت و رأفت جناب او دشوارىهاى شما به طور قطع آسان مىگردد .\r\nتوكّل و توسّل ، اعتماد و يقين ، تضرّع و زارى ، ورع و زهد ، انفاق و خوشدلى ، رأفت و رحمت و به خصوص توبه و دعا و زارى و مناجات ، عجيب در حلّ مشكلات و آسان كردن دشوارىها موثّر است .\r\nآرى ، او وجود مقدس و مباركى است كه حضرت زين‌العابدين ، امام عارفان و قبلهء عاشقان ، درباره‌اش مىگويد :\r\n\r\n\r\n","description":"","footnote":"\r\n( 1 ) - مغز متفكّر جهان شيعه : 455 .\r\n","page_name":" 250 ","page_number":250},
  {"content":"\r\n\r\n« ذَلَّتْ لِقُدْرَتَكَ الصِّعَابُ »\r\n\r\nتعليمات آسمانى اسلام از زبان ائمهء معصومين عليهم السلام\r\nامامان شيعه كه منابع علوم مُلكى و ملكوتى ، سرّى و ظاهرى ، نهان و آشكار ، مادّى و معنوى و دنيايى و آخرتى هستند و قرآن مجيد و روايات به صراحت ، آنان را راسخون در علم معرفى كرده و دانش و بصيرت آنان را ما فوق دانش و بصيرت تمام جهانيان تا روز قيامت مىداند در دعاهاى حكيمانهء خود كه از آنها به زبان عرفان تعبير به قرآن صاعد شده ، به ما تعليم مىدهند كه حضرت حق جلّ شأنه به قدرت و به رحمت و به رأفت خود مشكلات و سختىها و دشوارىها را آسان مىنمايد به شرطى كه انسان در بروز مشكلات حوصله و صبر به خرج دهد و روى دعا و نياز و انكسار و ذلّت و خشوع و خضوع از حضرت او برنگرداند و به آن نحوى كه دستور داده شده از مشكلات و حوادث و پيشامدها بهرهء صحيح گرفته شود .\r\n\r\nدعاى حضرت زهرا عليها السلام در سجده\r\nدر دعاى سجده بعد از نماز حضرت زهرا عليها السلام آمده است :\r\nيا مَنْ لَيْسَ غيْرُهُ رَبٌّ يُدْعى . يا مَنْ لَيْسَ فَوقَهُ إلهٌ يُخْشى . يا مَنْ لَيْسَ دُونَهُ مَلِكٌ يُتَّقى . يا مَنْ لَيْسَ لَهُ وَزِيرٌ يُؤْتى . يا مَنْ لَيْسَ لَهُ حَاجِبٌ يُرْشى . يا مَنْ لَيْسَ لَهُ بَوّابٌ يُغْشى . يا مَنْ لا يَزدادُ عَلَى كَثْرَةِ السُّؤالِ إلّا كَرَماً وَ جُوداً ، وَ عَلى كَثْرَةِ الذُّنُوبِ إلّا عَفْواً وَ صَفْحاً ، صَلِّ عَلى مُحَمَّدٍ وَ آلِ مُحَمَّدٍ ، وَافْعَلْ بى كَذا وَ كَذا . « 1 »\r\nاى آن كه جز او صاحب و مالكى نيست كه بخوانندش . اى آن كه فوق او\r\n\r\n\r\n","description":"","footnote":"\r\n( 1 ) - بحار الأنوار : 88 / 181 ، صلاة فاطمة عليها السلام ، حديث 7 ؛ مصباح المتهجّد : 302 ، صلاة فاطمة عليها السلام .\r\n","page_name":" 251 ","page_number":251},
  {"content":"\r\n\r\nمعبودى نيست كه عارفانه ترسندش . اى آن كه غير او فرماندهى نيست كه پرهيزندش . اى آن كه او را وزيرى نيست كه آيندش . اى آن كه حريم حضرتش را پرده‌دارى نيست كه رشوه دهندش . اى آن كه وى را دربانى نيست كه به نزد او روند . اى آن كه حاجت خواهى از او جز به كرم وَ جودش نيفزايد و كثرت گناه جز عفو و چشم‌پوشى نياوردش ، بر محمّد و آل محمّد درود فرست و مشكلات و دشوارىهاى مرا اعم از مادّى و معنوى آسان گردان .\r\n\r\nدعاى امام سجّاد عليه السلام بعد ازنماز\r\nدر دعاى بعد از نماز حضرت زين‌العابدين عليه السلام ، آمده است :\r\nيا مَنْ أظْهَرَ الْجَميلَ ، وَ سَتَرَ الْقَبيحَ ، يا مَنْ لَمْ يُؤاخِذْ بِالْجَريرَةِ وَ لَمْ يَهْتِكِ السِّتْرَ ، يا عَظيمَ الْعَفْوِ ، يا حَسَنَ التَّجاوُزِ ، يا واسِعَ الْمَغْفِرَةِ ، يا باسِطَ الْيَدَيْنِ بِالرَّحْمَةِ ، يا صاحِبَ كُلِّ نَجْوى ، يا مُنْتَهى كُلِّ شَكْوى ، يا كَريمَ الصَّفْحِ يا عَظيمَ الرَّجاءِ ، يا مُبْتَدِءاً بِالنِّعَمِ قَبْلَ اسْتِحْقاقِها ، يا رَبَّنا وَ سَيِّدَنا وَ مَوْلانا ، يا غايَةَ رَغْبَتِنا ، أسْألُكَ اللّهُمَّ أنْ تُصَلِّىَ عَلى مُحَمَّدٍ وَ آلِ مُحَمَّدٍ . « 1 »\r\nاى آن كه اعمال و كارها و برنامه‌هاى زيبا را ظاهر ساخت و كار زشت و نازيبا را جهت حفظ آبروى انسان پنهان داشت . اى آن كه به سرعت ، بر گناه و عصيان توبيخ و مؤاخذه نكرد و پردهء حرمت عاصى را ندريد . اى بزرگ گذشت ، اى نيكو درگذرنده ، اى فراخ آمرزش ، اى دو دست گشاده به رحمت ، اى داناى هر سخن نهان ، اى مرجع نهايى هر شكايت ، اى گرامى چشم‌پوش ،\r\n\r\n\r\n","description":"","footnote":"\r\n( 1 ) - بحار الأنوار : 88 / 187 ، صلاة امام زين العابدين عليه السلام ، ذيل حديث 11 ؛ جمال الأسبوع : 275 .\r\n","page_name":" 252 ","page_number":252},
  {"content":"\r\n\r\nاى بس بزرگ مايهء اميد ، اى آغاز كننده به نعمت‌ها پيش از لياقت موجودات به آنها ، اى مالك ما و آقاى ما و مولاى ما ، اى نهايت ميل و عشق و علاقهء ما ، از تو مىخواهم كه بر محمد و آل محمد درود فرستى .\r\nراستى ، در اين فرازهاى بلند و ملكوتى و جملات حكيمانه و عاشقانه دقّت كنيم تا آن طور كه بايد خداى خود و اسما و صفاتش را بيشتر بشناسيم و از اين به سعادت و سلامت خود بيفزاييم و به كسب خير دنيا و آخرت نايل آييم .\r\n نقش رخ تو دايرهء نقطهء دل است * بيرون شدن ز دايره بر نقطه مشكل است\r\nهر جا كه مىكنم نظر از شرق تا به غرب * نقش خيال روى توأم در مقابل است\r\nچندان كه گِرد خرمن هستى برآمدم * كاهى نيافتم كه ز ذكر تو غافل است\r\nنقش تو صورتى است كه در پردهء ضمير * مِهر تو مهره‌اى است كه در حقّهء دل است\r\nگر بى تو تشنه جان بدهم ننگرم در آب * كآب حيات بى تو مرا زهر قاتل است \r\n( عماد الدين نسيمى )\r\n\r\nدعاى امام صادق عليه السلام بعد از نماز\r\nدر دعاى بعد از نماز حضرت صادق عليه السلام آمده :\r\nيا صانِعَ كُلِّ مَصْنُوعٍ ، يا جابِرَ كُلِّ كَسيرٍ ، و يا حاضِرَ كُلِّ مَلَاءٍ ، وَ يا شاهِدَ كُلِّ نَجْوى ، وَ يا عالِمَ كُلِّ خُفْيَةٍ ، و يا شاهِدُ غَيْرَ غائِبٍ ، وَ غالِبُ غَيْرَ مَغْلُوبٍ ، وَ يا قَريبُ غَيْرَ بَعيدٍ ، وَ يا مُونِسَ كُلِّ وَحيدٍ ، وَ يا حَىُّ مُحْيِىَ الْمَوْتى ، وَ مُميتَ الأْحْياءِ ، الْقائمُ عَلى كُلِّ نَفْسٍ بِما كَسَبَتْ ، وَ يا حَيّاً حينَ لا حَىَّ ، لا إلهَ إلّا انْتَ ، صَلِّ عَلى مُحَمَّدٍ وَ آلِ مُحَمَّدٍ . « 1 »\r\nاى سازندهء هر ساخته شده ، اى مرمّت كنندهء هر شكسته ، اى حاضر در ميان هر\r\n\r\n\r\n","description":"","footnote":"\r\n( 1 ) - بحار الأنوار : 88 / 188 ، صلاة امام الصادق عليه السلام ، ذيل حديث 11 ؛ جمال الأسبوع : 276 .\r\n","page_name":" 253 ","page_number":253},
  {"content":"\r\n\r\nجمع ، اى گواه هر سخن نهانى ، اى داناى هر پنهان ، اى حاضر بى غيب و غالب بدون مغلوبيّت ، اى نزديك غير دور ، اى همدم هر تنها ، اى زندهء زنده كنندهء مردگان و ميرانندهء زندگان ، ايستنده بر سر هر جانى به موجب آنچه كسب كرده است و اى زنده به هنگامى كه زنده‌اى نبود ، جز تو معبودى نيست ، بر محمّد و آل محمّد درود فرست .\r\n\r\nدعاى امام كاظم عليه السلام بعد از نماز\r\nدر دعاى بعد از نماز حضرت موسى بن جعفر عليه السلام است :\r\nإلهى خَشَعَتِ الأْصْواتُ لَكَ ، وَ ضَلَّتِ الأْحْلامُ فيكَ ، وَجِلَ كُلُّ شَىْءٍ مِنْكَ ، وَ هَرَبَ كُلُّ شىءٍ إلَيْكَ ، وَ ضاقَتِ الأْشْياءُ دُونَكَ ، وَ مَلأَ كُلَّ شَىْءٍ نُورُكَ ، فَأنْتَ الرَّفيعُ فى جَلالِكَ ، وَ أَنْتَ الْبَهِىُّ فى جَمالِكَ ، وَ أَنْتَ الْعَظيمُ فى قُدْرَتِكَ ، وَ أَنْتَ الَّذى لا يَؤُودُكَ شَىْءٌ ، يا مُنْزِلَ نِعْمَتى ، يا مُفَرِّجَ كُرْبَتى ، وَ يا قاضِىَ حَاجَتى ، أعْطِنى مَسْألَتى بِلا إلهَ إلّا أنْتَ . . . . « 1 »\r\nمعبودا ، صداها در برابرت رام و آرام گشته ، خردهاى انديشمند در درك وجودت گم گشته ، از مهابتت هر موجودى احساس ترس كرده و هر چيزى به سويت گريخته ، بدون تو تمام برنامه‌ها تنگ آمده ، همه چيز را نورت پر كرده ، در جلال و برجستگىات بلند پايه‌اى و در زيبايى و جمالت با رونقى و در قدرتت بس بزرگى و هيچ چيزِ سنگينى تو را خسته نكند ، اى فرود آورندهء نعمتم ، اى گشايندهء غمزدگيم ، اى برآرندهء حاجتم ، درخواستم را عطا كن به حقّ خودت كه جز تو كسى نيست . . . .\r\n\r\n\r\n","description":"","footnote":"\r\n( 1 ) - بحار الأنوار : 88 / 188 ، صلاة امام موسى بن جعفر عليه السلام ، ذيل حديث 11 ؛ جمال الأسبوع : 276 .\r\n","page_name":" 254 ","page_number":254},
  {"content":"\r\n\r\n\r\nدعاى امام جواد عليه السلام\r\nدر دعاى حضرت جواد عليه السلام است :\r\nاللّهُمَّ رَبَّ الأْرْواحِ الْفانِيَةِ وَ الأْجْسادِ الْبالِيَةِ ، أسْألُكَ بِطاعَةِ الأْرْواحِ الرّاجِعَةِ إلى أجْسادِها ، وَ بِطاعَةِ الأْجْسادِ الْمُلْتَئِمَةَ بِعُرُوقِها ، وَ بِكَلِمَتِكَ النّافِذَةِ بَيْنَهُمْ ، وَ أخْذِكَ الْحَقَّ مِنْهُمْ ، وَ الْخَلائِقُ بَيْنَ يَدَيْكَ يَنْتَظِرُونَ فَصْلَ قَضائِكَ ، وَ يَرْجُونَ رَحْمَتَكَ ، وَ يَخافُونَ عِقابَكَ ، صَلِّ عَلى مُحَمَّدٍ وَ آلِ مُحَمَّدٍ ، وَاجْعَلِ النُّورَ فى بَصَرى ، وَ الْيَقينَ فى قَلْبى ، وَ ذِكْرَكَ بِاللَّيْلِ وَ النَّهارِ عَلى لِسانى ، وَ عَمَلًا صالِحاً فَارْزُقْنى . « 1 »\r\nاى پروردگار ! روان‌هاى فانى و پيكرهاى پوسيده ، به حقّ فرمانبرى آن روان‌هاى بازگردنده به اجساد و به حقّ فرمانبرى آن پيكرهاى جوش خورده به رگهايشان و به حقّ فرمانرواييت در ميان آنها ، و به حقّ حق ستانيت از آنها ، در حالى كه خلايق در پيشاپيشت نگران صدور حكم نهايى تواند و اميدوار به رحمتت و در ترس از مجازاتت ، از تو درخواست مىكنم . بر محمّد و آل محمّد درود فرست و قرار ده نور را در چشمم و يقين را در قلبم و يادت را در شب و روز بر زبانم و عملى شايسته را روزى من گردان .\r\n\r\nدعاى امام هادى عليه السلام\r\nدردعاى حضرت هادى عليه السلام آمده :\r\nيا بارُّ ، يا وَصولُ ، يا شاهِدَ كُلِّ غائِبٍ ، وَ يا قَريبُ غَيْرَ بَعيدٍ ، وَ يا غالِبُ غَيْرَ مَغْلُوبٍ ، وَ يا مَنْ لا يَعْلَمُ كَيْفَ هُوَ إلّا هُوَ ، يا مَنْ لا تُبْلَغُ قُدْرَتُهُ ، أسْألُكَ اللَّهُمَّ بِاسْمِكَ الْمَكْنُونِ الْمَخْزُونَ الْمَكْتومِ عَمَّنْ شِئْتَ ، الطّاهِرِ الْمُطَهَّرِ الْمُقَدَّسِ\r\n\r\n\r\n","description":"","footnote":"\r\n( 1 ) - بحار الأنوار : 88 / 189 ، صلاة محمد بن على عليه السلام ، ذيل حديث 11 ؛ جمال الأسبوع : 278 .\r\n","page_name":" 255 ","page_number":255},
  {"content":"\r\n\r\nالنُّورِ التّام ، الْحَىِّ القَيُّومِ الْعظيمِ ، نُورِ السّماواتِ وَ نُورِ الأرضينَ عالِمِ الْغَيْبِ وَ الشَّهادَةِ الْكَبيرِ الْمُتَعالِ الْعَظيمِ ، صَلِّ عَلى مُحَمَّدٍ وَ آلِ مُحَمَّدٍ . « 1 »\r\nاى بسيار نيكوكار ، اى پيوند دهنده ، اى گواه هر غائب ، اى نزديك غير بعيد ، اى غالب بى مغلوبيّت ، اى آن كه كسى نداند كه او چگونه است مگر خود او ، اى آن كه به قدرتش نرسند ، خدايا از تو مىخواهم به حقّ نام مستور مخزون پنهانت از هر كه خواستى ، آن نام پاك بسيار پاك مقدّس نورانى كامل زندهء قائم به ذاتِ بس بزرگ ، نور آسمان‌ها و زمين‌ها ، داناى غيب و شهود ، بزرگ فرازمند ، بس بزرگ ، درود فرست بر محمّد و خاندان او .\r\nدعاهاى پس از نماز رسول خدا صلى الله عليه و آله و اميرمؤمنان عليه السلام و حضرت مجتبى و حضرت سيّد الشهداء و حضرت عسگرى و امام عصر عليهم السلام مفصّل و مضامين قسمتى از جملاتش همانند دعاهايى است كه در سطور قبل ملاحظه كرديد .\r\nاين واقعيت‌ها را وقتى از نظر مىگذرانيم به اين حقيقت بيشتر آگاه مىشويم كه آسان شدن مشكلات به دست قدرت حق امرى بسيار سهل و برنامه‌اى فوق العاده خفيف و سبك است ، به خصوص وقتى كه انسان در پيشگاه مقدّس او تواضع و خشوع و زارى و انابه نشان دهد ، و گرنه اگر ارادهء حضرت او نباشد هيچ قدرتى نمىتواند گره از كار انسان بگشايد و مشكل و دشوارى او را آسان نمايد .\r\nوَ إنْ يَمْسَسْكَ اللَّهُ بِضُرٍّ فَلا كاشِفَ لَهُ إلّا هُوَ وَ انْ يُرِدْكَ بِخَيْرٍ فَلا رادَّ لِفَضْلِه يُصيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحيمُ » « 2 »\r\nو اگر خدا گزند و آسيبى به تو رساند ، آن را جز او بر طرف كننده‌اى نيست ، و اگر براى تو خيرى خواهد فضل و احسانش را دفع كننده‌اى نيست ؛ خيرش را\r\n\r\n\r\n","description":"","footnote":"\r\n( 1 ) - بحار الأنوار : 88 / 189 ، صلاة على بن محمد الهادى عليه السلام ، ذيل حديث 11 ؛ جمال الأسبوع : 278 .\r\n( 2 ) - يونس ( 10 ) : 107 .\r\n","page_name":" 256 ","page_number":256},
  {"content":"\r\n\r\nبه هر كس از بندگانش بخواهد مىرساند و او بسيار آمرزنده و مهربان است .\r\n\r\nفرازهايى از دعاى سمات\r\nدر دعاى سِمات آمده است :\r\nاللَّهُمَّ إنّى أسْألُكَ بِاسْمِكَ الْعَظيمِ الأْعْظَمِ الأْعَزِّ الأْجَلِّ الأْكْرَمِ الَّذى إذا دُعِيتَ بِهِ عَلى مَغالِقِ أبْوابِ السَّماءِ لِلْفَتْحِ بِالرَّحْمَةِ انْفَتَحَتْ ، وَ إذا دُعِيتَ بِهِ عَلى مَضائِقِ أبْوابِ الأْرْضِ لِلْفَرَجِ انْفَرَجَتْ ، وَ إذا دُعِيتَ بِهِ عَلَى الْعُسْرِ لِلْيُسْرِ تَيَسَّرَتْ ، وَ إذا دُعِيتَ بِهِ عَلَى الأْمْواتِ لِلنُّشُورِ انْتَشَرَتْ ، وَ إذا دُعِيتَ بِهِ عَلى كَشْفِ الْبَأْساءِ وَ الضَّرّاءِ انْكَشَفَتْ . . . . « 1 »\r\nالهى ، از تو مىخواهم به حقّ نام بزرگ و بس بزرگتر و عزيزتر و برجسته‌تر و گرامىترت كه چو خوانده شوى با آن براى باز شدن درهاى سخت بستهء آسمان ، به رحمتت باز شود و چون خوانده شوى با آن براى گشايش درهاى تنگ زمين ، گشوده شود و چون خوانده شوى با آن براى آسانى سختىها ، آسان شود و چون خوانده شوى با آن براى از نو زنده شدن مردگان ، زنده شوند و چون خوانده شوى با آن براى برداشتن تنگ‌دستى و پريشان حالى ، برداشته شود .\r\nوَ بِكَلِمَتِكَ الَّتى خَلَقْتَ بِهَا السَّمواتِ وَ الأْرْضَ ، وَ بِحِكْمَتِكَ الَّتى صَنَعْتَ بِهَا الْعَجائِبَ ، وَ خَلَقْتَ بِهَا الظُّلْمَةَ وَ جَعَلْتَها لَيلًا وَ جَعَلْتَ اللَّيْلَ سَكَنَاً ، وَ خَلَقْتَ بِهَا النُّورَ وَ جَعَلْتَهُ نَهاراً وَ جَعَلْتَ النَّهارَ نُشُوراً مُبْصِراً ، وَ خَلَقْتَ بِهَا الشَّمْسَ وَ جَعَلْتَ الشَّمْسَ ضياءً ، وَ خَلَقْتَ بِهَا الْقَمَرَ وَ جَعَلْتَ الْقَمَرَ نُوراً ، وَ خَلَقْتَ بِهَا الْكَواكِبَ وَ جَعَلْتَها نُجُوماً وَ بُرُوجاً وَ مَصابيحَ وَ زينَةً و\r\n\r\n\r\n","description":"","footnote":"\r\n( 1 ) - بحار الأنوار : 87 / 97 ، باب 8 ، ذيل حديث 12 ؛ مصباح المتهجّد : 416 .\r\n","page_name":" 257 ","page_number":257},
  {"content":"\r\n\r\nرُجُوماً ، وَ جَعَلْتَ لَها مَشارِقَ وَ مَغارِبَ ، وَ جَعَلْتَ لَها مَطالِعَ وَ مَجارِىَ وَ جَعَلْتَ لَها فَلَكاً وَ مَسابِحَ ، وَ قَدَّرْتَها فِى السَّماءِ مَنازِلَ ، فَأحْسَنْتَ تَقْديرَها ، وَ صَوَّرْتَها فَأحْسَنْتَ تَصْويرَها . . . . « 1 »\r\nو به آن كلمه‌ات كه اراده و فرمان تكوينى توست كه به آن آسمان‌ها و زمين را آفريدى و به حكمت آن چنانيت كه با آن پديده‌هاى شگفت‌آور ساختى و آفريدى با آن تاريكى را و قراردادى آن را شب و قراردادى شب را سكون و آرامش و آفريدى با آن روشنايى را و قراردادى آن را روز و قراردادى روز را جهت فعاليّت و كار و رستاخيز عمل و فعاليّت براى موجودات و روشن براى آنها و قراردادى از عجايب حكمتت خورشيد را جهت تابش و آفريدى به آن ماه را و قراردادى آن را نور و آفريدى با آن اختران را و قراردادى آنها را ستارگانى و چراغ‌ها و آرايش و سنگ پران و قراردادى براى آنها مشرق‌ها و مغرب‌ها و قراردادى براى آنها برآمدن‌گاهها و راه‌ها و مدار و شناگاهها و اندازه‌گرفتى براى آنها در آسمان جايگاههايى را ، پس زيبا نمودى اندازه‌گيرى آنها را و اندام بخشيدى به آنها پس زيبا نمودى اندام‌سازى آنها را .\r\nوَ جَبَرُوتِكَ الَّتى لَمْ تَسْتَقِلَّهَا الأْرْضُ ، وَانْخَفَضَتْ لَهَا السَّماواتُ ، وَانْزَجَرَلَهَا الْعُمْقُ الأْكْبِرُ ، وَ رَكَدَتْ لَهَا الْبِحارُ وَ الأْنْهارُ ، وَ خَضَعَتْ لَهَا الْجِبالُ ، وَ سَكَنَتْ لَهَا الأْرْضُ بِمَناكِبِها ، وَاسْتَسْلَمَتْ لَهَا الْخَلائِقُ كُلُّها ، وَ خَفَقَتْ لَهَا الرِّياحُ فى جَرَيانِها ، وَ خَمَدَتْ لَهَا النّيرانُ فى أوْطانِها . « 2 »\r\nو به جبروتت كه زمين ، اندك تابى در برابر آن ندارد و آسمان‌ها در برابرش به زانو درآمده و قعر زمين در مقابلش رانده و فشرده شده به قعر بزرگترش و\r\n\r\n\r\n","description":"","footnote":"\r\n( 1 ) - بحار الأنوار : 87 / 97 ، باب 8 ، ذيل حديث 12 ؛ مصباح المتهجّد : 417 .\r\n( 2 ) - بحار الأنوار : 87 / 98 ، باب 8 ، ذيل حديث 12 ؛ مصباح المتهجّد : 419 .\r\n","page_name":" 258 ","page_number":258},
  {"content":"\r\n\r\nدرياها در برابرش ايستاده و چشمه‌ها از جوش و خروش افتاده و كوهها فروتن گشته و زمين با شانه‌هايش باز ايستاده و همگى مخلوقات در برابرش مطيع شده و وزيدن گرفت در برابر آن بادها صداكنان در روان شدنشان و فرو نشست آتش‌ها در آتشكده‌ها .\r\n\r\nفرازى از دعاى مشلول\r\nاگر در زمينهء برنامه‌هاى حق به دعاى مشلول مراجعه كنيد ، در آن جا به مسائل و مطالب بهت‌انگيزى برمىخوريد كه شما را در معرفت نسبت به حضرت رشد مىدهد و اين معنا را در قلب شما يقينى مىنمايد كه كسى در اين پهنه‌گاه هستى جز وجود مقدس او شأنى ندارد و تمام چرخ‌ها در اين بزم آفرينش به ارادهء او مىچرخد و يك چرخ به فرمان كسى نيست و كليد حلّ تمام مشكلات فقط و فقط به دست حضرت اوست و احدى را در اين مسائل سهمى نيست كه بقيه اسباب و ابزار ارادهء اويند و جز به خواست وى كارى از دستشان برنمىآيد .\r\nدر قسمتى از آن دعا مىخوانيم :\r\nيا رازِقَ الْبَشَرِ ، يا مُقَدِّرَ كُلِّ قَدَرٍ ، يا عالِىَ الْمَكانِ ، يا شَديدَ الأْرْكانِ ، يا مُبَدِّلَ الزَّمانِ ، يا قابِلَ الْقُرْبانِ ، يا ذَا المَنِّ وَ الإْحْسانِ ، ياذا الْعِزَّةِ وَ السُّلْطانِ ، يا رَحيمُ يا رَحْمنُ ، يا مَنْ هُوَ كُلَّ يَوْمٍ فى شَأْنٍ ، يا مَنْ لا يَشْغَلُهُ شَأْنٌ عَنْ شَأْنٍ ، يا عَظيمَ الشَّأْنِ ، يا مَنْ هُوَ بِكُلِّ مَكانٍ ، يا سامِعَ الأْصْواتِ ، يا مُجيبَ الدَّعَواتِ ، يا مُنْجِحَ الطَّلِباتِ ، يا قاضِىَ الْحاجاتِ ، يا مُنْزِلَ الْبَرَكاتِ ، يا راحِمَ الْعَبَراتِ ، يا مُقيلَ الْعَثَراتِ ، يا كاشِفَ الْكُرُباتِ ، يا وَلِىَّ الْحَسَناتِ ، يا رافِعَ الدَّرَجاتِ ، يا مُؤتِىَ السُّؤلاتِ ، يا مُحْيِىَ الأمْواتِ ، يا جامِعَ الشَّتاتِ ، يا مُطَّلِعاً عَلَى النِّيّاتِ ، يا رادَّ ما قَد فاتَ ، يا مَنْ لا تَشْتَبِهُ عَلَيْهِ الأْصْواتُ ، يا مَنْ لا تُضْجِرُهُ الْمَسْأَلاتُ ، وَ لا تَغْشاهُ الظُّلُماتُ ، يا نُورَ الأْرْضِ وَ السَّماواتِ ، يا\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nسابِغَ النِّعَمِ ، يا دافِعَ النِّقَمِ . . . . « 1 »\r\nاى روزى دهندهء بشر ، اى اندازه‌گير هر اندازه ، اى و الا جاه ، اى استوار پايه ، اى گردانندهء روزگار ، اى پذيرندهء قربانى ، اى منت‌گذار نيكوكار ، اى داراى شكوه و سلطنت ، اى مهربان ، اى بخشنده ، اى كسى كه هر روز در كارى است ، اى آن كه كارى از كار ديگر بازش ندارد . اى بلند مرتبه ، اى آن كه در هر جا هست ، اى شنوندهء نجواها ، اى اجابت كنندهء دعاها ، اى برآورندهء خواسته‌ها و نيازها . اى فروفرستندهء بركات ، اى رحم كننده بر اشك‌ها ، اى درگذرندهء از لغزش‌ها ، اى بر طرف كنندهء ناراحتىها . اى سرچشمهء خوبىها ، اى بالابرندهء درجات ، اى دهندهء خواسته‌ها ، اى زنده كنندهء مردگان ، اى گرد آورندهء پراكنده‌ها ، اى آگاه از نيت‌ها ، اى برگردانندهء آنچه از دست رفته ، اى كسى كه نجواها بر او مشتبه نشود ، اى كسى كه درخواست‌ها او را به ستوه نياورد و تاريكىها او را فرا نگيرد ، اى روشنى زمين و آسمان‌ها ، اى فروريز نعمت‌ها ، اى دفع كنندهء بدفرجامىها . . . .\r\nاين است آن وجود مقدس و منبع فيضى كه تمام كارها به دست قدرت اوست و تمام موجودات از رحمت واسعهء حضرتش بهره‌مندند و دشوارى و مشكلى نيست مگر آن كه با قدرت قاهره‌اش آسان و سهل مىگردد .\r\nچه بيچاره‌اند آنان كه او را نمىشناسند و پناهى جز او براى خود گرفته‌اند و يارى غير او انتخاب نموده‌اند .\r\n\r\nعجايب خلقت و گره‌گشايى خداوند\r\nدر قرآن مجيد ، بسيار در مقام پرسش آمده است كه اين همه عجايب خلقت و\r\n\r\n\r\n","description":"","footnote":"\r\n( 1 ) - بحار الأنوار : 92 / 399 ، باب 129 ، حديث 33 ؛ البلد الأمين : 338 .\r\n","page_name":" 260 ","page_number":260},
  {"content":"\r\n\r\nشگفتىهاى آفرينش و موجودات گوناگون و مخلوقات بى شمار و گره‌گشايىها به وسيلهء كيست ؟ آيا اين همه از به وجود آورندهء هستى است يا قدرت و معبودى غير او ؟ ! اوست كه به تنهايى با اراده و قدرت مطلقه‌اش اين مسائل را در مجارى خلقت به جريان مىاندازد ، يا شريكى با اوست ؟ اگر غير اوست آن غير كيست ؟ اگر او را در برنامه‌هايش شريكى هست آن شريك كيست ؟\r\nأمَّنْ خَلَقَ السَّماواتِ وَ الأْرْضَ وَ أنْزَلَ لَكُمْ مِنَ السَّماءِ ماءً فَأنْبَتْنابِهِ حَدائِقَ ذاتَ بَهْجَةٍ ما كانَ لَكُمْ أنْ تُنْبِتُوا شَجَرَها ءَإلهٌ مَعَ اللَّهِ بَلْ هُمْ قَوْمٌ يَعْدِلُونَ * أمَّنْ جَعَلَ الأْرْضَ قَراراً وَ جَعَلَ خِلالَها أنْهاراً وَ جَعَلَ لَها رَواسِىَ وَ جَعَلَ بَيْنَ الْبَحْرَيْنِ حاجِزاً ءَإلهٌ مَعَ اللَّهِ بَلْ أكْثَرُهُمْ لايَعْلَمُونَ * أمَّنْ يُجيبُ الْمُضْطَرَّ إذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الأْرْضِ ءَإلهٌ مَعَ اللَّهِ قَليلًا ما تَذَكَّرُونَ * أمَّنْ يَهديكُمْ فى ظُلُماتِ الْبَرِّ وَ الْبَحْرِ وَ مَنْ يُرْسِلُ الرّياحَ بُشْراً بَيْنَ يَدَىْ رَحْمَتِهِ ءَإلهٌ مَعَ اللَّهِ تَعالَى اللَّهُ عَمّا يُشْرِكُونَ * أمَّنْ يَبْدَؤُ الْخَلْقَ ثُمَّ يُعيدُهُ وَ مَنْ يَرْزُقُكُمْ مِنَ السَّماءِ وَ الأْرْضِ ءَإلهٌ مَعَ اللَّهِ قُلْ هاتُوا بُرْهانَكُمْ إنْ كُنْتُمْ صادِقينَ » « 1 »\r\n[ آيا آن شريكان انتخابى شما بهترند 
  ] يا آن كه آسمان‌ها و زمين را آفريد ، و براى شما از آسمان آبى نازل كرد كه به وسيلهء آن باغ‌هايى خرم و باطراوت رويانديم كه روياندن درختانش در قدرت شما نيست ؛ آيا با خدا معبودى ديگر هست [ كه شريك در قدرت و ربوبيّت او باشد ؟ نه ، نيست 
  ] ، بلكه آنان مردمى منحرف‌اند [ كه براى او شريك مىگيرند . 
  ] * [ آيا آن شريكان انتخابى شما بهترند 
  ] يا آن كه زمين را [ براى موجوداتش 
  ] آرام و قرارگاه ساخت و در شكاف‌هايش نهرهايى پديد آورد ، و براى آن كوه‌هايى استوار\r\n\r\n\r\n","description":"","footnote":"\r\n( 1 ) - نمل ( 27 ) : 60 - 64 .\r\n","page_name":" 261 ","page_number":261},
  {"content":"\r\n\r\nقرار داد [ تا زير پاى اهلش نلرزد 
  ] ، و ميان دو دريا [ ى شيرين و شور 
  ] مانع و حايلى قرار داد [ كه با هم مخلوط نشوند 
  ] ؛ آيا با خدا معبودى ديگر هست [ كه شريك در قدرت و ربوبيت او باشد 
  ] ؟ ! [ نه ، نيست 
  ] بلكه بيشترشان اهل معرفت و دانش نيستند . * [ آيا آن شريكان انتخابى شما بهترند 
  ] يا آن كه وقتى درمانده‌اى او را بخواند اجابت مىكند و آسيب و گرفتاريش را دفع مىنمايد ، و شما را جانشينان [ ديگران در روى 
  ] زمين قرار مىدهد ؟ آيا با خدا معبودى ديگر هست [ كه شريك در قدرت و ربوبيت او باشد ؟ ! 
  ] اندكى متذكّر و هوشيار مىشوند . * [ آيا آن شريكان انتخابى شما بهترند 
  ] يا آن كه شما را در تاريكىهاى خشكى و دريا [ به وسيله ستارگان و ديگر نشانه‌ها 
  ] راهنمايى مىكند ؟ ! و كيست كه پيشاپيش [ باران 
  ] رحمتش بادها را مژده‌رسان مىفرستد ؟ آيا با خدا معبودى ديگر هست [ كه شريك در قدرت و ربوبيت او باشد ؟ ! 
  ] خدا برتر است از آنچه براى او شريك قرار مىدهند . *\r\n[ آيا آن شريكان انتخابى شما بهترند 
  ] يا آن كه مخلوقات را مىآفريند ، آن گاه آنان را [ پس از مرگشان 
  ] بازمىگرداند ؟ ! و كيست آن كه از آسمان و زمين شما را روزى مىدهد ؟ آيا با خدا معبودى ديگر هست [ كه شريك در قدرت و ربوبيت او باشد ؟ 
  ] بگو : اگر راستگوييد دليل خود را بياوريد .\r\n خوشبخت آن كس است كه آن يار ، يار اوست * خرّم دلى كه در او خار ، خار اوست\r\nكارى كه فال خير دو دنياست عاشقى است * فرخنده طالع است كه اين كار ، كار اوست\r\nرفتيم زير بار غم يار و مىرويم * خندان و شادكام كه اين بار ، بار اوست \r\n\r\n","description":"","footnote":"","page_name":" 262 ","page_number":262},
  {"content":"\r\n\r\n آتش گرفت و سوخت و خاكش به باد رفت * بيچاره دلخوش است كه اين نار ، نار اوست\r\nسردار عشق بر سردار فنا سرود * اين دار و هر چه هست در اين دار ، دار اوست \r\n( مفتون )\r\n\r\nفرازى از دعاى عرفه\r\nحضرت سيّدالشهداء عليه السلام در دعاى عرفه عرضه مىدارد :\r\nيا مَنْ كَبَسَ الأْرْضَ عَلَى الْماءِ ، وَ سَدَّ الْهَواءَ بِالسَّماءِ ، يا مَنْ لَهُ أكْرَمُ الأْسْماءِ ، يا ذا الْمَعْرُوفِ الَّذى لا يَنْقَطِعُ أبداً ، يا مُقَيِّضَ الرَّكْبِ لِيُوسُفَ فِى الْبَلَدِ الْقَفْرِ وَ مُخْرِجَهُ مِنَ الْجُبِّ وَ جاعِلَهُ بَعْدَ الْعُبُودِيَّةِ مَلِكاً ، يا رادَّهُ عَلى يَعْقُوبَ بَعْدَ أنِ ابْيَضَّتْ عَيْناهُ مِنَ الْحُزْنِ فَهُو كَظيمٌ ، يا كاشِفَ الضُّرِّ وَ البَلْوى عَنْ أيُّوبَ ، وَ مُمْسِكَ يَدَىْ إبْراهيمَ عَنْ ذَبْحِ ابْنِهِ بَعْدَ كِبَرِ سِنِّهِ وَ فَناءِ عُمُرِهِ ، يا مَنِ اسْتَجابَ لِزَكَرِيّا فَوَهَبَ لَهُ يَحْيى وَ لَمْ يَدَعْهُ فَرْداً وَحيداً ، يا مَنْ أخْرَجَ يُونُسَ مِنْ بَطْنِ الْحُوتِ ، يا مَنْ فَلَقَ الْبَحْرَ لِبَنى إسْرائيلَ فَأنْجاهُمْ وَ جَعَلَ فِرْعَوْنَ وَ جُنُودَهُ مِنْ الْمُغْرَقينَ ، يا مَنْ أَرْسَلَ الرّياحَ مُبَشِّراتٍ بَيْنَ يَدَىْ رَحْمَتِهِ ، يا مَنْ لَمْ يَجْعَلْ عَلى مَنْ عَصاهُ مِنْ خَلْقِهِ ، يا مَنْ اسْتَنْقَذَ السَّحَرَةَ مِنْ بَعْدِ طُولِ الْجُحُودِ وَ قَدْ غَدَوْا فى نِعْمَتِهِ يَأْكُلُونَ رِزْقَةُ وَ يَعْبُدُونَ غَيْرَهُ وَ قَدْ حادُّوهُ وَ نادُّوهُ وَ كَذَّبُوا رُسُلَهُ ، يا اللَّهُ . . . . « 1 »\r\nاى آن كه زمين را بر آب انباشتى و هوا را به آسمان مسدود كردى ، اى آن كه تو را گرامىترين نام‌هاست . اى داراى آن چنان معروف و خوبى و احسانى\r\n\r\n\r\n","description":"","footnote":"\r\n( 1 ) - بحار الأنوار : 95 / 220 ، باب 2 ، ذيل حديث 3 ؛ إقبال الأعمال : 343 - 344 .\r\n","page_name":" 263 ","page_number":263},
  {"content":"\r\n\r\nكه بريده نشود . اى برانگيزندهء همّتِ سواران براى نجات يوسف در بيابان بىآب و گياه و برآورنده‌اش از تاريكى چاه و قراردهنده‌اش پس از بندگى ، فرمانروا . اى بازگردانندهء او بر يعقوب پس از آن كه چشمانش از شدّت مصيبت فراق ، سفيدى آورد . اى بر طرف كنندهء بدحالى و بلا از ايّوب و جلودار ابراهيم از بريدن سر فرزندش بعد از پيرى و فناشدن عمرش . اى مستجاب كنندهء دعاى زكريّا و بخشندهء يحيى به او تا از تك و تنهايى درآيد .\r\nاى آن كه يونس را از شكم ماهى بيرون آوردى و دل دريا را براى نجات بنى اسرائيل شكافتى و دشمن آنان ، فرعون را ، با ارتشش غرق نمودى .\r\nاى آن كه بادها را مژده دهنده‌هايى در پيشاپيش باران رحمت خويش فرستاده‌اى . اى آن كه بر مجازات عاصيان از آفريدگانت شتاب نكردى . اى آن كه ساحران عصر موسى را از ورطهء هلاكت رهانيدى پس از آن انكار طولانى نسبت به حقّ و حقيقت ، در حالى كه در نعمت حق بودند و روزىِ او را مىخوردند و غير او را مىپرستيدند ، با حق مخالفت مىكردند و با جنابش رقابت مىنمودند و فرستادگانش را تكذيب مىكردند . اى خدا . . .\r\n\r\nدعاى بعد از زيارت ائمهء سامرّا عليهم السلام\r\nدر دعاى بعد از زيارت ائمهء سُرَّ مَنْ رأى عليهم السلام مىخوانيم :\r\nيا ذَا الْقُدْرَةِ الْجامِعَة ، وَ الرَّحْمَةِ الْواسِعَةِ ، وَ الْمِنَنِ الْمُتَتابِعَةِ ، وَ الآْلاءِ الْمُتَواتِرَةِ ، وَالأْيادِى الْجَليلَةِ ، وَ الْمَواهِبِ الْجَزيلَةِ . « 1 »\r\nاى داراى قدرت همه جانبه و رحمت بىنهايت در بىنهايت و منّت‌هاى پىدرپى و عطاياى پياپى و بخشش‌هاى برجسته و موهبت‌هاى فراوان .\r\n\r\n\r\n","description":"","footnote":"\r\n( 1 ) - بحار الأنوار : 99 / 66 ، باب 6 ، فضل زيارة الامامين الهمامين .\r\n","page_name":" 264 ","page_number":264},
  {"content":"\r\n\r\n الهى سينه‌ام را غرق غم كن * در آن سينه دلم همچون حرم كن\r\nبزن برقى كه سوزد حاصلم را * فنا سازد همه آب و گلم را\r\nدرِ رحمت به رويم بازگردان * مرا با عاشقان همراز گردان\r\nبود عشق وصالت آرزويم * همين باشد سراپا هاى و هويم\r\nروانِ تيره‌ام بنماى روشن * ببر از گلخنم يا رب به گلشن\r\nمرا از بند نفس آزاد بنماى * دلم از لطف و رحمت شاد بنماى \r\n( مؤلّف )\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n[ وَ تَسَبَّبَتْ بِلُطْفِكَ الْأَسْبَابُ وَ جَرَى بِقُدرَتِكَ الْقَضَاءُ 
  ]\r\nوسايل زندگى و اسباب حيات ، به لطفت فراهم آيد ، و فرمان و حكم به نيرويت جريان يابد .\r\nدر توضيح جملهء اول اشاره‌اى به واقعهء بسيار مهمّ جنگ بدر كرده ، سپس مصداقى از مصاديق جملهء دوم را به نگارش مىآورم .\r\n\r\nواقعهء بدر و فراهم آمدن اسباب پيروزى\r\n« مهاجرين مكّه كه به دستور حضرت حق و طرح پيامبر عزيز اسلام صلى الله عليه و آله از وطن خود آواره و به ديار غربت يعنى شهر مدينه آمده بودند ، سر و سامانى نداشتند تا آن كه عقد اخوّت ميان آنان و مسلمانان مدينه برقرار گرديد و يار و همسايه و مددكار يكديگر شدند ، اما در عين حال آزار و شكنجه‌هاى مردم مكّه را از ياد نمىبردند و نمىتوانستند علاقهء به وطن را هم فراموش كنند . همواره در مقام برمىآمدند خبرى از وطن بگيرند و از شهرى كه در آن جا نشو و نما نموده ، از آب و هوايش استفاده كرده بودند و هم اكنون فرزندان و اقارب ، دايىها و عموها و خويشاوندان تازه و قديمشان در آن جا به سر مىبردند كسب اطّلاعى كنند .\r\nلاجرم چنين به نظرشان رسيد كه بايد كارى كرد كه قريش از نيرو و شوكت ما با خبر شود و مجبور گردد از ترس ما با ما كنار بيايد و بدين وسيله راه براى نشر دعوت دينى بازگردد و چاره‌اش اين است كه بر سر راه قافلهء مال‌التجاره آنان رفته راه را بر آن\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nببنديم و ضرب شستى به ايشان نشان دهيم .\r\nهمين كار را كردند . در سال دوم هجرت ، رسول خدا صلى الله عليه و آله عبداللَّه بن جَحْش را با جماعتى از مهاجران گسيل داشت و نامه‌اى به وى داد و فرمود تا قبل از دو روز سر نامه را نگشايد و بعد از دو روز راه ، نامه را قرائت نموده بر طبق دستورى كه خداوند به وى داده رفتار نمايد و احدى از همراهان را مجبور نكند .\r\nعبداللَّه به راه افتاد بدون اين كه بداند به كجا مىرود ، همى پيش راند و به خاطر اين كه دستور خدا در كار بود به منظور تنفيذ فرمان ، با اعتماد و اطمينان به او ، خود را يكسره به او سپرد و سريع پيش مىرفت . دو روز تمام راه پيمود ، آنگاه نامه را گشوده قرائت كرد ، ديد نوشته است : وقتى اين نامه را از نظر گذراندى پيش برو تا به نخله كه بين مكّه و طائف است برسى ، در آن جا در كمين قريش مىباش و مرتّب اخبار قريش را به دست آورده براى ما بفرست .\r\nعبداللَّه پس از قرائت نامهء رسول خدا صلى الله عليه و آله نفرات خود را از مضمون آن آگاه ساخت و گفت : رسول الهى صلى الله عليه و آله به من دستور داده تا به سوى نخله روم و در آن جا در كمين قريش بنشينم و اخبار قريش را براى آن جناب بفرستم و نير امر فرموده كه احدى از شما را مجبور به كارى نكنم . اينك هر يك از شما ميل دارد به درجهء شهادت برسد با ما بيايد و هر كدام از شما حاضر نيست ، از همين جابازگردد و من خود ، امر پيامبر را اطاعت نموده به راه مىافتم .\r\nنفرات عبداللَّه همگى با وى موافقت كرده ، آمادگى خود را اعلام داشتند و همه به سوى هدف رهسپار شدند در حالى كه اميد به خدا پيشاهنگ و اطمينان و اعتماد به او رهبرشان و عنايت پروردگارى نيز نيروبخش دل‌هاشان بود و لكن در بين راه شترى از ايشان گم شد و در جستجوى آن در بيابان شده و پاره‌اى از ايشان اسير قريش گشتند .\r\nعبداللَّه و بقيهء نفراتش همچنان مىراندند تا به نخله رسيدند و در آن جا كاروانى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nاز قريش كه حامل مال التجارهء ايشان بود مىگذشت و به محض آن كه به عبداللَّه و يارانش برخوردند دچار دهشت و ترس عجيبى گرديدند .\r\nاصحاب عبداللَّه نيز متحيّر شدند كه چه كنند ، اگر با آنان مصاف دهند در ماه حرام جنگيده‌اند كه خود عمل حرامى است و اگر مصاف ندهند اينان فرداى همين شب به مسجد الحرام مىرسند و ديگر دستشان به ايشان نخواهد رسيد .\r\nلاجرم لحظه‌اى متحيّر ماندند ، لكن سرانجام رأيشان بر اين قرار گرفت كه بر ايشان حمله برند و مال‌التجارهء ايشان را به غنيمت برگيرند . همين كار را انجام دادند .\r\nچيزى نگذشت كه واقد بن عبداللَّه تميمى با انداختن تيرى ، عمرو بن حضرمى را هدف قرار داده و از پايش درآورد . عثمان بن عبداللَّه و حَكَم بن كيان هم اسير شدند و خداوند همهء اموال و مال التجاره را نصيب لشگر اسلام گردانيد .\r\nعبداللَّه بن جحش با همراهان به سوى مدينه بازگشتند و اموال و اسيران را نزد رسول خدا صلى الله عليه و آله آوردند . به محض اين كه چشم رسول خدا صلى الله عليه و آله به ايشان افتاد فهميد كه ميان آن دو گروه كارزار افتاده و مشركين فرارى شده‌اند و اموالشان نصيب مسلمانان گشته ، فرمود : من به شما دستور ندادم در ماه حرام دست به جنگ نزنيد و حاضر نشد آن اموال را تصرّف كند و به انتظار رسيدن وحى توقّف كرد تا حضرت حق تكليفش را روشن سازد .\r\nلشكريان اسلام متأثّر گشته ترسيدند ، نكند مرتكب گناهى شده باشند ، ساير مسلمانان هم شروع كردند به خرده‌گيرى كه چرا بدون دستور خدا به چنين عملى اقدام كرديد . از آن سو قريش نيز به خشم آمده ، گفتند : محمّد و يارانش حرمت ماه‌هاى حرام را نگاه نداشتند و در ماه حرام دست به خونريزى زدند و اموال دشمن خود را به غارت برده و از آنان اسير گرفتند .\r\nدر چنين حالى خداى تعالى دربارهء جنگجويان مجاهد اسلام آيهء زير را فرستاد و آنان را مشمول عنايت و لطف خود قرار داده فرمود :\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nيَسْئَلُونَكَ عَنِ الشَّهْرِ الْحَرامِ قِتالٍ فيهِ قُلْ قِتالٌ فيهِ كَبيرٌ و صَدٌّ عَنْ سَبيلِ اللَّهِ وَ كُفْرٌ بِهِ وَ الْمَسْجِدِ الْحَرامِ وَ إخْراجُ أهْلِهِ مِنْهُ أكْبَرُ عِنْدَاللَّهِ وَالْفِتْنَةُ أكْبَرُ مِنَ الْقَتْلِ » « 1 »\r\nاز تو دربارهء جنگ در ماه حرام مىپرسند . بگو : هر جنگى در آن [ گناهى 
  ] بزرگ است ، ولى هر نوع بازداشتن [ مردم 
  ] از راه خدا و كفرورزى به او و [ بازداشتن مردم از 
  ] مسجد الحرام و بيرون راندن اهلش از آن ، نزد خدا بزرگ‌تر [ از جنگ در ماه حرام 
  ] است ؛ و فتنه [ شرك و بت‌پرستى 
  ] از كشتار بزرگ‌تر است .\r\nوقتى اين آيهء شريفه نازل شد مسلمين از آن ترسى كه داشتند اندكى آسوده شده خوشحال گرديدند و مخصوصاً نفراتى كه مباشر جنگ بودند مسرور گشتند و رسول الهى اموال و اسيران را قبول كرد .\r\nقريش فرستاده‌اى نزد آن حضرت گسيل داشتند و خواستار آن شدند كه آن حضرت بهاى اسيران را گرفته و ايشان را آزاد سازد . حضرت در جواب فرمود : اين كار را به شرطى مىكنم كه شما نيز دو تن مسلمانى كه اسير گرفته‌ايد آزاد سازيد ، چه ما از شما به جان آنان مىترسيم و منتظريم تا اگر شما اسيران ما را كشتيد ما نيز اسيران شما را بكشيم .\r\nقريش ناگزير شدند شرط آن جناب را بپذيرند و اسيران آن حضرت را نزد وى روانه سازند ، خداوند بدين وسيله نعمت را بر مسلمين تمام كرد و وعدهء نصرتى كه داده بود عملى فرمود .\r\nاما عبداللَّه بن جحش و همراهانش به نازل شدن اين آيه قناعت ننموده و اندوهشان زايل نگرديد ، چون انتظار داشتند آيه‌اى در اجر و ثوابشان نازل شود ، لذا\r\n\r\n\r\n","description":"","footnote":"\r\n( 1 ) - بقره ( 2 ) : 217 .\r\n","page_name":" 269 ","page_number":269},
  {"content":"\r\n\r\nبه رسول خدا صلى الله عليه و آله عرض كردند : آيا مىشود جنگى پيش بيايد كه ما در آن شركت جسته و خداوند به ما اجر مجاهدان را مرحمت فرمايد ؟ خداى تعالى در جواب آنان اين آيه را فرستاد :\r\nإنَّ الَّذينَ آمَنُوا وَ الَّذينَ هاجَرُوا وَ جاهَدُوا فى سبيلِ اللَّهِ اولئِكَ يَرْجُونَ رَحْمَةَ اللَّهِ وَ اللَّهُ غَفُورٌ رَحيمٌ » « 1 »\r\nيقيناً كسانى كه ايمان آورده ، و آنان كه هجرت كرده و در راه خدا به جهاد برخاستند ، به رحمت خدا اميد دارند ؛ و خدا بسيار آمرزنده و مهربان است .\r\nبا نازل شدن اين آيه اندوه‌ها زايل شد و دل‌ها آرامش يافت و مسرّت تمام وجود مؤمنان را گرفت ، چه مىديدند نعمت خدا و رحمت او ايشان را فراگرفته است .\r\n\r\nنتايج واقعهء بدر\r\nاين سِريّه اولين جنگى بود كه سياست و روش حكومتى اسلام را روشن ساخت و در حقيقت اساسنامهء نظام آن بود و چند نتيجه داشت كه اشاره مىشود :\r\nنتيجهء اوّل : اين كه جواب مشركين را داد كه جنگ و خونريزى در ماه حرام گناه بزرگى است .\r\nنتيجهء دوم : اين كه فهماند كه خود مشركين مرتكب گناهانى شده و مىشوند كه بسى بزرگتر از آن است . و آن يكى اين است كه آنان از راه خدا جلوگيرى به عمل آورده‌اند و در مقام برآمدند تا با تهديد و زور ، مسلمانان را از دين اسلام برگردانند .\r\nديگر اين كه به خدا كفر ورزيدند و نيز اين كه سكنهء مسجدالحرام را از آن جا بيرون كردند . و به خاطر همين جرائم بود كه خداوند قتال با آنان را تجويز كرد .\r\nنتيجهء سوم : اين كه در اثر اين جريان ، قريش از اين ضربت و اين كه هم اموالش به\r\n\r\n\r\n","description":"","footnote":"\r\n( 1 ) - بقره ( 2 ) : 218 .\r\n","page_name":" 270 ","page_number":270},
  {"content":"\r\n\r\nغارت رفت و هم عدّه‌اى كشته داد و هم دو نفر اسير شدند ، از آن غرور و نخوتى كه داشت پايين آمد و به همين جهت تصميم گرفت مسألهء جنگ در ماه حرام را بهانه كرده و شبه جزيرهء عربستان را عليه رسول خدا صلى الله عليه و آله و يارانش بشوراند و كار جنجال را به جايى رسانيد كه مسلمين يقين كردند ديگر هيچ اميدى به سازش و اصلاح نيست .\r\nدر چنين وضعى روزى رسول خدا صلى الله عليه و آله به مسلمانان خبر داد كه ابوسفيان ، فرزند حرب ، كاروان قريش را از شام به سوى مكّه مىراند و اموال و سرمايهء تجارت قريش با آن كاروان است و شما مىتوانيد هم اكنون بر سر راهشان شده و با آنان كارزار كنيد ، باشد كه خداوند نيروى شما را با آن اموال تقويت نمايد .\r\nاز آن سو ابوسفيان هم كه داستان نخله را داشت در تجسّس اخبار رسول اللَّه صلى الله عليه و آله و يارانش بود ، هر كه را در راه مىديد از حال آن جناب مىپرسيد تا آن كه خبر يافت رسول خدا صلى الله عليه و آله ياران خود را به تعقيب كاروان وى روانه كرده . از ترس مال التّجاره و حرصى كه بر اموال خود داشت سخت در انديشه شد ، تصميم گرفت به هر نحوى شده قريش را از اين جريان آگهى دهد ، لاجرم ضمضم بن عمرو غفارى را اجير نموده روانهء مكّه كرد و به وى گفت : بايد خود را به قريش برسانى و آنان را به سر وقت اموالشان بياورى و به ايشان بگويى كه محمّد و يارانش متعرض اموال ايشان شده‌اند .\r\nضمضم در حالى كه بينى شترش را پاره كرد و بار آن را وارونه بسته و پيراهن خود را از عقب و جلو دريده بود به درب مسجدالحرام آمد و فرياد زد :\r\nاى گروه قريش ! ، مال التّجاره ، مال التّجاره ، اى فرياد و اى فغان كه ابوسفيان با اموال شما مورد حملهء محمّد و يارانش قرار گرفت ، اى داد و بيداد ، گمان نمىكنم بتوانيد او را دريابيد !\r\nمردم همه در وحشت و اضطراب شدند و به سرعت اجتماعى تشكيل داده به\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nمشورت پرداختند وسرانجام قرار شد هر چه زودتر حركت كنند و همين كار را كرده بدون استثنا همه شركت كردند و اگر برخى از آنان حركت نكرده كسى را به عوض روانه ساخت ، از آن جمله ابولهب بود كه مردى را به مبلغ چهارهزار درهم كه از او طلب داشت اجير كرد تا با لشگر قريش براى نابودى اسلام و مسلمين حركت كند .\r\nبعد از آن كه همه از تدارك اسباب سفر فراغت يافته و آمادهء حركت شدند ، به يادشان افتاد كه ما همين چندى قبل با قبيلهء كِنانه جنگ داشتيم ، يكى از آن ميان گفت : اگر ما حركت كنيم احتمال دارد كنانىها از دنبال بر سر ما بتازند و ما از رفتن به كمك ابوسفيان بازمانيم .\r\nاما سراقة بن مالك كه از اشراف كنانه بود گفت :\r\nمن به شما پناه مىدهم و همه در امان من هستيد ، برويد و از قبيلهء من نگرانى نداشته باشيد ، من نمىگذارم از قبيلهء كنانه به شما آسيبى برسد . در اينجا رأى آنهايى كه مىگفتند بايد هر چه زودتر حركت كرد تقويت شد و همه به راه افتادند .\r\nاز آن سو رسول خدا صلى الله عليه و آله از مدينه بيرون شد در حالى كه پيشاپيش لشگرش دو بيرق سياه در اهتزاز بود ، يكى به دست علىّ بن ابى طالب و آن ديگر به دست انصار و با همراهان به دنبال شتران قريش به راه افتاد . در بين راه به مردى برخورد كرده از وى خبر كاروان قريش را بپرسيد ، و لكن خبر نزد او نيافت و شب و روز به سرعت مىراند تا به نزديكى صفراء رسيدند . حضرت شخصى را فرستاد تا از ابوسفيان خبرى گيرد و خود پيش همى راند تا به ذفران يكى از بيابان‌هاى پيرامون دهكدهء صفراء رسيد ، در آن جا بار گرفت و خبرگزاران به نزدش آمده گزارش دادند كه قريش همه از مكّه بيرون شده و به كمك ابوسفيان شتافته‌اند .\r\nرسول خدا صلى الله عليه و آله چون ديد مطلب رنگ ديگرى به خود گرفت با ياران خود به مشورت پرداخت . آرى ، ديگر قافلهء مال التّجارهء ابوسفيان مطرح نيست ، بايد با لشگرى روبه‌رو شود كه نيرو و نفراتش چندبرابر نيروى اوست .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاز ميان اصحاب ، مقداد بن عمرو برخاست و عرض كرد : به هر جا كه خدايت دستور داده برو و ما يك قدم از تو جدا نمىشويم ، ما آن كلامى را كه بنىاسرائيل در پاسخ دعوت موسى به ميان آورده ، گفتند :\r\nفَاذْهَبْ أنْتَ وَ رَبُّكَ فَقاتِلا إنّا ههُنا قاعِدُونَ » « 1 »\r\nپس تو و پروردگارت برويد [ با آنان 
  ] بجنگيد كه ما [ تا پايان كار 
  ] در همين جا نشسته‌ايم .\r\nدر جواب تو نخواهيم گفت ؛ بلكه ما مىگوييم : تو و پروردگارت به كارزار دشمن برويد ، ما نيز همراه شما هستيم و به همراه شما كارزار مىكنيم و به آن خدايى كه تو را به حقّ مبعوث فرموده اگر ما را به دورترين نقاط زمين گرچه حبشه باشد ببرى همراهت مىآييم .\r\nرسول خدا صلى الله عليه و آله دعاى خيرش فرمود ، آنگاه رو به ساير ياران كرد و فرمود : اى مردم ! رأى خود را اظهار داريد . مقصودش از مردم طايفهء انصار بود . از ميان مردم انصار ، سعدبن معاذ برخاست و گفت : اى رسول خدا ! گويا مقصودت ما انصار بوده ؟ حضرت فرمود : آرى ، سعد گفت : ما به تو ايمان آورده و تو را تصديق نموده و شهادت داديم بر آن كه آنچه آورده‌اى حقّ است و بر ايمان و شهادت خود عهد و پيمان سپرديم و آن اين بود كه در هر حال تو را اطاعت كنيم .\r\nبنابراين يا رسول اللَّه ! هر چه مىخواهى انجام ده و هر تصميم كه مىخواهى بگير كه ما با توييم و از تو جدا نمىشويم و به خدايى كه تو را به حق مبعوث فرموده ، سوگند ، اگر ما را به دريا عرضه بدارى و بفرمايى كه ما خود را به همراه تو در آن بيفكنيم خواهيم افكند و يك تن هم از ما تخلّف نخواهد كرد و هيچ ملاحظهء ما را مكن ؛ زيرا كه كوچك‌ترين كراهتى از جنگيدن با دشمنانمان نداريم و ما خويشتندار\r\n\r\n\r\n","description":"","footnote":"\r\n( 1 ) - مائده ( 5 ) : 24 .\r\n","page_name":" 273 ","page_number":273},
  {"content":"\r\n\r\nدر جنگ و هماوردان ميدان كارزاريم و اميدواريم خداوند از ما به تو رفتارى نشان دهد كه مايهء خرسندى و روشنى چشمت باشد ، ما را راه بينداز و از خدا توفيق و مدد بخواه .\r\nهنوز گفتار سعد تمام نشده بود كه آثار خرسندى در رخسارهء رسول خدا صلى الله عليه و آله نمودار شد ، آنگاه فرمود : حركت كنيد و اميدوار ظفر باشيد ، چه خداى تعالى مرا به يكى از اين دو بشارت داده : ما به طور مسلّم يا به قافلهء آنان ظفر مىيابيم و يا بر لشگريان آنان و گويا من هم اكنون قتلگاه آنان را مىبينم .\r\nرسول خدا صلى الله عليه و آله و ياران از آن منزل حركت كرده در نزديكى بدر پياده شدند و آن جناب برخى از ياران خود را به سوى چاه بدر روانه كرد تا آن جا از قافله و يا لشگر قريش خبرى بگيرند . فرستادگان به دو نفر رسيدند كه مشغول آب‌كشى بودند ، معلوم شد آب را براى لشگر قريش مىبرند ، پرسيدند به كجا مىرويد و از چه قبيله‌اى هستيد و هدفتان چيست ؟ گفتند : ما سقايان قريش هستيم ، ما را فرستاده‌اند تا براى آنان آب ببريم .\r\nفرستادگان باور نكردند كه اين دو نفر وابسته به لشگر قريش باشند ، احتمال دادند سقايان قافلهء مال التجاره ايشان باشند ، به همين جهت آن دو را تحت شكنجه قرار دادند و آنها را مفصّل زدند ، وقتى خوب از كارشان درآوردند ناچار گفتند : ما از قافلهء ابوسفيانيم ، مسلمانان از كتك زدنشان باز ايستادند .\r\nرسول خدا صلى الله عليه و آله مشغول نماز بود ، وقتى اصحاب خود را مشاهده كرد نماز را تمام كرده ، فرمود : اگر راست گويند كتكشان مىزنيد ؟ و چون دروغ گويند : رهاشان مىكنيد ! در حالى كه به خدا سوگند راست مىگويند و از لشگر قريشند نه از كاروان ايشان .\r\nآنگاه رو به آن دو تن كرده ، فرمود : به من بگوييد ببينم قريش كجا هستند ، گفتند :\r\nبه خدا سوگند در پشت همين تل كه از دور نمودار است اردو زده‌اند . رسول\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nخدا صلى الله عليه و آله پرسيد عدّه‌شان چند است ؟ گفتند بسيار است . فرمود چند نفرند ؟ گفتند :\r\nنمىدانيم . فرمود : خوراكشان در روز چند شتر است ؟ گفتند : يك روز نُه شتر و روز ديگر ده شتر . رسول خدا صلى الله عليه و آله رو به اصحاب كرد و فرمود : لشگر قريش بين نهصد و هزارند . آنگاه رو به همهء مسلمين كرد و فرمود : بدانيد كه مكّه همهء جگر گوشه‌هاى خود را در اختيار شما قرار داده است .\r\nحال ببينيم ابوسفيان كاروان را به كجا سوق داد . او وقتى به گزارش جاسوسان خود از جايگاه مسلمين خبر يافت و فهميد كه مسلمانان بناى تعرّض به كاروان وى را دارند مسير كاروان را تغيير داده و از راه معمولى كنار رفت و بدر را در دست چپ قرار داده به كلّى از نظر مسلمين پنهان و ناپديد گرديد . وقتى كاملًا مطمئن شد كه كاروان را از دستبرد مسلمين نجات داده ، رسولى نزد قريش فرستاد كه شما به منظور نجات دادن اموال خود از مكّه بيرون شديد و اينك من اموال را حفظ كردم ، بنابراين هر جا كه هستيد به مكّه بازگرديد .\r\nابوجهل گفت : به خدا سوگند باز نمىگرديم تا آن كه به كناره چاه بدر برسيم و سه روز در آن جا به عيش و نوش و ميگسارى بپردازيم و خنياگران برايمان موسيقى بنوازند و عرب وحدت كلمه نيروى ما را بفهمد و از اين پس خيال حمله به ما را در سر نپروراند .\r\nاخنس بن شريق با اين رأى مخالفت كرد و گفته‌هاى ابوجهل را پاسخ داد و به قبيلهء بنى زهره كه هم سوگند با قريش بودند گفت : اموال و افراد شما به سلامت نجات يافتند و منظور شما هم همين بود ، اينك باز گرديد و ديگر وجهى ندارد بيهوده به ديارى سفر كنيد كه در آن جا منافعى در نظر نداريد ؛ خيرخواهى مرا بپذيرد و گوش به حرف اين مرد مغرور ندهيد . و از آنجايى كه اخنس در ميان قبيلهء بنى زهره محبوبيت و وجههء خوبى داشت يك نفر زُهرى از گفته او سرباز نزد و هيچ كدام به بدر نيامدند .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nصبح روز بعد به مسلمين كه در جستجوى كاروان ابوسفيان بودند خبر رسيد كه ابوسفيان مال التجاره را به منزل رسانيد و اينك بايد با لشگر قريش كه در فاصلهء مختصرى قرار دارد روبه‌رو شوند و در نتيجه آرزويى كه مسلمين به اميد رسيدن به آن خرسندى مىكردند مبدّل به يأس گرديد و جماعتى از ايشان به رسول الهى اصرار مىورزيدند كه به مدينه بازگردد و با لشگر قريش مصاف ندهد و در جنگ وارد نشود .\r\nخداى متعال دربارهء ايشان مىفرمايد :\r\nوَ إذْ يَعِدُكُمُ اللَّهُ إحْدَى الطّائِفَتَيْنِ أنَّها لَكُمْ وَ تَوَدُّونَ أنَّ غَيْرَ ذاتِ الشَّوْكَةِ تَكُونُ لَكُمْ وَ يُريدُ اللَّهُ أنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرينَ » « 1 »\r\nو [ ياد كنيد 
  ] هنگامى را كه خدا پيروزى بر يكى ازدو گروه [ سپاه دشمن يا كاروان تجارتى قريش 
  ] را به شما وعده داد ، و شما دوست داشتيد بر كاروان تجارتى قريش دست يابيد ، ولى خدا مىخواست پيروزى در ميدان جنگ را با فرمان نافذى [ كه داير بر پيروزى مؤمنان و شكست دشمنان جارى ساخته بود 
  ] تحقّق دهد و ريشه كافران را قطع كند .\r\nپس از مختصرى مسلمانان يكدل و يك جهت بر آن شدند كه با لشگر قريش مصاف دهند ، به همين جهت خود را زودتر به آب بدر رسانيده و چاه را تصرف كردند . خداى تعالى بارانى فرستاد تا بيابان شنزار و لغزنده جهت آنان محكم و استوار گردد و قسمت لشگر گاه قريش كه زمينى خاكى بود گِل و لغزنده شود و بالأخره لشگر اسلام توانست خود را قبل از قريش به محلّ مناسب يعنى كنار اولين چاه در قسمت پايين بدر برساند .\r\nآنگاه خود را آمادهء قتال كرده به مشورت پرداختند . در حالى كه گفتگو مىكردند\r\n\r\n\r\n","description":"","footnote":"\r\n( 1 ) - انفال ( 8 ) : 7 .\r\n","page_name":" 276 ","page_number":276},
  {"content":"\r\n\r\nسعد بن معاذ پيش آمد ، عرض كرد : اى پيامبر خدا ! اجازه مىدهى سايبانى جهت شما بر پا كنيم تا شما در آن جا قرار گيريد و مركب‌هاى شما را در كنار آن آماده نگهداشته و خود با دشمن مصاف دهيم ؟ اگر پيروز شديم كه هيچ و اگر خداى نخواسته كشته گشتيم تو بر مركب سوار شده به پيروانت در مدينه ملحق شوى ، چه آن مسلمانان كه در مدينه مانده‌اند كمتر از ما به تو معتقد و علاقمند نيستند و اگر احتمال مىدادند كار تو سرانجام به جنگ منتهى مىشود هرگز تخلّف نمىكردند و اگر چنين پيشامدى رخ دهد ايشان شرّ دشمن را دفع مىكنند و از درِ خيرخواهى با كمك تو به جهاد مىپردازند .\r\nرسول خدا صلى الله عليه و آله او را بستود و در حقّش دعا كرد . سعد با ياران به ساختن سايبان پرداخت تا اگر پيروزى و فتح نصيب او و يارانش نشد ، آن منبع كرامت و عظمت به دست دشمن گرفتار نشود و بتواند خود را به باقى اصحاب برساند و دعوت خود را ادامه دهد ، چه اسلام براى طائفهء معيّنى نيامده بود ، اگر همهء اهل مدينه هم كشته شوند ، او بايد بماند و ساير قبايل عرب و ديگر ملل دنيا را رهبرى كند .\r\nقريش نيز آمادهء جنگ شدند و شخصى را فرستادند تا از مسلمانان خبرى بياورد .\r\nآن شخص بازگشت و خبرآورد كه اصحاب محمّد سيصد نفر و يا كمى كمتر و يا بيشترند و هيچ كمينى هم ندارند و از آب هم بسيار دورند ، و لكن با همه اين احوال مردمى هستند كه جز شمشير پناهگاهى براى خود قائل نيستند و جز به ايمان ثابت و يقين استوار خود اتكايى ندارند .\r\nاين خبر ، رعب و وحشتى در دل‌هاى قريشيان ايجاد كرد و برخى از عقلاى آنان به اين فكر فرو رفتند كه اگر سپاه اسلام همهء آنان را بكُشند حرمتى براى مكّه باقى نخواهد ماند . از ميان آنان عتبة بن ربيعه برخاست و گفت : اى گروه قريش ، به خدايم سوگند ! شما از اين كه با محمّد و يارانش مصاف دهيد كارى از پيش نمىبريد ؛ زيرا اگر او را بكشيد پيوسته چشمتان به روى مردمى باز مىشود كه يا پسر عمويش را\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nكشته‌ايد و يا پسر خاله‌اش را و يا مردى از عشيره‌اش را ؛ پس بهتر اين است كه بازگرديد و او را به عرب بسپاريد ، چه اگر ساير طوائف عرب او را بكشند شما به مقصود خود نايل آمده‌ايد و اگر او بر عرب فايق آمد شما كارى كه مايهء كراهت و ندامتتان شود نكرده‌ايد .\r\nكلام عتبه به گوش ابوجهل رسيد ، او پر از خشم و غيظ شد و كينه‌هاى ديرينه‌اى را كه با مسلمين داشت يادآورى كرد . و همين معنى باعث شد كه همه بر قتال سپاه اسلام يكدل و يك جهت شوند .\r\nرسول خدا صلى الله عليه و آله وقتى كثرت عدد دشمنان و بسيارى نيروى آنان را ديد به ميان ياران آمد و با سخنان گرم و دلنشين خود روحيهء آنان را تقويت كرده و به تنظيم صفوف ايشان پرداخت و دستور داد قبل از آن كه وى فرمان دهد حمله نكنند و فرمود :\r\nچنانچه دشمن را محاصره كرديد با تير به ايشان حمله كنيد . آنگاه به عريش خود يعنى سايبان بازگشت در حالى كه از سرانجام كار ياران نگران بود ، در آن جا به درگاه خداى سبحان ملتجى گشته و از اودرخواست پيروزى و تنجيز وعده مىنمود و تضرّع و زارى همى كرد و گفت :\r\nبارالها ! اين قريش متكبّر و متعصّب است كه همواره با تو مخالفت و دشمنى مىورزيد و فرستاده‌ات را تكذيب مىكرد ، اينك روى آورده تا با پيغمبرت بجنگد .\r\nپروردگارا ! آن نصرت كه مرا بدان وعده فرمودى بفرست . بارالها ! اگر امروز اين گروه كه با من هستند كشته شوند ديگر كسى تو را پرستش نخواهد كرد .\r\nرسول خدا صلى الله عليه و آله همچنان دعا همى مىكرد و رو به قبله دست به دعا بلند داشت تا ردايش از شانه‌اش بيفتاد و آن قدر ادامه داد تا خواب او را گرفت ، در عالم رؤيا يارى خدا را به چشم ديد و نيز به حالت وحى درآمد و اين آيه بر وى نازل شد :\r\nيا أيُّهَا النَّبِىُّ حَرِّضِ الْمُؤْمِنينَ عَلَى الْقِتالِ إنْ يَكُنْ مِنْكُمْ عِشْرُونَ صابِرُونَ\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nيَغْلِبُوا مِأَتَيْنِ وَ إنْ يَكُنْ مِنْكُمْ مِائَةٌ يَغْلِبُوا ألفاً مِنَ الَّذينَ كَفَرُوا بِأنَّهُمْ قَوْمٌ لايَفْقَهُونَ » « 1 »\r\nاى پيامبر ! مؤمنان را به جنگ برانگيز كه اگر از شما بيست نفر صابر باشند بر دويست نفر چيره مىشوند ، و اگر از شما صد نفر [ صابر 
  ] باشند بر هزار نفر از كافران چيره مىشوند ؛ زيرا آنان گروهى هستند [ كه حقايق توحيد و قدرت خدا را 
  ] نمىفهمند .\r\nرسول خدا صلى الله عليه و آله پس از گرفتن اين وحى ، به ميان سپاه خود آمد و آنان را بر قتال با كفّار تحريص كرده و فرمود : به آن خدايى كه جان محمّد در دست اوست هيچ يك از شما امروز با اين كفّار نمىجنگد و با صبر و پايدارى كشته نمىشود مگر اين كه خداى تعالى تو را به بهشت درخواهد آورد . آنگاه مشتى خاك از دست اميرالمؤمنين عليه السلام گرفته و آن را به جانب كفّار پاشيد و فرمود :\r\nشاهَتِ الْوُجُوهُ . « 2 »\r\nزشت باد رويتان .\r\nسپس به ياران فرمود : كمر همّت ببنديد . مسلمانان قويدل گشته يكصدا فرياد زدند : أحَد : أحَد . خداى تعالى ملائكه را نيز به مدد ايشان فرستاد تا بر فتح و پيروزى بشارتشان دهد و ايمانشان را قوىتر سازد . رسول خدا صلى الله عليه و آله در قلب معركه قرار گرفته مردم را تشجيع مىنمود و به نصرت خدا نويد مىداد .\r\nبودن رسول خدا صلى الله عليه و آله در ميان صفوف ايشان از يك سو و كمك ملائكه از سوى ديگر ، اثر عميقى در روحيهء مسلمانان داشت و به همين جهت كشتار زيادى از لشگرِ دشمن كرده كه در تاريخ كم‌نظير و بى مانند بود و افتخارى بزرگ در تاريخ اسلام\r\n\r\n\r\n","description":"","footnote":"\r\n( 1 ) - انفال ( 8 ) : 65 .\r\n( 2 ) - بحار الأنوار : 19 / 229 ، باب 10 ، غزوة بدر الكبرى .\r\n","page_name":" 279 ","page_number":279},
  {"content":"\r\n\r\nبراى هميشه به يادگار گذاشتند و بدريّون در اصحاب پيامبر از ديگران ممتازند .\r\nغبار معركه بر روى اجساد بى جان كفّار فرو نشست و اهل مكّه با وضع فضيحت بارى فرار كردند . سپاه اسلام با افتخار و پيروزى و غنيمت بسيارى به سوى مدينه بازگشتند ، در حالى كه از يارى و نصرتى كه خداى تعالى ارزانىشان داشته خوشحال و شكرگزار بودند . « 1 » در داستان با عظمت بدر ، بارانى كه باريد ، دعايى كه رسول خدا صلى الله عليه و آله داشت ، قوّت قلبى كه به مردم مؤمن داده شد و نزول ملائكه و رعبى كه از عظمت معنوى ارتش اسلام به دل كافران افتاد ، همه و همه اسبابى بود كه خداوند مهربان به لطف خود جهت پيروزى مردم مؤمن فراهم آورد . آرى ، به قول حضرت زين‌العابدين عليه السلام كه فرمود :\r\n« وَ تَسَبَّبَتْ بِلُطْفِكَ الأْسْبابُ »\r\n دل به تماشاى دوست رفته به صحراى دوست * رفته به صحراى دوست دل به تماشاى دوست\r\nهمّت والاى دوست رحمت بىمنتهاست * رحمت بىمنتهاست همّت والاى دوست\r\nخاك كف پاى دوست سرمهء چشم رضاست * سرمهء چشم رضاست خاك كف پاى دوست\r\nطور تجلّاى دوست سينهء سيناى ماست * سينهء سيناى ماست طور تجلّاى دوست \r\n غرقهء درياى دوست به كه نيابد خلاص * به كه نيايد خلاص غرقهء درياى دوست \r\n\r\n\r\n","description":"","footnote":"\r\n( 1 ) - قصص قرآن : 441 .\r\n","page_name":" 280 ","page_number":280},
  {"content":"\r\n\r\n دل به تمنّاى دوست از همه عالم بريد * از همه عالم بريد دل به تمنّاى دوست\r\nهر كه ز پرواى دوست از سر جان درگذشت * از سر جان درگذشت هر كه ز پرواى دوست\r\nبر رخ زيباى دوست ديده الهى گشود * ديده الهى گشود بر رخ زيباى دوست \r\n( مهدى الهى قمشه‌اى )\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n[ وَ مَضَتْ عَلَى إِرَادَتِكَ الْأَشْيَاءُ « 3 » فَهِيَ بِمَشِيَّتِكَ دُونَ قَوْلِكَ مُؤْتَمِرَةٌ وَ بِإِرَادَتِكَ دُونَ نَهْيِكَ مُنْزَجِرَةٌ 
  ]\r\nو همه چيز بر اساس و اراده‌ات مىگذرد ؛ پس همه موجودات به خواست تو بى آن كه فرمان قولى دهى ، فرمان برند ، و به اراده‌ات ، بى آن كه با گفتار نهى كنى از كار باز ايستند .\r\n\r\nخواست حق\r\nدرون حضرت ابراهيم عليه السلام از عواطف پدرى نسبت به اسماعيل موج مىزد . او را همواره به ياد مىآورد و جانش براى ديدار او طوفان شوق و مهر داشت . از تقدير الهى سر نمىپيچيد ، اما از احساسات انسانى هم تهى نبود .\r\nرضاى حضرت محبوب را بر خشنودى خود مقدم مىدانست و لكن دلش در گرو عطوفت فرزندش نيز بود ، به خصوص كه او را به فرمان خدا در بيابانى خشك و سوزان ، بىآب و نان با مادرى بى پناه رها كرده بود و نمىدانست در اين امر الهى چه مصلحتى است و آينده چگونه مىشود ؟\r\nگاهى حوادث روزگار بسيار سنگين و خرد كننده است اما مردان بزرگ و خداپرست مىدانند كه تا گندم نرسد آن را آرد نمىكنند ، اين است كه حوادث و وقايع آنها را پخته مىكند ، از خامى بيرون مىآورد و احساس سنگينى پيشامدها براى ايشان پر از لذت و خوشى است .\r\nابراهيم كه گاه‌گاه به ديدار فرزند مىشتافت و نان و آبى براى او مىبرد ، با دلى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nقوى اميد تغيير وضع و دستور جديد خداوند را داشت .\r\nشبى در خواب ديد كه از جانب پروردگار مأموريت يافته كه فرزندش اسماعيل را ذبح كند ! ابراهيم يقين داشت كه رؤياى انبيا ، خواب پريشان و وساوس و پندارهاى موهوم نيست و معتقد بود كه حقيقتى است كه در خواب به او الهام شده و براى انجام آن بايد بدون كم و كاست به پا خيزد و اقدام كند : قربان كردن فرزند ! سر بريدن همان اسماعيل كه خداوند به او عنايت كرده است !\r\nبايد انديشيد كه اين كار چه اندازه دشوار و سخت است ، كدام پدر مىتواند خود را راضى و حاضر كند كه سر فرزندش را به دست خود ببرد ؟ كدام دلى است كه از اين انديشه فرو نريزد ؟ و كدام دستى است كه توانايى چنين كارى داشته باشد و نلغزد و از كار نيفتد ؟ !\r\nانجام اين گونه فرامين جز آثار ايمان و نمودهاى عقيده و اعتقاد به حقّ و حقيقت نمىتواند باشد . اين محنت كوهها را در هم فرو مىريزد و جان‌ها را زير و زبر مىكند اما ابراهيم بزرگ هيچ گونه تزلزل و سستى به خود راه نمىدهد . او خدا را بزرگتر از هر چيز و مقدم بر كل هستى مىداند و رضاى او را بر رضا و ميل خود ترجيح مىدهد .\r\nاسماعيل اندك اندك جوانى برومند و با نشاط و قوّت شده بود ، بازوان ستبر و شانه‌هاى پهن و پيشانى بلندش جان پدر پير را قوّت و نيرو مىبخشيد ، اما چه كند ، مأمور شده او را قربان كند .\r\nپدر فرمان الهى را به پسر گفت تا او را هم از سرنوشت عجيب و شگفت‌انگيزش كه از تولد گام به گام همراه او بود آگاه سازد . اسماعيل چون سخن پدر را شنيد بدون تأمل اظهار رضايت كرد و خود را تسليم نمود . اين چه تربيت و ايمان محكمى بود كه به اين صورت و با آن رضامندى و چهرهء گشوده ، از مرگ به خاطر اطاعت فرمان خدا استقبال مىشد ؟ خدا خود داناتر است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nپدر پير پسر جوان را در آغوش كشيد و بوسه‌هاى گرم و پرسوزى نثارش كرد ، سپس دست و پاى او را بست و با دلى سرشار از ايمان و لبريز از رضا ، كارد را بر كشيد و بر گلوى اسماعيل نزديك كرد در حالى كه تمام ملكوت نگران كار او بودند .\r\nابراهيم كارد را به گلوى اسماعيل كشيد ، بار دوم و سوم نيز تكرار كرد اما اثرى از بريدگى و جارى شدن خون نديد و تغيير حالتى هم در قربانى مشاهده ننمود . » « 1 » گويى به زبان حال بر سر كارد تيز فرياد زد : چرا نمىبُرى ؟ و كارد هم به زبان حال به او پاسخ داد :\r\nالْخَليلُ يَأْمُرْنى ، وَ الْجَليلُ يَنْهانى .\r\nابراهيم تو مىخواهى من سر فرزندت را جدا كنم ، ولى صاحب هستى مرا از بريدن نهى مىكند !\r\nآرى :\r\n« وَ مَضَتْ عَلى إرادَتِكَ الأْشْياءُ فَهِىَ بِمَشيَّتِكَ دُونَ قَوْلِكَ مُؤْتَمِرِةٌ ، وَ بإرادَتِكَ دُونَ نَهْيِكَ مُنْزَجِرَةٌ »\r\n\r\n\r\n","description":"","footnote":"\r\n( 1 ) - داستان‌هاى آسمانى : 185 .\r\n","page_name":" 284 ","page_number":284},
  {"content":"\r\n\r\n[ « 4 » أَنْتَ الْمَدْعُوُّ لِلْمُهِمَّاتِ وَ أَنْتَ الْمَفْزَعُ فِي الْمُلِمَّاتِ لَا يَنْدَفِعُ مِنْهَا إِلَّا مَا دَفَعْتَ وَ لَا يَنْكَشِفُ مِنْهَا إِلَّا مَا كَشَفْتَ « 5 » وَ قَدْ نَزَلَ بِي يَا رَبِّ مَا قَدْ تَكَأَّدَنِي ثِقْلُهُ وَ أَلَمَّ بِي مَا قَدْ بَهَظَنِي حَمْلُهُ 
  ]\r\nتنها تو را در دشوارىها مىخوانند ، و در بلاهاى سخت و دشوار ، تنها تو پناهگاهى . بلاهاى سخت و دشوار از انسان دور نمىشود ، مگر آنچه را كه تو دور كنى ، و از گره‌هاى رنج آور ، چيزى گشوده نمىشود ، مگر آنچه را تو بگشايى . پروردگارا ! بلايى بر من نازل شده ، كه سنگينىاش مرا به زحمت و رنج انداخته ، و سختى و مشكلى به دردم آورده ، كه تحمّلش مرا در فشار قرار داده .\r\n\r\nپناهندگى به خداوند در حل مشكلات و دفع بلاها\r\nحضرت سجّاد عليه السلام در هنگام ترس و گرفتارىها با حال تضرّع به پناهندگى خداوند اصرار مىورزد ؛ زيرا در وقت هجوم انواع بلاها و حوادث و گناهان تنها پناهگاه انسان خداست نه غير او .\r\nاى فراز از دعاى امام عليه السلام آموزشى به بندگان خداست كه در وقت فشار گرفتارى و غم‌ها به غير از خدا توجه نكنند ، چون اين حالت‌هاى روحى و جسمى كه در اثر بسته شدن درِ رحمت و نعمتِ خداوند و روى آوردن انواع بلاها و سختىها براى انسان است به خاطر اين است كه خداوند مىخواهد ، بندگانش به سوى او روى\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nآورند و با او گفتگو كنند و به وجود حق عشق بورزند . و خداى متعال اين حالت بنده را دوست دارد .\r\nچه كسى مىتواند حضرت يوسف عليه السلام را از صحنه گناه نجات دهد و او را در پناه خود نگه دارد . آن صحنه‌هايى كه اگر براى هر يك از ما اتفاق بيفتد به يقين آلوده به گناه مىشويم . چگونه اگر برهان ربّ نبود يوسف در منجلاب شهوت غرق مىشد و همهء پردهء عصمت و هيبت او دريده مىشد . پس يك قدرت برتر و نقطهء اميدى بايد دست او را بگيرد . در آن هنگام كه همه راه‌ها را به سوى لغزش و خيانت مشاهده كرد و درهاى نجات را بسته ديد در پاسخ به همسر عزيز مصر به يك جملهء كوتاه بسنده كرد :\r\nقَالَ مَعَاذَ اللَّهِ إِنَّهُ رَبّى أَحْسَنَ مَثْوَاىَ » « 1 »\r\nيوسف گفت : پناه به خدا ، او پروردگار من است ، جايگاهم را نيكو داشت .\r\nمَعَاذَ اللَّهِ يعنى تنها پناهگاه خداست . در چنين شرايطى سخت و بحرانى براى رهايى از چنگال وسوسه‌هاى شيطانى ، تنها راه فرار را پناه بردن به خدا مىداند ، خدايى كه خلوت و جلوت براى او يكسان است . يوسف با ياد حق اول به يگانگى خداوند در عقيده و پناه‌جويى خدا را در عمل ؛ اعتراف مىكند و همچنين حق‌شناسى خود را نسبت به عزيز مصر هم كه ربّ و آقاى اوست نشان مىدهد كه او مرا تربيت كرده و گرامى داشته است چگونه به او خيانت كنم ؟ ! اين ارزش‌هاى اخلاقى انبيا و صالحان و عمل مؤمنان سبب مىشود كه جامعه از جرم و جنايت مصون بماند .\r\nخداوند در آيات ديگر براى تحكيم پايه‌هاى توحيد و شكستن بت‌هاى شرك و كفر دستورهاى اساسى صادر مىفرمايد :\r\n\r\n\r\n","description":"","footnote":"\r\n( 1 ) - يوسف ( 12 ) : 23 .\r\n","page_name":" 286 ","page_number":286},
  {"content":"\r\n\r\nقُلْ إِنَّمَآ أَدْعُواْ رَبّى وَ لَآأُشْرِكُ بِه‌ِأَحَدًا * قُلْ إِنّى لَآأَمْلِكُ لَكُمْ ضَرًّا وَ لَا رَشَدًا * قُلْ إِنّى لَن يُجِيرَنِى مِنَ اللَّهِ أَحَدٌ وَ لَنْ أَجِدَ مِن دُونِه‌ِمُلْتَحَدًا » « 1 »\r\nبگو : من فقط پروردگارم را مىپرستم ، و هيچ كس را شريك او قرار نمىدهم . * بگو : من اختيار زيان و هدايتى را براى شما ندارم . * بگو : [ اگر از او نافرمانى كنم 
  ] هرگز كسى در برابر [ عذاب 
  ] خدا مرا پناه نمىدهد ، و هرگز پناهگاهى غير او نمىيابم .\r\nملتحد از ماده لحد به معنى پناهگاه مطمئن است كه در اصل همان گودالى است كه براى مرده آماده مىسازند كه در يك طرف آن حفره‌اى براى دفن مرده است تا خاك به روى او ريخته نشود و از آسيب جانوران نيز محفوظ بماند .\r\nاين آيات از يك سو اعتراف به عبوديت كامل در پيشگاه خداست و از سوى ديگر هر گونه غلو را در مورد پيامبر صلى الله عليه و آله نفى مىكند . و از سوى ديگر شخص پيامبر نيز با آن عظمت شأن پناه مستقلى در برابر عذاب خدا نمىتواند باشد . ولى مىتواند از خدا تقاضاى حلّ مشكلات براى مردم كند يا درخواست هدايت براى افراد شايسته بنمايد .\r\nدر روايات اهل بيت عصمت آمده است :\r\nانسانى كه در امورش خود را در پناه خدا بداند يا نيت خود را نيك سازد ، خواسته‌هايش هم زيبا و نيكو مىشود و همچنين از آسيب‌ها و خطرات آسمانى و زمينى حفظ مىماند .\r\nامام على عليه السلام مىفرمايد :\r\nاعْتَصِمْ فى احْوالِكَ كُلِّها بِاللَّهِ ، فَإِنَّكَ تَعْتَصِمُ مِنهُ سُبْحانَهُ بِمانِعِ\r\n\r\n\r\n","description":"","footnote":"\r\n( 1 ) - جن ( 72 ) : 20 - 22 .\r\n","page_name":" 287 ","page_number":287},
  {"content":"\r\n\r\nعَزيزٍ . « 1 »\r\nدر همه حالاتت به خدا پناه جوى كه در اين صورت با سنگرى نيرومند خود را حفظ مىكنى .\r\nحضرت در يك فراز از مناجات خويش كه درياى معرفت و اقرار به درگاه الهى است عرضه مىدارد :\r\nخدايا ! براى من پيكرى آفريدى و در آن ابزارها در اندام‌هايى نهادى كه من با آنها تو را فرمان مىبرم و نافرمانى مىكنم ، تو را به خشم مىآورم و خشنودت مىسازم و در نفس من انگيزه به سوى شهوات قرار دادى و مرا در سرايى آكنده از آفات جاى دادى و آن گاه به من فرمودى : باز ايست ، پس من به كمك تو از گناه باز مىايستم و به تو توسّل مىجويم و به تو پناه مىبرم و به يارى تو خود را حفظ مىكنم و براى انجام آنچه خشنودت مىسازد ، از تو توفيق مىطلبم . « 2 » « نوف بكالى مىگويد : اميرالمؤمنين عليه السلام را ديدم كه به سرعت مىرود ؛ عرض كردم : كجا مىروى سرورم ؟\r\nفرمود : رهايم كن ، اى نوف ! كه اميد و آرزوهايم مرا به سمت معشوق مىبرد ؟\r\nگفتم : مولاى من آرزويتان چيست ؟\r\nفرمود : آن كه اميد و آرزويم به اوست خود مىداند و نيازى نيست براى غير او بازگويم ، در ادب بنده همين بس كه در خوشىها و نيازهايش كسى جز خداوندگار\r\n\r\n\r\n","description":"","footnote":"\r\n( 1 ) - غرر الحكم : 198 ، حديث 3920 .\r\n( 2 ) - بحار الأنوار : 91 / 107 ، باب 32 ، حديث 14 ؛ البلد الأمين : 317 .\r\n","page_name":" 288 ","page_number":288},
  {"content":"\r\n\r\nخود را شريك نگرداند . گفتم : اى اميرالمؤمنين ! من از چشم اندازى به طمع‌هاى دنيوى بر خود بيمناكم .\r\nحضرت فرمود : چرا به پناهگاه خائفان و غار عارفان پناه نمىبرى ؟ عرض كردم :\r\nمرا به آن راهنمايى كن .\r\nحضرت فرمود : خداوند علىّ عظيم است . اميدت را به حسن تفضل او پيوند بزن و اندوه و غم خود را متوجه او گردان و دلت را از هر گونه مصيبتى روى گردان ساز ، اگر عرصه را بر تو تنگ كرد من گشايش آن را ضمانت مىكنم و با تمام وجود به خداوند سبحان رو كن ؛ زيرا او مىفرمايد :\r\nبه عزّت و جلالم سوگند ! اميد هر كسى كه به غير من اميد بندد به نااميدى تبديل سازم و جامهء خوارى در ميان مردم بر قامت او مىپوشانم و او را از نزديك خودم دور مىسازم و پيوندم را با او قطع مىكنم . . . » « 1 » پس با اين اوصاف كه مولاى مؤمنان چنين درد دل مىكند يعنى انسان بايد سخت مراقب اعمال خود باشد تا پناه خود را از دست ندهد و گرنه گرفتار گرداب دام‌هايى مىشود كه تا پايان عمرش ذلّت و رسوايى مىبيند . چقدر فتنه‌هايى براى آدم پيش مىآيد كه اگر لطف خدا نباشد در همان دم اوّل خود را مىبازد .\r\n« على بن ابىطالب عليه السلام به مردى كه مىگفت : بار خدايا ! از فتنه به تو پناه مىبرم ، فرمود : مىبينم كه از مال و فرزندت به خدا پناه مىبرى .\r\nخداى متعال مىفرمايد : « همانا دارايىهايتان و فرزندانتان مايهء آزمايش هستند . »\r\nبلكه بگو : خدايا ! از گمراهىهاى فتنه‌ها به تو پناه مىبرم . » « 2 » بيشترين مشكلات انسان از اين‌جاست كه ظاهر خود را زيبا جلوه مىدهد . ولى قلب و درون خود را كه جايگاه پروردگار و محل امن و آرامش است ؛ را زشت مىسازد . مولا على عليه السلام در حكمت‌هاى حكيمانه خود نكته اساسى را مىفرمايد :\r\nاللَّهُمَّ إِنّى أَعُوذُ بِكَ مِنْ أَنْ تَحْسُنَ فى لامِعَةِ الْعُيُونِ عَلانِيَتى ، وَ تَقْبَحُ فِيما\r\n\r\n\r\n","description":"","footnote":"\r\n( 1 ) - بحار الأنوار : 91 / 94 ، باب 32 ، حديث 12 ؛ مستدرك الوسائل : 11 / 221 ، باب 12 ، حديث 12800 .\r\n( 2 ) - أعلام الدّين : 210 ؛ بحار الأنوار : 90 / 325 ، باب 18 ، حديث 7 .\r\n","page_name":" 289 ","page_number":289},
  {"content":"\r\n\r\nأُبْطِنُ لَكَ سَريرَتى . « 1 »\r\nخداوندا ! به تو پناه مىبرم از اين كه ظاهرم در ديدهء مردم نيكو جلوه كند و درونم در آنچه از تو پنهان مىكنم زشت نمايد .\r\n\r\n\r\n","description":"","footnote":"\r\n( 1 ) - نهج البلاغه : حكمت 276 .\r\n","page_name":" 290 ","page_number":290},
  {"content":"\r\n\r\n[ « 6 » وَ بِقُدْرَتِكَ أَوْرَدْتَهُ عَلَيَّ وَ بِسُلْطَانِكَ وَجَّهْتَهُ إِلَيَّ « 7 » فَلَا مُصْدِرَ لِمَا أَوْرَدْتَ وَ لَا صَارِفَ لِمَا وَجَّهْتَ وَ لَا فَاتِحَ لِمَا أَغْلَقْتَ وَ لَا مُغْلِقَ لِمَا فَتَحْتَ وَ لَا مُيَسِّرَ لِمَا عَسَّرْتَ وَ لَا نَاصِرَ لِمَنْ خَذَلْتَ 
  ]\r\nو تو آن را به قدرتت بر من وارد كرده‌اى ، و به اقتدارت به سوى من فرستاده‌اى ؛ دور كننده‌اى براى آن وجود ندارد ، و چيزى را كه تو بسته‌اى گشاينده‌اى برايش نمىباشد ، و چيزى را كه تو بگشايى ، كسى قدرت بستنش را ندارد ، و آنچه را كه تو دشوار كرده‌اى ، آسان كننده‌اى برايش نيست ، و كسى را كه تو بى يار و ياور گذاشته‌اى ياورى براى او وجود ندارد .\r\n\r\nيا رب نظر تو برنگردد\r\nسلطنت خدا يعنى قدرت مالكانه خدا كه اخص از قدرت مطلق است همهء امورى كه اسباب و ابزار آن زير نظر خداوند است همسو با اراده و عنايت الهى است . هرگز دخالت غير او در امرش راه ندارد ؛ زيرا شركت مستقيم موجودى ضعيف و محدود به نام انسان حكمت‌ها و مصلحت‌ها را بر هم مىزند . پس گاهى كه انواع بلاها و خطرها و ضررها به انسان هجوم مىآورد تنها وسيله‌اى كه مىتواند بلاگردان و نگهبان انسان باشد ، نظر خداوند است .\r\nوقتى كه مىگوييم توجه خدا به بنده يك عامل سعادت است يعنى چه ؟\r\nتوجّه از مادهء وجه به معناى ذات ، صورت ، چهره ، سمت ، هدف و . . . است .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nگاهى خداوند قادر يك نگاه ويژه‌اى به بنده مىكند كه به سوى او رو مىكند و مىخواهد به او يك عنايت داشته باشد ؛ حال اين توجه حق به جهت دادن يك نعمت و امتيازى يا برگرداندن بلا و عذابى يا آزمايش و ادب است . در مقابل گاهى بنده مضطر هم يك توجه خاصى به خدا دارد كه از درون خالصانه به وجه اللّه نظر دارد .\r\n« وجه اللّه » يعنى خداوندى كه صاحب جاه با قدرت و ملك است و نفوذ او فراگير است . ذات حق در همه لحظه‌ها و مكان‌ها حضور حسى دارد .\r\nخداوند مىفرمايد :\r\nوَلِلَّهِ الْمَشْرِقُ وَ الْمَغْرِبُ فَأَيْنَمَا تُوَلُّواْ فَثَمَّ وَجْهُ اللَّهِ إِنَّ اللَّهَ وَ سِعٌ عَلِيمٌ » « 1 »\r\nمالكيّتِ مشرق و مغرب فقط ويژهء خداست ؛ پس به هر كجا رو كنيد آن جا روى خداست . يقيناً خدا بسيار عطا كننده و داناست .\r\nمقصود حق از مشرق و مغرب دو جهت جغرافيايى نيست بلكه اين تعبير ، كنايه از تمام جهات و همه دنياست .\r\nحق تعالى مىخواهد به ما بفهماند كه قبلهء عالم در همه جا خداست . به هر سو كه رو آوريد و بنگريد خداى بىنياز و دانا را مىيابيد چنين نيست كه اگر شما از رفتن به مساجد و پايگاه‌هاى عبادى دورى كنيد راه بندگى خدا بسته شود . خداوند موجودى ازلى و ابدى و نامحدود است به هر سو كه او را بخوانى در حضور توست .\r\nاگر وجودت را تسليم خدا كنى و نيكوكار هم باشى ، مىبينى كه خداوند حاجت و فرمان تو را هم بدون پرسشى مىپذيرد و مىفرمايد :\r\nبَلَى مَنْ أَسْلَمَ وَجْهَهُ لِلَّهِ وَهُوَ مُحْسِنٌ فَلَهُ أَجْرُهُ عِندَ رَبّهِ وَ لَاخَوْفٌ عَلَيْهِمْ\r\n\r\n\r\n","description":"","footnote":"\r\n( 1 ) - بقره ( 2 ) : 115 .\r\n","page_name":" 292 ","page_number":292},
  {"content":"\r\n\r\nوَ لَاهُمْ يَحْزَنُونَ » « 1 »\r\nآرى ، كسانى كه همهء وجود خود را تسليم خدا كنند در حالى كه نيكوكارند ، براى آنان نزد پروردگارشان پاداشى شايسته و مناسب است ، نه بيمى بر آنان است و نه اندوهگين مىشوند .\r\nاگر تسليم به روى حق با تمام وجه باشد ؛ آنگاه انسان آن روى خوش خداوند را مىبيند كه با بنده‌اش چه مىكند ؟ روشن‌ترين دليل براى تسليم در برابر چيزى آن است كه انسان با تمام صورت متوجه آن شود . مؤمنانى كه با عمل نيّت خود ؛ وجود خويش را تسليم فرمان پروردگار مىكنند ، خداى منان هم با همهء وجه خود به بنده‌اش روى مىآورد .\r\nرسول اللّه صلى الله عليه و آله مىفرمايد :\r\nمَنْ أَصْلَحَ فيما بَيْنَهُ وَ بَيْنَ اللَّهِ أَصْلَحَ اللَّهُ فِيما بَيْنَهُ وَ بَيْنَ النَّاسِ وَ مَنْ أَصْلَحَ جَوَّانِيَّهُ أَصْلَحَ اللَّهُ بَرَّانِيَّهُ وَ مَنْ أَرادَ وَجْهَ اللَّهِ أَنَالَهُ اللَّهُ وَجْهَهُ وَ وُجُوهَ النَّاسِ . « 2 »\r\nهر كه ميان خود و خدا را اصلاح كند ، خداوند ميان او و مردم را اصلاح گرداند و هر كه درونش را درست كند ، خداوند بيرونش را درست گرداند و هر كه رضايت خدا را بطلبد ، خداوند رضايت خودش و مردم را نصيب او گرداند .\r\nرضايت خداوند به اين است كه به سوى او رو كنى و از او طلب حاجت يا دفع بلا و گرفتارى كنى تا در وقت نيازمندى وجه اللّه را ببينى . و گرنه تلخىهايى پيش آيد كه دو چندان بايد خرج كنى تا حق آن را ادا كنى و لكهء ننگ ريا و نفاق را پاك سازى .\r\nامام على عليه السلام مىفرمايد :\r\n\r\n\r\n","description":"","footnote":"\r\n( 1 ) - بقره ( 2 ) : 112 .\r\n( 2 ) - كنز العمال : 15 / 798 ، حديث 43166 .\r\n","page_name":" 293 ","page_number":293},
  {"content":"\r\n\r\nكُلُّ حَسَنَةٍ لايُرادُ بِها وَجْهُ اللَّهِ تَعالى ، فَعَليْها قُبْحُ الرِّياءِ وَ ثَمَرَتُها قُبْحُ الْجَزاءِ . « 1 »\r\nهر كار نيكى كه براى رضاى خداى بزرگ انجام نگيرد ، زشتى ريا بر آن است و ميوه‌اش زشتى كيفر باشد .\r\nاين بنده عصيانگر چه بايد بكند تا پل‌هاى بازگشت به سوى پناه خداوند را خراب نكند و حلقهء وصل و پيوند فطرت با اصل خويش را نشكند مولاى حق پويان اميرمؤمنان على عليه السلام در اميدى را بر روى ما باز مىكند و مىفرمايد :\r\nوَ كُنْ لِلَّهِ مُطيعاً وَ بِذِكْرِهِ آنِساً وَ تَمَثَّلْ فى حالِ تَوَلّيكَ عَنْهُ إِقْبالَهُ عَلَيْكَ ، يَدْعوُكَ الى عَفْوِهِ وَ يَتَغَمَّدُكَ بِفَضْلِهِ ، وَ أَنْتَ مُتَوَلٍّ عَنْهُ إِلى غَيْرِهِ ! . « 2 »\r\nخدا را بنده باش و به ياد او انس بگير و در حال روى گرداندن از خدا روى آوردن او را به سوى خود مجسّم كن كه تو را به عفوش دعوت مىكند و به فضلش مىپوشاند و تو از او روى مىگردانى و به غير او روى مىآورى ! .\r\nاز احاديث قدسى كه در زبور حضرت داود عليه السلام آمده است ، خداوند فرموده است :\r\nاى فرزند آدم ! حاجت از من مىطلبى ولى من برآورده نمىكنم چرا كه به منافع تو آگاهم سپس تو نسبت به خواسته‌ات اصرار مىكنى ، در نتيجه آنچه كه مىخواهى به تو مىدهم . آنگاه از همان داده‌هايم بر گناه كردن كمك مىجويى . پس اراده مىكنم كه آبروى تو را بريزم و تو دست به دعا بلند مىكنى و من آبروى تو را حفظ مىكنم . چقدر من با تو به خوبى برخورد مىكنم و تو چقدر با بدى و زشتى با من معامله مىكنى . نزديك است نسبت\r\n\r\n\r\n","description":"","footnote":"\r\n( 1 ) - غرر الحكم : 93 ، حديث 1628 .\r\n( 2 ) - نهج البلاغه : خطبهء 214 .\r\n","page_name":" 294 ","page_number":294},
  {"content":"\r\n\r\nبه تو به گونه‌اى خشمگين شوم كه بعد از آن هيچگاه راضى نگردم . « 1 » اين صحنه رويارويى بنده با خداست كه حق روى خوش نشان مىدهد ولى بندهء نادان با بىشرمى براى خلاف خود به خدايش رشوه مىدهد .\r\nاين است كه مولاى ما امير متقيان در مناجات شعبانيه به درگاه ربوبى التماس مىكند كه :\r\nالَهِى أَنَا عَبْدُكَ الضَّعيفُ المُذْنِبُ وَ مَمْلُوكُكَ الْمُنيبُ ( الْمَعيبُ ) ، فَلاتَجْعَلْنى مِمَّنْ صَرَفْتَ عَنْهُ وَجْهَكَ وَ حَجَبَهُ سَهْوُهُ عَنْ عَفْوِكَ . « 2 »\r\nخدايا ! من بندهء ناتوان گنهكار توام و مملوك توبه كننده به پيشگاهت ، مرا از كسانى كه رويت را از آنان برگرداندى قرار مده و نه از كسانى كه غفلتشان از بخششت محروم‌شان نموده است .\r\n\r\n\r\n","description":"","footnote":"\r\n( 1 ) - بحار الأنوار : 70 / 365 ، باب 137 ، حديث 98 ؛ عدة الدّاعى : 211 .\r\n( 2 ) - بحار الأنوار : 91 / 99 ، باب 32 ، حديث 13 ؛ إقبال الأعمال : 687 .\r\n","page_name":" 295 ","page_number":295},
  {"content":"\r\n\r\n[ « 8 » فَصَلِّ عَلَى مُحَمَّدٍ وَ آلِهِ وَ افْتَحْ لِي يَا رَبِّ بَابَ الْفَرَجِ بِطَوْلِكَ وَ اكْسِرْ عَنِّي سُلْطَانَ الْهَمِّ بِحَوْلِكَ وَ أَنِلْنِي حُسْنَ النَّظَرِ فِيمَا شَكَوْتُ 
  ]\r\nپس بر محمد و آلش درود فرست ، اى پروردگارم ! به توان و تواناييت درِ گشايش و فرج را به روى من باز كن ، و به چاره سازيت ، تسلّط غم و اندوه را از من بشكن و مرا در موردى كه از آن شكايت دارم ، به تأمل و تدبّر نيك برسان .\r\n\r\nگشايش در كارها\r\nپويندهء راه حق و حقيقت بايد پيوسته گشايش معنوى خود را از خداوند درخواست كند و در امور معنوى به كسانى كه در اوج قله‌هاى كمال هستند ، بنگرد تابه افزونى عمل خود ننازد .\r\nاما در گشايش‌هاى مادى بايد به فقيران و زيردستان نگاه كند تا خود را در حد كفايت ببيند و به حق خود قانع باشد .\r\nگشايش در امور زندگى از سنت‌هاى الهى است كه بر اساس رسم روزگار سختى و راحتى پىدرپى هم مىآيند و خوشىها به ناراحتىها نزديك مىشوند .\r\nپروردگار عالم ، انسان را در دو حالت گرفتارى و آسايش مىآزمايد تا او را كمال و شخصيّت دهد ؛ زيرا انسان در مسير رفاه و خوشى به جايى نمىرسد بلكه با غرور و لجاجت خود را نابود مىكند . بلكه در راه سختىها و گرفتارىها صاحب فضل و دانش و تجربه مىشود . امّا گاهى بلاها و مشكلات او بيشتر مىشود و او در اين\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nوضعيت ساخته مىشود و سپس درِ آسايش به روى او باز مىشود و او در خوشىها و لذّت‌هاى هر چند زودگذر به سر مىبرد . و اين حالت در خوبى و بدى پيوسته ادامه دارد تا به جايگاه اصلى خود بازگردد .\r\nواژه فتح در لغت به معنى از بين بردن پيچيدگى و گشودن است و آن بر دو گونه است : گاهى با چشم ديده مىشود مانند گشودن قفل و گاهى با انديشه درك مىشود مانند گشودن پيچيدگى اندوه و غم‌ها يا گشودن راز و اسرار علوم و عجايب خلقت يا داورى كردن ميان دو نفر در گشودن مشكل مخاصمه و اختلاف نظرها .\r\nيكى از اسماى الهى الفَتَّاح است يعنى خداوند درهاى رزق و رحمت را به سوى بندگان باز مىكند و همچنين بين آنان حكم مىكند .\r\nدر بعضى روايات ذكر يا فَتَّاح براى حل مشكلات تأكيد شده است . چرا كه اين نام بزرگ حضرت حق تعالى كه به صورت صيغه مبالغه آمده است بيانگر قدرت پروردگار بر گشودن قفل مشكلات و بر طرف كنندهء هر اندوه و غم و فراهم سازندهء اسباب پيروزى و موفقيت است . و در حقيقت كليد همهء درهاى بسته در دست با كفايت اوست .\r\nسورهء شرح يا انشراح در قرآن در همين زمينه بر پيامبر اسلام صلى الله عليه و آله نازل شده است كه به وجود مبارك رسول اللّه صلى الله عليه و آله گشايش روحى و جسمى عطا فرموده تا در تحمّل وظيفهء سنگين رسالت و هدايت ، احساس نگرانى نداشته باشد . براى دلدارى به پيامبر اكرم صلى الله عليه و آله مىفرمايد :\r\nفَإِنَّ مَعَ الْعُسْرِ يُسْرًا * إِنَّ مَعَ الْعُسْرِ يُسْرًا » « 1 »\r\nپس بىترديد با دشوارى آسانى است . * [ آرى 
  ] بىترديد با دشوارى آسانى است .\r\n\r\n\r\n","description":"","footnote":"\r\n( 1 ) - انشراح ( 94 ) : 5 - 6 .\r\n","page_name":" 297 ","page_number":297},
  {"content":"\r\n\r\nدر اين دو آيه به پيامبرش مهمترين بشارت را مىدهد و نور اميد را بر قلب پاكش مىاندازد كه با سختى آسانى است ، باز تأكيد مىفرمايد ، به يقين با هر سختى آسانى است .\r\nپيام اين آيات اين است كه غم مخور مشكلات و سختىها به اين صورت باقى نمىماند ، مخالفت دشمنان و محروميّت‌هاى مادى و اقتصادى و فقر مسلمانان ادامه نمىيابد پس از آن همه فشارها و آزارهاى روحى و جسمى كه بر رسول اللّه صلى الله عليه و آله و مسلمانان وارد شد ، ميوهء شيرين هدايت انسان‌ها نمايان شد و راه اسلام براى پذيرش حق و حقيقت در مدينه و ديگر شهرها و . . . باز شد . اين وعدهء الهى است كه در زبان رسول گرامى اسلام صلى الله عليه و آله جارى گشته است كه فرمود :\r\n. . . وَ اعْلَمْ أَنَّ النَّصْرَ مَعَ الصَّبْرِ وَ أَنَّ الْفَرَجَ مَعَ الْكَرْبِ وَ أَنَّ مَعَ الْعُسْرِ يُسْراً ، إِنَّ مَعَ الْعُسْرِ يُسْراً . « 1 »\r\n. . . بدان كه با هر شكيبايى موفقيّت است و با هر مشكلى گشايشى است و با هر سختى آسايشى است ، با هر دشوارى راحتى است .\r\nحضرت رسول صلى الله عليه و آله دربارهء آيهء الَمْ نَشْرَحْ . . . فرمود :\r\nاگر دشوارى در لانه‌اى باشد ، آسانى نزد او مىرود تا بيرونش آورد . سپس تلاوت فرمود : إِنَّ مَعَ الْعُسْرِ يُسْراً » . « 2 »\r\nهر چه امور داراى سختى و تلخى بسيار باشد به دروازهء رهايى و آرامش نزديك‌تر است .\r\nپيامبر گرامى اسلام صلى الله عليه و آله مىفرمايد :\r\n\r\n\r\n","description":"","footnote":"\r\n( 1 ) - من لا يحضره الفقيه : 4 / 413 ، حديث 5900 ؛ بحار الأنوار : 67 / 183 ، باب 52 ، حديث 52 .\r\n( 2 ) - كنز العمال : 2 / 47 ، حديث 3063 ؛ الدرّ المنثور : 6 / 364 ، ذيل آيهء 5 - 6 سورهء انشراح .\r\n","page_name":" 298 ","page_number":298},
  {"content":"\r\n\r\nأَضْيَقُ الْأَمْرِ أَدْناهُ مِنَ الْفَرَجِ . « 1 »\r\nدشوارترين امور ، نزديكترين آنها به گشايش است .\r\nبه هر حال چرخهء روزگار يكسان نمىچرخد در اوج و فرودها بسيارى از حقيقت باطن‌ها و ضمير دلها بر هر فرد و جامعه‌اى آشكار مىشود .\r\nامام على عليه السلام در بيان حكيمانهء خويش نويد فضاى باز حيات را مىدهد :\r\nعِنْدَ تَناهِى الشِّدَّةِ تَكُونُ الْفُرْجَةُ وَ عِنْدَ تَضايُقِ حَلَقِ الْبَلاءِ يَكُونُ الرَّخاءُ . « 2 »\r\nزمان اوج سختى مرحلهء گشايش و هنگام تنگى حلقه‌هاى بلا نوبت آسايش است .\r\n« زنى به نزد حضرت اميرمؤمنان شكايت كرد كه همسرش به او خرجى زندگى و نفقه نمىدهد ، در حالى كه مرد او بسيار تنگ‌دست بود ، على عليه السلام از اين كه همسرش او را به زندان بياندازد خوددارى كرد و در جواب آن زن فرمود : با هر تنگ‌دستى ، راحتى است و او را به صبر و تحمل دعوت كرد . » « 3 » بنابراين بايد كليدهاى گشايش را شناخت تا درهاى رحمت گشوده شود .\r\nنبى اكرم صلى الله عليه و آله يادآورى فرمود :\r\nاگر آسمان و زمين ؛ بر بنده‌اى بسته شود ؛ و او تقوى پيشه كند ، خداوند براى او راه گشايش و خروج از گرفتگى آن دو را فراهم كند . « 4 »\r\n\r\n\r\n","description":"","footnote":"\r\n( 1 ) - بحار الأنوار : 74 / 166 ، باب 7 ، حديث 2 ؛ عوالى اللآلى : 1 / 291 ، حديث 161 .\r\n( 2 ) - نهج البلاغه : حكمت 351 .\r\n( 3 ) - تهذيب الأحكام : 7 / 454 ، حديث 25 ؛ وسائل الشيعة : 18 / 418 ، باب 7 ، حديث 23961 .\r\n( 4 ) - بحار الأنوار : 67 / 285 ، باب 56 ، ذيل حديث 8 ؛ عدّة الدّاعى : 305 .\r\n","page_name":" 299 ","page_number":299},
  {"content":"\r\n\r\nامام صادق عليه السلام به سفيان ثورى در سفارشى اساسى مىفرمايد :\r\nاى سفيان ! هر گاه از سوى حاكم يا ديگران اندوهى به تو رسيد بسيار بگو :\r\n« لاحَوْلَ وَ لاقُوَّةَ إِلّا بِاللّه »\r\nهيچ قدرت و قوتى نيست مگر به اتكاى خداوند كه آن كليد گشايش و گنجى از گنج‌هاى بهشت است . « 1 » صاحب كتاب بحار الأنوار ، در جلد 92 دعاهايى براى رفع شدت بلاها ، دفع دشمن و خطرات و أدعيه انبيا جهت رهايى از زندان و آفت‌ها و بلايا در سه باب مستقل 106 ، 107 ، 108 آورده است :\r\nاز أدعيه انبيا ، دعاء النبى صلى الله عليه و آله كه معروف به دعاى فَرَج است و بخشى از آن چنين است :\r\n. . . أَسْالُكَ بِهِ أَنْ تُصَلِّىَ عَلى مُحَمَّدٍ وَ آلِهِ وَ أَنْ تُيَسِّرَ لى مِنْ أَمْرِى ما أَخافُ عُسْرَهُ وَ تُفَرِّجَ عَنِّى الْهَمَّ وَ الْغَمَّ وَ الْكَرْبَ وَ ما ضاقَ بِهِ صَدْرى وَ عِيلَ بِهِ صَبْرى فَإِنَّهُ لايَقْدِرُ عَلى فَرَجى سِواكَ وَ افْعَلْ بِى ما أَنْتَ أَهْلُهُ يا أَهْلَ التَّقْوى وَ أَهْلَ الْمَغْفِرَةِ يا مَنْ لايَكْشِفُ الْكَرْبَ غَيْرُهُ وَ لايُجَلِّى الْحُزْنَ سِواهُ وَ لايُفَرِّجُ عَنّى إِلَّا هُوَ اكْفِنِى شَرَّ نَفْسى خاصَّةً وَ شَرَّ النَّاسِ عامَّةً وَ أَصْلِحْ لى شَأْنى كُلَّهُ وَ أَصْلِحْ أُمُورى وَ اقْضِ لِى حَوائِجِى وَ اجْعَلْ لِى مِنْ أَمْرى فَرَجاً وَ مَخْرَجاً فَانَّكَ تَعْلَمُ وَ لا أَعْلَمَ وَ تَقْدِرُ وَ لا أَقْدِرُ وَ أَنْتَ عَلَى كُلِّ شَىءٍ قَدِيرٌ بِرَحْمَتِكَ يا أَرْحَمَ الرَّاحِمِينَ . « 2 »\r\nسؤال مىكنم تو را به حق آن نام كه رحمت فرستى بر محمد و آل او و آن كه آسان گردانى براى من آنچه را كه از دشواريش مىترسم و بر طرف نمايى از من اندوه و غم و حزن را و آنچه را به سبب آن سينهء من تنگ شده است و به سبب آن صبر من بر طرف شده است . پس به درستى كه قادر نيست برخلاصى\r\n\r\n\r\n","description":"","footnote":"\r\n( 1 ) - بحار الأنوار : 75 / 201 ، باب 23 ، حديث 29 ؛ كشف الغمّة : 2 / 156 .\r\n( 2 ) - بحار الأنوار : 92 / 282 ، باب 108 ، حديث 4 ؛ مهج الدّعوات : 92 .\r\n","page_name":" 300 ","page_number":300},
  {"content":"\r\n\r\nمن غير تو و بجاى آور براى من به آنچه كه سزاوار آنى .\r\nاى اهل پرهيزگارى و اهل آمرزش ، اى كسى كه اندوه را تنها تو بر طرف سازى و دلگيرى را تنها تو زايل كنى ؛ و او بر من گشايش نمايد . مرا از شر نفس به ويژه و از شر مردم هميشه كفايت نماى .\r\nهمه حال مرا نيكو گردان و امور مرا اصلاح فرما و حاجت‌هاى مرا برآور و در كار من گشايش و خروجى قرار ده . پس به درستى كه تو مىدانى و من نمىدانم و تو قادر و توانايى و من قادر نيستم و تو بر همه چيز بسيار توانايى ، به حق مهربانى تو اى مهربان‌ترين مهربانان .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n[ وَ أَذِقْنِي حَلَاوَةَ الصُّنْعِ فِيمَا سَأَلْتُ وَ هَبْ لِي مِنْ لَدُنْكَ رَحْمَةً وَ فَرَجاً هَنِيئاً وَ اجْعَلْ لِي مِنْ عِنْدِكَ مَخْرَجاً وَحِيّاً « 9 » وَ لَا تَشْغَلْنِي بِالاهْتِمَامِ عَنْ تَعَاهُدِ فُرُوضِكَ وَ اسْتِعْمَالِ سُنَّتِكَ 
  ]\r\nو در آنچه از تو درخواست مىكنم ، شيرينى اجابت را بچشان ، و از جانب خودت ، رحمت و گشايشى گوارا به من ببخش ، و براى من از نزد خود ، راه نجاتى سريع قرار ده . و مرا به خاطر غمگينى و حزن و اندوه از رعايت واجباتت ، و به كار گرفتن مستحباتت باز مدار .\r\n\r\nشيرينى اجابت خواسته‌ها\r\nخواسته‌هاى بندگان وسيلهء ارتباط درونى با خداوند است . و حاجت بنده راه محبت و پيوند خالق با مخلوق است . شيرينى دريافت پاسخ حق تعالى اين است كه ياد و پرسش او در قلب و ذهن پيوسته باشد .\r\nماهيت پرسش در اين است كه انسان نيازهاى فكرى يا قلبى دارد كه بايد از ديگرى خواستهء خود را برآورده سازد تا به حق مطلب برسد . بنابراين اگر پروردگار از بندگان پرسش مىكند ، چون آنان نقص دارند ، بايد به حقايق آگاهى يابند و دانش خويش را تكميل كنند . ولى پرسش انسان از حق دليل بر نقص خداوند نيست ؛ زيرا حق تعالى كمال نهايى و فاعل محض است و نقص و ضعف در او راه ندارد .\r\nاين مطلب در روان‌شناسى ثابت است كه از هر كسى سؤالى شود و نتواند پاسخ\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nمناسبى به آن دهد ، ناراحت مىشود ؛ زيرا او ضعف و محدوديت دارد ولى خدا اين گونه نيست كه اگر از او پرسشى شود غضبناك گردد ؛ زيرا او كامل است و مىتواند هر پرسشى را به مقتضاى حال پرسشگر پاسخ دهد . در نتيجه حضرت حق اين حالت پرسشگرى را دوست مىدارد .\r\nامام باقر عليه السلام مىفرمايد :\r\n. . . إِنَّ اللَّهَ عَزَّوَجَلَّ يُحِبُّ أَنْ يُسْالَ وَ يُطْلَبَ ما عِنْدَهُ . « 1 »\r\nهمانا خداى تعالى دوست دارد كه از او درخواست شود و آنچه را نزد اوست بخواهند .\r\n\r\nانواع خواسته‌ها\r\nدرخواست بنده از حق به سه گونه است :\r\nالف - زبانى : مانند درخواست نيكى و خير در دنيا و آخرت :\r\nوَمِنْهُم مَّن يَقُولُ رَبَّنَآ ءَاتِنَا فِى الدُّنْيَا حَسَنَةً وَفِى الْأَخِرَةِ حَسَنَةً وَقِنَا عَذَابَ النَّارِ » « 2 »\r\nو گروهى از آنان مىگويند : پروردگارا ! به ما در دنيا نيكى و در آخرت هم نيكى عطا كن ، و ما را از عذاب آتش نگاه دار .\r\nامام جواد عليه السلام در اين باره مىفرمايد :\r\nنيازها با خواهش خواسته مىشود و با قضاى الهى نازل شود و عافيت بهترين عطاست . « 3 »\r\n\r\n\r\n","description":"","footnote":"\r\n( 1 ) - الكافى : 2 / 475 ، حديث 4 ؛ وسائل الشيعة : 7 / 58 ، باب 20 ، حديث 8715 .\r\n( 2 ) - بقره ( 2 ) : 201 .\r\n( 3 ) - بحار الأنوار : 75 / 365 ، باب 27 ، ذيل حديث 5 ؛ أعلام الدين : 309 .\r\n","page_name":" 303 ","page_number":303},
  {"content":"\r\n\r\nب - حالى : مانند نيازمندى كه دست نياز به سوى بىنيازى دراز مىكند ، بدون آن كه چيزى بگويد و با زبان حال عرض حاجت مىكند به اين معنا كه بنده‌اى از حال خود خبر دارد كه عنايتى از سوى حق به او مىشود و بايد آن را درخواست كند ؛ پس منتظر فرا رسيدن زمان فيض آن است . خداوند منّان در اين باره مىفرمايد :\r\nادْعُواْ رَبَّكُمْ تَضَرُّعًا وَخُفْيَةً إِنَّهُ لَايُحِبُّ الْمُعْتَدِينَ » « 1 »\r\nپروردگارتان را از روى فروتنى و زارى و مخفيانه بخوانيد [ و از آداب و شرايط دعا تجاوز نكنيد 
  ] ؛ يقيناً خدا متجاوزان را دوست ندارد .\r\nچنان كه رسول اللّه صلى الله عليه و آله فرمود :\r\nهمانا براى پروردگارتان در روزهاى زندگيتان ، زمانى است كه نسيم‌هاى معنوى مىوزد ، آگاه باشيد و خود را در محل آن قرار دهيد . « 2 » ج - استعدادى : مانند همه موجودات به فراخور استحقاق و ظرفيت وجوديشان از حق تعالى درخواست مىكنند .\r\nيَسَلُهُ مَن فِى السَّموَ تِ وَ الْأَرْضِ كُلَّ يَوْمٍ هُوَ فِى شَأْنٍ » « 3 »\r\nهر كه در آسمان ها و زمين است از او درخواست [ حاجت 
  ] مىكند ، او هر روز در كارى است .\r\nاين وضعيت موجودات آسمانى و زمينى برحسب اقتضاى هستى و آفرينش آنان است كه شب و روز در انتظار باران رحمت حق هستند ؛ زيرا گنجايش درخواست آنان افزونتر از خواسته‌هاى بشر است . كه همگان بايد در خدمت انسان\r\n\r\n\r\n","description":"","footnote":"\r\n( 1 ) - أعراف ( 7 ) : 55 .\r\n( 2 ) - بحار الأنوار : 68 / 221 ، باب 66 ، ذيل حديث 30 ؛ عوالى اللآلى : 4 / 118 ، حديث 188 .\r\n( 3 ) - الرحمن ( 55 ) : 29 .\r\n","page_name":" 304 ","page_number":304},
  {"content":"\r\n\r\nباشند و آفرينش آن دو حتى از خلقت آدم هم مهمتر است ولى بيشتر مردم اين مطالب را نمىدانند . پس خداوند به همه موجودات توجّه دارد و در پاسخ به حالت انتظار آنان خطاب مىفرمايد :\r\nوَ قَالَ رَبُّكُمُ ادْعُونِى أَسْتَجِبْ لَكُمْ » « 1 »\r\nو پروردگارتان گفت : مرا بخوانيد تا شما را اجابت كنم .\r\nهمگى مرا بخوانند تا در بىنيازى را بر روى آفرينش باز كنم ، حق مرا ادا كنيد تا درهاى رحمت را بگشايم ، به تعهد و پيمان‌ها عمل كنيد تا من هم به پاسخگويى وفا كنم ؛ زيرا وعدهء خداوند به اجابت خواسته يك وعدهء مشروط است نه مطلق ؛ زيرا براى قبولى حاجات شرايطى هست كه تا ارتباط دو طرفى باشد خداوند از حال دعا و خواهش بنده لذت مىبرد و به نزد فرشتگان افتخار مىكند پس بنده هم براى دريافت حتمى حاجت بايد مقدمات راهيابى را فراهم كند تا به مقامات بالاتر برسد از اينرو امام صادق عليه السلام به ميسر مىفرمايد :\r\nإِنَّ عِنْدَ اللَّهِ عَزَّوَجَلَّ مَنْزِلَةً لاتُنالُ إِلَّا بِمَسْأَلَةٍ . « 2 »\r\nدر نزد خداوند مقامى است كه تنها با دعا و درخواست به آن رسيده مىشود .\r\nچگونه بايد رسيد به درجاتى كه پله‌هاى آن را بايد در دنيا با دعا و مناجات گذراند . تا لذت شيرينى شرفيابى به حضور حق را احساس كرد . عبداللّه بن سنان گفت : ازامام صادق عليه السلام شنيدم كه فرمود :\r\nبسيار دعا كنيد ؛ زيرا دعا كليد بخشش خداوند و وسيلهء رسيدن به هر حاجت است . در نزد پروردگار نعمت‌ها و رحمت‌هايى است كه تنها با دعا مىتوان به آن رسيد . « 3 »\r\n\r\n\r\n","description":"","footnote":"\r\n( 1 ) - غافر ( 40 ) : 60 .\r\n( 2 ) - الكافى : 2 / 466 ، حديث 3 ؛ وسائل الشيعة : 7 / 34 ، باب 6 ، حديث 8639 .\r\n( 3 ) - الكافى : 2 / 470 ، حديث 7 ؛ بحار الأنوار : 90 / 295 ، باب 16 ، ذيل حديث 23 .\r\n","page_name":" 305 ","page_number":305},
  {"content":"\r\n\r\nدانشمندى مىگويد :\r\nوقتى كه ما نيايش مىكنيم خود را به قوهء پايان ناپذيرى كه تمام كاينات را به هم پيوسته است متصل و مربوط مىسازيم . « 1 »\r\n\r\nفيوضات واجبات و مستحبات در روايات\r\nكسانى كه خوشى و ناخوشى در حال آنان نسبت به واجبات الهيّه و سنن اسلاميه اثر مىگذارد ، به خاطر غم و اندوهى كه عاقبتش زايل شدنى است خود را از بركات و فيوضات محروم مىنمايند .\r\nدر توضيح فراز بالا لازم است به مختصرى از فيوضاتى كه از واجبات و مستحبّات نصيب انسان مىگردد اشاره مىشود .\r\nاز امام باقر عليه السلام روايت شده :\r\nعَشْرٌ مَنْ لَقِىَ اللَّهَ بِهِنَّ دَخَلَ الْجَنَّةَ : شَهادَةُ أنْ لا إلهَ إلَّا اللَّهُ ، وَ أنَّ مُحَمَّداً رَسُولُ اللَّهِ ، وَ الإْقْرارُ بِما جاءَ بِهِ مِنْ عِنْدِ اللَّهِ عَزَّ وَ جَلَّ ، وَ إقامُ الصَّلاةِ ، وَ إيتاءُ الزَّكاةِ ، وَ صَوْمُ شَهْرِ رَمَضانَ ، وَ حِجُّ الْبَيْتِ وَ الْوَلايَةُ لأِوْلياءِ اللَّهِ ، وَ الْبَراءَةُ مِنْ أعْداءِ اللَّهِ ، وَ اجْتِنابُ كُلِّ مُسْكِرٍ . « 2 »\r\nده صفت است كه هر كس خدا را با آنها ملاقات كند داخل بهشت خواهد شد :\r\nشهادت به وحدانيّت خدا و به رسالت پيامبر اسلام صلى الله عليه و آله و اقرار و اعتراف به آنچه از جانب خدا آورده و به پا داشتن نماز و دادن زكات و روزهء ماه رمضان و انجام حجّ خانهء خدا و دوستى با دوستان خدا و بيزارى از دشمنان حضرت\r\n\r\n\r\n","description":"","footnote":"\r\n( 1 ) - آيين زندگى : 156 .\r\n( 2 ) - بحار الأنوار : 65 / 377 ، باب 27 ، حديث 24 ؛ ثواب الاعمال : 14 - 15 .\r\n","page_name":" 306 ","page_number":306},
  {"content":"\r\n\r\nربّ و دورى كردن از هر چه مست كننده است .\r\nحضرت موسى بن جعفر عليه السلام فرمود :\r\nمَنْ تَوَضَّأَ لِلْمَغْرِبِ كانَ وُضُوؤُهُ ذلِكَ كَفّارَةً لِما مَضى مِنْ ذُنُوبِهِ فى نَهارِهِ ما خَلَا الْكَبائِرَ ، وَ مَنْ تَوَضَّأَ لِصَلاةِ الصُّبْحِ كانَ وُضُوؤُهُ ذلِكَ كَفّارَةً لِما مَضى مِنْ ذُنُوبِهِ فى لَيْلَتهِ ما خَلَا الْكَبائِرَ . « 1 »\r\nهر كس براى نماز مغرب وضو بگيرد ، اين وضوى او كفّارهء گناهان گذشتهء روز اوست به غير از گناهان بزرگ . و هر كس براى نماز صبح وضو بگيرد اين وضو كفارهء گناهان گذشتهء شب اوست به استثناى گناهان بزرگ .\r\nرسول خدا صلى الله عليه و آله فرمود :\r\nألا أدُلُّكُمْ عَلى سِلاحٍ يُنْجيكُمْ مِنْ عَدُوِّكُمْ ، وَ يُدِرُّ رِزْقَكُمْ ؟ قالُوا : نَعَمْ ، قالَ :\r\nتَدْعُونَ بِاللَّيْلِ وَ النَّهارِ ، فَإنَّ سِلاحَ الْمُؤْمِنِ الدُّعاءُ . « 2 »\r\nآيا شما را راهنمايى ننمايم بر اسلحه و ساز و برگى كه شما را از دشمنان نجات بخشد و روزى شما را زياد گرداند ؟ گفتند : چرا ، يا رسول اللَّه . فرمود :\r\nدر شب و روز خدا را بخوانيد و دعا كنيد ، چون يگانه اسلحهء مؤمن دعاست .\r\nامام صادق عليه السلام فرمود :\r\nمَنْ مَشى إلَى الْمَسْجِدِ لَمْ يَضَعْ رِجْلَهُ عَلى رَطْبٍ وَ لا يابِسٍ إلّا سَبَّحَتْ لَهُ الأْرْضُ إلَى الأْرَضينَ السّابِعَةِ . « 3 »\r\nهر كس پياده به سوى مسجد روان شود ، پاى خود را بر هيچ تر و خشكى نمىگذارد مگر آن كه از آن جا تا زمين هفتم براى او پروردگار را تسبيح مىنمايند .\r\n\r\n\r\n","description":"","footnote":"\r\n( 1 ) - بحار الأنوار : 77 / 231 ، باب 2 ، حديث 4 ؛ ثواب الاعمال : 17 .\r\n( 2 ) - بحار الأنوار : 90 / 291 ، باب 16 ، حديث 14 ؛ ثواب الاعمال : 26 .\r\n( 3 ) - بحار الأنوار : 81 / 13 ، باب 8 ، حديث 91 ؛ ثواب الاعمال : 27 .\r\n","page_name":" 307 ","page_number":307},
  {"content":"\r\n\r\nدر شرح اين روايت آمده است :\r\nاز آنجايى كه به فرمودهء قرآن ، همهء موجودات تسبيح خوان حقّند و شعور توحيد در ذات آنان هست ، قدمى كه در راه حق برداشته شود از بس با ارزش است بر روى هر چيزى كه واقع شود از آن نقطه تا طبقهء هفتم زمين از روى بهجت و سرور ، تسبيح خدا را مىگويند و اين تسبيح را به نفع روندهء به سوى مسجد قرار مىدهند .\r\nامام رضا عليه السلام فرمود :\r\nعَلَيْكُمْ بِصَلاةِ اللَّيْلِ ، فَما مِنْ عَبْدٍ مُؤْمِنٍ يَقُومُ آخِرَ اللَّيْلَ فَيُصَلّى ثَمانِىَ رَكَعاتٍ وَ رَكْعَتَىِ الشَّفْعِ وَ رَكْعَةَ الْوَتْرِ ، وَ اسْتَغْفَرَاللَّهَ فى قُنُوتِهِ سَبْعينَ مَرَّةً إلّا اجيرَ مِنْ عَذابِ الْقَبْرِ وَ مِنْ عَذابِ النّارِ ، وَ مُدَّ لَهُ فى عُمْرِهِ ، وَ وُسِّعَ عَلَيْهِ فِى مَعيشَتِهِ .\r\nثُمَّ قالَ عليه السلام : إنَّ الْبَيُوتَ التَّى يُصَلّى فيها بِاللَّيْلِ يَزْهَرُ نُورُها لِأهْلِ السَّماءِ كَما يَزْهَرُ نُورُ الْكَواكِبِ لأِهْلِ الأْرْضِ . « 1 »\r\nشما را به نماز شب سفارش مىكنم ، مؤمنى نيست كه آخر شب برخيزد و هشت ركعت نماز شب و دو ركعت نماز شفع و يك ركعت نماز وتر را همراه با هفتاد مرتبه استغفار در قنوت بجاى آورد مگر اين كه از عذاب قبر و عذاب جهنّم امان داده مىشود و در عمرش اضافه مىگردد و وسعت رزق به او مرحمت خواهد شد .\r\nسپس حضرت رضا عليه السلام فرمودند : خانه‌هايى كه در آن نماز شب بجاى آورده مىشود ، نورش براى اهل آسمان همچون نور ستارهء پر فروغ براى اهل زمين مىدرخشد .\r\nامام باقر عليه السلام فرمود :\r\n\r\n\r\n","description":"","footnote":"\r\n( 1 ) - مستدرك الوسائل : 6 / 331 ، باب 33 ، حديث 6933 ؛ روضة الواعظين : 2 / 320 .\r\n","page_name":" 308 ","page_number":308},
  {"content":"\r\n\r\nإذا صَلَّيْتَ الْعَصْرَ يَوْمَ الْجُمُعَةِ فَقُلْ : « اللَّهُمَّ صَلِّ عَلى مُحَمَّدٍ وَ آلِ مُحَمَّدٍ الأْوْصياءِ الْمَرْضِيّينَ بِأفْضَلِ صَلَواتِكَ ، وَ بارِكْ عَلَيْهِمْ بِأفْضَلِ بَرَكاتِكَ ، وَ السَّلامُ عَلَيْهِمْ وَ عَلى أرْواحِهِمْ وَ أجْسادِهِمْ وَ رَحْمَةُ اللَّهِ وَ بَرَكاتُهُ . » فَإنَّهُ مَنْ قالَها بَعْدَ الْعَصْرِ كَتَبَ اللَّهُ لَهُ مِأةَ ألْفِ حَسَنَةٍ ، وَ مَحا عَنْهُ مِأَةَ ألْفِ سَيِّئَةٍ ، وَ قَضى لَهُ بِها مَأَةَ ألْفِ حاجَةٍ ، وَ رَفَعَ لَهُ بِها مِأَةَ ألْفِ دَرَجَةٍ . « 1 »\r\nچون نماز عصر را در روز جمعه بجاى آوردى اين دعا را بخوان : « اللَّهُمَّ صَلِّ عَلى مُحَمَّدٍ وَ آلِ مُحَمَّدٍ الأْوْصياءِ الْمَرْضِيّينَ بِأفْضَلِ صَلَواتِكَ و بارِكْ عَلَيْهِمْ بِأفْضَلِ بَرَكاتِكَ و السَّلامُ عَلَيْهِمْ وَ عَلى أرْواحِهِمْ وَ أجْسادِهِمْ وَ رَحْمَةُ اللَّهِ وَ بَرَكاتُهُ . »\r\nبه حقيقت كه هر كس اين دعا را بخواند ، خداوند براى او صدهزار حسنه مىنويسد ، صدهزار گناه محو مىكند و صدهزار حاجت او را برآورده مىنمايد و صد هزار درجه به او مرحمت مىنمايد .\r\nرسول خدا صلى الله عليه و آله فرمود :\r\nما مِنْ صَلاةٍ تَحْضُرُ وَقْتُها إلّا نادى مَلَكٌ مِنْ بَينِ يَدَىِ النّاسِ : قُومُوا إلى نيرانِكُمُ الَّتى أوْقَدْتُمُوها عَلى ظُهُورِكُمْ ، فَأطْفِئُوها بِصَلاتِكُمْ . « 2 »\r\nوقت نمازى نمىرسد مگر اين كه ملكى در برابر مردم فرياد مىزند : به سوى آتشى كه براى خود برافروخته‌ايد و آن را به پشت مىكشيد برخيزيد و براى خاموش كردنش با نماز خويش اقدام كنيد .\r\nامام صادق عليه السلام فرمود :\r\nصَلاةُ فَريضَةٍ خَيْرٌ مِنْ عِشْرينَ حِجَّةٍ ، وَ حِجَّةٌ خَيْرٌ مِنْ بَيْتٍ مَمْلُوٍّ مِنَ\r\n\r\n\r\n","description":"","footnote":"\r\n( 1 ) - الأمالى ، شيخ طوسى : 440 ، حديث 986 ؛ روضة الواعظين : 2 / 323 .\r\n( 2 ) - روضة الواعظين : 2 / 318 ؛ بحار الأنوار : 79 / 209 ، باب 1 ، حديث 21 .\r\n","page_name":" 309 ","page_number":309},
  {"content":"\r\n\r\nالذَّهَبِ يُتَصَدَّقُ بِهِ حَتّى يَفْنى . « 1 »\r\nيك نماز واجب بهتر از بيست حج است و يك حج بهتر از خانه‌اى است كه از طلا پُر باشد و همهء آن را در راه خدا صدقه بدهند .\r\nرسول خدا صلى الله عليه و آله فرمود :\r\nمَنْ كانَ الْقُرْآنُ حَديثَهُ ، وَالْمَسْجِدُ بَيْتَهُ بَنَى اللَّهُ لَهُ بَيْتاً فِى الْجَنَّةِ . « 2 »\r\nهر كس ، قرآن سخنش و مسجد خانه‌اش باشد خداوند در بهشت خانه‌اى براى او بنا كند .\r\n اى غم تو راحت و ريحان من * ياد رُخَت همنفس جان من\r\nلعل لبت پستهء خندان من * دانهء خال تو سپندان من\r\nاين من و تو خيزد اگر از ميان * هر چه بود زانِ تو هست آنِ من\r\nلعل لبت مُهر سليمان من * ديو و پرى جمله به فرمان من\r\nعرصهء شش سوى زمين كرده‌اند * تا به فلك ساحت زندان من\r\nساحت زندان كه چنين دلگشاست * تا چه بود صحن گلستان من\r\nاز ازل آميخته در يكدگر * با دل و جان تو دل و جان من\r\nفاتحه و خاتمه در مدح توست * هر چه نوشته است به ديوان من\r\nدُرّ معانى كه در او سفته‌ام * از لب لعل تو سخن گفته‌ام \r\nروايات در باب فرائض و سنن بسيار زياد است ، آنچه نقل شد قطره‌اى از دريا بود . در اين زمينه مىتوانيد به كتابهاى « مجموعهء ورّام » ، « روضة الواعظين » ، « بحار الأنوار » ، « وسائل الشيعة » ، « ثواب‌الاعمال » ، « المحجّة البيضاء » مراجعه نماييد .\r\n\r\n\r\n","description":"","footnote":"\r\n( 1 ) - روضة الواعظين : 2 / 318 ؛ الكافى : 3 / 265 ، حديث 7 ، با كمى اختلاف .\r\n( 2 ) - وسائل الشيعه : 5 / 198 ، باب 3 ، حديث 6321 ؛ روضة الواعظين : 2 / 337 .\r\n","page_name":" 310 ","page_number":310},
  {"content":"\r\n\r\nدر هر صورت از خداوند مهربان بخواهيم كه به سبب غم و اندوه ، از رعايت واجبات و اجراى سنّت‌ها باز نمانيم كه بازماندن از فرايض و جدايى از سنّت‌ها ، محروميّت از فيض الهى و رحمت خاصّهء حضرت ربّ العزّة است و مؤمن را نشايد كه بين خود و بين آن همه فيوضات ملكوتيّه حايل ايجاد كند .\r\nانسان نبايد خود را در حوادث و مكاره و غم و غصّه‌ها حبس نمايد ، او بايد در فضاى الهى زندگى كند تا حوادث وى را از مسائل الهى به خصوص واجبات و سنّت‌ها محروم ننمايد .\r\nواجبات بدنى و مالى و حقوقى ، منافع بسيار سنگينى در دنيا و حسنات غير قابل شمارشى در آخرت نصيب انسان مىنمايد . چه قبيح است كه آدمى به خاطر هجوم شدايد و مكاره از آن همه منافع دنيايى و آخرتى بازبماند .\r\nاجراى حقوق زن و فرزند ، پدر و مادر ، اقوام و نزديكان ، رسيدگى به يتيم و مريض ، زيارت مردم مؤمن ، تشييع جنازه ، دستگيرى از مردم ، از سننى است كه راه انسان را به بهشت و خشنودى حضرت محبوب نزديك مىكند ، غم و غصّه و شدّت و حدّت و مكاره و رنج‌ها چيزى نيست كه ما را از اين همه فيوضات محروم سازد .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n[ « 10 » فَقَدْ ضِقْتُ لِمَا نَزَلَ بِي يَا رَبِّ ذَرْعاً وَ امْتَلَأْتُ بِحَمْلِ مَا حَدَثَ عَلَيَّ هَمّاً وَ أَنْتَ الْقَادِرُ عَلَى كَشْفِ مَا مُنِيتُ بِهِ وَ دَفْعِ مَا وَقَعْتُ فِيهِ فَافْعَلْ بِي ذَلِكَ وَ إِنْ لَمْ أَسْتَوْجِبْهُ مِنْكَ يَا ذَا الْعَرْشِ الْعَظِيمِ . 
  ]\r\nپرورگارا ! به سبب بلايى كه بر من نازل شده ، درمانده شده‌ام و از تحمّل آنچه براى من پيش آمده ، دلم از اندوه و غصه پر شده ، و تو به بر طرف كردن آنچه كه به آن گرفتار شده‌ام ، و دور كردن بلايى كه در آن افتاده‌ام ، توانايى ؛ بنابراين قدرت و تواناييت را دربارهء من به كار گير ؛ اگر چه از جانب تو سزاوار آن نيستم . اى داراى عرش بزرگ !\r\n\r\nلطف خداوند در رفع گرفتارى بدون استحقاق عبد\r\nحزن ، حالتى از حالات روحى روانى است كه به طور طبيعى در شرايط ويژه‌اى براى آدم پيش مىآيد . البته با توجّه به روحيات و مراتب وجودى انسان‌ها ، ظروف ويژه براى بروز و ظهور چنين حالتى نسبت به افراد انسانى متفاوت است ، به گونه‌اى كه مىتوان با توجه به اين تفاوت‌ها به مرتبهء وجودى افراد پىبرد .\r\nبنابراين مىتوان گفت : ظروف خاص براى بروز و ظهور چنين حالتى در دنيا خواهان با ظروف خاص اهل آخرت و اهل كمال و معرفت تفاوت اساسى دارد .\r\nاهل دنيا پيوسته در پى رسيدن به خوشىها و لذت‌هاى ناپايدار نفسانى هستند و چون شالودهء دنيا با اندوه و خوارى پيچيده است پس آنان به سرعت نااميد\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمىشوند .\r\nهمچنانكه امام صادق عليه السلام مىفرمايد :\r\nالرَّغْبَةُ فى الدُّنيا تُوْرِثُ الْغَمَّ وَ الْحَزَنَ وَ الزُّهْدُ فى الدُّنيا راحَةُ الْقَلْبِ وَ الْبَدَنِ . « 1 »\r\nميل به دنيا موجب اندوه و ناراحتى مىشود و پارسايى در دنيا سبب آسايش دل و بدن است .\r\nولى چنين ظرفى براى اهل آخرت ، شوق رسيدن به نعمت‌ها و لذّت‌هاى معنوى اهل بهشت و شدت حب و عشق به وصال حق مىباشد .\r\nاهل معرفت به مرتبه‌اى از شدت حب و عشق به وصال حق مىرسند كه به حزن و اندوه دچار مىشوند . حضرت يعقوب عليه السلام از فراغ يوسفش محزون مىشود كه به درگاه خداوند شكايت مىكند :\r\nقَالَ إِنَّمَآ أَشْكُواْ بَثّى وَ حُزْنِى إِلَى اللَّهِ وَ أَعْلَمُ مِنَ اللَّهِ مَا لَاتَعْلَمُونَ » « 2 »\r\nگفت : شكوهء اندوه شديد و غم و غصه‌ام را فقط به خدا مىبرم و از خدا مىدانم آنچه را كه شما نمىدانيد .\r\nشكايت انبياى الهى عين بندگى و ابراز عشق به ذات مقدس خداوند است .\r\nبنابراين اگر انبيا و اولياى الهى اهل صبر و استقامت و تسليم و رضا هستند شكايت و حزن آنان براى چيست ؟\r\nبراساس احاديث نبوى و معصومين عليه السلام آنچه كه با مقام صبر و بندگى خداوند ناسازگار است كه بنده در گرفتارىها و بلاها كه از طرف خدا براى او پيش مىآيد ، بىتابى نمايد و بيش از مصيبتى كه به او رسيده است به خدا شكوه كند ، ولى اگر\r\n\r\n\r\n","description":"","footnote":"\r\n( 1 ) - بحار الأنوار : 75 / 240 ، باب 23 ، حديث 108 ؛ تحف العقول : 358 .\r\n( 2 ) - يوسف ( 12 ) : 86 .\r\n","page_name":" 313 ","page_number":313},
  {"content":"\r\n\r\nگرفتارى و مشكلات خود را به نزد حق ببرد ، بدون آن كه بىتابى كند ، همان عبوديت و بندگى است .\r\nامام على عليه السلام اين حالت را براى مسلمانان چنين وظيفه مىداند و مىفرمايد :\r\nهر گاه مسلمانان در تنگنا و سختى قرار گيرد نبايد با حالت بىتابى از خدا شكايت كند بلكه تنها بايد به سوى كسى كه كليد دار امور و گشاينده كارهاست شكايت برد . « 1 » پس نبايد خداوند بزرگ را متهم ساخت و او را محكوم كرد كه تو مرا آزار مىدهى و از نعمت‌ها محروم مىكنى ، بلكه بگو به من لطف مىكنى و مرا مستحق ثواب و پاداش آخرتى قرار مىدهى حتى از گناهان من گذشت مىكنى كه من سزاوار عفو و بخشش بسيار تو نيستم .\r\nدرمواعظ امام صادق عليه السلام آمده است كه :\r\nشخصى از حضرت صادق عليه السلام پرسيد : با كرامت‌ترين خلق خدا كيست ؟\r\nحضرت فرمود : كسى كه بيشترين ذكر و ياد حق تعالى را داشته باشد . پرسيد :\r\nمنفورترين خلق در نزد خدا كيست ؟ حضرت فرمود : كسى كه خداوند را متهم مىكند . گفت : آيا كسى هست كه خدا را متهم سازد ؟ فرمود : بله ، كسى كه از خداوند خير و بركت درخواست كند پس خير براى او در شكل بلا و گرفتارى بدى پيش مىآيد و او خشمگين مىشود . اين همان متّهم ساختن حق تعالى است .\r\nپرسيد : چه كسى اين گونه است ؟ حضرت فرمود : كسى كه به خداوند شكوه مىكند . پرسيد : آيا كسى هست كه از خدا شكايت كند ؟ حضرت فرمود : بله ، كسى كه هنگام گرفتارى ، شكايتش بيش از آن گرفتارى و بلاست كه به او\r\n\r\n\r\n","description":"","footnote":"\r\n( 1 ) - بحار الأنوار : 69 / 326 ، باب 119 ، حديث 5 ؛ الخصال : 2 / 624 ، حديث 10 .\r\n","page_name":" 314 ","page_number":314},
  {"content":"\r\n\r\nرسيده است .\r\nپرسيد : چه كسى اين گونه است ؟ حضرت فرمود : كسى كه هرگاه به او نعمتى داده شود سپاس‌گزارى نمىكند و در هنگام بلا و گرفتارى صبر و بردبارى نمىنمايد . . . . « 1 » در سورهء انبيا به تسبيح گويى حضرت يونس در شكم نهنگ و نجات يافتنش پرداخته است و مىفرمايد :\r\nوَ ذَا النُّونِ إِذ ذَّهَبَ مُغضِبًا فَظَنَّ أَن لَّن نَّقْدِرَ عَلَيْهِ فَنَادَى فِى الظُّلُمتِ أَن لَّآإِلهَ إِلَّآ أَنتَ سُبْحنَكَ إِنّى كُنتُ مِنَ الظلِمِينَ * فَاسْتَجَبْنَا لَهُ وَ نَجَّيْنهُ مِنَ الْغَمّ وَ كَذَ لِكَ نُنجِى الْمُؤْمِنِينَ » « 2 »\r\nو صاحب ماهى [ حضرت يونس 
  ] را [ ياد كن 
  ] زمانى كه خشمناك [ از ميان قومش 
  ] رفت و گمان كرد كه ما [ زندگى را 
  ] بر او تنگ نخواهيم گرفت ، پس در تاريكىها [ ى شب ، زير آب ، و دل ماهى 
  ] ندا داد كه معبودى جز تو نيست تو از هر عيب و نقصى منزّهى ، همانا من از ستمكارانم . * پس ندايش را اجابت كرديم و از اندوه نجاتش داديم ؛ و اين گونه مؤمنان را نجات مىدهيم .\r\nخداوند سبحان ، چند شبانه روز حضرت يونس عليه السلام را زنده و سالم در شكم نهنگ نگه داشت . حضرت يونس مىدانست حبس بلايى است كه خداوند او را ، به خاطر ترك محل مأموريت ، بدان گرفتار نموده است ؛ حتى اعتراف به ستمكارى خويش نمود . ولى خداوند منان به لطف خود دعاى يونس را اجابت نمود و او را از اندوه و عذاب وجدان رهانيد و دوباره به سوى قومش رفت و نجات حتمى نصيب\r\n\r\n\r\n","description":"","footnote":"\r\n( 1 ) - بحار الأنوار : 75 / 247 ، باب 23 ، حديث 108 ؛ تحف العقول : 364 .\r\n( 2 ) - انبياء ( 21 ) : 87 - 88 .\r\n","page_name":" 315 ","page_number":315},
  {"content":"\r\n\r\nخود او و قومش گرديد . اگر گذشت و لطف پروردگار به دادش نمىرسيد به يقين پس از حادثه دريا با نكوهش به خشكى مىافتاد و همه زحمات رسالت او به هدر مىرفت . پس پروردگار او را برگزيد و از صابرين قرار داد .\r\nبنابراين گاهى پروردگار بر اساس حكمت‌ها و مصلحت‌ها ، بلايا و اندوه‌هايى بر انسان وارد مىسازد كه سزاى اعمال او نيست ، بلكه حق تعالى بلا واندوه را وسيلهء ارتباط و سازندگى نفس او قرار مىدهد تا به درجات عاليه برسد . پس درجهء شايستگى انسان با ميزان شناخت او از حقايق معين مىشود .\r\nامام صادق عليه السلام مىفرمايد :\r\nراههاى نجات و نابودى خودت را بشناس تا مبادا از خدا چيزى را به گمان اين كه نجات تو در آن است بخواهى ، حال آن كه سبب نابودى تو مىشود خداى عزّوجل فرموده است :\r\n« و انسان به همان صورت كه نيكىها را مىطلبد [ بدون توجه به عواقب امور و به سبب جهل به مصالح و مفاسد خويش ، گزند و آسيب و 
  ] بدىها را مىطلبد و انسان بسيار شتاب زده و عجول است . « 1 » » « 2 » بسى جاى تعجب است كه اهل نجات بسيار اندك هستند ولى اهل گمراهى و تباهى به وفور يافت مىشوند پس بايد چاره‌اى انديشيد ! ؟\r\nامام على عليه السلام دربارهء روح مؤمن مىفرمايد :\r\nإِذا صَعَدَتْ رُوْحُ الْمُؤْمِنِ إِلى السَّماءِ تَعَجَّبَتِ الْمَلائِكَةُ وَ قَالَتْ : عَجَباً ! كَيْفَ نَجا مِنْ دارٍ فَسَدَ فِيها خِيارُنا . « 3 »\r\n\r\n\r\n","description":"","footnote":"\r\n( 1 ) - اسراء ( 17 ) : 11 .\r\n( 2 ) - مصباح الشريعة : 132 ، باب 62 ؛ بحار الأنوار : 90 / 322 ، باب 17 ، حديث 36 .\r\n( 3 ) - غرر الحكم : 143 ، حديث 2555 .\r\n","page_name":" 316 ","page_number":316},
  {"content":"\r\n\r\nآن گاه كه روح مؤمن به آسمان بالا رود فرشتگان تعجّب كنند و گويند :\r\nشگفتا ! چگونه از سرايى كه نيكان در آن تباه شدند ، نجات يافت .\r\nبنابراين خواستهء امام سجّاد عليه السلام و حكمتِ بارش غم و اندوه را درياب تا شايستگى رهايى از آنها را به لطف الهى كسب نمايى .\r\n\r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\nدعاى\r\n8\r\nپناه بردن به حق\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n« 1 »\r\nاللَّهُمَّ إِنِّى أَعُوذُ بِكَ مِنْ هَيَجَانِ الْحِرْصِ وَ سَوْرَةِ الْغَضَبِ وَ غَلَبَةِ الْحَسَدِ وَ ضَعْفِ الصَّبْرِ وَ قِلَّةِ الْقَنَاعَةِ وَ شَكَاسَةِ الْخُلْقِ وَ إِلْحَاحِ الشَّهْوَةِ وَ مَلَكَةِ الْحَمِيَّةِ « 2 » وَ مُتَابَعَةِ الْهَوَى وَ مُخَالَفَةِ الْهُدَى وَ سِنَةِ الْغَفْلَةِ وَ تَعَاطِي الْكُلْفَةِ وَ إِيثَارِ الْبَاطِلِ عَلَى الْحَقِّ وَ الْإِصْرَارِ عَلَى الْمَأْثَمِ وَ اسْتِصْغَارِ الْمَعْصِيَةِ وَ اسْتِكْبَارِ الطَّاعَةِ « 3 » وَ مُبَاهَاةِ الْمُكْثِرِينَ وَ الْإِزْرَاءِ بِالْمُقِلِّينَ وَ سُوءِ الْوِلايَةِ لِمَنْ تَحْتَ أَيْدِينَا وَ تَرْكِ الشُّكْرِ لِمَنِ اصْطَنَعَ الْعَارِفَةَ عِنْدَنَا « 4 » أَوْ أَنْ نَعْضُدَ ظَالِماً أَوْ نَخْذُلَ مَلْهُوفاً أَوْ نَرُومَ مَا لَيْسَ لَنَا بِحَقٍّ أَوْ نَقُولَ فِى الْعِلْمِ بِغَيْرِ عِلْمٍ « 5 » وَ نَعُوذُ بِكَ أَنْ نَنْطَوِىَ عَلَى غِشِّ أَحَدٍ وَ أَنْ نُعْجَبَ بِأَعْمَالِنَا وَ نَمُدَّ فِي آمَالِنَا « 6 » وَ نَعُوذُ بِكَ مِنْ سُوءِ السَّرِيرَةِ وَ احْتِقَارِ الصَّغِيرَةِ وَ أَنْ يَسْتَحْوِذَ عَلَيْنَا الشَّيْطَانُ أَوْ يَنْكُبَنَا الزَّمَانُ أَوْ يَتَهَضَّمَنَا السُّلْطَانُ « 7 » وَ نَعُوذُ بِكَ مِنْ تَنَاوُلِ الْإِسرَافِ وَ مِنْ فِقْدَانِ الْكَفَافِ « 8 » وَ نَعُوذُ بِكَ مِنْ شَمَاتَةِ الْأَعْدَاءِ وَ مِنْ الْفَقْرِ إِلَى الْأَكْفَاءِ وَ مِنْ مَعِيشَةٍ فِي شِدَّةٍ وَ مِيتَةٍ عَلَى غَيْرِ عُدَّةٍ « 9 » وَ نَعُوذُ بِكَ مِنَ الْحَسْرَةِ الْعُظْمَى وَ الْمُصِيبَةِ الْكُبْرَى وَ أَشْقَى الشَّقَاءِ وَ سُوءِ الْمَآبِ وَ حِرْمَانِ الثَّوَابِ وَ حُلُولِ الْعِقَابِ « 10 » اللَّهُمَّ صَلِّ عَلَى مُحَمَّدٍ وَ آلِهِ وَ أَعِذْنِى مِنْ كُلِّ ذَلِكَ بِرَحْمَتِكَ وَ جَمِيعَ الْمُؤْمِنِينَ وَ الْمُؤْمِنَاتِ يَا أَرْحَمَ الرَّاحِمِينَ .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n[ « 1 » اللَّهُمَّ إِنِّى أَعُوذُ بِكَ مِنْ هَيَجَانِ الْحِرْصِ وَ سَوْرَةِ الْغَضَبِ وَ غَلَبَةِ الْحَسَدِ وَ ضَعْفِ الصَّبْرِ وَ قِلَّةِ الْقَنَاعَةِ وَ شَكَاسَةِ الْخُلْقِ وَ إِلْحَاحِ الشَّهْوَةِ وَ مَلَكَةِ الْحَمِيَّةِ 
  ]\r\nخدايا ! به تو پناه مىآوريم ، از توفان حرص و تندى و شدّت خشم ، و چيرگى حسد و ناتوانى صبر ، و كمى قناعت و ناسازگارى اخلاق ، و پافشارى و سماجت شهوت و صفت تعصّب .\r\nحضرت سجّاد عليه السلام در اين دعا به چهل و چهار مسأله كه هر يك علّتى است براى هلاكت و نابودى انسان اشاره فرموده است :\r\n1 - هيجان حرص 2 - / غضب 3 - حسد 4 - كم صبرى 5 - قناعت 6 - سوءخلق 7 - افراط در شهوت 8 - تعصّب بى جا 9 - پيروى از هوا 10 - مخالفت با هدايت 11 - خواب غفلت 12 - مشقّت‌هاى بىجا 13 - گزينش حق بر باطل 14 - مداومت بر گناه 15 - كوچك شمردن گناه 16 - سختى و سنگينى در برابر طاعت 17 - فخر فروشى ثروتمندان 18 - خوار شمردن تهيدستان 19 - بدرفتارى با زيردستان 20 - ناسپاسى در برابر خوبى ديگران 21 - يارى ستمگران 22 - خواركردن ستمديدگان 23 - طلب ناحق 24 - از روى نادانى سخن گفتن 25 - غشّ و خدعه 26 - عُجب در عمل 27 - آرزوى دراز 28 - بدى باطن 29 - كوچك شمردن گناه صغيره 30 - تسلّط شيطان 31 - سختىهاى روزگار 32 - ستمگرى پادشاه 33 - اسراف 34 - نيافتن روزى 35 - شماتت دشمنان 36 - نياز به مثل خود 37 - زندگى در سختى 38 - مرگ\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبدون توشهء اخروى 39 - تأسف و حسرت بزرگ 40 - مصيبت اعظم 41 - بدترين بدبختى 42 - فرجام ناخوش 43 - محروميت از پاداش 44 - افتادن در عِقاب و عذاب قيامت .\r\n\r\nبصيرت بر نفس\r\nخود شناختن و خود ديدن براى درك خويش و پى بردن به موقف و موقعيّت خود به اين كه احوالات باطنى و خُلقيّات روحى و نفسى انسان در چه مرتبه‌اى است ، آيا آراسته به حسنات است يا آلوده به رذايل ، بصيرت بر نفس است .\r\nمؤمن آل فرعون كه يك سوره به نامش در قرآن مجيد آمده ، آسيه ، همسر فرعون كه آياتى در عظمتش نازل شده ، سَحَرهء زمان فرعون كه آيات سورهء طه دلالت بر بزرگوارى و شخصيت ايمانى آنان دارد ، حرّ بن يزيد رياحى كه چراغى فرا راه تائبان و پشيمان شده‌هاى از گناه است ، بِشر حافى ، فُضَيل عياض كه داستان حيات هر كدامشان داراى عبرت‌ها و پندهاست همه و همه محصول بصيرت بر نفس‌اند .\r\nآنان با اندك توجّهى كه معلول توفيق حق و بارقهء الهى و جرقّهء ملكوتى است وضع خود را يافتند و ملاحظه كردند كه اگر آن وضع ادامه يابد و اسير آن حالات بمانند به هلاكت ابدى و عذاب سرمدى مىرسند ، از اينرو ، دست از تمام حالات غلط و احوالات شيطانى باطن شستند و خود را از منجلاب شقاوت نجات داده ، با كشتى بصيرت به درياى رحمت وارد شده و با سير معنوى و اخلاقى و عملى تا رسيدن به آغوش رضاى حق ره سپردند .\r\nاز امام موحّدان ، پير عارفان ، نور عاشقان ، اميرمؤمنان عليه السلام روايت شده است :\r\nإنَّ للَّهِ تَعالى شَراباً لأِوْليائِهِ إذا شَرِبُوا سَكِرُوا ، وَ إذا سَكِرُوا طَرِبُوا ، وَ إذا طَرِبُوا طابُوا ، وَ إذا طابُوا ذابُوا ، وَ إذا ذابُوا خَلَصُوا ، وَ إذا خَلَصُوا طَلَبُوا ، وَ إذا طَلَبُوا وَجَدُوا ، وَ إذا وَجَدُوا وَصَلُوا ، و إذا وَصَلُوا اتَّصَلُوا ، وَ إذا اتَّصلُوا\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nلا فَرْقَ بَيْنَهُمْ وَ بَيْنَ حَبيبِهِمْ . « 1 »\r\nهمانا براى خدا شرابى مخصوص اوليائش است ، چون بنوشند مست شوند و چون مست شوند خوشحال شوند ، چون خوشى يابند پاكيزه گردند ، چون به پاكيزگى برسند ذوب شوند ، چون ذوب شوند خالص گردند ، چون خالص شوند در مقام طلب برآيند و چون دست به طلب بزنند بيابند و چون بيابند ، وصل شوند و چون وصل شوند بين آنان و حبيبشان فرق و جدايى نماند .\r\nاين شراب بصيرت است كه قرآن مجيد آن را صفت انبيا و اوليا مىداند و با اين صفت به تمام كمالات و مقام فناء فى اللَّه رسيدند .\r\nما معمولًا در حالتى هستيم كه از خود به خارج مىنگريم ، مثلًا ديدگان ما در بدن ما قرار دارد ، در زير پيشانى ما و با اين دو چشم به خارج خود نگاه مىكنيم . همچنين حسّ لامسه‌اى كه در بدن ما هست به وسيلهء اين حس ، خارج بدن خود را ، يعنى آنچه بيرون از ما هست ، لمس مىكنيم .\r\nراست است كه با چشم‌ها دست و پاى خود را نيز مىبينيم و با اين دست آن دست را لمس مىكنيم ، به اعضاى تن خودمان هم مىنگريم و با دست لمس مىكنيم ، امّا غالباً چنين است وقتى كه با اين حواسّ به اشياى خارج از خود مىنگريم ، حكم چراغى را داريم كه نورش پرتو مىافكند به محيط و پيرامونش ، همچنين با قوّهء خيال و با قوّهء وهم و با قوّهء عاقله كه اينها هر كدام مرتبه‌اى از ادراكات باطنى ما هستند ، با اين قواى ادراكيّه هم غالباً به خارج از خود مىنگريم و آنچه را كه بيرون از ما هست به آسانى هم مىتوانيم مورد نظر و ادراك قرار بدهيم .\r\nمثلًا ما آدم‌ها به آدم‌هاى ديگر به خوبى نظر مىكنيم و در مورد آنها نيكو دقّت مىكنيم ، گفتار پسند و ناپسند آنها را ، رفتار نيك و بد آنها را ، خوب از يكديگر باز\r\n\r\n\r\n","description":"","footnote":"\r\n( 1 ) - التحفة السنية : 86 ؛ شرح الاسماء الحسنى : 1 / 198 ؛ جامع‌الاسرار : 205 ؛ نقدالنقود ؛ 676 ؛ كلمات مكنونه ، فيض : 35 .\r\n","page_name":" 323 ","page_number":323},
  {"content":"\r\n\r\nمىشناسيم . در مواقعى كه با گرمى و شيرينى گرد هم مىنشينيم و به غيبت هم مىپردازيم ببينيد كه با چه باريك بينى تمام خوبىها و بدىهاى اشخاص را از هم جدا مىكنيم .\r\nبا اين دقت و روشنى كه ما مىتوانيم به اشياى خارج از خود بنگريم متأسفانه به خودمان با همين دقت نمىنگريم . وجود ما از براى ما حكم سنگر را دارد و ما مانند سربازى هستيم كه در سنگر نشسته و از سوراخ آن مواظب بيرون مىباشيم . اگر ما بتوانيم به توفيق حضرت حق و با توجه و فكر و انديشه در عواقب امور ، از خود خارج گرديم و از خارج وجود خودمان به خودمان بنگريم آن چنان كه ديگران به ما مىنگرند ، در آن صورت خود ما خواهيم توانست از براى خود معلم و مربّى نيكويى باشيم كه اين قدم اول بصيرت است .\r\nدر دستورهاى حكيمانه آمده :\r\nطبيب خود باش . يعنى تو مريضى ، عنايت كن كه طبيب خودت باشى ، به امراض و دردهاى خود هم واقف باش و درصدد علاج آن امراض و مداواى آن دردها باش كه بى خبران از خود در ورطهء هلاكت و نابودى هستند . خود را فهميدن و به عيب خود واقف شدن ، خيرى است كه حضرت ربّ العزّه به انسان عنايت مىفرمايد .\r\n\r\nبصيرت نفس در روايات\r\nاز امام صادق عليه السلام روايت شده :\r\nإذا أرادَ اللَّهُ بِعَبْدٍ خَيْراً ، زَهَّدَهُ فِى الدُّنْيا ، وَفَقَّهَهُ فِى الدّينِ ، وَ بَصَّرَهُ عُيُوبَها ، وَ مَنْ اوتيهِنَّ فَقَدْ اوتِىَ خَيْرَ الدُّنْيا وَ الآْخِرَةِ . « 1 »\r\n\r\n\r\n","description":"","footnote":"\r\n( 1 ) - بحار الأنوار : 70 / 55 ، باب 122 ، حديث 28 ؛ الكافى : 2 / 130 ، حديث 10 .\r\n","page_name":" 324 ","page_number":324},
  {"content":"\r\n\r\nچون خداوند خيرى را به بنده‌اش اراده كند ، او را زهد در دنيا ، فهم در دين و بصيرت به عيوب نفس عنايت كند و هر كس اين حقايق به او مرحمت شود ، خير دنيا و آخرت به او رسيده است .\r\nپيامبر خدا صلى الله عليه و آله فرمود :\r\nإذا أرادَ اللَّهُ بِعَبْدٍ خَيْراً فَتَحَ لَهُ قُفْلَ قَلْبِهِ وَ جَعَلَ فيهِ الْيَقينَ وَ الصِّدْقَ ، وَ جَعَلَ قَلْبَهُ واعياً لِما سَلَكَ فيهِ ، وَ جَعَلَ قَلْبَهُ سَليماً ، وَ لِسانَهُ صادِقاً ، وَ خليقَتَهُ مُسْتَقيمَةً ، وَ جَعَلَ اذُنَهُ سَميعَةً وَعَيْنَهُ بَصيرَةً . « 1 »\r\nچون خداوند خيرى را براى بنده‌اى اراده كند ، قفل قلبش را مىگشايد و در آن يقين و صدق قرار مىدهد و دل او را فراگير آنچه بدان راه مىيابد قرار مىدهد و دلش را از حالات شيطانى ، سالم و زبانش را به صدق و اخلاقش را به مستقيم بودن آراسته مىكند و نيز گوشش را شنوا و ديده‌اش را منوّر به نور بصيرت مىفرمايد .\r\nاز رسول عزيز اسلام صلى الله عليه و آله روايت شده :\r\nإذا أراد اللَّهُ بِأهْلِ الْبَيْتِ خَيْراً ، فَقَّهَهُمْ فِى الدّينِ ، وَ وَقَّرَ صَغيرُهُمْ كَبيرَهُمْ ، وَ رَزَقَهُمُ الرِّفْقَ فى مَعْيشَتِهِمْ وَالْقَصْدَ فى نَفَقاتِهِمْ ، وَ بَصَّرَهُمْ عُيُوبَهُمْ فَيَتُوبُوا مِنها ، وَ إذا أرادَ بِهِمْ غَيْرَ ذلِكَ تَرَكَهُمْ هَمَلًا . « 2 »\r\nچون خداوند به خانواده‌اى ارادهء خير فرمايد ، آنان را دين‌شناس مىكند و كوچكترهاشان را حس احترام به بزرگتر عنايت مىفرمايد ، در امر معيشت و زندگى رفق و مداراشان مىدهد و آنان را در مسألهء دخل و خرج در خط ميانه روى مىاندازد و عيوبشان را به آنان مىنماياند تا درون و برون را از\r\n\r\n\r\n","description":"","footnote":"\r\n( 1 ) - كنز العمال : 11 / 96 ، حديث 30768 ؛ الجامع الصغير : 1 / 62 ، حديث 387 .\r\n( 2 ) - كنز العمال : 10 / 137 ، حديث 28691 ؛ الجامع الصغير : 1 / 62 ، حديث 388 .\r\n","page_name":" 325 ","page_number":325},
  {"content":"\r\n\r\nآن شستشو دهند . و چون نظر لطف و مرحمت به آنان نداشته باشد مهمل و بىقيد آنان را رها مىكند تا به هر بدبختى كه مىخواهند دچار شوند .\r\nبدون شك وقتى انسان با توفيق حضرت محبوب عيوبش را شناخت ، علاجش آسان است . ولى وقتى وجود ما داراى عيب باشد و ما آن را نبينيم البته علاجش امكان‌پذير نيست . با كمال تأسف اكثر مردم به عيوب خود جاهلند و بر اثر اين جهل است كه براى خود و ديگران مشكلات فراوان به وجود مىآورند . از پى اين جهل است كه پيامبر اسلام صلى الله عليه و آله فرمود :\r\nخاشاك را در چشم ديگران مىبينند و شاخه را در چشم خود نمىبينند . « 1 » علت عقب افتادگى فرد و خانواده و جامعه همين است و بس . كفر عيب است ، شرك عيب است ، نفاق و بد دلى ، كينه و عجب ، كبر و حسد و حرص و منيّت و . . . همه و همه عيب است . اگر انسان اين عيوب را در خود بفهمد و ضرر دنيايى و آخرتى اين صفات ناپسند را واقف شود ، البته درصدد علاج و مداواى اين امراض برمىآيد .\r\nاهل بصيرت ، مريدان بينش ، عاشقان حقيقت ، چون به عيوب خود بنگرند ، قدم در ميدان مبارزه و جهاد با رذايل گذاشته و تمام تلاش و سعى خود را در اين مىگذارند كه هدف بعثت انبيا كه تزكيهء نفوس بوده و به خصوص هدف بعثت رسول با كرامت اسلام را كه رساندن آدمى به مكارم و حسنات اخلاقى بوده ، در وجود خويش تحقّق دهند .\r\nاينان با تمام وجود در درجهء اول خود را مديون حضرت حق و در مرحلهء بعد خويش را مديون انبيا و مخصوصاً رسول اسلام و ائمهء طاهرين عليهم السلام مىدانند و اداى دَين را در اين مىبينند كه علاوه بر ايمان و عمل ، آراسته به واقعيت‌هاى اخلاقى\r\n\r\n\r\n","description":"","footnote":"\r\n( 1 ) - كنز العمال : 16 / 122 ، حديث 44141 ؛ فيض القدير : 6 / 591 ، حديث 9992 .\r\n","page_name":" 326 ","page_number":326},
  {"content":"\r\n\r\nشوند .\r\nرسول خدا صلى الله عليه و آله فرمود :\r\nإنَّما بُعِثْتُ لُاتَمِّمَ مَكارِمَ الأْخْلاقِ . « 1 »\r\nهمانا من براى كامل نمودن مكارم اخلاق ، از جانب خدا برانگيخته شده‌ام .\r\nو نيز فرمود :\r\nإنَّما بُعِثْتُ لُاتَمِّمَ حُسْنَ الأْخْلاقِ . « 2 »\r\nهمانا من براى تكميل نمودن حسن اخلاق ، مبعوث به رسالت شده‌ام .\r\nحضرت مولا ، على عليه السلام مىفرمايد :\r\nعَلَيْكُمْ بِمَكارِمِ الأْخْلاقِ فَإنَّها رِفْعَةٌ ، إيّاكُمْ وَ الأْخْلاقَ الدَّنِيَّةَ فَإنَّها تَضَعُ الشَّريفَ ، وَ تَهْدِمُ الْمَجْدَ . « 3 »\r\nبر شما باد به مكارم اخلاق كه آن رفعت و بزرگى است و از اخلاق پست بپرهيزيد كه بلند مرتبه را پست و مجد و بزرگى را منهدم مىكند .\r\n\r\nحُسن خلق\r\nحسن خلق از زمان بعثت اولين پيامبر حضرت آدم عليه السلام جهت ارزش يافتن انسان مورد توجّه حضرت ربّ العزّه بوده و به آدم ابوالبشر سفارش و وصيت شده است .\r\nبدون زدودن آلودگىهاى اخلاقى و پيراستن نفس و روى آوردن به جانب حسنات آراستن نفس و حسن خلق امكان‌پذير نيست .\r\nبراى ايجاد حسن خلق ، شناخت رذايل و فضايل ، قدم اوّل ؛ و كوشش به خرج\r\n\r\n\r\n","description":"","footnote":"\r\n( 1 ) - مستدرك الوسائل : 11 / 187 ، باب 6 ، حديث 12701 ؛ بحار الأنوار : 16 / 210 ، باب 9 .\r\n( 2 ) - كنز العمال : 3 / 16 ، حديث 5218 ؛ الطبقات الكبرى : 1 / 193 .\r\n( 3 ) - بحار الأنوار : 75 / 53 ، باب 16 ، حديث 89 ؛ تحف العقول : 215 .\r\n","page_name":" 327 ","page_number":327},
  {"content":"\r\n\r\nدادن و رياضت كشيدن براى پاك شدن نفس از رذايل و آراسته شدن درون به حسنات ، قدم دوم ؛ و حفظ حقايق متحقّق در نفس با توجه دائم ، قدم سوم و آخر است .\r\nبدون حسن خلق مشكلات فردى و خانوادگى و اجتماعى قابل حل نيست .\r\nمؤمن بد اخلاق در پيشگاه حضرت حق موجودى بىارزش و مؤمن خوش اخلاق از بهترين عباد خداست . ايمان انسان ، با حسن خلق قابل تقويت است و با سوء خلق در معرض خطر و نابودى است .\r\n\r\nحسن خلق در روايات\r\nاز رسول خدا صلى الله عليه و آله روايت شده :\r\nلَمّا خَلَقَ اللَّهُ تَعالى الإْيْمانَ قالَ : اللّهُمَّ قَوِّنى ، فَقَوّاهُ بِحُسْنِ الْخُلْقِ وَ السَّخاءِ . وَ لَمّا خَلَقَ اللَّهُ الْكُفْرَ قالَ : اللّهُمَّ قَوِّنى ، فَقَوّاهُ بِالْبُخْلِ وَ سُوءِ الْخُلْقِ . « 1 »\r\nچون ايمان به لباس هستى درآمد به حضرت حق عرضه داشت : مرا نيرو بده ، او را به حسن خلق و سخاوت نيرو بخشيد . و چون كفر ظهور كرد عرضه داشت : مرا تقويت كن ، خداوند او را به بخل و سوء خلق نيرو داد .\r\nرسول با كرامت اسلام فرمود :\r\nالإْسْلامُ حُسْنُ الْخُلْقِ . « 2 »\r\nاسلام حسن خلق است .\r\nراستى ، حسن خلق چه ارزش سنگين و والايى دارد كه صدرنشين مُلك و\r\n\r\n\r\n","description":"","footnote":"\r\n( 1 ) - المحجة البيضاء : 5 / 90 ، كتاب رياضة النفس ؛ ميزان الحكمة : 1 / 798 ، حديث 1098 .\r\n( 2 ) - ميزان الحكمة : 1 / 798 ، حديث 1099 ؛ كنز العمال : 3 / 17 ، حديث 5225 .\r\n","page_name":" 328 ","page_number":328},
  {"content":"\r\n\r\nملكوت ، اسلام را به حسن خلق معنا فرموده است ! آرى ، حسنات اخلاقى ريشه در صفات و اسماى حضرت محبوب دارد ، ورنه اسلام بدين صورت معنى نمىشد .\r\nحسن خلق را چه منزلت عظيمى است كه حضرت مجتبى عليه السلام در روايتى بى نظير ، آن را بهترين نيكىها دانسته‌اند .\r\nأبُوالحَسنِ عَلىُّ بنُ عبدِ اللَّهِ الأْسْوارىُّ ، عن أحْمَدَ بن محمَّدِ بنِ قَيْسٍ ، عن عبدِالعزيزِ بنِ علىٍّ السَّرَخسىِّ ، عن أحمدَ بنِ عِمْرانَ البغدادىّ ، قال : حَدَّثَنا أبوالحسنِ قال : حَدَّثنا أبوالحسن ، قال : حَدَّثنا أبوالحسنِ قال : حَدَّثنا الحَسَنُ ، عنِ الْحَسَنِ ، عنِ الْحَسَنِ : « إنَّ أحْسَنَ الْحَسَنِ ، الْخُلْقُ الْحَسَنُ . » « 1 »\r\nراويان روايت از ابوالحسن و او از ابوالحسن و او نيز از ابوالحسن ، از حسن ، از حسن ، از حسن روايت كرده‌اند كه بهترينِ نيكىها خُلق حسن است . « 2 » حضرت باقر عليه السلام ايمان كامل را شعاع اخلاق نيكو دانسته است :\r\nإنَّ أكْمَلَ الْمُؤْمِنينَ إيماناً أحْسَنُهُمْ خُلْقاً . « 3 »\r\nكامل‌ترين مؤمنان از جهت ايمان خوش اخلاق‌ترين آنانند .\r\nوجود حسن خلق محصول ميانه روى بر عليه افراط و تفريط در قوهء شهوت و غضب است و ظهور اين معنى در معاشرت نيكو با مردم و محبت با آنان ، وصِله و صدق و لطف و نيكوكارى ، حسن مصاحبت و زندگى پاك و رعايت حقوق خلق خدا و مواسات و مساوات و نرم‌خويى و حلم و صبر و تحمّل رنج مردم و مهربانى با\r\n\r\n\r\n","description":"","footnote":"\r\n( 1 ) - بحار الأنوار : 68 / 386 ، باب 92 ، حديث 30 ؛ وسائل الشيعة : 12 / 153 ، باب 104 ، حديث 15929 .\r\n( 2 ) - ابوالحسن اول در روايت محمّد بن عبدالرحيم شوشترى ، و ابوالحسن دوم علىّ بن احمد بصرى تمّار ، و ابوالحسن سوم علىّ بن محمّد واقدى است . امّا حسن اول حسن بن عرفة العبدى ، و حسن دوم حسن بن ابىالحسن بصرى ، و حسن سوّم ، وجود مقدس حضرت مجتبى - عليه آلاف التحيّة و الثناء - است .\r\n( 3 ) - الكافى : 2 / 99 ، حديث 1 ؛ وسائل الشيعة : 12 / 148 ، باب 104 ، حديث 15904 .\r\n","page_name":" 329 ","page_number":329},
  {"content":"\r\n\r\nايشان است .\r\nدر سفارش‌هاى حضرت ختمى مرتبت است كه :\r\nخالِقِ النّاسَ بِخُلْقٍ حَسَنٍ . « 1 »\r\nبا حسن خلق با مردم معاشرت داشته باش .\r\nپيامبر گرامى اسلام صلى الله عليه و آله فرمود :\r\nما يُوضَعُ فى ميزانِ امْرِءٍ يَوْمَ الْقِيامَةِ أفْضَلُ مِنْ حُسْنِ الْخُلْقِ . « 2 »\r\nدر ترازوى اعمال هر شخصى در قيامت چيزى بهترى از اخلاق نيكو نمىباشد .\r\nامام صادق عليه السلام فرمودند :\r\nأرْبَعٌ مَنْ كُنَّ فيهِ كَمُلَ إيمانُهُ ، وَ إنْ كانَ مِنْ قَرْنِهِ إلى قَدَمِهِ ذُنُوباً لَمْ يَنْقُصْهُ ذلِكَ ، قالَ : وَ هُوَ الصِّدْقُ ، وَ أداءُ الأْمانَةِ ، وَ الحَياءُ وَ حُسْنُ الْخُلْقِ . « 3 »\r\nچهار واقعيّت است در هر كس باشد ايمانش كامل مىشود و اگر از سر تا قدمش را گناه گرفته باشد كاهشى در آن پديد نمىآورد : راستى ، اداى امانت ، حيا و حسن خلق .\r\nاين چهار حقيقت در مرحله‌اى مانع از بسيارى از گناهان در آينده و باعث آمرزش گناهان گذشته و زمينه‌ساز توفيق توبه براى انسان است .\r\nروزه در تابستان عملى بس مشكل و داراى اجرى فوق العاده است ، به اندازه‌اى كه خداوند فرموده :\r\n\r\n\r\n","description":"","footnote":"\r\n( 1 ) - بحار الأنوار : 68 / 242 ، باب 70 ، حديث 3 ؛ مستدرك الوسائل : 8 / 208 ، باب 23 ، حديث 9266 .\r\n( 2 ) - الكافى : 2 / 99 ، حديث 2 ؛ وسائل الشيعة : 12 / 151 ، باب 104 ، حديث 15916 .\r\n( 3 ) - الكافى : 2 / 99 ، حديث 3 ؛ تهذيب الاحكام : 6 / 350 ، باب 93 ، حديث 111 .\r\n","page_name":" 330 ","page_number":330},
  {"content":"\r\n\r\nروزه از من است و من به آن جزا مىدهم . « 1 » شب زنده‌دارى آن هم با خستگى از كار روزانه كارى مشقّت و عملى سخت است ، به همين خاطر ثواب شب زنده‌داران ثوابى سنگين و اجرى غير قابل تصور است ، تا جايى كه از حضرت حق در بسيارى از كتب روايى و عرفانى نقل شده :\r\nأعْدَدْتُ لِعِبادِىَ الصّالِحينَ ما لا عَيْنٌ رَأَتْ ، وَ لا اذُنٌ سَمِعَتْ ، وَ لا خَطَرَ عَلى قَلْبِ بَشَرٍ . « 2 »\r\nبراى بندگان شايسته‌ام چيزى فراهم كرده‌ام كه نه چشمى ديده و نه گوشى شنيده و نه بر قلب انسانى خطور كرده است .\r\nثواب بسيارى براى روزه‌دار ، شب زنده‌دار ، است كه از رسول خدا صلى الله عليه و آله روايت شده :\r\nإنَّ صاحِبَ الْخُلْقِ الْحَسَنِ لَهُ مِثْلُ أجْرِ الصّائِمِ الْقائِمِ . « 3 »\r\nاجر دارندهء حسن خلق همچون روزه‌دار شب زنده‌دار است .\r\nمسألهء تقوا ، يعنى حسن معامله با حضرت رب‌ّالعزّه و حسن خلق يعنى حسن معامله با مردم ، به اندازه‌اى پر ارزش است كه رسول خدا صلى الله عليه و آله فرموده‌اند :\r\nأكْثَرُ ماتَلِجُ بِهِ امَّتِى الْجَنَّةَ : تَقْوَى اللَّهِ ، وَ حُسْنُ الْخُلْقِ . « 4 »\r\nبيشتر چيزى كه امّتم با آنها وارد بهشت مىشوند تقوا و حسن خلق است .\r\nحسن خلق ، مىخوشگوار خمخانهء عالم لاهوت و جهان ملكوت است كه به هر كس بچشانند ، آلودگىهايش علاج و به حقايق معنوى آراسته مىگردد .\r\n\r\n\r\n","description":"","footnote":"\r\n( 1 ) - الكافى : 4 / 63 ، حديث 6 ؛ وسائل الشيعة : 10 / 397 ، باب 1 ، حديث 13679 .\r\n( 2 ) - بحار الأنوار : 8 / 92 ، باب 23 ؛ عوالى اللآلى : 4 / 101 ، حديث 148 .\r\n( 3 ) - بحار الأنوار : 68 / 375 ، باب 92 ، حديث 5 ؛ الكافى : 2 / 100 ، حديث 5 .\r\n( 4 ) - وسائل الشيعة : 12 / 150 ، باب 104 ، حديث 15911 ؛ بحار الأنوار : 68 / 375 ، باب 92 ، حديث 6 .\r\n","page_name":" 331 ","page_number":331},
  {"content":"\r\n\r\nحرارت معنوى حسن خلق به اندازه‌اى است كه حضرت صادق عليه السلام فرموده :\r\nإنَّ الخُلْقَ الْحَسَنَ يَميثُ الْخَطيئَةَ كَما تَميثُ الشَّمْسُ الْجَليدَ . « 1 »\r\nحسن خلق ، گناه در پروندهء انسان را چنان كه آفتاب يخ را آب مىكند ، آب مىنمايد .\r\nفضيلت حسن خلق در ملأ اعلى به اندازه‌اى است كه حضرت صادق عليه السلام فرمود :\r\nإنَّ اللَّهَ تَبارَكَ وَ تَعالى لَيُعْطِى الْعَبْدَ مِنَ الثَّوابِ عَلى حُسْنِ الْخُلْقِ كَما يُعْطِى الْمُجاهِدَ فى سَبيلِ اللَّهِ يَغْدُو عَلَيْهِ وَ يَرُوحُ . « 2 »\r\nخداوند به صاحب خلق اجرى كه عنايت مىفرمايد همانند اجرى است كه به رزمندهء در راه خدا مرحمت مىشود ، آن هم رزمنده‌اى كه شب و روز در رزم با دشمن باشد .\r\nو اين معنى بعيد نيست ؛ زيرا دارندهء حسن خلق بر اثر جهاد با نفس كه جهاد اكبر است موفّق به تحصيل حسن خلق شده است .\r\nارزش و عظمت حسن خلق به اندازه‌اى است كه كمى عبادت را در پروندهء قيامت مىتواند جبران كند . اين معنى را رسول اكرم صلى الله عليه و آله فرموده است :\r\nإنَّ الْعَبْدَ لَيَبْلُغُ بِحُسْنِ خُلْقِهِ عَظيمَ دَرَجاتِ الآْخِرَةِ وَ شَرَفَ الْمَنازِلِ وَ إنَّهُ لَضَعيفُ الْعِبادَةِ . « 3 »\r\nعبد با حسن خلقش به درجات بزرگ آخرت و منازل شريفه‌اش مىرسد ، در صورتى كه از نظر عبادت ضعيف بوده است .\r\nعاقبت حسن خلق بهشت و نتيجهء سوء خلق جهنّم است . اين واقعيتى است كه\r\n\r\n\r\n","description":"","footnote":"\r\n( 1 ) - الكافى : 2 / 100 ، حديث 7 ؛ وسائل الشيعة : 12 / 149 ، باب 104 ، حديث 15909 .\r\n( 2 ) - الكافى : 2 / 101 ، حديث 12 ؛ وسائل الشيعة : 12 / 151 ، باب 104 ، حديث 15918 .\r\n( 3 ) - المعجم الكبير : 1 / 260 ، حديث 754 ؛ كنز العمال : 3 / 5 ، حديث 5149 ؛ المحجة البيضاء : 5 / 93 .\r\n","page_name":" 332 ","page_number":332},
  {"content":"\r\n\r\nحضرت رضا عليه السلام از پدرانش از رسول خدا صلى الله عليه و آله روايت كرده است :\r\nعَلَيْكُمْ بِحُسْنَ الْخُلْقِ ، فَإنَّ حُسْنَ الْخُلْقِ فِى الْجَنَّةِ لامَحالَةَ . وَ ايّاكُمْ وَ سُوءَ الْخُلْقِ فِى النّارِ لامَحالَةَ . « 1 »\r\nبر شما باد به اخلاق نيكو ، كه مسلماً خلق نيكو در بهشت است و بپرهيزيد از بدى اخلاق كه مسلماً آتش را به دنبال دارد .\r\nمردم مؤمن به طور غالب در قنوت نمازهاى خود آيهء شريفهء :\r\nرَبَّنا آتِنا فِى الدُّنْيا حَسَنَةً وَ فِى الآْخِرَةِ حَسَنَةً وَقِنَا عَذَابَ النَّارِ » « 2 »\r\nو گروهى از آنان مىگويند : پروردگارا ! به ما در دنيا نيكى و در آخرت هم نيكى عطا كن ، و ما را از عذاب آتش نگاه دار .\r\nرا مىخوانند ، امام صادق عليه السلام در توضيح اين آيه مىفرمايد :\r\nحسنهء آخرت رضوان اللَّه و بهشت و حسنهء دنيا وسعت در رزق و معاش و حسن خلق است . « 3 » امام صادق عليه السلام مىفرمايد :\r\nاسيرانى را خدمت رسول خدا صلى الله عليه و آله آوردند ، آن بزرگوار به قتل همهء آنان جز يك نفر فرمان داد . آن يك نفر به حضرت عرضه داشت : پدر و مادرم فدايت ، چه شد كه دستور آزادى ما دادى ؟ حضرت فرمودند : جبرئيل به من خبر داد كه پنج خصلت در تو هست كه خداوند مهربان و رسولش آنها را دوست مىدارند : غيرت شديد نسبت به ناموست ، سخاوت ، حسن خلق ، راستى در\r\n\r\n\r\n","description":"","footnote":"\r\n( 1 ) - بحار الأنوار : 10 / 369 ، باب 20 ، حديث 19 ؛ وسائل الشيعة : 12 / 152 ، باب 104 ، حديث 15920 .\r\n( 2 ) - بقره ( 2 ) : 201 .\r\n( 3 ) - بحار الأنوار : 68 / 383 ، باب 92 ، حديث 18 ؛ وسائل الشيعة : 17 / 9 ، باب 1 ، حديث 21843 .\r\n","page_name":" 333 ","page_number":333},
  {"content":"\r\n\r\nگفتار ، شجاعت .\r\nاسير چون اين واقعيت‌ها را شنيد مسلمان شد مسلمانى نيكو و سپس در جنگ سختى همراه با رسول الهى شركت كرد تا جايى كه به مقام با عظمت شهادت رسيد . « 1 » رسول با عظمت اسلام فرمود :\r\nالْخُلْقُ الْحَسَنُ نِصْفُ الدّينِ . « 2 »\r\nحسن خلق نصف دين است .\r\nاميرالمؤمنين عليه السلام فرمود :\r\nحُسْنُ الْخُلْقِ خَيْرُ قَرينٍ . « 3 »\r\nحسن خلق را بهترين رفيق انسان شمرده است .\r\nرسول مكرّم اسلام صلى الله عليه و آله فرمود :\r\nأقْرَبُكُمْ مِنّى مَجْلِساً يَوْمَ الْقِيامَةِ أحْسَنُكُمْ خُلْقاً وَ خَيْرُكُمْ لأِهْلِهِ . « 4 »\r\nنزديكترين مردم به من در قيامت كسانىاند كه داراى اخلاق بهتر و به اهل و عيال از همه نيكوكارترند .\r\nو اين معنى بعيد نيست ؛ زيرا دارندهء حسن خلق و نيكو رفتار به اهل و عيال همرنگ پيامبر است و طبق قاعدهء جذب و انجذاب بايد چنين مردمى در قيامت از\r\n\r\n\r\n","description":"","footnote":"\r\n( 1 ) - بحار الأنوار : 68 / 384 ، باب 92 ، حديث 25 ؛ روضة الواعظين : 2 / 377 .\r\n( 2 ) - بحار الأنوار : 68 / 385 ، باب 92 ، حديث 28 .\r\n( 3 ) - بحار الأنوار : 68 / 387 ، باب 92 ، ذيل حديث 34 ؛ وسائل الشيعة : 12 / 153 ، باب 104 ، حديث 15925 .\r\n( 4 ) - بحار الأنوار : 68 / 387 ، باب 92 ، ذيل حديث 34 ؛ وسائل الشيعة : 12 / 153 ، باب 104 ، حديث 15927 .\r\n","page_name":" 334 ","page_number":334},
  {"content":"\r\n\r\nمردم ديگر به پيامبر با كرامت نزديكتر باشند .\r\nاز حضرت صادق عليه السلام سؤال شد :\r\nما حَدُّ حُسْنِ الْخُلْقِ ، قالَ : تُلينُ جانِبَكَ ، وَ تُطيبُ كَلامَكَ ، وَ تَلْقى أخاكَ بِبِشْرٍ حَسَنٍ . « 1 »\r\nحدّ حسن خلق چيست ؟ حضرت فرمود : نرمخويى ، پاكيزگى در كلام و برخورد با برادر مسلمان با خوشرويى .\r\nرسول اللَّه صلى الله عليه و آله به ابوذر فرمودند :\r\nيا أباذَرٍّ ، لا عَقْلَ كالتَّدْبيرِ ، وَ لا وَرَعَ كَالْكَفِّ ، وَ لا حَسَبَ كَحُسْنِ الْخُلْقِ . « 2 »\r\nعقلى چون تدبير در امور و وَرَعى چون خوددارى از محرّمات و حَسَبى همچون حسن خلق نيست .\r\n\r\nحسن خلق و سخاوت در پيام جبرئيل\r\nامام سجّاد عليه السلام مىفرمايد :\r\nسه نفر از بت‌پرستان هم قَسَم شدند كه رسول خدا صلى الله عليه و آله رابه قتل برسانند ، اميرالمؤمنين عليه السلام به تنهايى به سوى هر سه شتافت ، يكى از آنها را كشت و دو نفر ديگر را به حضور پيامبر عزيز اسلام آورد .\r\nحضرت فرمودند : على جان يكى از اين دو نفر را نزديك بياور . على عليه السلام يكى از آن دو را پيش پيامبر برد . حضرت فرمود : به وحدانيّت حق و رسالت من شهادت بده . آن احمق گفت : كشيدن سنگينى كوه ابوقبيس براى من خوشتر از اقرار به\r\n\r\n\r\n","description":"","footnote":"\r\n( 1 ) - بحار الأنوار : 68 / 389 ، باب 92 ، حديث 42 ؛ من لا يحضره الفقيه : 4 / 412 ، حديث 5897 .\r\n( 2 ) - بحار الأنوار : 68 / 389 ، باب 92 ، حديث 43 ؛ وسائل الشيعة : 15 / 290 ، باب 36 ، حديث 20541 .\r\n","page_name":" 335 ","page_number":335},
  {"content":"\r\n\r\nوحدانيت خدا و رسالت توست ! رسول خدا صلى الله عليه و آله فرمودند : او را از من دور كنيد و گردن بزنيد .\r\nسپس فرمود : آن ديگرى را بياور . او را آوردند ، فرمود : به وحدانيت خداى تعالى و رسالت من اقرار كن . گفت : مرا هم به دوستم ملحق نما . حضرت فرمان قتل او را دادند . على عليه السلام جهت كشتن او برخاست كه امين وحى به رسول الهى نازل شد ، عرضه داشت : خدايت سلام مىرساند و مىفرمايد او را نكش ؛ زيرا داراى حسن خلق و صفت سخاوت در قوم و قبيله‌اش مىباشد .\r\nحضرت صدا زدند : يا على از كشتن او دست نگه دار كه فرستادهء حق جبرئيل امين از حسن خلق و سخاوت او به من خبر داده و گفته به خاطر اين دو صفت از قتل او درگذر .\r\nمشرك در زير شمشير مولا به رسول خدا صلى الله عليه و آله عرضه داشت : با جدّيت فرستادهء خدايت چنين گفت ؟ حضرت فرمود : آرى ، گفت : همين طور است ، به خدا قسم با بودن برادرى از همنوعم خود را هرگز مالك درهمى ندانستم و در جنگ به هيچ عنوان روترش نكردم ، اكنون به وحدانيّت حضرت محبوب اقرار كرده و به رسالت تو شهادت مىدهم .\r\nپيامبر اكرم صلى الله عليه و آله رو به اصحاب كردند و فرمودند : اين مرد از كسانى است كه حسن خلق و سخاوتش وى را به جنّات نعيم كشيد . « 1 »\r\n با غم عشق تو دل كيست كه محرم باشد * با لب لعل تو جان كيست كه همدم باشد\r\nهر كه را دولت سوداى تو شد دامنگير * فارغ از محنت و آسوده دل از غم باشد \r\n\r\n\r\n","description":"","footnote":"\r\n( 1 ) - بحار الأنوار : 68 / 390 ، باب 92 ، حديث 49 ؛ الأمالى ، شيخ صدوق : 105 ، حديث 4 .\r\n","page_name":" 336 ","page_number":336},
  {"content":"\r\n\r\n نسبت روى تو چندان نتوان كرد به ماه * كه به حسن از رخ زيباى تو پر كم باشد\r\nخنك آن جان كه شد از آتش سوداى تو گرم * خرّم آن دل كه به غم‌هاى تو خرّم باشد\r\nگر دمى دست دهد روى تو ديدن ما را * حاصل از عمر گرانمايه همان دم باشد\r\nمفلس كوى مغان را به خرابات غمش * دولت جام به از مملكت جم باشد\r\nگر به بوسيدن پايت برسد دست كمال * او بدين پايه به عشّاق مقدّم باشد \r\n( كمال خجندى )\r\n\r\nرواياتى ديگر در حسن خلق\r\nمردى به محضر رسول خدا صلى الله عليه و آله آمد و عرضه داشت : اى رسول خدا ، دين چيست ؟ فرمود : حسن خلق . از دست راست آمد و پرسيد : دين چيست ؟ فرمود :\r\nحسن خلق . از دست چپ آمد و پرسيد : دين چيست ؟ فرمود : حسن خلق . از پشت سرآمد و پرسيد : دين چيست ؟ فرمود : مگر دين را نفهميدى ؟ دين اين است كه خشمگين نشوى . « 1 » از پيامبر اكرم صلى الله عليه و آله است :\r\nحُسْنُ الْخُلْقِ شَجَرَةٌ فِى الجَنَّة وَ صاحِبُهُ مُتَعَلِّقٌ بِغُصْنِها يَجْذِبُهُ إلَيْها وَ سُوْءُ الخُلْقِ شَجَرَةٌ فى النّارِ وَ صاحِبُهُ مُتَعَلِّقٌ بِغُصْنِها يَجْذِبُهُ إلَيْها . « 2 »\r\n\r\n\r\n","description":"","footnote":"\r\n( 1 ) - بحار الأنوار : 68 / 393 ، باب 92 ، حديث 63 ؛ مجموعة ورّام : 1 / 89 .\r\n( 2 ) - مصباح الشريعة : 40 ؛ بحار الأنوار : 68 / 393 ، باب 92 ، حديث 61 .\r\n","page_name":" 337 ","page_number":337},
  {"content":"\r\n\r\nحسن خلق درختى است در بهشت كه دارندهء آن به شاخهء آن درخت وصل است و آن شاخه وى را به بهشت مىبرد . و بدخلقى درختى است در جهنّم كه دارندهء آن به شاخهء آن درخت وصل است و آن شاخه وى را به جهنّم مىكشد .\r\nاز حضرت مولىالموحدين على عليه السلام روايت شده است :\r\nحُسْنُ الْخُلْقِ فى ثَلاثٍ : اجْتِنابُ الْمَحارِمِ ، وَ طَلَبُ الْحَلالِ وَ التَّوَسُّعُ عَلَى الْعِيالِ . « 1 »\r\nحسن خلق در سه چيز است : دورى از محرمات مالى و بدنى و حقوقى و در طلب حلال و در وسعت دادن در زندگى اهل و عيال .\r\nكَفى بِالْقِناعَةِ مُلْكاً ، وَ بِحُسْنِ الْخُلْقِ نَعيماً . « 2 »\r\nقناعت سرمايه‌اى بس سنگين و حسن خلق نعمتى بس قابل توجّه است .\r\nحُسْنُ الْخُلْقِ رَأْسُ كُلِّ بِرٍّ . « 3 »\r\nحسن خلق ريشهء هر خوبى است .\r\nزندگى داراى تلخى و شيرينى است ، تلخى زندگى به حادثه و مصيبت نيست و شيرينى زندگى به شهوت و مالدارى نمىباشد . معارف الهيّه شيرينى حيات را در حسن خلق و تلخى آن را در بد خلقى مىداند .\r\nامام صادق عليه السلام فرمود :\r\nلا عَيْشَ أهْنَأُ مِنْ حُسْنِ الْخُلْقِ . « 4 »\r\n\r\n\r\n","description":"","footnote":"\r\n( 1 ) - بحار الأنوار : 68 / 394 ، باب 92 ، ذيل حديث 63 ؛ مجموعة ورّام ، 1 / 90 .\r\n( 2 ) - نهج البلاغه : حكمت 229 ؛ بحار الأنوار : 68 / 345 ، باب 86 ، ذيل حديث 2 .\r\n( 3 ) - غرر الحكم : 254 ، حديث 5360 .\r\n( 4 ) - بحار الأنوار : 68 / 389 ، باب 92 ، حديث 41 ؛ الكافى : 8 / 244 ، حديث 338 .\r\n","page_name":" 338 ","page_number":338},
  {"content":"\r\n\r\nهيچ لذتى گواراتر از اخلاق نيكو نيست .\r\nرسول خدا صلى الله عليه و آله به اميرالمؤمنين عليه السلام فرمود :\r\nألا اخْبِرُكَ بِأشْبَهِكُمْ بى خُلْقاً ؟ قالَ : بَلى يا رَسُولَ اللَّهِ قالَ : أحْسَنُكُمْ خُلْقاً أعْظَمُكُمْ حِلْماً ، وَ أَبَرُّكُمْ بِقَرابَتِهِ ، وَ أشَدُّكُمْ مِنْ نَفْسِهِ إنْصافاً . « 1 »\r\nتو را به شبيه‌ترين شما به من از نظر اخلاق خبر ندهم ؟ عرض كرد : چرا ، يا رسول اللَّه . فرمود : خوش خلق‌ترين شما بردبارترين شما و نيكوكارترين شما به اقوام و با انصادف‌ترين شما از جانب خود نسبت به مردم است .\r\n از پا فتاده را به كرم دستگير باش * در سرزمين نيكى و پاكى امير باش\r\nيا دست در نبرد مزن يا مكن فرار * دشمن اگر چو شير بود شيرگير باش\r\nپا در گل از چه روى به نيزار مانده‌اى * گرناى هفت بندنگشتى حصير باش\r\nنعمت به سفره دارى نصرت به كار خويش * با ايندو بهر جامعه نِعْمَ النصير باش\r\nشكرانه‌اى كه رنج فقيرى نديده‌اى * هان اى غنى به فكر گروهى فقير باش\r\nتا قدرت جوانيت از كف نرفته است * پشت و پناه عاجز و مسكين و پير باش\r\nطفل صغير چشم به لطف تو دوخته است * يار يتيم و ياور طفل صغير باش \r\n\r\n\r\n","description":"","footnote":"\r\n( 1 ) - بحار الأنوار : 74 / 59 ، باب 3 ، حديث 3 ؛ مكارم الأخلاق : 442 .\r\n","page_name":" 339 ","page_number":339},
  {"content":"\r\n\r\n در بوستان فيض چو بوى بهار شو * در آسمان جود چو مهر منير باش\r\nاحسان به بيكسان كن و منّت به كس منه * در كار خير بى نظر و بى نظير باش\r\nحالت به كلبه‌هاى فقيران تيره روز * چون مهر نور بيفكن و روشن ضمير باش \r\n( حالت )\r\nاميرالمؤمنين عليه السلام به تمام مردم براى آراسته شدن به حسن خلق فرمان واجب مىدهد . اطاعت از حضرت مولا بر اساس آيات قرآن مجيد و تأكيدات بيست و سه سالهء پيامبر اكرم صلى الله عليه و آله و به حكم عقل و وجدان بر تمام مردان و زنان تا قيامت واجب و فريضهء الهى است .\r\nمطيع حضرت مولا اهل بهشت و مخالف او بدون شك اهل دوزخ است .\r\nامام عليه السلام در فرمايش خود مىفرمايد :\r\nرُوضُوا أنْفُسَكُمْ عَلَى الأْخْلاقِ الْحَسَنَةِ ، فإنَّ الْعَبْدَ الْمُسْلِمَ يَبْلُغُ بِحُسْنِ خُلْقِهِ دَرَجَةَ الصّائِمِ الْقائِمِ . « 1 »\r\nنفس خود را بر اساس اخلاق حسنه تربيت كنيد كه بندهء مسلمان ، با حسن خلقش به درجهء روزه‌گير شب زنده‌دار مىرسد .\r\nامام صادق عليه السلام ده خصلت از حسن خلق رسول خدا صلى الله عليه و آله را مىشمارد و مىفرمايد :\r\nخود را به ده خصلت امتحان كنيد ، اگر در شما هست خدا را سپاس گوييد و در زياد شدنش\r\n\r\n\r\n","description":"","footnote":"\r\n( 1 ) - بحار الأنوار : 10 / 98 ، باب 7 ، حديث 1 ؛ الخصال : 2 / 621 ، حديث 10 .\r\n","page_name":" 340 ","page_number":340},
  {"content":"\r\n\r\nرغبت نماييد :\r\nيقين ، قناعت ، صبر ، شكر ، حلم ، حسن خلق ، سخاوت ، غيرت ، شجاعت ، مروّت . « 1 » روايات در باب حسن خلق و اين كه اين حقيقت حلّال مشكلات دنيا و آخرت و ضامن تداوم ايمان و حافظ عمل است و در باب سوءخلق و اين كه اين برنامه به پا كنندهء سختىها و باعث نابودى ايمان و عمل است ، در كتب حديث و تفسير بسيار زياد است .\r\nاكنون كه اين روايات را ملاحظه كرديد به اهميّت دعاى هشتم صحيفه كه به چهل و چهار مسأله در باب سوء خلق اشاره دارد بيش از پيش پى مىبريد . پس از اين مقدمه لازم است كه به شرح هر يك به توفيق حق اقدام شود .\r\n\r\n1 - هيجان حرص\r\nامام سجّاد عليه السلام به پيشگاه مقدس حضرت ربّ عرضه مىدارد :\r\n« اللَّهُمَّ إِنِّى أَعُوذُ بِكَ مِنْ هَيَجَانِ الْحِرْصِ »\r\nخداوندا ، با تمام وجود از تو مىخواهم كه به قوّت و قدرتت ، به منّت و لطفت ، به عنايت و به حفظت ، مرا از طوفان حرص در حريم امنت پناه دهى كه من از اين خطر سنگين و از اين هيجان مهلك و از اين طوفان دين و دنيا و آخرت و ايمان بر انداز به تو پناه مىآورم .\r\nغفلت از حق ، بىتوجّهى به خود ، نشناختن هستى ، دورماندن از حريم نبوت و امامت و مسائل تربيتى ، جدا زيستن از قرآن مجيد كه كتاب علم و حكمت و رشد و هدايت است و حبّ شديد و به دور از عقل و منطق به ظواهر فريباى دنيا ، همه و همه علّت ايجاد حرص و سپس هيجان آن است .\r\n\r\n\r\n","description":"","footnote":"\r\n( 1 ) - بحار الأنوار : 66 / 368 ، باب 38 ، حديث 5 ؛ من لا يحضره الفقيه : 3 / 555 ، حديث 4901 .\r\n","page_name":" 341 ","page_number":341},
  {"content":"\r\n\r\nبدون شك كسى كه از حضرت حق غافل است و از پى اين غفلت ، خود را ايمن از عذاب فردا ، حساب مىكند و بلكه ياد فردا نيست و از حق و حقيقت و ياد جناب او و آيات شريفهء قرآن و فرمايش‌هاى اولياى الهى روگردان است ، آمادهء آلوده شدن به رذايل به خصوص مسألهء حرص و هيجان و طوفان خطرناك آن است .\r\nهنگامى كه انسان به اين معانى توجّه داشته باشد كه جز مالكيّت حضرت حق بر جهان هستى مالكيتى وجود ندارد و آنچه به عنوان ملك در اختيار مردم است با حادثه‌اى از حوادث و يا با مرگ از كف آنان مىرود و آدمى چند روز بيش در اين دنيا مهمان نيست و هر كس را بر سر سفرهء نعمت ، حقّى است و نمىتوان همهء حقوق را مخصوص به خود دانست و تكاثر در ثروت در حالى كه انسان بيش از يك خانه و خوراك و پوشاك و مركب چيزى لازم ندارد ، عين حماقت و ظلم به ديگران و پايمال كردن حقوق مظلومان و محرومان است ، براى حرص و هيجان و طوفانش مگر در قلب جايى مىماند ؟ !\r\nقلبى كه با ايمان به حضرت حق داراى آرامش است و براى اين باور زندگى مىكند كه همه چيز از اوست و ما مهمان او و هرگز از پرداخت روزى حلال به مهمان غافل نيست و قلبى كه اين معنا را مىداند كه روزى بايد بميرد و در اين چند روزى كه در دنياست بايد حقّ خدا و مخلوق خدا را در همهء زمينه‌ها رعايت كند و قلبى كه نبوّت و امامت و قيامت و سؤال و جواب و كتاب و ميزان و بهشت و جهنّم را باور دارد ، كجا و براى چه به حرص مبتلا مىشود ، تا چه رسد به هيجان و طوفان حرص كه خانمان برانداز و سوزانندهء ريشهء دين و ايمان و مهر و محبّت و عاطفه و وجدان است .\r\nاسلام از انسان تنبل و سست اراده و آن كه دنبال كار و كسب و معيشت و آبادى زمين و هنر و صنعت نمىرود سخت بيزار است . انسان در اين دنيا وظيفهء شرعى و وجدانى دارد كه با كار و كوشش و همّت و اراده ، خيمهء زندگى را به تناسب نيازهاى\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nخود و برابر با شأن خود و زن و فرزندانش بر پا كند و از زر و زيور و زينت دنيا تا جايى كه احتياج دارد و غريزهء لذّتش را جواب گويد استفاده نمايد .\r\nاسلام همچنانكه به كار و كوشش و فعاليّت مادى تشويق مىكند ، همچنان به استقامت در چهارچوب قواعد الهى و رعايت حلال و حرام تشويق مىنمايد .\r\nاسلام به اندازه‌اى كه براى عبادات معنوى اهميّت قائل است ، به همان اندازه براى كسب و كار و صنعت و كشاورزى ارزش قائل است .\r\nاسلام ، زحمت و فعاليّت انسان را در چهارچوب امور مادّى به شرط رعايت حلال و حرام مساوى با جهاد در راه خدا دانسته و عرقى را كه از پيشانى مردم زحمت‌كش براى آبادى دنيا مىريزد ، همچون ريختن خون رزمنده در راه خدا مىداند .\r\nفكر مسلمان و حركت مؤمن و ارادهء او به خاطر نور ايمان ، بيش از ديگران است ، معنا ندارد مشتى كافر و عدّه‌اى مسيحى در قارهء اروپا و آمريكا در امور زندگى آن قدر از مسلمانان جلو افتاده‌تر باشند كه ملّت اسلام در بسيارى از امور نيازمند آنان باشند و آنان هم به خاطر نيازمندى اينان دست به عمل ننگين استعمار و استثمار بزنند و ملت اسلام را بردهء خود كرده ، از آنچه خداوند به اينان عنايت فرموده ، آن نابكاران غارت كنند و به دنيا و آخرت امّت اسلامى لطمه بزنند .\r\nزمين و معادن و جمعيت و انديشه و فكر و عقل و فرهنگ ما كمتر از آنان نيست ، قسمت اعظم معادن جهان در ممالك اسلامى است ، نيروى انسانى ما فعلًا قريب به يك ميليارد است ، فرهنگ ما قرآن و سنّت رسول اللَّه و ائمهء طاهرين عليهم السلام است ، ما با توجه به ثروت و ملّت و فرهنگ خويش مىتوانيم به استقلال كامل رسيده و بر همهء ملت‌ها آقايى و سيادت الهى و معنوى خود را حاكم كرده و از اين رهگذر ، جهان را به آغوش فرهنگ با عظمت الهى درآوريم .\r\nمحصّل تنبل ، عالم سست اراده ، استاد بيكار ، دولت خمود ، خانوادهء سست ،\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nانسان بىنشاط و هر كس كه داراى هنر است ولى هنر خود را معطل كرده و هر كس توان و قدرت خدمت به نوعى از انواع براى جامعه دارد ولى در ظهور دادن خدمتش سستى مىورزد ، بر اساس روايات ملعون و از رحمت خدا محروم است .\r\nخداوند مهربان ، دنيا را محلّ عبادت و كار و كوشش و زحمت و فعاليّت قرار داده و از انسان خواسته است با تمام وجود دنيايت را بر اساس قواعد الهيّه آباد كن ، تا از دنياى آباد آخرت آباد بيابى .\r\nاز تنبلى و سستى و بار بر ديگران بودن و خوردن و خوابيدن و بى فكرى و لميدن نتيجه‌اى جز افتادن به كام اژدهاى استعمار و خرابى آخرت به دست نمىآيد .\r\nاز نماز و روزهء تنها و مشتى عبادات بىروح و گوشهء مسجد يا كنج خانه خزيدن ، نتيجه‌اى جز از دست رفتن مملكت و به غارت رفتن دين و ثروت و محروم ماندن از رحمت حضرت حق و بر باد رفتن آخرت به دست نمىآيد .\r\nتمام عناصر جهان از ريز و درشت و از اتم تا كهكشان همه و همه در كار و فعاليّت‌اند كه بدينگونه صفحهء هستى از زيبايى و جمال و كمال و جلال بهره‌مند است .\r\nچنان كه امير مؤمنان در دعاى كميل فرموده است :\r\nوَ بِعَظَمَتِكَ الَّتى مَلأَتْ كُلَّ شَىْءٍ ، وَ بِسُلْطانِكَ الَّذى عَلا كُلَّ شَىْءٍ ، وَ بِأسمائِكَ الَّتى مَلأَتْ أرْكانَ كُلِّ شَىْءٍ ، وَ بِنُورِ وَجْهِكَ الَّذى أضاءَ لَهُ كُلُّ شَىْءٍ . « 1 »\r\nبه بزرگيت كه هر چيزى را پر كرده ؛ به قدرت و سلطنتت كه بر هر چيزى بلندى دارد ؛ و به اسمائت كه ستون‌هاى وجودى هر چيزى را پر كرده و به نور وجهت كه هر چيزى براى آن روشن است .\r\n\r\n\r\n","description":"","footnote":"\r\n( 1 ) - المصباح ، كفعمى : 555 ؛ مصباح المتهجّد : 844 ؛ دعاى كميل .\r\n","page_name":" 344 ","page_number":344},
  {"content":"\r\n\r\nفعّاليّت‌ها و كوشش‌ها و زحمت‌ها و رفت و آمدهاى موجودات از هر صنفى و طبقه‌اى باعث مىشود كه ميدان هستى تجلّىگاه اسما و صفات و نور وجه حضرت ربّ العزّه شود .\r\nانسان كه بر بسيارى از موجودات برترى دارد ، به نحو قوىتر و گسترده‌تر مىتواند تجلّىگاه اوصاف و اسماى حضرت حق شود و اگر براى رسيدن به اين مقام از طريق كوشش مادى و معنوى نكوشد ، گناه غير قابل بخشش و معصيت غيرقابل جبران و خطاى بسيار عظيم مرتكب شده است و بدون شك به خود و به ملّت اسلام ظلم عظيم كرده و به افتادن مسلمين در كام هلاكت و دهان استعمار كمك نموده است .\r\nانسان بر اساس آيات و روايات ، با كار و كوشش صحيح مادّى و با عبادت و بندگى ، مظهر واقعيت‌هاى ملكوتى مىگردد و در صورت انحراف از اين راه كه صراط المستقيم حضرت حق است تبديل به شيطان و يا مظهر شيطان مىشود .\r\nحضرت الهى قمشه‌اى در قصيدهء نعمانيّه كه از قصايد پرمعناى ديوان اوست به اين حقيقت اقرار و اعتراف نموده است .\r\n خِرَد مرغ خوش الحان است و گيتى نغز بستانش * جهان را كرده شيرين كام شورانگيز دستانش\r\nچه بستانى زهر برگش روشن شعلهء طورى * چه دستانى كه هر حرف است وحى پور عمرانش\r\nزهر سويى خرامان سرو بالا ، ماه رخسارى * به هر كويى شتابان عاشقى در دام هجرانش\r\nبه هر بزمى است خندان شاهدى تُرك سيه چشمى * شهيد عشق را در خون كشيده تير مژگانش \r\n\r\n","description":"","footnote":"","page_name":" 345 ","page_number":345},
  {"content":"\r\n\r\n زمين را باغ مشك افشان كند از سنبل و نسرين * زند دست صبا چون شانه بر زلف پريشانش\r\nبه ده نعمان و صد كاخش تو بر باد فراموشى * خَوَرْنَق « 1 » كاخ گردون بين و مهر و ماه نعمانش\r\nسپهر نيلگون را كاخ زرّين سازدى هرگه * سر از جيب افق بيرون كند خورشيد رخشانش\r\nزبى باكى نه طبع انگيخت با گل خار خونريزش * به ناپاكى نه دهر آميخت اضداد آخشيجانش « 2 »\r\nر اين گلشن چو گل رسم ادب بگزين و خندان شو * به ديده غير زيبايى مبين در نقش كيهانش \r\n( مهدى الهى قمشه‌اى )\r\nكار و كوشش مادى و معنوى گرچه بدن و جسم را پس از مدتى خسته مىكند و بالأخره از كار مىاندازد ، ولى روح و قلب را نشاط مىدهد و پس از مرگ به خصوص در قيامت بدنىتر و تازه و جوان و چهره‌اى زيبا و تابناك به انسان برمىگرداند تا با آن قالب تازه و جسم ارزنده روح و قلب بتواند از تمام نعمت‌هاى بهشت عنبر سرشت در سايهء رضوان حق استفاده كند .\r\nآرى ، بدن با كار و كوشش مادى و معنوى از بين نمىرود بلكه تبديل به بدنى نيكو و جسمى احسن مىگردد ، چرا كه وقتى انسان در تمام حركاتش به دستور حضرت حق عمل كند ، در حقيقت آنچه از چشم و گوش و زبان و دست و پا و شكم و شهوت خرج مىشود ، در خزانهء رحمت حق ، آن مادهء خرج شده ذخيره مىگردد\r\n\r\n\r\n","description":"","footnote":"\r\n( 1 ) - خورنق : محلى در يك مايلى شرقى نجف در عراق كه به سبب قصرى كه نعمان بن امرؤالقيس براى يزدگرد اول ساسانى ساخت ، مشهور است .\r\n( 2 ) - آخشيج : ضد و نقيض و مخالف .\r\n","page_name":" 346 ","page_number":346},
  {"content":"\r\n\r\nو در قيامت به صورتى قوى و نو به انسان برگشت داده مىشود تا با آن هميشه در سايهء عنايت حق زيست كند .\r\nاين حقيقتى است كه از آيات قرآن استفاده مىشود كه :\r\nچشم مؤمن در جهان آخرت چشم تيزبين مىشود به نحوى كه تا عمق حقايق و اسرار ملكوت را مىبيند :\r\nفَكَشَفْنا عَنْكَ غِطاءَكَ فَبَصَرُكَ الْيَوْمَ حَديدٌ » « 1 »\r\nپس ما پرده بىخبرى را از ديده [ بصيرت 
  ] ات كنار زديم در نتيجه ديده‌ات امروز بسيار تيزبين است .\r\nآن چشم در آن روز به ديدار انبيا و صديقان و شهدا و صالحان روشن خواهد شد :\r\nوَ مَنْ يُطِعِ اللَّهَ وَ الرَّسُولَ فَاولئِكَ مَعَ الَّذينَ أنْعَمَ اللَّهُ عَلَيْهِمْ مِنَ النَّبيِّينَ وَ الصَّدّيقينَ وَ الشُّهَداءِ وَ الصّالِحينَ وَ حَسُنَ اولئِكَ رَفيقاً » « 2 »\r\nو كسانى كه از خدا و پيامبر اطاعت كنند ، در زمرهء كسانى از پيامبران و صدّيقان و شهيدان و شايستگان خواهند بود كه خدا به آنان نعمت [ ايمان ، اخلاق و عمل صالح 
  ] داده ؛ و اينان نيكو رفيقانى هستند .\r\nآن چشم در آن روز توفيق ديدار ملائكهء رحمت و تماشاى بهشت و انواع نعمت‌هاى آن را پيدا خواهد كرد :\r\nجَنّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ أزْواجِهِمْ وَ ذُرِّيَّاتِهِمْ وَ المَلئِكَةُ يَدْخُلُونَ عَلَيْهِمْ مِنْ كُلِّ بابٍ * سَلامٌ عَلَيْكُمْ بِما صَبَرْتُمْ فَنِعْمَ عُقْبَى\r\n\r\n\r\n","description":"","footnote":"\r\n( 1 ) - ق ( 50 ) : 22 .\r\n( 2 ) - نساء ( 4 ) : 69 .\r\n","page_name":" 347 ","page_number":347},
  {"content":"\r\n\r\nالدّارِ » « 1 »\r\nبهشت‌هاى جاويدى كه آنان و پدران و همسران و فرزندان شايسته و درست‌كارشان در آن وارد مىشوند ، و فرشتگان از هر درى بر آنان درآيند .\r\n* [ و به آنان گويند : 
  ] سلام بر شما به پاس استقامت و صبرتان [ در برابر عبادت ، معصيت و مصيبت 
  ] پس نيكوست فرجام اين سراى .\r\nچشمى كه در طلب حلال و در ديدار آثار صنع حق و زيارت مردم مؤمن و گريهء نيمه شب و نوحه بر اهل بيت خرج شود و در ايّام پيرى به كم نورى و بىنورى مبتلا گردد ، نبايد آن را از بين رفته انگاشت بلكه آن چشم ، نورش را به تدريج در خزانهء رحمت محبوب بايگانى كرده تا در قيامت برگردد .\r\nگوشى كه جز صداى حق و نداى ملكوت و سخن علم و درد دردمندان و ناراحتى مستمندان نشنيد و اين همه براى اين بود كه در راه حق و حقيقت افتد ، چگونه در ايّام پيرى آن را از كار افتاده و از بين رفته مىپنداريد كه عنصر گوش با خرج شدنش به سوى خزانهء رحمت پر كشيده و در آن جا ذخيره شده تا در قيامت قوى و پرقدرت براى شنيدن صداى حق و ملائكه و انبيا به صاحبش برگردد و نداى\r\nارْجِعى إلى رَبِّكِ راضيةً مَرْضِيَّةً » « 2 »\r\nبه سوى پروردگارت در حالى كه از او خشنودى و او هم از تو خشنود است ، باز گرد .\r\nرا از محبوب حقيقى و معشوق واقعى بشنود و صداى دلرباى سلام حضرت\r\n\r\n\r\n","description":"","footnote":"\r\n( 1 ) - رعد ( 13 ) : 23 - 24 .\r\n( 2 ) - فجر ( 89 ) : 28\r\n","page_name":" 348 ","page_number":348},
  {"content":"\r\n\r\nرب را لمس كند :\r\nسَلامٌ قَوْلًا مِنْ رَبٍ رَحيمٍ » « 1 »\r\nبا سلام [ ى پرارزش و سلامت‌بخش 
  ] كه گفتارى از پروردگارى مهربان است .\r\nشكم و شهوتى كه در مدت عمر ، جز طريق حق نپيموده و غير حلال نخواسته و از حرام دورى جسته ، در پيرى مؤمن آن دو را كهنه و از بين رفته منگريد كه هر دو در طريق خرج شدن در مسير حلال در خزانهء رحمت بايگانى شده ، تا در قيامت به صاحبش برگردد به نحوى كه با كمال قدرت بتواند از نعمت‌هاى بهشت و حورالعين و هر چه بخواهد و ميلش باشد استفاده كند :\r\nالَّذينَ آمَنُوا بِآياتِنا وَ كانُوا مُسْلِمينَ * ادْخُلُوا الْجَنَّةَ أنْتُمْ وَأزْواجُكُمْ تُحْبَرُونَ * يُطافُ عَلَيْهِمْ بِصِحافٍ مِنْ ذَهَبٍ وَ أكْوابٍ وَ فيها ما تَشْتَهيهِ الأْنْفُسُ وَ تَلَذُّ الأْعْيُنُ وَ أنْتُمْ فيها خالِدونَ * وَ تِلْكَ الْجَنَّةُ الَّتى اورِثْتُمُوها بِما كُنْتُمْ تَعْمَلُونَ * لَكُمْ فيها فاكِهَةٌ كَثيرَةٌ مِنْها تَأْكُلُونَ » « 2 »\r\nهمانان كه به آيات ما ايمان آوردند و همواره تسليم [ فرمان‌ها و احكام 
  ] ما بودند . * [ ندا آيد : 
  ] شما و همسرانتان در نهايت خوشحالى و شادمانى به بهشت درآييد . * ظرف‌هايى از طلا [ كه پر از طعام است 
  ] و جام‌هايى [ زرين كه پر از شراب طهور است 
  ] گرداگرد آنان مىگردانند ، و در آن جا آنچه دل‌ها مىخواهد و چشم‌ها از آن لذّت مىبرد ، آماده است ، و شما [ اى پرهيزكاران ! 
  ] در آن جاودانه‌ايد . * اين بهشتى است كه شما به پاداش اعمالى كه همواره انجام مىداديد ، ميراث يافتيد . * شما را در آن جا\r\n\r\n\r\n","description":"","footnote":"\r\n( 1 ) - يس ( 36 ) : 58 .\r\n( 2 ) - زخرف ( 43 ) : 69 - 73 .\r\n","page_name":" 349 ","page_number":349},
  {"content":"\r\n\r\nميوه‌هايى فراوان است كه از آنها مىخوريد .\r\nزبان و دست و پا و روح و جان هم مانند چشم و گوش و شكم و شهوت است ، بنابراين از طرفى جسم و بدن بر اثر كوشش و فعاليّت مادى و معنوى خسته و پير و ناتوان مىشود و از طرف ديگر به صورتى زنده و نو و پرنشاط در ميدان قيامت كبرى براى لذت ابدى به انسان برمىگردد .\r\nدر برابر ، آنان كه تن و جان را به تنبلى و سستى و خوردن و خوابيدن و گناه و معصيت از بين مىبرند ، واقعاً از بين مىرود و در پايان كار جز مشتى استخوان از آنان نمىماند كه آن هم به تعبير قرآن مجيد جز هيزم جهنم چيزى نيست :\r\nوَ أمَّا الْقاسِطُونَ فَكانُوا لِجَهَنَّمَ حَطَباً » « 1 »\r\nولى منحرفان هيزم دوزخ‌اند .\r\nدر هر صورت جهان را چون تجارت‌خانه و دنيا را همچون بازار و خود را تاجرى ورزيده كه داراى سرمايهء عقل و وجدان و هدايت الهى است ؛ به حساب آوريد و لحظه‌اى از تجارت كه همان ايمان و اخلاق و عمل صالح است و به عبارت ديگر آبادى دنيا و آخرت مىباشد غافل نمانيد تا مرغ وجودتان از قفس دنياى محدود با بال همّت و كوشش و عبادت و معنويت به باغ ملكوت به پرواز آيد .\r\nحجّت حضرت حق بر همه تمام است و احدى را در پيشگاه حضرت دوست عذر قابل قبول نخواهد بود . كسى كه در امور مادّى و معيشت و در برخورد با دنيا و عناصرش ، در صراط مستقيم حضرت ربّ العزّه نباشد و دلش به قيد محبّت حق و ايمان به آخرت و پاداش عمل مقيّد نباشد و در اخلاق و عمل با انبياى الهى و ائمّهء طاهرين عليهم السلام هماهنگى نكند ، البته دچار حرص و زياده‌خواهى خواهد شد ، آن زياده‌خواهى كه جز حفظش از حادثه و آفت شغلى براى انسان باقى نمىگذارد و غير بخل و عشق بىاندازه حاصلى نخواهد داشت و عاقبت هم حوادث سخت و يا\r\n\r\n\r\n","description":"","footnote":"\r\n( 1 ) - جن ( 72 ) : 15 .\r\n","page_name":" 350 ","page_number":350},
  {"content":"\r\n\r\nمرگ ، همه را از دست انسان خواهد گرفت و جز حسرت و اندوه چيزى بجا نخواهد گذاشت و در آخرت هم در برابر ميزان الهى بايد حساب سخت آن پس داده شود .\r\nحريص هيچ چاره‌اى جز از دست دادن خدا و قيامت و بهشت عنبر سرشت و فضايل عالى آدميت ندارد . هيجان و طوفان حرص در ريشه كن كردن واقعيّت‌ها از وجود انسان و درهم ريختن ملكوت وجود بيداد مىكند . به همين خاطر است كه حضرت زين‌العابدين عليه السلام عرضه مىدارد :\r\n« اللَّهُمَّ إنّى أعُوذُبِكَ مِنْ هَيَجانِ الْحِرْصِ »\r\nراستى ، از خطر حرص و طوفان بيدادگرش بايد با تمام وجود به حضرت حق پناه برد و از آن قدرت بىنهايت در بىنهايت خواست كه تا لحظهء خروج از دنيا انسان را از اين صفت شيطانى و هيجانش حفظ نمايد .\r\n الهى ز غفلت دلم شد سياه * در اين لجّه‌ام گشت كشتى تباه\r\nمجاز از حقيقت مرا كرده دور * در آتش فتادم به امّيد نور\r\nز شرم گنه نيست روى خطاب * كجا راه يابم به چندين حجاب\r\nچو با نور پاكت سرايم سخن * چو خورشيد لرزد زبان در دهن \r\n چراغ دگر خواهد اين جستجو * زبان‌دگر خواهد اين گفتگو\r\nبيانى بده چون زبان داده‌اى * دل روشنى ده چو جان داده‌اى\r\nره هر نگه مىكشد سوى تو * بود منزل هر قدم كوى تو\r\nسخن گشته نام تو بر هر زبان * هواى تو هر سينه را داده جان \r\n\r\nحرص در كلام نراقى\r\nفقيه بزرگ ، ملّا مهدى نراقى در باب حرص مىفرمايد :\r\n« حرص حالت و صفتى است نفسانى كه آدمى را بر جمع آوردن آنچه بدان نياز\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nندارد برمىانگيزد ، بىآن كه به حدّ و مقدار معيّنى اكتفا كند . و آن نيرومندترين شاخه‌هاى دوستى دنيا و مشهورترين انواع آن است و شكى نيست كه خُلق و خويى هلاك‌آور و صفتى گمراه كننده است ، بلكه بيابانى است تاريك و بيكران و درّه‌اى بس عميق كه ژرفاى آن ناپيداست . هر كه در آن گرفتار آمد گمراه و نابود شد و هر كه در آن افتاد به هلاكت رسيد و بازنگشت .\r\nاز مشاهده و تجربه و اخبار و آثار آشكار است كه حريص هرگز به حدّى كه در آن جا توقّف كند منتهى نمىشود ، بلكه پيوسته در گرداب‌هاى دنيا فرو مىرود تا غرق شود و از سرزمينى ديگر مىافتد تا سرانجام به هلاكت رسد .\r\nرسول اكرم صلى الله عليه و آله فرمود :\r\nلَوْ كانَ لْابْنِ آدَمَ وادِيانِ مِنْ ذَهَبٍ لْا بْتَغى وَراءَ هُما ثالِثاً ، وَ لايَمْلأَ جَوْفَ ابْنِ آدَمَ إلَّا التُّرابُ ، وَ يَتُوبُ عَلى مَنْ تابَ . « 1 »\r\nاگر براى فرزند آدم دو وادى طلا باشد وادى سوّمى مىطلبد و جز خاك چيزى شكم اين انسان را پر نمىكند و خداوند توبهء هر كه را توبه كند مىپذيرد .\r\nو نيز فرمود :\r\nمَنهُومانِ لايَشْبَعانِ : مَنْهُومُ الْعِلْمِ وَ مَنْهُومُ الْمالِ . « 2 »\r\nدو گرسنه‌اند كه سير نمىشوند : گرسنهء دانش و گرسنهء ثروت .\r\nو فرمود :\r\nيَشيبُ ابْنُ آدَمَ و تَشِبُّ فيهِ خَصْلَتانِ : الْحِرْصُ وَ طُولُ الْأَمَلِ . « 3 »\r\n\r\n\r\n","description":"","footnote":"\r\n( 1 ) - روضة الواعظين : 2 / 429 ؛ مجموعة ورّام : 1 / 163 .\r\n( 2 ) - جامع السعادات : 2 / 78 ؛ شرح نهج البلاغه ، ابن ابى الحديد : 20 / 174 .\r\n( 3 ) - جامع السعادات : 2 / 78 .\r\n","page_name":" 352 ","page_number":352},
  {"content":"\r\n\r\nآدميزاد پير مىشود و دو خصلت در او جوان مىگردد : حرص و آرزوى دراز .\r\nامام باقر عليه السلام فرمود :\r\nمَثَلُ الْحَريصِ عَلَى الدُّنْيا كمَثَلِ دُودَةِ الْقَزِّ كُلَّما ازْدادَتْ مِنَ الْقَزِّ عَلى نَفْسِها لَفّاً كانَ أبْعَدَ لَها مِنَ الْخُرُوجِ حَتّى تَمُوتَ غَمّاً . « 1 »\r\nحريص بر دنيا مانند كرم ابريشم است ، هر چه بيشتر برگرد خود مىپيچد راه بيرون آمدنش دور تر و بسته‌تر مىشود تا از غصّه بميرد .\r\nيكى از بزرگان فرموده است :\r\n« از شگفتىهاى انسان اين است كه اگر او را خبر دهند كه در دنيا هميشه خواهى ماند ، حرص او بر جمع كردن مال بيش از اين نخواهد بود كه اكنون با اين عمر كوتاه و بهره‌مندى اندك و انتظار مرگ حرص مىورزد . »\r\nو چه زيان و خسرانى بيشتر و بدتر از اين كه انسان در طلب چيزى برآيد كه هلاكش در آن است ؟ و چه جاى انديشه و ترديد است كه هرگاه انسان بر اموال دنيا حرص بورزد همين هلاك كنندهء اوست .\r\nرسول خدا صلى الله عليه و آله در باب قناعت كه ضدّ حرص است فرمود :\r\nطُوبى لِمَنْ هُدِىَ لِلإسْلامِ ، وَ كانَ عَيْشُهُ كَفافاً وَ قَنِعَ بِهِ . « 2 »\r\nخوشا حال آن كه به اسلام هدايت يابد و معيشت او به قدر كفاف باشد و به آن قناعت ورزد .\r\n\r\n\r\n","description":"","footnote":"\r\n( 1 ) - الكافى : 2 / 134 ، حديث 20 ؛ مجموعة ورّام : 2 / 194 .\r\n( 2 ) - مجموعة ورّام : 1 / 163 ؛ مستدرك الوسائل : 15 / 231 ، باب 10 ، حديث 18092 ؛ جامع السعادات : 2 / 78 .\r\n","page_name":" 353 ","page_number":353},
  {"content":"\r\n\r\nو نيز فرمود :\r\nكُنْ وَرِعاً تَكُنْ أعْبَدَ النّاسِ ، وَ كُنْ قانِعاً تَكُنْ أشْكَرَ النّاسِ ، وَ أحِبَّ لِلنّاسِ ما تُحِبُّ لِنَفْسِكَ تَكُنْ مُؤْمِناً . « 1 »\r\nپرهيزكار باش تا عابدترين مردم به حساب آئى و قانع باش تا سپاس گزارتر از همه باشى و هر چه براى خود خواهى براى مردم بخواه تا مؤمن باشى .\r\nرُوِىَ أنَّ مُوسى سَأَلَ رَبَّهُ تَعالى وَ قالَ أىُّ عِبادِكَ أغْنى ؟ قالَ : أقْنَعُهُمْ لِما أعْطَيْتُهُ . « 2 »\r\nموسى از حضرت حق تعالى پرسيد كداميك از بندگان تو غنىترند ؟ پاسخ آمد هر كدام قانع‌ترند .\r\nاميرالمؤمنين عليه السلام فرمود :\r\nابْنَ آدَمَ إنْ كُنْتَ تُريدُ مِنَ الدُّنْيا ما يَكْفيكَ فَإنَّ ايْسَرَ ما فيها يَكْفيكَ ، وَ إنْ كُنْتَ إنَّما تُريدُ ما لايَكْفيكَ فَإنَّ كُلَّ ما فيها لا يَكْفِيكَ . « 3 »\r\nاى پسر آدم ! اگر از دنيا به اندازهء كفايت مىخواهى اندكى از آن تو را كافى است و اگر زيادتر از كفايت مىطلبى همهء آنچه در آن است تو را كفايت نمىكند .\r\nثروتى كه از باب لطف و رحمت و از مسير حلال نصيب انسان مىشود ، نبايد نزد انسان جمع شود و در خرج كردن آن هم نبايد به راه اسراف رفت ، به هنگام ثروتمند شدن هم بايد قناعت پيشه كرد ، به اين معنى كه به اندازهء كفايت از ثروت خرج شود و مازاد آن در راه خدا قرار گيرد .\r\nتكاثر و اسراف و تبذير و افراط و تفريط و حرص و بخل در هر صورت حرام\r\n\r\n\r\n","description":"","footnote":"\r\n( 1 ) - مجموعة ورّام : 1 / 163 ؛ ارشاد القلوب ، ديلمى : 1 / 118 ؛ جامع السعادات : 2 / 79 .\r\n( 2 ) - جامع السعادات : 2 / 79 ؛ مجموعة ورّام : 1 / 163 .\r\n( 3 ) - الكافى : 2 / 138 ، حديث 6 ؛ وسائل الشيعه : 21 / 531 ، باب 15 ، حديث 27775 ؛ جامع السعادات : 2 / 79 .\r\n","page_name":" 354 ","page_number":354},
  {"content":"\r\n\r\nشرعى و مايهء گرفتارى در دنيا و برزخ و قيامت است .\r\n\r\nراه علاج حرص\r\nبزرگان دين جهت علاج حرص دو پيشنهاد كرده‌اند :\r\n1 - علاج علمى : خوبى و شرافت و عزّت نفس و فضيلت آزادگى را كه در قناعت نهفته است به ياد داشته باشد و بدى و پستى و تحمّل و خوارى و ذلّت و پيروى از شهوت و هواى نفس را متذكّر باشد و بداند هر كه عزّت نفس را بر شهوت و شكم برنگزيند كم‌عقل و ناقص الايمان است .\r\nسپس توجّه كند كه جمع كردن مال و ثروت چه آفات دنيوى و عقوبت‌هاى اخروى در پى دارد و بينديشد كه بزرگان از انسان‌ها و شريف‌ترين و عزيزترين آدميان يعنى پيامبران و اوصياى ايشان و پيروان پارساى آنان چگونه به اندكى از دنيا قناعت و شكيبايى كردند . و در شيوهء كافران از يهود و نصارا و مردمان فرومايه و مال اندوز و پول‌پرست بنگرد كه چگونه در خوشگذرانى و تن‌پرورى و جمع ثروت به سر مىبرند .\r\nبعد از اين تأمّل گمان نمىرود كه در پيروى و اقتدا به بهترين آدميان ترديد نمايد و راه و رسم مردم پست و فرومايهء دنيا را برگزيند ، بلكه انسان انديشمند مىداند كه حريص سگ صفت كه همّتش لذّات دنياست از مرتبهء انسانيت بيرون است و در زمرهء چارپايان به شمار مىرود ؛ زيرا حرص بر شهوت‌هاى شكم و فرج از لوازم بهيميّت‌است و حريص‌ترين مردم بر شهوات در اين صفت به درجهء چارپايان نمىرسد . هيچ حريص شكم‌پرستى نيست مگر اين كه خوك از او بيشتر مىآميزد و آشكار است كه حريص در مرتبهء خوكان و خران و يهوديان است و قانع در مرتبت جز با انبيا و اوليا انباز و همانند نيست و سنجيده نمىشود . و بعد از تأمّل در آنچه\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nگفته شد معالجهء علمى تمام مىشود و بدان وسيله بر طرف كردن آزمندى و اكتساب قناعت آسان مىگردد .\r\n2 - علاج عملى : اين است كه در امر معيشت ميانه‌روى پيش گيرد و تا آن جا كه ممكن است درهاى مخارج را ببندد و به اندازهء لازم اكتفا كند ؛ زيرا كسى كه پرخرج باشد قناعت براى او ممكن نيست .\r\nدرآمد ممكن است از جانب حضرت حق فراوان باشد ، ولى درآمد فراوان نبايد انسان را به پرخرجى بيندازد ، بايد براى خود به اندازه خرج كرد و مازادش را در راه خدا براى ديگران خرج كرد .\r\nرسول خدا صلى الله عليه و آله فرمود :\r\nما عالَ مَنِ اقْتَصَدَ . « 1 »\r\nهر كه ميانه روى پيشه كند محتاج نگردد .\r\nو نيز فرمود :\r\nثَلاثٌ مُنْجِياتٌ : خَشْيَةُ اللَّهِ فِى السِّرِّ وَ الْعَلانِيَةِ ، وَ الْقَصْدُ فِى الْغَناءِ وَ الْفَقْرِ ، وَالعَدْلُ فِى الرِّضا وَ الْغَضَبِ . « 2 »\r\nسه چيز نجات دهنده است : ترس از خدا در نهان و آشكار و ميانه‌روى در توانگرى و فقر و عدالت در حال خشنودى و خشم .\r\nو نيز آن حضرت فرمود :\r\nالتَّدْبيرُ نِصْفُ الْمَعيشَةِ . « 3 »\r\n\r\n\r\n","description":"","footnote":"\r\n( 1 ) - مجموعة ورّام : 1 / 167 ؛ جامع السعادات : 2 / 42 ؛ كنز العمال : 3 / 49 ، حديث 5431 .\r\n( 2 ) - مجموعة ورّام : 1 / 167 ؛ بحار الأنوار : 67 / 6 ، باب 41 ، حديث 2 .\r\n( 3 ) - مجموعة ورّام : 1 / 167 ؛ غرر الحكم : 354 ، حديث 8076 .\r\n","page_name":" 356 ","page_number":356},
  {"content":"\r\n\r\nتدبير نيمى از زندگى است .\r\nاميرالمؤمنين عليه السلام فرمود :\r\nالْقَصْدُ مَثْراةٌ ، وَ السَّرَفُ مَتْواةٌ . « 1 »\r\nميانه روى ثروت خيز و زياده روى هلاك‌انگيز است .\r\nامام سجّاد عليه السلام فرمود :\r\nلِيُنفِقِ الرَّجُلُ بِالْقَصْدِ وَ بُلْغَةِ الْكَفافِ ، وَ يُقَدِّمْ مِنْهُ الْفَضْلَ لآِخِرَتِهِ ، فَإنَّ ذلِكَ أبْقى لِلنِّعْمَةِ ، وَ أقْرَبُ إلَى الْمَزيدِ مِنَ اللَّهِ وَ أنْفَعُ فِى الْعافِيَةِ . « 2 »\r\nمرد بايد به اندازهء كفاف و به اقتصاد خرج كند و زيادى مال را براى آخرت فرستد كه اين روش نعمت را پايدارتر مىسازد و به افزوده شدن از جانب خداى تعالى نزديك‌تر و به عافيت نافع‌تر است .\r\nامام صادق عليه السلام فرمود :\r\nإنَّ الْقَصْدَ أمْرٌ يُحِبُّهُ اللَّهُ ، وَ إنَّ السَّرَفَ أمْرٌ يُبْغِضُهُ اللَّهُ ، حَتّى طَرْحَكَ النَّواةَ فَإنَّها تَصْلَحُ لِشَىءٍ ، وَ حَتّى صَبَّكَ فَضْلَ شَرابِكَ . « 3 »\r\nخداوند ميانه‌روى را دوست و اسراف را دشمن دارد ، حتى دورانداختن هستهء خرما را كه آن هم به كار مىآيد و حتى دور ريختن زيادتى آب آشاميدنى را .\r\nو نيز آن حضرت به عُبيد فرمود :\r\n\r\n\r\n","description":"","footnote":"\r\n( 1 ) - الكافى : 4 / 52 ، حديث 4 ؛ وسائل الشيعة : 21 / 552 ، باب 25 ، حديث 27844 .\r\n( 2 ) - وسائل الشيعة : 21 / 551 ، باب 25 ، حديث 27841 ؛ الكافى : 4 / 52 ، حديث 1 ، با كمى اختلاف .\r\n( 3 ) - ثواب الاعمال : 186 ؛ الكافى : 4 / 52 ، حديث 2 .\r\n","page_name":" 357 ","page_number":357},
  {"content":"\r\n\r\nيا عُبَيْدُ إنَّ السَّرَفَ يُورِثُ الْفَقْرَ ، وَ إنَّ الْقَصْدَ يُورِثُ الْغَناءَ . « 1 »\r\nاسراف فقر مىآورد و ميانه‌روى بىنيازى و توانگرى .\r\n« انسان در معيشت و مال دنيا نبايد به بالاتر از خود نگاه كند بلكه به پست‌تر از خود بنگرد كه شيطان نظر هر كسى را در امر دنيا به بالاتر از خود متوجّه مىسازد و به او مىگويد در طلب دنيا كوتاهى و سستى مكن كه مالداران تنعّم و خوشگذرانى مىكنند و خوراك‌هاى لذيذ مىخورند و جامه‌هاى نيكو مىپوشند ؛ و در كار دين چشم آدمى را به پست‌تر از خود مىگشايد و مىگويد : چرا بر خود تنگ و سخت مىگيرى و اين قدر از خدا مىترسى و حال آن كه فلان از تو عالم‌تر است و از خدا نمىترسد . » « 2 »\r\n\r\nسفارش پيامبر صلى الله عليه و آله درباره حرص\r\nابوذر فرمود : خليل من ، رسول اللَّه مرا سفارش كرد كه در امر دنيا به پايين‌تر از خود بنگرم نه به بالاتر از خود .\r\nإذا نَظَرَ أحَدُكُمْ إلى مَنْ فَضَّلَهُ اللَّهُ تَعالى عَلَيْهِ فِى الْمالِ وَ الْخَلْقِ ، فَلَيَنْظُرْ إلى مَنْ هُوَ أسْفَلَ مِنْهُ مِمَّن فَضَّلَ عَليْه . « 3 »\r\nوقتى يكى از شما به كسى مىنگرد كه خداوند در مال و جمال وى را برترى داده ، بايد به پست‌تر از خود نيز نگاه كند .\r\nدر هر صورت حرص ورزى به مال ، شهوت ، مقام ، نتيجه‌اى جز هلاكت دنيا و\r\n\r\n\r\n","description":"","footnote":"\r\n( 1 ) - الكافى : 4 / 53 ، حديث 8 ؛ من لا يحضره الفقيه : 3 / 174 ، حديث 3659 .\r\n( 2 ) - علم اخلاق اسلامى : 2 / 137 - 146 با تلخيص .\r\n( 3 ) - جامع السعادات : 2 / 82 ؛ مجموعة ورّام : 1 / 169 .\r\n","page_name":" 358 ","page_number":358},
  {"content":"\r\n\r\nآخرت ندارد و اين حقيقتى است كه علم و تجربه و تاريخ ثابت كرده است .\r\n الهى به پاس خراباتيان * الهى به عجز مناجاتيان\r\nبه فعلى كه ناجى از آن گشت نوح * به قولى كه مقبول شد ز آن نَصوح\r\nبه مستان از خويشتن شسته دست * سر از پا ندانانِ روز الَست\r\nبه گم كرده راهان شبهاى تار * به دريا نوردان دور از كنار\r\nبه كامل مريدان ردّ و قبول * به پاك اعتقادان دين رسول\r\nكه لب تشنه در وادى محشرم * رسانى به سرچشمهء كوثرم\r\nمگر ساقى بزم پر شور و شين * دهد جام لطفم به ياد حسين \r\n\r\nكلام اميرالمؤمنين عليه السلام در باب حرص\r\nاز اميرالمؤمنين عليه السلام در باب حرص و حريص ، حكمت‌هاى پرمغزى روايت شده كه لازم است به قسمتى از آنها اشاره شود :\r\nالْحَريصُ تَعِبٌ . « 1 »\r\nآدم حريص در رنج است .\r\nالْحِرصُ مَطِيَّةُ التَّعَبِ . « 2 »\r\nحرص مركب رنج و مشقّت است .\r\nالْحِرصُ عَلامَةُ الْفَقْرِ . « 3 »\r\nحرص نشانهء فقرِ [ عقلى و قلبى و روحى 
  ] است .\r\nالْحَريصُ لا يَكْتَفى . « 4 »\r\nحريص به هيچ چيز قناعت نمىكند .\r\n\r\n\r\n","description":"","footnote":"\r\n( 1 ) - غرر الحكم : 294 ، حديث 6586 .\r\n( 2 ) - غرر الحكم : 294 ، حديث 6578 .\r\n( 3 ) - غرر الحكم : 295 ، حديث 6627 ؛ الكافى : 8 / 23 ، خطبة لاميرالمؤمنين عليه السلام .\r\n( 4 ) - غرر الحكم : 295 ، حديث 6635 .\r\n","page_name":" 359 ","page_number":359},
  {"content":"\r\n\r\nالْحَريصُ عَبْدُ الْمَطامِعِ . « 1 »\r\nحريص بردهء طمع كارىهاست .\r\nالْحِرصُ عَلامَةُ الأْشْقِياءِ . « 2 »\r\nحرص نشانهء تيره‌بختان است .\r\nالْحِرصُ يُفْسِدُ الإْيقانَ . « 3 »\r\nحرص تباه كنندهء يقين است .\r\nالْحِرصُ يُذِلُّ وَ يُشْقِى . « 4 »\r\nحرص ذليل و بدبخت مىكند .\r\nالْحِرصُ يَنْقُصُ قَدْرَ الرَّجُلِ ، وَ لايَزيدُ فى رِزْقِهِ . « 5 »\r\nحرص جاه مرد را كم مىكند و چيزى به رزقش نيفزايد .\r\nالْحَريصُ فَقيرٌ وَ لو مَلَكَ الدُّنْيا بِحَذا فيرِها . « 6 »\r\nحريص تهيدست است گرچه تمام دنيا را مالك شود .\r\nلا حَياءَ لِحَريصٍ . « 7 »\r\nبراى حريص حيا نيست .\r\nالْحِرْصُ مُوقِعٌ فى كَثيرِ الْعُيُوبِ . « 8 »\r\nحرص آدمى را در بسيارى از عيوب مىافكند .\r\n\r\n\r\n","description":"","footnote":"\r\n( 1 ) - غرر الحكم : 295 ، حديث 6636 ؛ مستدرك الوسائل : 12 / 61 ، باب 64 .\r\n( 2 ) - غرر الحكم : 295 ، حديث 6609 ؛ مستدرك الوسائل : 12 / 61 ، باب 64 .\r\n( 3 ) - غرر الحكم : 295 ، حديث 6637 ؛ مستدرك الوسائل : 12 / 61 ، باب 64 .\r\n( 4 ) - غرر الحكم : 295 ، حديث 6610 ؛ مستدرك الوسائل : 12 / 62 ، باب 64 .\r\n( 5 ) - غرر الحكم : 295 ، حديث 6628 ؛ مستدرك الوسائل : 12 / 62 ، باب 64 .\r\n( 6 ) - غرر الحكم : 295 ، حديث 6630 .\r\n( 7 ) - غرر الحكم : 296 ، حديث 6645 .\r\n( 8 ) - غرر الحكم : 295 ، حديث 6639 .\r\n","page_name":" 360 ","page_number":360},
  {"content":"\r\n\r\nقَتَلَ الْحِرصُ راكِبَهُ . « 1 »\r\nحرص قاتل حريص است .\r\nسُئِلَ أميرُالْمُؤْمِنينَ عليه السلام : أىُّ ذُلٍّ أذَلُّ ؟ قالَ : الْحِرْصُ عَلَى الدُّنْيا . « 2 »\r\nاز اميرالمؤمنين عليه السلام پرسيدند : كدام پَستى پست‌تر است ؟ فرمود : حرص بر دنيا .\r\nالْحَريصُ أسيرُ مَهانَةٍ لايُفَكُّ أسْرُهُ . « 3 »\r\nحريص اسير نوعى از پستى است كه رهايى از آن ندارد .\r\n\r\nرواياتى ديگر در باب حرص\r\nابوبصير مىگويد : حضرت صادق عليه السلام به من فرمود :\r\nأما تَحْزَنُ ؟ أماتَهْتَمُّ ؟ أما تَأْلَمُ ؟ قُلْتُ : بَلى وَاللَّهِ ، قالَ : فَإذا كانَ ذلِكَ مِنْكَ فَاذْكُرِ الْمَوْتَ وَ وَحْدَتَكَ فى قَبْرِكَ ، وَ سَيَلانَ عَيْنِكَ عَلى خَدَّيْكَ ، وَ تَقَطُّعَ أوْصالِكَ ، وَ أكْلَ الدُّودِ لَحْمَكَ وَ بَلاكَ ، وَانْقِطاعَكَ عَنِ الدُّنْيا ، فَإنَّ ذلِكَ يَحُثُّكَ عَلَى الْعَمَلِ ، وَ يَرْدَعُكَ عَنْ كَثيرٍ مِنَ الْحِرصِ عَلَى الدُّنْيا . « 4 »\r\nآيا محزون و مهموم و غصه‌دار نمىشوى ؟ عرضه داشتم : چرا ، به خدا قسم ، فرمود : چون چنين شدى مرگ و تنهايىات را در قبر به يادآور و زمانى كه دو چشمت بر صورتت مىريزد و روابط بدنت از هم مىگسلد و كرم گوشتت را مىخورد و بدنت مىپوسد و از دنيا جدامى شوى كه چنين توجّهى تو را ترغيب به عمل براى خدا مىكند و از بسيارى از حرص بر دنيا بازت\r\n\r\n\r\n","description":"","footnote":"\r\n( 1 ) - غرر الحكم : 294 ، حديث 6605 .\r\n( 2 ) - مستدرك الوسائل : 12 / 59 ، باب 64 ، حديث 13504 ؛ وسائل الشيعة : 7 / 83 ، باب 31 ، حديث 8790 .\r\n( 3 ) - غرر الحكم : 295 ، حديث 6612 .\r\n( 4 ) - وسائل الشيعة : 2 / 436 ، باب 23 ، حديث 2574 ؛ بحار الأنوار : 73 / 322 ، باب 62 ، حديث 5 .\r\n","page_name":" 361 ","page_number":361},
  {"content":"\r\n\r\nمىدارد .\r\nامام صادق عليه السلام فرمود :\r\nحُرِمَ الْحَريصُ خَصْلَتَيْنِ ، وَلَزِمَتْهُ خَصْلَتانِ : حُرِمَ الْقَناعَةَ فَافْتَقَدَ الرّاحَةَ ، وَ حُرِمَ الرِّضا فَافْتَقَدَ الْيَقينَ . « 1 »\r\nحريص دو خصلت را از دست مىدهد و دچار دو خصلت مىشود : قناعت را از دست مىدهد و دچار ناراحتى مىگردد و از رضا به دادهء حق محروم مىشود و گرفتار شك و ترديد و اضطراب خواهد شد .\r\nامام صادق عليه السلام از پدرانش از رسول خدا صلى الله عليه و آله روايت مىفرمايد :\r\nمِنْ عَلاماتِ الشِّقاءِ جُمُودُ الْعَيْنِ ، وَ قَسْوَةُ الْقَلْبِ ، وَ شِدَّةُ الْحِرْصِ فى طَلَبِ الرِّزْقِ ، وَالْاصْرارُ عَلَى الذَّنْبِ . « 2 »\r\nچهار چيز از نشانه‌هاى بدبختى است : خشكى چشم ، سنگدلى ، شدّت حرص در طلب رزق و پافشارى بر گناه .\r\nامام صادق عليه السلام مىفرمايد :\r\nچون نوح از كشتى پياده شد ابليس به نزد او آمد و گفت : مردى در روى زمين بزرگتر از تو به من منّت ندارد ، از خدا خواستى اين جمعيّت فاسق نابود شود ، بنابراين من از دنبال كردن مردم راحت شدم ، آيا دو پند به تو نياموزم ؟ : از حسد بپرهيز كه با من آن كرد كه مىبينى و از حرص دورى كن كه به آدم ابوالبشر آن كرد كه ديدى . « 3 »\r\n\r\n\r\n","description":"","footnote":"\r\n( 1 ) - بحار الأنوار : 70 / 161 ، باب 128 ، حديث 6 ؛ وسائل الشيعة : 16 / 20 ، باب 64 ، حديث 20856 .\r\n( 2 ) - بحار الأنوار : 70 / 162 ، باب 128 ، حديث 11 ؛ الكافى : 2 / 290 ، حديث 6 .\r\n( 3 ) - بحار الأنوار : 70 / 163 ، باب 128 ، حديث 17 ؛ الخصال : 1 / 50 ، حديث 61 .\r\n","page_name":" 362 ","page_number":362},
  {"content":"\r\n\r\n\r\n2 - غضب\r\nغضب قوّه‌اى است كه خداوند مهربان در وجود آدمى جهت دفاع از خودش در برابر باطل قرار داده است . اين قوّه بايد براى حفظ حق و جلوگيرى از تجاوز دشمن و كوبيدن امور شيطانى به كار رود .\r\nاين قوّه آتشى است كه بايد بر خرمن معاندان و مخالفان واقعيّت افتد و لازم و واجب است انسان مواظبت كند كه اين آتش در برابر اشتباهات خانواده يا پدر و مادر و يا برادران مسلمان و مؤمن شعله نكشد .\r\nخطاها و اشتباهات همنوعان و همكيشان و مؤمنان و مسلمانان را بايد با رأفت و رحمت و لطف و مرحمت تذكّر داد و با زبانى نرم و ملايم به آنان فهماند كه شما در اين مسأله اشتباه كرده و لازم است از خطاى خود برگشته و استغفار نماييد و پس از امر به معروف و نهى از منكر ، بايد به گذشت و عفو و احسان پناه برد و در اين مرحله خداوند عزيز و مهربان را از خويش راضى نمود .\r\nكظم غيظ و فروخوردن خشم به فرمودهء قرآن مجيد از نشانه‌هاى مردم باتقوا و محسن است :\r\nوَ سارِعُوا إلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّمواتُ وَ الاْرْضُ أُعِدَّتْ لِلْمُتَّقينَ * الَّذينَ يُنْفِقُونَ فِى السَّرّاءِ وَالضَّرّاءِ وَ الْكاظِمينَ الْغَيْظَ وَالْعافينَ عَنِ النّاسِ وَاللَّهُ يُحِبُّ الْمُحْسِنينَ » « 1 »\r\nو به سوى آمرزشى از پروردگارتان و بهشتى كه پهنايش [ به وسعتِ 
  ] آسمان‌ها و زمين است بشتابيد ؛ بهشتى كه براى پرهيزكاران آماده شده است ؛ * آنان كه در گشايش و تنگ دستى انفاق مىكنند ، و خشم خود را فرو مىبرند ، و از [ خطاهاىِ 
  ] مردم در مىگذرند ؛ و خدا نيكوكاران را دوست دارد .\r\n\r\n\r\n","description":"","footnote":"\r\n( 1 ) - آل عمران ( 3 ) : 133 - 134 .\r\n","page_name":" 363 ","page_number":363},
  {"content":"\r\n\r\nاعمال خشم و غضب ، نوعى آزمون الهى مىباشد و فرونشاندن آن نيز يك تكليف انسانى و اخلاقى است . انسان موجودى است كه با انواع عوامل خوشى و لذت و عوامل رنج و نفرت در محاصره قرار گرفته است و از بندگان خداوند كه در چنين حصارى قرار دارند از لحاظ عمل و رفتارى كه در پيش مىگيرند آزمون و امتحان به عمل مىآيد تا صدق و كذب ادّعاى آنان در ايمان و انسانيّت ظهور كند .\r\nشكى نيست كه غضب قوّه‌اى است كه از جانب حق در نهاد آدمى قرار داده شده و آن‌گاه كه انسان در پرتگاه غضب مىلغزد ، در واقع با چنين نيروى آتشين انس و ارتباط برقرار مىسازد .\r\nآدمى از خاك آفريده شده است كه سمبل و نمودار آرامش و وقار است ، ولى شيطان از آتش سر برآورده كه دچار لهيب و اضطراب مىباشد . اگر انسان قوهء غضب را بى جا مصرف نمايد به اخلاق شيطان گراييده و از خدا دورى جسته و وسيلهء ممنوعيت خود را از رحمت الهى فراهم آورده و از حقيقت خود كه سرشتهء وقار و بزرگوارى است منحرف شده است .\r\nآن كه مالك غضب و خشم خويش است اهل خدا و هر كس غضب و خشمش بى قيد و بند است بردهء شيطان و آلودهء به شيطنت است . انسان اجازه ندارد هر كجا و در برابر هر كسى دچار خشم و غضب شود ، براى غضب و خشم جاى معيّن مقرّر شده كه بجا مصرف كردنش عبادت و بى جا مصرف نمودنش گناه و خطا و معصيت و شيطنت است .\r\nرسول خدا عليه السلام فرمود :\r\nلَيْسَ الشَّديدُ بِالصَّرْعَةِ ، إنَّما الشَّديدُ الَّذى يَمْلِكُ نَفْسَهُ عِنْدَ الْغَضَبِ . « 1 »\r\nقهرمان و پهلوان ( يعنى انسان با صلابت و نيرومند ) با كشتى گرفتن ارزيابى\r\n\r\n\r\n","description":"","footnote":"\r\n( 1 ) - روضة الواعظين : 2 / 380 ؛ مشكاة الأنوار : 308 ؛ الجامع الصغير : 2 / 451 ، حديث 7577 ؛ كنز العمال : 3 / 521 ، حديث 7705 .\r\n","page_name":" 364 ","page_number":364},
  {"content":"\r\n\r\nنمىشود ، بلكه پهلوان عبارت از كسى است كه زمام نفس خود را به گاه خشم و غضب در اراده و اختيار خويش گيرد .\r\nيكى از آثار و نتايج سوء غضب بى جا كينه و حسد است و اين حالت آدمى را به بيمارى و تيرگى و اختلال طبيعت سوق مىدهد . لذا ضرورتى است كه موقعيت غضب مشخّص گردد تا آدمى بتواند جنبهء نكوهيدهء آن را از خود دور سازد و به تعديل و درمان آن بپردازد و نيز بايد فضيلت فرونشاندن خشم و غضب و ارزش بردبارى و عفو و مداراى با ديگران براى او روشن شود .\r\nحضرت حق ، غضب را در نهاد انسان قرارداد تا او را از تباهى و نابودى صيانت كند و عوامل زيانبار به سلامتى را از وى دفع نمايد . در كيفيت تكوين و ايجاد انسان و در اندرون او حرارت و رطوبت به كار رفته است كه در حال تضاد و تعاند با يكديگر به سر مىبرند . حرارت همواره رطوبت را به تحليل مىبرد و آن را تبخير و سرانجام خشك مىسازد و اگر مدد تغذيهء پياپى براى تأمين رطوبت به بدن نرسد ، موجود زنده از ميان مىرود ، لذا خداوند متعال غذاى موافق و متناسب با سازمان موجود زنده را آفريد و در نهاد او غريزهء تمايل به غذا را نيز خلق كرده است .\r\nاما در خارج و بيرون از وجود انسان ، غضب به خاطر اين است كه چون آدمى در معرض خطر قرار مىگيرد ، بايد داراى قوه و نيرويى باشد كه به گاه نياز و هنگام ضرورت ، آن نيرو به فيضان و فوران و هيجان افتد . غضب و خشم آدمى به منزلهء عكس‌العمل در برابر تجاوز عوامل زيانبخش به انسان است ، لذا به هنگام مواجهه با زمينه‌هاى نامساعد و عوامل زيانبار ، آتش غضب آدمى در روان او فروزان مىگردد همان گونه كه آتش در ميان آتشدان و كوره لهيب مىكشد .\r\nحرارت لهيب آتش خشم آدمى در چهره و سيماى فرد خشمناك خود را مىنماياند ، گونه و چشمان آدمى همچون آتش سرخ فام مىگردد تا نشانگر محتوايى باشد كه در پس اين حالت كمين كرده است و آن عبارت از سرخى خون\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبدن است ، آن چنان كه شيشه از وراى خود محتواى خويش را مىنماياند .\r\nمركز و كانون نيروى غضب ، عبارت از قلب آدمى است و مفهوم آن همان به جوش آمدن و غليان خون دل است كه ناشى از حالت انتقام جويى است . اين نيرو از آن جهت به فوران مىافتد تا فرد ، ضرر و زيان را قبل از وقوع آن از خود دفع نموده و پس از وقوع آن قلبش با إعمال غضب تشفّى يافته و به انتقام جويى دست يازد .\r\nانتقام ، غذا و خوراك نيروى غضب و خواستهء آن است و آدمى از رهگذر اعمال غضب احساس لذّت و رضايت مىنمايد . انسان خشمگين جز با انتقام آرام نمىگيرد ، فقط فرد با ايمان است كه على رغم اسائه و آزار ديگران از تجاوزكار صرف نظر كرده و عفو و اغماض مىكند :\r\nوَ إذا ما غَضِبُوا هُمْ يَغْفِرُونَ » « 1 »\r\nو هنگامى كه [ به مردم 
  ] خشم مىگيرند ، راه چشم‌پوشى و گذشت را برمىگزينند .\r\n در خرابات مغان منزل نمىيابد گرفت * چون گرفتى كينِ كس در دل نمىبايد گرفت\r\nيا نمىبايد ز آزادى زدن چون سرو لاف * يا گره از بى برى در دل نمىبايد گرفت\r\nسدّ راه عالم بالاست معشوق مجاز * دامن اين سرو پا در گِل نمىبايد گرفت\r\nخونبها بهتر ز حفظ آبروى عشق نيست * در قيامت دامن قائل نمىبايد گرفت \r\n\r\n\r\n","description":"","footnote":"\r\n( 1 ) - شورى ( 42 ) : 37 .\r\n","page_name":" 366 ","page_number":366},
  {"content":"\r\n\r\n تا توان سرپنجهء دريا چو طوفان تاب داد * تيغ موج از قبضهء ساحل نمىبايد گرفت\r\nطالب حق را چو تيرى كز كمان بيرون رود * هيچ جا آرام تا منزل نمىبايد گرفت\r\nصاف چون آئينه مىبايد شدن با نيك و بد * هيچ چيز از هيچ كس در دل نمىبايد گرفت\r\nآه و افسوس است صائب حاصل موج سراب * دامن دنياى بىحاصل نمىبايد گرفت \r\n( صائب تبريزى )\r\n\r\nتفريط در اعمال غضب\r\nتفريط و دريغ ورزيدن بى مورد از اعمال غضب ، نمايانگر ضعف و ناتوانى اين نيرو است و مسلّماً چنين حالتى را نمىتوان حالت مطلوبى در آدمى برشمرد بلكه بايد آن را حالتى نكوهيده تلقّى كرد .\r\nيكى از بزرگان فرموده :\r\n« كسى كه بايد به مورد و بجا دچار و خواهان خشم گردد ولى او را خشم نگيرد حيوانى بيش نيست » ؛ زيرا فقدان نيروى غضب را بايد يكى از كمبودهاى روانى انسان به شمار آورد ، چون خداوند متعال مىفرمايد :\r\nأشِدّاءُ عَلَى الْكُفّارِ رُحَماءُ بَيْنَهُمْ » « 1 »\r\nبر كافران سرسخت و در ميان خودشان با يكديگر مهربانند .\r\nيا ايُّهَا النَّبِىُّ جاهِدِ الْكُفّارَ وَ الْمُنافِقينَ وَاغْلُظْ عَلَيْهِمْ » « 2 »\r\n\r\n\r\n","description":"","footnote":"\r\n( 1 ) - فتح ( 48 ) : 29 .\r\n( 2 ) - تحريم ( 66 ) : 9 .\r\n","page_name":" 367 ","page_number":367},
  {"content":"\r\n\r\nاى پيامبر ! با كافران و منافقان جنگ كن و بر آنان سخت بگير .\r\nاما افراط و زياده روى در غضب عبارت از پافراتر نهادن از حدّ و حالتى عصبى است كه آدمى را از عقل و حكمت و دين بيرون مىبرد و در نتيجه براى انسان بينش و نظر و انديشه و قدرتِ حسن انتخاب در رابطه با اعمال و رفتارش باقى نمىماند و حالت سبعيّت و درندگى بر انسان مسلّط مىگردد ، حالتى كه بايد آن را نيرويى در نفس امّاره برشمرد كه بازده آن گرايش به تشفّى و انتقام است .\r\nبرخى از نابخردان ، افراط و فزون گرايى در غضب را شجاعت و مردانگى به شمار آورده و آن را بسان حالتى ستوده چهره مىبخشند .\r\nگاهى يكى از همين سبك مغزان مىگويد :\r\n« من دربارهء هيچ فردى حاضر به صبر و خويشتن دارى نيستم و در برابر هيچ كس تحمّل نمىكنم » ، اين سخن نابخردانه مفهومش اين است كه اين فرد بينوا فاقد عقل و حلم و بردبارى و حكمت و دانايى و هشيارى است .\r\nپاره‌اى از مردم تحت تأثير چنين داعيه‌هاى فاسد و فسادآموز واقع مىشوند و طبع و سرشت خشم روايى بر روان آنها تسلط مىيابد و در جرگهء چنين نادانانى در دامن زدن به آتش غضب جا خوش كرده و در ردهء آنان قرار مىگيرند و هر چند كه آنها را اندرز مىدهند نمىخواهند در خويشتن نيرو و حسّ انعطافى بهم رسانده و گوش شنوايى داشته باشند ، چون در حال فقدان بينايى و هشيارى در برابر هر موعظه و نصيحتى موضع گرفته‌اند و بلكه به عكس در برابر نصيحت و اندرز ديگران آتش غضب آنها پر لهيب‌تر مىگردد و دنيا در برابر ديدگانشان تيره و تاريك مىشود و آن‌گاه كه به خود مراجعه مىكنند و خويشتن را نيز به داورى مىگيرند براى خاموش كردن اين آتش سعادت سوز و شقاوت ساز ، توانى در خود نمىيابند ؛\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nزيرا نور عقل در روان آنان رو به خاموشى مىگذارد ، لذا پيرامون وجود خود را نمىتوانند بيابند و سرانجام مسير يك جانور سرگردان را در پيش مىگيرند .\r\nرسول بزرگوار اسلام صلى الله عليه و آله فرمود :\r\nدر حال خشم و إعمال غضب ، دودهء متراكم و تيره‌اى به طرف مغز آدمى اوج مىگيرد و بر معادن و سرمايه‌هاى انديشهء او مستولى مىگردد و بلكه احياناً اين دوده‌ها به مراكز حسّى نيز سرايت مىكند و چشمان آدمى در حال خشم تيره شده و رو به سياهى مىگذارد . در چنين حالتى است كه انسان همچون فرد نابينا جايى را نمىبيند . « 1 » گاهى آتش غضب آن چنان در وجود آدمى پايگاهى فراهم مىآورد كه فرد نمىتواند نه از درون و نه از بيرون ، اين آتش سعادت سوز را خاموش سازد و اين آتش سوزى همچنان پيشروى مىكند تا گوهر گران‌بهاى وجود آدمى را در زير فشار لهيب خود بسوزاند و به خاكستر تبديل كرده و نابودى شخصيت او را فراهم سازد .\r\nو احياناً بر اثر شدت خشم ، مايهء حيات قلب انسان مىخشكد و آدمى از شدت خشم و كينه دچار مرگ زودرس مىگردد و سكته و مرگ ناگهانى او در مىرسد ، چون خطر يك كشتى كه در دريايى ژرفناك و گرفتار طوفان حركت مىكند از خطر حالت روانى فرد كه مالامال از خشم و كينه است كمتر است ؛ زيرا ناخدايان كشتى در نجات اين مركبى كه گرفتار تلاطم است مىكوشند ، ولى در حالت غضب ، قلب انسان ، ناخداى كشتى وجود و شخصيت روانى اوست ، بديهى است كه اين ناخدا در حال خشم روايى نيرويى است فرسوده و از كار افتاده كه تراكم تيرگىهاى خشم ، بصيرت آن را از كار انداخته و نابينايش ساخته است . چنين قلبى كه خارهاى خشم در چشم بصيرت او خليده نمىتواند چاره‌سازى كند . « 2 » رسول خدا صلى الله عليه و آله فرمود :\r\n\r\n\r\n","description":"","footnote":"\r\n( 1 ) - بحار الأنوار : 70 / 272 ، باب 132 ؛ مجموعة ورّام : 1 / 123 ؛ مسند احمد بن حنبل : 3 / 61 ؛ الدرّ المنثور : 2 / 74 .\r\n( 2 ) - روانشناسى اسلامى : 162 .\r\n","page_name":" 369 ","page_number":369},
  {"content":"\r\n\r\nألا إنّ الْغَضَبَ جَمْرَةٌ تُوقَدُ فى جَوْفِ ابْنِ آدَمَ ، ألا تَرَوْنَ إلى حُمْرَةِ عَيْنِهِ وَ انْتِفاخِ أوْداجِهِ ؟ فَإذا وَجَدَ أحَدُكُمْ شَيْئاً مِنْ ذلِكَ فَالأْرْضَ الأْرْضَ . ألا إنَّ خَيْرَ الرِّجالِ مَنْ كانَ بَطىءَ الْغَضَبِ ، سَريعَ الرِّضا ، وَ شَرَّ الرَّجُلِ مَنْ كانَ سَريعَ الْغَضَبِ ، بَطىءَ الرِّضا . « 1 »\r\nبه هوش باشيد كه غضب پارهء آتش و گدازه‌اى است كه در قلب آدم برافروخته مىگردد ، براى پى بردن به چنين حقيقت به سرخى چشمان و برجستگى رگهاى چنبرهء گردن آدم خشمگين بنگريد . اگر كسى خود را در چنين حالت بيابد بر زمين نشيند . بدانيد كه بهترين مردم كسانى هستند كه دچار غضب زودرس نمىگردند ، در خشم روايى گامشان كُنْد و آهسته است ، ولى در رضا و خشنودى پيشتاز و سريع هستند . و بدترين مردم آنانند كه به سرعت خشم مىگيرند و به كندى تن به رضا و خوشحالى مىدهند .\r\n كسى به ملك رضا خشمگين نمىباشد * در اين رياض گل آتشين نمىباشد \r\n ز خندهء گل صبح اين دقيقه روشن شد * كه عيش جز نفس واپسين نمىباشد\r\nدراز دستى ما كرد كار بر ما تنگ * و گرنه جامه بىآستين نمىباشد\r\nبه هر طرف نگرى دور باش برق بلاست * به گرد خرمن ما خوشه چين نمىباشد\r\nز سرافرازى ما اين قَدَر تعجّب نيست * هميشه دانه به زير زمين نمىباشد\r\nتمام مهر و سراپا محبّتم صائب * به عالمى كه منم خشم و كين نمىباشد \r\n( صائب تبريزى )\r\n\r\nآثار غضب\r\nآثار ظاهرى غضب در ناسزاگويى و تجاوز و يورش به ديگران و سخنان زشت ،\r\n\r\n\r\n","description":"","footnote":"\r\n( 1 ) - مسند احمد بن حنبل : 3 / 19 ؛ كنز العمال : 15 / 922 ، حديث 43587 .\r\n","page_name":" 370 ","page_number":370},
  {"content":"\r\n\r\nچهرهء خود را مىنماياند و مظاهر آن در اندام ، عبارت از ضرب و جرح و قتل و تهاجم‌هايى است كه بدون مبالات و نابخردانه صورت مىگيرد .\r\nاگر فرد خشمگين نتواند خشم خود را در مورد شخص اعمال كند آثار سوء آن به خود او بازمىگردد ، لذا جامهء خويش را مىدرد و بر گونهء خويش طپانچه و سيلى مىزند و زمين و در و ديوار را مىكَند و مىخراشد و احياناً به سرعت و نامتعادل مىدود و به زمين مىافتد و يا خود را بر زمين مىافكند و كارهاى جنون‌آميزى از او سرمىزند .\r\nاز رسول خدا صلى الله عليه و آله وارد شده :\r\nإنَّ الْغَضَبَ مِنْ الشَّيْطانِ ، وَ إنَّ الشَّيْطانَ خُلِقَ مِنَ النّارِ ، إنَّما يُطْفِئُ النّارَ الْماءُ ، فَإذا غَضِبَ أحَدُكُمْ فَلْيَتَوَضَّأْ . « 1 »\r\nغضب از ناحيهء شيطان به هم مىرسد و شيطان از آتش آفريده شده و آتش نيز با آب خاموش مىشود ، پس اگر يكى از شما گرفتار حالت خشم گردد وضو بگيرد .\r\nآثار غضب در قلب اين است كه كينه و حسد و بدخواهى و شماتت ديگران و خوشحالى از غم ديگران و اندوه از تنعّم و رفاه سايرين و افشاگرى اسرار و پرده‌درى حيثيّت و استهزاى مردم در آن پديد مىآيد ،\r\nلذا رسول اسلام صلى الله عليه و آله فرمود :\r\nلا يَحْكُمُ أحَدٌ بَيْنَ اثْنَيْنِ وَ هُوَ غَضْبانٌ . « 2 »\r\nهيچ يك از شما نبايد در حالى كه دستخوش حالت خشم و غضب است ميان دو نفر داورى نمايد .\r\n\r\n\r\n","description":"","footnote":"\r\n( 1 ) - بحار الأنوار : 70 / 272 ، باب 132 ؛ مجموعة ورّام : 1 / 123 .\r\n( 2 ) - مسند احمد بن حنبل : 5 / 46 ، صحيح مسلم : 5 / 132 ؛ بهداشت روانى در اسلام : 163 .\r\n","page_name":" 371 ","page_number":371},
  {"content":"\r\n\r\nخشم و غضب در صورتى كه براى دفاع از خود در برابر خطر و دفاع از اسلام در مقابل كفّار به كار گرفته نشود حالتى شيطانى و آثار و عواقبش خطرناك و زمينه‌اى براى آلوده شدن به گناهان كبيره است .\r\nدر صورتى كه براى دفاع از خود و مردم مؤمن و به خصوص دفاع از حريم قرآن و اسلام به كار گرفته شود ، حالتى الهى و آثار و عواقبش بسيار عالى و زمينه‌اى براى انجام گرفتن پرمنفعت‌ترين عبادت در پيشگاه حضرت ربّ العزّه است . خشم و غضبِ مطلوب ، خشمى است كه همپاى با داورى عقل بوده و هماهنگ با دين به مرحلهء اجرا درمىآيد .\r\nخشم و غضب توازن خود را از عقل و دين مىتواند كسب كند و در سايهء رهنمود اين دو قدرت آن استقامت و موازنه‌اى را تحقّق بخشد كه همهء بندگان خدا به چنين استقامت و توازن دعوت شده و بدان مكلّف هستند : و آن عبارت است از انتخاب امور زندگى هماهنگ با آيين الهى .\r\nكسى كه خشم اوبه سستى مىگرايد ، روان او گرفتار ضعف و كم توازنى است و گويا سستى و ضعف غضب نمايانگر فرومايگى و خوارى شخصيت روانى انسان و نشانهء پذيرايى از ظلم و تجاوز است . و نيز كسى كه از نظر روانى به خشم مفرط گرايش دارد اين حالت روانى ، وى را به بىباكى و رفتارهاى زشت و ناخوشايند سوق مىدهد . « 1 »\r\n\r\nراه علاج غضب\r\nاگر كسى دچار مرض خطرناك خشم و غضب باشد ، در صورتى كه علاقه نشان بدهد و به پذيرفتن نسخهء شفابخش الهى كه از زبان قرآن و حديث تنظيم شده تن دهد و به قبول دستورهاى الهيّه برخيزد و آن دستورهاى را با جان و دل به كار بندد ،\r\n\r\n\r\n","description":"","footnote":"\r\n( 1 ) - روانشناسى اسلامى : 156 .\r\n","page_name":" 372 ","page_number":372},
  {"content":"\r\n\r\nقطعاً از آن مرض نجات پيدا خواهد كرد .\r\nمشكل بيماران روحى اين است كه از آگاهى به طريق علاج و عمل به مقرّرات لازمه روى گردانند . اگر انسان به علل مرض و راه درمان آن معرفت پيدا كند و آن معرفت را به دايرهء عمل و صحنهء حركت بياورد ، بدون شك از مسير شيطان نجات پيدا كرده و به صراط مستقيم الهى خواهد رسيد .\r\nمريضِ خشم و غضب بايد در اخبار وارده در مذمّت غضب و آثار مترتبهء بر غضب انديشه كند و به اين معنا واقف گردد كه زبان وحى ، گرفتاران به بيمارى خشم را دور از خدا و رحمت رحيميهء حضرت ربّ العزّه مىداند و آنان را همپالگى شيطان و حزب ابليس به حساب مىآورد .\r\n\r\nغضب در روايات\r\nاز حضرت ختمى مرتبت روايت شده :\r\nاْلْغَضَبُ يُفْسِدُ الأْيمانَ كَما يُفْسِدُ الْخَلُّ الْعَسَلَ . « 1 »\r\nخشم و غضب ايمان را فاسد مىكند ، چنان كه سركه عسل را .\r\nحضرت مولىالموحدين ، امام عارفان ، اميرالمؤمنين عليه السلام فرمود :\r\nالْحِدَّةُ ضَرْبٌ مِنَ الْجُنُونِ ، لأِنَّ صاحِبَها يَنْدَمُ فَإنْ لَمْ يَنْدَمْ فَجُنُونُهُ مُسْتَحْكَمٌ . « 2 »\r\nغضب نوعى از ديوانگى است ؛ زيرا به محض فرو نشستن ، صاحبش پشيمان مىشود و اگر پشيمان نشد ديوانگى او ثابت و استوار است .\r\nحضرت باقرالعلوم عليه السلام مىفرمايد :\r\n\r\n\r\n","description":"","footnote":"\r\n( 1 ) - الكافى : 2 / 302 ، حديث 1 ؛ ارشاد القلوب ، ديلمى : 1 / 177 .\r\n( 2 ) - نهج البلاغه : حكمت 255 ؛ غرر الحكم : 301 ، حديث 6861 .\r\n","page_name":" 373 ","page_number":373},
  {"content":"\r\n\r\nإنَّ هذَا الْغَضَبَ جَمْرَةٌ مِنَ الشَّيْطانِ تُوقَدُ فى قَلْبِ ابْنِ آدَمَ ، وَ إنَّ أحَدَكُمْ إذَا غَضِبَ احْمَرَّتْ عَيْناهُ وَ انْتَفَخَتْ أوْداجُهُ وَدَخَلَ الشَّيْطانُ فيهِ ، فَإذا خافَ أحَدُكُمْ ذلِكَ مِنْ نفْسِهِ فَلْيَلْزَمِ الأْرْضَ فَإنَّ رِجْزَ الشَّيْطانِ لَيَذْهَبُ عَنْهُ عِنْدَ ذلِكَ . « 1 »\r\nبه حقيقت كه غضب پارهء آتشى است از شيطان كه در دل انسان برافروخته مىشود ، پس ديدگانش را سرخ و رگ‌هاى بدنش را باد مىكند ، در چنين وقتى باطن او جايگاه شيطان مىشود . اگر كسى از اين واقعه وحشت دارد بايد بر زمين بنشيند كه در اين صورت پليدى شيطان از او مىرود .\r\nامام صادق عليه السلام از پدر بزرگوارش حضرت باقر روايت مىفرمايد :\r\nأىُّ شَىْءٍ أشَدُّ مِنَ الْغَضَبِ ؟ إنَّ الرَّجُلَ يَغْضِبُ فَيَقْتُلُ النَّفْسَ الَّتى حَرَّمَ اللَّهُ ، وَ يَقْذِفُ الْمُحْصَنَةَ . « 2 »\r\nچه چيزى از خشم سخت‌تر است ؟ راستى مرد غضب مىكند و در حال و هواى غضب قتل نفسى كه خدا حرام كرده مرتكب مىشود و زن پاكدامن را به زنا متّهم مىنمايد .\r\nدر خدمت حضرت باقر عليه السلام سخن از غضب به ميان آمد حضرت فرمود :\r\nإنَّ الرَّجُلَ لَيَغْضَبُ فَما يَرْضى ابَداً حَتَّى يَدْخُلَ النّارَ . « 3 »\r\nبه راستى مرد به خشم آيد و خشنود نشود تا به دوزخ درآيد .\r\nآرى ، رضايت و خشنودى خشمگين ، به انتقام و تشفّى قلب است ، گرچه اين انتقام او را به بدترين گناهان آلوده كند و زمينهء جهنّم رفتن او را فراهم نمايد .\r\n\r\n\r\n","description":"","footnote":"\r\n( 1 ) - الكافى : 2 / 304 ، حديث 12 ؛ وسائل الشيعة : 15 / 360 ، حديث 20742 .\r\n( 2 ) - الكافى : 2 / 302 ، حديث 4 ؛ وسائل الشيعة : 15 / 359 ، باب 53 ، حديث 20737 .\r\n( 3 ) - الكافى : 2 / 302 ، حديث 2 ؛ وسائل الشيعة : 15 / 358 ، باب 53 ، حديث 20734 .\r\n","page_name":" 374 ","page_number":374},
  {"content":"\r\n\r\nامام صادق عليه السلام فرمود :\r\nالْغَضَبُ مِفْتاحُ كُلِّ شَرٍّ . « 1 »\r\nخشم و غضب كليد تمام بدىهاست .\r\nاين روايت بسيار پرقيمت را به صورت تابلويى در خانه و محل كار و مساجد نصب كنيم تا با دورى از غضب از امراض جسمى و روحى در امان بمانيم .\r\nاز رسول خدا صلى الله عليه و آله روايت شده :\r\nما غَضِبَ أحَدٌ إلّا أشْفى عَلى جَهَنَّمَ . « 2 »\r\nغضب نمىكند احدى مگر اين كه مشرف بر جهنّم مىشود .\r\nدر روايت آمده است :\r\nقالَ رَجُلٌ : يا رَسُولَ اللَّهِ ، اىُّ شَىْءٍ اشَدُّ عَلَىَّ ؟ قالَ : غَضَبُ اللَّهِ . قالَ : فَما يُبَعِّدُنِى مِنْ غَضَبِ اللَّهِ ؟ قالَ : لاتَغْضَبْ . « 3 »\r\nمردى به رسول خدا صلى الله عليه و آله عرضه داشت : چه چيزى بر من سخت‌تر است ؟\r\nفرمود : غضب خدا . عرضه داشت : كدام برنامه مرا از غضب خدا دور مىكند ؟\r\nفرمود : غضب مكن .\r\nامام صادق عليه السلام فرمود :\r\nمَنْ كَفَّ غَضَبَهُ سَتَرَ اللَّهُ عَوْرَتَهُ . « 4 »\r\nهر كس جلوى خشم خود را بگيرد ، خداوند عيب او را مىپوشاند .\r\n\r\n\r\n","description":"","footnote":"\r\n( 1 ) - الكافى : 2 / 303 ، حديث 3 ؛ وسائل الشيعة : 15 / 358 ، باب 53 ، حديث 20733 .\r\n( 2 ) - بحار الأنوار : 70 / 267 ، باب 132 ، ذيل حديث 21 ؛ منية المريد : 320 ؛ المحجة البيضاء : 5 / 292 .\r\n( 3 ) - المحجة البيضاء : 5 / 292 ؛ الدرّ المنثور : 2 / 74 .\r\n( 4 ) - الكافى : 2 / 303 ، حديث 6 ؛ وسائل الشيعة : 15 / 360 ، باب 53 ، حديث 20739 .\r\n","page_name":" 375 ","page_number":375},
  {"content":"\r\n\r\nكلام روح‌افزاى بعضى از حكماست كه فرموده‌اند :\r\nالسَّفينَةُ الَّتى وَقَعَتْ فِى اللُّجَجِ الْغامِرَةِ ، وَاضْطَرَبَتْ بِالرِّياحِ الْعاصِفَةِ وَ غَشِيَتْها الأْمْواجُ الْهائِلَةُ أرْجى إلى الْخَلاصِ مِنَ الْغَضْبانِ الْمُلْتَهِبِ . « 1 »\r\nآن كشتى كه در دريا به موج‌هاى شديد گرفتار شده و به سبب بادهاى تند و سخت مضطرب گشته و موج‌هاى هولناك آن را فراگرفته ، اميد نجات و خلاصى در او بيشتر است از شخصى كه غضبناك شده و رگ‌هاى گردنش از خون پر گرديده و جايى را نمىبيند و چيزى را نمىشنود و كسى را نمىشناسد .\r\nمردى به رسول خدا صلى الله عليه و آله عرضه داشت : مرا به عملى امر كن و امرت را كوتاه بگو . حضرت فرمود : غضب مكن ، سپس برگشت و سؤال كرد ، باز حضرت فرمود :\r\nغضب مكن . « 2 » ابن مسعود مىگويد : پيامبر صلى الله عليه و آله فرمود :\r\nما تَعُدُّونَ الصُّرَعَةَ فيكُمْ ؟ قُلْنَا : الَّذى لا يَصْرَعُهُ الرِّجالُ . قالَ : لَيَسَ ذلِكَ ، وَ لَكِنَّ الَّذى يَمْلِكُ نفْسَهُ عِنْدَ الْغَضَبِ . « 3 »\r\nشما چه كسى را پهلوان به حساب مىآوريد ؟ گفتيم : كسى كه پشت او را در پهلوانى به زمين نرسانند . فرمود : نه ، پهلوان كسى است كه خود را به وقت غضب نگاه دارد .\r\nحضرت سليمان پيغمبر عليه السلام به فرزندش فرمود :\r\nيا بُنَىَّ إيّاكَ وَ كَثْرَةَ الْغَضَبِ فِإنَّ كَثْرَةَ الْغَضَبِ تَسْتَخِفُّ فُؤادَ الرَّجُلِ\r\n\r\n\r\n","description":"","footnote":"\r\n( 1 ) - جامع السّعادات : 1 / 257 ؛ الشفاء الروحى : 233 .\r\n( 2 ) - صحيح البخارى : 7 / 99 ؛ مسند احمد بن حنبل : 5 / 34 .\r\n( 3 ) - المحجة البيضاء : 5 / 291 ؛ صحيح مسلم : 8 / 30 ؛ كنز العمال : 3 / 785 ، حديث 8751 .\r\n","page_name":" 376 ","page_number":376},
  {"content":"\r\n\r\nالْحَليمِ . « 1 »\r\nفرزندم ، از غضبِ زياد بپرهيز كه خشم فراوان قلب مرد حليم و بردبار را از ارزش و عظمت مىاندازد .\r\nابوالدرداء به رسول خدا صلى الله عليه و آله عرضه داشت :\r\nدُلَّنِى عَلَى عَمَلٍ يُدْخِلُنِى الْجَنَّةَ ، قالَ : لاتَغْضَب . « 2 »\r\nمرابه كارى راهنمايى كن كه به بهشتم درآورد . فرمود : غضب مكن .\r\nاميرالمؤمنين عليه السلام فرمود :\r\nأعْظَمُ النّاسِ سُلْطاناً عَلى نَفْسِهِ مَنْ قَمَعَ غَضَبَهُ وَ أماتَ شَهْوَتَهُ . « 3 »\r\nنيرومندترين مردم كسى است كه غضبش را مقهور سازد و شهوت غلطش را بميراند .\r\nرسول خدا صلى الله عليه و آله فرمود :\r\nمَنْ كَفَّ غَضَبَهُ عَنِ النّاسِ كَفَّ اللَّهُ عَنْهُ عَذابَ يَوْمِ الْقِيامَةِ . « 4 »\r\nكسى كه خشمش را از مردم نگاه دارد ، خداوند او را از عذاب قيامت نگاه مىدارد .\r\nامام صادق عليه السلام فرمود :\r\nالْغَضَبُ مَمْحَقَةٌ لِقَلْبِ الْحَكيمِ . وَ قالَ : مَنْ لَمْ يَمْلِكْ غَضَبَهُ لَمْ يَمْلِكْ عَقْلَهُ . « 5 »\r\nخشم ، دل حكيم را نابود مىكند . و فرمود : هر كس مالك خشم خود نيست\r\n\r\n\r\n","description":"","footnote":"\r\n( 1 ) - المحجة البيضاء : 5 / 291 ؛ تاريخ مدينة دمشق : 22 / 284 ؛ كشف الخفاء : 2 / 107 .\r\n( 2 ) - المحجة البيضاء : 5 / 291 ؛ بحار الأنوار : 70 / 267 ، باب 132 ، ذيل حديث 21 ؛ منية المريد : 320 .\r\n( 3 ) - مستدرك الوسائل : 12 / 12 ، باب 53 ؛ غرر الحكم : 302 ، حديث 6866 .\r\n( 4 ) - الكافى : 2 / 305 ، حديث 15 ؛ وسائل الشيعة : 15 / 361 ، باب 53 ، حديث 20743 .\r\n( 5 ) - الكافى : 2 / 305 ، حديث 13 ؛ وسائل الشيعة : 15 / 360 ، باب 53 ، حديث 20741 .\r\n","page_name":" 377 ","page_number":377},
  {"content":"\r\n\r\nمالك عقل خود نيز نيست .\r\nاز امام صادق عليه السلام نقل شده :\r\nمردى نزد رسول خدا صلى الله عليه و آله گفت : يا رسول اللَّه ، مرا تعليم ده ، فرمود : برو غضب مكن ، آن مرد گفت : همين مرا بس است . به سوى خاندان خود رفت و به ناگاه ميان تيره و تبارش جنگى برپا بود ، همه صف بسته و سلاح جنگ برداشته بودند . چون چنين ديد سلاح جنگ خود را برداشت و سپس در صف قوم و قبيله‌اش شركت جست .\r\nدر آن جا به ياد گفتهء رسول خدا صلى الله عليه و آله افتاد كه : خشم مكن . سلاح را بر زمين انداخت و به نزد مردمى كه دشمن تيره و تبارش بودند رفت و گفت : اى مردم ! هر چه زخم و كشتار و زدن بى اثر بر شماها وارد شده به عهدهء من باشد ، من از مال خودم غرامت مىدهم . در پاسخ گفتند : هرچه از اين بابت باشد از آنِ خود شما ، ما خودمان سزاوارتريم كه آنها را تلافى كنيم . فرمود : آن مردم با هم صلح و سازش كردند و خشم از ميان رفت . « 1 » از حضرت باقر عليه السلام روايت شده :\r\nمَكْتُوبٌ فِى التَّوْراةِ فيما ناجَى اللَّهُ عَزَّ وَ جَلَّ بِهِ مُوسى عليه السلام : يا مُوسى ، أمْسِكْ غَضَبَكَ عَمَّنْ مَلَّكْتُكَ عَلَيْهِ أكُفَّ عَنْكَ غَضَبى . « 2 »\r\nدر مناجات حضرت حق با موسى در تورات است : اى موسى ! جلوى خشمت را از هر كه زير دست توست بگير ، تا من هم جلوى خشمم را از تو بگيرم .\r\nبه حكيمى گفته شد : فلانى ، سخت و شديد بر خودش مسلّط است . گفت : در\r\n\r\n\r\n","description":"","footnote":"\r\n( 1 ) - الكافى : 2 / 304 ، حديث 11 ؛ بحار الأنوار : 22 / 85 ، باب 37 ، حديث 35 .\r\n( 2 ) - الكافى : 2 / 303 ، حديث 7 ؛ وسائل الشيعة : 15 / 360 ، باب 53 ، حديث 20740 ؛ المحجة البيضاء : 5 / 293 .\r\n","page_name":" 378 ","page_number":378},
  {"content":"\r\n\r\nاين صورت شهوات او را ذليل نمىكنند و هواى نفس او را مغلوب نمىنمايد و غضب بر او حاكم نمىگردد . « 1 » گفته‌اند : براى كفر چهار ركن است :\r\nغضب ، شهوت ، دروغ بافى ، طمع . « 2 » بعضى از حكما فرموده‌اند :\r\nرأسِ حماقت تندى است و رهبرِ تندى غضب است . كسى كه راضى به جهل باشد خود را از علم بىنياز مىداند . حلم زينت و منفعت است ، جهل پستى و ضرر است ، سكوت از جواب احمق جواب اوست ؟ « 3 »\r\n\r\nفرو خوردن خشم در روايات\r\nروشن شد كه غضب چه آثار ناپسندى در زندگى انسان و ديگران دارد ، در اين بخش نظر اسلام در باب فروخوردن خشم و كظم غيظ بيان مىشود .\r\nكظم غيظى كه از اخلاق انبيا و ائمّه عليهم السلام و از اوصاف قابل توجه مؤمنان و اولياى الهى است .\r\nاز حضرت زين‌العابدين عليه السلام روايت شده كه فرمودند :\r\nما احِبُّ أنَّ لى بِذُلِّ نَفْسى حُمْرَ النَّعَمِ ، وَ ما تَجَرَّعْتُ جُرْعَةً احَبَّ إلَىَّ مِنْ جُرْعَةِ غَيْظٍ لا اكافى بِها صاحِبَها . « 4 »\r\nمن دوست ندارم در برابر خوار شدنم ، شتران سرخ مو بگيرم كه عزّت مؤمن بالاتر از هر چيزى است . و من جرعه‌اى محبوب‌تر از جرعهء غيظى كه طرفم را\r\n\r\n\r\n","description":"","footnote":"\r\n( 1 ) - المحجة البيضاء : 5 / 294 .\r\n( 2 ) - المحجة البيضاء : 5 / 295 .\r\n( 3 ) - المحجة البيضاء : 5 / 294 .\r\n( 4 ) - الكافى : 2 / 109 ، حديث 1 ؛ وسائل الشيعة : 12 / 176 ، باب 114 ، حديث 16003 .\r\n","page_name":" 379 ","page_number":379},
  {"content":"\r\n\r\nبدان مجازات نكرده باشم ننوشيدم .\r\nامام صادق عليه السلام فرمود :\r\nنِعْمَ الْجُرْعَةُ الْغَيْظُ لِمَنْ صَبَرَ عَلَيْها ، فَإنَّ عَظيمَ الأْجْرِ لَمِنْ عَظيمِ الْبَلاءِ ، وَ ما أحَبَّ اللَّهُ قَوْماً إلّا ابْتَلاهُمْ . « 1 »\r\nچه جرعهء نيكويى است خشم براى كسى كه نسبت به آن صبر مىورزد ؛ زيرا مزد بزرگ براى بلاى بزرگ است ، خداوند مردمى را دوست ندارد جز آن كه آنان را گرفتار كند .\r\nو نيز امام صادق عليه السلام فرمود :\r\nما مِنْ عَبْدٍ كَظَمَ غَيْظاً إلّا زادَهُ اللَّهُ عَزَّ وَ جَلَّ عِزّاً فِى الدُّنْيا وَ الآْخِرَةِ وَ قَدْ قالَ اللَّهُ عَزَّ وَ جَلَّ :\r\nوَ الكاظِمينَ الْغَيْظَ وَ الْعافينَ عَنِ النّاسِ وَ اللَّهُ يُحِبُّ الْمُحْسِنينَ » « 2 »\r\nوَ أثابَهُ اللَّهُ مَكانَ غَيْظِهِ ذلِكَ . « 3 »\r\nبنده‌اى نيست كه خشمش را فرو خورد جز اين كه خداوند عز و جل عزّت او را در دنيا و آخرت بيفزايد و خداوند در قرآن فرموده : « آن كسانى كه خشم خود را فرو خورند و از مردم درگذرند و خدا دوستدار نيكوكاران است » و خداوند بجاى اين خشم به او ثواب دهد .\r\nامام صادق عليه السلام فرمود :\r\nمَنْ كَظَمَ غَيْظاً وَ لَوْ شاءَ أنْ يُمْضِيَهُ أمْضاهُ ، مَلأَ اللَّهُ قَلْبَهُ يَوْمَ الْقِيامَةِ رِضاهُ . « 4 »\r\n\r\n\r\n","description":"","footnote":"\r\n( 1 ) - الكافى : 2 / 109 ، حديث 2 ؛ وسائل الشيعة : 12 / 176 ، باب 114 ، حديث 16002 .\r\n( 2 ) - آل عمران ( 3 ) : 134 .\r\n( 3 ) - الكافى : 2 / 110 ، حديث 5 ؛ وسائل الشيعة : 12 / 176 ، باب 114 ، حديث 16006 .\r\n( 4 ) - الكافى : 2 / 110 ، حديث 6 ؛ وسائل الشيعة : 12 / 177 ، باب 114 ، حديث 16009 ؛ المحجة البيضاء : 5 / 310 .\r\n","page_name":" 380 ","page_number":380},
  {"content":"\r\n\r\nهر كس خشم خود را فرو خورد ، در صورتى كه مىتوانست آن را اجرا نمايد ، خداوند در قيامت دلش را از خشنودى خود لبريز كند .\r\nحضرت باقر عليه السلام فرمود :\r\nمَنْ كَظَمَ غَيْظاً وَ هُوَ يَقْدِرُ عَلى إمْضائِهِ حَشَا اللَّهُ قَلْبَهُ أمْنَاً وَ إيماناً يَوْمَ الْقِيامَةِ . « 1 »\r\nهر كه خشم خود را فرو خورد در حالى كه بر انجام آن توانا باشد ، خداوند روز قيامت دلش را پر از امن و ايمان كند .\r\nرسول الهى صلى الله عليه و آله فرمودند :\r\nمِنْ احَبِّ السَّبيلِ إلَى اللَّهِ عَزَّ وَ جَلَّ جُرْعَتانِ : جُرْعَةُ غَيْظٍ تَرُدُّها بِحِلْمٍ ، وَ جُرْعَةُ مُصيبَةٍ تَرُدُّها بِصَبْرٍ . « 2 »\r\nاز محبوب‌ترين راه‌ها به سوى خداى عزّ و جلّ دو جرعه است : يك جرعهء خشمى كه با بردبارى برگردانى و جرعهء ديگر ، مصيبتى كه با صبر درمان كنى .\r\n\r\nحقيقت بردبارى\r\nعلّامهء مجلسى در توضيح لغت حلم و بردبارى مىفرمايد :\r\n« حلم ، خوددارى از اين است كه در برابر ناملايمات از جا به در رود و كار ناهنجار كند ، يا گفتار ناستوده از او سرزند . » « 3 »\r\n\r\n\r\n","description":"","footnote":"\r\n( 1 ) - الكافى : 2 / 110 ، حديث 7 ؛ وسائل الشيعة : 12 / 178 ، باب 114 ، حديث 16010 ؛ المحجة البيضاء : 5 / 310 .\r\n( 2 ) - الكافى : 2 / 110 ، حديث 9 ؛ وسائل الشيعة : 12 / 176 ، باب 114 ، حديث 16005 .\r\n( 3 ) - بحار الأنوار : 68 / 403 ، باب 93 ، ذيل حديث 12 .\r\n","page_name":" 381 ","page_number":381},
  {"content":"\r\n\r\n\r\nحلم و بردبارى در روايات\r\nاز حضرت رضا عليه السلام روايت شده :\r\nلا يَكُونُ الرَّجُلُ عابِداً حَتّى يَكُونَ حَليماً ، وَ إنَّ الرَّجُلَ كانَ إذا تَعَبَّدَ فى بَنى إسْرائيلَ لَمْ يُعَدَّ عابِداً حَتّى يَصْمُتَ قَبْلَ ذلِكَ عَشْرَ سِنينَ . « 1 »\r\nمرد عابد نباشد تا بردبار نباشد و به راستى مرد در بنى اسرائيل خود را به عبادت وامىداشت و او را عابد نمىگفتند تا آن كه ده سال پيش از آن خموشى گزيند .\r\nامام باقر عليه السلام فرمود :\r\nكانَ عَلِىُّ بْنُ الْحُسَيْنِ عليه السلام يَقُولُ : انَّهُ لَيُعْجِبُنِى الرَّجُلُ انْ يُدْرِكَهُ حِلْمُهُ عِنْدَ غَضَبِهِ . « 2 »\r\nامام سجّاد عليه السلام مىفرمود : من خوشم مىآيد از مردى كه هنگام خشم بردباريش او را دريابد .\r\nاز امام باقر عليه السلام است كه فرمود :\r\nإنَّ اللَّهَ عَزَّ وَ جَلَّ يُحِبُّ الْحَيِىَّ الْحَليمَ . « 3 »\r\nبه راستى خداى عزّ و جلّ با حياى بردبار را دوست دارد .\r\nامام صادق عليه السلام از رسول خدا صلى الله عليه و آله روايت مىكند :\r\nما أعَزَّ اللَّهُ بِجَهْلٍ قَطُّ وَ لا أذَلَّ بِحِلْمٍ قَطُّ . « 4 »\r\n\r\n\r\n","description":"","footnote":"\r\n( 1 ) - الكافى : 2 / 111 ، حديث 1 ؛ وسائل الشيعة : 15 / 265 ، باب 26 ، حديث 20463 .\r\n( 2 ) - الكافى : 2 / 112 ، حديث 3 ؛ وسائل الشيعة : 15 / 265 ، باب 26 ، حديث 20464 .\r\n( 3 ) - الكافى : 2 / 112 ، حديث 4 ؛ بحار الأنوار : 68 / 404 ، باب 93 ، حديث 14 .\r\n( 4 ) - الكافى : 2 / 112 ، حديث 5 ؛ وسائل الشيعة : 15 / 266 ، باب 26 ، حديث 20468 ؛ بحار الأنوار : 68 / 404 ، باب 93 ، حديث 15 .\r\n","page_name":" 382 ","page_number":382},
  {"content":"\r\n\r\nخداوند هرگز به نادانى كسى را عزيز نكرده و به سبب بردبارى احدى را خوار ننموده است .\r\nامام صادق عليه السلام فرمود :\r\nكَفى بِالْحِلْمِ ناصِراً . وَ قالَ : إذا لَمْ تَكُنْ حَليماً فَتَحَلَّمْ . « 1 »\r\nبردبارى ياورى بسنده است . و فرمود : اگر بردبار نيستى خود را به بردبارى وادار .\r\nحضرت صادق عليه السلام خدمتكار خود را دنبال كارى فرستاد و او دير كرد ، امام عليه السلام به دنبالش رفت ، وى را در حال خواب ديد ، بالاى سرش نشست و بادش زد تا بيدار شد ، چون بيدار شد حضرت به او فرمود : اى فلانى به خدا حق ندارى هم شب بخوابى و هم روز ، شب از آنِ توست و روز از آنِ ما . « 2 »\r\nكانَ مِنْ دُعاءِ رَسُولِ اللَّهِ صلى الله عليه و آله : اللّهُمَّ أغْنِنِى بِالْعِلْمِ ، وَ زَيِّنِّى بِالْحِلْمِ ، وَ أكْرِمْنى بِالتَّقْوى ، وَ جَمِّلْنى بِالْعافِيَةِ . « 3 »\r\nاز دعاى رسول خدا صلى الله عليه و آله بود : خداوند مرا به دانش بىنياز كن و به بردبارى زينت بده و به تقوا گراميم دار و به تندرستى نيكويم گردان .\r\nرسول خدا صلى الله عليه و آله مىفرمايد :\r\nابْتَغُوا الرِّفْعَةَ عِنْدَاللَّهِ ، قالُوا : وَ ما هِىَ يا رَسُولَ اللَّهِ ؟ قالَ : تَصِلُ مَنْ قَطَعَكَ ، وَ تُعْطى مَنْ حَرَمَكَ ، وَ تَحْلُمُ عَمَّنْ ظَلَمَكَ أوْ جَهِلَ عَلَيْكَ . « 4 »\r\nاز پيشگاه مبارك حضرت حق طلب برترى و رفعت و بلندى مقام كنيد ، گفتند :\r\n\r\n\r\n","description":"","footnote":"\r\n( 1 ) - الكافى : 2 / 112 ، حديث 6 ؛ وسائل الشيعة : 15 / 266 ، باب 26 ، حديث 20469 .\r\n( 2 ) - الكافى : 2 / 112 ، حديث 7 ؛ بحار الأنوار : 47 / 56 ، باب 4 ، حديث 97 .\r\n( 3 ) - المحجة البيضاء : 5 / 311 ؛ مصباح المتهجّد : 544 .\r\n( 4 ) - المحجة البيضاء : 5 / 311 ؛ الكامل ، عبداللّه بن عدى : 7 / 96 .\r\n","page_name":" 383 ","page_number":383},
  {"content":"\r\n\r\nرفعت چيست ؟ فرمود : صله كن با كسى كه با تو قطع كرده ، عطا كن به كسى كه از تو دريغ داشته و بردبارى به خرج ده در برابر كسى كه به تو ستم كرده يا بر تو بيخردى نموده است .\r\nو نيز رسول خدا صلى الله عليه و آله فرمود :\r\nخَمْسٌ مِنْ سُنَنِ الْمُرْسَلينَ : الْحَياءُ ، وَ الْحِلْمُ ، وَالْحِجامَةُ ، وَ السِّواكُ ، وَ التَّعَطُّرُ . « 1 »\r\nپنج چيز از روش انبياست : حيا ، بردبارى ، خون گرفتن ، مسواك ، عطر زدن .\r\nاميرالمؤمنين عليه السلام فرمود :\r\nلَيْسَ الْخَيْرُ أنْ يَكثُرَ مالُكَ وَ وَلَدُكَ ، وَ لكِنَّ الْخَيْرَ أنْ يَكْثُرَ عِلْمُكَ ، وَ يَعْظُمَ حِلْمُكَ ، وَ انْ لاتُباهِىَ النّاسَ بِعِبادَةِ رَبِّكَ ، فَإذا أحْسَنْتَ حَمِدْتَ اللَّهَ ، وَ إذا أسَأْتَ اسْتَغْفَرْتَ اللَّهَ . « 2 »\r\nخير و خوبى اضافه كردن مال و اولاد نيست ، بلكه خير ، افزايش علم و عظمت پيدا كردن بردبارى است و اين كه عبادتت را به رخ مردم نكشى ، پس چون خوبى كردى ، خدا را سپاس گويى و به هنگامى كه بدى كردى از خداوند طلب مغفرت نمايى .\r\nرسول خدا صلى الله عليه و آله فرمود :\r\nچون خداوند خلايق را در قيامت جمع كند ، فرياد كننده‌اى فرياد برمىدارد : اهل فضل كجايند ؟ گروهى برمىخيزند و به سرعت به سوى بهشت حركت مىكنند ، ملائكه با آنان رو به رو شده و مىگويند ، شما را در حركت سريع به سوى بهشت مىبينيم ! پاسخ مىدهند : اهل فضليم ، سؤال مىكنند : فضل شما چيست ؟ جواب\r\n\r\n\r\n","description":"","footnote":"\r\n( 1 ) - المحجة البيضاء : 5 / 311 ؛ المعجم الكبير : 22 / 294 ، الجامع الصغير : 1 / 611 ، حديث 3958 .\r\n( 2 ) - مجموعة ورّام : 1 / 125 ؛ نهج البلاغه : حكمت 94 ؛ المحجة البيضاء : 5 / 313 .\r\n","page_name":" 384 ","page_number":384},
  {"content":"\r\n\r\nمىدهند : بر ستم ديگران صبر كرديم ، بدى مردم را بخشيديم ، جهل جاهلان را بردبارى نموديم . ملائكه گويند : وارد بهشت شويد كه اجر عاملين اجر خوبى است . « 1 »\r\n\r\nفضيلت عفو و گذشت در روايات\r\nگذشت و عفو از كسى كه به نادانى يا به خاطر سوء اخلاق و كم ظرفيّتى در حقّ انسان بدى كرده ، از اخلاق حق و روش انبيا و اولياى الهى است .\r\nآيات قرآن مجيد از مردم مؤمن مىخواهد كه عفو و گذشت را از برنامه‌هاى جدّى خود قرار دهند ؛ روايات باب عفو روايات بسيار مهمى است كه لازم است تمام مردان مؤمن و زنان مؤمنه از آن روايات كه از منابع وحى و علم و دانش و بينش و نورانيّت و صداقت و تقوا و فضيلت رسيده مطلع گردند .\r\nرسول خدا صلى الله عليه و آله در يكى از سخنرانىهاى خود ، خطاب به مردم فرمودند :\r\nألا اخْبِرُكُمْ بِخَيْرِ خَلائِقِ الدُّنْيا وَ الآْخِرَةِ ؟ الْعَفْوُ عَمَّنْ ظَلَمَكَ ، وَ تَصِلُ مَنْ قَطَعَكَ ، وَ الاْحْسانُ إلى مَنْ أساءَ إلَيْكَ وَ إعْطاءُ مَنْ حَرَمَكَ . « 2 »\r\nآيا شما را خبر ندهم به بهترين شيوه‌هاى دنيا و آخرت ؟ گذشت از هر كه به تو ستم كرده ، پيوست با هر كه از تو بريده ، احسان به هر كه به تو بدى كرده و بخشش به هر كس كه از تو دريغ داشته است .\r\nامام صادق عليه السلام از رسول خدا صلى الله عليه و آله روايت مىكند :\r\nعَلَيْكُمْ بِالْعَفْوِ ، فَإنَّ الْعَفْوَ لايَزيدُ الْعَبْدَ إلّا عِزًّا ، فَتَعافَوا يُعِزَّكُمُ اللَّهُ . « 3 »\r\n\r\n\r\n","description":"","footnote":"\r\n( 1 ) - بحار الأنوار : 68 / 419 ، باب 93 ، حديث 48 ؛ المحجة البيضاء : 5 / 313 ؛ مجموعة ورّام : 1 / 124 .\r\n( 2 ) - الكافى : 2 / 107 ، حديث 1 ؛ وسائل الشيعة : 12 / 172 ، باب 113 ، حديث 15993 .\r\n( 3 ) - الكافى : 2 / 108 ، حديث 5 ؛ وسائل الشيعة : 12 / 169 ، باب 112 ، حديث 15984 .\r\n","page_name":" 385 ","page_number":385},
  {"content":"\r\n\r\nبر شما باد به گذشت ، عفو و گذشت جز عزّت براى عبد نيفزايد ، از هم بگذريد تا خدا به شما عزّت دهد .\r\nحضرت باقر عليه السلام فرمود :\r\nالنَّدامَةُ عَلَى الْعَفْوِ أفْضَلُ وَ أيْسَرُ مِنَ النَّدامَةِ عَلَى الْعُقُوبَةِ . « 1 »\r\nپشيمانى بر گذشت بهتر و آسان‌تر از پشيمانى بر كيفر است .\r\nرسول خدا صلى الله عليه و آله فرمود :\r\nقالَ مُوسى : يا رَبِّ ، أىُّ عِبادِكَ أعَزُّ عَلَيْكَ ؟ قالَ : الَّذى إذا قَدَرَ عَفا . « 2 »\r\nموسى به پروردگار عرضه داشت : الهى ، كدام بنده نزد تو عزيزتر است ؟\r\nفرمود : آن كه به وقت قدرت گذشت كند .\r\nدر روايت است :\r\nإنَّ رَسُولَ اللَّهِ لَمّا فَتَحَ مَكَّةَ طافَ بِالْبَيْتِ وَ سَعى وَ صَلَّى رَكْعَتَيْنِ ثُمَّ أتَى الْكَعْبَةَ فَأخَذَ بِعِضادَتَىِ الْبابِ فَقالَ : ما تَقُولُونَ وَ ما تَظُنُّونَ ؟ قالُوا : نَقولُ :\r\nأخٌ وَابْنُ عَمٍّ حَليمٌ رَحيمٌ - قالُوا ذلِكَ ثَلاثاً - فَقالَ رَسُولُ اللَّهِ صلى الله عليه و آله : أقولُ كَما قالَ أخى يُوسُفُ :\r\nلاتَثْريبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أرْحَمُ الرّاحِمينَ » « 3 »\r\nقالَ : فَخَرَجُوا كَأنَّما نُشِرُوا مِنَ الْقُبُورِ فَدَخَلُوا فِى\r\nالإْسْلامِ . « 4 »\r\nزمانى كه رسول خدا صلى الله عليه و آله مكّه را فتح كرد ، خانهء خدا را طواف و صفا و مروه را سعى كرد ، آنگاه دو ركعت نماز گزارد ، سپس كنار كعبه آمد و چهار چوب\r\n\r\n\r\n","description":"","footnote":"\r\n( 1 ) - الكافى : 2 / 108 ، حديث 6 ؛ وسائل الشيعة : 12 / 170 ، باب 112 ، حديث 15986 .\r\n( 2 ) - المحجة البيضاء : 5 / 319 ؛ منية المريد : 323 .\r\n( 3 ) - يوسف ( 12 ) : 92 .\r\n( 4 ) - المحجة البيضاء : 5 / 319 ؛ تفسير السمرقندى : 2 / 44 ، الدرّ المنثور : 4 / 34 .\r\n","page_name":" 386 ","page_number":386},
  {"content":"\r\n\r\nدرِبيت را گرفت و به مردم فرمود : چه مىگوييد و چه گمان مىبريد ؟ گفتند :\r\nمىگوييم برادر و پسر عموى مايى و تو را بردبارى و رحمت است - اين جمله را سه بار تكرار كردند - حضرت فرمود : من هم همان را مىگويم كه برادرم يوسف گفت : « برويد ، آزاديد ، امروز بر شما سرزنشى نيست ، خداوند از شما درگذرد و او بهترين رحم كنندگان است . » راوى مىگويد : آن چنان كه مردگان از قبر درآيند ، از مسجد خارج شدند و اسلام را پذيرفتند .\r\n\r\nعفو و گذشت مردان الهى\r\nشخصى به خواجه نصير الدين طوسى به هنگامى كه بر مسند قدرت بود نامه‌اى بسيار تند كه در آن به خواجه توهين بدى شده بود نوشت ، ولى خواجهء بزرگوار كه از اولياى الهى بود از او گذشت .\r\nدر روايت آمده است كه :\r\nشخصى در وسط بازار به مالك اشتر نخعى در آن هنگام كه از جانب اميرالمؤمنين امير ارتش اسلام بود ، توهين كرد در حالى كه مالك را نشناخته بود ، مالك از نزد او رفت ، مردم آن شخص را نسبت به عمل زشتش سرزنش كردند ، او به دنبال مالك رفت و وى را در مسجد يافت ، تا عذرخواهى كند ، مالك به او فرمود :\r\nمن بدينجا آمدم و براى تو دو ركعت نماز خواندم و سپس از خداوند براى تو طلب مغفرت نمودم . « 1 »\r\n\r\nمسألهء رفق و مدارا و دوستى\r\nچون به سبب مجاهدت ، برنامهء غضب و آتش خشم و آب كظم غيظ فرو نشست و حالت بردبار و حلم ، انسان را به عرصه‌گاه عفو و گذشت رهنمون شد ، نوبت رفق\r\n\r\n\r\n","description":"","footnote":"\r\n( 1 ) - مجموعة ورّام : 1 / 2 ؛ بحار الأنوار : 42 / 157 ، باب 124 ، حديث 25 .\r\n","page_name":" 387 ","page_number":387},
  {"content":"\r\n\r\nو مداراى با مردم مىرسد ، مدارا و رفقى كه مورد علاقهء حق و دستور جناب او در قرآن و كتب آسمانى و از اخلاق انبيا و اولياى الهى است .\r\n\r\nرفق و مدارا در روايات\r\nروايات و اخبار كتب معتبرهء شيعه در اين زمينه رهنمودهاى مهمّى دارند :\r\nحضرت باقر عليه السلام فرمود :\r\nإنَّ لِكُلِّ شَىْءٍ قُفْلًا ، و قُفْلُ الإْيمانِ الرِّفْقُ . « 1 »\r\nبه راستى كه براى هر چيزى قفلى است و قفل ايمان نرمش است .\r\nعلّامهء مجلسى در زمينهء حديث بالا مىفرمايد :\r\nرفق عبارت از نرمى و مهر و ترك بزرگ منشى و سختگيرى است در گفتار و كردار بر مردم در هر حال خواه آن كه به او بىادبى كرده باشند يا نه .\r\nو در اينجا ايمان به گوهر نفيسى تشبيه شده كه بايد نسبت به نگهداريش توجه شود و دل گنجينهء آن است و نرمش قفل آن كه ايمان را از دستبرد شياطين و دزدان راه حق حفظ نمايد . « 2 » سختى كردن و دشنام و قهر زدن و تباهىهاى ديگر مايهء كاستى و نابودى ايمان گردند .\r\nامام صادق عليه السلام از رسول خدا صلى الله عليه و آله روايت كند :\r\nالرِّفْقُ يُمْنٌ ، وَالْخُرْقُ شُؤْمٌ . « 3 »\r\nنرمش ميمنت دارد و سختگيرى شوم است .\r\n\r\n\r\n","description":"","footnote":"\r\n( 1 ) - الكافى : 2 / 118 ، حديث 1 ؛ وسائل الشيعة : 15 / 269 ، حديث 20479 .\r\n( 2 ) - بحار الأنوار : 72 / 55 ، باب 42 ، ذيل حديث 20 .\r\n( 3 ) - الكافى : 2 / 119 ، حديث 4 ؛ وسائل الشيعة : 2 / 498 ، باب 9 ، حديث 2742 .\r\n","page_name":" 388 ","page_number":388},
  {"content":"\r\n\r\nاز امام باقر عليه السلام روايت شده است :\r\nإنَّ اللَّهَ عَزَّ وَ جَلَّ رَفيقٌ يُحِبُّ الرِّفْقَ ، وَ يُعْطِى عَلَى الرِّفْقِ ما لا يُعْطِى عَلَى الْعُنْفِ . « 1 »\r\nبه راستى خداى عزّ و جلّ داراى رفق و نرمش است و رفق را دوست دارد و به نرمش عوض و اثرى دهد كه به سختگيرى ندهد .\r\nامام باقر عليه السلام از رسول خدا صلى الله عليه و آله روايت مىكند :\r\nإنَّ الرِّفْقَ لَمْ يُوضَعْ عَلى شَىْءٍ إلّا زانَهُ ، وَ لانُزِعَ مِنْ شَىْءٍ إلّا شانَهُ . « 2 »\r\nرفق را به چيزى ننهند مگر آن كه آن را زيور بخشد و از چيزى نگيرند جز آن كه زشتش نمايد .\r\nرسول خدا صلى الله عليه و آله فرمودند :\r\nإنَّ فِى الرِّفْقِ الزّيادَةَ وَ الْبَرَكَةَ ، وَ مَنْ يُحْرَمِ الرِّفْقَ يُحْرَمِ الْخَيْرَ . « 3 »\r\nبه راستى در نرمش فزونى و بركت است ، هر كه از نرمش محروم است از خير محروم است .\r\nهِشامِ بْنِ أحْمَدَ ، عَنْ أبِى الْحَسَنِ عليه السلام قالَ : قالَ لى - وَ جَرى بَيْنى وَ بَيْنَ رَجُلٍ مِنْ الْقَوْمِ كَلامٌ فَقالَ لى : ارْفُقْ بِهِمْ فَإنَّ كُفْرَ أحَدِهِمْ فى غَضَبِهِ ، وَ لا خَيْرَ فيمَنْ كانَ كُفْرُهُ فى غَضَبِهِ . « 4 »\r\nهشام بن احمد مىگويد : در حالى كه ميان من و مردى از مردم سخنى رفته بود ، حضرت ابىالحسن به من فرمودند : با آنان نرمش كن ؛ زيرا هر كدامشان\r\n\r\n\r\n","description":"","footnote":"\r\n( 1 ) - الكافى : 2 / 119 ، حديث 5 ؛ وسائل الشيعة : 15 / 269 ، باب 27 ، حديث 20478 .\r\n( 2 ) - الكافى : 2 / 119 ، حديث 6 ؛ وسائل الشيعة : 2 / 498 ، باب 9 ، حديث 2741 .\r\n( 3 ) - الكافى : 2 / 119 ، حديث 7 ؛ وسائل الشيعة : 15 / 271 ، باب 27 ، حديث 20486 .\r\n( 4 ) - الكافى : 2 / 119 ، حديث 10 ؛ وسائل الشيعة : 15 / 271 ، باب 27 ، حديث 20488 .\r\n","page_name":" 389 ","page_number":389},
  {"content":"\r\n\r\nبه محض اين كه خشم گيرند به كفر گرايند و خيرى نباشد در كسى كه كفر او در خشم است .\r\nحضرت موسى بن جعفر عليه السلام فرمود :\r\nالرِّفْقُ نِصْفُ الْعَيْشِ . « 1 »\r\nنرمى و خوشخويى و لطف ، نيمى از زندگى است .\r\nرسول خدا عليه السلام فرمودند :\r\nلَوْ كانَ الرِّفْقُ خَلْقاً يُرى ما كانَ مِمّا خَلَقَ اللَّهُ شَىْءٌ أحْسَنَ مِنْهُ . « 2 »\r\nاگر رفق و نرمش به چشم ديده مىشد ، آفريده‌اى از آن زيباتر و نيكوتر نبود .\r\nحضرت صادق از رسول خدا صلى الله عليه و آله روايت مىفرمايد كه :\r\nمَا اصْطَحَبَ اثْنانِ إلّا كانَ أعْظَمُهُما أجْراً وَ أحَبُّهُما إلَى اللَّهِ عَزَّ وَ جَلَّ أرْفَقُهُما بِصاحِبِهِ . « 3 »\r\nدو كس با هم مصاحبت و دوستى نكنند ، جز آن كه مزد بيشتر و محبوبيت فزون‌تر نزد خداوند از آن كس است كه به دوست خود نرمش و لطف بيشتر دارد .\r\nحضرت صادق عليه السلام فرمود :\r\nمَنْ كانَ رَفيقاً فى أمْرِهِ نالَ ما يريدُ مِنَ النّاسِ . « 4 »\r\nهر كه در كار خود داراى نرمش باشد ، بدانچه از مردم خواهد ، برسد .\r\n\r\n\r\n","description":"","footnote":"\r\n( 1 ) - الكافى : 2 / 120 ، حديث 11 ؛ وسائل الشيعة : 15 / 270 ، باب 27 ، حديث 20483 .\r\n( 2 ) - الكافى : 2 / 120 ، حديث 13 ؛ وسائل الشيعة : 15 / 270 ، باب 27 ، حديث 20482 .\r\n( 3 ) - الكافى : 2 / 120 ، حديث 15 ؛ وسائل الشيعة : 15 / 271 ، باب 27 ، حديث 20490 .\r\n( 4 ) - الكافى : 2 / 120 ، حديث 16 ؛ وسائل الشيعة : 15 / 272 ، باب 27 ، حديث 20492 .\r\n","page_name":" 390 ","page_number":390},
  {"content":"\r\n\r\n\r\nمسألهء مهرورزى و دلسوزى به يكديگر\r\nدر اين باب قرآن مجيد و روايات برنامه‌هاى مهمّى را ارائه كرده‌اند :\r\nامام صادق عليه السلام به يارانشان مىفرمودند :\r\nاتَّقُوا اللَّهَ وَ كُونُوا إخْوَةً بَرَرَةً ، مُتَحابّينَ فِى اللَّهِ ، مُتَواصِلينَ مُتَراحِمينَ ، تَزاوَرُوا وَ تَلاقُوا وَ تَذاكَرُوا أمْرَنا وَ أحْيُوهُ . « 1 »\r\nاز خدا پروا كنيد ( تقوا و اجتناب از محرّمات پيشه كنيد ) و برادران نيك رفتارى باشيد ، در راه خدا به همديگر دوستى كنيد ، پيوند با هم داشته باشيد ، نسبت به يكديگر مهربانى نماييد ، به زيارت و ديدار هم برويد ، برنامهء ما را به هم يادآورى كرده و آن را زنده بداريد .\r\nامام صادق عليه السلام فرمودند :\r\nتَواصَلُوا وَ تَبارُّوا وَ تَراحَمُوا وَ كُونُوا إخْوَةً بَرَرَةً كَما أمَرَكُمُ اللَّهُ عَزَّ وَ جَلَّ . « 2 »\r\nبا هم پيوند داشته باشيد ، به هم نيكى كنيد ، به هم مهربانى نماييد و برادران خوشرفتارى باشيد ، چنان كه خداوند عزّ و جلّ شما را به آن امر فرموده است .\r\nامام صادق عليه السلام فرمود :\r\nيَحِقُّ عَلَى الْمُسْلِمينَ الاْجْتِهادُ فِى التَّواصُلِ ، وَ التَّعاوُنِ عَلَى التَّعاطُفِ ، وَالْمُواساةِ لأِهْلِ الْحاجَةِ ، وَ تعاطُفِ بَعْضِهِمْ عَلى بَعْضٍ حَتَّى تَكُونُوا كَما أمَرَكُمُ اللَّهُ عَزَّ وَ جَلَّ :\r\nرُحَماءُ بَيْنَهُمْ\r\nمُتَراحِمينَ ، مُغْتَمّينَ لِما غابَ عَنْكُمْ مِنْ أمْرِهِمْ عَلى ما مَضى عَلَيْهِ مَعْشَرُ الأْنْصارِ عَلى عَهْدِ رَسُولِ اللَّهِ صلى الله عليه و آله . « 3 »\r\n\r\n\r\n","description":"","footnote":"\r\n( 1 ) - الكافى : 2 / 175 ، حديث 1 ؛ وسائل الشيعة : 12 / 22 ، باب 10 ، حديث 15539 .\r\n( 2 ) - الكافى : 2 / 175 ، حديث 2 ؛ بحار الأنوار : 71 / 401 ، باب 28 ، حديث 46 .\r\n( 3 ) - الكافى : 2 / 175 ، حديث 4 ؛ وسائل الشيعة : 12 / 215 ، باب 124 ، حديث 16119 .\r\n","page_name":" 391 ","page_number":391},
  {"content":"\r\n\r\nبر مسلمانان است كه كوشا باشند در پيوستن با هم و كمك كردن به هم در مهرورزى و همراهى با نيازمندان و در محبّت به يكديگر ، تا آن چنان كه خداوند شما را امر فرموده : « مهربانان در بين خودشان » مهرورز به يكديگر باشيد و غمناك شويد براى آنچه از مسلمانان در دسترس نداريد ، بر همان روشى كه انصار در دوران رسول خدا صلى الله عليه و آله داشتند .\r\n اگر عالم همه پرخار باشد * دل عاشق همه گلزار باشد\r\nوگر بيكار گردد چرخ گردون * جهان عاشقان بر كار باشند\r\nهمه غمگين شوند و جان عاشق * لطيف و خرّم و عيّار باشد\r\nبه عاشق ده تو هر جا شمع مرده است * كه او را صدهزار انوار باشد\r\nوگر تنهاست عاشق نيست تنها * كه با معشوق پنهان يار باشد\r\nشراب عاشقان از سينه جوشد * حريف عشق در اسرار باشد \r\n( مولوى )\r\n\r\n","description":"","footnote":"","page_name":" 392 ","page_number":392},
  {"content":"\r\n . \r\n","description":"","footnote":"","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n . \r\n","description":"","footnote":"","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n . \r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n . \r\n","description":"","footnote":"","page_name":" 399 ","page_number":399},
  {"content":"\r\n . \r\n\r\n","description":"","footnote":"","page_name":" 400 ","page_number":400}
  ]