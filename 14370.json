[
  {"content":"\r\n\r\nبسم الله الرحمن الرحيم\r\n\" بسم الله \" دستخط مبارك حضرت امام خمينى قدس سره\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشابك 7 - 050 - 470 - 964 - 978\r\nISBN 978 - 964 - 470 - 050 - 7\r\nعلى عليه السلام وفلسفهء الهى\r\nمؤلف : علامه سيد محمد حسين طباطبائى\r\nمترجم : سيد ابراهيم سيدعلوى\r\nموضوع : معارف\r\nقطع : رقعى\r\nنوبت چاپ : چهارم ( ويرايش جديد )\r\nچاپ و نشر : دفتر انتشارات اسلامى\r\nتعداد مجلدات : يك جلد\r\nتعداد صفحات : 108\r\nتاريخ انتشار : بهار 1388\r\nشمارگان : 1000\r\nدفتر انتشارات اسلامى\r\nوابسته به جامعهء مدرسين حوزهء علميه قم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nعلى عليه السلام\r\nوفلسفهء الهى\r\nمؤلف : علامه سيد محمد حسين طباطبائى ( صاحب تفسير الميزان )\r\nمترجم : سيد ابراهيم سيد علوى\r\nدفتر انتشارات اسلامى\r\nوابسته به جامعهء مدرسين حوزهء علميهء قم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\n[ مقدمهء بنياد 
  ]\r\n8 / 6 / 1360 بسم اللّه الرحمن الرحيم\r\nبنياد علمى و فكرى استاد علامه سيد محمد حسين طباطبائى\r\nبه منظور احياى كامل آثار علمى مرحوم علامهء طباطبائى و نشر منظم و سريع آنها بدينوسيله به جامعه مدرسين اين حق داده مىشود كه نسبت به تهيه و تدوين آثار معظم‌له در بهترين وضع از لحاظ طبع و نشر و قيمت اقدام نموده در قدم اول از ترجمه تفسير الميزان شروع نمايند و نسبت به ساير آثار بعدا اقدام خواهد شد .\r\nبدينوسيله به عموم علاقمندان به آثار علمى فيلسوف شرق و مفسر كبير قرآن استاد علامه طباطبائى اعلام مىشود كه به زودى مىتوانند آثار استاد و منجمله ترجمه تفسير الميزان را از انتشارات جامعهء مدرسين خريدارى كنند ضمنا براى چندمين بار از ناشرين مختلف ميخواهيم بدون نظر اين بنياد دست به انتشار آثار استاد نزنند .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدّمهء ناشر\r\n وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  . « 1 »\r\nخداوند متعال ، آخرين سفير بشير و نذير خويش را در منطقه‌اى به رسالت مبعوث فرمود كه به « جاهليّت » مشهور بود ؛ و در عصرى كه در ميان قوم عرب ، هيچ نشانى از دانش و تمدّن نبود بلكه تودهء مردم با خواندن و نوشتن بيگانه بودند .\r\nپيامبر اكرم صلّى اللّه عليه و إله مأموريّت يافت تا آن قوم سركش و جاهل را به راه هدايت و سعادت - كه توحيد و عبوديّت خالق يكتا بود - رهنمون سازد .\r\nپس از رسول خدا صلّى اللّه عليه و إله على عليه السّلام به عنوان جانشين به حقّ او ، با نشر و پخش سخنان حكيمانه و سرشار از معارف و فلسفهء الهى ، حيرت و شگفتى همگان را برانگيخت تا جايى كه او را در فضايل ، كمالات ، حكمت و معارف بلند و بىساحل علوم نسخهء ممتاز خلقت ، لقب داده‌اند .\r\nمؤلّف فقيد مرحوم علّامهء طباطبائى در اين مجموعهء ارزشمند كه\r\n\r\n\r\n","description":"","footnote":"\r\n( 1 ) - الذاريات : 56 .\r\n","page_name":" 5 ","page_number":5},
  {"content":"\r\n\r\nبه نام « على عليه السّلام و فلسفهء الهى » ناميده شده ، بخشى از سخنان حكيمانهء على عليه السّلام را در موضوعات مختلف نقل ، و به رموز و دقايق شگفت‌انگيز آنها پرداخته ، و مترجم محترم نيز اين مجموعه را با قلمى روان به فارسى برگردانده است .\r\nاين دفتر ، پس از بررسى و ويرايش جديد ، آن را در اختيار علاقه‌مندان و شيفتگان معارف اسلامى قرار مىدهد . به اميد آن‌كه مورد قبول خداوند متعال قرار گيرد ان شاء اللّه .\r\nدفتر انتشارات اسلامى\r\nوابسته به جامعهء مدرّسين حوزهء علميّهء قم\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدّمهء مترجم\r\nاين رسالهء شريفه و كتاب ارزنده كه در دست خوانندگان گرامى قرار گرفته ، يكى از جزوه‌هاى سنگين و گرانبها و از جمله رساله‌هاى مختصر و مفيدى است كه استاد علّامهء طباطبائى رحمه اللّه در زمينه‌هاى مختلف علمى و مذهبى به رشتهء تحرير درآورده‌اند .\r\nنام اين رساله « على عليه السّلام و فلسفهء الهى » و موضوع بحثش - چنان‌كه از نام آن پيداست - مطالب و مسائل فلسفى و مباحث الهى است كه در لابلاى سخنان على عليه السّلام آمده و قرنها در مطاوى كتابها محفوظ مانده و كمتر كسى به رموز و دقايق آنها پىبرده است .\r\nچند سال پيش موقعى كه نزد ايشان درس مىخواندم و در جلسات بحث تفسير و فلسفه‌شان حاضر مىشدم و در خور استعدادم از خرمن معارف و علوم آن شخصيّت روحانى و مرد الهى خوشه مىچيدم ، رسالهء خطّى مزبور به دستم رسيد . من بيشتر از يك‌بار آن‌را خواندم و استفاده‌ها كرده و لذّتها بردم .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nدر آن زمان تصميم گرفتم آن‌را ترجمه كنم و در مقدّمهء كتابم ( جهان بينى و جهان‌دارى على عليه السّلام ) كه تقريبا در همان رشته و راجع به همان موضوع رساله ، تأليف يافته بود ، درج كنم ليكن مانعى پيش آمد كه مرا از انجام مقصودم بازداشت ، لذا رساله را دوباره به خود استاد رحمه اللّه برگرداندم .\r\nدر آن هنگام كه رساله را مىخواندم ، اسلوب بحث و سبك نگارش رساله و نيز عالى بودن سطح مطالب و محتويات آن ، مرا فوق‌العاده تحت تأثير قرار داده و مايهء شگفتى و اعجاب من شده بود ؛ زيرا اين رساله با وصف اختصار و كوچكى حجمش ، به دريايى بس عميق مىماند كه در قعر آن ، انواع جواهرات قيمتى و گرانقدر كه با غوص و غيره تمام شدنى نيست ، وجود داشته باشد .\r\nاين رساله به طور كلّى هدف فلسفه و به ويژه هدف و موضوع فلسفهء الهى را روشن مىكند و نيز مىكوشد بين فلسفه و دين هماهنگى و وحدت‌نظر ايجاد نمايد و با براهين روشن و دلايل قرص عقلى ، اثبات مىكند كه هيچ‌گونه تضاد و تناقضى ميان آنها نيست بلكه آن‌دو داراى هدفهاى مشتركى هم مىباشند .\r\nاز جملهء مباحث رساله ، « فلسفهء الهى اسلام يا كمال فلسفه » است . مؤلّف محترم رحمه اللّه با استادى و مهارت ويژه‌اى بيان مىكند كه چگونه فلسفه از مراحل ابتدايى ، رشد و نموّ كرده و مراتب تكامل را پيموده و در اسلام به اوج ترقّى و كمال رسيده است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nدر پايان مقدّمه ، مؤلّف رحمه اللّه اجمالى از زندگانى على عليه السّلام را بازگو كرده و بيان داشته است كه سخنان على عليه السّلام پيرامون معارف الهى و مسائل فلسفى ، جدّا منحصر بفرد است و جز از على عليه السّلام كسى لب به بيان اين حقايق نگشوده است .\r\nپس از اتمام مقدّمه ، مؤلّف تقريبا سيزده فصل از گفتار گوناگون على عليه السّلام را در موضوعات مختلف مورد بحث قرار داده و بيانات شيوا و گهرآساى امام به حق را زينت‌بخش صفحات كتاب كرده است .\r\nمؤلّف محترم رحمه اللّه آنچه‌را كه على عليه السّلام در جمله‌هاى كوتاه و عبارتهاى فشرده خلاصه كرده ، شرح و بسط داده و در پرتو فهم روحانى و در سايهء نيروى فكرى و ذوق فلسفى ، پرده‌هايى از روى سخنان على عليه السّلام كنار زده و حقايق و اسرار و رموزى را آشكار ساخته است .\r\nخوانندهء عزيز ! اگر در مطالب اين رساله دقّت كند و با نظر عميق در لابلاى شرح و توضيحات مؤلّف گرانمايه توجّه خاص مبذول بدارد ، قضاوت خواهد كرد كه در اين رسالهء كوچك ، حقايقى بس ارزنده و گرانقدر نهفته شده است و مؤلّف بزرگوار ، در سخنان على عليه السّلام به رموز و اسرارى بس شگفت‌انگيز و عالى برخورده است كه پيش از على عليه السّلام آن حقايق جملگى ناشناخته مانده بود .\r\nاين عشق و علاقه به اين رساله در اعماق دل من مانند آتشى كه زير خاكستر پنهان باشد ، باقى مانده بود و هميشه در آرزوى نشر و پخش آن بودم تا اين‌كه در اين اواخر ، فرصتى دست داد دوباره\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nرساله را از معظّم‌له گرفتم و آن‌را به فارسى برگرداندم و خدا را شكر مىگزارم كه به نشر عربى و فارسى آن هردو توفيق يافتم . از خداى بزرگ مىخواهيم كه ما را توفيق عنايت كند تا بتوانيم هرچه بيشتر و بهتر از آثار استاد معظّم استفاده كنيم .\r\nتهران - سيّد ابراهيم سيّد علوى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفلسفه چيست ؟ و فلسفهء الهى كدام است ؟\r\nانسان از به دو پيدايشش تاكنون بلكه هميشه علاقه‌مند و عاشق وجود خارجى اشياء بوده و هست ؛ زيرا يگانه چيزى كه نظر او را به خود جلب مىكند ، واقعيّت پديده‌هاست و بس ؛ جز به آن ، التفات ندارد و به غير آن رو نمىآورد و در حقيقت در جهان خارج جز واقعيّت ، وجود ندارد و هرچه هستى دارد و جامهء وجود پوشيده ، داراى واقعيّت مىباشد .\r\nپس حكم به واقعيّت و باور نسبت به وجود خارجى ( يعنى اين‌كه در جهان خارج چيزهايى واقعا هستى دارند ) از نخستين علوم بشرى و از اصيل‌ترين معارف انسانى است كه تمام صفات و شرايط يك مسألهء ضرورى و بديهى در آن جمع است ؛ مثلا كودك نوزادى با احساس تازه‌اى كه خداوند به او بخشيده است ، اگر در حالاتش دقّت كنيم و هرگاه حركات او را از نخستين زمانى كه قدم در جادّهء زندگى مىگذارد زير نظر بگيريم ، مىبينيم كه گاهى پستان مادر را به عنوان\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nتغذيه و مكيدن شيرى كه براى او فراهم آمده مىگيرد و نيز به همين غرض اشياى ديگر را به دهان خود نزديك مىكند ؛ امّا پس از چند بار تكرار اين عمل ، جز پستان مادر را نمىگيرد و از چيزهاى ديگر - هر چه باشد - اعراض مىكند .\r\nاو كه نخست همه چيز را اعمّ از خوردنى مانند ميوه و نان و غيرخوردنى نظير سنگ ، چوب و آهن پاره و غيره به دهان مىبرد و مىخواست آنها را بخورد ، پس از اندك زمانى ، جز چيزهايى را كه قابل اكل هستند ، نمىخورد و به‌طور جدّى از خوردن اشياى غير مأكول ، خوددارى مىكند ؛ راستى راز اين كار چيست ؟ !\r\nآيا جز اين است كه نخستين توجّه كودك به واقعيّت اشياء و احساسش نسبت به واقعيّت امور ، خواه و ناخواه او را به تمييز حق از باطل ، صحيح از خطا و خلاصه هرشىء واقعيّت‌دار از غيرواقعى ، ناگزير ساخته و او را وادار مىنمايد كه به حقيقت بچسبد و از غير آن روگردان شود ؟\r\nما اگر دامنهء اين مطالعه و كاوش را توسعه و گسترش دهيم و در احوال افراد انسان - هركه باشد و در هرشرايطى قرار گرفته باشد - تأمّل و دقّت كنيم ، خواهيم ديد كه آنان در تمام مراحل زندگى همين راه را مىپيمايند و دائما در تمام شؤون زندگى مىخواهند درست را از نادرست و حق را از باطل بازشناسند . پس انسان در زندگى خود همّ و هدفى بزرگتر از اين ندارد كه مىكوشد دچار اشتباه و خطا نشود\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو امر باطل و بىحقيقت را به جاى حقيقت و واقعيّت نگيرد .\r\nهمچنين است حال ملّتهاى گذشته .\r\nاگر ما به آنچه در تاريخ از آنان ثبت و ضبط گرديده مراجعه كنيم و رفتار و آداب و آنچه را كه آثار و ميراثهاى آنان به آن دلالت دارد ، مورد بررسى قرار دهيم ، خواهيم ديد كه روش آنان در زندگى فردى و اجتماعى جز آن‌كه گفته آمد ، نبوده است . آنان نيز در اين صدد بوده‌اند كه وسيله‌اى به دست آورند تا حقايق را از اشياى بىحقيقت - كه احيانا ميان آنها اشتباه رخ مىدهد - بازشناسند و پس از به دست آوردن چنين ميزانى ، جز به آنچه آن‌را حق و درست دريافته بودند ، چنگ نمىزدند و به غير آنچه در نتيجهء جستجو و تفحّص به آن رسيده و به عنوان حقيقت باز يافته بودند ، دل نمىبستند و اين همان است كه ما آن‌را « فلسفه » مىخوانيم .\r\nانسان هميشه با ولع و حرص شديدى به اين نوع بحث و كنكاش پرداخته و مىپردازد و آن‌را در تمام شؤون هستى و وجود خويش و در كلّيّهء آنچه زندگىاش براساس آن جريان دارد ، به كار مىبرد ، اگرچه از اين عمل ، خودآگاهى كافى و مفصّل ندارد .\r\nامّا بالأخره اين احساس روانى انسان ، بدون كوچكترين خستگى و درماندگى ، به عمل و تلاش خود ادامه مىدهد و در تمام جزئيات زندگانى خود در اين مسير راه مىسپارد و بسا اين بحث و فحص را روى قريحهء تعميم - كه در نهاد انسان قرار دارد - گسترش و تعميم داده\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nو از اصل وجود و اقسام و خواص و احكام آن به طور كلّى و عمومى بحث به عمل مىآورد و به دنبال آن به فكر و انديشه پيرامون علّت و معلول ، امكان و وجوب ، قوّه و فعل ، قدم و حدوث مىپردازد .\r\nاين‌گونه مباحث اگرچه فقط به طور اجمال و سربسته براى انسان ، معلوم و مفهوم بوده است ليكن بالأخره او را از عالم طبيعت به ماوراى آن متوجّه ساخته و خواه و ناخواه به غور در مسألهء مبدأ و اصل هستى ، سوق داده است ؛ چون انسان دريافته كه جهان مادّى به تنهايى همراه فقر و نياز است و بدون اعتماد و تكيه به يك مبدئى كه احتياج او را بر طرف سازد و به او هستى بخشد ، نمىتواند به پاى خود بايستد تا بالأخره داراى يك نوع استقلال وجودى گردد و اين همان « فلسفهء الهى » است كه از هستى و وجود خداوند عزّ اسمه بحث مىكند . و اين اگرچه خود يكى از صدها موضوعى است كه در فلسفهء عمومى مورد بحث قرار مىگيرند الّا اين‌كه تحقيق دربارهء آن ، ديگر مسائل فلسفى را از حال تشتّت و پراكندگى به سوى وحدت و يكپارچگى مىكشاند و آنها را به صورتى آراسته‌تر و در شكلى زيباتر ظاهر مىسازد ؛ چون اين تنها فلسفهء الهى است كه بين تمام موجودات و پديده‌ها ( كه موضوع فلسفهء عمومى هستند ) به واسطهء ذات بارى تعالى - كه آفريدگار و هستىبخش همهء آنهاست - ارتباط برقرار كرده و همبستگى و وحدت شگفت‌آورى به‌وجود مىآورد .\r\nخواننده متتبّع ، اين حقيقت را از يك سو مىتواند در لابلاى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنظريّات فلسفى و حكمى كه از هند و مصر قديم ، بابل ، روم و يونان به ميراث مانده و در مطاوى « 1 » آنچه از محقّقين فلاسفهء اسلامى به دست ما رسيده ، دريابد .\r\nو از ديگر سو ، از آن سلسله كتب آسمانى كه به حضرت موسى و عيسى و ديگر انبيا عليهم السّلام منسوب است ، سپس از آنچه در قرآن از پيامبران گذشته با اختلاف طبقاتشان نقل شده و در پايان از تعاليمى كه خداوند بر پيغمبر اسلام وحى فرموده به خوبى و وضوح كامل در خواهد يافت ؛ چون هرفرد محقّق و صاحب نظر با دقّت و تأمّل پيرامون اين نظريّات و آرا خواهد ديد كه بحث دربارهء جهان بالا و ماوراى مادّى دائما در حال تحوّل بوده و اندك اندك داراى جلا و صفاى بيشترى شده و به تدريج ، تكامل پيدا كرده است و هرچه اين مسائل روشن‌تر و واضح‌تر شده و دامنه آنها وسيع‌تر گشته است ، گره مشكلات و مجهولات بيشترى باز گرديده و مطالب و مسائل ساده و ناقص ، قوام و استوارى زيادترى پيدا نموده است و ما در آينده توضيح بيشترى در اين زمينه خواهيم داد .\r\n\r\n\r\n","description":"","footnote":"\r\n( 1 ) - حلقه‌ها و پيچيدگيهاى چيزى مانند پيچيدگى ريسمان يا روده ، واحدش مطوى ( فرهنگ عميد ) .\r\n","page_name":" 15 ","page_number":15},
  {"content":"\r\n\r\n\r\nدين و فلسفه\r\nاين ، دور از انصاف و ستمى آشكار است كه بين اديان آسمانى و فلسفهء الهى جدايى بيفكنيم . آيا دين جز مجموعه‌اى از معارف اصيل الهى و يك سلسله مسائل فرعى اخلاقى و حقوقى است ؟ البتّه با سعه و ضيقى كه اديان آسمانى داشته‌اند ؛ مگر نه اين است كه انبيا مردانى بودند كه به دستور خداوند ، اجتماعات بشرى را به سوى سعادت حقيقى و ايده‌آل ، رهبرى مىنمودند ؟\r\nآيا سعادت انسان جز در اين است كه در پرتو تعاليم آسمانى و به كمك هوش و استعداد خدادادى - كه با آن مجهّز و به واسطهء آن ، اسرار و رازهاى آفرينش را درك مىكند - به شناخت حقايق نايل آيد و در زندگى خويش ، روش معتدل را پيش گيرد و از افراط و تفريط بپرهيزد ؟\r\nآيا انسان مىتواند در اندر يافت معارف و علوم ، بر خلاف طبيعت خويش به دامن استدلال چنگ نزند ؟ پس چگونه اديان\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nآسمانى و انبيا و سفراى الهى مىتوانند مردم را به راهى مخالف فطرت و طبيعت آنان دعوت كنند و آنان را به پذيرش بدون دليل و حجّت ، امر نمايند و در نتيجه در مسير غير طبيعى و ضدّ عقل ، سوق دهند ؟\r\nاصولا بين روش انبيا در دعوت مردم به حق و حقيقت و بين آنچه انسان از طريق استدلال درست و منطقى به آن مىرسد ، فرقى وجود ندارد ، تنها فرقى كه هست ، عبارت از اين است كه پيغمبران از مبدأ غيبى استمداد مىجستند و از پستان وحى ، شير مىنوشيدند ؛ ولى مع ذلك با مقام ارجمند و والايى كه داشتند و با وصف ارتباطى كه بين ايشان و جهان بالا برقرار بوده ، در عين حال خودشان را تنزّل داده و در سطح فكر تودهء مردم قرار مىدادند و به اندازهء فهم و درك آنان به سخن مىپرداختند و از بشر مىخواستند كه اين نيروى فطرى همگانى را به كار ببرند . « 1 »\r\nرسول خدا در حديث معروفى فرموده :\r\n« انّا معاشر الأنبياء امرنا ان نكلّم النّاس على قدر عقولهم » . « 2 »\r\nپس ساحت انبيا و دامن پيغمبران منزّه‌تر و پاكتر از اين است كه مردم را وادار كنند تا در امور ، بدون بصيرت قدم بردارند و يا آنان را به\r\n\r\n\r\n","description":"","footnote":"\r\n( 1 ) - يعنى توسّل به استدلال و چنگ زدن به دليل استوار و منطقى .\r\n( 2 ) - ما پيامبران در سطح فكر عمومى مردم با آنان سخن مىگوييم ( ر . ك :\r\nاصول كافى : 1 / 23 / ح 15 ) .\r\n","page_name":" 17 ","page_number":17},
  {"content":"\r\n\r\nتبعيّت كوركورانه مجبور سازند .\r\nوانگهى - چنانچه خاطرنشان ساختيم - سخنانى كه پيغمبران با مردم داشتند ، در محدودهء استعداد و درك و فهم آنان بوده است و اگر معجزه‌اى مىآوردند به استناد دليل و برهان عقلى با آنان احتجاج مىكردند و با دلالت عقلى كه آن معجزات داشتند ، صحّت دعوى خويش را به اثبات مىرساندند .\r\nقرآن كريم خود بهترين شاهد و گواه صحّت و راستى ادّعاى ماست ؛ زيرا هرچه راجع به مبدأ و معاد و ديگر مسائل ماوراى طبيعت سخن به ميان مىآورد و اجتماع بشرى را به قبول آنها دعوت مىكند ، جز از طريق استدلال و ارائهء دليل روشن ، سخن به ميان نمىآورد و به غير دليل و برهان قانع نمىشود .\r\nقرآن ، علم ، بينش و استقلال در فهم را مىستايد و جهل و تقليد كوركورانه را تقبيح نموده و به سختى مورد نكوهش قرار مىدهد . اين منطق قرآن است كه مىگويد :\r\n قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي . . .  . « 1 »\r\n« بگو اين است راه من كه با بصيرت تمام و بينش همه جانبه به سوى خدا مىخوانم خود و پيروانم را » .\r\nپس دين ، هدفى جز اين ندارد كه مىخواهد مردم به كمك استدلال و با سلاح منطق عقلى و به نيروى برهان - كه فطرتا با آن\r\n\r\n\r\n","description":"","footnote":"\r\n( 1 ) - يوسف : 108 .\r\n","page_name":" 18 ","page_number":18},
  {"content":"\r\n\r\nمجهّزند - به شناخت حقايق جهان ماوراى طبيعت نايل آيند و اين همان « فلسفهء الهى » است .\r\nپس شما خوانندهء عزيز ! آن سخنان پوچ و واهى كه برخى از اروپائيان اظهار داشته و عدّه‌اى از ماها هم آن‌را پسنديده‌اند را رها كنيد ؛ آنان اصرار دارند اثبات كنند كه « دين » در مقابل « فلسفه » قرار دارد و اين دو با هم در برابر « علم » كه متّكى بر حس و تجربه است ، واقع‌اند ! آنان مىگويند : « بشر در طول زندگانى خويش ، چهار مرحله و دوره را پشت سر گذاشته است : دوران افسانه‌ها ، دوران دين ، دوران فلسفه و دوران علم و دانش كه فقط بر پايهء حس و تجربه است ! » .\r\nآرى ، اين سخنان سست و واهى را كه ابدا متّكى به دليل و برهانى نيست ، فروگذاريد . اينان مردمانى هستند كه نظرشان از حدود مادّه تجاوز ننموده و از حجاب طبيعت و عالم مادّى حتّى يك آن هم سر بيرون نكرده‌اند .\r\nآنان تنها وجود مادّه را اثبات و ماوراى آن‌را نفى كرده و مىگويند :\r\n« آنچه به چشم و حواس درك نشود و آنچه تحت تجربه نيايد ، اصلا وجود ندارد ! » .\r\nآنان گمان دارند كه دين فقط يك سلسله شعر است كه بهم بافته شده و فلسفه استدلالى است در زمينهء امور وهمى و خيالى ! امّا متأسّفانه آنان نه در قضاوت و داورىشان راه اعتدال پيموده‌اند و نه در زعم و گمانشان طريق حقيقت سپرده‌اند .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nهمچنين شما خوانندهء گرامى ! آنچه را كه برخى از نويسندگان و علماى خود ما دربارهء دين و فلسفه گفته و يا نوشته‌اند دور بيندازيد .\r\nآنان مىگويند : « دين بر روى فلسفه خطّ بطلان مىكشد و اصولا موقعيّت دين غير از موقعيّت فلسفه است و اين‌دو ، هدفهاى مجزّا و جدا از هم دارند ! » .\r\nاينان تفسير صحيحى از فلسفه نكردند و گمان بردند فلسفه جز يك سلسله آرا و نظريّات مردانى از يونان و غير يونان كه در ميانشان خداشناس و منكر خدا ، ملحد و متّقى ، مؤمن و كافر و خطاكار و صواب‌كار وجود دارد ، نيست . به زعم اينان منظور از طرح مباحث فلسفى جز اين نيست كه به آن فلاسفه و دانشمندان تشبّه كنيم و از مشاهير و شخصيّتهاى نامدار آنان پيروى و تقليد نماييم !\r\nاگر فلسفه همين باشد كه اين عدّه گمان دارند و حقيقت همان باشد كه اينان ادّعا مىكنند ، جدّا سزاوار است كه فلسفه را از حريم دين طرد كنيم ليكن خوشبختانه موضوع از اين قرار كه اين عدّه خيال كرده‌اند نيست .\r\nاين سخن تنها در مورد فنون و صناعاتى صادق است كه در آنها فقط به اجماع و اتّفاق يك طايفه از رجال و آرا و نظرات مشهورشان تكيه مىشود . در اين فنون به استقراى مذاهب و مشربهايى كه در يك سلسله مسائل وحدت نظر دارند و دليلى جز اتّفاق و اجماع به وجود آورندگان آن نيست ، اكتفا مىشود .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nامّا ماجراى فلسفه هرگز چنين نيست ؛ فلسفه كه عبارت است از بحث استدلالى در زمينهء حقيقت پديده‌ها ، هيچ‌وقت تنها به رجال و آرايشان و يا اتّفاق ، اجماع و شهرتها ، اعتنا نمىكند و نبايد هم اعتنا داشته باشد .\r\nچگونه ممكن است در شناخت واقعيّت اشياى خارجى ، نظرات و آراى اظهار شده پيرامون آنها كافى باشد ؟ و چگونه مىتوانيم در آرامش نفس و اعتماد به واقعيّات و حقايق جهان هستى ، فقط به چند رأى و نظريّه دربارهء آن دل‌خوش كنيم و آنها را پناهگاه علمى بدانيم ؟ !\r\nپس نتيجه اين‌كه شما خوانندهء عزيز ! بايستى اين حرفها را رها كنيد و باور نماييد كه دين حقيقى ، مردم را جز به فلسفهء الهى نمىخواند و اين‌دو كاملا وحدت هدف دارند و آن اين‌كه : انسان از روى دليل عقلى به عالم ماوراى طبيعت ، يقين و علم پيدا كند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nفلسفهء الهى اسلام يا كمال فلسفه\r\nبه قرارى كه در صفحات گذشته به‌طور اجمال گفته آمد ، فلسفهء الهى ، علىالدوام گسترش و دامنه پيدا مىكرد و موضوعاتى را كه در فلسفهء عمومى به حالت پراكنده و جدا مورد بحث بود ، به همديگر پيوند مىداد ( منظور از گسترش فلسفهء الهى جز اين نيست كه موضوعات گوناگون را جملگى به عالم ماوراى مادّه و طبيعت مربوط مىساخت ) ، تا اين‌كه اسلام ظهور كرد و بر سرير تعليم و آموزش قرار گرفت ، در نتيجه فلسفهء الهى را به اوج كمال ممكن رسانيد و آن‌را در سطحى بسيار عالى قرار داد .\r\nشايد برخى از كسانى كه اين سخن ما را مىشنوند و اين مطلب را مىخوانند ، آن‌را يك نوع مبالغه و اغراق در حق اين دين پايدار بينگارند و چنان تصوّر كنند كه ما در حقّ آن بالاتر از آنچه هست ، سخن گفته‌ايم و موضوع بىحقيقت و غيرواقعى را كه جز در بازار شعر و تخيّل ارزش ندارد ، آراسته و در معرض افكار گذاشته‌ايم ، نه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nهرگز چنين نيست . آنان مىتوانند اين موضوع را با دقّت و تدبير پيرامون مواد و اصول تعاليم اسلامى در بوتهء آزمايش قرار دهند .\r\nاگر آنان با انصاف ، در پى تحقيق باشند و ورود و خروجشان در بحث به نيكى صورت گيرد ، بدون معطّلى نظر خواهند داد كه تعاليم اسلامى دامنهء بحث را به نحوى بسط و توسعه داده كه اصلا چيزى و موجودى را اعمّ از حيث ذات ، صفات و افعال فروگذار نشده و همهء آنها را كه از جمله انسان در تمام شؤون هستىاش باشد ، به جهان ماوراى طبيعت ، مرتبط ساخته است .\r\nآرى ، اسلام تمام پديده‌هاى جهان مادّى را از هرنوع كه باشند و در هرحال و شرايط كه قرار گرفته باشند ، به خداى بزرگ كه برتر از جهان مادّى است ، ارتباط مىدهد و در اين ربط و پيوند كاملا ساحت قدس ربوبى را رعايت مىنمايد .\r\nسپس مىبينيم اسلام جهان بشرى را از لحاظ شؤون اخلاقى و عملى مورد توجّه قرار داده و در پرتو تعاليم الهى ، صفات فاضله و پسنديده‌اى را كه در جامعه مفيد واقع مىگردند ، معيّن و آنها را از رذايل و صفات ناپسند مجزّا ساخته است و مردم را به سوى آنها خوانده و از اين يكيها بازداشته است .\r\nدر مرحلهء سوّم ، اسلام مسائل حقوقى و فروع فقهى را كه به صورت قوانين كلّى بر اعمال و كارهاى مردم حكمفرما هستند ، در چهارچوب صفات فاضله ، تدوين نموده است . به اين ترتيب ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمىبينيم كه طبق تعاليم عاليهء اسلام ، مسألهء توحيد ، يگانه اصلى است كه در تمام شؤون جهان هستى حاكم است و به روشنى مشاهده مىگردد كه در اسلام هرقضيّهء علمى و عملى ، در حقيقت همان مسألهء « توحيد » است كه به اشكال و صورتهاى مختلف در آمده و در لباس قضاياى علمى و عملى ، جلوه‌گر شده است و به هنگام تحليل ، هر مسأله‌اى به توحيد برمىگردد و در موقع تركيب ، مسألهء توحيد است كه به لباس و صورت آن قضايا درآمده است و اين همان مطلبى است كه ما جلوتر خاطرنشان ساختيم و گفتيم كه اسلام فلسفهء الهى را به نهايت كمال ممكن رسانيده ، چون طبق تعاليم اسلام ، حكم خدا در هرقضيّه و در هرعلم و عمل جريان دارد و بالاتر از سياهى رنگى نيست ! و اين بزرگترين مزيّتى است كه خداوند اين دين پايدار را با آن آراسته نموده و به وسيلهء آن به اسلام استحكام و نيروى بيشترى بخشيده است ؛ چون بدون شك ، علم را جز عمل و كردار ، حفظ و پرورش نمىكند و هردانشى كه با عمل پيوند نداشته باشد ، ضامن بقا ندارد . « 1 »\r\n\r\n\r\n","description":"","footnote":"\r\n( 1 ) - در اين‌جا ناگزيرم به شيواترين و شگفت‌انگيزترين بيان على عليه السّلام در اين زمينه اشاره كنم ؛ على عليه السّلام در يكى از كلمات قصارش چنين مىفرمايد : ثمرة العلم العمل للحيوة ( ميزان الحكمه : 3 / 209 ) ؛ فايدهء دانش ، كار و عمل براى زيستن است ؛ يعنى نتيجهء علم و دانش ، كوشش در راه انسانها و تلاش براى بهزيستى افراد بشر است .\r\nآفرين بر بينش و نظر الهى تو اى علىّ بن ابى طالب كه بياناتت در زمينهء رسالت انسانى در اين عصر توحّش ! كه پيشروان قافله آن به نام تمدّن و علم ؛ هزاران انسان بىگناه را بدون هيچ دليل و منطقى مىكشند و كشورهاى آبادشان را با -\r\n","page_name":" 24 ","page_number":24},
  {"content":"\r\n\r\nعلاوه بر اين ، در مباحث روان‌شناسى ثابت شده كه ارگانيزم بدن انسان و ساختمان وجودى او - كه موجودى است فعّال و بقا و كمالش مرهون سعى و تلاش اوست - طورى ساخته شده كه در اثر احساس نياز به چيزى به سوى آن حركت مىكند و نسبت به چيزى اشتياق پيدا كرده و خواهان آن مىشود و يا از آن بدش آمده و اجتناب و خوددارى مىنمايد ، اين در موارد جزئى و محسوس است و در مرحلهء بعد ، انسان دست به تعميم و توسعه مىزند .\r\nپس طبيعت و ساختمان وجودى انسان ، او را به علوم و معارفى كه در حركات و فعّاليّتهاى بدنى و روانى به آنها احتياج پيدا مىكند ، رهبرى مىنمايد .\r\nپس انسان را به آنچه در عمل به كار نيايد و مساسى با عمل پيدا نمىكند ، نيازى نيست . نيز اگر دانشى جدا از عمل باشد ، براى انسان خالى از لطف و صفا خواهد بود و به همين معنا كلام درربار علوى چنين اشاره دارد :\r\n« العلم مقرون بالعمل فمن علم عمل و العلم يهتف بالعمل فان أجابه و الّا ارتحل عنه » . « 1 »\r\n\r\n\r\n","description":"","footnote":"\r\n- مدرنترين سلاحها و مخرّبترين بمبها ويران مىسازند و باقيماندگان را هم گرفتار فقر ، مرض ، گرسنگى و صدها درد جانفرسا مىكنند و تازه مدّعىاند كه در راه انسانها تلاش و كوشش مىكنند ، مانند الواحى از نور مىدرخشد .\r\n( 1 ) - نهج البلاغهء فيض الإسلام / حكمت 358 : 1256 و در كتاب شرح غرر الحكم و درر الكلم احاديث ذيل كه از لحاظ متن و معنا به حديث مذكور -\r\n","page_name":" 25 ","page_number":25},
  {"content":"\r\n\r\n« علم توأم با عمل است ؛ هرآن‌كس كه بداند ، عمل نيز خواهد كرد و علم و دانش ، عمل را مىخواند ، اگر پاسخ شنيد كه هيچ و الّا با او وداع خواهد گفت » .\r\nاين مطلب هنگامى براى خواننده كاملا روشن مىشود كه ميان فلسفهء الهى ( كه احيانا در عصر حاضر در محيطها و ملّتهاى مترقّى پيدا مىشود ) و فلسفهء الهى اسلام ، مقايسه‌اى به عمل بياورد .\r\nآنان بين فلسفهء الهى و مسائل زندگى ، كاملا جدايى انداخته و قوانين وضعى و قراردادى را به كلّى از مسألهء خدا و دين تفكيك كرده‌اند ، در صورتى كه اسلام تمام قوانين و مقرراتش را براساس اخلاق كه آن‌هم بر پايهء توحيد قرار دارد ، وضع نموده است . شما به وضوح تمام مىبينيد كه حتّى دانشمندان آنان از درك كامل ساده‌ترين مسائل فلسفهء الهى عاجزند در حالىكه يك فرد عادى مسلمان كه همهء شؤون دينى و مذهبى برايش قابل احترام است ، تمام حركات و سكناتش ، قيام ، قعود ، خواب ، بيدارى ، مرگ ، زندگى و شخصيّت مادّى و معنوىاش را براى خدا منظور مىكند .\r\nاگر چنانچه اصل توحيد در تمام شؤون زندگى مرد الهى ، جارى و سارى نبود و هاله‌اى از آن ، كلّيّهء مراحل حيات او را در بر نمىگرفت ،\r\n\r\n\r\n","description":"","footnote":"\r\n- نزديك هستند ، نقل شده است :\r\n- خير العلم ما قار نه العمل ( 3 / 428 ) .\r\n- و ثمرة العلم العمل للحيوة ( 3 / 329 ) .\r\n- و ثمرة العلم العمل به ( 3 / 328 ) .\r\n","page_name":" 26 ","page_number":26},
  {"content":"\r\n\r\nهرگز نمىتوانست به درستى در مقام بندگى خدا بايستد و هيچ وقت در شناخت خدا و جهان ماوراى مادّه كه حكم و قدرتش به همه‌چيز محيط است ، قدمى راستين و استوار برنمىداشت .\r\nآرى ، چگونه ممكن است دربارهء خدا قضاوتى عادلانه صورت گيرد ؟ در حالىكه از حكومت و قدرتش نسبت به برخى از اشياء معزول شده‌است ! و چگونه ممكن است آن‌كه قسمتى از سلطنت و قدرت خدا را منكر است ، او را حقيقتا بشناسد ؟ . . . .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nدو نوع قضاوت علمى و حقوقى\r\nكسى كه در مسائل حقوقى ، داورى مىكند ، فقط بايد ماهيّت مسألهء مورد دعوى را بشناسد و ارتباط آن‌را با قوانين جاريه بفهمد و سپس اقدام به قضاوت و داورى كند و مسائل حقوقى نوعا قضاياى جزئى ( در مقابل كلّى ) و حسّى هستند كه هركس در اطراف آنها آگاهى داشته باشد ، به‌خوبى مىتواند از عهدهء تصوّر و درك آن برآيد .\r\nاو فقط نبايد از حريم « عدالت » پا فراتر بگذارد و نيز نبايد بين آنچه مىبيند و آنچه قضاوت مىكند فرقى بگذارد . و بالأخره هرچه باشد ، داورى او در يك مسألهء اعتبارى و قراردادى است كه در جريان خارجى ، قضاوتش پيروى مىشود .\r\nامّا كسى كه در مسألهء علمى و خصوصا فلسفى قضاوت مىكند ، كارش مشكلتر و گرفتارىاش بيشتر است ؛ زيرا از يك سو ، حواس و محسوسات ، او را به طرف امور جزئى مىكشاند و وى را در محدودهء تشخّصات و تعيّنات زندانى مىكند و در نتيجه به او مجال\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنمىدهد كه به امور كلّى و مسائل مجرّد و بيرون از دايرهء طبيعت بپردازد ؛ كلّيّاتى كه ديگر معيارهاى مادّى و شواهد جزئى و طبيعى در آنها جريان ندارد و حتّى لغات و كلمات هم كه براى كشف مقاصد و نيّات به كار مىروند ، از طرح و بيان آنها عاجز مىمانند چون مگر نه اين است كه همين الفاظ و كلمات ، زادهء نيازهاى بشرى و نشان‌دهندهء احتياجات مادّى انسانى است ؟\r\nآرى ، همين كلمات را موقعى مىتوانيم در فلسفه به كار ببريم كه آنها را از حجابهاى مادّه و حدود مادّى تجريد كنيم و از تعيّنات و تشخّصات ، عارى گردانيم . بدين ترتيب ملاحظه مىكنيد كه هيچ جاى پايى و يا گذرگاهى وجود ندارد مگر اين‌كه در آن ، هلاكت و خطر ، انسان را تهديد مىنمايد .\r\nاز سوى ديگر ، عواطف درونى انسان كه او را به پيروى هوا و هوس مىخواند و از رسيدن به حق بازش مىدارد ، طبعا او را از وصول به آرمان ايده‌آل مانع شده و نظر و فكر او را از هدف حق به جانب غرضهاى مادّى و پست و گذرا كه نفس ، آنها را براى انسان آورده و جلوه‌گر مىسازد ، بازمىگرداند .\r\nپس به چنين وادى خطرناك و ميدان پرنشيب‌وفرازى نمىتواند قدم بگذارد مگر آن يگانه فردى كه سر از حجاب مادّه و طبيعت بيرون آورده و از دام هوا و هوس و موانع مادّى فريبا ، جسته باشد .\r\nبه عبارت ديگر ، آن‌كه از كارهاى بد و ناشايست دورى جسته و از\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nرذايل صفات و حالات و ملكات نكوهيده وارسته باشد و در مقام الوهيّت ، فانى شده و جز حقّ خالص و صريح ، چيزى برايش باقى نمانده باشد ، چنين شخصى مثل اعلاى فلسفهء الهى است و او جز مولانا الامام علىّ بن ابى طالب - عليه أفضل السّلام - نيست . آرى تنها اوست نمونهء بارز فلسفهء الهى و جز او نيست .\r\nبراى تصديق گفتار ما ، خوانندهء محترم مىتواند نظرى به تاريخ زندگانى آن بزرگوار - كه مملوّ از فضيلت و افتخار و در عين حال آكنده از مصايب و بلايا در راه خدا بود - بيندازد و بعد اگر قياس جايز باشد ، سخنانى را كه از آن حضرت در زمينهء مسائل الهى نقل شده ، با آنچه ديگر اصحاب پيغمبر و تابعين و دانشمندان مختلف راجع به مسائل الهى گفته‌اند ، مقايسه كند ، سپس به تحقيق و تأمّل دربارهء آن كلمات درربار و گهروار و ارزيابى دقيق آنها بپردازد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nاجمالى از زندگانى على عليه السّلام و اشاره‌اى به شخصيّت روحانى و مقام علمى او\r\nامام على عليه السّلام در يكى از سالهاى پيش از بعثت متولّد شد . پدرش ، بزرگ و سرور طايفهء بنى هاشم حضرت ابو طالب فرزند عبد المطّلب فرزند هاشم و مادرش فاطمهء بنت اسد فرزند هاشم بود .\r\nعلى عليه السّلام از آغاز ، تحت كفالت پيغمبر قرار داشت و در دامن پرمهرش پرورش يافت تا اين‌كه آن حضرت به نبوّت مبعوث گرديد .\r\nعلى عليه السّلام هنوز به سنّ بلوغ نرسيده بود كه به پيغمبر اسلام ايمان آورد و پيغمبر نيز ايمان او را به احسن وجه پذيرفت .\r\nرسول گرامى اسلام پيش‌تر در ميان انبوه مردم اعلام كرده بود كه :\r\n« هركس نخستين بار به او ايمان بياورد ، خليفه و جانشين او خواهد بود » ، بدين ترتيب خلافت و وصايت براى على عليه السّلام مسلّم و قطعى شد .\r\nعلى عليه السّلام در تمام مراحل زندگانى پيش از هجرت و پس از آن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nو حتّى تا رحلت پيغمبر مانند سايه او را دنبال مىكرد و آخرين فردى بود كه از پيغمبر جدا شد ( در آن هنگام كه با دو دست خويش جسم پاك و پاكيزهء رسول خدا را در دل خاك پنهان كرد ) .\r\nعلى عليه السّلام تنها محرم اسرار پيغمبر و در خلوت و جلوتش همراه وى بود . او خطيب‌ترين ، سخنورترين ، فصيحترين عرب و دانشمندترين افراد امّت اسلامى پس از حضرت محمّد صلّى اللّه عليه و إله بود كه خود فرمود :\r\n« علّمنى رسول اللّه الف باب من العلم ينفتح من كلّ باب الف باب » . « 1 »\r\n« رسول خدا هزار نوع دانش به من آموخت كه از هريك هزار باب گشوده مىشود » .\r\nاو پرهيزگارترين ، زاهدترين و بىميل‌ترين مردم نسبت به دنيا بود . به ضعفا و كودكان يتيم و بىسرپرست بسيار رئوف و مهربان بود .\r\nاو نسبت به تهيدستان و مستمندان ، دلى نازك و قلبى آكنده از مهر و صفا داشت ، خود در شكل و صورت آنان مىزيست و حتّى در آن روزگار كه كرسى خلافت اسلامى و سرير قدرت و حكومت در ظاهر نيز براى او مسلّم شد ، باز روش و سيره‌اش همين بود و ابدا تغييرى در آن نداد .\r\n\r\n\r\n","description":"","footnote":"\r\n( 1 ) - ر . ك : احقاق الحق : 6 / 40 ، به تعليقات اضافات و مقدّماتى از علّامهء متتبّع آقاى سيّد شهاب الدين نجفى - دام ظلّه - الّا اين‌كه حديث منقول در آن‌جا چنين است . . . : يفتح كلّ باب الف باب ، به جاى : ينفتح من كلّ باب الف باب .\r\n","page_name":" 32 ","page_number":32},
  {"content":"\r\n\r\nاو يگانه مرد شجاع و نيرومندى بود كه تاريخ ، نظيرش را نشان نداده است و در پرتو شمشير او پايه‌هاى دين استوار گرديد .\r\nعلى عليه السّلام در راه خدا بسيار سختگير و بىگذشت بود . هرگز از حقى نمىگذشت و به باطلى نمىگراييد .\r\nمقصود ما از طرح اين مطالب ، ثناگويى و بيان فضايل و مناقب نيست . به خدا قسم امام على عليه السّلام مقياسى است كه بايد فضايل با او سنجيده شود و ميزانى است كه بايستى اعمال و كردارها به واسطهء رفتارهاى او ، مورد ارزيابى قرار گيرد .\r\nعلاوه بر اين بحث فلسفى ، بايد از هرنوع مديحه‌سرايى اشخاص و يا قدح و تعيير ايشان بر كنار باشد ، وانگهى ما در اين رساله هرگز هدف مذهبى نداريم بلكه تنها هدف و مقصدمان از اشاره كردن به گوشه‌اى از فضايل على عليه السّلام اين است كه خوانندهء عزيز ! مجموعهء صفات او را از ديدگاه روانى و اخلاقى ، مدّ نظر خويش قرار دهد و پس از مقايسهء بين آنها ، اين نتيجه را بگيرد كه آن بزرگوار ، تمام صفات كمال انسانى را از لحاظ جسم و روح دارا بوده و با كلّيّهء وجود با ارزشش براى درك و پذيرش حقيقت كاملا آمادگى داشته است و اين آخرين شرط ورود به مسائل فلسفى خصوصا فلسفهء الهى است و شخصى كه اين‌گونه مباحث را مطرح مىسازد ، بايستى حايز چنين شرايطى باشد ؛ چون مباحث فلسفهء الهى ، فردى لازم دارد كه بتواند نظر عالىاش به مسائل آن برسد و سينهء گشاده و وسيعش براى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nنگاهدارى آنها گنجايش داشته باشد تا آن همه ذخاير ارزندهء فكرى را در خود نگاه داشته و ضمن آموزش ، با بيان شيوا و رسايش آن‌را منتشر سازد .\r\nاز شگفتيهاى زندگانى على عليه السّلام اين است كه او تمام ملكات پسنديده و صفات عاليهء انسانى را در آخرين درجهء كمال ، دارا بود .\r\nعلى عليه السّلام به معناى واقعى كلمه پيشوا و رهبر لايق در تمام شؤون مادّى و معنوى است و بر خلاف آنچه نوابغ روزگار و مردان فوق‌العاده را مىيابيم ، على عليه السّلام در باب هرفضيلت و در هرهدف عالى بشرى نمونهء بارز و فرد اكمل محسوب مىگردد .\r\nغالبا اگر شخصى شجاع ، نيرومند و داراى ابهّت و عظمت باشد و حوادث ترسناك و هراس‌انگيز و روبه‌رو شدن با قهرمانان چيره‌دست او را نترساند ، چنين شخصى از لحاظ فكرى و تدبير امور ، دستش كوتاه و دلش از رحم و مروّت دور مىباشد .\r\nو اگر فردى بسيار عابد ، زاهد و پرهيزگار باشد و در زهد و عبادت به درجهء اعلى برسد و با بصيرت و دقّت تمام ، تن و روان خويش را رياضت دهد و به عبادتهاى جانكاه و توانفرسا بپردازد ، نوعا همچون فردى در امر كشوردارى و سياست و ادارهء امور ملّت ، پياده و عاجز و وامانده خواهد بود و قادر به تشخيص خيرانديش و تميز آن از خيانت و فريبكار نبوده و به طرق چاره‌جويى ، دقيق و واقف نخواهد بود و به همين ترتيب است ساير كمالات نفسانى و خصلتهاى بشرى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nكه اگر فردى در يك جنبه سرآمد باشد ، از ديگر لحاظ ضعيف خواهد بود و اين بدان علّت است كه نفس انسان داراى نيرو و استعدادى است كه اگر به سوى يك هدف مصروف شود ، ديگر خواسته‌هاى او رو به ضعف و سستى خواهد گذاشت و اگر اين نيرو تقسيم گردد و براى هرهدف و مقصودى مقدارى نيرو و استعداد صرف شود ، جملگى ناقص و ناتمام خواهد بود .\r\nدر قرآن كريم گويد :\r\n ما جَعَلَ اللَّهُ لِرَجُلٍ مِنْ قَلْبَيْنِ فِي جَوْفِهِ . . .  . « 1 »\r\n« خداوند در اندرون انسان بيش از يك دل قرار نداده است » .\r\nليكن على عليه السّلام بىتأمّل و انديشه پا در عرصهء حيات نگذاشته و زمام نفس خويش را به دست هوا و خواهشهاى نفسانى نداده بود تا هرچه آن بخواهد برگزيند و در آنچه بخواهد ، تصرّف نمايد بلكه على عليه السّلام را يك كشش روحانى و يك جنبهء الهى احاطه كرده بود و در نتيجه همه‌چيز جز خدا را از ياد برده بود .\r\nاو تمام نيازمنديهاى مادّى بشرى را كه به سوى نفس و خواسته‌هاى آن مىكشاند ، كنار گذاشته و كلّيّهء علايق مادّى را كه به سوى لذّات و شهوات سوق مىدهند ، از خود دور ساخته بود ، لذا راهى جز راه حق برايش باقى نمانده بود و هدفى غير از خود حقيقت و واقعيّت در نظر او جلوه‌اى نداشت و همين نكته اساسى بود كه\r\n\r\n\r\n","description":"","footnote":"\r\n( 1 ) - احزاب : 4 .\r\n","page_name":" 35 ","page_number":35},
  {"content":"\r\n\r\nموقعيّت او را در برابر هرپيش‌آمد و موضوعى ، روشن مىساخت و به هنگام وجود عوامل و علل گوناگون ، او را به طرف حق و واقعيّت راهنمايى مىكرد . « 1 »\r\n\r\n\r\n","description":"","footnote":"\r\n( 1 ) - ما در جلد اوّل ترجمهء تفسير الميزان ، صفحهء 533 ضمن يك بحث قرآنى ، خاطرنشان ساخته‌ايم كه طرق تهذيب نفس و تحصيل اخلاق فاضله سه‌تاست :\r\nاوّل : طريق حكما و فلاسفهء اخلاق و آن عبارت از اين است كه فضايل اخلاقى را از رذايل و صفات ناپسند تشخيص دهيم و آنها را در پرتو حسن و قبح عقلى از يكديگر جدا سازيم ، سپس فضايل نفسانى را فقط به خاطر نيكى و نيكويىشان و به علّت زيبايى و جمالشان اختيار كنيم و خود را با آنها بياراييم .\r\nمرد حكيم مىگويد : شجاعت ، عفّت و حكمت ، امورى هستند كه نزد عقل پسنديده و زيبا و نيكو هستند و مردم نيز از آنها خوششان مىآيد و صاحبش را تمجيد مىكنند ، لذا انسان عاقل تنها به سبب خير مطلق و حسن و زيبايى ، بايستى خود را با آن صفات آراسته گرداند .\r\nدوّم : طريقهء پيغمبران است . انبيا از اين راه وارد شده‌اند كه چون اخلاق نيكو و خصال پسنديده باعث خشنودى و رضاى خدا مىشود و صفات رذيله و ملكات نكوهيده موجب خشم و غضب الهى مىگردد ، پس انسان بايد هرآنچه او را به سوى بهشت مىبرد ، برگزيند و از آنچه او را به آتش و عذاب ابدى مىكشاند ، پرهيز كند .\r\nسوّم : طريقهء اختصاصى اسلام است . استدلال اسلام در اين زمينه در پرتو توحيد خالص صورت مىگيرد ؛ زيرا هنگامى كه انسان يقين پيدا كرد كه هستى حقيقى ويژهء خداست ، خواهد دانست كه مالك تمام وجود و هستى و آثار آن و پروردگار كلّيّهء جهانيان ، اوست و ديگران در برابر او مالك نفع و ضرر ، مرگ و زندگى و يا زنده كردن نيستند . در اين حال است كه انسان جز آنچه را كه خدا بخواهد ، اراده نمىكند ، و جز از آن‌كه خدا از آن كراهت دارد ، متنفّر نيست . او اصلا خودش را مالك چيزى نمىداند تا خود را به آن مشغول كند و در نتيجه دچار عجب و تكبّر و يا غم و اندوه و ديگر حالات نفسانى نمىگردد . -\r\n","page_name":" 36 ","page_number":36},
  {"content":"\r\n\r\nو اين معنا با ملاحظهء تاريخ زندگانى و سيرهء آن حضرت كه به دست ما رسيده است ، كاملا روشن مىگردد و سخنانى كه از آن بزرگوار در زمينه‌هاى مختلف براى ما به ميراث مانده ، اين حقيقت را واضح و آشكار مىسازد .\r\n\r\n[ فرازهايى از سخنان امير مؤمنان 
  ]\r\nاين كلام توحيد و عرفانى از سخنان على عليه السّلام است :\r\n« ما رأيت شيئاً الّا و رأيت اللّه قبله » . « 1 »\r\n« چيزى را نديدم مگر اين‌كه جلوتر از آن ، خدا در نظرم متجلّى گرديد » .\r\n\r\n\r\n","description":"","footnote":"\r\n- او در جهان هستى براى غير خدا وقعى و منزلتى قايل نيست كه كليدهاى خير و سعادت در دست آنها باشد تا او مجبور شود به آنچه نزد آنان است ، دل ببندد و بىآن‌كه سزاوار باشد تن به ذلّت و خوارى دهد و يا اين‌كه به طمع به دست آوردن مال و مقامى ، از حريم حق و عدل دور افتد و به كسى ظلم و ستم روا بدارد .\r\nاو در جهان جز خدا را مؤثّر نمىداند ، در نتيجه كسى را مالك نفع و ضرر نمىداند تا از او بر جان خويش بترسد و ناچار تن به ذلّت دهد و يا براى خاطر او حقّى را باطل گرداند .\r\nپس توحيد خالص ، درمان هردردى است و به بركت اين داروى شفا بخش ، تمام بيماريهاى روحى و اخلاقى بدون احتياج به دو روش و طريقهء مذكور ، بر طرف مىشود و فرق روش ويژهء اسلام با دو طريقهء ديگر همان فرق رفع و دفع است . در آن دو روش نخست ، كوشش بر اين است كه مرضهاى اخلاقى توسّط ضدّشان درمان شوند مانند بيماريهاى بدنى ؛ امّا در طريقهء اسلام طبعا هررذيله و صفت مذموم از ريشه برانداخته مىشود و به اصطلاح با به كاربستن تعاليم اخلاقى اسلام ، اصلا رذايل اخلاقى موضوعا منتفى خواهند بود .\r\n( 1 ) - شرح اصول كافى / مازندرانى : 3 / 108 .\r\n","page_name":" 37 ","page_number":37},
  {"content":"\r\n\r\nو هم او بود كه فرمود :\r\n« لو كشف الغطاء ما ازددت يقينا » . « 1 »\r\n« هرگاه پرده‌ها از روى اسرار خلقت بيفتد ، بر يقين من چيزى افزوده نمىشود » .\r\nاين دو كلام از نقطه‌نظر فلسفى ، از جامعترين سخنان و شگفت‌انگيزترين بيانات است و جز از على عليه السّلام سابقه ندارد . همان على كه پيامبر درباره‌اش فرمود :\r\n« لا تلوموا عليّا فإنّه ممسوس فى اللّه » . « 2 »\r\n« على را سرزنش و نكوهش نكنيد ، او فانى در خداست » .\r\nباز فرمود : « على مع الحقّ ، و الحقّ مع على » . « 3 »\r\n« على همراه حقيقت و حقيقت هميشه همراه على است » .\r\nما نيازى به توضيح نداريم كه چنين صفت و خصوصيّت ؛ يعنى همراه و ملازم حق و حقيقت بودن ، رساترين و نزديكترين وسيله براى رسيدن به معارف حقّه و علوم حقيقى و يگانه راه اطّلاع بر فلسفهء الهى است .\r\n\r\n\r\n","description":"","footnote":"\r\n( 1 ) - شرح نهج البلاغهء ابن ابى الحديد : 10 / 142 ؛ شرح غرر الحكم و درر الكلم :\r\n5 / 108 .\r\n( 2 ) - در بحار الأنوار : 39 / 313 / ح 5 چنين آمده است : لا تسبّوا عليّا فإنّه ممسوس في ذات اللّه .\r\n( 3 ) - شرح نهج البلاغهء ابن ابى الحديد : 2 / 297 ؛ احقاق الحق : 5 / 623 .\r\n","page_name":" 38 ","page_number":38},
  {"content":"\r\n\r\n\r\nمقايسه‌اى بين سخنان على عليه السّلام و سخنان ديگران\r\nپيغمبر اسلام در عصرى به رسالت مبعوث شد كه قرآن آن‌را « عصر جاهليّت » مىنامد ( و سزاوار هم بود كه چنين نامگذارى شود ) .\r\nدر ميان ملّت عرب ، اثرى از دانش و تمدّن نبود ؛ تودهء مردم ، بىسواد و ناآشنا با خواندن و نوشتن بودند و غالبا به صحراگردى ، روزگار مىگذراندند و از شهرنشينى و آداب و سنن تمدّن و ترقّى ، بهره‌اى نداشتند .\r\nآنان در سطحى بسيار پايين و منحط زندگى مىكردند و از طريق چپاول ، يغماگرى و راهزنى ، ارتزاق مىنمودند و در مباهات به خونريزى و هتك حرمت و تفاخر به پدر و مادر ، شعرها مىسرودند .\r\nبررسى وضع چنين ملّتى از نقطه نظر اخلاقى و از لحاظ مسائل انسانى و پايه‌هاى آن ، چنين نتيجه مىدهد كه تمام عوامل تعصّب جاهلى در بين آنان حكمفرما بوده است و معلوم است كه هيچ‌چيز چون شعله‌هاى تعصّب جاهلانه شاخه‌هاى درخت فلسفهء الهى را\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nخشك و تباه نمىسازد ؛ چون تعصّب است كه به‌طور كلّى هرگونه استعداد پذيرش حق و حقيقت را زايل مىكند و تغيير چنين محيط و دگرگون ساختن جامعه‌اى با اين خصوصيّت چقدر مشكل است ! و چه اندازه توانفرساست كه براى اين‌گونه ملّت و مردمى ، محيط سالم و مقتضى ايجاد شود و به جاى آنهمه رذايل نفسانى و كردارهاى زشت و نادانيهاى شقاوت‌بار و مهلك ، اوّلا اعمال صالح و نيك جايگزين گردد و ثانيا دانش و حكمت در ميان ايشان رواج پيدا كند و در مرحلهء سوّم در فلسفهء الهى چيره دست شوند .\r\nاين‌جاست كه كمالات انسانى به اوج ترقّى رسيده و سعادت دنيوى و اخروى ، يك جا اجتماع پيدا مىكند و پايان هر امرى بالأخره به سوى خداست .\r\nآرى ، پيغمبر آنچنان محيط جهل و انحطاطى را به يك جامعهء برتر و اجتماع برين مبدّل ساخت . اگر كسى در آثار اسلامى و احاديث راجع به ياران و اصحاب پيغمبر ، دقّت و تأمّل كند و اخبارى را كه راجع به آنان به دست ما رسيده و اقوال و رفتارشان را به‌طور مبسوط منعكس ساخته ، بررسى نمايد ، به رأى العين و به وضوح ، تمام اين حقيقت را درك خواهد كرد .\r\nبيشتر اين اخبار ، گزارش كارهاى نيك و اعمال صالح اصحاب و ياران پيغمبر است و نشان مىدهد كه چگونه از روش او پيروى مىكرده‌اند و در پرتو دين و تعاليم وى ، قدم برمىداشته‌اند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nقسمت كمى از اين احاديث هم مشتمل بر حكمتهاى پرمغز و موعظه‌هاى دلنشين و اصول و مبادى دين است . امّا احاديثى كه به معارف حقّه و فلسفهء الهى اشاره مىكند و به رموز و دقايق علوم عاليه - كه دلها را شيفته و قلبها را با بارگاه عظمت و جلال و ابّهت آفريدگار هستى مرتبط مىسازد - اين رشته از مطالب بسيار اندك است و شايد احاديث وارده در اين باب با پيچيدگى و غرابتى كه دارد ، از چند حديث تجاوز نكند بلكه به چند عدد هم نرسد .\r\nاصولا آنچه در مورد معارف الهى از اصحاب پيامبر براى ما باقى مانده ، چيزى نيست جز يك سلسله اخبار در زمينهء تجسيم و تشبيه و يا احيانا تنزيه بارىتعالى . پاره‌اى نيز شامل معلومات بسيار سطحى و ساده و عوامانه است در حالىكه تعداد و شمارهء صحابه‌اى كه ترجمه و شرح حال آنان در كتب تراجم و رجال آمده ، بالغ بر دوازده هزار نفر مىباشند و مسلمانان هم در نقل حديث و ضبط اخبار از ايشان كوتاهى و قصور نكرده‌اند .\r\nمگر سخنان امام علىّ بن ابى طالب عليه السّلام كه از معارف الهى مىجوشد و بر حيرت و شگفتى عاشقان فلسفهء الهى مىافزايد و افكار والاى جويندگان حقيقت را در اقيانوس بىكران الوهيّت به منتهاى اوج و ترقّى مىرساند ، تا آن‌جا كه همگى خسته و كوفته از پيشرفت بيشتر ، بازمىمانند ؛ امّا امام علىّ بن ابى طالب عليه السّلام مثل بارز و اعلاى الهى است كه به تنهايى پيش مىرود و كسى به گرد او هم نمىرسد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nما در اين صدد نيستيم كه اثبات كنيم سخنان آن حضرت از حيث فصاحت و بلاغت و از نظر حلاوت و گيرايى ، يگانه بوده است ؛ چون اين مطلبى است كه از هدف اصلى بحث ما بيرون است بلكه فقط مىخواهيم نظر خوانندگانى را كه با بحثهاى فلسفى ، آشنايى دارند و در عمق مباحث الهى غور مىكنند ( و طرف صحبت ما هم در اين رساله ايشانند ) به سخنانى نظير آنچه ذيلا نقل مىكنيم ، معطوف بداريم .\r\n« . . . فمن وصف اللّه سبحانه فقد قرنه و من قرنه فقد ثنّاه و من ثنّاه فقد جزّأه و من جزّأه فقد جهله و من جهله فقد اشاره اليه و من اشار اليه فقد حدّه و من حدّه فقد عدّه . . . » . « 1 »\r\n« هرآن‌كه خدا را توصيف كند و صفاتش را زايد بر ذات بداند ، او را دو چيز انگاشته و هركس او را دو چيز بينگارد ، براى او جزء قايل شده و قايل به جزء ، خدا را درست نشناخته است و كسى كه خدا را به درستى نشناسد ، به سوى او اشاره مىكند و كسى كه به او اشاره كند ، او را در مكانى محدود دانسته است و هركه او را محدود بداند ، او را شمرده ( و دو يا چندتا دانسته ) و خدا از اين نسبتها منزّه است » .\r\n« كلّ مسمّى بالوحدة غيره قليل و كلّ عزيز غيره ذليل و كلّ قوىّ غيره ضعيف و كلّ مالك غيره مملوك و كلّ عالم غيره متعلّم . . . و كلّ ظاهر غيره غير باطن و كلّ باطن غيره غير ظاهر . . . » . « 2 »\r\n\r\n\r\n","description":"","footnote":"\r\n( 1 ) - نهج البلاغهء فيض الاسلام / خ 1 : 23 .\r\n( 2 ) - همان / خ 64 : 155 .\r\n","page_name":" 42 ","page_number":42},
  {"content":"\r\n\r\n« جز خدا هر موجودى كه به وحدت و يگانگى توصيف شود ، كم است و هر صاحب عزّتى غير خدا ، خوار و زبون است و هر نيرومندى جز خدا ضعيف و ناتوان است و هر مالكى به استثناى خدا ، خود مملوك است و صاحب اختيار خود نيست و تمام وجودش در قبضهء قدرت الهى مىباشد و هر دانايى جز خدا ، يادگيرنده است و غير از خدا ، هر آشكارى ، پنهان نيست ( ؛ زيرا براى شناخت آن واسطه‌اى لازم است ) و جز خدا هر پنهانى ، آشكار است ( ؛ زيرا در عين‌حال كه پىبردن به ذات خدا از هرچيزى آشكارتر است ، شناخت كنه و حقيقت ذات او ، از هرچيز ، پوشيده‌تر است ) » .\r\n\r\n[ كلام حضرت على عليه السّلام حول جهان برين 
  ]\r\nو در بيان جهان برين و شناساندن موجودات علوى چنين مىگويد :\r\n« صور عارية عن الموادّ ، خالية عن القوّة و الاستعداد » . « 1 »\r\n« آنها موجودات كاملى هستند كه داراى مادّه نيستند و خالى از قوّه و استعدادند چون تمام فعليّت و كمالند » .\r\nبايستى در اسلوبى كه على عليه السّلام در تنظيم اين مسائل توحيدى به كار برده و تركيبى كه آن بزرگوار در طرح مباحث الهى انجام داده ، توجّه و تأمّل كرد كه چگونه روى صراط باريكتر از موى برهان ، راه\r\n\r\n\r\n","description":"","footnote":"\r\n( 1 ) - اين حديث را مرحوم سبزوارى در شرح منظومه ، صفحهء 190 به تمام آورده است و در فصل يازدهم همين رساله نيز مستقلّا مورد بحث قرار گرفته است ، مراجعه شود .\r\n","page_name":" 43 ","page_number":43},
  {"content":"\r\n\r\nرفته و تمام در پرتو نور و حقيقت ، قدم برداشته است و در هر برهانى كه آورده و هر دليلى كه اقامه كرده ، مجموعهء مواد و اصول لازمه را در آن گنجانده است ، سپس با دقّت هرچه بيشتر ، از روى مسائل مشكل ماوراى طبيعى و نكات بسيار دقيق و عميق مباحث الهى ، پرده برداشته است .\r\nاين بىهمتايى و بىنظيرى سخنان على عليه السّلام و بالا بودن سطح آن در حدّى كه افكار بسيارى از دانشمندان از درك آن عاجز است ، سبب شده كه برخى از متعصّبين دچار شك شوند و در صدور همه و يا قسمتى از آنها از جانب على عليه السّلام ترديد روا بدارند .\r\nحتّى بعضى از محدّثين هم به استناد اين‌كه پاره‌اى از اين سخنان شباهتى با كلمات آن حضرت ندارد ، در صحّت نسبت آنها ظنين شده‌اند ، در حالىكه :\r\n\r\n[ دلايل تشكيك در صحت نسبت دادن كلامهاى حضرت امير عليه السّلام به ايشان 
  ]\r\nاوّلا : سخنانى كه از امام على عليه السّلام در اين مقوله نقل شده ، جملگى يكنواخت و داراى سياق و اسلوب واحدى است كه ذيل و صدر آنها به هم مىجوشد و بخشهاى مختلف و فصول گوناگون آنها يكديگر را تأييد مىنمايد و بيشتر سخنان آن حضرت به‌طور مسند در كتب تاريخ و حديث نقل شده و ثبت و ضبط گرديده است .\r\nثانيا : چه سخنانى شباهت به سخنان على عليه السّلام دارد ؟ اينهمه كلمات و سخنان فراوان از شخصيّتهاى گوناگون و طبقات مختلف از اصحاب پيغمبر و بزرگان تابعين گرفته تا متكلّمين ، حكما ، عرفا و ادبا\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدر دسترس ماست ، سخنان كدام‌يك از آنان نظير بيانات على عليه السّلام است ؟\r\nثالثا : عادتا كسانى كه مىتوانند چنين سخنانى پرمغز و سرشار از دانش و معرفت - كه از سطح ديگر كلمات فوق‌العاده بالاتر است - جعل كنند و به‌خاطر اين‌كه موقع و مقام فردى را بالا ببرند به او نسبت بدهند ، قطعا چنين اشخاصى در طول زندگى و در حالات مختلف ، سخنانى نظير آنچه جعل كرده و به شخصيّتى نسبت داده‌اند ، خواه و ناخواه از ايشان صادر مىشود كه آن را به كسى نسبت نداده باشند و ما اثرى از چنين افراد در ميان رجال اسلامى نداريم .\r\nرابعا : آن‌كه قادر است در اين پايه سخن بگويد و از لحاظ علم و معرفت الهى به چنين مقام بلندى نايل آمده است ، قاعدتا نامعقول است كه خود را از چنين فضيلتى محروم سازد و شخص ديگرى را با اين زيور علم و ادب بيارايد مگر اين‌كه دچار جنون و اختلال حواس باشد و چنين شخصى از گفتن سخنان حكمت‌آميز ، عاجزتر و از ورود به اقيانوس ژرف فضيلت فلسفهء متعالى وامانده‌تر خواهد بود .\r\nخامسا : پاره‌اى از سخنان على عليه السّلام آن‌چنان در سطح علمى قرار دارد كه تفسير و توجيه آنها از حوصلهء علوم عقلىاى كه بين فلاسفه و متكلّمين اسلامى زمانهاى گذشته معمول بوده ، خارج مىباشد تا اين‌كه گره بسيارى از مسائل مشكل فلسفهء الهى در پرتو بيانات آن حضرت در اين اواخر حل شده است ؛ نظير مسائل ذيل كه در مطاوى\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nسخنان على عليه السّلام آمده است :\r\nتوحيد كامل ، نفى صفات است . عقل بشر نمىتواند محيط بر ذات حق باشد . خداوند واحد عددى نيست ، پيش از دلالت هر دليلى ، خود وجود خدا گواه و دليل هستى اوست و هيچ وقت به واسطهء ديگرى شناخته نمىشود بلكه تمام ما سوى توسّط او شناخته شده‌اند .\r\nپس حالا كه وضع از اين قرار است ، كدام فيلسوف يا محدّثى در صدر اسلام يا بعد وجود داشته كه از او انتظار مىرفته كه به اين همه مسائل پيچيده و مباحث بغرنج و حقايق برتر ، محيط باشد ، سپس بتواند آنها را در قالبهاى كوتاه و جملاتى شيوا به صورتى جالب بگنجاند و به على عليه السّلام نسبت دهد ؟ مگر فرزندان پاكيزهء خود آن بزرگوار كه جملگى اهل يك بيت‌اند و سخنان تمامشان يكى است و سخنان همهء آنان سخن پيغمبر است . درود خدا به روان همهء آنان باد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nنمونه‌هايى از سخنان على عليه السّلام پيرامون برخى از مسائل فلسفهء الهى\r\n\r\nمدخل\r\nكسانىكه پيرامون فلسفه و مخصوصا « فلسفهء الهى » مطالعاتى دارند و در مسائل آن به بحث و تحقيق پرداخته‌اند ، مىدانند كه اين‌گونه مباحث جز از طريق استدلال با برهانهاى قطعى و مسلّم ، امكان‌پذير نيست . و آن دسته از براهين ، قطعى و مسلّم هستند كه از مقدّمات بديهى و قضاياى ضرورى يا نظرى استنتاج شده ، از بديهيّات تركيب شده باشد و انسان خواه و ناخواه در برابر آنها زانو بزند .\r\nنيز مىدانند كه : بحث صحيح و نتيجه‌بخش در اين فن ، هنگامى ميسّر است كه انسان خود را از تمام محفوظات و معلوماتش تجريد كند و اطّلاعاتى را كه از طريق تقليد و يا ديگر اسباب يادگيرى كه طبعا عادت ، تخيّل و يا عواطف انسانى مخصوصى را در او به وجود مىآورد ، كنار بگذارد و فقط به قضاياى صددرصد بديهى كه مورد\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nقبول تمام اذهان بشرى است ، چنگ بزند و سپس مسائل نظرى و غير بديهى را به ترتيب تقدّم بعضى بر بعض ديگر ، از آن قضاياى بديهى استفاده كند تا به مراحل بالاتر برسد و اين نوع بحث فقط در صورتى به نتيجه مىرسد كه كاملا ترتيب مراعات گردد و تدريجا از بديهىترين مسأله گرفته به مراتب بعدى و قضايايى كه بداهت كمترى دارند ، پيش برود .\r\nآرى ، بحث فلسفى جز به اين صورت نتيجه‌بخش نيست و در غير اين صورت حتّى استدلال برهانى هم كه بر اساس قضاياى بديهى و اصول موضوعه است ، جز يك بحث جدلى و بىفايده نخواهد بود .\r\nما در اين رسالهء كوچك نمىتوانيم كلمات فلسفى و سخنان حكمت‌آميزى را كه از على عليه السّلام نقل شده از نقطه‌نظر فلسفى به‌طور مستوفى و مبسوط شرح و تفسير كنيم ، فقط به موقعيّت هر مسأله‌اى كه در سخنان آن بزرگوار به آن تعرّض شده و همچنين به نظرات فلسفى كه در كلمات آن حضرت آمده مختصر اشاره‌اى كرده و مىگذريم « 1 » تا هركس كه مايل باشد ، به اين مختصر مراجعه نموده ، سطح كلمات امام علىّ بن ابى طالب عليه السّلام را با سخنان ديگران مقايسه نمايد .\r\n\r\n\r\n","description":"","footnote":"\r\n( 1 ) - چون اين مقدار بحث ، نهايت آن چيزى است كه ممكن است به هنگام ترجمه و شرح حال يك شخصيّت علمى ، مطرح شود ( مؤلّف رحمه اللّه ) .\r\n","page_name":" 48 ","page_number":48},
  {"content":"\r\n\r\n\r\nفصل اوّل : روش تحقيق و راه وصول به حقايق علمى و اشاره به گفتار على عليه السّلام\r\n« رأس الحكمة لزوم الحقّ » . « 1 »\r\n« ملازم حقيقت بودن ، اصل و اساس حكمت است » .\r\n« عليكم بموجبات الحقّ فالزموها و اياكم و محالات الترهات » . « 2 »\r\n« دلايل واقعى را فراگيريد و خود را با برهان و منطق مجهّز و مسلّح سازيد و از شبهه و مغلطه‌كارى ، بپرهيزيد » .\r\nعلى عليه السّلام در اين سخنانش به نحوهء اتّخاذ روش علمى براى رسيدن به حقايق اشاره مىكند و آن عبارت است از روش استدلال\r\n\r\n\r\n","description":"","footnote":"\r\n( 1 ) - شرح غرر الحكم و درر الكلم : 4 / 53 . حديث به طور كامل چنين است :\r\nرأس الحكمة لزوم الحقّ و طاعة المحقّ . نظير اين حديث ، احاديث ديگرى نيز در همان كتاب نقل شده است ؛ مانند : أفضل الأعمال لزوم الحقّ ( 2 / 467 ) ، بلزوم الحقّ يحصل الإستظهار ( 3 / 239 ) .\r\n( 2 ) - شرح غرر الكلم و درر الحكم : 4 / 301 .\r\n","page_name":" 49 ","page_number":49},
  {"content":"\r\n\r\nو برهان كه در آن به اتّفاق و اجماع رجال بر قولى و يا مسلّم بودن و شهرت آن نزد علما اعتماد نمىشود ، پس حقيقت ، حقيقت است اعمّ از اين‌كه مردم آن‌را بشناسند يا منكر آن باشند .\r\nاز لطيف‌ترين بيانات در اين زمينه كلام هفتمين پيشوا از اهل بيت پيغمبر صلّى اللّه عليه و إله حضرت موسى بن جعفر عليهما السّلام است كه ضمن وصيّتى به هشام فرمود :\r\n« اى هشام ! اگر در دست تو گردويى باشد ولى مردم گمان برند كه آن درّ گرانبهايى است ، هرگز تو را سود و فايده‌اى نخواهد بخشيد ، چون تو خود مىدانى كه آنچه در دست تو است ، گردويى ناچيز بيش نيست ، نيز اگر در دست تو مرواريدى گرانقدر باشد امّا مردم بگويند كه آن ، گردو و چيز كم ارزشى است ، به تو زيان و ضررى نخواهد رسيد ؛ زيرا تو يقين دارى كه آن ، لؤلؤ ارزنده‌اى مىباشد » . « 1 »\r\nمشابه اين بيان از نظر معنا و مفهوم سخنى است كه به على عليه السّلام منسوب است :\r\n« لا تنظر إلى من قال و انظر إلى ما قيل » . « 2 »\r\nو : « لا علم كالتفكير » . « 3 »\r\n\r\n\r\n","description":"","footnote":"\r\n( 1 ) - ر . ك : تحف العقول : 386 .\r\n( 2 ) - متن كلام در شرح غرر الحكم و درر الكلم : 6 / 266 چنين است : لا تنظر إلى من قال و انظر إلى ما قال .\r\n( 3 ) - اين سخن در نهج البلاغهء فيض الإسلام ، حكمت 109 چنين آمده است :\r\nلا علم كالتفكّر .\r\n","page_name":" 50 ","page_number":50},
  {"content":"\r\n\r\n« توجّه تو فقط به سخنگو نباشد ، خود سخن را ارزيابى كن و مورد توجّه قرار بده » .\r\n« دانشى چون تفكّر و به كار انداختن انديشه نيست » .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nفصل دوّم : مراحل پنجگانهء شناخت خدا\r\n« أوّل الدّين معرفته و كمال معرفته التّصديق به و كمال التّصديق به توحيده و كمال توحيده الإخلاص له و كمال الإخلاص له نفى الصّفات عنه لشهادة كلّ صفة أنّها غير الموصوف و شهادة كلّ موصوف أنّه غير الصّفة فمن وصف اللّه سبحانه فقد قرنه و من قرنه فقد ثنّاه و من ثنّاه فقد جزّأه و من جزّأه فقد جهله و من جهله فقد أشار إليه و من أشار إليه فقد حدّه و من حدّه فقد عدّه » . « 1 »\r\n« آغاز دين ، معرفت و شناخت كردگار است و كمال معرفت ، ايمان به ذات آفريدگار . كمال ايمان در توحيد و يگانه‌دانستن اوست و تكامل توحيد در اخلاص به ساحت قدس ربوبى است و اخلاص هم فقط با اعتراف به احديّت ذات حق و در پرتو نفى صفات زايد صورت مىگيرد و بس ؛ زيرا هرصفتى غير از موصوف و هرموصوفى\r\n\r\n\r\n","description":"","footnote":"\r\n( 1 ) - نهج البلاغهء فيض الاسلام / خ 1 : 23 .\r\n","page_name":" 52 ","page_number":52},
  {"content":"\r\n\r\nغير از صفتى است كه بر آن عارض مىگردد ، پس هرآن‌كه براى خدا صفت زائد معتقد باشد ، او را قرين و همدم چيزى ساخته است و هر كه او را قرين چيزى بداند ، او را دو چيز انگاشته و هركس خدا را دو چيز بينگارد برايش جزء و بعض قايل شده و قايل به جزء و بعض ، خدا را نشناخته است . جاهل به مقام ربوبى ، به سوى او اشاره مىكند و اگر كسى به خدا اشاره كند ، او را محدود دانسته و هرمحدودى قابل شمارش است و خدا از اين نسبت‌ها منزّه است » .\r\nاين كلام معجز نظام در بيان مراتب خداشناسى است و اگر بخواهيم طبق اصطلاح صحبت كنيم ، بايد بگوييم كه آن شرح و بسط نظراتى است كه در فلسفهء الهى از نقطه‌نظر سهولت و مشكلى و سادگى و دقيق بودن مسائل ، مطرح مىشود ؛ همچنان‌كه انسان همين روش را در مباحث علمى ديگر به كار مىبرد ؛ يعنى از مسائل روشن و ساده شروع مىكند و سپس به تدريج به مسائل مشكل و مباحث پيچيده مىپردازد و اين سلسله مراتب آن‌گونه كه در اين بيان معجز نشان على عليه السّلام آمده پنج‌تاست :\r\nاوّل : شناخت خدا به عنوان صانع جهان و آفريدگار هستى و اين خود از مسائل نظرى است و انسان در پرتو استدلال به اين نتيجه مىرسد كه جهان خالقى دارد و خودبه‌خود به وجود نيامده است . « 1 »\r\n\r\n\r\n","description":"","footnote":"\r\n( 1 ) - ناگفته نماند كه فطرى بودن مسألهء خداشناسى منافات ندارد كه آن ، جزء مسائل ضرورى و بديهى نباشد بلكه بدون شك آن در رديف مسائل نظرى قرار دارد .\r\n","page_name":" 53 ","page_number":53},
  {"content":"\r\n\r\nدر اين مسأله ، همهء موحّدين مثل مسلمانان و اهل كتاب و كلّيّهء مشركين مانند وثنىها و ثنويها ، اشتراك دارند و همهء آنان كه از روى يقين و اخلاص به هستى خدا اعتراف داشته و در برابر او سر تعظيم فرودآورده‌اند و يا با مختصر تأمّل و انديشه‌اى به وجود او پىبرده ليكن از عبادت او خوددارى كرده‌اند ، همگى يك‌زبان و هم‌صدا هستند .\r\nپس منظور على عليه السّلام از كلمهء « دين » در اين مقام ، مفهوم كلّى دين است ؛ يعنى خداشناسى ، در مقابل مادّيگرى ، الحاد و زندقه است .\r\nدوّم : مرحلهء دوّم - كه يك مرحله از اصل شناسايى بالاتر است - مرحلهء تصديق وجود او و قبول و پذيرش نسبت به هستى اوست . در اين مرحله از شناخت ، انسان در برابر عظمت پروردگار به خضوع و عبادت مىپردازد و در سايهء اين تصديق و پذيرش ، پايه‌هاى اعتقادش استوارتر مىگردد ، لذا على عليه السّلام اين مرحله را تكامل يافتهء اصل معرفت و شناخت معرّفى نموده است .\r\nاز سخنان ديگر آن حضرت - كه در اين مقوله بيان فرمود - سخنى است كه در نهج‌البلاغه آمده :\r\n« لا تجعلوا علمكم جهلا و يقينكم شكّا إذا علمتم فاعملوا و إذا استيقنتم فاقدموا » . « 1 »\r\n« علم و دانشتان را جهل و نادانى قلمداد نكنيد و يقين و باورتان\r\n\r\n\r\n","description":"","footnote":"\r\n( 1 ) - نهج البلاغهء فيض الاسلام / حكمت 266 : 1220 . ولى در آن‌جا حديث چنين است : و إذا تيقّنتم فاقدموا .\r\n","page_name":" 54 ","page_number":54},
  {"content":"\r\n\r\nرا به شك و دودلى برنگردانيد ، پس هرگاه علم پيدا كرديد ، طبق آن عمل كنيد و هرگاه به امرى يقين داريد ، اقدام به عمل آوريد » .\r\nباز در كلام ديگرش مىفرمايد :\r\n« العلم مقرون بالعمل » . « 1 »\r\n« علم توأم با عمل است » .\r\nبه واسطهء اين مرحلهء دوّم از معرفت ، مردم خداشناس و خاضع در برابر او ، از اشخاص منكر و خوددار از سعى و عمل ، بازشناخته مىشوند و از همديگر ممتاز مىگردند .\r\nسوّم : مرتبهء توحيد و يگانه دانستن اوست ؛ يعنى اثبات اين‌كه خدا يگانه است و شريكى ندارد و در اين مرحله اديان توحيدى ، از اديان شرك‌آميز كه غير از خدا به خدايان ديگرى قايلند ، از هم جدا مىگردند و توحيد باعث تكامل اذعان و ايمان نسبت به وجود خدا مىشود .\r\nچهارم : مرتبهء اخلاص است كه انسان علما و عملا از ماسوى اعراض كند و هستى واقعى را منحصر در او بداند و يقين كند كه انسان جز خدا هركه را بخواهد و به هرچه دل ببندد ، جملگى باطل و بى اساس است .\r\nدر اين مرحله ، هرنوع محدوديّت حتّى فرضى و يا خيالى هم از خدا نفى مىشود . او يگانه به معناى واقعى كلمه است كه اساسا\r\n\r\n\r\n","description":"","footnote":"\r\n( 1 ) - در صفحات گذشته ، ص 25 اين حديث و نظايرش با مأخذ گفته آمد .\r\n","page_name":" 55 ","page_number":55},
  {"content":"\r\n\r\nبيشتر از يكى نمىتوان فرض كرد ؛ يعنى اصلا تصوّر دوّمى فرضى است محال نه اين‌كه از قبيل فرض شىء محال باشد كه نزد عقل ، فرض آن خود امكان دارد .\r\nاين معنا در سخنان على عليه السّلام بسيار تكرار شده و در فقرات متعدّدى يادآور شده است كه خدا واحد عددى نيست كه بتوان فرد دوّمى از جنس و سنخ خود او برايش تصوّر كرد و فرد دوّمى ولو در عالم ذهن و خيال براى خدا فرض نمود بلكه وحدت و يگانگى خدا طورى است كه اگر با او فرد دوّمى فرض كنيم ، همان اوّلى خواهد بود .\r\n( دقّت شود ) .\r\n\r\n[ شرحى بر وحدانيت خدا 
  ]\r\nتوضيح اين‌كه : فرض وحدت و يگانگى خدا مستلزم اين است كه ما خدا را به هرتقدير و همراه هرپديده‌اى ، موجود بدانيم ؛ يعنى اگر خدا را تنها فرض كنيم و همهء پديده‌ها را در مرحلهء وجود او ناديده بگيريم ، وجود حق‌تعالى ثابت است . نيز اگر هستى او را همراه وجود پديده‌ها تصوّر نماييم ، باز وجود حق‌تعالى ثابت و متحقّق است « 1 » ، پس نتيجه اين‌كه وجود خدا به هرتقدير و بر هرفرض ، ثابت و برقرار است ؛ بنابراين ، براى وجود خدا هيچ‌گونه قيدوشرطى وجود ندارد و هستى مطلق از آن اوست و به هرتقدير و بر هرفرض ، موجود\r\n\r\n\r\n","description":"","footnote":"\r\n( 1 ) - در حالى كه موجودات ديگر غير از خدا اگر وجودشان را قطع‌نظر از وجود خدا در نظر بگيريم اصلا نمىتوانند موجود باشند ؛ چون وجودشان حدوثا و بقائا بستگى به وجود حق‌تعالى دارد .\r\n","page_name":" 56 ","page_number":56},
  {"content":"\r\n\r\nاست ؛ زيرا اگر براى وجود خدا قيدوشرطى منظور كنيم ، ناچار بايد در صورت انتفاى اين قيدوشرط « 1 » ، وجود او نيز منتفى گردد در حالىكه خداوند ، واجب الوجود و هستىاش مطلق و غيرمشروط است .\r\nپس وجود حق‌تعالى عين هستى و محض ثبوت و تحقّق است كه همراه آن هيچ قيد و حدّ عقلى ، وهمى و يا خارجى وجود ندارد و اين فقط پديده‌ها و آفريده‌هاى او هستند كه داراى حدومرز وجودى مىباشند و اگر آنها هم هستى مطلق داشتند و به هرتقدير و فرض ، موجود بودند قطعا واجب الوجود مىشدند و از دايرهء موجودات امكانى ، خارج مىگشتند .\r\nاكنون كه وجود خدا به هرحال ، حق و ثابت است و حد و نهايتى ندارد ، پس عقل نمىتواند از سنخ او فرد دوّمى را فرض كند ؛ چون طبق قاعدهء معروف فلسفى : « صرف الشّىء لا يتكرّر » هرچه فرض شود ، همان اوّلى خواهد بود . « 2 » و اين نوع واحد ، غير از واحد عددى\r\n\r\n\r\n","description":"","footnote":"\r\n( 1 ) - توضيح اين‌كه : ماهيّات امكانى كه وجود محدود و مقيّدى دارند اگر آن قيد و حد را برداريم ديگر آن ماهيّت وجود نخواهد داشت ؛ مثلا انسان كه موجودى است داراى مشخّصات حيوانى و نطق و اين دو قيد براى او حد محسوب مىشود ، اگر اين حد را منتفى بدانيم ، اصلا موجودى به نام « انسان » نخواهيم داشت و هرگاه خدا نيز حد وجودى داشت قطعا در صورت نبودن اين حد ، وجود او نيز منتفى بود ، در صورتىكه خدا واجب الوجود مطلق است .\r\n( 2 ) - نظر به اين‌كه تعدّد اشياء مرهون حدود و قيودى است كه آنها را از همديگر ممتاز مىسازد ، اگر موجودى فرض كنيم كه هيچ‌گونه حد و قيدى نداشته باشد ، قطعا چنين موجودى داراى جنس و فصل نخواهد بود و فرض دوّمى براى -\r\n","page_name":" 57 ","page_number":57},
  {"content":"\r\n\r\nاست كه اقلّا در ذهن مىتوان فرد دوّمى براى آن تصوّر كرد كه اگرچه در خارج هم دوتا نباشند ، در عالم ذهن دوتا باشند و به همين معنا على عليه السّلام در جملهء بسيار كوتاه : « و كمال توحيده الإخلاص له » « 1 » اشاره فرموده و سپس در دنبالهء كلامش براى آن برهان و دليل مىآورد و در حقيقت ذيل كلام او دليل صدر سخنان اوست و خلاصهء آن بيان اين است كه :\r\nپس از آن‌كه معلوم شد وجود خدا ، هستى مطلق و غيرمحدود است ، مفاهيم ذهنى هم نمىتوانند به عنوان صفت ، او را محدود سازند و با حدومرزى كه دارند بر وجود خدا انطباق پيدا كنند ؛ چون بالأخره هريك از اين مفاهيم و صفات از قبيل : علم ، قدرت ، حيات و غيره از لحاظ مفهوم ويژهء خود ، از ديگر صفات و مفاهيم ، جدا و مجزّا مىباشد ؛ مثلا مفهوم « علم » كاملا از مفهوم « قدرت » بيگانه\r\n\r\n\r\n","description":"","footnote":"\r\n- آن نامعقول و بر خلاف فرض خواهد بود ؛ چون بودن فرد دوّمى مستلزم داشتن حدود و به اصطلاح ما به‌الامتياز و ما به‌الاشتراك است ؛ مثلا دو موجود و دو چيز بودن انسان و اسب در اثر اين است كه علاوه‌بر جنبهء حيوانيّت كه هردو در آن مشتركند ، داشتن نطق انسان را از اسب جدا ساخته و اين دو را دو موجود على حدّه قرار داده است و نيز دو فرد از انسان را كه در نظر بگيريم به اين علّت دو موجود هستند كه علاوه‌بر اشتراك در انسانيّت ، از لحاظ مشخّصات و عوارض وجودى مانند اختلاف در پدر و مادر ، رنگ ، زبان ، منطقهء جغرافيايى و سن و غيره ، متفاوت هستند كه اگر فرض كنيم تمام اين حدود منتفى شود بدون شك دو موجود نخواهيم داشت و فرض فرد دوّم همان تكرار فرد اوّل خواهد بود .\r\n( 1 ) - نهج البلاغهء فيض الاسلام / خ 1 : 23 .\r\n","page_name":" 58 ","page_number":58},
  {"content":"\r\n\r\nاست و در معناى آن كلمه ابدا خبرى از معناى اين كلمه نيست همچنين مفهوم « قدرت » قابل انطباق بر مفهوم « حيات » نمىباشد و مفهوم حيات نيز به تمام معنا دور از مفهوم علم و قدرت است ، پس هريك از واژه‌هاى مزبور جز بر معناى خود انطباق ندارد و در محدودهء آن معنا خبرى از معانى و مفاهيم ديگر نيست ؛ البتّه اگرچه مصاديق ممكن است تمام اين صفات را يكى و به‌طور متّحد در برداشته باشد ؛ امّا سخن ما در خود مفاهيم قطع‌نظر از مصاديق است .\r\n\r\n[ شرحى بر نامتناهى بودن خدا 
  ]\r\nخلاصهء كلام اين‌كه : خداوند هيچ‌گونه حدّى ندارد و به هيچ‌وجه وجود او محدود نمىباشد ؛ بنابراين ، دست همهء مفاهيم ذهنى و صفاتى كه عقل انسان مىخواهد به واسطهء آنها اشياء را بشناسد و يا بشناساند ، كوتاهتر از آن است كه بتواند به ساحت قدس ربوبى برسد و محيط بر او باشد و بدين‌وسيله به شناخت خدا نايل گردد ، در نتيجه ، دقّت در معناى اخلاص مستلزم اين است كه تمام صفات را از خدا نفى كنيم و اين كمال اخلاص نسبت به ذات پروردگار است و مرحلهء پنجم معرفة اللّه همين مرحله است ، مرحله‌اى كه على عليه السّلام با عبارت ذيل آن‌را خلاصه كرده است :\r\n« و كمال الإخلاص له نفى الصّفات عنه لشهادة كلّ صفة أنّها غير الموصوف و شهادة كلّ موصوف أنّه غير الصفة » . « 1 »\r\n\r\n\r\n","description":"","footnote":"\r\n( 1 ) - نهج البلاغهء فيض الاسلام / خ 1 : 23 . مقصود حضرت نفى مفاهيم صفات است ، امّا مصاديق اين صفات خود گواه اين هستند كه موصوف به واقعيّت اين -\r\n","page_name":" 59 ","page_number":59},
  {"content":"\r\n\r\nپس خداوند متعال مصداق اكمل اين صفات كماليه و نامهاى نيكوست و اگر او خود مالك مطلق آنها نبود چگونه مىتوانست به ديگران اعطا كند ؟ « 1 »\r\nولى با وصف حال ، خداوند برتر از اين است كه ديگران از طريق توصيف ، محيط بر ذات او باشند و يا از اين رهگذر به شناخت حقيقت او نايل آيند ؛ زيرا هرآن‌كه خدا را به صفتى محدود كند ، او را نشناخته است و همين « اخلاص در معرفت » يعنى اين مرتبه از توحيد است كه براى انسان مسلّم مىسازد كه او از شناخت ذات حق‌تعالى قاصر و عاجز است ؛ چون تنها وسيله براى شناخت اشياء توصيف آنها با مفاهيم و معانى ذهنى است كه در عالم تصوّر كاملا از هم جدا و ممتازند و محدوديّت ، لازمهء آنها مىباشد .\r\nپس عقل انسان به آن هنگام كه مىخواهد چيزى را با صفتى توصيف كند در عين حالى كه مىخواهد بين صفت و موصوف از نظر مصداق ، نوعى وحدت و اتّحاد برقرار كند ولى از نقطه‌نظر اين‌كه صفت از لحاظ مفهوم غير از موصوف است ، خواه و ناخواه به مغايرت و بيگانگى آنها حكم مىكند .\r\nپس وقتى كه انسان خدا را با صفتى موصوف مىكند و آن‌را امر زايد بر ذات مىانگارد خدا را قرين و همدم چيزى مىسازد و همدم\r\n\r\n\r\n","description":"","footnote":"\r\n- صفاتند و به‌عكس ، موصوف به صفات مصداق آنها محسوب مىگردد ( مؤلّف رحمه اللّه ) .\r\n( 1 ) - مثلى است معروف كه : فاقد شىء ، معطى شىء نمىشود .\r\n","page_name":" 60 ","page_number":60},
  {"content":"\r\n\r\nساختن در پرتو دوگانگى صورت مىگيرد و دوگانگى لازمه‌اش تجزيه و به اصطلاح داشتن ما به‌الاشتراك و ما به‌الامتياز است و جزء داشتن موقعى معقول است كه بتوانيم به اين جزء و به آن جزء اشاره كنيم و تنها هنگامى مىتوانيم به چيزى اشاره كنيم كه آن ، حدّ فاصلى داشته و از موجودات و پديده‌هاى ديگر مشخّص و متمايز گردد و محدوديّت فقط با وحدت عددى سازگار است و آن از توحيد حقيقى فرسنگها به دور مىباشد .\r\nاينجاست كه عقول در قضاوت و داورى دچار حيرت و سرگردانى مىشوند و چاره‌اى جز اين نمىيابند كه خدا را از داشتن صفات تنزيه كنند و آنچه را كه ابتدا براى او اثبات مىكردند دوباره نفى نمايند و حتّى از اين نفى صفت هم - كه خود نوعى توصيف است - بپرهيزند .\r\nعلى عليه السّلام در كلام ديگرش به همين معنا چنين اشاره دارد :\r\n« . . . الّذى لا يدركه بعد الهمم و لا يناله غوص الفطن الّذى ليس لصفته حدّ محدود و لا نعت موجود و لا وقت معدود و لا أجل ممدود » . « 1 »\r\n« افكار بسيار بلند و استعدادهاى سرشار به درك ذات حق نايل نمىشوند ، خدايى كه صفاتى زايد بر ذات ندارد و نعوت كماليه‌اش را حدّومرزى نيست و محدود به زمان و وقت معيّنى نمىباشد » . « 2 »\r\n\r\n\r\n","description":"","footnote":"\r\n( 1 ) - قسمتى از نخستين خطبه در نهج‌البلاغه و در شرح غرر الحكم و درر الكلم :\r\n4 / 389 چنين روايت كرده : غوص الفطن لا يدركه و بعد الهمم لا يبلغه . و نظير اين را مرحوم صدوق در توحيد در موارد متعدّدى نقل كرده است .\r\n( 2 ) - يعنى اين‌كه مىگوييم خداوند ، عالم و قادر است مقصود اين است كه -\r\n","page_name":" 61 ","page_number":61},
  {"content":"\r\n\r\nو از لطيفترين بيانات آن حضرت در اين مقوله سخن ديگر آن بزرگوار است كه فرموده :\r\n« لا يشمل بحدّ و لا يحسب بعدّ و انّما تحدّ الأدوات انفسها و تشير الآلات إلى نظائرها » . « 1 »\r\n« مشمول حد و تعريفى واقعى نمىشود و تحت شمارش هم نمىآيد ؛ چون ممكنات هستند كه محدود به ماهيّات ويژهء خودند و پديده‌هاى مادّى هستند كه به امثال خود اشاره مىكنند ( يا با حدّ منطقى به آنها اشاره مىشود ) » .\r\nحاصل سخن اين‌كه : مثل انسان در شناخت خداوند سبحان مثل آن‌كسى است كه دو دست خويش را به آب دريا نزديك كند و بخواهد از آن تناول نمايد ، او فقط مىخواهد آب بنوشد و ابدا مقدار براى او مطرح نيست الّا اين‌كه بيشتر از اندازهء دو دستش نمىتواند از دريا آب بردارد .\r\nامام عليه السّلام اين قصور و ناتوانى عقل را از ادراك ذات حق ، معرفت و شناسايى خوانده « 2 » كه از ابتدايىترين مرحله آغاز مىشود و در مرحلهء پنجم كه حدّاكثر شناسايى ممكن است ، پايان مىپذيرد .\r\n\r\n\r\n","description":"","footnote":"\r\n- او منبع علم و قدرت است نه اين‌كه زمانى عالم نبوده بعد عالم و دانا شده است و يا نسبت به چيزى قادر نيست و نسبت به چيز ديگر و يا در وقت ديگر ، داراى قدرت مىباشد .\r\n( 1 ) - نهج‌البلاغهء فيض الاسلام / خ 228 : 742 .\r\n( 2 ) - و اين همان است كه گويند : « درك العجز عن الإدراك ، ادراك ؛ احساس ناتوانى و درماندگى از درك ، خود نوعى درك و شناخت است » .\r\n","page_name":" 62 ","page_number":62},
  {"content":"\r\n\r\n\r\nفصل سوّم : توحيد حقيقى و نقل پاره‌اى از سخنان على عليه السّلام در اين خصوص\r\n« بان من الأشياء بالقهر لها و القدرة عليها و بانت الأشياء منه بالخضوع له و الرّجوع إليه من وصفه فقد حدّه و من حدّه فقد عدّه و من عدّه فقد أبطل أزله » . « 1 »\r\n« خداوند ، با برترى و چيره‌دستى ، جدا از اشياء و پديده‌هاست و موجودات و پديده‌ها نيز از او جدا هستند ، به فروتنى براى او و بازگشت به سويش . هركس خدا را توصيف كند ، محدودش دانسته و هركس كه او را محدود بداند تحت شمارش درآورده و آن موجب بطلان ازليّت الهى است » .\r\nبيان على عليه السّلام در اين فراز ، براساس بطلان وحدت عددى است كه آن‌را منافى با ازليّت خدا مىداند .\r\n\r\n\r\n","description":"","footnote":"\r\n( 1 ) - نهج‌البلاغهء فيض الاسلام / خ 152 : 468 .\r\n","page_name":" 63 ","page_number":63},
  {"content":"\r\n\r\nحاصل بيان حضرت اين است كه : منظور از ازليّت عبارت از اين است كه چيزى بر موجود ازلى پيشى نگرفته باشد و چنين موجودى نبايد محدود به حدّى باشد .\r\nنيز منظور از نداشتن حد اين نيست كه خداوند در زمانهاى غيرمتناهى وجود داشته است ؛ چون در اين صورت بالأخره بر زمان منطبق مىشود و لازمهء انطباق بر زمان اين است كه موجود ، حركت يا داراى حركت باشد كه با تغيير و دگرگونى آن ، موجود نيز دگرگون مىگردد و خدا از اين نسبتها منزّه است .\r\nپس منظور از ازليّت الهى و نداشتن حدّزمانى و غيره اين است كه او داراى وجود حق و ثابتى است و هستى او بدون قيد و شرط است ؛ يعنى او به‌هرحال و در هرتقدير فرضى و يا خيالى ، داراى وجود است و هيچ‌گونه دستخوش تغيير و دگرگونى قرار نمىگيرد .\r\nنتيجه اين‌كه : براى چنين موجودى نمىتوان فرد دوّمى تصوّر كرد و الّا ضرورتا بايد داراى حدّفاصلى باشد كه فرد اوّل را از فرد دوّم متمايز سازد و اين بر خلاف فرض است ؛ چون آنچه را كه وجود مطلق و بدون قيد و حد فرض كرده‌ايم ، محدود گرديد .\r\nپس وجود حق‌تعالى بىانتهاست و ما سوى در مقابل وجود او هيچ‌اند و موجودات قائم به او هستند و به او نياز همه جانبه دارند .\r\nپس هيچ موجودى غير از خدا به يكى از صفات كماليه مانند :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nحيات ، علم ، قدرت و اراده و امثال اينها توصيف نمىشود مگر اين‌كه نيازمند به خدا و نزد او خوار و زبون است ؛ زيرا همگى در برابر وجود حقّ ، باطل و هيچ‌اند و جملگى محدود و ناقص‌اند ؛ ولى خداوند با وجود مطلق ، قدرت مطلق و علم غيرمحدودش ، بر تمام ما سوى محيط است و همه را تحت قدرت خويش دارد و اين خلاصهء تفسير بيان على عليه السّلام است كه در طليعهء اين فصل آورديم .\r\nباز در يكى از سخنانش در توضيح معناى « ازل » چنين مىفرمايد :\r\n« واحد لا من عدد ، و دائم لا بأمد و قائم لا بعمد » . « 1 »\r\n« واحد و يگانه است امّا نه واحد عددى ، هميشگى است ليكن نه در محدودهء زمان و پايدار است ولى نه به پشتوانه‌اى » .\r\nحاصل سخن حضرت اين است كه : ازليّت و دوام هستى پروردگار ، هرگز در چهارچوبهء زمان قرار ندارد .\r\n\r\n\r\n","description":"","footnote":"\r\n( 1 ) - ر . ك : توحيد : 70 ؛ نهج‌البلاغهء فيض الاسلام / خ 227 : 733 با اين فرق كه متن حديث در نهج‌البلاغه به جاى : واحد لا من عدد ، واحد لا بعدد روايت شده است .\r\n","page_name":" 65 ","page_number":65},
  {"content":"\r\n\r\n\r\nفصل چهارم : تحقيقاتى راجع به توحيد و شرح سخنان على عليه السّلام و طرح يك سلسله مسائل مشكل فلسفى\r\n« دليله آياته و وجوده اثباته و معرفته توحيده و توحيده تمييزه من خلقه و حكم التّمييز بينونة صفة لا بينونة عزلة إنّه ربّ خالق ، غير مربوب مخلوق كلّ ما تصوّر فهو بخلافه . . . » .\r\nثمّ قال بعد ذلك : « ليس باله من عرف بنفسه ، هو الدالّ بالدّليل عليه و المؤدى بالمعرفة إليه » . « 1 »\r\n« آيات و نشانه‌هاى قدرت ، برهان قاطعى بر اثبات هستى خداست بلكه خود وجود او كه در همه‌چيز تجلّى دارد ، گواه هستى خويش مىباشد . شناخت او همان توحيد و يگانه‌دانستن اوست و توحيد واقعى ، جدا دانستن او از مخلوقات است ؛ به اين معنا كه\r\n\r\n\r\n","description":"","footnote":"\r\n( 1 ) - احتجاج : 1 / 201 .\r\n","page_name":" 66 ","page_number":66},
  {"content":"\r\n\r\nصفاتش را مغاير صفات ما سوى بدانيم نه اين‌كه كناره‌گيرى و جدايى جسمانى مقصود باشد . او پروردگار و آفريدگار مطلق است و خود ، آفريده و پرورده شده نيست . هرچه در ذهن تصوّر شود ، او بر خلاف آن است ؛ چون آنچه به تمام ذات و حقيقت شناخته گردد ، خدا نيست . اوست كه دليل وجود خويش است و وسايل شناسايى را هم خود فراهم آورده است » .\r\nبه خدا سوگند ! اين شگفت‌انگيزترين بيان و جالبترين تعبير است ؛ دل را بىقرار و عقل را مدهوش مىسازد ؛ زيرا در كوتاهترين جمله‌ها و استوارترين برهانها يك سلسله از مشكل‌ترين مسائل فلسفهء الهى را - كه ذيلا اشاره مىشود - مطرح نموده است .\r\nاوّل : وجود و هستى حق‌تعالى محال است كه توسّط غير خود او شناخته شود ، پس او خود دليل و راهنماى بر وجود خويش و ما سوى است ؛ چون نيازى به توضيح نيست كه همه‌چيز از هرجهت مستند به خدا هستند و از جمله ، دلالت دليلها و مؤدّى بودن آنها به شناخت او نيز بايستى به خدا مستند باشند و الّا دليلها در خصوص دلالتشان و ابزار شناسايى در خاصيّت مؤدّى بودن به معرفةاللّه مستقل مىشوند در حالىكه جز خدا هيچ موجودى استقلال وجود ندارد و او از آنچه جهّال درباره‌اش مىانديشند ، برتر و بالاتر است و اين اوّلين مسأله ، همان است كه على عليه السّلام در اين فراز كوتاه آن‌را خلاصه كرده :\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n« الدّال بالدّليل عليه و المؤدّى بالمعرفة إليه » . « 1 »\r\nدوّم : شناخت حقيقت وجود و ذات پروردگار ؛ چنان‌كه بايد و شايد ممكن نيست فقط از طريق برخى از صفات و آثار وجودى او مىتوانيم او را بشناسيم ؛ چنان‌كه على عليه السّلام در اشاره به همين معنا فرمود : « ليس باله من عرف بنفسه » . « 2 »\r\nسوّم : اثبات وجود خدا از طريق برهانهاى منطقى ، ممكن نيست ؛ چون - همان‌طور كه خاطرنشان ساختيم - وجود خدا وجودى مطلق و بىقيدوحد است و داراى جنس و فصل نمىباشد و هرموجودى كه جنس و فصل منطقى نداشته باشد ؛ در ذهن نخواهد گنجيد و عقل به او احاطهء ماهوى پيدا نخواهد كرد . نتيجه اين‌كه : خداوند داراى وجود ذهنى نيست ، فقط هستى خارجى دارد و بس و ذات او در مقام ثبوت و در مقام اثبات يك چيز بيش نيست ، پس او برتر از علم و جهل ذهنى است .\r\nپس از دو حال خارج نيست يا وجود خدا به وصف خارجىاش معلوم و شناخته شده است و او از هيچ موجود غايب و چيزى هم فاقد او نيست و يا اين‌كه وجود او صددرصد مجهول و ناشناخته است ؛ ولى چون خداوند سبحان از هيچ موجودى غايب نيست و هيچ پديده‌اى بى او نمىباشد ، پس قطعا او وجود ناشناخته‌اى\r\n\r\n\r\n","description":"","footnote":"\r\n( 1 ) - احتجاج : 1 / 201 .\r\n( 2 ) - يعنى اين‌كه ديگران در ذهنشان نسبت به او علم و يا جهل داشته باشند .\r\n","page_name":" 68 ","page_number":68},
  {"content":"\r\n\r\nنيست و همه وجدانا هستى او را دريافته‌اند .\r\nعلى عليه السّلام اين معنا را در يكى از سخنان ديگرش چنين بيان مىكند :\r\n« المعروف به غير كيفيّة ، لا يدرك بالحواسّ و لا يقاس بالنّاس و لا تدركه الابصار و لا تحيط به الافكار و لا تقدّره العقول و لا تقع عليه الاوهام فكلّ ما قدّره عقل أو عرف له مثل فهو محدود » . « 1 »\r\n« خدايى كه به چگونگى و كيفيّت شناخته نمىشود ، با حواس درك نمىگردد ، به مردم قياس و تشبيه نمىشود ، چشمها او را احساس نمىكنند ، انديشه‌ها او را فرانمىگيرند ، خردها اندازه‌گيرىاش نمىكنند ، افكار و تخيّلات ، دور حريم كبريايىاش نمىگردند ؛ زيرا هر چيزى كه نظيرى برايش شناخته شود و يا عقل بتواند آن‌را اندازه‌گيرى كند بالأخره محدود و ممكن الوجود خواهد بود » .\r\nنظير اين بيان ، حديثى است كه از رسول خدا منقول است كه فرمود :\r\n« ظاهر و باطن وجود حق‌تعالى يكى است و مغايرتى بين ظاهر صفات او و باطن آنها وجود ندارد . ظاهرش موصوفى است كه به چشم ديده نمىشود و باطنش موجودى است كه پنهان نمىگردد . در همه‌جا حاضر است و هيچ‌جا حتّى يك‌آن هم خالى از او نيست . در جلو چشم دل حاضر است ولى محدود به حدّى نيست و غايب از\r\n\r\n\r\n","description":"","footnote":"\r\n( 1 ) - توحيد : 79 .\r\n","page_name":" 69 ","page_number":69},
  {"content":"\r\n\r\nانظار است ليكن ناپديد و ناپيدا نمىباشد » . « 1 »\r\nبه همين علّت كه شناخت ذات حق‌تعالى از دايرهء امكان بيرون است و اثبات او از طريق برهان ميسّر نيست ، مىبينيم در قرآن هرگز درصدد اثبات ذات و استدلال در زمينهء آن برنيامده فقط در مورد صفات بارىتعالى دست به دليل و برهان زده و اثبات مىكند كه براى جهان هستى ، خالق ، پروردگار ، آفريدگار و پناهگاهى وجود دارد .\r\nچهارم : اثبات اصلى هستى و وجود خدا مستلزم اثبات توحيد و يگانگى اوست ؛ زيرا دليلى كه ما راجع به اثبات صانع مطرح مىكنيم ، براى خدا وجود بىنهايت و هستى مطلق ثابت مىكند و او را از هرحد و فصل منطقى و داشتن ماهيّت ، تنزيه مىنمايد و اين همان توحيد به معناى واقعى كلمه است كه اصلا عقل نمىتواند براى او فرد دوّمى فرض كند ؛ چون فرض هردوّمى تكرار همان اوّلى خواهد بود و قاعدهء فلسفى مىگويد : « صرف الشّىء لا يتكرّر » .\r\nعلى عليه السّلام به اين مطلب چهارم به‌طور اختصار اشاره كرده مىفرمايد :\r\n« و معرفته توحيده » .\r\nپنجم : وحدت و يگانگى خدا وحدت عددى نيست كه از نظر هستى از موجودات ديگر مجزّا و در طول و يا عرض آنها قرار گرفته باشد ؛ او داراى حد و فصل منطقى نيست كه در شمار و رديف انواع و اجناس جا بگيرد بلكه وحدت او به اين معناست كه هيچ موجودى\r\n\r\n\r\n","description":"","footnote":"\r\n( 1 ) - معانى الأخبار : 10 / ح 1 .\r\n","page_name":" 70 ","page_number":70},
  {"content":"\r\n\r\nدر صفات كماليّه با خدا شريك نيست و تنها او پروردگار و آفريدگار تمام ما سوى است و جمله پديده‌ها از او و با او و به سوى او مىباشند .\r\nاين چند مسأله كه در اين فصل آورديم و نظاير آنها در فلسفهء الهى يك سلسله مسائلى هستند كه از آغاز تدوين فلسفه ، مجهول و ناشناخته بودند تا اين‌كه بالأخره برخى از فلاسفهء اسلامى در پرتو بيانات مستدلّ مولانا امير المؤمنين موفّق به حلّ آنها گرديدند .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nفصل پنجم : در عدم امكان شناخت ذات بارى و توضيح علم خدا به ماسوى و علم ماسوى به او\r\n« الحمد للّه الّذى أعجز الأوهام أن تنال إلّا وجوده و حجب العقول عن أن تتخيّل ذاته فى امتناعها من الشّبه و الشّكل بل هو الّذى لم يتفاوت فى ذاته و لم يتبعّض بتجزية العدد فى كماله فارق الأشياء لا على اختلاف الأماكن و تمكّن منها لا على الممازجة و علمها لا بأداة لا يكون العلم إلّا بها و ليس بينه و بين معلومه علم غيره . إن قيل : كان فعلى تأويل أزليّة الوجود ، و ان قيل لم يزل فعلى تأويل نفي العدم فسبحانه و تعالى عن نقول من عبد سواه و اتّخذ إلها غيره ، علوّا كبيرا » . « 1 »\r\n« سپاس خداى را كه افكار و انديشه‌ها را جز از اصل وجودش باز داشته است و چون نظير و مانندى ندارد ، خردها را از تصوّر و درك\r\n\r\n\r\n","description":"","footnote":"\r\n( 1 ) - توحيد : 73 . در تحف العقول ، صفحهء 92 ، روايتى مشابه اين نقل كرده جز اين‌كه برخى جملات و تعبيرات آن ، با توحيد صدوق متفاوت است .\r\n","page_name":" 72 ","page_number":72},
  {"content":"\r\n\r\nذاتش ناتوان ساخته است . اوست خدايى كه ذاتش دگرگون نمىشود و وجودش تقسيم نمىپذيرد و چون كمال محض است ، تحت شماره و عدد نمىآيد . برتر و جدا از اشياء است امّا نه به علّت اختلاف و تفاوت مكانها و مسلّط بر موجودات و مشرف بر آنهاست ، نه به‌طور آميختگى و امتزاج . به اشياء علم دارد ، امّا نه به وسيلهء ابزار و ادواتى كه با نبودن آنها علم نيز منتفى مىگردد و ميان او و معلوماتش امر زايدى به نام علم وجود ندارد ، فقط ذات اوست و بس .\r\nاگر بگوييم در گذشته وجود داشته ، مقصود اين است كه هستىاش ازلى و بىآغاز مىباشد و هرگاه بگوييم هميشه بوده ، منظور اين است كه عدم و نيستى بر او پيشى نگرفته است و خداوند از افكار و نسبتهاى كسانى كه غير از خدا ، خدايان ديگرى براى خود قرار داده و در برابر آنها عبادت و تعظيم مىكنند ، منزّه است » .\r\nعلى عليه السّلام در اين بخش از سخنانش به چند مسألهء فلسفى اشاره مىكند :\r\nاوّل : علم مردم نسبت به خدا از قبيل علم حضورى است نه حصولى ؛ زيرا اگر مردم از طريق علم حصولى به وجود او علم پيدا مىكردند ، طبعا ذاتش با حصول در ذهن و در خارج تجزيه مىشد و آن با وحدت حقيقيّهء ذات بارى ، ناسازگار است .\r\nدوّم : علم خدا نيز به ماسوى ، علم حضورى است ؛ زيرا خدا در علم به پديده‌ها نيازى به صور ذهنيّهء آنها - كه اساس علم حصولى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاست - ندارد و اگر ناچار بود كه از آن طريق علم پيدا كند ، محتاج مىشد و احتياج با وجوب وجود ، منافات دارد .\r\nسوّم : خداوند هستى مطلق و وجودش از هرقيد و حدّى منزّه است و ذاتا بر همهء ماسوى سبقت دارد و اين همان معناى ازليّت الهى است .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nفصل ششم : در بيان پاره‌اى از صفات كماليّهء الهى و كلام على عليه السّلام پيرامون آنها\r\n« مستشهد بكلّيّة الأجناس على ربوبيّته و بعجزها على قدرته و بفطورها على قدمته و بزوالها على بقائه فلا لها محيص عن ادراكه ايّاها و لا خروج من احاطته بها و لا احتجاب عن احصائه لها و لا امتناع من قدرته عليها كفى باتقان الصّنع لها آية و بمركّب الطّبع عليها دلالة و بحدوث الفطر عليها قدمة و بإحكام الصّنعة لها عبرة فلا إليه حدّ منسوب و لا له مثل مضروب . . . » . « 1 »\r\n« كلّيّهء اجناس و انواع موجودات بر ربوبيّت او گواهند و ناتوانى و حدوث پديده‌ها دليل قدرت و ازليّت و بقاى وجود حق‌تعالى است . اشياء را با علم به آنها ( كه گريزى ندارند جز اين‌كه در دايرهء علم\r\n\r\n\r\n","description":"","footnote":"\r\n( 1 ) - توحيد : 71 - 72 .\r\n","page_name":" 75 ","page_number":75},
  {"content":"\r\n\r\nاو باشند ) آفريده پس از احاطهء علمى او بيرون نيستند . شماره و عدد آنها بر خدا پنهان نيست و چون كاملا تحت قدرت الهى قرار دارند ، نمىتوانند از فرمانش سرپيچى كنند . با صفت استوار و طبيعت پيچيده‌اى كه دارند ، به وجود هستى پروردگارى توانا دلالت دارند و حدود كه لازمهء پديده‌هاست براى اثبات قديم بودن او كافى است و ريزه‌كاريهايى كه در طبع آنها به كار رفته براى منكرين صانع ، مايهء عبرت مىباشد . پس نمىشود به او حدّى نسبت داد و نه مىتوان براى او مثلى زد كه كاملا واقعيّت او را روشن كند » .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nفصل هفتم : در صفات ثبوتى و سلبى بارىتعالى\r\n« ما وحّده من كيّفه ، و لا حقيقته أصاب من مثّله و لا إيّاه عنى من شبّهه ، و لا صمده من أشار إليه و توهّمه ، كلّ معروف بنفسه مصنوع ، و كلّ قائم في سواه معلول ، فاعل لا باضطراب آلة ، مقدّر لا بجول فكرة ، غنيّ لا باستفادة لا تصحبه الأوقات و لا ترفده الأدوات سبق الأوقات كونه ، و العدم وجوده و الابتداء أزله » . « 1 »\r\n« كسىكه خدا را داراى كيفيّت و چگونگى گمان كند ، او را يگانه ندانسته و كسىكه براى او مثالى قرار دهد ، به او پى نبرده است و هر كس خدا را به چيزى تشبيه و مانند كند و يا به ذات اقدسش اشاره نمايد ، در واقع او را قصد نكرده است .\r\n\r\n\r\n","description":"","footnote":"\r\n( 1 ) - نهج‌البلاغهء فيض الاسلام / خ 228 : 741 - 742 . مؤلّف محترم قسمتهاى زيادى از اين خطبه را نقل كرده‌اند و ما به جهت اختصار ، فقط به نقل بخشى از آن اكتفا كرديم ليكن به ترجمهء تمام آنچه مؤلّف آورده ، پرداخته‌ايم .\r\n","page_name":" 77 ","page_number":77},
  {"content":"\r\n\r\nآنچه به كنه شناخته شود ، مصنوع و آفريده است و خدا آفريدگار و خالق مطلق مىباشد و هرچه قيام به غير داشته باشد ، معلول و مخلوق است ولى خدا علّت است و بس .\r\nآفريننده و ايجادكننده است بدون به كار بردن وسيله و اسباب و مقدّر و اندازه‌گير است ، بدون اعمال فكر و انديشه .\r\nبىنياز است امّا نه با بهره‌بردارى و سودگيرى از چيزى ، وقت و زمان با او همراه نيستند و ابزارآلات ، او را يارى نمىكنند .\r\nهستى او از زمانها و وجود او از عدم و نيستى و ازليّتش از هرابتدا و آغازى ، سبقت و پيشى گرفته است .\r\nچون حواس و قواى فكرى را او به وجود آورده ، پس نبايد خود داراى آن قوا و حواس باشد و با ايجاد تضاد و اختلاف بين اشياء دانسته شده كه ضدّى براى او وجود ندارد و چون اشياء را او قرين و همدم يكديگر قرار داده ، پس نبايد او خود قرين و همدمى داشته باشد .\r\nاوست كه روشنى را با تاريكى ، نور را با ظلمت ، خشكى را با رطوبت و سرما را با گرما ضد و مخالف هم قرار داده است .\r\nاو اشيايى را كه از هم دورند ولى همجنس و همسنخ هستند ، به هم نزديك كرده و ناهم‌جنسها را از يكديگر دور و جدا ساخته است .\r\nاو به حدّى ، محدود نيست و تحت شماره نمىآيد ؛ زيرا پديده‌هاى ممكن هستند كه با حدود ويژهء خود ، ماهيّاتشان را محدود مىسازد و اجسام هستند كه به نظاير و امثالشان اشاره مىكنند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاين‌كه مىگوييم فلان پديده از فلان زمان به وجود آمد ، يا در فلان زمان بود ، دليل اين است كه پديده‌ها به‌طور كلّى قديم و ازلى نيستند و آغاز زمانى دارند و اين‌كه دربارهء موجودات امكانى مثلا مىگوييم اگر چنين نبود ، بهتر و اگر چنان نبود ، كاملتر بود ، مسلّم مىشود كه اشياء ، كامل و تمام نيستند بلكه به واسطهء همين پديده‌ها و مخلوقات ممكنه ، آفريدگارشان بر عقول ، تجلّى كرده و به جهت محدوديّت خودشان ، خدا از ديدگاه آنها ناپديد و پنهان شده است .\r\n\r\n[ برىء بودن حق تعالى از سكون و حركت 
  ]\r\nمفاهيم « سكون » و « حركت » در ذات حق‌تعالى جريان ندارد .\r\nچگونه ممكن است آنچه را كه در مخلوقات قرار داده ، در خود او باشد و چيزى را كه در پديده‌ها ايجاد كرده در وجود او پديد بيايد ؟ ! ؛ چون وجود او در صورت جريان داشتن حركت و سكون در ذاتش ، دستخوش تغيير و دگرگونى قرار مىگرفت و تجزيه مىگرديد و ازليّت وجودش ممتنع مىگشت ؛ ( زيرا حركت و سكون از عوارض اجسام و موجودات ممكن‌اند و همه حادث مىباشند ليكن خداوند ، ازلى و ابدى واجب الوجود است ) .\r\nاگر وجود او ، جلو و پيش داشت ، قطعا مىبايستى پشت سر هم داشته باشد ( در صورتى كه جهت داشتن ، لازمهء جسمانيّت است و خدا از آن منزّه است ) .\r\nاگر ناقص بود ، مىبايستى تكامل پذير باشد و در اين حالت نشانهء مخلوق بودن در او هويدا مىگرديد و در رديف موجودات ممكن قرار\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمىگرفت و خود ، جزو دلايل هستى واجب الوجود مىشد .\r\nاو منبع تمام قدرت و نيروست ، لذا هيچ موجودى نمىتواند در او اثر بگذارد و بالأخره خدايى است كه تغييرپذير نبوده و از بين نمىرود و از انظار ارباب معرفت ، پنهان نمىشود .\r\nخداوند پس از فناى جهان ، تنها باقى است و چيزى با او نيست ، همچنانكه پيش از خلقت عالم بود ، همانطور پس از آن خواهد بود بدون ملاحظهء وقت ، زمان و مكان ؛ چون در مرحلهء ذات بارىتعالى تمام اين مفاهيم ، معدومند و موجودى جز ذات او - كه برگشت تمام ماسوى به سوى اوست - وجود ندارد » .\r\nعلى عليه السّلام در اين بخش از سخنانش به بيان تمام صفات ثبوتى و سلبى پرداخته و ضمنا روشن مىسازد كه نوع قبل و بعد و پيش و پس بودن خداوند نسبت به مخلوقات ، غير از قبل و بعد زمانى است ؛ چنان‌كه در فصل پنجم در معناى ازل توضيح داده شد و بيان على عليه السّلام در آن‌جا نقل گرديد :\r\nاگر گفته شود : « خدا هميشه بوده » ، مقصود اين است كه عدم و نيستى بر او پيشى نگرفته است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nفصل هشتم : چگونگى مشاهدهء خدا و حديث ذعلب\r\nشخصى به نام « ذعلب » از على عليه السّلام مىپرسد : « آيا هرگز پروردگارت را ديده‌اى ؟ » .\r\nعلى عليه السّلام در پاسخ فرمود : « من هيچ وقت خدايى را كه نديده باشم عبادت نكرده‌ام ! » .\r\nذعلب گفت : « چگونه او را ديده‌اى ؟ » .\r\nعلى عليه السّلام فرمود : « لم تره العيون بمشاهدة الأبصار و لكن رأته القلوب بحقايق الايمان . . . » . « 1 »\r\n\r\n\r\n","description":"","footnote":"\r\n( 1 ) - مؤلّف رحمه اللّه اين حديث را نيز با طول و تفصيلش آورده ولى چون ما ناگزيريم ترجمهء آن‌را هم به تمام و كمال بياوريم ، لذا از نقل متن حديث به استثناى مطلع آن خوددارى كرديم . براى اصل عربى حديث مراجعه شود به توحيد صدوق ، صفحهء 308 و قسمتهايى از اين حديث در نهج‌البلاغه هم نقل شده ولى بين روايت نهج‌البلاغه و توحيد ، تفاوت بسيار است و روايت مؤلّف مطابق توحيد صدوق است .\r\n","page_name":" 81 ","page_number":81},
  {"content":"\r\n\r\n« چشمها و حواس ، او را نمىبينند ولى دلها در پرتو ايمان واقعى و اخلاص ، هستى او را درك مىكنند پروردگار من لطافت ، غلظت و حجم را آفريده ، پس خود با اين اوصاف توصيف نمىشود .\r\nپيش از هرچيز وجود داشته ، پس هيچ‌چيز قبل از او موجود نبوده است و پس از همه چيز ، هم خواهد بود ، پس هيچ شىء بعد از او باقى نخواهد ماند .\r\nخواست و مشيّتش بدون همّ و قصد و خدعه صورت مىگيرد ، داخل در تمام اشياء است ليكن نه به‌طور امتزاج و آميختن و دور از آنها هم نيست .\r\nظاهر است امّا مستقيما او را نمىتوان ديد . وجودش متجلّى است امّا نه اين‌كه در برابر چشمها قرار بگيرد . دور از مخلوقات است ليكن نه به مسافت و فرسنگ و نزديك به آنهاست ولى نه مانند نزديكى اجسام .\r\nلطافتش جسمانى و وجودش مسبوق به عدم نيست . خالق و آفريننده است ليكن به ابزارآلات ، محتاج نمىباشد . اندازه مىگيرد نه به حركت ، افزون مىكند نه به همّت و قصد ، مىشنود و مىبيند ، نه به واسطهء چشم و گوش ، جاها او را فرانمىگيرند و زمانها با او همراه نمىشوند .\r\nصفات ، او را محدود نمىسازد ، خواب او را فرانمىگيرد ، هستىاش بر زمانها و عدم پيشى گرفته و ازليّتش بر هرابتدا و آغازى ، مقدّم مىباشد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nچون حواس و احساسها را او پديد آورده پس خود نمىشود داراى آن حواسّ باشد و چون جواهر و اعراض را او با اين خصوصيّات و ويژگيها آفريده لذا خود داراى جوهر و عرض نيست .\r\nنور را با تاريكى ، رطوبت را با خشكى و سرما را با گرما ضدّ هم قرار داده است . اشياء همجنس را با هم جمع كرده و ناهم‌جنسها را از هم جدا ساخته و بدين‌وسيله و به واسطهء اين جمع و تفريقها بر وجود خويش راهنما شده است .\r\nدر قرآن كريم مىفرمايد :  وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ  . « 1 »\r\nهرچيزى را جفت آفريديم تا شايد شما به ياد خدا باشيد .\r\nاز اين‌كه در موجودات ، غرايزى گوناگون قرار داد ، گواه آورد كه صانع آنها چنين غرايزى را ندارد و چون اشياء هريك در وقت و زمانى واقعند معلوم گرديد كه خود او در محدودهء زمان قرار نمىگيرد . بعضى از موجودات را از نظر برخى ديگر پنهان ساخت تا اثبات كند كه ميان او و بندگانش ، حجابى جز وجود ناقص خود آنها نيست .\r\nاو پيش از آن‌كه بندهء پرورده و يا پرستنده‌اى در روى زمين پيدا شود ، پروردگار و آفريدگار بود . و قبل از آن‌كه معلوم و يا مسموعى باشد ، او عالم و شنوا بود » .\r\n\r\n\r\n","description":"","footnote":"\r\n( 1 ) - الذاريات : 49 .\r\n","page_name":" 83 ","page_number":83},
  {"content":"\r\n\r\nعلى عليه السّلام سپس در پايان سخنانش اشعارى خواند كه مطلعش چنين است :\r\n و لم يزل سيّدى بالحمد معروفا * و لم يزل سيّدى بالجود موصوفا \r\n« 1 » « خداى من هميشه با صفات و ثناهاى و الا شناخته شده و دائما با جود و فيض بىكرانش در حال افاضه بوده است » .\r\nعلى عليه السّلام در اين بيان گرانقدرش به تشريح معناى تشبيه و تنزيه صفات حق پرداخته و چگونگى امكان مشاهدهء ربوبى را توجيه مىكند .\r\nعلى عليه السّلام در اين فراز از سخنانش منظور از رؤيت خدا را روشن ساخته و اثبات مىكند كه آن جسمانى ، عضوى و مشاهدهء مستقيم نيست و نيز با دريافت حدّ منطقى كه عقل به كمك مفهوم صفات و خواص ذاتى هرچيز ، به آن مىرسد ، صورت نمىگيرد بلكه اين مشاهده فقط در پرتو ايمان خالص و توحيد حقيقى ، تحقّق پيدا مىكند .\r\nضمنا على عليه السّلام به توضيح ايمان و اخلاص پرداخته و چنين مىگويد كه حجاب مادّه و محدوديّت‌هاى ماهوى ، سبب غيبت برخى از اشياء از بعضى ديگر است و مانع از مشاهدهء جمال حق نيز جز همين محدوديّت و نقص وجودى و مادّى بودن خودمان ، نمىباشد .\r\nاگر چنانچه فرد مؤمن نسبت به ذات حق اخلاص ورزد و با كمال اخلاص مفاهيم وصفى و صفات زايد را از وجود حق پاك گرداند و نتيجتا دلش را از علاقه به تمام ماسوى ببرّد و جز به ذات پروردگار\r\n\r\n\r\n","description":"","footnote":"\r\n( 1 ) - توحيد : 309 .\r\n","page_name":" 84 ","page_number":84},
  {"content":"\r\n\r\nدل نبندد ، قطعا چيزى مانع از مشاهدهء جمال او نخواهد بود . « 1 »\r\nاين فراز از سخن على عليه السّلام : « حجب بعضها عن بعض ليعلم أن لا حجاب بينه و بين خلقه غير خلقه » « 2 » از آن بيانات شگفت‌انگيزى است كه كسى جلوتر از آن بزرگوار لب به بيان آن نگشوده است و استدلال على عليه السّلام در اين زمينه براساس محدوديّت وجودات و نقايص ماهوى موجودات مىباشد .\r\nنظير اين بيان ، در لابلاى احاديث منقول از امام موسى بن جعفر عليه السّلام نيز به چشم مىخورد .\r\nامام هفتم چنين مىفرمايد : « خداى متعال بدون زمان و مكان وجود داشته و ميان او و مخلوقاتش مانعى جز وجود ناقص خود مخلوقات نيست ، پس او بدون حجاب پنهانى ، از نظرها ناپديد است و بدون پردهء ناپيدا از چشم بينندگان ، پوشيده است » . « 3 »\r\nو بخش ديگر سخن على عليه السّلام : « كان ربّا اذ لا مربوب و الها اذ لا مألوه » « 4 » در زمينهء صفات اضافيّهء حق‌تعالى است . در اين بخش على عليه السّلام اثبات مىكند كه آن صفات نيز مانند ديگر صفات پيش از آن‌كه طرف اضافه در خارج پديد بيايد ، تحقّق داشته است ؛ چون در ذات بارىتعالى هيچ‌گونه تغيير و دگرگونى رخ نمىدهد . اگر چنانچه\r\n\r\n\r\n","description":"","footnote":"\r\n( 1 ) - رجوع شود به شرح جملهء : و كمال توحيده الاخلاص له ( مؤلّف رحمه اللّه ) .\r\n( 2 ) - توحيد : 309 .\r\n( 3 ) - همان : 178 - 179 / ح 12 .\r\n( 4 ) - همان : 309 / ح 2 .\r\n","page_name":" 85 ","page_number":85},
  {"content":"\r\n\r\nصفات اضافيّه پس از پيدايش طرف اضافه ، موجود مىشدند و امورى زايد بر ذات بودند ، دگرگونى و تغيير در ذات حق‌تعالى پديد مىآمد و تغيير و تحوّل دربارهء خدا امرى محال مىباشد و اين از مسائل پيچيدهء فلسفهء الهى است .\r\nو شعرى كه در پايان كلام آمده مشعر بر اين است كه آفرينش و نظام خلقت تعطيل نبوده و نخواهد بود و پيرامون اين موضوع احاديث زيادى از اهل بيت عليهم السّلام روايت شده است و دلالت مىكند بر اين‌كه پيش از اين جهان ، عوالم زيادى وجود داشته و پس از انقراض اين عالم نيز خداوند عوالم ديگرى خواهد آفريد و هرگز حق‌تعالى از افاضه و آفرينش ، دمى باز نمىايستد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nفصل نهم : پاره‌اى از حقايق معارف الهى\r\n« خلق اللّه الخلق فعلّق حجابا بينه و بينهم فبمباينته ايّاهم مفارقته انّيتهم و ايداؤه ايّاهم شاهد على ألّا اداة فيه لشهادة الادوات بفاقة المؤدين و ابتداؤه ايّاهم دليل على ألّا ابتداء له لعجز كلّ مبتدء عن ابداء غيره » . « 1 »\r\n« خداوند ، پديده‌ها را بيافريد و بين خود و آنها حجابى انداخت ، پس منظور از جدايى خدا از مخلوقات ، برترى ذات و تفاوت حقيقت او از آنهاست » .\r\nاين‌كه خداوند اشياء را داراى ابزار و ادوات قرار داده ، گواه اين است كه خود نيازمند ابزار و ادوات نيست ؛ زيرا وجود ابزار و آلات ، دليل احتياج است و خداوند بىنياز محض است .\r\nاين‌كه از لحاظ هستى بر تمام پديده‌هاى جهان و مخلوقات پيشى\r\n\r\n\r\n","description":"","footnote":"\r\n( 1 ) - تحف العقول : 62 - 63 . صدوق رحمه اللّه قريب به اين حديث را در توحيد روايت كرده ، مراجعه شود به صفحهء 35 - 36 .\r\n","page_name":" 87 ","page_number":87},
  {"content":"\r\n\r\nگرفته ، دليل اين است كه وجودش آغاز و ابتدايى ندارد ؛ چون هر موجودى كه مسبوق به غير باشد ، خود معلول علّتى است و نمىتواند علة العلل باشد در حالىكه خداوند علّت تامّهء تمام موجودات است .\r\n« اسمائه تعبير و أفعاله تفهيم و ذاته حقيقة و كنهه تفرقة بينه و بين خلقه قد جهل اللّه من استوصفه و تعدّاه من مثله و أخطاه من اكتنهه » . « 1 »\r\n« نامهايش نمايشى از صفات كماليه و كارهايش علايم وجود هستى اوست . ذاتش عين حقيقت و كنه وجودش جدا از تمام ماسوى است . هركس براى خدا صفت زايد قايل باشد ، به درستى او را نشناخته و هركس براى او مانند بپندارد ، از حريم وجود او دور گشته و هركس درصدد شناخت ذات او برآيد ، سخت دچار اشتباه شده است » .\r\n« فمن قال أين ؟ فقد بوّاه و من قال فيم ؟ فقد ضمّنه و من قال إلى م ؟\r\nفقد نهّاه و من قال لم ؟ فقد عللّه و من قال كيف ؟ فقد شبّهه و من قال اذ ؟ فقد وقته ، و من قال حتّى ؟ فقد غيّاه . . . » . « 2 »\r\n« پس هركس بگويد : خدا كجاست ؟ براى او مكان قايل شده و هر كس بگويد : داخل چيست ؟ او را محدود و محاط دانسته و هركس بگويد : تا كى هست ؟ براى وجود او پايان پنداشته و هركس بگويد :\r\nچرا هست ؟ برايش علّت قرار داده و هركه بگويد : چگونه است ؟ او\r\n\r\n\r\n","description":"","footnote":"\r\n( 1 و 2 ) - تحف العقول : 63 .\r\n","page_name":" 88 ","page_number":88},
  {"content":"\r\n\r\nرا تشبيه كرده و هركس بگويد : در فلان وقت بوده ، او را محدود به زمان دانسته و هركس بگويد : تا فلان وقت هست ، براى او غايت پنداشته است .\r\nدر اثر دگرگونى و تغيير مخلوقات ، دگرگون نمىشود و با محدوديّتهاى پديده‌ها محدود نمىگردد .\r\nاو يگانه و بىهمتاست . تحت شماره و عدد درنمىآيد و بىنياز مطلق است و ذاتش داراى جزء و بعض نيست .\r\nداخل اشياء است و نه به‌طور حلول و بيرون از آنهاست ولى نه به‌طور جدايى و فاصله‌گيرى ، در همه‌چيز متجلّى است ليكن به چشم نتوان ديد » .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nفصل دهم : در چگونگى آفرينش و بيان على عليه السّلام\r\n« . . . لم يخلق الأشياء من اصول أزليّة و لا من أوائل كانت قبله بديّة بل خلق ما خلق و اتقن خلقه و صوّر ما صوّر فأحسن صورته فسبحان من توحّد فى علوّه فليس لشىء منه امتناع و لا له بطاعة أحد من خلقه انتفاع . . . » . « 1 »\r\n« خداوند ، پديده‌ها را از مواد ازلى و قديم نيافريده بلكه آنچه را كه پديد آورد ، ابداع فرمود و خلقتشان را استوار كرد و به صورتهايى نيكو و زيبا درآورد ؛ پس منزّه است خدايى كه در علوّ و برترى ، يگانه است و هيچ موجودى نمىتواند از فرمان او سرپيچى كند و از اطاعت و تسليم شدن بندگانش نيز نفع و فايده‌اى عايد او نمىشود » .\r\nعلى عليه السّلام در اين كلام خويش ، سخن كسانى را كه مىگويند آفرينش با تركيب و تفريق مواد ثابت و قديمى صورت مىگيرد و آنها\r\n\r\n\r\n","description":"","footnote":"\r\n( 1 ) - توحيد : 79 .\r\n","page_name":" 90 ","page_number":90},
  {"content":"\r\n\r\nاصلا نياز به آفريننده ندارند ! رد مىكند و آن‌را براساس اين‌كه همه چيز در اصل هستى و بقا و در هيئت تركيبى و مواد و اصول ، نيازمند و تحت قدرت و ارادهء خدا هستند و از آفرينش آنها نفعى به خدا نمىرسد ، اثبات مىكند . « 1 »\r\n\r\n\r\n","description":"","footnote":"\r\n( 1 ) - حرفى است كه مادّيون مدّعىاند و مىگويند : « پديده‌ها از اتمهاى بىنهايتى كه ازلى و قديم هستند و به آفريننده احتياج ندارند ، به‌وجود مىآيند و دائما با تركيب اين اتمها موجودات به وجود مىآيند و در اثر پراكندگى آنها از همديگر ، موجود از بين مىرود و اگر جاندار است ، مىميرد ولى اتمها همواره باقى و فناناپذيرند تا در اثر تركيب آنها پديدهء تازه و موجود ديگرى پديد مىآيد ! » .\r\n","page_name":" 91 ","page_number":91},
  {"content":"\r\n\r\n\r\nفصل يازدهم : بيان على عليه السّلام پيرامون جهان برين\r\n« صور عارية عن الموادّ عالية عن القوّة و الاستعداد تجلّى لها فأشرقت و طالعها فتلألأت و القى فى هويّتها مثاله فأظهر عنها أفعاله . . . » . « 1 »\r\n« موجودات كاملى هستند عارى از مادّه و قوّه ؛ زيرا جملگى مجرّدند و فعليّت تمام و در نهايت كمال ممكن هستند ذات‌بارى بر آنها تجلّى كرده ، نورانى شدند و فيوضاتش را بر آنها افاضه نموده به كمال ممكن رسيدند و در نتيجه نمونهء بارز خلقت شده و واسطه در فيض و آفرينش گشتند » .\r\nدر فلسفهء الهى ، براساس برهان عقلى اثبات شده كه بين بارى تعالى و جهان مادّى ، موجودات مجرّد و غير مادّى وجود دارد كه از يك لحاظ نسبت به آنها به موجودات مادّى نسبت موجودات كامل\r\n\r\n\r\n","description":"","footnote":"\r\n( 1 ) - شرح غرر الحكم و درر الكلم : 4 / 218 - 219 .\r\n","page_name":" 92 ","page_number":92},
  {"content":"\r\n\r\nاست به موجودات و پديده‌هايى كه در حال تكامل مىباشند ؛ يعنى كمال در مجرّدات ، فعلى است ولى در مادّيات ، به‌طور تدريج است و از لحاظ ديگر نسبت آنها به مادّيات نسبت جسم شفاف و صيقلى است نسبت به جسم تيره و كدر همچنان‌كه اجسام تيره و غليظ نمىتوانند اشعهء خورشيد را از خود به سوى غير عبور دهند بر خلاف اجسام شفّاف و صاف كه به خوبى نور از آنها عبور كرده و به اجسام ديگر مىتابد ، موجودات مجرّد و غيرمادّى ، فيوضات الهى را مىگيرند و به موجودات پست‌تر و پايين‌تر مىرسانند .\r\nاين ، شرح جمله‌اى است كه در كلام على عليه السّلام آمده : « فأظهر عنها أفعاله » و بحث در اين خصوص بسيار پردامنه است و براى اطلاع بيشتر بايد به كتب مفصّل فلسفى مراجعه شود و كلام على عليه السّلام كوتاهترين ، فشرده‌ترين و مستدل‌ترين بيان در اين‌باره است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nفصل دوازدهم : معناى تقدير و حديث مربوط\r\nمردى نزد امام على عليه السّلام آمد و گفت : « يا على ! براى من راجع به قدر شمّه‌اى بيان فرماييد » .\r\nعلى عليه السّلام فرمود : « موضوع تقدير ، اقيانوس ژرف و درياى بى ساحلى است ، ابدا در آن وارد نشويد » .\r\nمرد گفت : « خواهشمندم پاره‌اى از حقايق را در اين مورد بيان كنيد » .\r\nعلى عليه السّلام فرمود : « مسألهء قدر ، راهى بس خطرناك و لغزنده است ، در آن رهسپار نشويد » .\r\nامّا آن مرد براى سوّمين بار اصرار كرد كه حضرت پيرامون « تقدير » و معناى آن ايراد سخن كند .\r\nعلى عليه السّلام فرمود : « اكنون كه اصرار مىورزى كه من در اين‌باره سخن بگويم ، گوش فراده من از تو مىپرسم : آيا رحمت خدا نسبت\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبه بندگان ، پيش از اعمالى بوده كه آنان انجام داده‌اند يا پس از آن بوده است ؟ » .\r\nمرد گفت : « البتّه رحمت الهى پيش از پيدايش اعمال بندگان تحقّق داشته است » .\r\nعلى عليه السّلام فرمود : « حالا درست فكر كردى و صحيح گفتى ، ولى جلوتر چنين فكر نمىكردى و راه گمراهى و هلاكت مىپيمودى » .\r\nآن مرد كه گويا مشكلش حل شده بود ، از حضور على عليه السّلام مرخّص شد ولى فورى دوباره برگشت و سؤال ديگرى مطرح ساخت و پرسيد :\r\n« يا امير المؤمنين ! آيا اين‌كه ما زنده‌ايم و مىميريم و كارهايى انجام مىدهيم و يا ترك مىكنيم ، همهء اينها با نخستين مشيّت خدا صورت مىگيرد ؟ » .\r\nعلى عليه السّلام فرمود : « تو باز هم گرفتار مسألهء مشيّتى ؟ من از تو چند سؤال مىكنم كه ناگزيرى پاسخ بدهى ، آيا خدا بندگانش را آن‌طور كه مىخواست آفريد يا آنگونه كه آنان مىخواهند ؟ » .\r\nمرد گفت : « البتّه آن‌طور كه خود مىخواست » .\r\nعلى عليه السّلام فرمود : « آيا خداوند بندگانش را براى آنچه خود مىخواهد ، خلق كرد يا براى آنچه بندگان مىخواهند ؟ » .\r\nمرد گفت : « براى آنچه خود مىخواهد » .\r\nعلى عليه السّلام فرمود : « آيا بندگان خدا در روز قيامت آن‌طور كه خدا مىخواهد محشور خواهند شد ، يا آن‌گونه كه خودشان مىخواهند ؟ » .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمرد گفت : « آن‌طور كه خدا مىخواهد » .\r\nامام على عليه السّلام فرمود : « برخيز كه مشيّت الهى در هرامرى جارى است و تو شركتى در خواست و مشيّت خدا ندارى » . « 1 »\r\nعلى عليه السّلام در اين بيان كه به پژوهش تقدير و اثبات آن مىپردازد « 2 » ، آن‌را براساس اين‌كه ريشهء صفات فعلى و صفات ذاتى برقرار است ، توجيه مىكند و نظر به اين‌كه صفات فعلى خدا وابستگى با اعمال و كارهاى مردم پيدا مىكنند ، طبعا افعال و كردار آنها نيز نظير ساير حوادث جهان آفرينش ، با تقدير و مشيّت الهى صورت مىگيرد و بىارتباط با خدا نخواهد بود ؛ همچنان‌كه مفوّضه گمان دارند كه مردم در ايجاد افعال و كارهاى خود مستقل‌اند و اعمال آنان كاملا بىارتباط با خداست و اين مسأله همان‌گونه كه در فصل هشتم خاطرنشان ساختيم ، از مشكلات فلسفهء الهى به شمار مىآيد .\r\nالبتّه نخستين نظر و بحث راجع به صفات و فعل خدا مانند :\r\nرضا ، خشم ، رحم و عطوفت ، زنده كردن و ميراندن ، روزىدادن و هدايت و امثال اينها ، حكم مىكند كه اينها نظير صفات ذاتى خدا نيستند كه عين حقيقت و ذات او باشند بلكه اين صفات بر خلاف علم ، قدرت ، حيات و ديگر صفات ذاتى ، صفاتى انتزاعى و اضافى\r\n\r\n\r\n","description":"","footnote":"\r\n( 1 ) - توحيد : 365 - 366 .\r\n( 2 ) - « تقدير » به اين معنا كه خداوند متعال در افعال بندگانش يك نوع تأثيرى كه مناسب با مقام ربوبى او هست ، دارد ( مؤلّف رحمه اللّه ) .\r\n","page_name":" 96 ","page_number":96},
  {"content":"\r\n\r\nهستند ؛ زيرا همگى امورى حادث و نوپيدا هستند و مثل خود طرف اضافه ، نبوده‌اند و بعد تحقّق پيدا كرده‌اند ؛ مثلا وقتى كه مىگوييم :\r\nفلان شخص مورد رحمت خدا قرار گرفته ، روزى داده شده و هدايت شده است ، از اينها صفاتى به عنوان : رحيم ، رازق و هادى انتزاع مىكنيم و به خدا نسبت مىدهيم و در واقع ، نسبتهايى هستند كه از حال متعلّق و طرف اضافه ، موقع مقايسه با كار خدا ، به‌دست مىآوريم .\r\nهرشخصى از لحاظ اين‌كه غذايى به چنگ مىآورد و به وسيلهء آن به هستى خود ادامه مىدهد ، حالش چنين است كه از نعمتها و روزيهايى مىخورد كه روزى رسانى آنها را در اختيار او گذاشته است ، پس غذا و ساير نعمتهايى كه او از آنها استفاده مىكند ، روزى و رزق الهى و آن شخص مرزوق و روزى داده شده و خود خداى واجب الوجود ، رازق و روزىرسان محسوب مىشود و به همين قياس .\r\nپس صفاتى كه به عنوان صفات فعل خوانده مىشوند ، امورى زايد و انتزاعى هستند كه در اصطلاح فن معانى و بيان به آن « استعارهء تشبيهى » گويند .\r\nاين ، نتيجهء نخستين نظر و اوّلين تأمّل راجع به اين صفات بود ، اما دقّت در مبحث توحيد ، حقيقت و مسألهء ديگرى را روشن مىسازد كه فوق‌العاده دقيقتر و عميقتر از مطلب سابق است و آن عبارت از اين است كه : وجود و مظاهر گوناگون آن و معانى و نسبتهايى كه از آن انتزاع مىشود ، همگى به خدا برمىگردند البتّه به نحوى كه سزاوار\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nساحت قدس اوست .\r\nپس صفات فعليّه اگرچه به حسب ظاهر نسبتهاى حادث و نوپيدايى هستند « 1 » ليكن اساس و ريشهء آنها بستگى به وجود خدا دارد و حقيقتا به او قائم‌اند اگرچه بيان ، فكر و لغات داير بين ما كوتاهتر از آن است كه حقيقت آنها را دريابد و به تشريح آنها بپردازد .\r\nپس اين صفات هم‌چنان‌كه اشياء خارجى مورد تعلّق آنها قرار مىگيرند و بين آنها ارتباط برقرار مىگردد ، همين‌طور خود اشياء از جمله انسان به تمام معنا وابستگى به خدا دارند ( به نحوى كه با ساحت الهى ، مناسبت دارد ) اگرچه بيان و زبان ما از توضيح و تشريح حقيقت امر ، عاجز مىباشد .\r\nاين‌كه على عليه السّلام پرسيد : « آيا رحمت خدا پيش از اعمال مردم است يا پس از آن ؟ » در حقيقت استدلالى است در زمينه تقدير با اين توجيه رحمت خدا شامل حال همه است و به كسى ظلم روا نمىدارد ؛ زيرا اصل توحيد و ذوق يگانه‌پرستى مانع از اين طرز فكر است كه وقتى خدا بنده‌اى را مورد لطف و مرحمت قرار داد و بر گناهانش قلم عفو كشيد ، بگوييم كه اين صفت رحم خدا با فعل\r\n\r\n\r\n","description":"","footnote":"\r\n( 1 ) - مثلا هنگامى كه مىگوييم : خداوند فلانى را امروز زنده كرد ، اين صفت فعلى ؛ يعنى « احيا » اگرچه به حسب ظاهر ، امروز پديد آمده ليكن به‌طور كلّى منشأ اين صفت ، اين است كه بشر در قبضهء قدرت مطلقهء حق‌تعالى است و او هرطور بخواهد و به هرصورت اراده كند ، انجام مىدهد و به همين قياس است ساير صفات فعليّه .\r\n","page_name":" 98 ","page_number":98},
  {"content":"\r\n\r\nمردم يا بعد از آن ، حادث مىشود .\r\nيا هنگامى كه مىگوييم خدا فلان شخص را مورد لطف خويش قرار داد و به او روزى عنايت فرمود ، منظور اين است كه او از نعمتهاى خدايى استفاده كرده است .\r\nنيز آنچه در بخش ديگر مىفرمايد : « به من بگو آيا خدا مردم را آنطور كه خودش مىخواست آفريده يا آن‌گونه كه ايشان مىخواهند ؟ » ، استدلالى است در مورد اين‌كه قضاوقدر خدا در تمام امور جريان دارد و تمام مخلوقات را از روى علمى كه جلوتر وجود داشت آفريده است و بندگان خدا با تمام شؤون وجودىشان از جمله كلّيّهء اعمال و رفتارشان متعلّق علم خدا هستند و او از اعمال و رفتار بندگانش غافل نيست . او هرگز مغلوب و مقهور ارادهء ديگران نمىباشد و مردم در اراده و مشيّتشان هيچ‌گونه استقلال و خود مختارى ندارند ، بدون اين‌كه نوع اختيارى كه دارند خللى بپذيرد .\r\nپس خدا از مردم خواسته است كه با اراده و اختيار خويش اقدام بكنند و بالأخره هم مشيّت خدا سرلوحهء تمام اعمال است و خارج از ارادهء او كارى صورت نمىپذيرد .\r\nتفصيل بحث موكول به كتابهايى مفصّل فلسفى و كلامى است .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nفصل سيزدهم : معناى استطاعت بندگان و بررسى حديث عبايه\r\nعباية بن ربعى اسدى از على عليه السّلام راجع به قدرت و استطاعتى كه مردم به واسطهء آن فعاليّت مىنمايند ، پرسش نمود .\r\nعلى عليه السّلام فرمود : « تو از استطاعت و توانايى پرسيدى ، آيا تو استطاعت را بدون خدا مالكى يا با خدا ؟ » .\r\nعبايه در پاسخ سكوت اختيار كرد و جوابى نتوانست بگويد .\r\nعلى عليه السّلام فرمود : « اگر مىگفتى بدون خدا و تأثير او صاحب قدرت و استطاعت هستى ، تو را مىكشتم و اگر مىگفتى با شركت خدا استطاعت دارى ، باز تو را مىكشتم » .\r\nعبايه : « پس چه بگويم و چگونه معتقد باشم ؟ » .\r\nعلى عليه السّلام فرمود : « بايستى بگويى مالك و صاحب قدرتى به عنايت خدا و به واسطهء او كه مالك مطلق است بدون دخالت فردى ديگر ؛ چون اگر خداوند قدرتى راجع به چيزى به تو بدهد ، آن لطف و موهبتى است در حق تو و اگر آن‌را از تو بگيرد ، امتحان و آزمايشى\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبراى تو خواهد بود ؛ زيرا مالك على الاطلاق و قادر به تمام معنا اوست و ديگران در برابر او مالك هيچ چيز نيستند » . « 1 »\r\nعلى عليه السّلام در اين بخش از كلامش ملكيّت اشياء را نسبت به آثار و نتايج و از جمله استطاعت عملى انسان و تسلّط و مالكيّت او را نسبت به كارها و نتايجش براساس توحيد افعالى ، توجيه مىكند .\r\nخصوصا در آن فقره از سخنش كه فرمود : « اگر چنين مىگفتى ، تو را مىكشتم و اگر چنان مىگفتى ، تو را مىكشتم » ، مشعر بر اين است كه مسأله بر مبنا و پايهء توحيد افعالى است و نتيجهء پابندبودن به توحيد اين است كه در عالم خلقت ، جز خدا مؤثّر واقعى ندانيم .\r\nپس هرسبب و هرعلّتى در سببيّت و علّيّتش منتهى به خداست و اصلا ذات اسباب و خصوصيّت و وصف سببيّت و علّيّتشان همگى ملك و مال خداست . و اگرچه به ظاهر وصف علّيّت و سببيّت به خود اسباب و علل نسبت داده مىشود ليكن آن در حقيقت به تمليك خداست و اين خصوصيّت و اين صفت علّيّت را خدا به آنها اعطا فرموده است و آن از قبيل تملّك ضمن تملّك است .\r\nناگزيريم براى توضيح مطلب ، مثال ساده‌اى را خاطرنشان سازيم ؛ مثلا شما در ذهن خود ، اشياء و صورتهايى را تصوّر مىكنيد كه آنها داراى آثار و افعالند ، پس شما آفرينندهء اين صور در عالم ذهن هستيد كه خود آن صور ، داراى افعال و كارهايى هستند .\r\n\r\n\r\n","description":"","footnote":"\r\n( 1 ) - تحف العقول : 213 .\r\n","page_name":" 101 ","page_number":101},
  {"content":"\r\n\r\nپس در حقيقت شما مالك اين صور ذهنى و افعال و آثارشان هر دو هستيد و هنگامى كه شما انسانى را در ذهن ، تخيّل و تصوّر مىكنيد كه مىخورد و مىنوشد و به مردم نيكى و احسان مىنمايد و يا به عكس ، بىرحمانه دست به كشتار آنان مىزند ، اين انسان ذهنى و خيالى شما مالك افعال و آثار خويش است ولى شما مالك آن انسان خيالى و آثار و افعالش هردو مىباشيد و آن آثار و افعال به انسان خيالى و ساختهء ذهن شما به عنوان اين‌كه فاعل آنهاست مثلا مىخورد و مىنوشد ، نيكوكار و يا قاتل است ، نسبت داده مىشود اما شما فقط موجود و آفرينندهء آن صورت ذهنى و آن انسان خيالى هستيد و تنها به او هستى بخشيده‌ايد و هرگز به شما نمىگويند كه شما مىخوريد و مىآشاميد و احسان مىكنيد و آدم مىكشيد ، با اين‌كه اين كارها همگى كار همان صور خيالى است كه شما ايجاد كرده‌ايد ( دقّت شود ) .\r\nمؤلّف رحمه اللّه گويد : اينها بخشهايى از سخنان على عليه السّلام پيرامون مسائل فلسفهء الهى است كه با وصف ناتوانى و كمى سرمايه و با نبودن مجال كافى ، قسمتى را نقل كرديم ليكن با كمى مندرجات رساله و اختصار جملات ، وافى به مقصود غايى ما است .\r\nمنظور از ايراد و نقل سخنان آن حضرت ، سه مطلب زيرين است :\r\n1 - براى مردمان محقّق و بابصيرت و علاقه‌مندان به فلسفه و كاوشگران مسائل آن ، ثابت شود كه على عليه السّلام در ميان امّت اسلامى ، نخستين كسى است كه پيرامون فلسفهء الهى ، كلمات منطقى و مستدل\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nو بيانات توأم با برهان ايراد كرده است . پس او را بر ديگران در اين باب منّتى است و براى او در گردن پژوهشگران فلسفه در مورد رايج كردن برهان و استدلال در مسائل الهى ، حقوقى مسلّم است .\r\n2 - كسانى كه در تاريخ فلسفه و طرح مسائل گوناگون فلسفى ، مطالعات و نظرى دارند و در اين خصوص به تحوّل افكار و آرا توجه دارند ، موقعيّت اين ستونهاى فلسفى و اين مسائل دقيق حكمى را كه در لابلاى كلمات امام علىّ بن ابى طالب عليه السّلام آمده و در رديف مشكل‌ترين مباحث الهى جاگرفته ، در مدّ نظر قرار دهند و يقين كنند كه آن بزرگوار ، مسائلى را در فلسفهء الهى مطرح ساخته‌اند كه كسى جلوتر از او اين مباحث را مطرح نكرده و بابى راجع به آنها منعقد ننموده است و احدى پيش از او چنين به برهان و دليل ، توسّل نجسته است . و قرنها بود كه اين كلمات و بيانات در بوتهء ابهام مانده بودند تا اين‌كه در اين قرون اخير ، موفّق به حل‌ّوكشف آنها شده‌اند .\r\n3 - على عليه السّلام نخستين فردى است كه واژه‌هاى عربى را جهت بيان مباحث فلسفى و اصطلاحات حكمى به كار برده و در واقع دايرهء الفاظ تنگتر از آن است كه حقايق را بتواند كما هو حقّه بيان بدارد مگر اين‌كه يك نوع تجريد در آنها به عمل بيايد نظير آنچه على عليه السّلام در به كار بردن برخى از آنها انجام داده است :\r\nالف - « منعتها منذ القدميّة و حمتها قد الأزليّة و جنّبتها لو لا التّكملة » . « 1 »\r\n\r\n\r\n","description":"","footnote":"\r\n( 1 ) - نهج‌البلاغهء فيض الاسلام / خ 228 : 742 .\r\n","page_name":" 103 ","page_number":103},
  {"content":"\r\n\r\nاين‌كه مىگوييم فلان موجود از فلان زمان به وجود آمد ، يا در فلان وقت بود ، دليل اين است كه موجودات قديم و ازلى نيستند . نيز اين‌كه مىگوييم اگر پديده‌ها چنان نبود ، بهتر بود و اگر چنين بود كامل‌تر مىشد ، روشن مىكند كه اشياء ، كامل و تمام نيستند .\r\nب - « إن قيل كان فعلى تأويل أزليّة الوجود و ان قيل لم يزل فعلى تأويل نفى العدم » . « 1 »\r\n« اگر گفته شود كه خدا هميشه بوده ، مقصود اين است كه عدم بر او سبقت نگرفته است و اگر گفته شود كه در گذشته وجود داشته ، منظور اين است كه هستىاش ازلى و بىآغاز بوده است » .\r\nج - « واحد لا بعدد و دائم لا بأمد » . « 2 »\r\n« يكتاست ، نه يكتاى عددى ، هميشگى است ولى نه در محدودهء وقت و زمان » .\r\nو واژه‌هاى ديگر نظير قوّه ، استعداد ، علّت و معلول و غير ذلك .\r\nاين رساله بنا به درخواست جمعى از برادران و دوستان عراقى كه علاقه‌مند به نشر فضايل و فواضل امام علىّ بن ابى طالب عليه السّلام بودند ، در سال 1379 ه . ق . به رشتهء تحرير درآمد .\r\nدر سال 1392 ه . ق 13 رجب المرجّب ، ترجمهء اين مجموعهء ارزشمند به دست اين بندهء ناچيز « ابراهيم سيد علوى » پايان يافت .\r\nو الحمد للّه اوّلا و آخرا .\r\n\r\n\r\n","description":"","footnote":"\r\n( 1 ) - توحيد : 73 .\r\n( 2 ) - نهج‌البلاغهء فيض الاسلام / خ 227 : 733 .\r\n","page_name":" 104 ","page_number":104},
  {"content":"\r\n\r\n\r\nفهرست منابع و مآخذ\r\n1 - قرآن .\r\n« الف »\r\n2 - احتجاج / طبرسى / احمد / مؤسّسة الأعلمى و مؤسّسة أهل البيت عليهم السّلام / 1401 ه . ق .\r\n3 - احقاق الحق / حسينى مرعشى تسترى / نور اللّه / مطبعة الاسلاميّه - تهران / 1382 ه . ق .\r\n4 - اصول كافى / كلينى رحمه اللّه / محمّد / دار صعب و دار التعارف - بيروت / 1401 ه . ق . / چاپ چهارم .\r\n« ب »\r\n5 - بحار الأنوار / علّامهء مجلسى رحمه اللّه / محمّد باقر / مؤسّسة الوفا - بيروت / 1403 ه . ق . / چاپ سوّم .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n« ت »\r\n6 - تحف العقول / حرّانى / حسن / دفتر انتشارات اسلامى / 1404 ه . ق . / چاپ دوّم .\r\n7 - ترجمهء تفسير الميزان / علّامهء طباطبايى / سيّد محمّد حسين / دفتر انتشارات اسلامى .\r\n8 - توحيد / شيخ صدوق رحمه اللّه / محمّد / مكتبة الصدوق / 1398 ه . ق .\r\n« ش »\r\n9 - شرح اصول كافى / مازندرانى / ملّا محمّد صالح / مكتبة الاسلاميّه - تهران / 1384 ه . ق .\r\n10 - شرح غرر الحكم و درر الكلم / خوانسارى / جمال الدين محمّد / انتشارات دانشگاه تهران .\r\n11 - شرح نهج البلاغه / ابن أبى الحديد / عزّالدين / دار الكتب العربيّه - بيروت / 1385 ه . ق . / چاپ دوّم .\r\n« م »\r\n12 - معانى الأخبار / شيخ صدوق / محمّد / دفتر انتشارات اسلامى / 1425 ه . ق .\r\n13 - ميزان الحكمة / رىشهرى / محمّد / دار الحديث / چاپ اوّل .\r\n« ن »\r\n14 - نهج البلاغهء / فيض الإسلام .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nفهرست مطالب\r\n* مقدّمهء ناشر 5\r\n* مقدّمهء مترجم 7\r\n* فلسفه چيست ؟ و فلسفهء الهى كدام است ؟ 11\r\n* دين و فلسفه 16\r\n* فلسفهء الهى اسلام يا كمال فلسفه 22\r\n* دو نوع قضاوت علمى و حقوقى 28\r\n* اجمالى از زندگانى على عليه السّلام و اشاره‌اى به شخصيّت روحانى و مقام علمى او 31\r\n* مقايسه‌اى بين سخنان على عليه السّلام و سخنان ديگران 39\r\n* نمونه‌هايى از سخنان على عليه السّلام پيرامون برخى از مسائل فلسفهء الهى 47\r\n* مدخل 47\r\n* فصل اوّل : روش تحقيق و راه وصول به حقايق علمى و اشاره به گفتار على عليه السّلام 49\r\n* فصل دوّم : مراحل پنجگانهء شناخت خدا 52\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n* فصل سوّم : توحيد حقيقى و نقل پاره‌اى از سخنان على عليه السّلام در اين خصوص 63\r\n* فصل چهارم : تحقيقاتى راجع به توحيد و شرح سخنان على عليه السّلام و طرح يك سلسله مسائل مشكل فلسفى 66\r\n* فصل پنجم : در عدم امكان شناخت ذات بارى و توضيح علم خدا به ماسوى و علم ماسوى به او 72\r\n* فصل ششم : در بيان پاره‌اى از صفات كماليّهء الهى و كلام على عليه السّلام پيرامون آنها 75\r\n* فصل هفتم : در صفات ثبوتى و سلبى بارى تعالى 77\r\n* فصل هشتم : چگونگى مشاهدهء خدا و حديث ذعلب 81\r\n* فصل نهم : پاره‌اى از حقايق معارف الهى 87\r\n* فصل دهم : در چگونگى آفرينش و بيان على عليه السّلام 90\r\n* فصل يازدهم : بيان على عليه السّلام پيرامون جهان برين 92\r\n* فصل دوازدهم : معناى تقدير و حديث مربوط 94\r\n* فصل سيزدهم : معناى استطاعت بندگان و بررسى حديث عبايه 100\r\n* فهرست منابع و مآخذ 105\r\n* فهرست مطالب 107\r\n\r\n\r\n","description":"","footnote":"","page_name":" 108 ","page_number":108}
  ]