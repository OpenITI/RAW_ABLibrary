[
  {"content":"\r\n\r\nسلسله پژوهش هاى اعتقادى\r\n( 4 )\r\nنگاهى به آيه ولايت\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1326\r\nعنوان قراردادى : آية الولايه . فارسى .\r\nعنوان و پديدآور : نگاهى به آيه ولايت / على حسينى ميلانى\r\nترجمه و ويرايش هيئت تحريريهء مركز حقايق اسلامى\r\nمشخصات نشر : قم : مركز الحقائق اسلاميه ، 1386 .\r\nمشخصات ظاهرى : 72 ص .\r\nفروست : سلسله پژوهش هاى اعتقادى : 4 .\r\nشابك : 2 - 63 - 2501 - 964 - 978\r\nوضعيت فهرست نويسى : فيپا\r\nيادداشت : كتاب نامه ص [ 65 
  ] - 68 ؛ همچنين به صورت زير نويس .\r\nموضوع : على بن ابى طالب ( ع ) . امام اول .\r\n23 - 40 ق - - اثبات خلافت .\r\nموضوع : تفاسير ( سوره مائده آيه ولايت )\r\nموضوع : امامت\r\nموضوع : ولايت - - جنبه هاى قرآنى .\r\nشناسه افزوده : مركز الحقايق اسلاميه .\r\nرده بندى كنگره : 1386 9041 م 5 ح / 23 / 102 bp\r\nرده بندى ديويى : 18 / 297\r\nشماره كتابخانه ملى : 1042128\r\nمركز الحقائق الاسلامية\r\nنام كتاب : نگاهى به آيه ولايت\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 3000 نسخه\r\nنوبت چاپ : اول / 1386\r\nچاپ : وفا\r\nشابك : 2 - 63 - 2501 - 964 - 978\r\n2 - 63 - 2501 - 964 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، روبه روى صندوق قرض الحسنه دفتر تبليغات ، تلفن : 7837320 - 0251\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\nبسم اللَّه الرّحمن الرّحيم\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياء آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nنگاهى به آيه ولايت\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم اللَّه الرّحمن الرّحيم\r\nالحمد للَّه ربّ العالمين والصلاة والسلام على سيّدنا محمّد وآله الطاهرين المعصومين ولعنة اللَّه على أعدائهم أجمعين من الأوّلين والآخرين\r\n\r\nپيش‌گفتار\r\nاز آياتى كه شيعيان همواره براى اثبات امامت امير مؤمنان على عليه السلام به آن استدلال مىكنند ، آيه ولايت است . خداوند متعال در اين آيه مىفرمايد :\r\n« انّما وليّكم اللَّه ورسوله والّذين آمنوا الّذين يقيمون الصّلاة ويؤتون الزّكاة وهم راكعون » « 1 »\r\n« تنها ولى و صاحب اختيار شما خدا ، پيامبر او و كسانى هستند\r\n\r\n\r\n","description":"","footnote":"\r\n( 1 ) سورهء مائده : آيهء 55 .\r\n","page_name":" 15 ","page_number":15},
  {"content":"\r\n\r\nكه ايمان آورده‌اند ؛ همان كسانى كه نماز را برپا مىدارند و در حال ركوع زكات مىدهند » . براى استدلال به اين آيه ، ابتدا بايد به روايات مراجعه نماييم تا روشن شود كه اين آيه در مورد چه كسى نازل شده است ؛ آن‌گاه چگونگى استدلال به آيه شريفه مورد بحث قرار مىگيرد ، و در پايان به اشكالات و اعتراضات دانشمندان اهل سنّت پاسخ داده مىشود . بنا بر اين ، سخن در سه بخش مطرح خواهد شد :\r\nبخش يكم : شأن نزول آيه ولايت\r\nبخش دوم : چگونگى استدلال به آيه ولايت\r\nبخش سوم : پاسخ به شبهه‌ها\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبخش يكم\r\nشأن نزول آيه ولايت\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش يكم : شأن نزول آيه ولايت\r\n\r\nشأن نزول آيه ولايت\r\nهمهء شيعيان دوازده امامى اتّفاق نظر دارند كه اين آيهء مباركه هنگامى نازل شد كه امير مؤمنان على عليه السلام انگشترش را در حال ركوع به مستمند بخشيد .\r\nاين مطلب در روايات متواترى از طريق آنان نقل شده است . بنا بر اين از نظر آنان مسلّم است ، و جاى هيچ ترديدى در آن نيست .\r\nولى اين استدلال براى اهل تسنّن كافى نيست و پرسش‌هايى براى آنان مطرح خواهد شد از جمله اين‌كه :\r\n- آيا اين روايات در كتاب‌هاى محدّثان و مفسّران اهل سنّت آمده است ؟\r\n- آيا آنان اين روايات را صحيح و قابل اعتماد مىدانند ؟\r\n- آيا براى اثبات آن دليل قانع كننده‌اى وجود دارد ؟\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nما ضمن مراعات اصول بحث و مناظره ، در اين بخش به نام برخى از بزرگان اهل سنّت - كه پذيرفته‌اند كه اين آيه در شأن امير مؤمنان على عليه السلام نازل شده است - اشاره مىكنيم تا پيروان آنان و كسانى كه كتاب‌هاى آنان را معتبر و روايات آن‌ها را مستند مىدانند و به اصول مذهب آن‌ها پايبند هستند ، نيز قانع شوند .\r\nبا بيان اين مطلب ، شأن نزول آيه شريفه روشن خواهد شد ، و همچنين معلوم خواهد شد كه اين روايات مورد اتّفاق شيعه و سنّى ، و مورد پذيرش آنان است .\r\n\r\nاتفاق نظر مفسّران در شأن نزول آيه\r\nطبق آن‌چه كه از بزرگان اهل سنّت نقل شده است ، همهء مفسّران در شأن نزول آيه ولايت اتفاق نظر دارد . اين اتفاق نظر از سوى چهار تن از دانشمندان اهل سنّت نقل شده است .\r\n1 - قاضى ايجى ( متوفاى سال 756 ) نويسنده كتاب المواقف فى علم الكلام ، كه از مهم‌ترين كتاب‌هاى اهل سنّت در علم كلام و اصول دين است . او مىنويسد :\r\n« تمامى مفسران اتّفاق نظر دارند كه اين آيه مباركه در ماجراى بخشيدن انگشتر امير مؤمنان على عليه السلام در حال ركوع نماز نازل\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nشده است » « 1 » 2 - مير سيّد شريف جرجانى ( متوفاى سال 816 ه ) در شرح المواقف به اين اجماع اعتراف كرده است « 2 » .\r\n3 - سعدالدّين تفتازانى ( متوفاى سال 793 ه ) در شرح المقاصد اجماع مفسّران را بر اين‌كه آيهء شريفه در شأن امير مؤمنان على عليه السلام نازل شده ، نقل كرده است « 3 » .\r\nشرح المقاصد از كتاب‌هاى مهم اهل سنّت در علم كلام است . اين كتاب در مدارس آن‌ها تدريس مىشود و در محافل علمى آن‌ها از جايگاه ويژه‌اى برخوردار است ، به همين دليل بسيارى از بزرگان اهل سنّت بر اين كتاب شرح و تعليق نوشته‌اند .\r\n4 - علاء الدّين قوشجى سمرقندى نيز از كسانى است كه به اجماع مفسران بر اين‌كه آيهء مباركه در شأن امير مؤمنان على عليه السلام نازل شده ، اعتراف كرده است « 4 » .\r\nبنا بر اين ، تمامى مفسّران اهل سنّت معتقدند كه اين آيهء مباركه در\r\n\r\n\r\n","description":"","footnote":"\r\n( 1 ) المواقف : فى علم الكلام / 405 .\r\n( 2 ) شرح المواقف : 8 / 360 .\r\n( 3 ) شرح المقاصد : 5 / 170 ، براى آگاهى از اهميت اين كتاب ر . ك : كشف الظنون .\r\n( 4 ) شرح التجريد : 368 .\r\n","page_name":" 21 ","page_number":21},
  {"content":"\r\n\r\nشأن امير مؤمنان على عليه السلام ، و زمانى كه آن حضرت در ركوع انگشترش را به مستمند بخشيد ، نازل شد . اين اجماع و اتّفاق نظر را بزرگان و دانشمندان اهل سنّت نقل كرده و به آن اعتراف نموده‌اند ، يعنى همان كسانى كه سخنان آن‌ها مورد اعتماد است و به كتاب‌هايشان استناد مىشود .\r\nآلوسى در تفسير خود مىنويسد :\r\n« اكثر راويان اخبار معتقدند كه اين آيه در شأن على كرم اللَّه وجهه نازل شده است » « 1 » .\r\nابن كثير در تفسير خود برخى از اين روايات را در ذيل آيه مباركه نقل نموده و حكم به صحّت بعضى از آن‌ها داده است « 2 » .\r\nابن كثير كسى است كه در تفسير و تاريخ خود ، تا آن‌جا كه مىتوانسته ، بر شيعيان خُرده گرفته و سعى كرده است تا اعتقاد آن‌ها را باطل جلوه دهد . اعتراف چنين شخصى به صحّت اين روايات ، ارزش علمى فراوانى دارد و راه فرار را بر خصم ما مىبندد .\r\nهنگامى كه به كلمات بزرگان اهل سنّت در علم رجال مراجعه شد\r\n\r\n\r\n","description":"","footnote":"\r\n( 1 ) تفسير روح المعانى : 6 / 168 .\r\n( 2 ) تفسير ابن كثير : 2 / 64 .\r\n","page_name":" 22 ","page_number":22},
  {"content":"\r\n\r\nو سخنان آن‌ها در مورد راويان و ناقلان اين احاديث بررسى گرديد ، اين نتيجه به دست آمد كه تعدادى از اين احاديث بنا بر نظر آن‌ها - كه از ناقدان معروف اهل سنّت در سند روايات هستند - صحيح بوده و قابل اعتماد است .\r\nيكى از آن روايات ، حديثى است كه ابن ابى حاتِم در تفسير خود آورده است . وى از ابى سعيد اشبح از فضل بن دكين از موسى بن قيس حضرمى از سلمة بن كهيل اين‌گونه نقل مىكند :\r\nعلى در حال ركوع انگشترش را به فقير بخشيد و اين آيه نازل شد : « انما وليّكم اللَّه ورسوله . . . » « 1 » .\r\nتا اين‌جا به خوبى روشن شد كه صحّت اين حديث مورد اتفاق مفسّران بوده و بنا بر گفتهء آلوسى بيشتر محدّثان آن را نقل كرده‌اند كه به نام برخى از آن‌ها اشاره شد و كلام ابن كثير در صحّت بعضى از آن‌ها نيز نقل گرديد .\r\nعلماى علم كلام نيز - كه در مورد دلايل امامت بحث كرده و دليل‌هاى هر طرف را براى اثبات نظر خود ذكر كرده‌اند - مىگويند كه اين آيه در همان جريان خاصّ نازل شده است .\r\n\r\n\r\n","description":"","footnote":"\r\n( 1 ) تفسير ابن ابى حاتِم : 4 / 1162 .\r\n","page_name":" 23 ","page_number":23},
  {"content":"\r\n\r\n\r\nآيه ولايت در سخن محدّثان\r\nبزرگان از پيشوايان محدّثان نيز در قرن‌هاى مختلف ، اين حديث را در كتاب‌هاى خود نقل كرده‌اند . اكنون به اسامى برخى از كسانى كه اين حديث را در آثار خود آورده‌اند اشاره مىكنيم :\r\n1 - حافظ عبدالرّزاق صنعانى\r\nوى نويسندهء كتاب المصنّف ، و استاد بُخارى ( مؤلف كتاب صحيح بُخارى ) است .\r\n2 - حافظ عبد بن حميد نويسندهء كتاب المسند\r\n3 - حافظ رزين بن معاوية عبدرى اندلسى\r\nوى كتاب الجمع بين الصحاح الستّه را تاليف كرده است .\r\n4 - حافظ نَسايى\r\nوى نويسنده كتاب صحيح است و اين حديث را در صحيح خود نقل كرده است .\r\n5 - حافظ ابو جعفر محمّد بن جرير طبرى\r\nوى مؤلّف دو كتاب مشهور و معروف تاريخ و تفسير طبرى است .\r\n6 - حافظ ابن ابى حاتِم رازى\r\nوى محدّث و مفسّر پرآوازه‌اى است ، و ابن تيميّه در منهاج السّنّه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمعتقد است كه تفسير او از هر روايت جعلى و ساختگى خالى است .\r\n7 - حافظ ابو الشيخ اصفهانى\r\n8 - حافظ ابن عساكر دمشقى\r\n9 - حافظ ابو بكر بن مردويه اصفهانى\r\n10 - حافظ ابو القاسم طبرانى\r\n11 - حافظ خطيب بغدادى\r\n12 - حافظ ابو بكر هيثمى\r\n13 - حافظ ابو الفرج ابن جوزى حنبلى\r\n14 - حافظ محب طبرى\r\nوى استاد حرم مكّى است .\r\n15 - حافظ جلال الدّين سيوطى\r\nاهل سنّت معتقدند كه وى پايه‌گذار نوين و احياكنندهء سنّت در قرن دهم به شمار مىرود .\r\n16 - حافظ شيخ على متّقى هندى\r\nوى نويسندهء كتاب كنز العمّال است .\r\nبا معرفى اين بزرگان كه از علماى زمان بُخارى تا قرن يازدهم\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nهستند نتيجه مىگيريم كه صاحبان تفسير بر اين واقعه اجماع داشته و بيشتر محدّثين و ناقلين اخبار بر آن تصريح كرده‌اند .\r\nبا مراجعه و بررسى سند آن روايات ، و صحّت و اعتبار آن‌ها ، اعتبار روايات نيز بنا بر مبانى ايشان به وضوح آشكار مىگردد .\r\n\r\nآيهء ولايت در سرودهء شاعر شهير انصارى\r\nآوازه خوش اين حديث به گونه‌اى است كه شاعر شهير انصارى ، حسّان بن ثابت نيز - كه صحابى رسول خدا صلى اللَّه عليه وآله بوده است - اين منقبت امير مؤمنان على عليه السلام را به نظم كشيده است .\r\nآلوسى بغدادى در كتاب روح المعانى مىنويسد : حسّان بن ثابت در اين زمينه ، خطاب به امير مؤمنان على عليه السلام چنين سروده است :\r\n فأنت الّذى أعطيت اذ كنت راكعاً * زكات فدتك النفس يا خير راكع\r\nفأنزل فيك اللَّه خير ولاية * وأثبتها أثنى كتاب الشرايع \r\nتو همان كسى هستى كه در حال ركوع زكات دادى جان به قربانت اى بهترين ركوع كننده !\r\nاز اين رو ، خداوند بهترين ولايت را در مورد تو فرو فرستاد و آن را در كتاب شرايع ( قرآن ) ثبت فرمود « 1 » .\r\n\r\n\r\n","description":"","footnote":"\r\n( 1 ) تفسير روح المعانى : 6 / 168 .\r\n","page_name":" 26 ","page_number":26},
  {"content":"\r\n\r\n\r\nآيهء ولايت از ديدگاه ابن تيميّه\r\nبا توجّه به آن‌چه بيان شد نه راهى براى خدشه‌دار كردن در سند اين اخبار وجود دارد ، نه جايى براى تكذيب آن باقى مانده ، و نه تضعيف رواياتش ممكن است .\r\nابن تيميّه نيز در اين مورد و دربارهء اين استدلال اظهار نظر كرده است . او مىنويسد :\r\n« بعضى از دروغ پردازان ، حديثى دروغين ساخته‌اند و گفته‌اند كه‌اين آيه هنگامى نازل شد كه على در حال نماز انگشترش را به فقير بخشيد . اين خبر به اتّفاق و اجماع دانشمندان حديث ، دروغ است و دروغ آن آشكار است » .\r\nسپس مىافزايد :\r\n« تمامى دانشمندان درايت و حديث شناس اتفاق نظر دارند كه اين آيه در شأن على نازل نشده ، و على هيچ گاه انگشترش را در حال نماز به فقير نداده است .\r\nاز طرف ديگر همهء محدّثان اتفاق نظر دارند كه آن قصّه‌اى كه در اين مورد نقل شده ، دروغين و جعلى است و جمهور امّتِ پيامبر چنين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nحديثى را نشنيده‌اند » « 1 » .\r\nچه قدر قابل توجه است ! ! ما به همهء كسانى كه در بحث‌هاى علمىِ خود چشم و گوش بسته از ابن تيميّه پيروى مىكنند و نظرات او را مىپذيرند مىگوييم كه متنبّه شوند و ببينند كه از چه شخصى عقايد ، احكام ، سنن و آداب‌شان را مىآموزند .\r\nبنا بر نظرات ابن تيميّه ، قاضى ايجى ، شريف جرجانى و بزرگان دانشمندان كلام - كه به نام آن‌ها اشاره شد - هيچ يك عالم به حديث نيستند ، و لذا از زمرهء امّت محمّد خارجند . آن‌ها تصريح كرده‌اند كه تمامى مفسّران ، اجماع و اتّفاق نظر دارند كه اين آيه در شأن امير مؤمنان على عليه السلام نازل شده است ، ولى ابن تيميه مىگويد : « اين حديث دروغين را بعضى دروغ‌گويان جعل كرده‌اند و تمامى عالمان حديث معتقدند كه على انگشترش را به فقير نداده است » .\r\nگويا مراد او از اهل علم - كه ادّعا مىكند بر كذب اين حديث اجماع كرده‌اند - تنها خود او يا بعضى از كسانى است كه گرد او جمع شده‌اند ؛ و چون دو - سه نفر از اطرافيانش چنين نظرى داده‌اند ، ادّعا مىكند كه نه تنها تمامى اهل حديث و ناقلان اخبار بر نظريهء وى اجماع\r\n\r\n\r\n","description":"","footnote":"\r\n( 1 ) منهاج السنه : 2 / 30 .\r\n","page_name":" 28 ","page_number":28},
  {"content":"\r\n\r\nو اتّفاق نظر دارند بلكه تمامى امّت بر آن اجماع كرده‌اند .\r\nگويا اجماع در جيب اوست ، و هر گاه بخواهد آن را از جيب خود بيرون آورده و به مردم عرضه مىكند ، و از طرفى بر مردم نيز لازم دانسته است كه هر چه او ادّعا كرده بپذيرند .\r\n\r\nبرداشت آخر\r\nاز آن‌چه بيان شد مىتوان اين‌گونه نتيجه گرفت كه اين قضيّه معروف و مشهور است ، هم در كتاب‌هاى شيعيان و هم در كتاب‌هاى اهل سنّت .\r\nما در اين نوشتار به برخى از آن‌ها اشاره كرديم ، ولى راويان اين‌حديث ، كه برخى با سند و برخى ديگر به صورت مرسل اين حديث را نقل كرده‌اند بيش از اين‌ها هستند « 1 » . آيا هيچ يك از آن‌ها عضوى از امت محمّدى محسوب نمىشود ؟\r\n\r\n\r\n","description":"","footnote":"\r\n( 1 ) براى آگاهى بيشتر ر . ك به تفسير طبرى : 6 / 186 ، تفسير ابن ابى حاتِم : 4 / 1162 ، تفسير المعانى : 2 / 47 ، اسباب النزول : 113 ، تفسير العز الدمشقى : 1 / 393 ، تفسير ابن كثير : 2 / 64 ، كشاف : 1 / 649 ، الدر المنثور : 3 / 105 و همچنين تفسير فخر رازى ، تفسير بغوى ، تفسير نسفى ، تفسير قُرْطُبى ، تفسير أبى السعود ، تفسير شوكانى ، تفسير آلوسى و از كتاب‌هاى حديثى ر . ك : جامع الاصول : 9 / 478 ، المعجم الاوسط : 7 / 129 ، تاريخ دمشق : 42 / 356 .\r\n","page_name":" 29 ","page_number":29},
  {"content":"\r\n\r\nبنا بر اين هيچ شك و شُبهه ، و جاى هيچ‌گونه مناقشه‌اى - چه از نظر سند ، و چه از نظر شأن نزول آيهء شريفه و چه از نظر دلالت آن - در مورد اين حديث وجود ندارد ، و اين آيه در شأن‌امير مؤمنان على عليه السلام و در زمانى كه آن حضرت در حال ركوع انگشترش را به فقير بخشيده ، نازل شده است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبخش دوم\r\nامامت على عليه السلام در آيه ولايت\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nآيه ولايت و امامت على عليه السلام\r\nپيش‌تر بيان شد كه آيه ولايت ، از جمله آيه‌هايى است كه بيانگر امامت امير مؤمنان على عليه السلام است . براى روشن شدن چگونگى استدلال به اين آيهء مباركه در آغاز بايد معناى برخى از واژگان آيه توضيح داده شود و يك بار ديگر آيه شريفه بررسى گردد . در قرآن كريم مىخوانيم :\r\n« انما وليّكم اللَّه ورسوله والّذين آمنوا الّذين يقيمون الصّلاة ويؤتون الزّكاة وهم راكعون »\r\n« تنها ولى و صاحب اختيار شما خدا ، فرستادهء او و كسانى هستند كه ايمان آورده‌اند ؛ همان كسانى كه نماز را برپا مىدارند و در حال ركوع زكات مىدهند » .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nدر نگاه آغازين دو واژهء قابل بررسى است ؛ واژهء « إنّما » و واژهء « وليّكم » . بىترديد واژه « إنّما » در زبان عربى به معناى « حصر » است و حصر يعنى منحصر كردن حكمى به مورد خاصّى ، به طورى كه آن حكم تنها اختصاص به همان مورد داشته باشد و هيچ كس يا هيچ چيز ديگرى آن حكم را نداشته باشد .\r\nاين معنا دربارهء واژه « إنّما » مورد قبول همه بوده ، و كسى آن را انكار نكرده است .\r\n\r\n« ولايت » چيست ؟\r\nدوّمين واژه مورد بررسى ، واژه « وليّكم » يعنى « ولىّ شما » است .\r\nاكنون اين پرسش مطرح است كه معناى « ولايت » چيست ؟\r\nپيامبر خدا صلى اللَّه عليه وآله در حديثى كه به نام « حديث ولايت » معروف شده است مىفرمايد :\r\n« على منّى وأنا من علىّ وهو وليّكم بعدي » « 1 »\r\n« على از من و من از على هستم ، و او بعد از من ولى شماست » .\r\n\r\n\r\n","description":"","footnote":"\r\n( 1 ) سنن ابن ماجه : 1 / 89 ، مسند احمد بن حنبل : 5 / 171 ، كنز العمّال : 11 / 603 ، حديث 32913 .\r\n","page_name":" 34 ","page_number":34},
  {"content":"\r\n\r\nبنا بر اين ، واژهء ولايت ، هم در اين آيهء مباركه و هم در اين حديث ، با تعبير « وليّكم » آمده است .\r\nواژهء ولايت از نظر لغوى داراى معانى مختلفى است ؛ اين معانى مختلف يا در يك معنا مشترك هستند و يا خير . اگر مشترك باشند هر كدام از آن‌ها مورد و مصداقى از آن معنا خواهند بود كه به آن مشترك معنوى گفته مىشود ، و اگر هيچ اشتراكى با هم نداشته باشند ، تنها در لفظ مشتركند كه به آن مشترك لفظى گفته مىشود .\r\nمعناى اول ولايت ، مشترك معنوى است ؛ يعنى ولايت هميشه به يك معنا مىآيد و معانى ديگر هر كدام مصداقى از آن معناى واقعى خواهد بود يعنى : عهده‌دار شدن كار ديگرى .\r\nبه عنوان مثال وقتى گفته مىشود : فلانى ولىّ فلانى است يعنى او عهده‌دار كارهاى فرد دوم است ، و يا وقتى گفته مىشود : اين شخص ولىّ اين طفل صغير است يعنى او مسئوليّت كارهاى طفل را به عهده گرفته است .\r\nو نيز ولىّ امر به كسى گفته مىشود كه تمامى كارهاى آن امر به عهدهء او باشد . به همين علّت است كه به سلطان و پادشاه « ولىّ » گفته مىشود ؛ زيرا تمامى امور مملكت به عهدهء اوست و او اين مسئوليت كشوردارى را به عهده گرفته است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاين معنا همان معناى واقعى ولايت است . از اين رو در هر مورد كه واژه ولايت به كار رفته باشد ، اين معنا در آن لحاظ شده است .\r\nبه عنوان نمونه به دوست و رفيق و همسايه ولىّ گفته مىشود . به شخصى كه با شما هم‌پيمان بوده و قسم خورده كه شما را يارى كند ، ولىّ مىگويند . پدر ولىّ است ، خداوند متعال ولىّ است و پيامبر او نيز ولىّ است و موارد ديگرى در همين معنا وجود دارد كه به آن‌ها ولىّ گفته مىشود .\r\nاين معنا در تمامى موارد كاربرد واژه ولايت وجود دارد ، وقتى كه به همسايه ولىّ گفته مىشود يعنى او سزاوارترين كسى است كه كارهاى همسايه‌اش را انجام داده و عهده‌دار امور او گردد .\r\nاگر براى كسى مشكلى پيش آيد نزديك‌ترين كسى كه به يارى او مىشتابد و در بر طرف كردن آن مشكل او را كمك مىكند و كارهاى آن شخص را به عهده مىگيرد همسايه اوست ، كه به آن حقّ همسايگى نيز گفته مىشود .\r\nكسى كه هم‌پيمان كسى مىشود ، يا كسى كه به يارى ديگرى مىآيد ، و يا برادر انسان ، هر كدام داراى نوعى ولايت هستند ، اما يك معناى واحد در تمامى اين موارد موجود است كه همان معناى قيام به امر و عهده‌دار شدن كارهاى ديگرى است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبا بررسى كتاب‌هاى لغت و سخن بزرگان اين فنّ ، به خوبى روشن مىشود كه همهء آن‌ها همين معناى اساسى را براى واژهء ولايت بيان كرده‌اند .\r\nاگر گفتيم : واژهء ولايت مشترك لفظى است ، يعنى لفظ ولايت معانى و مصاديق مختلفى دارد ، بدون اين‌كه بين آن معانى وجه اشتراكى وجود داشته باشد ؛ مانند واژهء « عين » كه در زبان عربى به آن مشترك لفظى مىگويند ، چرا كه در معانى مختلفى به كار مىرود از جمله :\r\nچشمهء آب ، چشم انسان ، خورشيد و . . . .\r\nمىبينيد كه اين معانى گوناگون داراى معناى مشترك نيستند ، بلكه هر كدام معناى خاص خود را دارند . اين مطلب در كتاب‌هاى علم اصول به تفصيل مطرح شده است .\r\nبنا بر اين ، واژه ولايت ، بر فرض اين‌كه از آن‌چه گفتيم صرف نظر كنيم و بگوييم : مشترك لفظى است ، داراى معانى گوناگونى خواهد بود كه يكى از آن معانى اين است : سزاوارتر بودن به چيزى ، و اولويّت داشتن نسبت به امرى .\r\nدر مشترك لفظى براى اين‌كه بفهميم آن لفظ در كدام يك از معانىِ آن به كار برده شده است ، بايد به قرائن و شواهدى كه مراد و مقصود گوينده را مشخص مىكند ، توجّه كنيم .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبنا بر اين بايستى در پى قرينه‌هايى باشيم كه در اين آيهء مباركه وجود دارد ، تا روشن شود كه واژه ولايت در اين آيه ، به چه معنايى به كار رفته است .\r\n\r\nمعناى ولايت در آيه شريفه\r\nبنا بر آن‌چه كه بيان شد قرائن و شواهد متعدّدى در اين آيه وجود دارد كه اثبات مىكند ولايت به همان معنايى است كه شيعيان مىگويند ؛ يعنى : اولويّت ، برترى و سزاوارتر بودن براى به عهده گرفتن امور مسلمانان .\r\nقرينه‌ها بر دو گونه‌اند : قرائن مقاميّه و قرائن لفظيّه . قرائن مقاميّه همان دقّت در مقام و زمانى است كه آيه نازل شده است ، و با آن قرائن روشن مىشود كه واژهء ولايت در معناى اولويّت و برترى در سرپرستى امور مسلمانان است .\r\nبرخى ديگر از قرائن تصريحات خود پيامبر اكرم صلى اللَّه عليه وآله است كه قرائن « لفظيّه » خوانده مىشوند . پاره‌اى از اين قرائن لفظى ، رواياتى است كه در اين مورد آمده است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nديدگاه فضل بن روزبهان در مورد معناى ولايت و آيهء مباركه\r\nفضل بن روزبهان نيز در اين مورد اظهار نظر كرده است . وى در ردّ نظر علامهء حلى رحمه اللَّه مىنويسد :\r\n« قرائن و شواهد دلالت دارند كه مراد از ولايت در اين‌جا نصرت و يارى است . بنا بر اين منظور از آيهء « انّما وليّكم اللَّه ورسوله والّذين آمنوا . . . » ، اين است كه ياور شما خدا ، پيامبرش و كسانى هستند كه نماز مىخوانند و در حال ركوع صدقه مىدهند » « 1 » .\r\n\r\nردّ ديدگاه ابن روزبهان\r\nدرست است كه نصرت و يارى يكى از معانى ولايت است ، هم‌چنان كه در كتاب‌هاى لغت نيز آمده است ، اما رواياتى كه در اين مورد رسيده بيانگر اين است كه در اين‌جا مراد از ولايت ، نصرت و يارى نيست .\r\nبه نمونه‌اى از اين روايات كه در تفسير فخر رازى ، تفسير ثعلبى و ديگر كتاب‌ها آمده توجّه كنيد :\r\n« أنَّ النّبىّ لمّا علم بأنّ علياً تصدّق بخاتمه للسّائل تضرّع إلى\r\n\r\n\r\n","description":"","footnote":"\r\n( 1 ) احقاق الحق : 2 / 408 .\r\n","page_name":" 39 ","page_number":39},
  {"content":"\r\n\r\nاللَّه وقال : اللهم إنّ أخي موسى سألك قال : « ربّ اشرح لى صدرى ويسّرلى أمرى واحلل عقدةً من لسانى يفقهوا قولى واجعل لى وزيراً من أهلى هارون أخى اشدُد به أزرى وأشركه في أمري كي نسبّحك كثيراً ونذكرك كثيراً انك كنت بنا بصيراً » .\r\nفأوحيت إليه : « قد اوتيت سُؤلك يا موسى » « 1 » .\r\nاللهم وإنّى عبدك ونبيّك فاشرح لي صدري ويسّرلي أمري واجعل لي وزيراً من أهلي عليّاً اشدد به ظهرى . . . .\r\nقال ابوذر : فواللَّه ، ما استتمّ رسول اللَّه صلى اللَّه عليه وآله الكلمة حتّى هبط عليه الأمين جبرائيل بهذه الآية : « إنّما وليكم اللَّه ورسوله . . . » إلى آخر الآية » « 2 »\r\n« وقتى پيامبر فهميد كه على انگشتر خود را به فقير داده ، دست به دعا برداشت و با تضرّع به درگاه خداوند چنين عرضه داشت :\r\n« پروردگارا ! برادرم موسى از تو درخواست نمود و گفت :\r\n« خداوندا ! سينه‌ام را گشاده و پرتحمّل كن و كارم را آسان نما و گره را از زبانم بگشا تا سخن مرا بفهمند ، و براى من از خانواده‌ام\r\n\r\n\r\n","description":"","footnote":"\r\n( 1 ) سوره طه : 25 - 36 .\r\n( 2 ) تفسير فخر رازى ، 11 / 25 . تفسير ثعلبى .\r\n","page_name":" 40 ","page_number":40},
  {"content":"\r\n\r\nوزيرى قرار ده ، هارون برادرم را ؛ پشت مرا به او محكم كن و او را در امر من شريك گردان تا تو را بسيار تسبيح كنيم و بسيار به ياد تو باشيم ، همانا تو به ما بينا هستى » .\r\nپس تو به او وحى كردى : « اى موسى ! آن‌چه را مىخواستى قطعاً به تو داده شد » .\r\nپروردگارا ، من هم بنده و پيامبر تو هستم ، پس سينه‌ام را گشاده و پرتحمّل كن و كار مرا آسان نما و براى من از خانواده‌ام وزيرى قرار ده ، على را ، و به وسيله او پشت مرا محكم كن . . . .\r\nابوذر گويد : به خدا سوگند ! هنوز دعاى پيامبر خدا صلى اللَّه عليه وآله « 1 » تمام نشده بود كه جبرئيل امين نازل شد و اين آيه را آورد :\r\n« تنها ولى شما خداست و پيامبرش . . » تا پايان آيه » .\r\nآيا هيچ انسان عاقل و فهميده‌اى ، كه كمترين توجّه به لغت و روش قرآن و آن‌چه از پيامبر صلى اللَّه عليه وآله وارد شده داشته باشد ، مىپذيرد كه ولايت در اين آيه ، با اين قرائن ، به معناى نصرت و يارى باشد ؟\r\n\r\n\r\n","description":"","footnote":"\r\n( 1 ) على رغم اين كه در منابع اهل سنّت درود و صلوات پس از نام مبارك‌پيامبر خدا صلى اللَّه عليه وآله به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم .\r\n","page_name":" 41 ","page_number":41},
  {"content":"\r\n\r\nآيا عقل انسان چنين كارى را مىپذيرد كه رسول خدا صلى اللَّه عليه وآله به درگاه خداوند تضرّع و زارى كند تا خداوند به مردم اعلام كند كه على ياور شماست ؟ !\r\nپيامبر صلى اللَّه عليه وآله با چنين حالى و در چنين حالتى دست به دعا برداشته است تا خواسته او آن باشد كه خداوند آيه‌اى را نازل كند و به مردم بفهماند كه على عليه السلام ياور مؤمنان است ؟\r\nآيا كسى شك داشته كه على عليه السلام ياور مؤمنين است تا پيامبر خدا صلى اللَّه عليه وآله ناگزير شود كه دست به دعا بردارد و اين‌گونه به راز و نياز بپردازد ، و پيش از آن‌كه دعاى حضرتش تمام شود ، اين آيه نازل شود :\r\n« انما وليكم اللَّه ورسوله والذين آمنوا . . »\r\n« تنها ناصر و ياور شما خدا و رسول او و مؤمنين هستند ، . . . » .\r\nبا وجود اين همه قرائن و شواهد ، آيا صحيح است كه بگوييم :\r\nمنظور از « وليّكم » ناصر و ياور است ؟\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nحاصل بررسى\r\nسخن پايانى در زمينهء بررسى معناى واژهء ولايت اين است كه اگر ولايت مشترك لفظى باشد و ما براى تعيين آن معنا كه خداوند اراده نموده است ، نياز به قرينه داشته باشيم ، قرائن لفظيّه و مقاميه ، معنى كلمه ولايت را واضح و آشكار مىسازد .\r\nدر اين صورت معناى واژه ولايت اولويّت و سزاوارتر بودن در به عهده گرفتن امور مسلمان‌ها خواهد بود و اين اولويّت براى خدا ، رسولش و براى مؤمنانى كه نماز مىخوانند و در حال ركوع صدقه مىدهند ، ثابت خواهد بود .\r\nپس از بررسى واژهء « إنّما » و واژهء « ولايت » در اين آيهء شريفه مىتوان گفت كه به راستى واژهء « و » در « والذين آمنوا » براى عطف است ؛ يعنى به جز خدا و پيامبر صلى اللَّه عليه وآله اين عدّه نيز بر شما ولايت دارند .\r\nولى واوى كه در « و هم راكعون » آمده واو حاليه است ، يعنى در حال ركوع زكات مىپردازند .\r\nبا توجّه به تمامى اين نكات مىتوان گفت كه « انّما وليكم » يعنى تنها خدا ، پيامبرش و مؤمنانى كه نماز به پا مىدارند و در حال ركوع\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nزكات مىدهند ، بر شما اولويّت دارند .\r\nتا كنون اين نتيجه را به دست آورديم كه هم قرآن و هم روايات اين معنا را روشن كردند كه چه كسى در حال ركوعِ نماز صدقه داده ، و اين آيه در مورد چه كسى نازل شده است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبخش شوم\r\nشبهه هايى درباره آيه ولايت\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nبخش سوم شبهه هايى درباره آيه ولايت\r\n\r\nچند شبهه در مورد آيه ولايت\r\nبا توجّه به استدلال متقنى كه در مورد آيه ولايت انجام پذيرفت معناى آن روشن شد . در اين بين اعتراض‌ها و اشكال‌هايى نيز بر اين استدلال وارد شده كه لازم است به آن‌ها پاسخ بگوييم تا جاى هيچ شكّ و شبهه‌اى باقى نماند .\r\nما در ضمن بيان مطالب گذشته به اعتراض شيخ الاسلام « ابن تيميّه » اشاره كرديم و گفتيم كه پيش از آن‌كه سخن او اعتراض باشد ، افترا و تهمتى است كه بر شيعيان روا داشته است . در واقع اين اعتراض نه تنها افترا بر شيعه است بلكه افترا و تهمت بر بيشتر مفسّران ، محدّثان ، بزرگان علما و متكلّمان اهل سنّت نيز به شمار مىرود تا آن‌جا كه تمامى آن‌ها را دروغگو دانسته است .\r\nالبته روش ابن تيميّه در كتابش همين‌گونه است . من از آغاز تا\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nپايان كتاب او را با دقّت بررسى كردم و به نكاتى دست يافتم كه اگر كسى از آن‌ها آگاه شود نه تنها او را كافر دانسته ، بلكه - بالاتر از آن - هر كس كه او را « شيخ الاسلام » ناميده است نيز كافر خواهد دانست .\r\n\r\nنخستين شبهه : معناى ولايت\r\nنخستين شبهه ، در معناى ولايت است كه پيش‌تر به آن اشاره شد و به طور مختصر به آن پاسخ داديم . اين شبهه را فضل بن روزبهان در كتاب ابطال الباطل مطرح كرده است . او اين كتاب را در ردّ كتاب علّامه حلّى رحمه اللَّه نوشته است .\r\nپس از او سيّد قاضى نوراللَّه تسترى در كتاب احقاق الحق و شيخ محمّد حسن مظفّر در كتاب دلائل الصّدق كتاب او را نقد كرده و به اشكال‌هاى او پاسخ داده‌اند .\r\n\r\nدومين شبهه : « واو » حاليه يا عاطفه ؟\r\nشبهه ديگرى كه در اين زمينه مطرح شده است اين است كه برخى احتمال داده‌اند كه « واو » در « و هم راكعون » ، « واو » عاطفه است نه « واو » حاليّه « 1 » . بنا بر اين ، آيه را اين گونه مىخوانيم :\r\n\r\n\r\n","description":"","footnote":"\r\n( 1 ) پيش‌تر گفتيم كه مراد از « واو » عاطفه آن است كه جمله بعدى را به وسيله عطف به جمله قبلى مرتبط سازد و آن‌را در حكم جملهء قبلى شريك مىسازد ؛ اما « واو » حاليه حالت وقوع كار را بيان مىكند . به عنوان مثال وقتى مىگوييم : جاء زيد وعَمْرو يعنى زيد و عمرو آمدند ، حرف « واو » عاطفه است اما وقتى مىگوييم : جاء زيد وهو قائم يعنى زيد آمد در حالى كه ايستاده بود ؛ حرف « واو » در اين مثال حاليه است و با اين دو نظر معناى آيه با هم متفاوت خواهد بود .\r\n","page_name":" 48 ","page_number":48},
  {"content":"\r\n\r\n« انّما وليّكم اللَّه ورسوله والّذين آمنوا الّذين يقيمون الصّلاة ويؤتون الزّكاة وهم راكعون »\r\n« تنها ولى و صاحب اختيار شما خداست و پيامبرش و كسانى كه ايمان آورده‌اند ؛ همان كسانى كه نماز برپا مىدارند و زكات مىدهند و ركوع مىكنند » .\r\nنه اين‌كه در حال ركوع زكات مىدهند ، بلكه آن‌ها سه كار جدا از هم انجام مىدهند : هم نماز مىخوانند ، هم زكات مىدهند و هم در مقابل خدا به ركوع مىروند .\r\nاز اين رو اين آيه شريفه هيچ ارتباطى با قضيهء بخشيدن انگشتر نخواهد داشت .\r\nحقيقت آن است كه اگر اين احتمال وارد باشد و احتمال صحيحى هم باشد ، ديگر نمىتوانيم به اين آيه استدلال كنيم ؛ زيرا معروف است كه اگر احتمالى بر خلاف استدلال باشد ، آن استدلال مخدوش خواهد شد و از بين خواهد رفت .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nپاسخ\r\nاين احتمال با نگاه اجمالى به رواياتى كه در مورد اين قضيّه وارد شده ، خيلى زود از بين مىرود و جايى براى آن باقى نمىماند .\r\nاگر به تفسير الدرُّ المنثور مراجعه نماييم و آن روايات را ملاحظه كنيم به اين نتيجه خواهيم رسيد كه اين « واو » ، واو حاليّه است نه « واو » عاطفه .\r\nدر اين كتاب و همچنين در ساير كتاب‌ها در ذيل آيه ولايت اين‌گونه روايت شده است :\r\n« تصدّق علىّ وهو راكع » « 1 »\r\n« على عليه السلام در حال ركوع صدقه داد » .\r\nهمچنين در روايت ديگرى كه در الدرُّ المنثور آمده است چنين مىخوانيم :\r\n« أنّ النبي صلى اللَّه عليه وآله سأل السائل ، سأل ذلك المسكين الّذي أعطاه الإمام خاتمه ، سأله قائلًا : « على أيّ حال أعطاكه » - أى الخاتم - ؟\r\nقال : أعطاني وهو راكع » « 2 »\r\n\r\n\r\n","description":"","footnote":"\r\n( 1 ) تفسير ابن ابى حاتِم : 4 / 1162 .\r\n( 2 ) الدرُّ المنثور فى التفسير بالمأثور : 3 / 105 .\r\n","page_name":" 50 ","page_number":50},
  {"content":"\r\n\r\n« پيامبر از فقيرى كه امام انگشترش را به او بخشيده بود ، پرسيد :\r\n« در چه حالى انگشتر را به تو داد ؟ »\r\nگفت : « در حال ركوع آن را به من داد » . آرى ، شخص پيامبر صلى اللَّه عليه وآله از فقير مىپرسد كه در چه حالى على عليه السلام انگشتر را به تو داد . بنا بر اين « واو » حاليه است و هيچ جايى براى اين اشكال و احتمال باقى نمىماند .\r\n\r\nسومين شبهه : على عليه السلام به خدا توجه داشت يا به سائل ؟\r\nسومين شبهه‌اى كه دربارهء استدلال به آيه ولايت مطرح شده از سه جهت بيان شده است :\r\n1 - على عليه السلام اين انگشتر را از كجا آورده بود ؟ و چگونه صاحب اين انگشتر شده بود ؟\r\n2 - ارزش اين انگشتر چقدر بوده ؟ در آن زمان قيمت آن چقدر بوده است ؟\r\nبديهى است كه اين‌گونه اعتراض‌ها شايستهء بحث و استدلال نيستند و همان بهتر كه با بزرگوارى از كنار آن بگذريم .\r\n3 - امير مؤمنان على عليه السلام كسى بود كه در حال نماز تمام توجّه او به خداى سبحان بود ، و هيچ توجّهى به غير آن نداشته است تا آن‌جا كه در برخى از روايات آمده است : در يكى از جنگ‌ها تيرى به پاى آن\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nحضرت فرو رفت . مىخواستند آن تير را بيرون بكشند ، كسى گفت :\r\nصبر كنيد تا آن بزرگوار به نماز بايستد ، آن‌گاه تير را از پايش بيرون آوريد ، زيرا او در حال نماز درد را احساس نمىكند .\r\nبا توجّه به اين روايت چگونه آن حضرت صداى آن مستمند را شنيد و به او توجّه كرد ؟ چگونه به او اشاره كرد كه نزديك بيا ، و بعد دستش را دراز كرد تا او انگشتر را از انگشت او خارج كند ؟\r\nهمهء اين كارها مشغول شدن به امور دنيا است ، و شايسته نيست انسان در هنگام راز و نياز با خدا به امور اين دنيا توجّه كند .\r\nاشكال قبلى كه مىخواستند « واو » را عاطفه بدانند نه حاليه ، اشكالى نحوى بود ، و اشكال اول ، كه در معناى واژه ولايت بحث كرده بودند ، اشكال لغوى بود ، اما اين اشكال ، اشكالى عرفانى است ؛ زيرا وقتى امير مؤمنان على عليه السلام با خداى خود صحبت مىكند ، و با يكديگر نجوا مىنمايند ، او غرق در توجّه به خدا و مشغول خواندن نماز است ، در چنين شرايطى چگونه آن حضرت به اين دنيا توجّه مىكند ؟\r\n\r\nپاسخ\r\nاين شبهه را از چند جهت مىتوان پاسخ داد :\r\nنخست : خداوند متعال اين واقعه را از مناقب امير مؤمنان على عليه السلام\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nدانسته و آن حضرت را در قرآن مدح كرده است .\r\nپيامبر اكرم صلّى اللَّه عليه وآله نيز خاتم بخشى امير مؤمنان على عليه السلام در حال ركوع را از فضايل او برشمرده است .\r\nمؤمنان و مسلمانان ، از زمان نزول اين آيه تا به امروز ، آن را از فضيلت‌ها و ويژگىهاى منحصر به فرد آن امام همام دانسته‌اند .\r\nبديهى است اگر اين كار امام كوچك‌ترين اشكالى داشت ، هيچ‌گاه اين عمل از مناقب و فضايل امير مؤمنان على عليه السلام به شمار نمىآمد . دوم : امير مؤمنان على عليه السلام در نماز به امور دنيوى توجّه نكرده ، بلكه تمام توجّه او به خدا و انجام وظايف بندگى بوده است . در واقع صدقه دادن به فقير عبادتى در ضمن عبادت ديگر بوده و كارى است كه خدا آن را دوست دارد .\r\nشايد بهتر باشد در پاسخ به اين شبهه به بزرگان اهل سنّت كه داراى ذوق عرفانى بوده‌اند مراجعه كنيم .\r\nآلوسى در اين مورد مىنويسد : همين سؤال را از ابن جوزى « 1 »\r\n\r\n\r\n","description":"","footnote":"\r\n( 1 ) گفتنى است كه ابن جوزى ، جدّ سبط بن جوزى است ، توجّه به اين نكته لازم است ، چرا كه گاهى بين ابن جوزى و سبط بن جوزى اشتباه مىشود . مراد در اين‌جا ابو الفرج ابن جوزى حنبلى است كه حافظ حديث بوده و صاحب تأليفات زيادى است و در سال 597 ه درگذشته است .\r\n","page_name":" 53 ","page_number":53},
  {"content":"\r\n\r\nپرسيدند ، او در پاسخ ، اين دو بيت شعر را خواند :\r\n يسقى و يشرب ولا تلهيه سكرته * عن النديم ولا يلهو عن الناس\r\nاطاعه سُكرُهُ حتّى تمكّن من * فعلِ الصحاةِ فهذا واحد الناس \r\nمىنوشد و مىنوشاند و مستى او ، او را از توجّه به ساقى باز نمىدارد و از مردم غافل نمىسازد .\r\nمستى او در اختيار اوست تا جايى كه توانسته همانند انسان‌هاى هوشيار عمل كند ؛ پس او يگانه و منحصر به فرد از اين مردم است « 1 » .\r\nاين شعر از ابن جوزى حنبلىِ متعصّب است ، همان فردى كه امثال ابن تيميّه و فضل بن روزبهان براى ردّ كردن فضايل امير مؤمنان على عليه السلام به كتاب‌هاى او اعتماد مىكنند ، ولى او نيز در پاسخ اين اشكال و شبهه ساكت نمىماند و با اين شعر شبهه را پاسخ مىدهد .\r\nاز طرفى امير مؤمنان على عليه السلام در ويژگىهاى خود « جامع الأضداد » بوده ، يعنى خصوصيّت‌هاى متضادّ را در خود جمع كرده است . اگر چنين نبود يگانهء دوران نمىشد ، و اين همه فضايل و مناقب به او اختصاص نمىيافت و اگر چنين نبود ، وصىّ رسول خدا صلى اللَّه عليه وآله\r\n\r\n\r\n","description":"","footnote":"\r\n( 1 ) تفسير روح المعانى : 6 / 169 .\r\n","page_name":" 54 ","page_number":54},
  {"content":"\r\n\r\nو كفو و هم شأن فاطمهء زهرا عليها السلام نمىشد .\r\nبنا بر اين ، هيچ كس اين اشكال را در مورد امير مؤمنان على عليه السلام نمىپذيرد كه على عليه السلام در نماز به كارهاى دنيوى توجّه كرده باشد و از انس و توجّه به خدا غافل شده باشد .\r\nآرى ، در روايات ما آمده است كه عمر بن خطّاب مىگويد : من چهل بار انگشترم را به فقير بخشيدم ، ولى يك آيه هم در شأن من نازل نشد ! « 1 » بنا بر آن‌چه بيان گرديد روشن شد كه اين اشكال نيز مانند اشكال‌هاى پيشين بىمورد بوده و قابل پذيرش نيست .\r\n\r\nچهارمين شبهه : آيهء مذكور ، جمع را خطاب مىكند اما على عليه السلام فرد است\r\nاعتراض مهمّى كه صورت علمى دارد و بر آيهء ولايت مطرح كرده‌اند اين است كه معترضين گفته‌اند : على عليه السلام يك نفر است ، اما در اين آيه خداوند به لفظ جمع سخن گفته است و اين بدين معنا است كه مخاطبين آيه بيش از يك نفر بوده‌اند . خداوند متعال مىفرمايد :\r\n« والّذين آمنوا الّذين يقيمون الصّلاة ويؤتون الزّكاة وهم راكعون »\r\n« آن كسانى كه ايمان آورده‌اند ، نماز برپا مىدارند و در حال ركوع زكات مىدهند » .\r\n\r\n\r\n","description":"","footnote":"\r\n( 1 ) البتّه اين روايت را تا كنون در كتاب‌هاى اهل سنّت نديده‌ام .\r\n","page_name":" 55 ","page_number":55},
  {"content":"\r\n\r\n\r\nپاسخ\r\nاين اشكال ظاهر زيبايى دارد و در موارد ديگرى نيز وارد شده است ؛ زيرا آيات ديگرى نيز وجود دارند كه در آن‌ها لفظ جمع به كار رفته ، ولى مراد يك نفر است ، مانند آيهء مباهله كه خداوند در آن‌جا مىفرمايد :\r\n« وانفسنا وانفسكم . . . » « و بياوريم جان‌هاى خود و جان‌هاى شما را » .\r\nدر حالى كه پيامبر اكرم صلى اللَّه عليه وآله فقط حضرت على عليه السلام را با خود برد . همچنين پيامبر صلى اللَّه عليه وآله از بين زنان ، تنها حضرت فاطمه عليها السلام را با خود بُرد در حالى كه در آيه شريفه مىفرمايد :\r\n« ونسائنا ونسائكم »\r\n« زن‌هايمان و زنهايتان » .\r\nاين اعتراض ممكن است در ساير مباحث علمى نيز مطرح شود ، لذا ممكن است در برخى از آيات لفظ جمع آمده باشد اما مراد يك نفر باشد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nپاسخ زمخشرى\r\nپرواضح است كه دانشمندان زيادى به اين اعتراض پاسخ داده‌اند از جمله زمخشرى كه از بزرگان علماى اهل سنّت است و در علوم مختلف تأليفاتى دارد .\r\nاو كتاب معروفى به نام كشاف در تفسير قرآن دارد ، و امتياز آن از ساير تفسيرها به اين است كه قرآن را از لحاظ ادبى و بلاغى تفسير مىنمايد و اين در نزد اهل فن و خبره مبرهن و واضح است . وى در آن كتاب به اين سؤال اين‌گونه پاسخ مىدهد :\r\n« اين‌كه در چنين مواردى لفظ جمع آورده مىشود به اين جهت است كه بقيّهء مردم به انجام دادن اين كار تشويق شوند و توجه مردم را به اين نكته معطوف سازد كه مؤمن بايد تا اين حدّ بر احسان به فقرا و بيچارگان حريص باشد كه حتى در حال نماز از كمك رسانى و احسان به مستمندان غافل نشود ، و اين چيزى است كه از تمامى مؤمنان خواسته شده است . به همين جهت اين آيه به صورت لفظ جمع آمده است » .\r\nاين پاسخ زمخشرى را بسيارى ديگر از دانشمندان پسنديده‌اند .\r\nاگر اين وجه براى ايجادكنندگان شبهه قانع كننده نباشد خواهيم گفت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nكه بايد بر بسيارى از آيات و روايات و سخنان فصحاى عرب اين ايراد وارد باشد .\r\nهمهء ما مىدانيم كه در قرآن كريم و در احاديث صحيحه‌اى كه از پيامبر اكرم صلى اللَّه عليه وآله روايت شده ، و همچنين در زبان عربى فصيح ، موارد متعدّدى ديده شده است كه لفظ به صورت جمع به كار رفته ، اما مقصود از آن يك نفر است .\r\n\r\nپاسخى ديگر\r\nگروهى از علماى ما و بعضى از دانشمندان اهل سنّت در پاسخ اين اشكال چنين گفته‌اند :\r\nدر چنين مواردى خداوند متعال ، مىخواهد اين فضيلت و منقبت امير مؤمنان على عليه السلام را بزرگ نشان دهد . از اين رو ، از يك نفر به صيغهء جمع حكايت مىكند تا از على عليه السلام و آن‌چه انجام داده به بزرگى ياد كند ؛ هم‌چنان‌كه مرسوم است كه گاهى براى بزرگداشت يك نفر لفظ جمع به كار مىرود .\r\n\r\nديدگاه علّامه سيّد عبدالحسين شرف الدين رحمه اللَّه\r\nعلّامه سيد عبدالحسين شريف الدين رحمه اللَّه در اين زمينه ديدگاه ديگرى دارد . وى مىنويسد :\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاگر اين آيه با صيغه مفرد مىآمد منافقان و دشمنان امير مؤمنان على عليه السلام در صدد تصرّف در قرآن برمىآمدند و به خاطر دشمنى با آن حضرت دست به تحريف قرآن مىزدند ، زيرا آيات ديگرى نيز به صورت صيغه جمع به كار رفته است ولى مقصود از آن تنها على عليه السلام است ؛ اگر در تمام اين موارد صيغه مفرد به كار مىرفت آن‌ها به فكر تصرّف در قرآن كريم مىافتادند .\r\nدر چنين شرايطى بيان مطلب با كنايه و صيغهء جمع بسيار شيواتر و رساتر از تصريح به لفظ مفرد است . قرآن به طور اجمال بيان مىفرمايد : كسانى كه در حال نماز صدقه دادند ، ولىّ شما هستند ، آن‌گاه روايات موجود معيّن مىكنند كه آن شخص على بن ابىطالب عليه السلام است . چنين بيانى شيواتر است چرا كه به اسم شخص معيّنى تصريح نشده و به قول معروف : كنايه رساتر از تصريح است « 1 » .\r\n\r\nروايتى از امام صادق عليه السلام\r\nدر اين زمينه روايتى معتبر از امام صادق عليه السلام نقل شده كه نظر علّامه سيّد شرف الدين رحمه اللَّه را تأييد مىكند .\r\nراوى از امام عليه السلام پرسيد ، چرا نام على عليه السلام به همين\r\n\r\n\r\n","description":"","footnote":"\r\n( 1 ) المراجعات : 263 .\r\n","page_name":" 59 ","page_number":59},
  {"content":"\r\n\r\nصراحت كه من مىگويم در قرآن ذكر نشده است ؟\r\nامام عليه السلام در پاسخ مىفرمايد : اگر نام آن حضرت با صراحت و وضوح در قرآن مىآمد ، منافقان نام او را حذف مىكردند و دست تحريف در قرآن باز مىشد ، در حالى كه خداوند سبحان خواسته است كه قرآن را از هر دخل و تصرّفى محافظت نمايد . آن‌جا كه مىفرمايد :\r\n« إنّا له لحافظون »\r\n« به راستى كه ما حافظان قرآنيم » .\r\n\r\nپاسخى مورد پسند\r\nبه نظر مىرسد كه بهترين پاسخى كه وجود دارد همين است كه بگوييم :\r\nنظاير فراوانى در قرآن ، حديث و سخنان فصيح عرب وجود دارد كه چنين به كار رفته است . از طرفى در تمام روايات صحيح و معتبر آمده است كه اين آيه تنها در شأن على عليه السلام نازل شده است .\r\nاما پاسخ اين سؤال را كه چرا به جاى لفظ مفرد صيغهء جمع به كار رفته است ، زمخشرى به گونه‌اى ، طبرسى به گونه ديگر و سيّد شرف الدين به گونه ديگر مطرح نموده‌اند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاگر به كتاب گران سنگ الغدير علّامه امينى رحمه اللَّه مراجعه كنيد ، خواهيد ديد كه اين بزرگوار آيات فراوانى را ذكر مىكند كه در آن‌ها از صيغهء جمع استفاده شده امّا مراد و مقصود آن‌ها تنها يك نفر است . او تمامى آن آيات را با استناد به روايات و مصادرى كه مورد قبول و اعتماد است بيان مىكند .\r\nبنا بر اين ، هيچ جاى شگفتى نيست كه آيه با لفظ جمع آمده ، اما مراد از آن يك نفر است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nسخن پايانى\r\nبه حمد اللَّه شأن نزول و كيفيّت استدلال به آيه ولايت را به اختصار بيان نموديم و در اين بين به مهم‌ترين اعتراض‌ها و اشكال‌هايى كه در مورد اين آيهء مباركه بيان شده بود پاسخ داديم .\r\nچنانچه پيش‌تر نيز اشاره نموديم ، روايات ديگرى مانند حديث غدير ، حديث ولايت و . . . در اسناد و مدارك وجود دارند كه هر كدام بيانگر امامت امير مؤمنان على عليه السلام هستند و استدلال ما به اين آيه را تأييد مىكنند .\r\nالبته گمان نمىكنيم كه هيچ انسان آزادانديشى ، كه در جست و جوى حق باشد و از مسير انصاف منحرف نباشد ، در صحّت و پذيرش استدلال شيعيان به اين آيه ترديدى به خود راه دهد و در امامت امير مؤمنان على عليه السلام شك كرده و متحيّر بماند ؛ زيرا اين آيه يكى از دليل‌هاى اثبات امامت آن حضرت و اولويّت او بر مؤمنان است ؛ و\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nهمان اولويّتى كه براى خدا و پيامبر صلى اللَّه عليه وآله ثابت است براى على عليه السلام نيز ثابت خواهد بود . بنا بر اين على عليه السلام ، ولىّ و صاحب اختيار مؤمنان است همانطور كه پيامبر خدا صلى اللَّه عليه وآله بر مؤمنان ولايت دارد .\r\nبديهى است كه چنين منقبت و فضيلتى براى فرد ديگرى جز امير مؤمنان على عليه السلام ثابت نشده است و ما در همهء پژوهش‌هاى خود تأكيد كرده‌ايم كه هر گاه امر ولايت بين امير مؤمنان على عليه السلام و ابوبكر دائر باشد ، چنان منقبت و فضيلت اختصاص به حضرت على عليه السلام دارد و ابوبكر هيچ گاه چنين فضيلت و منقبتى ندارد . بنا بر اين امامت و ولايت در حضرت على عليه السلام تعيّن خواهد داشت .\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n\r\nكتاب نامه\r\n1 . قرآن كريم .\r\nحرف « الف »\r\n2 . احقاق الحق : قاضى نور اللَّه مرعشى شوشترى ، كتابفروشى اسلاميه ، تهران .\r\n3 . اسباب النزول : امام واحدى نيشابورى ، عالم الكتب ، بيروت .\r\nحرف « ت »\r\n4 . تاريخ دمشق الكبير : ابن عساكر ، دار الفكر ، بيروت ، سال 1421 .\r\n5 . تفسير ابن ابى حاتِم : ( تفسير القرآن العظيم ) امام عبدالرحمان بن محمّد بن ادريس رازى بن ابى حاتم ، مكتبة نزار مصطفى الباز ، مكه مكرمه ، چاپ دوم ، سال 1419 .\r\n6 . تفسير ابن كثير : امام ابن كثير ، دار المعرفه ، بيروت ، چاپ سوم ، سال 1409 .\r\n7 . تفسير أبى السعود : قاضى القضاة امام ابى سعود ، دار احياء التراث العربى ، بيروت .\r\n8 . تفسير العز الدمشقى : امام عزالدين دمشقى شافعى ، دار ابن حزم ، بيروت ، چاپ اول ، سال 1416 .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n9 . تفسير بغوى : ( معالم التنزيل فى التفسير والتأويل ) ابى محمّد حسين بن مسعود فراء بغوى ، دارالفكر ، سال 1405 .\r\n10 . تفسير ثعلبى : ( الكشف والبيان ) امام ثعلبى ، دار احياء التراث العربى ، بيروت ، چاپ اول ، سال 1422 .\r\n11 . تفسير روح المعانى : شهاب الدين سيد محمود آلوسى ، دار احياء التراث العربى ، بيروت ، چاپ چهارم ، سال 1405 .\r\n12 . تفسير شوكانى : ( فتح القدير ) محمّد بن على بن محمّد شوكانى ، دار المعرفه ، بيروت .\r\n13 . تفسير طبرى : ( جامع البيان فى تفسير القرآن ) محمّد بن جرير طبرى ، دارالمعرفه ، بيروت ، سال 1412 .\r\n14 . تفسير فخر رازى : امام فخر رازى ، دار احياء التراث العربى ، بيروت ، چاپ سوم .\r\n15 . تفسير قُرْطُبى : ( الجامع لاحكام القرآن ) محمّد بن احمد انصارى قرطبى ، دار احياء التراث العربى ، افست از چاپ دوم .\r\n16 . تفسير نسفى : ( مدارك التنزيل ) امام عبداللَّه بن احمد بن محمود نسفى ، دار المعرفه ، بيروت .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nحرف « ج »\r\n17 . جامع الأُصول : ابن اثير ، دار الفكر ، بيروت ، چاپ اول ، سال 1417 .\r\nحرف « د »\r\n18 . الدر المنثور فى التفسير بالمأثور : دار الكتب العلميه ، بيروت ، چاپ اول ، سال 1421 .\r\nحرف « ش »\r\n19 . شرح التجريد : قوشجى ، تبرى ، سال 1307 .\r\n20 . شرح المقاصد : تفتازانى ، منشورات شريف رضى ، قم ، چاپ اول ، سال 1409 .\r\n21 . شرح المواقف : سيّد شريف جرجانى ، منشورات شريف رضى ، قم ، چاپ اول ، سال 1412 .\r\nحرف « ك »\r\n22 . الكشاف : امام زمخشرى ، دار الكتاب علميّه ، بيروت ، چاپ اول ، سال 1415 .\r\n23 . كشف الظنون : حاجى خليفه ، دار احياء التراث العربى و دار الفكر ، بيروت ، سال 1414 .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nحرف « م »\r\n24 . المراجعات : سيد عبدالحسين شرف الدين ، چاپ دوم ، سال 1402 .\r\n25 . المعجم الاوسط : الطبرانى ، دار الحرمين ، سال 1415 .\r\n26 . منهاج السنّه النبويّة : ابن تيميّه ، مكتبة ابن تيميّه ، مصر ، چاپ دوم ، سال 1409 .\r\n27 . المواقف فى علم الكلام : قاضى عبدالرحمن بن احمد ايجى ، عالم الكتب ، بيروت .\r\n\r\n","description":"","footnote":"","page_name":" 68 ","page_number":68},
  {"content":"\r\n . \r\n","description":"","footnote":"","page_name":" 69 ","page_number":69},
  {"content":"\r\n\r\n Final Word The revelation circumstances of the guardianship ( wilayah ) verse and also the way it is reasoned were mentioned in brief , thank Heav en . At the same time , the most important arguments and questions raised about this verse were answered . As it was already mentioned , there are some other hadiths such as Ghadirhadith , \r\n Wilayah hadith , etc . in hadith sources ; each of whichspeaks about the imamate of Imam Ali , the Commander of the Faithful ( peace be upon him ) that all certify our reasoning over the verse . Of course , it can hardly be supposed that any free - thinkinghuman who is seeking for the truth and does not stray from thejustice path has any doubt about the authenticity , trueness , and acceptance of the Shiiteargument over this verse of the Holy Qurr'an and he / shehesitates in Imam Ali's imamate , and remains doubtful becausethis verse is one of the reasons that proves the imamate of Ali b . Abi Talib ( peace be upon him ) and his preference to the faithfuland the same preference claimed for God and the Holy Prophet ( peace be upon him and his progeny ) will be proved for Ali ( peace be upon him ) . Therefore , Ali is the guardian and Masterof believers the same as Prophet Muhammad ( peace be uponhim and his progeny ) has guardianship over all believers . It is obvious that such virtue and merit has been proved for noone but the Commander of the Faithful ( peace be upon him ) and in all researches it has been emphasized that whenever wehave to specialize the guardianship between either of theCommander of the Faithful , Imam Ali ( peace be upon him ) orAbu Bakr , such a merit and virtue exclusively belongs to ImamAli ( peace be upon him ) and Abu Bakr never enjoys such arank . So imamate and guardianship exclusively belong to him . \r\n\r\n","description":"","footnote":"","page_name":" 70 ","page_number":70},
  {"content":"\r\n . \r\n","description":"","footnote":"","page_name":" 71 ","page_number":71},
  {"content":"\r\n . \r\n\r\n","description":"","footnote":"","page_name":" 72 ","page_number":72}
  ]