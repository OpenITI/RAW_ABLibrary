[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعلامه سيد مرتضى عسكرى\r\nآخرين نماز پيامبر\r\nمترجم : محمد باقر اديبى لاريجانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنام كتاب : آخرين نماز پيامبر\r\nمؤلف : علامه سيد مرتضى عسكرى\r\nمترجم : محمدباقر اديبى لاريجانى\r\nناشر : انتشارات دانشكده اصول الدين\r\nباهمكارى : مؤسسه علمى - فرهنگى علامه عسكرى\r\nويراستار : سيد محمد دلال موسوى\r\nصفحه آرا : على قنبرى\r\nحروف نگار : مريم موحدى\r\nنوبت چاپ : اول / 1388 ش .\r\nشمارگان : 5000 نسخه\r\nچاپ : نينوا\r\nتلفن 7833433\r\nISBN : 978 - 600 - 5311 - 11 - 2\r\nعسكرى ، مرتضى ، 1293 - 1386 .\r\nصلاة ابى بكر . فارسى\r\nآخرين نماز پيامبر صلى الله عليه واله و سلم / مرتضى عسكرى ؛ ترجمه محمدباقر اديبى لاريجانى . - تهران : دانشكده اصول الدين : مؤسسه علمى - فرهنگى علامه عسكرى ، 1388 - 103 ص .\r\n2 - 11 - 5311 - 600 - 978\r\nفيپا\r\nاين كتاب قبلا توسط ناشران مختلف منتشر شده است .\r\nكتابنامه : ص . 103 - 99 ؛ همچنين به صورت زيرنويس .\r\nابوبكر ، عبدالله بن ابى قحافه ، 51 قبل از هجرت - 13 ق .\r\nعلى بن ابى طالب ( ع ) ، امام اول ، 23 قبل از هجرت - 40 ق . - اثبات خلافت\r\n1 . احاديث شيعه . 2 . احاديث اهل سنت . 3 . خلافت - دفاعيه ها و رديه ها .\r\n4 . امامت - دفاعيه ها و رديه ها\r\nاديبى لاريجانى ، محمدباقر ، 1328 - ، مترجم\r\n1388 / ع 5 ص 298043 BP\r\n9462 / 297\r\n1829147\r\nمؤسسه علمى فرهنگى علامه عسكرى\r\nنشانى : تهران / پاسداران خيابان شهيد گل نبى خيابان شهيد ناطق نورى بوستان كتاب واحد 13 تلفن : 50 - 22857749\r\nفكس\r\n22857756\r\nwww . alaskari . info\r\nwww . osoola . ac . ir\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسخن مؤسّسه\r\nدر كنار منش و مشى عالمانهء علّامه عسكرى ، آثار پُربار و ارزشمند ايشان ، همواره در محافل علمى - پژوهشى جهان اسلام ، شُهره بوده و چون نگينى درخشيده است .\r\nاين دانشىمرد جهادگر ، با قدرت علمى و استنادات قوى خود ، در راه كشف حقايق تاريخ اسلام و گِره‌گشايى از مسائل پيچيدهء آن ، گام‌هاى مؤثرى برداشت و چه بسا راز و رمزهاى يكهزارساله‌اى كه در آثار تحقيقى ارزشمند ايشان ، از آنها رمزگشايى شد .\r\nزندگى علمى علّامه ، از ويژگىهاى خاصّى برخوردار بوده است . طرح موضوعات ابتكارى در شناساندن مكاتب خلفا و اهل بيت ( عليهم السلام ) ، با تكيه بر طرح مسائلى چون وحى قرآنى و وحى بيانى ، و مقايسهء تطبيقى دو مكتب از طريق استناد به معتبرترين مصادر و منابع مورد قبول فريقين ، بسيارى از موضوعات اختلافى ، براى هميشه ، حل گرديده است .\r\nعلّامه عسكرى ، با تحقيقات نوين خود در حوزهء قرآن و حديث ، سيره و تاريخ اسلام ، تحوّلى در اين زمينه‌ها به وجود آورد . اين آثار ، چراغ راه\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nشيفتگان مكتب اهل بيت ( عليهم السلام ) در ظلمت‌سراى تاريخى است كه به وسيلهء تاريخ‌نگاران يكسويه‌نگر و وعّاظ دروغ‌پرداز ، به نام اسلام ، نگاشته‌اند .\r\nمؤسّسهء علمى - فرهنگى علّامه عسكرى ، در بهار 1384 ، در حيات علّامه و به همّت آن بزرگوار و تلاش تنى چند از شاگردان و علاقه‌مندان به ايشان ، تأسيس گرديد . اكنون كه جاى آن علّامة محقّق و عالىقدر را در ميان خود خالى مىبينيم ، كارى بس سنگين و دشوار در شناساندن آثار ايشان و پيمودن راه آن عالم عامل ، در پيش مىبينيم . لذا براى رسيدن به اين مقصود ، دستِ نياز و يارى به سوى همهء انديشمندان حوزوى و دانشگاهى ، دراز مىكنيم تا بتوانيم آموزه‌هاى آن بزرگوار را به گونه‌اى شايسته و بايسته ، در ميان شيفتگان مكتب توحيدى اسلام بگسترانيم .\r\nاز آن جا كه علّامه عسكرى ، در راستاى احياى مكتب اهل بيت ( عليهم السلام ) به دور از هرگونه تعصّب دينى ، بدون دامن زدن به آتش اختلافات ، از هيچ تلاشى فروگذار نمىكرد و بدين لحاظ ، همهء فِرَق و مذاهب ، در برابر تحقيقات عالمانهء ايشان ، سرِ تعظيم فرود مىآورند ، اين مؤسّسه ، تلاش دارد تا اين رهاورد ارزشمند را به نسل جوان جوامع اسلامى انتقال دهد و در اين زمينه ، اهدافى را در نظر داشته و فعّاليت‌هايى را به انجام رسانده و يا در دست انجام دارد .\r\nاز مهم‌ترين اهداف اين مؤسّسه ، چاپ و نشر آثار علّامه ، با پژوهشى تازه است . ويرايش مناسب هر اثر ، مصدريابى نوين ، گزيده‌نويسى و خلاصه‌نويسى موضوعى آثار ، و ترجمهء كتب و مقالات ترجمه نشده است .\r\nشايان ذكر است كه هم‌اينك ترجمهء آثار علّامه به ده زبان زندهء دنيا ، در دست تهيه بوده و فارسىْ نگاشته‌ها و ترجمه‌هاى فارسى آثار ايشان نيز در حال ويرايش است .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاميد آن كه با توفيق الهى و يارى همهء پژوهندگان ، همكاران گرامى و دست‌اندركاران عرصهء فرهنگ و دانش ، و مساعدت دوستداران علّامه ، به اين اهداف متعالى دست يابيم . إن شاء الله !\r\n ما بدان همّت عالى نتوانيم رسيد * هم مگر پيش نهد لطف شما گامى چند \r\n* * * و امّا آنچه پيش روست ، آخرين نماز پيامبر ( ترجمهء صلاة أبى بكر ) است . خصوصيت منحصر به فرد آثار علامه ، يعنى استناد به منابع معتبر « مكتب خلفا » ، در اين كتاب ، نمودى ويژه دارد و از سلسله آثار علامه عسكرى ، اوّلين كتابى است كه با ويرايش جديد ، به همّت « واحد آماده‌سازى و چاپ » مؤسّسه ، به زيور طبع آراسته مىگردد . اميد آن كه مورد پسند جامعهء علمى كشور ، واقع شود و مقبول افتد ، تا علاوه بر شناساندن نقش آن علامهء بزرگوار در احياى مكتب اهل بيت ، توانسته باشيم گوشه‌اى از حقّى را كه بر گردن ما دارد ادا كنيم . إن شاء الله !\r\nمؤسّسهء علمى - فرهنگى علّامه عسكرى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدّمهء مترجم\r\nجزيرة العرب ، همواره در طول تاريخ ، شاهد حوادث بسيارى بوده كه با پيدايش اسلام و مطرح شدن مسائل دينى توسّط پيامبر عظيم الشأن اسلام ، صفحهء تاريخ عرب قبل از اسلام ، تغيير ماهوى يافت و به تاريخ اسلام ، تبديل گرديد .\r\nرفتارهاى نامناسب فردى و اجتماعى و شيوه‌هاى غلط زندگانى و همچنين ، اعتقادات و خرافات عرب جاهلى ، نشانگر فرهنگ و تمدّن جامعهء آن روز عرب است ؛ مردمانى كه مفاهيم اخلاقى را به غلط ، تفسير مىكردند و مثلًا غيرت را در زنده به گور كردن دخترانشان مىديدند و هر كسى كه در اين كار ، قساوت بيشترى نشان مىداد ، غيرتمندتر جلوه مىكرد و يا شجاعت را در چپاول و غارتگرى و قتل و خون‌ريزى ترسيم مىكردند ، به حدّى كه وقتى يكى از آنها ، اوصاف بهشت را از زبان پيامبر خدا ( ص ) مىشنود ، مىپرسد : آيا در بهشت هم جنگ هست ؟\r\nو وقتى پاسخ منفى ايشان را مىشنود ، مىگويد : پس بهشت ، به چه درد مىخورد ؟ !\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nداستان زيد بن حارثه ، وضعيت عرب جاهلى را مىنمايانَد . زيد بن حارثه ، در كودكى به همراه مادرش براى ديدار با اقوام خود ، به قبيلهء ديگرى رفته بودند كه غارتگران ، به آنها حمله كردند و او كه نتوانست فرار كند ، اسير شد و در بازار عُكاظ ، به فروش رفت . كارگزار خديجه ( س ) او را خريد و خديجه ، او را به پيامبر ( ص ) بخشيد . آن حضرت نيز آزادش كرد و پس از آن كه حاضر نشد پيامبر ( ص ) را رها كرده ، با پدر و عمويش به قبيلهء خود باز گردد ، پيامبر خدا در كنار كعبه و در حضور مردم ، اعلان كرد كه زيد ، پسرخواندهء اوست .\r\nبسيارى از اين مردم ، پس از ظهور اسلام ، دگرگون شدند ، مكّه و مدينه ، مركز نور شد و بدان جا رسيدند كه آن جوان انصارى ، در جنگ بدر به حضور پيامبر ( ص ) آمد و گفت : اى پيامبر خدا ! پاداش كسى كه با اين قوم بجنگد و كشته شود ، چيست ؟\r\nفرمود : « بهشت » .\r\nگفت : به ، به ! فاصلهء ميان من و بهشت ، همين خرماهايى است كه مشغول خوردنشان هستم .\r\nآنها را به دور انداخت و جنگيد تا شهيد شد .\r\nآرى ! در آن جا ، جنگيدن براى رضاى خدا و سعادت اخروى بود ؛ « 1 » امّا جاه‌طلبان و هواپرستان - كه منافع مادّى و دنيوى خويش را با رشد روزافزون اسلام در خطر مىديدند - ، به هر وسيله ، مىكوشيدند تا اين شريعت آسمانى را از بين ببرند . لذا ابتدا كوشيدند با تطميع ، از دعوت پيامبر ( ص ) و پيشرفت دين او جلوگيرى كنند ، سپس به ارعاب و تهديد ،\r\n\r\n\r\n","description":"","footnote":"\r\n( 1 ) . ر . ك : نقش ائمه در احياى دين ، ج 1 ، ص 120 ( جزء شانزدهم ) .\r\n","page_name":" 14 ","page_number":14},
  {"content":"\r\n\r\nروى آوردند ، تا بلكه بتوانند پيامبر خدا را از تبليغ رسالت خويش ، باز بدارند ؛ ولى پيامبر اكرم ، در مقابل تمام اين سختىها و شدايد ، ايستادگى كرد و با طاغوت و طاغوتيان ، به مبارزه پرداخت و به پيروزى دست يافت .\r\nدنياخواهان هم - كه تمام توطئه‌هاى خود را نافرجام مىديدند - ، چاره‌اى جز سر تسليم فرود آوردن در مقابل شريعت آسمانى اسلام نديدند ؛ امّا پس از تشكيل نظام اسلامى ، همواره به دنبال فرصت مناسبى براى انتقام و براندازى بودند ؛ ولى پيامبر خدا براى دفع اين گونه خطرها ، چاره‌انديشى كرده بود و با استعانت از حق تعالى و با سرپنجهء تدبير خود ، فتنه‌هاى دشمنان اسلام را ناكام مىگذاشت .\r\n\r\nحَجّة الوداع\r\nدر ماه‌هاى پايانى سال دهم هجرى ، به مردم اعلان شد كه پيامبر ( ص ) به حج مىرود و آنان نيز بايد در اين مراسم ، شركت كنند . « 1 » پيامبر ( ص ) در روز بيست و چهارم يا بيست و پنجم ذى قعده ، « 2 » از مدينه ، ره‌سپار مكّه شد . جمعيت بسيار انبوهى از مردم ، حضرت را در اين سفر ، همراهى نمودند . « 3 »\r\n\r\n\r\n","description":"","footnote":"\r\n( 1 ) . ر . ك : السيرة النبوية ، ابن هشام ، ج 4 ، ص 248 ؛ تاريخ الطبرى ، ج 3 ، ص 23 ؛ الإرشاد ، ص 8 ؛ الكامل ، ج 2 ، ص 170 .\r\n( 2 ) . علّت ترديد در تاريخ حركت ، اين است كه مورّخان مىگويند : پنج شب از ماه ذى قعده ، باقى مانده بود كه پيامبر ( ص ) از مدينه خارج شد . حال اگر ماه ذى قعده در آن سال ، 29 روز بوده باشد ، روز حركت ، بيست‌و چهارم ماه بوده است و اگر ماه ، سى روز باشد ، بيست و پنجم ماه ، بوده است .\r\n( 3 ) . تعداد افرادى را كه در اين سفر ، پيامبر ( ص ) را همراهى مىكردند ، از هفتاد هزار تا يكصد و چهل هزار نفر گفته‌اند ( ر . ك : الغدير ، ج 1 ، ص 9 ) .\r\n","page_name":" 15 ","page_number":15},
  {"content":"\r\n\r\nهدف اصلى پيامبر ( ص ) در اين سفر ، علنى و عمومى كردن منصب وصايت و خلافت ، براى حضرت امير ( ع ) بوده است .\r\nبا فرا رسيدن ماه محرّم ، سال يازدهم هجرى ، آغاز شد . در روزهاى پايانى ماه محرّم ، پيامبر خدا ( ص ) دستور آماده‌باش عمومى براى جنگ با سپاه روم را صادر فرمود و فرماندهى اين سپاه را به اسامة بن زيد بن حارثه « 1 » داد . « 2 »\r\nپيامبر ( ص ) شخصاً پرچم جنگ را براى اسامه بست و به او ، چنين دستور داد : « به سرزمينى كه پدرت در آن كشته شد ، برو « 3 » و به نام خدا و در راه خدا ، با آنان بجنگ » .\r\nپيامبر خدا ، براى حاضر شدن مهاجران و انصار در اين سپاه ، تأكيد فراوانى داشت « 4 » و حتّى كسانى را كه از شركت جستن در سپاه اسامه ، سرپيچى كنند ، نفرين فرمود . « 5 »\r\nبسيارى از مورّخان « 6 » گفته‌اند كه افرادى همچون ابو بكر ، عمر بن خطّاب ، عثمان ، ابو عبيدة بن جرّاح ، سعد بن ابى وقّاص و سعيد بن زيد\r\n\r\n\r\n","description":"","footnote":"\r\n( 1 ) . پدر اسامه ، زيد بن حارثه ، شراحيل كلبى ، غلام آزاد شدهء پيامبر ( ص ) و مادرش امّ ايمَن ، كنيز آزاد شده و خدمتكار پيامبر ( ص ) بود ( ر . ك : رجال الطوسى ، ص 3 ؛ عبد الله بن سبأ ، سيد مرتضى عسكرى ، ج 1 ، ص 83 ) .\r\n( 2 ) . السيرة النبوية ، ابن هشام ، ج 4 ، ص 291 ؛ تاريخ اليعقوبى ، ج 1 ، ص 509 .\r\n( 3 ) . الإرشاد ، ص 85 .\r\n( 4 ) . تاريخ الطبرى ، ج 3 ، ص 54 ؛ بحار الأنوار ، ج 22 ، ص 466 ؛ كحل البصر ، شيخ عبّاس قمّى ، ص 122 .\r\n( 5 ) . الطبقات الكبرى ، ج 2 ، ص 189 - 190 .\r\n( 6 ) . همان ، ص 190 ؛ الجمل ، شيخ مفيد ، ص 97 ؛ الكامل ، ج 2 ، ص 182 ؛ إمتاع الأسماع ، ج 14 ، ص 517 .\r\n","page_name":" 16 ","page_number":16},
  {"content":"\r\n\r\nو قتادة بن نعمان ، در اين جمع بوده‌اند . كسانى هم در سپاه بودند كه به فرمانده شدن اسامه ، خُرده مىگرفتند و مىگفتند كه : چرا پيامبر ( ص ) نوجوانى آزاد شده را بر بزرگان صحابه ، اميرى و فرماندهى داده است ؟ ! « 1 »\r\nهنگامى كه اين سخنان و طعنه‌ها به گوش پيامبر ( ص ) رسيد ، با وجود بيمارى ، در حالى كه از شدّت درد ، پارچه‌اى بر سر خود بسته بود ، از خانه « 2 » خارج شد و بر منبر نشست و فرمود :\r\nلَئن طَعَنتُم عَليهِ فَقَبلُه طَعَنتُم عَلى أبيه وَ إِن كانا لَخَليقَين بِالإمارة . « 3 »\r\nاگر اكنون بر فرماندهى اسامه خُرده مىگيريد ، پيش از اين نيز بر پدرش خُرده مىگرفتيد ، با اين كه هر دو ، براى فرماندهى ، شايستگى داشته‌اند .\r\nايشان ، چندين بار تأكيد فرمود كه : « لشكر اسامه را حركت دهيد » . « 4 »\r\nلشكريان اسلام ، با پيامبر خدا ( ص ) وداع نمودند و در يك فرسخى مدينه ، در جُرف ، اردو زدند .\r\n\r\nچرا پيامبر ( ص ) بر حضور صحابه در سپاه ، تأكيد داشت ؟\r\nتأكيد پيامبر ( ص ) بر تشكيل سپاه و حضور تمامى مهاجران و انصار ، جز امير مؤمنان ( ع ) ، معلولِ عللى بوده است :\r\n\r\n\r\n","description":"","footnote":"\r\n( 1 ) . السيرةالنبوية ، ابن هشام ، ج 4 ، ص 300 ؛ تاريخ الطبرى ، ج 3 ، ص 54 ؛ الكامل ، ج 2 ، ص 182 . طبرى و ابن اثير ، در كتاب تاريخشان بيان نموده‌اند كه برخى از منافقان به فرماندهى اسامه ، خرده گرفتند . اين ، جاى بسى تأمّل دارد كه اين منافقان ، چه كسانى بوده‌اند . در الكامل ، اين عبارت ، اين گونه آمده است : « فتكلّم المنافقون فى إمارته ؛ منافقان ، در بارهء فرمانده شدن او ( اسامه ) ، سخن گفتند » .\r\n( 2 ) . السيرة النبوية ، ابن هشام ، ج 4 ، ص 300 .\r\n( 3 ) . تاريخ اليعقوبى ، ترجمهء محمّدابراهيم آيتى ، ج 1 ، ص 509 .\r\n( 4 ) . البدء و التاريخ ، ج 5 ، ص 59 .\r\n","page_name":" 17 ","page_number":17},
  {"content":"\r\n\r\nالف ) دور كردن عاملان توطئه از مدينه\r\nب ) فراهم سازى زمينهء حكومت امام على ( ع )\r\nج ) آزمايش نمودن صحابه در اطاعت كردن يا سرپيچى از دستور پيامبر ( ص )\r\nد ) نشان دادن اين كه معيارهاى خلافت و حكومت ، شايستگى و لياقت است ، نه سن . « 1 »\r\n\r\nرفتن پيامبر ( ص ) به قبرستان بقيع\r\nبعد از آن كه پيامبر خدا ، لشكر اسامه را روانه ساخت و تأكيد بسيارى در همراهى كردن مهاجران و انصار با اين لشكر داشت ، بيمارى ايشان ، شدّت يافت . ايشان ، در آن حالت فرمود : « من مأمور شده‌ام تا براى اهل بقيع ، استغفار كنم » . « 2 »\r\nپس با كمك حضرت امير ( ع ) به قبرستان بقيع آمد « 3 » و خطاب به ساكنان آن فرمود :\r\nالسّلامٌ عليكم يا أهل المقابر ! . . . أقبلت الفتن كقطع اللّيل المُظلم يتّبع آخرها أوّلها ، الآخرة شرٌ من الاولى . « 4 »\r\n\r\n\r\n","description":"","footnote":"\r\n( 1 ) . پيامبر ( ص ) با منصوب كردن اسامهء جوان به فرماندهى سپاهى كه بزرگان و ريش‌سفيدان صحابه درآن بودند ، تدبيرى كرده بود تا بعد از ايشان ، به وصايت و خلافت على ( ع ) خُرده نگيرند و نگويند كه على ، جوان است . امّا متأسّفانه ، اين حادثه ، اتّفاق افتاد و همانطور كه در زمان حيات پيامبر ( ص ) به فرماندهى اسامهء جوان ، ايراد گرفتند ، بعد از وفات پيامبر ( ص ) نيز برخى به على ( ع ) ايراد گرفتند و مىگفتند كه براى به خلافت رسيدن ، جوان است .\r\n( 2 ) . تاريخ الطبرى ، ج 2 ، ص 57 ؛ الكامل ، ج 2 ، ص 183 .\r\n( 3 ) . الإرشاد ، ص 85 ؛ بحار الأنوار ، ج 22 ، ص 466 ؛ كحل البصر ، ص 122 .\r\n( 4 ) . السيرة النبوية ، ابن هشام ، ج 4 ، ص 292 ؛ تاريخ الطبرى ، ج 2 ، ص 57 ؛ الكامل ، ج 2 ، ص 183 ؛ البدء و التاريخ ، ج 5 ، ص 61 .\r\n","page_name":" 18 ","page_number":18},
  {"content":"\r\n\r\nسلام بر شما ، اى اهل قبور ! . . . فتنه‌ها ، همانند پاره‌هاى شب تار ، روى آورده است . يكى ، از ديگرى ، پيروى مىكند و دومى ، بدتر از اوّلى است .\r\n\r\nدو بار عرضه شدن قرآن توسّط جبرئيل\r\nپيامبر ( ص ) ، بعد از استغفار طولانى براى اهل بقيع ، رو به على ( ع ) كرد و فرمود : « جبرئيل ، هر سال يك بار قرآن را بر من ، عرضه مىكرد ؛ امّا امسال ، دو بار قرآن را بر من ، عرضه كرده است و اين ، نشانهء فرا رسيدن زمان وفات من است » . « 1 »\r\n\r\nدرخواست عايشه از ديگر زنان پبامبر ( ص ) براى پرستارى از ايشان\r\nپس از بازگشتن از بقيع ، بيمارى پيامبر ( ص ) شدّت بيشترى يافت . پيامبر خدا در خانهء امّ سلمه بود كه عايشه ، به آن‌جا آمد و از امّ سلمه ، تقاضا كرد تا پيامبر ( ص ) را براى پرستارى به خانهء خويش ، انتقال دهد . « 2 » پيامبر ( ص ) كه از شدّت درد ، توان راه رفتن نداشت ، به كمك على ( ع ) و فضل بن عبّاس ، به خانهء عايشه رفت . « 3 »\r\nبه راستى چه عاملى باعث شد كه عايشه ، پيامبر ( ص ) را از خانهء امّ سلمه به خانهء خود ، انتقال دهد ؟ آيا امّ سلمه كه پيامبر ( ص ) در بارهء او فرموده بود : « تو از خوبان و نيكان هستى » ، « 4 » توانايى مراقبت و پرستارى از\r\n\r\n\r\n","description":"","footnote":"\r\n( 1 ) . الإرشاد ، ص 85 ؛ البدء و التاريخ ، ج 5 ، ص 62 ؛ بحار الأنوار ، ج 22 ، ص 466 ؛ كحل البصر ، ص 122 .\r\n( 2 ) . الإرشاد ، ص 86 .\r\n( 3 ) . تاريخ الطبرى ، ج 3 ، ص 58 .\r\n( 4 ) . بسيارى از علماى دو مكتب ( اهل بيت ( ع ) و خلفا ) ، در مورد شأن نزول آيهء تطهير :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ( سورهء احزاب ، آيهء 33 ) ، آورده‌اند كه اين آيه ، در خانهء امّ سلمه ، نازل شده و پيامبر ( ص ) ، حضرت زهرا و حضرت امير و امام حسن و امام حسين ( ع ) را صدا زد و آنان را در زير عبايى كه بر دوش داشت ، برد و فرمود : « بار خدايا ! اينها اهل بيت من هستند » . امّ سلمه مىگويد : من گفتم : اى پيامبر خدا ! آيا من هم از اهل بيت هستم ؟ ايشان فرمود : « نه ؛ امّا تو از نيكان هستى » ( ر . ك : حديث كسا ، سيد مرتضى عسكرى ؛ الميزان ، ج 16 ، ص 317 ؛ مجمع البيان ، ج 8 ، ص 357 ) .\r\n","page_name":" 19 ","page_number":19},
  {"content":"\r\n\r\nحضرت را نداشت ؟ ! و آيا دلسوزى و محبّت امّ سلمه به پيامبر ( ص ) ، از عايشه ، كمتر بود ؟ ! يا شايد او مىخواسته كه در روزهاى پايانى عمر پيامبر ( ص ) از نزديك ، اوضاع و احوال ايشان را تحت كنترل داشته باشد ؟ يا اين كه نقشهء به قدرت رساندن پدرش را در سر مىپرورانده است ؟ ! « 1 » به راستى ، چرا پيامبر ( ص ) در بارهء عايشه و حفصه فرمود :\r\n« إنّكنّ صواحب يوسف » ، « 2 »\r\nيعنى : « شما ، همانند زنان اطراف يوسف ( ع ) هستيد [ كه باعث به زندان افتادن او شدند 
  ] » ؟\r\n\r\nوصيتى كه هرگز ، نوشته نشد\r\nپيامبر ( ص ) در روزهاى پايانى عمر مبارك خود فرمود :\r\nإيتونى بدواةٍ و كِتفٍ لُاكتب لكُم كتاباً لا تضلّوا بعدهُ أبداً . « 3 »\r\nبرايم دوات و كاغذى بياوريد تا براى شما چيزى بنويسم كه بعد از آن ، هرگز گم‌راه نشويد .\r\nزمانى كه حضرت ، اين جمله را فرمود ، عدّه‌اى برخاستند تا دوات و كاغذ بياورند ؛ امّا عُمر گفت : درد بر پيامبر ( ص ) غلبه كرده و هذيان مىگويد ! كتاب خدا ، براى ما كافى است . « 4 »\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد ، ج 9 ، ص 197 . براى اطّلاع بيشتر ، به كتاب سقيفه‌ى استاد علّامه عسكرى ( ص 24 - 25 ) مراجعه نماييد .\r\n( 2 ) . تاريخ الطبرى ، ج 3 ، ص 64 .\r\n( 3 ) . همان ، ص 61 ؛ الإرشاد ، ص 87 ؛ البدء و التاريخ ، ج 5 ، ص 59 .\r\n( 4 ) . الطبقات الكبرى ، ج 2 ، ص 242 ؛ تاريخ الطبرى ، ج 3 ، ص 61 ؛ الإرشاد ، ص 87 ؛ البدء و التاريخ ، ج 5 ، ص 59 ؛ كحل البصر ، ص 128 .\r\n","page_name":" 20 ","page_number":20},
  {"content":"\r\n\r\nبرخى از زنان پيامبر ( ص ) با شنيدن اين سخن ، زبان به اعتراض گشودند . جماعت حاضر در خانهء پيامبر ( ص ) ، شروع به داد و فرياد كردند و با هم به نزاع پرداختند . پيامبر خدا فرمود : « برخيزيد ! در حضور پيامبر ، نزاع و جدال ، شايسته نيست » .\r\n\r\nتأمّلى در سخن عمر\r\nدر اين جا سؤالى مطرح است كه قبل از آن ، لازم است مقدّمه‌اى را بيان نماييم :\r\nهنگامى كه ابو بكر در بيمارى وفات بود ، عثمان را خواست و به او گفت : بنويس . « اين ، وصيتى است كه ابو بكر بن ابى قُحافه ، به مسلمانان مىكند » .\r\nبعد از گفتن اين جمله ، ابو بكر ، بيهوش شد . در بين بيهوشى ابو بكر ، عثمان ، در ادامهء كلام ابو بكر نوشت : « همانا من ، عُمر بن خطّاب را جانشين و خليفهء خود بر شما قرار دادم » .\r\nهنگامى كه ابو بكر به هوش آمد ، گفت : آنچه را نوشته‌اى ، بر من بخوان .\r\nعثمان هم جملاتى را كه نوشته بود ، خواند . ابو بكر گفت :\r\n« الله اكبر ! ترسيدى كه اگر من در اين بيهوشى از دنيا بروم ، ميان مردم ، اختلاف بيفتد ؟\r\nعثمان گفت : آرى . « 1 »\r\nحال ، سؤال اين است كه : چرا عُمر ، نوشته و سخن پيامبر خدا ( ص ) را در آن هنگام ، قبول نداشت ؛ امّا سخنان ابو بكر را در آن حالت كه بيهوش\r\n\r\n\r\n","description":"","footnote":"\r\n( 1 ) . تاريخ الطبرى ، ج 3 ، ص 253 ؛ القرآن الكريم و روايات المدرستين ، ج 2 ، ص 376 .\r\n","page_name":" 21 ","page_number":21},
  {"content":"\r\n\r\nشده بود و بخشى از آن را نوشته بود ، پذيرفت و بعد از او بر مسند خلافت ، تكيه زد ؟ !\r\n\r\nنشسته نماز خواندن پيامبر ( ص )\r\nروز دوشنبه ، به هنگام نماز صبح ، بلال ، طبق عادت ، اذان گفت و به درِ خانهء پيامبر ( ص ) آمد و گفت : « الصلاة ! الصلاة ! رَحِمَكُم الله » . « 1 »\r\nپيامبر خدا ( ص ) كه از شدّت درد ، توانايى راه رفتن نداشت و گاهى از حال مىرفت ، به بلال فرمود : « كسى را بگوييد تا با مردم ، نماز بخواند » . « 2 »\r\nاين كه پيامبر ( ص ) كسى را براى امامت نماز ، معين نكرد ، به دو دليل بود : اوّل ، اين كه سر مبارك حضرت بر بالين على ( ع ) بود « 3 » و او در آن حالت ، نمىتوانست براى امامت ، در مسجد حاضر شود . دليل دوم نيز اين بود كه گروه مهاجر و انصار ، همگى مىبايد در سپاه اسامه ، حضور مىيافتند . لذا حضرت ، كسى را معين نكرد و فقط فرمود : « كسى را بگوييد تا با مردم ، نماز بخواند » .\r\nاين سخن پيامبر ( ص ) ، از خانهء عايشه ، بدين صورت خارج شد كه پيامبر ( ص ) فرموده : « به ابو بكر ، امر كنيد تا با مردم ، نماز بگزارد » ! « 4 »\r\n\r\n\r\n","description":"","footnote":"\r\n( 1 ) . الإرشاد ، ص 86 .\r\n( 2 ) . السيرة النبوية ، ابن هشام ، ج 4 ، ص 302 ؛ الإرشاد ، ص 86 .\r\n( 3 ) . گر چه برخى مورّخان ، از عايشه روايت كرده‌اند كه پيامبر ( ص ) در دامان او از دنيا رفته است ؛ امّا اين مطلب با بسيارى از متون تواريخ و سيره‌هاى دو مكتب ، سازگارى ندارد ( براى اطّلاع بيشتر ، ر . ك : الطبقات الكبرى ، ج 2 ، ص 263 ؛ المستدرك على الصحيحين ، حاكم نيشابورى ، ج 3 ، ص 138 ؛ كنز العمّال ، ج 6 ، ص 600 ؛ بحار الأنوار ، ج 22 ، ص 485 ) .\r\n( 4 ) . تاريخ الطبرى ، ج 3 ، ص 64 ؛ الكامل ، ج 2 ، ص 186 ؛ البدء و التاريخ ، ج 5 ، ص 60 .\r\n","page_name":" 22 ","page_number":22},
  {"content":"\r\n\r\nحفصه هم گفت كه پيامبر ( ص ) فرموده : « به عمر ، امر كنيد تا با مردم ، نماز بگزارد » ! « 1 »\r\nوقتى پيامبر ( ص ) صداى آن دو زن را شنيد كه چگونه براى به امامت رساندن پدرانشان براى نماز ، تلاش مىكنند ، دانست كه آن دو نفر ( ابو بكر و عمر ) در مدينه هستند ، حال آن كه ايشان ، دستور داده بود كه تمام مهاجران و انصار ، با سپاه اسامه به طرف مرز روم بروند و حتّى پيامبر ( ص ) كسانى را كه از اين كار ، سرپيچى كنند ، نفرين كرده بود .\r\nبه همين جهت ، پيامبر ( ص ) براى دفع فتنه‌ها ، تصميم گرفت تا هرطور شده ، به مسجد برود و چون توانايى راه رفتن نداشت ، على ( ع ) و فضل بن عبّاس ، زير بغل‌هاى پيامبر خدا را گرفتند و ايشان را به مسجد بردند . بيمارى پيامبر ( ص ) به حدّى شديد بود كه پاهاى مباركش بر روى زمين ، كشيده مىشد . « 2 »\r\nابو بكر ، در مسجد ، به امامت ايستاده بود كه حضرت ، وارد مسجد شد . پس با دستان مبارك خود به ابو بكر اشاره كرد كه از محراب ، كنار برود . آن گاه ، ايشان ، خود به محراب رفت و از ابتدا ، نماز را به صورت نشسته با مردم ، اقامه نمود .\r\n\r\nعلّت نشسته خواندن نماز\r\nطبيعى است كسى كه توانايى راه رفتن ندارد و با كمك دو نفر ديگر به مسجد آمده و از شدّت درد ، پاهايش بر روى زمين كشيده مىشود ، قدرت ايستادن در محراب عبادت را هم ندارد تا بتواند ايستاده ، با مردم ،\r\n\r\n\r\n","description":"","footnote":"\r\n( 1 ) . الإرشاد ، ص 86 .\r\n( 2 ) . تاريخ الطبرى ، ج 3 ، ص 64 ؛ البدء و التاريخ ، ج 5 ، ص 57 .\r\n","page_name":" 23 ","page_number":23},
  {"content":"\r\n\r\nنماز بخواند . از جهتى ، ضرورت « دفع فتنه‌هاى فتنه‌گران » ، اقتضا مىكرد تا حضرت ، شخصاً در مسجد حضور يابد و به مسلمانانى كه در مسجد حاضر بودند ، بفهماند كه ابو بكر ، به امر ايشان به نماز نَايستاده است . در ضمن ، آيا كسى كه مورد نفرين پيامبر ( ص ) واقع شده ( چرا كه ايشان ، كسانى را كه از همراهى با لشكر اسامه ، سرپيچى كنند ، لعنت كرد و ابو بكر و عمر ، از جملهء اين افراد بودند ) ، شايستگى امامت جماعت را دارد ، تا چه رسد به زعامت و خلافت بر جامعهء اسلامى ؟ !\r\nپس با توجّه به ضرورت‌هاى آن روز ، حضرت رسول ( ص ) مجبور شد تا براى دفع فتنه‌ها ، به مسجد بيايد و نماز را نشسته بخواند و اين ( نشسته نماز خواندن پيامبر ( ص ) ) ، يكى از ويژگىهاى مختصّ پيامبر خدا ( ص ) در تاريخ زندگانى ايشان بوده است .\r\nپاره‌اى از علماى دو مكتب اهل بيت ( عليهم السلام ) و مكتب خلفا ، دركتب خود ، درشرح خصائص و ويژگىهاى پيامبر ( ص ) ، به اين موضوع پرداخته‌اند . براى مثال ، علّامه حلّى ( رحمة الله ) ، در كتاب تذكرة الفقها ، در باب نكاح ، فصلى با عنوان « خصائص النّبى ( ص ) » آورده و در آن ، اين حديث را از پيامبر ( ص ) نقل كرده كه فرموده است :\r\nثلاثٌ كُتب عَلَىَّ وَ لَم يُكتَبْ عليكم السّواك وَ الْوِتْرُ وَ الأضْحِيَة . « 1 »\r\nسه چيز ، بر من ، واجب شده ، ولى بر شما واجب نيست : مسواك زدن ، نماز شب خواندن ، و در هر سالْ قربانى نمودن .\r\nالبته ويژگىهايى كه مخصوص پيامبر ( ص ) بوده ، بيش از آنى است كه در كتب حديثى و فقهىو سيرهء دو مكتب ، آمده است . « 2 »\r\n\r\n\r\n","description":"","footnote":"\r\n( 1 ) . تذكرة الفقهاء ، ج 2 ، ص 565 - 569 ( كتاب النكاح ، باب « خصائص النّبى ( ص ) » ) .\r\n( 2 ) . جلال‌الدين سيوطى ، كتابى به نام خصائص الكبرى نوشته و در آن ، به ويژگىهاى پيامبر ( ص ) پرداخته است . نيز ، ر . ك : بحار الأنوار ، ج 16 ، ص 299 - 401 ( باب « فضائله و خصائصه ( ص ) » ) .\r\n","page_name":" 24 ","page_number":24},
  {"content":"\r\n\r\nبارى ! هنگامى كه پيامبر ( ص ) پس از نماز به خانه باز گشت ، آن دو نفر ( ابو بكر و عمر ) و گروهى را كه در مسجد حاضر بودند ، خواست و فرمود : « آيا من به شما امر نكردم كه لشكر اسامه را همراهى كنيد ؟ » .\r\nعرض كردند : چرا ، اى پيامبر خدا !\r\nفرمود : « پس چرا از دستورهايم سرپيچى كرديد ؟ » .\r\nابو بكر گفت : من از مدينه خارج شدم ؛ ولى برگشتم تا با شما ، تجديد ديدار كنم .\r\nعمر نيز گفت : اى پيامبر خدا ! من از مدينه خارج نشدم ؛ چون دوست نداشتم حالِ شما را از ديگران بپرسم .\r\nپس حضرت ، سه بار فرمود :\r\nنفذوا جيش أسامة .\r\nلشكر اسامه را روانه سازيد .\r\nو سپس ، از حال رفت . « 1 »\r\n\r\nپيامبر ( ص ) على ( ع ) را مىطلبد\r\nدر لحظات پايانى عمر پيامبر ( ص ) ، ايشان به زنانى كه در اطرافش بودند ، فرمود :\r\nأدعوا لى أخى و صاحبى .\r\nدوست و برادرم را برايم صدا بزنيد .\r\nعايشه گفت : ابو بكر را براى او بخوانيد .\r\nهنگامى كه ابو بكر ، وارد شد ، پيامبر ( ص ) نگاهى به او كرد و از او ، روى گردانْد و براى مرتبهء دوم فرمود : « برادرم را صدا بزنيد » .\r\n\r\n\r\n","description":"","footnote":"\r\n( 1 ) . الإرشاد ، ص 86 - 87 ؛ أعلام الورى ، ص 135 .\r\n","page_name":" 25 ","page_number":25},
  {"content":"\r\n\r\nحفصه گفت : عمر را برايش بخوانيد .\r\nزمانى كه عمر ، وارد اتاق شد ، حضرت ، تا نگاهش به او افتاد ، روى گردانْد و فرمود : « برادرم را صدا بزنيد » .\r\nامّ سلمه گفت : على را براى پيامبر ( ص ) ، صدا بزنيد كه او ، كسى جز على را قصد نكرده است .\r\nعلى ( ع ) را صدا زدند . على ( ع ) وارد اتاق شد و سرِ مبارك پيامبر ( ص ) را به بالين گرفت و با هم به نجوا پرداختند تا اين كه روح مطهّر و منوّر پيامبر خدا ( ص ) به رفيق اعلى ، « 1 » عروج كرد . « 2 »\r\n\r\nزمان و روز وفات پيامبر ( ص )\r\nدر بين علماى دو مكتب ( اهل بيت ( عليهم السلام ) و خلفا ) در بارهء روز وفات پيامبر ( ص ) اختلافى نيست . همگى بالإتّفاق مىگويند : روز دوشنبه ، نزديك ظهر ، حضرت ، وفات نمود . « 3 »\r\nامّا در تاريخ وفات ايشان ، اختلاف است . علماى مكتب اهل بيت ( عليهم السلام ) ، وفات ايشان را در روز دوشنبه ، بيست و هشتم ماه صفر مىدانند و علماى مكتب خلفا ، وفات ايشان را در روز دوشنبه ، دوازدهم ربيع اوّل و گروهى نيز دوم ربيع اوّل مىدانند .\r\n\r\nعمر ، وفات پيامبر ( ص ) را انكار مىكند\r\nزمانى كه پيامبر ( ص ) وفات نمود ، عمر ايستاد و گفت : گروهى از منافقان ، گمان مىكنند كه پيامبر ( ص ) وفات كرده است ؛ امّا او از دنيا نرفته\r\n\r\n\r\n","description":"","footnote":"\r\n( 1 ) . السيرة النبوية ، ابن هشام ، ج 4 ، ص 305 ؛ البدء و التاريخ ، ج 5 ، ص 62 .\r\n( 2 ) . الإرشاد ، ص 88 .\r\n( 3 ) . السيرة النبوية ، ج 4 ، ص 302 ؛ تاريخ الطبرى ، ج 3 ، ص 65 ؛ الإرشاد ، ص 90 ؛ الكامل ، ج 2 ، ص 187 .\r\n","page_name":" 26 ","page_number":26},
  {"content":"\r\n\r\nاست ؛ بلكه به ملاقات پروردگارش رفته است ، چنان كه موسى بن عمران ، چهل شب از قومش دور بود و قومش مىپنداشتند كه موسى ( ع ) از دنيا رفته ، تا اين كه به سوى قومش ، باز گشت .\r\nاو همچنين ادامه داد : كسى كه گمان مىكند پيامبرخدا از دنيا رفته ، بداند كه او باز مىگردد و دست و پاهاى او را قطع خواهد كرد ! « 1 »\r\nابو بكر كه بعد از نماز صبح ( همان نمازى كه پيامبر ( ص ) آن را به صورت نشسته ، اقامه كرد ) ، به منزلش در سُنح رفته بود ، به مدينه آمد . در حالى كه عمر ، مشغول سخنرانى براى مردم بود و پيوسته ، وفات پيامبر ( ص ) را انكار مىنمود ، ابو بكر ، وارد اتاق پيامبر خدا شد و پارچه را از روى صورت ايشان ، كنار زد و گفت : پدر و مادرم ، فداى تو ! مرگى را كه خداوند بر تو واجب كرده بود ، چشيدى . « 2 »\r\nسپس از خانهء پيامبر ( ص ) خارج شد و در حالى كه عمر ، هنوز مشغول صحبت براى مردم بود ، ابو بكر گفت : اى عمر ! مهلت بده و ساكت باش .\r\nسپس ، رو به جمعيت حاضر كرد و گفت : اى مردم ! كسى كه محمّد را عبادت مىكرده ، همانا محمّد ، از دنيا رفته است و هر كسى كه خدا را عبادت مىكرده ، همانا خداوند ، زنده است .\r\nاو سپس اين آيه را تلاوت كرد :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  . « 3 »\r\n\r\n\r\n","description":"","footnote":"\r\n( 1 ) . السيرة النبوية ، ابن هشام ، ج 4 ، ص 305 ؛ تاريخ الطبرى ، ج 3 ، ص 67 ؛ تاريخ اليعقوبى ، ترجمه : محمّدابراهيم آيتى ، ج 1 ، ص 511 ؛ الكامل ، ج 2 ، ص 187 ؛ البدء و التاريخ ، ج 5 ، ص 62 .\r\n( 2 ) . السيرة النبوية ، ابن هشام ، ج 4 ، ص 305 ؛ تاريخ الطبرى ، ج 3 ، ص 67 ؛ تاريخ اليعقوبى ، ج 1 ، ص 511 ؛ الكامل ، ج 2 ، ص 187 .\r\n( 3 ) . سورهء آل عمران ، آيهء 144 .\r\n","page_name":" 27 ","page_number":27},
  {"content":"\r\n\r\nعمر ، پس از شنيدن اين آيه ، گفت : به خدا سوگند ، هنگامى كه شنيدم ابو بكر ، اين آيه را تلاوت مىكند ، وحشت‌زده شدم و پاهايم ، توان ايستادن نداشتند ، به طورى كه به زمين افتادم و دانستم كه پيامبر ( ص ) از دنيا رفته است . « 1 »\r\n\r\nپرسشى در بارهء سخن عمر\r\nچه عاملى باعث شد تا عمر ، وفات پيامبر ( ص ) را انكار كند ؟ آيا در حقيقت ، نمىدانست كه پيامبر خدا از دنيا رفته است و يا از شدّت علاقه به پيامبر ( ص ) نمىتوانست وفات حضرت را باور كند ؟ ! و يا به گفتهء برخى از موّرخان ، در آن روز ، عمر ، ديوانه شده بود ؟ !\r\n\r\nتوجيه غلط\r\nبرخى از مورّخان ، در صدد توجيه كار عمر ، بر آمده‌اند و اين طور آورده‌اند :\r\nوقتى عمر متوجّه شد كه پيامبر ( ص ) از دنيا رفته ، ترسيد كه بر سرِ امامت ، شورشى بر پا شود و انصار يا ديگران ، حكومت را در دست بگيرند . لذا به شك و ترديد انداختن مردم ، براى حفظ اسلام و دين بوده است . « 2 »\r\nحال اگر بخواهيم به اين سخن - كه از ابن ابى الحديد است - ، اعتنا كنيم ، باز جاى دو سؤال ، باقى مىمانَد . اوّلين سؤال ، اين است : آن ديگرانى كه عمر از آنها مىترسيده ، چه كسانى بودند ؟\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 267 ؛ السيرة النبوية ، ابن هشام ، ج 4 ، ص 306 ؛ تاريخ الطبرى ، ج 3 ، ص 67 ؛ الكامل ، ج 2 ، ص 187 .\r\n( 2 ) . شرح نهج البلاغة ، ابن ابى الحديد ، ج 2 ، ص 42 - 143 ؛ عبد الله بن سبأ ، ج 1 ، ص 102 ؛ نقش ائمه در احياى دين ، ج 1 ، ص 204 .\r\n","page_name":" 28 ","page_number":28},
  {"content":"\r\n\r\nدر آن روز ، سه نفر براى خلافت ، مطرح بودند :\r\nاوّل ، على ( ع ) كه بنى هاشم ، طرفدار او بودند و ابو سفيان ، براى خلافت ، از او نام مىبرد و زبير ، به نفع او فعّاليت مىكرد .\r\nهمچنين خالد بن سعيد اموى ، بَراء بن عازِب انصارى ، سلمان فارسى ، ابو ذر غفارى ، مقداد و برخى ديگر از اصحاب بزرگ پيامبر ( ص ) ، همه از على ( ع ) حمايت مىكردند .\r\nدوم ، سعد بن عبادهء انصارى كه نامزد طايفهء خزرج از انصار بود .\r\nسوم ، ابو بكر ، كه عمر و ابو عبيده و مُغَيرة بن شُعبه و عبد الرحمان بن عوف ، پشتيبان او بودند و از وى ، حمايت مىكردند . « 1 »\r\nدومين سؤال ، اين كه : چرا وقتى ابو بكر ، سر رسيد و خبر درگذشت پيامبر ( ص ) را تأييد كرد و آيهء  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ  . . . را تلاوت كرد ، عمر ، ساكت شد و درگذشت پيامبر ( ص ) را باور كرد ؟ آيا تمام دلهره و اضطراب عمر ، با آمدن ابو بكر ، بر طرف شد و خوفى كه از ديگران داشت ، يكباره از بين رفت ؟ !\r\n\r\nرها كردن پيكر پيامبر ( ص )\r\nزمانى كه به ابو بكر و عمر ، در بارهء اجتماع انصار در سقيفه ، خبر رسيد ، عمر به ابو بكر گفت : بيا به نزد برادران انصاريمان برويم تا ببينيم كه چه مىكنند . « 2 »\r\nآن گاه ، ابو بكر و عمر و ابو عبيدة بن جرّاح ، به سوى سقيفه شتافتند . « 3 »\r\n\r\n\r\n","description":"","footnote":"\r\n( 1 ) . عبد الله بن سبأ ، ج 1 ، ص 103 .\r\n( 2 ) . السيرة النبوية ، ابن هشام ، ج 4 ، ص 307 .\r\n( 3 ) . تاريخ الطبرى ، ج 3 ، ص 67 ؛ الكامل ، ج 2 ، ص 189 ؛ البدء و التاريخ ، ج 5 ، ص 65 .\r\n","page_name":" 29 ","page_number":29},
  {"content":"\r\n\r\nشگفتا از كسى كه مرگ پيامبر ( ص ) را انكار مىكرد و به گفتهء طبرى ، « آن قدر مرگ پيامبر ( ص ) برايش سنگين بود كه زانوهايش ، سست شد و به زمين افتاد » ، « 1 » پيكر بىجان پيامبر ( ص ) را در ميان خانواده‌اش رها كرد و با دوستانش به سمت سقيفه رفتند !\r\nالبته اين ، اوّلين بارى نبود كه مردم ، پيامبر ( ص ) را رها مىكردند ؛ بلكه در زمان حيات پيامبر خدا نيز حضرت را كه مشغول خواندن خطبه‌هاى نماز جمعه بود ، رها كردند و به سوى كاروان تجارىاى كه همان ساعت وارد شهر شده بود ، شتافتند و فقط دوازده مرد و هفت زن ، باقى ماندند . « 2 » خداوند نيز در سورهء جمعه ، به همين مطلب ، اشاره فرموده است كه :  وَ إِذا رَأَوْا تِجارَةً أَوْ لَهْواً انْفَضُّوا إِلَيْها وَ تَرَكُوكَ قائِماً  . « 3 »\r\nآيا گروهى كه براى تعيين خليفه ، در سقيفه تشكيل جلسه دادند ، اعلان عمومى و معرّفى على ( ع ) به وصايت و خلافت ، در روز غدير خم را فراموش كرده بودند ؟ !\r\nزبير بن بكّاركه از كهن‌ترين مورّخان است ، در كتاب خويش مىنويسد :\r\nعموم مهاجران و انصار ، شك نداشتند كه صاحب امر [ حكومت 
  ] و وصىّ پيامبر خدا بعد از آن حضرت ، كسى جز على نيست . « 4 »\r\nچگونه اين افراد ، وصايت على ( ع ) را فراموش كردند و به دنبال تعيين خليفه بودند ؟ !\r\n\r\n\r\n","description":"","footnote":"\r\n( 1 ) . تاريخ الطبرى ، ج 3 ، ص 67 .\r\n( 2 ) . القرآن الكريم و روايات المدرستين ، ج 2 ، ص 401 و 402 .\r\n( 3 ) . سورهء جمعه ، آيهء 11 .\r\n( 4 ) . الأخبار الموفقيات ، ص 580 .\r\n","page_name":" 30 ","page_number":30},
  {"content":"\r\n\r\n\r\nتجهيز و تغسيل بدن پيامبر خدا ( ص )\r\nبدن پيامبر خدا ( ص ) را على ( ع ) غسل داد و كسانى كه در اين مراسم ، حضور داشتند ، عبارت‌بودند از : عبّاس بن عبد المطّلب ، فضل بن عبّاس ، قُثَم بن عبّاس ، اُسامة بن زيد و شَقران ، آزاد شدهء پيامبر ( ص ) .\r\nپاره‌اى از مورّخان ، اوس بن خولى انصارى را نيز بدين جمع ، افزوده‌اند . « 1 »\r\nپيامبر ( ص ) را در سه جامه ( پارچه ) ، كفن نمودند و چون از تجهيز پيامبر خدا فارغ شدند ، على ( ع ) بر جنازهء پيامبر ( ص ) ، به تنهايى نماز خواند ، در حالى كه گروهى از مسلمانان در مسجد ، غرق در گفتگو در اين باره بودند كه : چه كسى در نماز خواندن بر پيكر پيامبر ( ص ) ، امامت كند ؟ و بدن او را در كجا دفن كنند ؟\r\nعلى ( ع ) به سوى آنان رفت و فرمود : « پيامبر خدا ( ص ) ، چه در حيات و چه پس از وفات ، امام ماست » . « 2 »\r\nاين سخن ، كاشف از اين بود كه كسى نمىتواند براى نماز گزاردن بر پيكر پيامبر ( ص ) امامت كند . « 3 » به همين جهت ، افراد ، گروه گروه مىآمدند و بر جنازهء پيامبر ( ص ) نماز مىخواندند و مىرفتند . « 4 »\r\n\r\n\r\n","description":"","footnote":"\r\n( 1 ) . السيرة النبوية ، ابن هشام ، ج 4 ، ص 312 و 313 ؛ تاريخ الطبرى ، ج 3 ، ص 76 ؛ تاريخ اليعقوبى ، ج 1 ، ص 510 ؛ الإرشاد ، ص 89 ؛ البدء و التاريخ ، ج 5 ، ص 68 ؛ الكامل ، ج 2 ، ص 195 ؛ بحار الأنوار ، ج 22 ، ص 516 .\r\n( 2 ) . الإرشاد ، ص 89 .\r\n( 3 ) . استاد علّامه عسكرى ، معتقد بودند كه نماز خواندن بر جنازهء پيامبر ( ص ) بر همهء مسلمانان حاضر در مدينه ، واجبِ عينى بود ؛ يعنى بر يكايك مسلمانان ، واجب بود . لذا ابتدا مردان و سپس ، زنان و كودكان ، آمدند و بر پيكر ايشان ، نماز خواندند .\r\n( 4 ) . السيرة النبوية ، ابن هشام ، ج 4 ، ص 314 ؛ تاريخ الطبرى ، ج 3 ، ص 77 ؛ تاريخ اليعقوبى ، ج 1 ، ص 511 ، الإرشاد ، ص 89 ؛ الكامل ، ج 2 ، ص 195 ؛ البدء و التاريخ ، ج 5 ، ص 68 .\r\n","page_name":" 31 ","page_number":31},
  {"content":"\r\n\r\nابو طلحة بن سهل انصارى ، در همان مكانى كه پيامبر ( ص ) وفات نموده بود ، قبرى حفر كرد ، و در آن زمان ، جز او و ابو عبيدة بن جرّاح ، در مدينه ، گوركنى نبود . « 1 »\r\nاز آن جا كه نماز گزاردن بر جنازهء پيامبر ( ص ) طولانى شد ( ظهر روز دوشنبه تا شامگاه روز سه‌شنبه ) ، پيكر مطهّر ايشان را روز چهارشنبه دفن نمودند . در هنگام دفن پيامبر ( ص ) ، جز اهل بيت پيامبر ( ص ) و عدّه‌اى از ياران باوفاى او ، كس ديگرى حضور نداشت .\r\nعايشه مىگويد : ما از زمان دفن پيامبر ( ص ) مطّلع نشديم تا اين كه صداى بيل و كلنگ را در شب چهارشنبه شنيديم . در آن زمان ، دانستيم كه پيامبر ( ص ) را دفن نموده‌اند . « 2 »\r\nبايد گفت : كسانى كه ادّعاى محبّت نسبت به پيامبر ( ص ) را داشتند ، چنان كه به قول برخى مورّخان ، نمىتوانستند وفات پيامبر ( ص ) را باور كنند ، چه شد كه در تجهيز پيامبر ( ص ) ( تغسيل ، تكفين ، نماز گزاردن و دفن ) هم حضور نداشتند ؟ !\r\n\r\nدر سقيفه ، چه گذشت ؟ « 3 »\r\n\r\nسخن آخر\r\nاين گونه ماجراها و توطئه افكنىها تا هنگام وفات پيامبر ( ص ) ادامه داشت و با وفات ايشان ، شدّت بيشترى گرفت ، تا آن جا كه نخبگان و سركردگان ، با شعار « حَسبُنا كتاب الله » ، باعث تحريف احاديث و محو آثار\r\n\r\n\r\n","description":"","footnote":"\r\n( 1 ) . السيرةالنبوية ، ابن هشام ، ج 4 ، ص 313 ؛ تاريخ الطبرى ، ج 3 ، ص 77 ؛ تاريخ اليعقوبى ، ج 1 ، ص 511 .\r\n( 2 ) . السيرةالنبوية ، ابن هشام ، ج 4 ، ص 314 ؛ تاريخ الطبرى ، ج 3 ، ص 77 .\r\n( 3 ) . براى پرهيز از طولانى شدن مقدّمه ، « ماجراى سقيفه » را بررسى نمىكنيم و مشتاقان اين بحث را به كتاب ارزشمند سقيفه ، از ديگر تأليفات علّامهء محقّق ، سيد مرتضى عسكرى ، ارجاع مىدهيم .\r\n","page_name":" 32 ","page_number":32},
  {"content":"\r\n\r\nپيامبر خدا ( ص ) شدند و با گذشت زمان ، طرح جديدى به مرحلهء اجرا در آمد كه جعل احاديث دروغين و ساختگى در مذمّت آل رسول ( ص ) ، و به‌ويژه امير مؤمنان ( ع ) و در مدح خلفا بوده است ، به طورى كه اين روايات ساختگى ، به كتب تاريخى نيز راه يافتند و تفكيك و تمييز بين مطالب صحيح ، براى هر كسى ممكن نيست .\r\nداستان ياد شده ( نماز گزاردن ابو بكر به جاى پيامبر ( ص ) ) ، نمونه‌اى از اين قبيل حوادث است كه علّامهء بزرگوار سيد مرتضى عسكرى ( رحمة الله ) در بارهء آن به بحث و تحقيق پرداخته و در كتابچه‌اى با نام صلاة أبى بكر ، انتشار يافته است ؛ امّا از آن جا كه اين كتاب گران‌قدر ، به زبان عربى بود و استفاده از آن براى دانش‌دوستان ، ميسّر نبود ، انگيزه‌اى براى ترجمهء آن شد تا مورد استفادهء همگان ، قرار گيرد .\r\nدر چاپ دوم اين كتاب ، فرصت مناسبى پيش آمد تا مورد بازبينى و بازرسى دوباره قرار گيرد و با تدوينى تازه ( شماره‌گذارى احاديث و اضافاتى در ترجمه و نقد و بررسى احاديث ) ، به دوستداران دانش ، تقديم نماييم .\r\nدر نوبت اخير نيز به همّت مؤسّسهء علمى فرهنگى علّامه عسكرى ( رحمة الله ) ، اين كتاب ارجمند ، بازبينى و ويرايش گرديده است و اينك در دسترس دانش‌پژوهان گرامى ، قرار مىگيرد .\r\nدر پايان ، لازم مىدانم از محضر استاد بزرگوار ، محقّق ارجمند ، حضرت حجة الإسلام و المسلمين حاج شيخ محمّدعلى جاودان دام عزّه كه از آغاز تا انجام اين اثر ، شاگرد كوچكشان را راه‌نمايى نمودند ، تشكّر و قدردانى نمايم .\r\nو آخر دعونا أن الحمد لله ربّ العالمين\r\nربيع المولود 1424\r\nقم المقدّسه\r\nمحمّد باقر اديبى لاريجانى\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nمقدّمهء استاد محمّدعلى جاودان\r\nالحمد لله ربّ العالمين . كما هو أهله والصّلاة و السّلام على خير خلقه محمّد و آله .\r\nتاريخ اسلام ، آن‌چنان با دروغ و تحريف ، آغشته شده است كه به دست آوردن حقيقت از ميان اسناد و مدارك موجود ، كارى بسيار دشوار و دور از دسترس مىنمايد .\r\nمحقّق تاريخ اسلام ، بايد حقيقت تاريخى را از دلِ چندين و چند و بلكه ده‌ها و صدها دروغ و جعل و تحريف ، بيرون بكشد . روشن است كه اين كار ، حوصلهء بسيار مىخواهد و با عجله‌هاى مرسوم زمان ما ، به هيچ وجه سازگار نيست ؛ امّا صبر و حوصله هم به تنهايى كافى نيست و علاوه بر آن ، اهليت علمى لازم است ، كه بدون سال‌ها تحصيل جدّى و درك محضر اساتيد خبير ، امكان ندارد .\r\nبراى مثال ، كسى كه بعد از تحصيل مقدّمات ، حدّ اقل ده ، پانزده سال درس فقه خوانده و قدرت اجتهاد و توانايى حلّ مسائل و مشكلات\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nفقهى را به دست آورده باشد ، مىتواند به تحقيق در تاريخ اسلام بپردازد . البته اين ساليان تحصيل ، تنها مقدّمه است و بعد از اين ، بايد با ممارست و مطالعهء پيگير در متون تاريخى ، به كشف قواعد تحقيق و تحليل تاريخ كه بعضاً با قواعد حلّ مسائل فقهى بىشباهت نيست ، بپردازد . درك محضر استاد صاحب‌نظر در هر رشته ، براى آشنايى با قواعد آن ، كمك‌كار بسيار خوبى است و راه را نزديك و نزديك‌تر مىكند .\r\nبعد از طىّ اين مراحل است كه شخص ، مىتواند به تحقيق در تاريخ اسلام و حلّ مسائل و مشكلات آن بپردازد . مشكل دستيابى به حقايق تاريخى ، صرف نظر از دشوارى هر تحقيق و پژوهش علمى ، معلول موانعى است كه به‌عمد ، بر سرِ اين راه ، پديد آورده‌اند .\r\nالبته در تاريخ ، هميشه دستيابى به حقايق ، مشكلات خاصّ خود را دارد و از جمله ، اختلاف افق فرهنگ دو دوره ، يعنى دوره‌اى كه محقّق در آن زندگى مىكند و دوره‌اى كه به تحقيق در بارهء آن ، مشغول است و از جمله ، از دست رفتن بعضى از منابع اصيل ؛ امّا اگر موانعى به طور عمد بر سر راه پديد بيايد و براى نمونه ، دهان شاهدان ، بسته و قلمشان ، شكسته شود يا دروغ و جعل ، به طور عموم با به كار گرفتن قدرت و بودجه‌هاى كلان ، نشر يابد ، مشكلات ، چندين و چند برابر خواهند شد . اينها چيزهايى است كه در تاريخ اسلام ، متأسّفانه ، اتّفاق افتاده است .\r\nدر عصر بنى اميه ، اين دولت جبّار و كافركيش ، براى خاموش ساختن گل‌بانگ محمّدى ، به طور وسيع ، به جعل و تحريف اسلام و تاريخ آن ، دست يازيد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nزُبير بن بكّار ، مورّخ بسيار كهن ، در كتاب خويش ، الموفقيّات ، « 1 » از مُطرف فرزند مغيرة بن شُعبه ، چنين نقل مىكند : من همراه پدرم مغيره ، به شام سفر كرده و بر معاويه ، وارد شده بوديم . پدرم ، هر روز به نزد معاويه مىرفت و مدّتى را با او سخن مىگفت . هنگامى كه به خانه باز مىگشت ، با شگفتى فراوان ، از معاويه و فراست و كياست او ، سخن مىگفت و از آنچه از وى ديده بود ، با تعجّب ، ياد مىنمود . امّا شبى پس از اين كه از نزد معاويه به خانه باز گشت ، از غذا خوردن ، امتناع ورزيد . من او را سخت ناراحت ديدم . ساعتى درنگ كردم ؛ زيرا مىپنداشتم كه ناراحتى پدرم ، به خاطر سرنوشتى است كه براى ما پيش آمده است . وقتى از او سؤال كردم كه چرا اين قدر ناراحت است ، گفت : فرزندم ! من از نزد خبيث‌ترين و كافرترينِ مردم ، باز گشته‌ام !\r\nگفتم : هان ! براى چه ؟\r\nگفت : مجلس معاويه ، خالى از اغيار بود . من به دو اظهار داشتم : اى امير المؤمنين ! تو به آرزوها و آمالت رسيده‌اى . حال اگر با اين كهولت سن ، به عدل و داد ، دست يازى و با خويشاوندانت ( بنى هاشم ) ، مهربانى پيشه كنى و صِلهء رحِم نمايى ، نام نيكى از خود به يادگارخواهى گذاشت . به خدا سوگند ، امروز ، اينان ، هيچ چيزى كه ترس و هراس تو را بر انگيزد ، ندارند ( يعنى بنى هاشم ، توانايى به دست آوردن قدرت را از دست داده‌اند ) .\r\nمعاويه ، پاسخ داد : هرگز ! هرگز ! آنچه مىگويى ، امكان ندارد . ابو بكر ، به حكومت رسيد و عدالت ورزيد و آن همه زحمت‌ها را تحمّل كرد ! به\r\n\r\n\r\n","description":"","footnote":"\r\n( 1 ) . الأخبار الموفّقيات ، ص 576 و 577 ؛ مروج الذهب ، ج 3 ، ص 454 ؛ شرح نهج البلاغة ، ابن ابىالحديد ، ج 2 ، ص 176 و ج 5 ، ص 129 .\r\n","page_name":" 37 ","page_number":37},
  {"content":"\r\n\r\nخدا سوگند ، وقتى مُرد ، نامش نيز به همراهش مُرد ، مگر آن كه گوينده‌اى ، روزى بگويد : « ابو بكر » .\r\nآن گاه ، عمر به حكومت رسيد . كوشش‌ها كرد و در طول ده سال ، رنج‌ها كشيد . چند روزى بيش از مرگش نگذشت كه هيچ چيز از او باقى نماند ، جز اين كه گاه و بىگاه ، گوينده‌اىبگويد : « عمر » .\r\nسپس برادر ما ، عثمان ، به خلافت رسيد . مردى از نظر نسب ، همچون او ، وجود نداشت و كرد ، آنچه كرد و با او رفتار كردند ، آنچه كردند ؛ امّا تا كشته شد به خدا سوگند - ، نامش نيز مُرد و اعمال و رفتارش نيز فراموش گشت ؛ امّا نام اين مرد هاشمى ( يعنى پيامبر ( ص ) ) را هر روز ، پنج بار ، در سراسر جهان اسلام ، بر سر مأذنه‌ها ، فرياد مىدارند و به بزرگى از او ياد مىكنند كه : « أشهد أنّ محمّداً رسول الله ! » . تو فكر مىكنى چه عملى در اين شرايط ، ماندگار است و چه نام نيكى ، پايدار ؟ اى بى مادر ! نه ! به خدا سوگند ، آرام نخواهم نشست ، تا اين كه اين نام را دفن كنم !\r\nدر واقع ، سينهء معاويه كه برادر ، جد ، دايى و كسانى ديگر از خويشانش ، در جنگ بدر كشته شده بودند - ، از شهرت يافتن نام پيامبر ( ص ) ، چون كانونى از آتش كينه ، شعله‌ور بود ؛ كينه‌اى كه هرگز نمىتوانست آن را فراموش كند ، گر چه جنگ بدر را خود ، ايجاد كرده بودند . او مىخواست اين نام و نشان را نابود سازد و براى رسيدن به اين مقصود ، دو برنامه داشت : برنامهء اوّل معاويه ، در اين خلاصه مىگشت كه : نبايد حتّى يك تن از بنى هاشم ، زنده بمانَد .\r\nبرنامهء دوم معاويه ، اين بود كه نام اينان را به فراموشى بسپارد و به خاطر رسيدن بدين مقصود بود كه دستگاه عظيم حديث‌سازى و جعل\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nسيره و تاريخ را براى بدنام ساختن آن پاكان ، و در مقابل ، رفع نقايص و عيوب از قريش ، به طور عموم و بخصوص از خاندان بنى اميه ، بر پا كرد .\r\nدليل ما بر اين دو ادّعا ، اسناد معتبر تاريخى است :\r\n1 . اين كه گفتيم معاويه مىخواست كه از بنى هاشم ، حتّى يك تن نمانَد ، دلايل روشن تاريخى دارد : ابو مِخنَف ، مورّخ بزرگ كوفى ، از ابو الأعز تَيمى نقل مىكند كه : در دوران جنگ صِفّين ، روزى عبّاس بن ربيعه « 1 » كه از خويشاوندان امير مؤمنان ( ع ) بود - ، از كنارم گذشت . او لباس كامل رزم بر تن داشت ، بر سرش ، كلاه‌خودى قرار گرفته بود و روبند آهنين ، صورت او را پوشانيده بود و تنها چشم‌هايش از وراى آن ، ديده مىشدند كه مانند دو شرارهء آتش مىدرخشيدند و در دست او ، شمشيرى بود كه آن را جولان مىداد .\r\nناگهان ، صدايى به گوش رسيد . كسى از لشكر اهل شام ، عبّاس را به جنگ ، دعوت مىكرد . مردى كه او را به جنگ مىخواند ، عرار بن ادَهم ، از اهالى شام بود .\r\nعبّاس ، به ميدان روى آورد و به سوى هماورد خويش رفت . بعد از اين كه آن دو ، رو به رو شدند ، مرد شامى به عبّاس پيشنهاد كرد كه از اسب ، پياده شوند . عبّاس ، پاسخ داد : آرى ، پياده مىشويم . نبرد به صورت پياده ، كار را يكسره مىكند . در چنين جنگى ، اميد زنده ماندن نيست .\r\nعبّاس ، پياده شد و اسب خود را به غلامش سپرد و آن گاه ، هر كدام به ديگرى حمله بردند . دو لشكر ، دست از جنگ و حركت ، كشيدند و\r\n\r\n\r\n","description":"","footnote":"\r\n( 1 ) . عبّاس بن ربيعة بن حارث بن عبد المطّلب ، پسرعموى امام على ( ع ) .\r\n","page_name":" 39 ","page_number":39},
  {"content":"\r\n\r\nمردان جنگى ، دهانهء اسبان را محكم به دست گرفتند تا بتوانند جنگ آن دو مرد را مشاهده كنند .\r\nآن دو ، مدّتى با شمشير با يكديگر نبرد كردند ؛ امّا ضربات شمشير ، اثرى نداشت ؛ زيرا زره هر دو ، زره تمام و محكمى بود .\r\nدر يك لحظه ، عبّاس ، در گوشه‌اى از زره رقيب خويش ، شكافى مشاهده كرد . آن جا را هدف قرار داد و شمشيرش را در همان نقطه ، فرود آورد . شمشير ، تا ميان سينهء مرد شامى ، فرو رفت و دلاور شامى ، بر زمين غلتيد .\r\nمردمان ، يكباره ، تكبير گفتند ، آن‌چنان كه زمين ، لرزيد . عبّاس ، از ميدان به ميان لشكر باز گشت . من صدايى را از پشت سر خود شنيدم كه مىگفت :  قاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ ؛  « 1 » با آنها پيكار كنيد كه خداوند ، آنان را به دست شما ، مجازات مىكند و آنان را رسوا مىسازد . . . .\r\nسپس به من فرمود : « اى فرزند اعز ! كه بود كه با دشمن ما مىجنگيد ؟ » .\r\nمن گفتم : او خويشاوند شما ، عبّاس بن ربيعه بود .\r\nفرمود : « آيا او همان عبّاس بود ؟ » .\r\nگفتم : آرى .\r\nآن گاه ، به عبّاس ، رو كرد و فرمود : « آيا من ، تو و عبد الله بن عبّاس را نهى نكرده بودم كه به صف اوّل نياييد و به ميدان نرويد ؟ » .\r\nعرض كرد : چرا .\r\n\r\n\r\n","description":"","footnote":"\r\n( 1 ) . سورة توبه ، آية 14 .\r\n","page_name":" 40 ","page_number":40},
  {"content":"\r\n\r\nحضرت فرمود : « پس چرا چنين كرديد ؟ » .\r\nعبّاس گفت : آيا مرا به مبارزه ، دعوت كنند و من ، آن را پاسخ نگويم ؟ !\r\nحضرت فرمود : « اطاعت از امام خويش ، براى تو بهتر از پاسخ دادن به دشمن بود » .\r\nوقتى امام ( ع ) اين كلام را مىفرمود ، خشم در سيماى مباركش ديده شد . لحظاتى بدين گونه ، سپرى شد ؛ امّا رفته رفته ، آرام شد . آن گاه ، با حال تضرّع ، چنين دست به دعا برداشت : « بار الها ! زحمت و رنج عبّاس را پاداش بده و از گناه او ( سرپيچى از دستور امامش ) در گذر . بار الها ! من از او درگذشتم . پس تو نيز او را ببخشاى » .\r\nاز آن طرف ، در لشكر شام ، معاويه از كشته شدن عرار بن ادهم ، هماوردِ عبّاس ، بسيار خشمگين شد و گفت : چه وقت مردى همانند او ، خونش چنين هدر رفته است ! ؟\r\nسپس گفت : آيا كسى هست كه فداكارى كند و انتقام خون عرار را بگيرد ؟\r\nدو مرد از قبيلهء لَخْم ، از بزرگان شام ، از جاى برخاستند . معاويه گفت : برويد . هر كس عبّاس را بكُشد ، صد پيمانه طلا و صد پيمانه نقره و صد طاقه بُرد يمنى ، نصيب او خواهد شد .\r\nآن دو به ميدان آمدند و عبّاس را به مبارزه با خويش ، دعوت كردند و در ميان دو صف لشكر ، فرياد بر آوردند : عبّاس ! عبّاس ! به ميدان بيا .\r\nعبّاس ، در پاسخ گفت : من بايد از سَرور خويش ، اجازه بگيرم .\r\nپس به نزد امير مؤمنان ( ع ) آمد . آن حضرت ، جناح چپ لشكر خويش را براى جنگ ، آماده مىساخت . عبّاس ، جريان را براى امام على ( ع ) باز گفت . امام ( ع ) فرمود :\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nوَاللَّهِ لَوَدّ معاوية أنَّهُ ما بقى من بنى هاشمٍ نافخ ضرمةٍ إلّا طعن فى بطنه إطفاء لنور الله و يأبى الله إلّا أن يتمّ نوره و لو كره الكافرون .\r\nبه خدا سوگند ، معاويه مىخواهد كه از بنى هاشم ، حتّى يك تن نيز نمانَد ، مگر اين كه با نيزه ، به شكم او بزند و نابودش كند . اين نيست ، جز براى اين كه نور خدا را خاموش سازد ؛ امّا خدا ، ابا دارد ، مگر اين كه نور خود را تمام كند ، گر چه كافران ، آن را ناخوش دارند .\r\nآن گاه فرمود : « اى عبّاس ! سلاح خود را به من بده ، و سلاح مرا بگير » .\r\nعبّاس ، چنين كرد . امام ( ع ) سپس بر اسب عبّاس ، سوار شد و به سوى آن دو عرب لَخمى ، حركت كرد . آن دو ، هيچ شكّى نكردند ، كه او ، عبّاس است ؛ زيرا او از نظر قد و قامت و هيكل ، و نيز از نظر سوارى ، بسيار به امير مؤمنان ( ع ) شباهت داشت . دو مبارز شامى گفتند : آيا فرمانده‌ات ، به تو اجازه داد ؟\r\nآن حضرت ، پاسخى نداد ؛ امّا اين آيهء شريف را تلاوت فرمود :\r\n أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ .  « 1 »\r\nبه كسانى كه جنگ ، بر آنان تحميل گرديده ، اجازهء جهاد داده شده است ؛ چرا كه مورد ستم قرار گرفته‌اند ، و خدا بر يارى آنها تواناست .\r\nآن گاه ، يكى از آن دو ، به ميدان آمد . امام ، با ضربتى ، كارش را ساخت . سپس دومى به مقابله آمد . او را هم به اوّلى ، ملحق ساخت .\r\nپس از آن ، امام به لشكرگاه خويش باز گشت ، در حالى كه اين آيهء شريف را تلاوت مىفرمود :\r\n\r\n\r\n","description":"","footnote":"\r\n( 1 ) . سورهء حج ، آيهء 39 .\r\n","page_name":" 42 ","page_number":42},
  {"content":"\r\n\r\n الشَّهْرُ الْحَرامُ بِالشَّهْرِ الْحَرامِ وَ الْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ .  « 1 »\r\nماه حرام ، در برابر ماه حرام ! اگر [ دشمنان 
  ] حُرمت آن را شكستند و در آن ، با شما جنگيدند ، شما نيز حق داريد كه مقابلهء به مثل كنيد و تمام حرام‌ها [ قابل 
  ] قصاص است و هر كس به شما تجاوز كرد ، همانند آن ، بر او تعدّى كنيد ، و از خدا بترسيد [ و زياده‌روى ننماييد 
  ] .\r\nسپس فرمود : « عبّاس ! سلاح خود را باز گير و سلاح مرا پس بده . اگر فرد ديگرى تو را به مبارزه دعوت كرد ، باز مرا باخبر كن » . « 2 »\r\nفكرى كه معاويه در سر داشت و در اين حادثه ، نشان داده شد و در كلام امام هم بدان تصريح شده ، باعث مىشد كه امير مؤمنان ( ع ) به طور جدّى ، از حضور بنى هاشم درصف اوّل ميدان در جنگ صِفّين و شركت در صحنه‌هاى نبرد ، جلوگيرى كند ، در حالى كه در جنگ جمل ، گردش جنگ به دست بنى هاشم بود و برجسته‌ترين شخصيت‌هاى علوى و هاشمى ، در اين جنگ ، ميداندار بودند .\r\nاگر چه با تمهيدات امير مؤمنان ( ع ) در جنگ صِفّين ، بنى هاشم ، كشته نشدند ، و اگر چه با همّت امام حسن مجتبى ( ع ) و تحمّل و صبر جميل ايشان در قبول صلح با معاويه ، بنى هاشم ، از قتل عام ، نجات يافتند ؛ « 3 » امّا سرانجام ، سياست و فكر شوم معاويه ، عملى شد و قتل عام بنى هاشم ،\r\n\r\n\r\n","description":"","footnote":"\r\n( 1 ) . سورهء بقرهء ، آيهء 194 .\r\n( 2 ) . مروج الذهب ، ج 3 ، ص 18 - 20 .\r\n( 3 ) . امام مجتبى ( ع ) در جمله‌اى ، علّت صلح خود را چنين بيان مىكند : « همانا من براى رهايى از كشته شدن و به خاطر ترسى كه بر جان خود و خانواده و ياران خالصم داشتم ، صلح كردم » ( بحار الأنوار ، ج 44 ، ص 20 و 27 ) .\r\n","page_name":" 43 ","page_number":43},
  {"content":"\r\n\r\nحتّى كودكان آنها تا طفل شيرخوارشان ، به فجيع‌ترين صورت ممكن ، اتّفاق افتاد .\r\nاين اتّفاق ، در كربلا و تقريباً شش ماه بعد از مرگ معاويه ، پيش آمد و به دست كسانى انجام گرفت كه خودِ او ، آنها را براى چنين روزى ، مشخّص كرده بود . « 1 » بنا بر اين ، سرانجام بنى اميه و معاويه ، تا اندازهء فراوانى به هدف اوّليهء خويش در اين زمينه ، نائل آمدند .\r\n2 . اين كه گفتيم معاويه ، مىخواست نام مقدّس پيامبر ( ص ) و بنى هاشم ، محو بشود و نام‌هاى مردهء ديگران ، احيا شود ، به دلايلى است كه در اسناد تاريخى معتبر آمده است .\r\nمدائنى ، از مورّخان قرن سوم ، در كتاب الأحداث ، مىنويسد :\r\nمعاويه ، پس از به دست آوردن خلافت ، فرمانى به همهء عاملان و كارگزاران خويش نگاشت كه : « هر كس ، چيزى در فضل ابو تراب ( على ( ع ) ) و خاندانش باز گويد ، حرمتى براى خون و مالش نيست و خونش ، هدر خواهد بود » .\r\nدر اين دوران ، مردم كوفه كه دوستدارعلويان بودند - ، بيش از ديگران ، بلا و مصيبت ديدند .\r\nديگر بار ، معاويه به كارگزاران خويش در تمام بلاد ، فرمانى نوشت كه از آن پس ، گواهى هيچ يك از پيروان على ( ع ) و خاندانش را نپذيرند . نيز فرمان داد كه آنچه از دوستداران عثمان و علاقه‌مندان به او و ناقلان فضائل او ، در سرزمين تحت فرمان‌روايى آنها زندگى مىكنند ، شناسايى كنند و آن گاه ، آنها را به خود ، نزديك كنند و اكرام نمايند ، و آنچه اين\r\n\r\n\r\n","description":"","footnote":"\r\n( 1 ) . ر . ك : الكامل ، ج 2 ، ص 535 .\r\n","page_name":" 44 ","page_number":44},
  {"content":"\r\n\r\nگونه افراد ، در فضيلت عثمان نقل مىكنند ، براى او بنويسند ، و البته ، نام گوينده و پدر و خاندانش را ذكر كنند .\r\nاين فرمان ، آن‌چنان اجرا گشت و مردمان ، به خاطر رسيدن به حُطام دنيوى و مال و مَنال ، حديث جعل كردند كه نقل فضائل عثمان ، فراوانى گرفت ! معاويه نيز پول و خلعت و املاك و خلاصه ، آنچه در اختيار داشت ، بى دريغ ، در اين راه ، نثار مىكرد .\r\nهر شخص ناشناخته و بى قدر و منزلتى كه نزد مأموران و كارگزاران معاويه مىرفت و چيزى را به عنوان منقبت و فضيلت عثمان نقل مىكرد ، مورد توجّه قرار مىگرفت و نامش را گزارش مىكردند و بدين ترتيب ، او در دستگاه حكومت اموى ، مقام و منزلت مىيافت .\r\nمدّتى بعد ، فرمان ديگرى توسّط معاويه صادر شد كه به كارگزاران خويش ، چنين دستور داده بود : « اينك ، روايات فضائل عثمان ، فراوان شده و در همهء شهرها به گوش مىرسد . پس چون نامهء من به شما رسيد ، مردم را دعوت كنيد كه فضائل صحابيان و خلفاى اوّليه را روايت كنند ، و حديثى در فضيلت ابو تراب نباشد ، مگر اين كه روايتى همانند آن ، در فضل خلفاى نخستين و صحابه ، يا ضدّ و مخالف آن را بياوريد . اين كار ، نزد من ، محبوب‌تر است و مرا بيشتر شادمان مىكند ؛ زيرا براى شكستن دلايل و براهين ابو تراب و پيروان او ، قوىتر و بُرَنده‌تر است و تحمّل آن براى ايشان ، دشوارتر از روايت‌هاى در بارهء فضائل عثمان است و كوبندگى بيشترى خواهد داشت » .\r\nفرمان معاويه ، بر مردم خوانده شد و به دنبال آن ، روايات دروغين فراوانى در فضائل صحابه ساخته شدند كه هيچ بهره‌اى از حقيقت نداشتند . مردم ساده‌دل نيز اين احاديث را مىپذيرفتند و رفته رفته ، چنان\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nشهرت يافتند كه بر منابر ، باز گفته مىشدند و به دست معلّمان مكتب‌خانه‌ها داده شده ، كودكان ، بر اساس آنها ، آموزش داده مىشدند و جوانان ، با آنها خو مىگرفتند و همان‌طور كه قرآن را مىآموختند ، اين احاديث جعلى را نيز حفظ مىكردند .\r\nاين احاديث ساختگى ، كم كم ، از مجامع مردان گذشت و به مكاتب و مجامع درسىِ زنان نيز رسيد و معلّمان ، آن احاديث را به دختران و زنان مسلمان ، آموزش دادند و به همين گونه ، در ميان بردگان و خادمان نيز نفوذ يافت .\r\nجامعهء اسلامى ، ساليانى دراز از حيات خويش را به اين شكل گذرانيد و نسل‌هاى متعدّدى ، گرفتار احاديث جعلى و دروغين اين دوران بودند . دانشمندان بسيارى هم آنها را نقل كرده ، بدانها باور داشتند . « 1 »\r\nانبوه روايات جعلى و تاريخ دروغين عصر اموى كه با اهداف سه‌گانهء : 1 . نابود كردن بيت نبوّت و علويان ، 2 . بزرگداشت اختصاصى عثمان ، 3 . ترويج مجموعهء صحابه ، به‌ويژه خلفا ، به وجود آمد و به همهء مدارك و منابع بعدى راه يافت ، مشكلى است كه براى هميشه ، سدّى در راه شناخت اسلام و تحقيق در زمينهء تاريخ اسلام بوده است و محقّق ، تا از اين سدّ سِكَندر عبور نكند ، نمىتواند به راحتى در تاريخ صدر اسلام ، پاى نهد و اسلام و تاريخ آن را بشناسد .\r\nچنان كه ديديم ، معاويه ، در رسيدن به هر دو هدف خود ، هيچ كوتاهىاى نكرد ، و اگر او نتوانست خواسته‌هايش را آن طور كه مىخواست ، به سرانجام برساند و همهء آنچه را مىخواست ، براى هميشه ، نابود سازد ، خواست خداى متعال و تقدير ازلى او بر حفظ اسلام بود .\r\n\r\n\r\n","description":"","footnote":"\r\n( 1 ) . ر . ك : نقش عايشه در تاريخ اسلام ، ص 266 - 268 ( چاپ پنجم ) .\r\n","page_name":" 46 ","page_number":46},
  {"content":"\r\n\r\nدر هر صورت ، راه شناخت اسلام و تاريخ آن ، از اين گردنه‌هاى بسيار صعب العبور مىگذرد و محقّق ، تا اسباب و وسايل و آمادگىهاى لازم را نداشته باشد و تن به رنج درازمدّت براى طىّ اين راه را ندهد ، امكان دست يافتن به حقيقت را ندارد .\r\nمسئلهء مورد بحث در نوشتار پيش رو ، يكى از مشكلات بزرگ تاريخ صدر اسلام است و بناى عقايد دستهء بزرگى از مسلمانان ، بر آن نهاده شده است .\r\nدر يك طرف ، رواياتى است كه قريب به اتّفاق آنها ، از عايشه نقل شده است و مىگويند كه پيامبر ( ص ) به خاطر علاقه‌اش به عايشه ، از ساير همسران خود درخواست كرد تا به او اجازه دهند كه دوران بيمارى خويش را در خانهء عايشه بگذراند ، و يا اين كه آنها خود ، با مشاهدهء علاقهء شديد پيامبر ( ص ) نسبت به عايشه ، با درخواست عايشه ، موافقت مىكنند .\r\nاين‌چنين است كه پيامبر ( ص ) آخرين ساعات شريف خود را در خانهء عايشه گذرانيده و به لقاى حضرت حق ، رفته است .\r\nروايات شامل موضوع بحث ، مىگويند كه پيامبر ( ص ) در آخرين روز حيات خويش ، براى نماز صبح ، ابو بكر را به جاى خويش فرستاد و حتّى وقتى عايشه ، به خاطر رِقّت قلب پدرش ، ايشان را از اين تصميم ، منع كرد ، به شدّت مقاومت كرد ، و اين را ، در واقع ، نشانهء خواست پيامبر ( ص ) نسبت به خلافت يافتن ابو بكر بعد از خود مىدانند .\r\nاين حجم انبوه از روايات كه تقريباً همه از عايشه نقل شده‌اند ، در يك طرف است و تمام زندگى پيامبر ( ص ) كه به طور جدّى با اين مسئله ، در تقابل و تضاد است ، در سوى ديگر قرار دارد . حال چه كسى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمىتواند اين مشكل بزرگ را حل كند ؟ مشكل اين روايات ، كه به ظاهر در معتبرترين كتب روايى اهل سنّت آمده ؛ امّا با همهء زندگى و سخنان و رفتار و خلاصه با سيرت و سنّت پيامبر ( ص ) تضاد دارد .\r\nاين نوشتار اندك ، امّا گران‌سنگ ، عهده‌دار حلّ اين مشكل بزرگ است و اگر خواننده ، به ديدهء انصاف بنگرد ، در انجام وظيفهء خويش ، موفّق بوده است .\r\nاستاد علّامه سيد مرتضى عسكرى ، از شخصيت‌هاى بزرگ علمى و شناخته شده در جهان اسلام است . كارهاى علمى و تحقيقى بىهمتاىايشان ، از كتاب عبد اللّه بن سبأ درسال 1375 ق . شروع شده و به فضل و رحمت الهى ، هنوز ادامه دارد . اين جُستار هم بخشى از كتاب تحقيقىِ بزرگى است كه در دو مُجَلّد ، به بررسى زندگى عايشه و روايات مهمّى كه از او در موارد مختلف از سيره و سنّت ، نقل شده است ، مىپردازد . البته اين بخش در آن كتاب ، تا حدودى به اختصار آمده است و در اين جا ، تفصيل بيشترى دارد و به حمد الله ، حلّ نهايى يافته است .\r\nخداوند متعال را بر ترجمه شدن اين نوشتار ، شكر مىكنيم و ادامهء توفيق مترجم فاضل را كه به دقّت ، به كار ترجمهء اين نوشتار پرداخته‌اند - ، از خداوند متعال خواستاريم .\r\nو الحمد لله أولًا و آخراً و ظاهراً و باطناً\r\nمحمّدعلى جاودان\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nآخرين نماز پيامبر ( ص )\r\n\r\nمقدّمهء بحث\r\nالحمد لله ربّ العالمين و الصّلاة على خاتم الأنبياء و المرسلين وآله الطّاهرين .\r\nبارها و بارها از اين بنده ، در مورد نماز ابو بكر در صبح روز وفات پيامبر ( ص ) پرسش شده است كه : آيا واقعاً اين حادثه ، صورت گرفته و اين نقل ، نقل صحيحى است ؟ اگر اين واقعه صورت گرفته ، كيفيت آن ، به چه ترتيبى بوده است ؟ و در هر صورت ، چه نتيجه‌اى از آن مىتوان گرفت ؟\r\nبنا بر اين ، به نظر چنين آمد كه براى پاسخ به اين سؤالات ، اين بحث را از مباحث مربوط به « سقيفه » و « احاديث امّ المؤمنين عايشه » ، جدا ساخته ، به صورت مجزّا ، انتشار دهيم .\r\n\r\nايام بيمارى پيامبر ( ص )\r\nدر ابتدا به آنچه در منابع و مدارك مختلف حديث و تاريخ ، در زمينهء بيمارىِ منجر به وفات پيامبر خدا آمده است ، مىپردازيم :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nيك . در صحيح البخارى و صحيح مسلم ، از عايشه نقل شده است : هنگامى كه بيمارى پيامبر خدا ( ص ) سنگين شد و درد ايشان ، شدّت يافت ، آن حضرت از زنانش اجازه گرفت تا در خانهء من ، از ايشان پرستارى شود و همگى ، اجازه دادند . . . . « 1 »\r\n\r\nپرستارى از پيامبر ( ص ) در خانهء عايشه\r\nدو . در حديث ديگرى آمده است : بيمارى پيامبر خدا ، در خانهء ميمونه ، شروع شد . در آن جا بود كه حضرت ، از ديگر زنانش اجازه خواست تا ايام بيمارىاش را در خانهء عايشه به سر ببرد . آنها نيز به ايشان ، اجازه دادند . « 2 »\r\nسه . بخارى ، در صحيح خود ، از عايشه نقل مىكند : پيامبر خدا ، در بيمارى وفاتش ، پيوسته مىپرسيد : « من ، فردا كجا هستم ؟ » .\r\nدر واقع ، او به انتظارِ نوبت [ رفتن به خانهء 
  ] عايشه بود . پس [ ديگر همسران ، 
  ] به حضرت ، اجازه دادند تا در خانهء عايشه بسترى شود . « 3 »\r\nچهار . مسلم ، در صحيح خود ، از عايشه روايت مىكند : پيامبر خدا ، پيوسته مىپرسيد : « من ، امروز كجا هستم ؟ » و « فردا ، كجا هستم ؟ » و به انتظار نوبت [ رفتن به خانهء 
  ] عايشه بود . « 4 »\r\n\r\n\r\n","description":"","footnote":"\r\n( 1 ) . صحيح البخارى ، ج 3 ، ص 63 ( باب « مرض النبى ( ص ) » ) و ج 4 ، ص 9 ( كتاب الطب ) ؛ صحيح مسلم ، ج 2 ، ص 20 ) .\r\n( 2 ) . صحيح مسلم ، ج 2 ، ص 21 .\r\n( 3 ) . صحيح البخارى ، ج 3 ، ص 175 ( كتاب النكاح ، باب « إذا استأذن الرجل أزواجه أن يمرض فى بيت بعضهن » ) و ج 3 ، ص 64 ( باب « مرض النبى ( ص ) » ) .\r\n( 4 ) . صحيح مسلم ، ج 7 ، ص 137 ( باب « فضائل عائشة » ) .\r\n","page_name":" 50 ","page_number":50},
  {"content":"\r\n\r\nپنج . درحديث ديگرى ، عايشه مىگويد : پيامبر ( ص ) نوبت همسرانش را مراعات مىكرد ؛ ولى هنگامى كه در بيمارى وفات بود ، مىفرمود : « من ، فردا كجا هستم ؟ » . در واقع ، علاقهء شديدى به خانهء من داشت . وقتى نوبت من رسيد ، ايشان در خانهء من ، آرام گرفت و ماند . « 1 »\r\n\r\nنقد و بررسى اين احاديث\r\nپنج روايتى كه نقل شد ، از كتب صحاح مكتب خلفا بود ؛ ولى اوّلًا تمام اين روايات كه در توصيف عايشه است ، تنها از خود عايشه ، نقل شده و كس ديگرى آنها را روايت نكرده است .\r\nثانياً اين گونه تبليغات ، شگفت‌آور است ! پيامبر بزرگوارى كه 23 سال ، شبانه‌روز تلاش كرد تا رسالت الهىرا به مردم برساند و امّتى مسلمان و موحّد به وجود آورد و تمام همّتش ، هدايت مردم بود ، تا آن جا كه نزديك بود در اين راه ، جان خود را نيز از دست بدهد و به همين جهت ، پروردگارش ، او را مورد خطاب قرار داد كه :  فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً  ؛ « 2 » شايد اگر به اين سخن ، ايمان نياورند ، جان خود را از اندوه [ و پيگيرى كارشان 
  ] تباه سازى .\r\nهمچنين ، به ايشان مىفرمايد :  فَلا تَذْهَبْ نَفْسُكَ عَلَيْهِمْ حَسَراتٍ  ؛ « 3 » پس مبادا به سبب حسرت‌ها [ ى گوناگون 
  ] بر آنان ، جانت [ از كف 
  ] برود .\r\nآيا پيامبر خدا ( ص ) در ايام بيمارى وفاتش ، فكرى براى امّتش نكرده بود و در ساعات آخر عمر ، در بارهء آيندهء آنها هيچ نينديشيده بود ؟ ! و نيز\r\n\r\n\r\n","description":"","footnote":"\r\n( 1 ) . صحيح البخارى ، ج 2 ، ص 205 ( كتاب المناقب ، باب « فضل عائشة » ) .\r\n( 2 ) . سورهء كهف ، آيهء 6 .\r\n( 3 ) . سورهء فاطر ، آيهء 8 .\r\n","page_name":" 51 ","page_number":51},
  {"content":"\r\n\r\nدر بارهء عترت و اهل بيتش ، فكرى نكرده بود و تمام همّ و غمّ حضرت ، در بارهء عايشه ، همسرش بود كه همواره مىفرمود : « من ، امروز كجا هستم ؟ » و « من ، فردا كجا هستم ؟ » و علاقهء شديد به عايشه ، او را به اين كار ، وا مىداشت ؟ ! زمانى هم كه به حضرت ، اجازه داده شد ، وارد خانهء عايشه شد و همهء دغدغه‌هايش ، بر طرف شد و آرام گرفت ؟ !\r\nداستان تبليغاتى اين غوغاگران كه مىخواسته‌اند شأن و جايگاه عايشه را بالا ببرند و در اين راه ، مكانت و منزلت و حرمت پيامبر ( ص ) را قربانى كرده‌اند ، شگفت‌آور است !\r\n\r\nدستور پيامبر ( ص ) بر امامت يافتن ابو بكر\r\nشش . در سنن ابن ماجة و مسند ابن حنبل ، از ابن عبّاس نقل شده : هنگامى كه پيامبر خدا در خانهء عايشه بود ، بيمار شد . پس فرمود : « على را به اين جا بخوانيد » .\r\nعايشه گفت : اى پيامبر خدا ! ابو بكر را براى شما ، صدا بزنيم ؟\r\nحضرت فرمود : « او را هم صدا بزنيد » .\r\nحفصه گفت : اى پيامبر خدا ! عمر را براى شما ، صدا بزنيم ؟\r\nحضرت فرمود : « او را هم صدا بزنيد » .\r\nسپس امّ الفضل گفت : آيا عبّاس را صدا بزنيم ؟\r\nحضرت فرمود : « او را هم صدا بزنيد » .\r\nزمانى كه همه ، گِرد آمدند ، حضرت ، سرش را بالا آورد و نگاهى كرده ، سكوت نمود . « 1 »\r\n\r\n\r\n","description":"","footnote":"\r\n( 1 ) . در مسند ابن حنبل ، عبارت ، بدين صورت آمده : « پيامبر ( ص ) ، سرش را بالا آورد و على ( ع ) را نديد . پس سكوت كرد » .\r\n","page_name":" 52 ","page_number":52},
  {"content":"\r\n\r\nعمر ، رو به جمع كرد و گفت : از محضر پيامبر خدا ، برخيزيد !\r\nسپس بلال آمد و پيامبر ( ص ) را از رسيدن وقت نماز ، آگاه كرد . پس حضرت فرمود : « به ابو بكر ، امر كنيد تا با مردم ، نماز بگزارد » .\r\nعايشه گفت : اى پيامبر خدا ! ابو بكر ، مردى رقيق [ القلب 
  ] و دل‌نازك است و از سخن گفتن ، ناتوان است و زمانى كه شما را [ در مسجد 
  ] نبيند ، مىگِريد و مردم هم مىگِريند . اگر به عمر براى نماز ، امر كنيد ، بهتر است .\r\nابو بكر ، از اتاق بيرون رفت و [ با مردم ، 
  ] نماز خواند . . . . « 1 »\r\n\r\n\r\n","description":"","footnote":"\r\n( 1 ) . سنن ابن ماجة ، ج 1 ، ص 391 ، ح 1235 . ما اين حديث را از اين كتاب ، نقل كرده‌ايم . نيز ، ر . ك : مسند ابن حنبل ، ج 1 ، ص 356 ؛ تاريخ ابن كثير ، ج 5 ، ص 234 ؛ نصب الراية لأحاديث الهداية ، عبد الله بن يوسف زيلعى ، ج 2 ، ص 50 - 52 . در احاديثى كه مىآيد ، روايتى را مىبينيم كه تحريف شده است . در مسند ابن حنبل ( ج 6 ، ص 300 ) و كنز العمّال ( ج 6 ، ص 400 ) ، به نقل از امّ سلمه آمده است : به او سوگند ياد مىكنم كه على بن ابى طالب ، در عهد و وصايت ، نزديك‌ترينِ مردم به پيامبر خدا بود . يك روز صبح ، به عيادت پيامبر خدا رفتيم . ايشان ، پيوسته مىفرمود : « على آمد ؟ على آمد ؟ » . فاطمه گفت : گويا شما او را به دنبال كارى فرستادى . امّ سلمه مىگويد : على ( ع ) آمد . پنداشتيم كه پيامبر ( ص ) به او كارى دارد . پس ، از اتاق ، بيرون رفتيم و نزديك در نشستيم و من ، از همه به در اتاق ، نزديك‌تر بودم [ كه ديدم 
  ] على ( ع ) خم شده و پيامبر ( ص ) با او راز مىگويد و نجوا مىكند ، و پيامبر خدا ( ص ) در همان روز ، رحلت فرمود . پس على ( ع ) در عهد و وصايت ، نزديك‌ترينِ مردمان است .\r\nمحب الدين طبرى نيز در كتاب ذخائر العقبى ( ص 72 ) ، در باب « ذكر أنّه أدخله النبى ( ص ) فى ثوبه يوم توفّى » ، از عايشه نقل كرده كه گفت : هنگامى كه وفات پيامبر خدا ( ص ) نزديك شد ، فرمود : « حبيب مرا بخوانيد » . ابو بكر را براى او خواندند . پس به او نگاه كرد و سپس سرش را بلند كرد و فرمود : « حبيب مرا بخوانيد » . پس عمر را براى او خواندند . پيامبر ( ص ) وقتى چشمش به او افتاد ، سرش را بلند كرد و فرمود : « حبيب مرا بخوانيد » . پس على ( ع ) را خواندند . همين كه چشم پيامبر ( ص ) به على ( ع ) افتاد ، او را زير رواندازى كه بر رويش انداخته شده بود ، نمود و پيوسته ، او را در آغوش داشت تا وفات نمود . نزديك به اين عبارت در مقتل الخوارزمى ( ج 2 ، ص 38 ) و كفاية الطالب گنجى شافعى ( ص 133 ) نيز نقل شده است .\r\n","page_name":" 53 ","page_number":53},
  {"content":"\r\n\r\n\r\nامامت يافتن ابو بكر در ايام بيمارى پيامبر\r\nهفت . در صحيح البخارى و صحيح مسلم و مسند ابن حنبل و الطبقات الكبرىى ابن سعد و أنساب الأشراف بَلاذُرى ، حديثى آمده است كه ما ، آن را از صحيح البخارى ، به نقل از عايشه مىآوريم :\r\nزمانى كه بيمارى پيامبر خدا ، شدّت يافته بود ، بلال ، طبق معمول ، حضرت را از وقت نماز ، آگاه كرد . پيامبر ( ص ) فرمود : « به ابو بكر امر كنيد تا با مردم ، نماز بگزارد » .\r\nمن گفتم : اى پيامبر خدا ! ابو بكر ، مردى رقيق [ القلب 
  ] و دل‌نازك است و اگر به جاى شما در نماز بِايستد ، نمىتواند وظايف امامت را انجام دهد . اگر براى اين كار ، به عمر امر كنيد ، بهتر است .\r\nحضرت فرمود : « شما ، همانند زنان اطراف يوسف هستيد . « 1 » به ابو بكر ، امر كنيد تا با مردم ، نماز بگزارد » . « 2 »\r\nهشت . در صحيح البخارى و صحيح مسلم و مسند أبي عوانة و الطبقات الكبرى و السيرة النبويّهى ابن هشام و أنساب الأشراف بلاذرى و . . . ، حديثى\r\n\r\n\r\n","description":"","footnote":"\r\n( 1 ) . چون زنان اطراف يوسف ( ع ) دسيسه‌ها و نقشه‌هاى شومى را براى او تدارك ديدند و سرانجام ، باعث زندانى شدن او شدند ، به همين جهت ، پيامبر ( ص ) عايشه و حفصه را به زنان اطراف يوسف ( ع ) ، تشبيه كرده است .\r\n( 2 ) . صحيح البخارى ، ج 1 ، ص 92 ( كتاب الصلاة ، باب « الرجل يأتمّ بالإمام و يأتمّ النّاس بالمأموم » ) ؛ صحيح مسلم ، ج 2 ، ص 23 ؛ مسند ابن حنبل ، ج 6 ، ص 210 و 224 ؛ الطبقات الكبرى ، ج 3 ، ص 179 ( چاپ بيروت ) و ج 3 ، بخش اوّل ، ص 127 ( چاپ ليدن ) ؛ أنساب الأشراف ، ج 1 ، ص 557 ؛ فتح البارى ، ج 2 ، ص 346 .\r\n","page_name":" 54 ","page_number":54},
  {"content":"\r\n\r\nآمده كه ما ، آن را از صحيح البخارى ، به نقل از عايشه روايت مىكنيم كه گفته است : هنگامى كه رنج و درد پيامبر خدا ، شدّت يافت ، رسيدن وقت نماز ، به حضرت ، يادآورى شد . ايشان فرمود : « به ابو بكر ، امر كنيد تا با مردم ، نماز بگزارد » .\r\nعايشه گفت : ابو بكر ، مردى دل‌نازك است و اگر نماز بگزارد ، گريه بر او غلبه مىكند .\r\nحضرت فرمود : « به او امر كنيد تا نماز بگزارد » .\r\nعايشه مىگويد : دوباره ، اين سخن را تكرار كردم . حضرت فرمود :\r\n« به ابو بكر ، امر كنيد تا با مردم ، نماز بگزارد . شما همانند زنان اطراف يوسف هستيد » . « 1 »\r\nعايشه مىگويد : بسيار مراجعه كردنم به پيامبر خدا ، براى اين بود كه ايشان ، به ابو بكر براى نماز خواندن [ با مردم ، 
  ] امر نكند . علّتش هم اين بود كه باور نداشتم مردم ، كسى را كه بعد از پيامبر ( ص ) جانشين او مىشود ، دوست بدارند ! و مىديدم هر كسى كه جانشين او گردد ، مردم ، او را شوم و نحس مىدانند . لذا خواستم تا نظر پيامبر خدا از ابو بكر برگردد . « 2 »\r\n\r\n\r\n","description":"","footnote":"\r\n( 1 ) . صحيح البخارى ، ج 1 ، ص 88 ؛ صحيح مسلم ، ج 2 ، ص 22 ؛ مسند ( سنن ) أبى عوانة ، ج 2 ، ص 114 . شايان ذكر است كه اين كتاب ، بر خلاف مصطلحات رايج در علم حديث ، « مسند » ناميده شده است ؛ چرا كه مسند ، به كتابى گفته مىشود كه احاديث آن ، بر حسب روايت كنندگان از صحابه ، مرتّب شده باشد و به اين نوع تأليف كه ابواب آن بر حسب موضوعات ، ترتيب يافته ، مانند : باب الطهارة ، باب الصلاة و . . . « سنن » مىگويند ) ؛ الطبقات الكبرى ، ج 2 ، ص 217 ( چاپ بيروت ) و ج 2 ، بخش دوم ، ص 18 ( چاپ ليدن ) ؛ السيرة النبوية ، ابن هشام ، ج 4 ، ص 330 ؛ أنساب الأشراف ، ج 1 ، ص 560 ؛ فتح البارى ، ج 2 ، ص 306 ؛ تاريخ الإسلام ، ذهبى ، ج 1 ، ص 555 .\r\n( 2 ) . اين افزوده ، در روايات دوم صحيح البخارى ( ج 3 ، ص 63 ) ، از ابو عمر و ابو موسى و ابن عبّاس و عايشه ، نقل شده است . همچنين در الطبقات الكبرى ( ج 2 ، ص 219 ) ، أنساب الأشراف ( ج 1 ، ص 560 ) و تاريخ ابن كثير ( ج 5 ، ص 233 ) نيز آمده است .\r\n","page_name":" 55 ","page_number":55},
  {"content":"\r\n\r\n\r\nنقد اين حديث\r\nبه راستى چه عاملى باعث شد كه عايشه ، از دستور پيامبر ( ص ) - كه قرآن ، اطاعت از او را واجب شمرده و كلامش را مطابق با وحى مىداند ، سرپيچى كند و به جاى على ( ع ) ، ابو بكر را صدا بزنند ؟ و آيا سكوت پيامبر ( ص ) ( چنانچه در حديث ششم ، مطرح شده ) ، به علّتى جز حضور نداشتن على ( ع ) بوده است ؟ هنگامى كه به برخى ديگر از كتب مكتب خلفا ، مراجعه مىكنيم ، پاسخ اين سؤال را مىيابيم ، چنان كه احمد در مسند خود ، در ادامهء حديث ششم ، آورده است : پيامبر ( ص ) سرش را بالا آورد و على ( ع ) را نديد . پس سكوت كرد . « 1 »\r\nو نيز اين كلام عايشه در حديث هشتم كه مىگويد : « باور نداشتم كه مردم ، كسى را كه بعد از پيامبر ( ص ) ، جانشين او مىشود ، دوست بدارند » ، چه معنايى دارد ؟ اگر مقصود ، جانشينى و وصايت در امر رهبرى است ، به گفتهء برخى مورّخان : « عموم مهاجران و انصار ، شك نداشتند كه صاحب امر [ حكومت 
  ] و وصىّ پيامبر ( ص ) بعد از آن حضرت ، كسى جز على ( ع ) نيست » . « 2 »\r\nعلاوه بر اين ، آيا صِرف نماز خواندن به جاى پيامبر ( ص ) ، نشانهء جانشينى در امر رهبرى و امامت امّت است ؟ ! اگر چنين باشد ، پس ابن امّ مكتوم ، براى اين كار ، در اولويت قرار دارد ؛ زيرا در بسيارى از جنگ‌ها ، پيامبر ( ص ) او را جانشين خود [ در مدينه 
  ] قرار مىداد تا با مردم ، نماز بخواند .\r\n\r\n\r\n","description":"","footnote":"\r\n( 1 ) . مسند ابن حنبل ، ج 1 ، ص 356 . در نتيجه ، علّت سكوت پيامبر ( ص ) ، عدم حضور امير مؤمنان ( ع ) بوده است .\r\n( 2 ) . الأخبار الموفّقيات ، ص 580 .\r\n","page_name":" 56 ","page_number":56},
  {"content":"\r\n\r\n\r\nشدّت يافتن بيمارى پيامبر ( ص ) در روزهاى پايانى\r\nنُه . در صحيح البخارى و صحيح مسلم و سنن الدارمى و مسند أبي عوانة و مسند ابن حنبل و الطبقات الكبرى ، حديثى آمده كه ما ، آن را از صحيح البخارى ، از عايشه نقل مىكنيم :\r\nهنگامى كه بيمارى پيامبر خدا ، سنگين شد ، فرمود : « آيا مردم ، نماز خوانده‌اند ؟ » .\r\nعرض كرديم : نه . مردم ، منتظر شما هستند .\r\nحضرت فرمود : « براى من ، آبى در ظرف بريزيد » .\r\nمقدارى آب در ظرفى ريختيم و حضرت ، وضو گرفت . پس از آن ، حضرت ، قصد به پا خاستن داشت كه از حال رفت . مدّتى طول كشيد . چون حالش بهتر شد ، فرمود : « آيا مردم ، نماز خواندند ؟ » .\r\nعرض كرديم : نه ، اى پيامبر خدا ! آنها منتظر شما هستند .\r\nحضرت فرمود : « براى من ، آبى در ظرف بريزيد » .\r\nحضرت ، نشست و وضو گرفت . چون قصد برخاستن كرد ، از حال رفت . مدّتى گذشت تا حالش بهتر شد . باز پرسيد : « آيا مردم ، نماز خواندند ؟ » .\r\nعرض كرديم : نه ، اى پيامبر خدا ! منتظر شما هستند .\r\nحضرت فرمود : « براى من ، آبى در ظرف بريزيد » .\r\nايشان ، براى نماز ، وضو گرفت و پس از آن ، قصد برخاستن داشت كه از حال رفت . چون حالش بهتر شد ، فرمود : « آيا مردم ، نماز خواندند ؟ » .\r\nعرض كرديم : نه ، اى پيامبر خدا ! آنها منتظر شما هستند .\r\nمردم ، در مسجد نشسته و منتظر پيامبر خدا بودند تا نماز عشا را بخوانند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nپيامبر خدا ، در پىِ ابو بكر فرستاد تا با مردم ، نماز بخواند . فرستادهء پيامبر خدا ، نزد ابو بكر آمد و گفت : پيامبر خدا ، به تو امر كرده تا با مردم ، نماز بگزارى .\r\nابو بكر كه مردى رقيق القلب و دل‌نازك بود ، به عمر گفت : عمر ! تو با مردم ، نماز بگزار .\r\nعمر گفت : تو به اين كار ، شايسته‌ترى .\r\nپس در آن ايام ، ابو بكر با مردم ، نماز مىخواند . « 1 »\r\n\r\nدل‌نازكى ابو بكر در نماز\r\nده . در صحيح البخارى و مسند أبي عوانة و الطبقات الكبرىى ابن سعد و أنساب الأشراف بَلاذُرى ، حديثى آمده كه ما ، آن را از صحيح البخارى ، از عايشه نقل مىكنيم :\r\nپيامبر خدا ( ص ) در بيمارى وفاتش فرمود : « به ابو بكر ، امر كنيد تا با مردم ، نماز بگزارد » .\r\nمن گفتم : ابو بكر ، زمانى كه در جاى شما بايستد ، مردم از او ، چيزى جز گريه نمىشنوند . پس به عمر ، امر كنيد تا با مردم ، نماز بخواند .\r\nعايشه همچنين مىگويد : به حفصه گفتم : تو به پيامبر خدا بگو : زمانى كه ابو بكر در جاى شما بِايستد ، مردم ، جز گريه ، چيزى از او نمىشنوند . به عمر ، امر كنيد تا با مردم ، نماز بخواند .\r\n\r\n\r\n","description":"","footnote":"\r\n( 1 ) . صحيح البخارى ، ج 1 ، ص 88 ( كتاب الصلاة ، باب « إنّما جعل الإمام ليؤتمّ به » ) ؛ صحيح مسلم ، ج 2 ، ص 21 ؛ سنن الدارمى ، ج 1 ، ص 287 ؛ مسند أبى عوانة ، ج 2 ، ص 111 ؛ مسند ابن حنبل ، ج 2 ، ص 52 و ج 6 ، ص 251 ؛ الطبقات الكبرى ، ج 2 ، ص 21 ( چاپ بيروت ) و ج 2 ، بخش دوم ، ص 19 ( چاپ ليدن ) ؛ تاريخ الإسلام ، ذهبى ، ج 1 ، ص 554 ؛ تاريخ ابن كثير ، ج 5 ، ص 233 .\r\n","page_name":" 58 ","page_number":58},
  {"content":"\r\n\r\nحفصه ، چنين كرد . پيامبر خدا فرمود : « ساكت شويد ! شما همانند زنان اطراف يوسف هستيد . به ابو بكر ، امر كنيد تا با مردم ، نماز بگزارد » .\r\nپس حفصه به عايشه گفت : هيچ‌گاه از تو خيرى نديدم ! « 1 »\r\n\r\nتأمّلى در اين حديث\r\nگذشته از دو روايت ذكر شده ، روايات ديگرى ، و البته باز هم از عايشه ، در اين باره نقل شده است و شخص ديگرى آنها را نقل نكرده است . اينك ، در اين كلام پيامبر خدا به عايشه و حفصه كه در حديث دهم آمد - ، تأمّلى مىكنيم كه : چرا پيامبر خدا به آنان فرمود : « شما ، همانند زنان اطراف يوسف هستيد » ؟\r\nپاسخ اين سؤال را در كلامى كه ابن ابى الحديد ، از امير مؤمنان ( ع ) نقل كرده ، مىيابيم كه : امير مؤمنان ( ع ) براى اصحابش بيان كرده است : علّت اين كه پيامبر ( ص ) به آن دو فرمود : « شما ، همانند زنان اطراف يوسف هستيد » ، اين بود كه عايشه و حفصه ، هر كدام ، براى انتخاب پدران خود براى امامت جماعت ، تلاش مىكردند و پيامبر ( ص ) با خارج شدن از خانه و بر هم زدن نماز ابو بكر ، اين مسئله را دفع كرد . « 2 »\r\n\r\nجلوگيرى پيامبر ( ص ) از امامت يافتن عمر\r\nيازده . در سنن أبى داوود ، در باب جانشينى ابو بكر و در مسند ابن حنبل و السيرة النبويةى ابن هشام والطبقات الكبرىى ابن سعد و أنساب الأشراف\r\n\r\n\r\n","description":"","footnote":"\r\n( 1 ) . صحيح البخارى ، ج 1 ، ص 87 . در همين كتاب ( ج 1 ، ص 92 ) ، اين روايت ، بدون ذكر كلام حفصه و عايشه ، آمده است ؛ سنن الترمذى ، ج 13 ، ص 135 ، مسند أبى عوانة ، ج 2 ، ص 117 ؛ الطبقات الكبرى ، ج 3 ، ص 180 179 ( چاپ بيروت ) وج 3 بخش يكم ، ص 127 ( چاپ ليدن ) ؛ أنساب الأشراف ، ج 1 ، ص 556 ؛ فتح البارى ، ج 2 ، ص 305 - 347 .\r\n( 2 ) . شرح نهج البلاغة ، ابن ابى الحديد ، ج 9 ، ص 197 .\r\n","page_name":" 59 ","page_number":59},
  {"content":"\r\n\r\nبَلاذُرى ، حديثى آمده كه ما ، آن را از سنن أبى داوود ، از عبد الله بن زمعه ، نقل مىكنيم : هنگامى كه بيمارى پيامبر خدا ، سنگين شد ، من با گروهى از مسلمانان ، نزد پيامبر خدا بوديم . بلال ، پيامبر خدا را از رسيدن وقت نماز ، آگاه كرد . حضرت فرمود : « به كسى بگوييد تا با مردم ، نماز بخواند » .\r\nهنگامى كه از ميان جمع خارج مىشدم ، ابو بكر غايب بود ؛ ولى عمر برخاست و تكبيرة الإحرام نماز را گفت . پيامبر ( ص ) تا صداى او راكه بسيار بلند بود شنيد ، فرمود : « ابو بكر كجاست ؟ خدا و مسلمانان ، اين را [ كه عمر ، امام جماعت گردد ، 
  ] نمىپذيرند » و اين مطلب را تكرار فرمود .\r\nسپس پيامبر ( ص ) كسى را در پىِ ابو بكر فرستاد . ابو بكر ، بعد از آن‌كه عمر ، آن نماز را با مردم ، خوانده بود ، آمد و آن گاه ، آن نماز را دوباره با مردم خواند . « 1 »\r\n\r\nدستور پيامبر ( ص ) بر امامت يافتن ابو بكر\r\nدوازده . در حديث ديگرى ، چنين آمده : [ پس از امامت يافتن عمر در نماز ، 
  ] هنگامى كه پيامبر ( ص ) صداى عمر را شنيد ، از گوشهء اتاق برخاست و سرِ مباركش را از اتاق ، خارج كرد و فرمود : « نه ! نه ! نه ! پسر ابو قحافه بايد با مردم ، نماز بخواند » .\r\n\r\n\r\n","description":"","footnote":"\r\n( 1 ) . سنن أبى داوود ، ج 2 ، ص 215 ؛ ( كتاب السنة ) ؛ مسند ابن حنبل ، ج 4 ، ص 322 ؛ الطبقات الكبرى ، ج 2 ، ص 222 و 223 ؛ أنساب الأشراف ، ج 1 ، ص 554 ؛ تاريخ ابن كثير ، ج 5 ، ص 232 . با اسناد بسيار در روايت ابن سعد و بلاذرى ، آمده است : « . . . پس صفوف ، به هم خورد و عمر ، بازگشت . زمانى نگذشت كه ديديم ابن ابى قُحافه‌كه در سُنح بود - ، پيدا شد . پس جلو رفت و با مردم ، نماز خواند » .\r\n","page_name":" 60 ","page_number":60},
  {"content":"\r\n\r\nپيامبر ( ص ) اين سخن را با حالت غضب و ناراحتى فرمود .\r\nسيزده . در مسند ابن حنبل ، بعد از نقل اين حديث ، چنين آمده است : عبد الله بن زُمعه مىگويد : عمر به من گفت : واى بر تو ، اى پسر زُمعه ! با من چه كردى ؟ به خدا سوگند ، هنگامى كه مرا به نماز خواندن ، امر كردى ، هيچ چيزى گمان نمىكردم ، مگر اين كه پيامبر خدا ، تو را [ براى رساندن خبر امامت من 
  ] مأمور كرده است و اگر غير از اين بود ، با مردم ، نماز نمىخواندم .\r\nبه عمر گفتم : به خدا سوگند ، پيامبر خدا ، مرا امر نكرد به اين كه [ بگويم تا 
  ] تو با مردم ، نماز بخوانى ؛ ولى هنگامى كه ابو بكر را نيافتم ، ديدم كه تو از همهء كسانى كه براى نماز حاضر شده‌اند ، شايسته‌ترى . « 1 »\r\nچهارده . در سنن ابن ماجة ، از سالم بن عبيد ، روايت شده كه گفت : پيامبر خدا ، روزى در ايام بيمارى وفاتش ، از حال رفت . بعد از آن كه حالش بهتر شد ، فرمود : « آيا وقت نماز ، شده است ؟ » .\r\nعرض كرديم : آرى .\r\nفرمود : « به بلال ، امر كنيد تا مردم را براى نماز ، خبر كند و به ابو بكر ، امر كنيد تا با مردم ، نماز بگزارد » .\r\nعايشه گفت : پدرم ، مردى رقيق القلب ودل‌نازك است و زمانى كه در جاى شما بايستد ، گريه‌اش مىگيرد و توانايى ادامهء نماز را ندارد . اگر به فرد ديگرى جز او براى نماز گزاردن ، امر كنيد ، بهتر است .\r\n\r\n\r\n","description":"","footnote":"\r\n( 1 ) . مسند ابن حنبل ، ج 4 ، ص 322 .\r\n","page_name":" 61 ","page_number":61},
  {"content":"\r\n\r\nحضرت ، دوباره از حال رفت . وقتى حالش بهتر شد ، فرمود : « به بلال ، امر كنيد تا مردم را براى نماز ، باخبر كند و به ابو بكر ، امر كنيد تا با مردم ، نماز بگزارد . شما ، همانند زنان اطراف يوسف هستيد » .\r\nبه بلال ، امر شد و او ، اذان گفت . سپس به ابو بكر ، دستور داده شد . پس ابو بكر ، با مردم ، نماز خواند . « 1 »\r\nپانزده . در حديث ديگرى ، از انس روايت شده : هنگامى كه پيامبر خدا ، بيمار شد همان بيمارىاى كه منجر به وفات ايشان شد ، بلال ، نزد پيامبر خدا آمد و او را از وقت نماز ، آگاه كرد . حضرت فرمود : « بلال ! [ به وقت نماز 
  ] آگاه شدم . هر كه خواست ، نمازش را بخواند و هر كه خواست ، آن را رها كند » .\r\nبلال ، نزد پيامبر خدا باز گشت و عرض كرد : اى پيامبر خدا ! پدر و مادرم ، فداى تو باد ! چه كسى با مردم ، نماز بخواند ؟\r\nحضرت فرمود : « به ابو بكر ، امر كن تا با مردم ، نماز بخواند » .\r\nزمانى كه ابو بكر ، در جايگاه امامت نماز جماعت ايستاد ، بيمارى پيامبر خدا ، رفع شد و . . . . « 2 »\r\n\r\nنقد و بررسى اين حديث\r\nدر حديث يازدهم ، به سنگينى حال پيامبر ( ص ) اشاره شده است ؛ امّا اكنون اين سؤال مطرح مىگردد كه : سنگينى حال ايشان ، چگونه بوده است ؟\r\n\r\n\r\n","description":"","footnote":"\r\n( 1 ) . سنن ابن ماجة ، ج 1 ، ص 390 ، ح 1234 ( كتاب إقامة الصلاة و السنة ) .\r\n( 2 ) . مسند ابن حنبل ، ج 3 ، ص 202 .\r\n","page_name":" 62 ","page_number":62},
  {"content":"\r\n\r\nدر برخى روايات ، از عايشه نقل شده : هنگامى كه حال پيامبر ، كمى بهبود يافت ، به دو نفر تكيه كرد و به سمت مسجد ، حركت كرد و آن قدر توان و قدرت روى پاى خود ايستادن را نداشت كه پاهاىمبارك ايشان ، از شّدت ضعف و درد ، روى زمين كشيده مىشد .\r\nاگر اين حد از ناتوانى ، سبُكىِ حال پيامبر خدا باشد ، پس سنگينى و سختى بيمارى ايشان ، چگونه بوده است ؟ ! سنگينى آن بايد چيزى مانند اغما و بيهوشى باشد . پس در وقتى كه پيامبر خدا در خانهء عايشه ، بسترى بوده و در حال اغما به سر مىبرده ، چه كسى ممكن است كه به بلال گفته باشد : پيامبر خدا فرموده : « بگوييد ابو بكر با مردم ، نماز بخواند » ؟ !\r\n\r\nنماز خواندن پيامبر ( ص ) پشت سر ابو بكر\r\nشانزده . در مسند ابن حنبل ، از عايشه روايت شده : پيامبر خدا ( ص ) در بيمارى وفاتش فرمود : « به ابو بكر ، امر كنيد تا با مردم ، نماز بخواند » . . . .\r\nپس ابو بكر ، نماز خواند و پيامبر ( ص ) پشت سر ابو بكر ، نشسته ، نماز خواند . « 1 »\r\nهفده . در مسند ابن حنبل و أنساب الأشراف بلاذرى ، حديثى آمده كه ما ، آن را از مسند ابن حنبل ، از عايشه نقل مىكنيم : پيامبر خدا ( ص ) در بيمارى منجر به وفاتش ، در پشت سر ابو بكر ، نشسته ، نماز خواند . « 2 »\r\n\r\n\r\n","description":"","footnote":"\r\n( 1 ) . همان ، ج 6 ، ص 159 .\r\n( 2 ) . همان‌جا ؛ أنساب الأشراف ، ج 1 ، ص 555 ؛ تاريخ الإسلام ، ج 1 ، ص 554 ؛ تاريخ ابن كثير ، ج 5 ، ص 234 . ابن كثير ، همچنين به نقل از بيهقى ، از انس ، روايت كرده كه : پيامبر خدا ( ص ) با مردم ، در پشت سر ابو بكر ، در يك لباس ، نماز خواندند . همو مىگويد : اين ، سند خوبى است . بنا بر اين كه صحيح باشد و اين قيد كه آخرين نماز را پيامبر خدا با مردم خوانده ، قيد خوبى است . همچنين ، از حَسَن و انَس ، روايت كرده‌اند كه پيامبر خدا ( ص ) به هنگام بيمارى ، پشت سر ابو بكر ، با رواندازى كه رويش بود ، نماز خواند . بلاذرى ، در أنساب الأشراف ( ج 1 ، ص 555 ) در اين باره ، چهار روايت را نقل كرده است . در تاريخ ابن كثير ( ج 5 ، ص 234 ) نيز دو روايت و در تاريخ الإسلام ( ج 1 ، ص 555 ) ، يك روايت و در الطبقات الكبرى ( ج 2 ، ص 220 و 223 ، چاپ بيروت و ج 2 ، بخش دوم ، ص 20 و 22 و 23 ، چاپ ليدن ) از امّ سلمه و ابو سعيد خدرى نقل شده كه پيامبر خدا ( ص ) در نماز صبح ، به ابو بكر ، اقتدا كرد و با او يك ركعت نمازش را خواند . هنگامى كه ابو بكر ، سلام نماز را داد ، پيامبر ( ص ) ، ركعت آخر نماز را [ خودش 
  ] خواند و بعد [ به خانه 
  ] برگشت .\r\n","page_name":" 63 ","page_number":63},
  {"content":"\r\n\r\n\r\nشادمانى پيامبر ( ص ) از امامت ابو بكر\r\nهجده . در صحيح البخارى و صحيح مسلم و مسند أبي عوانة ، حديثى آمده كه آن را از صحيح البخارى ، به نقل از زُهرى ، از انس بن مالك انصارىكه جزو صحابهء پيامبر ( ص ) بوده‌نقل مىكنيم : پيامبر ( ص ) ، در بيمارى وفات ، پردهء اتاق را كنار زد و در حالى كه ايستاده بود ، به سوى ما نگاه كرد . صورت مباركش از زيبايى و صفا ، همچون ورق قرآن بود .\r\nسپس حضرت ، تبسّمى كرد كه به خنده ، تبديل شد . از شادى حضرت ، نزديك بود كه نمازها به هم بخورد . ابو بكر خواست كه به عقب برگردد تا در صف جماعت ، جاى گيرد ؛ زيرا گمان مىكرد كه پيامبر ( ص ) براى خواندن نماز ، بيرون آمده است . پيامبر ( ص ) به او اشاره كرد كه نماز را تمام كند و پرده را انداخت و در همان روز ، وفات نمود . « 1 »\r\n\r\n\r\n","description":"","footnote":"\r\n( 1 ) . صحيح البخارى ، ج 1 ، ص 87 ؛ مسند أبى عوانة ، ج 2 ، ص 118 و 119 ؛ فتح البارى ، ج 2 ، ص 305 ؛ صحيح مسلم ، ج 2 ، ص 24 ؛ الطبقات الكبرى ، ج 2 ، ص 217 ( چاپ بيروت ) و ج 2 ، بخش دوم ، ص 18 ( چاپ ليدن ) ؛ تاريخ ابن كثير ، ج 5 ، ص 235 ؛ أنساب الأشراف ، ج 1 ، ص 561 ؛ مسند ابن حنبل ، ج 3 ، ص 110 و 163 .\r\n","page_name":" 64 ","page_number":64},
  {"content":"\r\n\r\n\r\nتأمّلى در اين حديث\r\nنمىدانم چرا علماى مكتب خلفا ، فراموش كرده‌اند كه موقعيت جغرافيايى خانهء پيامبر ( ص ) در مدينه ، به گونه‌اى بوده كه در هنگام نماز ، وقتى نمازگزار ، رو به قبله مىايستاده ، خانهء حضرت ، سمت چپ نمازگزار واقع مىشده است ؟ ! با توجّه به اين مطلب ، چگونه امكان داشته كه نمازگزاران ، بدون به هم زدن نماز و بدون برگرداندن كامل صورت به سمت چپ ، چهرهء پيامبر ( ص ) را ديده و حتّى متوجّه تبسّم حضرت شده باشند ؟ ! آيا جعل و نشر اين گونه روايات دروغين ، دليلى جز به اثبات رساندن خلافت ابو بكر ، داشته است ؟ !\r\nنوزده . بخارى و ابو عوانه و ابن حنبل و بَلاذُرى ، حديثى را به نقل از انَس بن مالك ، روايت كرده‌اند كه ما ، آن را از صحيح البخارى ، نقل مىكنيم .\r\nانَس مىگويد : پيامبر ( ص ) سه روز از خانه ، خارج نشد و براى خواندن نماز ، به نزد ما نيامد . پس هنگامى كه وقت نماز شد ، ابو بكر ، براى خواندن نماز ، جلو رفت ، پيامبر خدا ، پردهء اتاق خود را كنار زد و فرمود : . . . تا آخر حديث . « 1 »\r\nبيست . در روايت ديگرى ، انَس مىگويد : مسلمانان ، در نماز صبح روز دوشنبه بودند كه ابو بكر ، به امامت بر ايشان ، نماز مىخواند . « 2 »\r\n\r\n\r\n","description":"","footnote":"\r\n( 1 ) . صحيح البخارى ، ج 1 ، ص 87 ؛ مسند أبى عوانة ، ج 2 ، ص 119 ؛ مسند ابن حنبل ، ج 3 ، ص 211 ؛ أنساب الأشراف ، ج 1 ، ص 561 ( دو روايت ، به نقل از انس ) ؛ فتح البارى ، ج 2 ، ص 306 .\r\n( 2 ) . صحيح البخارى ، ج 1 ، ص 145 و ج 3 ، ص 64 ؛ مسند ابن حنبل ، ج 3 ، ص 196 و 197 ؛ الطبقات الكبرى ، ج 2 ، ص 217 ( چاپ بيروت ) و ج 2 ، بخش دوم ، ص 19 ( چاپ ليدن ) ؛ فتح البارى ، ج 9 ، ص 209 .\r\n","page_name":" 65 ","page_number":65},
  {"content":"\r\n\r\nتمام احاديثى كه تا كنون ذكر كرديم ، مطابق با صحيح البخارى بوده است ، بجز هشت حديث آن .\r\nاز سنن أبى داوود ، يك حديث و از سنن ابن ماجة ، دو حديث و از مسند ابن حنبل هم پنج حديث ، نقل شده است . اينها همه در جهت اثبات خلافت ابو بكر ، به كار گرفته شده است .\r\n\r\nدليل خلافت ابو بكر ، امامت يافتن اوست\r\nبيست و يك . حسن بصرى مىگويد : پيامبر خدا ( ص ) در حالى كه بيمارى آخر عمرش را مىگذراند ، ابو بكر را مأمور كرد كه با مردم ، نماز بخواند . حسن بصرى ، علّت امامت يافتن ابو بكر را اين چنين ، بيان مىكند : تا مردم بدانند كه به خدا سوگند - ، صاحب و سرپرستشان بعد از پيامبر ، كيست . « 1 »\r\nعمر بن عبد العزيز ، شخصى را نزد حسن بصرى فرستاد تا سؤال كند : آيا پيامبر خدا ، ابو بكر را به جانشينى برگزيد ؟\r\nحسن بصرى ، در پاسخ او گفت : آيا رفيق تو در شكّ است ؟ سوگند به آن خدايى كه جز او خدايى نيست ، قطعاً او را به جانشينى ، انتخاب كرد ؛ زيرا تنها او را به نماز ، امر كرد ، نه ديگران را ، و ابو بكر ، از خدا مىترسيد كه سرْ خود ، بر اين مسند ، تكيه زند . « 2 »\r\nبيست و دو . ابو عوانه ( م 316 ق ) ، در مسند خود ، بعد از روايت نمودن بعضى از احاديث ذكر شده ، مىگويد : اين احاديث ، خلافت\r\n\r\n\r\n","description":"","footnote":"\r\n( 1 ) . أنساب الأشراف ، ج 1 ، ص 560 . امّا با توجّه به منابع درجهء اوّل تاريخى ، مردم ، شكّى نداشتند كه على ( ع ) ، بعد از پيامبر ( ص ) ، جانشين و وصىّ ايشان است .\r\n( 2 ) . همان ، ص 561 .\r\n","page_name":" 66 ","page_number":66},
  {"content":"\r\n\r\nو جانشينى ابو بكر را پس از پيامبر ( ص ) آشكار مىكند ؛ زيرا پيامبر خدا ( ص ) فرمود : « بايد آگاه‌ترين شما به قرائت قرآن ، بر شما امامت كند » ، و در ميان اصحاب پيامبر ، افرادى بودند كه از ابو بكر ، به قرائت قرآن ، استادتر و آگاه‌تر بودند ، و در ميان اصحاب پيامبر خدا ، افرادى بودند كه از جهت صوت ، صوتشان براى قرائت قرآن ، بلندتر و آشكارتر از ابو بكر بود . همچنين ، به پيامبر ( ص ) بارها و بارها گفته شد : به كسى جز ابو بكر ، امر كنيد تا با مردم ، نماز بخواند . ابو بكر ، توانايى اين كار را ندارد . او مردى رقيق القلب و دل‌نازك است و در نمازش ، گريه مىكند .\r\nبا وجود اين سخنان ، حضرت ، غير از ابو بكر ، به كسى براى اين كار ، امر نكرد و به غير او ، براى اين امر ، راضى نشد . حتّى بر اساس نقل ابو مسعود انصارى ، پيامبر ( ص ) فرموده بود : « هيچ مردى در دوران قدرت و سلطنت خويش ، نبايد به ديگرى اقتدا كند » . « 1 »\r\nاينها همه دلالت مىكنند كه او بعد از پيامبر ( ص ) خليفه و جانشين ايشان است .\r\nابن كثير ، بعد از آوردن بخش عمده‌اى از احاديث ياد شده و بعد از تلاش براى حلّ تناقض‌هاى اين احاديث ، مىگويد : مقصود از احاديث ياد شده ، اين است كه پيامبر خدا ، ابو بكر را براى امامت نماز ، بر تمام صحابه ، مقدّم داشت ؛ همان نمازى كه از بزرگ‌ترين اركان عملى اسلام است . « 2 »\r\n\r\n\r\n","description":"","footnote":"\r\n( 1 ) . مسند أبى عوانة ، ج 2 ، ص 120 .\r\n( 2 ) . تاريخ ابن كثير ، ج 5 ، ص 236 .\r\n","page_name":" 67 ","page_number":67},
  {"content":"\r\n\r\nشيخ ابو الحسن اشعرى « 1 » نيز مىگويد : اين كه پيامبر خدا ، ابو بكر را براى نماز خواندن ، مقدّم داشته است ، جزو بديهيات و ضروريات اسلام است .\r\nسپس مىافزايد : مقدّم داشتن ابو بكر براى نماز ، دليل اين است كه ابو بكر ، داناترينِ صحابه و آگاه‌ترينِ ايشان به قرائت قرآن بود . « 2 »\r\nبيست و سه . در حديثى كه علما بر صحّت آن ، اتّفاق نظر دارند ، ثابت شده كه پيامبر خدا ( ص ) فرمود : « قوم را آگاه‌ترينِ ايشان به قرائت قرآن ، امامت كند ، و اگر در قرائت قرآن ، دو نفر با هم برابر بودند ، داناترينِ ايشان به سنّت رسول ، و اگر در سنّت نيز با هم برابر بودند ، مسن‌ترينِ ايشان ، و اگر در سن هم برابر بودند ، آن شخصى كه زودتر اسلام آورده ، امامت خواهد كرد » .\r\nابن كثير مىگويد : شايسته است كه اين كلام اشعرى ، با آب طلا ، نوشته شود .\r\nبعد مىگويد : آرى . تمام شروط امامت ، در ابو بكر ، جمع شده بود . « 3 »\r\n\r\nامامت ابو بكر در روايات مكتب خلفا\r\nبيست و چهار . از مواردى كه در اين زمينه ، نقل شده و حتّى مادر فرزندْ مُرده را به هم خنده مىاندازد ، حديثى است كه علماى اهل سنّت از\r\n\r\n\r\n","description":"","footnote":"\r\n( 1 ) . ابوالحسن على بن اسماعيل بصرى ( م ح 324 ق ) ، متكلّم معروف و مؤسّس مذهب اشعرى در كلام و عقايد ، كه در 86 سالگى در بغداد ، درگذشت ( دائرة المعارف فارسى ، ج 1 ، ص 156 ) .\r\n( 2 ) . تاريخ ابن كثير ، ج 5 ، ص 236 .\r\n( 3 ) . همان جا .\r\n","page_name":" 68 ","page_number":68},
  {"content":"\r\n\r\nعلى ( ع ) روايت مىكنند و در آن ، حسن بصرى ، از على ( ع ) نقل مىكند كه : « وفات پيامبر خدا ، ناگهانى نبود ؛ بلكه ايشان ، پس از يك دورهء بيمارى ، وفات كرد . در دوران بيمارى ، بلال ، نزد پيامبر ( ص ) آمده ، ايشان را از رسيدن وقت نماز ، آگاه مىكرد . پيامبر ( ص ) نيز هر بار مىفرمود : \" به ابو بكر بگوييد تا با مردم ، نماز بخواند \" .\r\nايشان ، در حالى اين سخن را بيان مىفرمود كه مرا مىديد . هنگامى كه پيامبر خدا ، وفات كرد ، مسلمانان ديدند كه پيامبر خدا ( ص ) در امر دينشان ، به ابو بكر ولايت بخشيده است . آنها هم در امر دنياى خويش ، به ابو بكر ، ولايت دادند » . « 1 »\r\nبيست و پنج . در حديث ديگرى ، نقل شده كه على ( ع ) فرمود : « زمانى كه پيامبر خدا ( ص ) قبضِ روح شد ، در كار خويش انديشيديم . ديديم كه پيامبر خدا ، ابو بكر را در نماز ، مقدّم داشته است . ما هم براى دنياى خويش ، همان كسى را كه پيامبر ( ص ) براى دين ما پسنديده بود ، انتخاب كرديم و ابو بكر را براى امامت امّت ، مقدّم كرديم » . « 2 »\r\nانس ، همچنين مىگويد : على ( ع ) فرمود : « پيامبر خدا ، بيمار شد و ابو بكر را به نماز خواندن [ با مردم 
  ] ، امر كرد ، در حالى كه مرا مىديد . پس هنگامى كه ايشان ، وفات نمود ، مسلمانان ، كسى را اختيار كردند كه پيامبر خدا در امر دين مسلمانان ، به او راضى بود . پس مسلمانان ، ولايت ابو بكر را پذيرفتند و - به خدا سوگند - ، براى ابو بكر ، اهليت ولايت ، وجود داشت . ديگر چه عاملى مىتوانست ابو بكر را از مقامى كه پيامبر خدا ( ص ) به او عطا كرده بود ، بر كنار بدارد ؟ ! » . « 3 »\r\n\r\n\r\n","description":"","footnote":"\r\n( 1 ) . أنساب الأشراف ، ج 1 ، ص 558 .\r\n( 2 ) . همان ، ص 560 .\r\n( 3 ) . همان‌جا .\r\n","page_name":" 69 ","page_number":69},
  {"content":"\r\n\r\n\r\nنقد و بررسى اين احاديث\r\nسستى و دروغ بودن اين احاديث را ، هنگامى كه به ديگر متون حديثى و تاريخى مراجعه مىكنيم ، در مىيابيم و مىبينيم كه چگونه علماى مكتب خلفا ، در جهت اثبات خلافت ابو بكر ، از هيچ كارى دريغ نكرده‌اند و حتّى در اين راه ، شخصيت و مكانت افرادى همچون پيامبر اكرم و امام على ( ع ) را تضييع كرده ، نسبت‌هاى ناصحيحى به ايشان داده‌اند ؛ زيرا حضرت امير ( ع ) ، پس از وفات پيامبر ( ص ) شب‌ها حضرت زهرا ( س ) را بر چارپايى مىنشانْد و به درِ خانهء انصار مىبُرد و از آنان مىخواست تا او را در باز پس گرفتن حقّش ، يارى دهند .\r\nفاطمه ( س ) نيز آنان را به يارى على ( ع ) فرا مىخواند ؛ امّا انصار ، در پاسخ ايشان ، گفتند : اى دختر پيامبر ! ما با ابو بكر ، بيعت كرده‌ايم و كار از كار ، گذشته است . اگر پسرعمويت براى به دست گرفتن زمام خلافت ، بر ابو بكر پيشى گرفته بود ، البته ما ابو بكر را نمىپذيرفتيم !\r\nعلى ( ع ) نيز در پاسخ آنان فرمود :\r\nأكنت أترُكُ رسول الله ( ص ) ميّتاً فى بيته لا اجهّزهُ و أخرج إلى النّاس انازعهم فى سلطانه ؟\r\nآيا انتظار داشتيد كه جنازهء پيامبر خدا ( ص ) را بدون غسل و كفن ، در خانه‌اش رها مىكردم و براى به دست گرفتن حكومت او ، با مردم ، درگير مىشدم ؟ !\r\nحضرت زهرا ( س ) نيز اضافه كرد : « ابو الحسن ، آنچه را كه شايسته بود ، انجام داد ؛ ولى مردم ، كارى كردند كه سال‌ها بعد ، خدا به حسابشان خواهد رسيد و بايد جوابگوى آن باشند » . « 1 »\r\n\r\n\r\n","description":"","footnote":"\r\n( 1 ) . سقيفه ، سيّد مرتضى عسكرى ، ص 86 ( به نقل از : شرح نهج البلاغة ، ابن ابى الحديد ، ج 6 ، ص 28 ، از السقيفةى جوهرى ) .\r\n","page_name":" 70 ","page_number":70},
  {"content":"\r\n\r\nهمچنين حضرت امير ( ع ) در « خطبهء شقشقيه » - كه درد دل‌هاى ايشان از ماجراى سقيفه و غصب خلافت است - ، مىفرمايد :\r\nآگاه باشيد ! به خدا سوگند ، ابو بكر ، جامهء خلافت را بر تن كرد ، در حالى كه مىدانست جايگاه من نسبت به حكومت ، چون محور آسيا به آسياست كه دور آن حركت مىكند . . . . پس من ، رَداى خلافت را رها كردم و دامن جمع نموده ، از آن كناره‌گيرى كردم . در اين انديشه بودم كه آيا دستِ تنها ، براى گرفتن حقّ خود ، به پا خيزم ، يا در اين محيط خفقان‌زا و تاريكىاى كه به وجود آورده‌اند ، شكيبايى پيشه سازم ؟ . . . پس صبر كردم ، در حالى كه گويا خار در چشم و استخوان در گلويم مانده بود . . . . شگفتا ! ابو بكر كه در حيات خود ، از مردم مىخواست عذرش را بپذيرند ، « 1 » چگونه در هنگام مرگ ، خلافت را به عقد ديگرى در آورد ؟ ! . . . « 2 »\r\nابو بكر جوهرى ، نقل كرده است كه على ( ع ) در آن هنگام كه ناخواسته ، به مسجد برده مىشد تا با ابو بكر ، بيعت كند ، فرمود : « من به حكومت و فرمان‌روايى ، از شما سزاوارترم . پس با شما بيعت نمىكنم . اين شماييد كه بايد با من ، بيعت كنيد . . . » . « 3 »\r\n\r\nكلام انصار بعد از وفات پيامبر ( ص )\r\nبيست و شش . بعد از مجموعه رواياتى كه ذكر كرديم ، روايتى كه خواهيم آورد ، تعجّب‌آور و شگفت‌انگيز ، نخواهند بود . در اين روايت ، از زرّ بن\r\n\r\n\r\n","description":"","footnote":"\r\n( 1 ) . ابو بكر ، بارها مىگفت : « أقيلونى فلستُ بخيركم ؛ مرا رها كنيد [ و از خلافت ، معذور داريد 
  ] ؛ زيرا من ، بهتر از شما نيستم » .\r\n( 2 ) . نهج البلاغة ، خطبهء سوم ، ترجمهء محمّد دشتى .\r\n( 3 ) . سقيفه ، سيّد مرتضى عسكرى ، ص 83 - 84 ( به نقل از : شرح نهج البلاغة ، ابن ابى الحديد ، ج 6 ، ص 285 ) .\r\n","page_name":" 71 ","page_number":71},
  {"content":"\r\n\r\nحُبَيش ، از عبد الله نقل شده كه گفت : وقتى پيامبر خدا وفات نمود ، انصار گفتند : از ما ، كسى امير باشد و از شما ( مهاجران ) هم ، كسى امير باشد .\r\nعمر ، نزد انصار آمد و گفت : اى گروه انصار ! مگر نمىدانيد كه پيامبر خدا در روزهاى آخر عمر ، به ابو بكر ، امر كرد تا با مردم ، نماز بخواند ؟\r\nانصار گفتند : چرا .\r\nعمر گفت : كدام‌يك از شما ، دلش راضى مىشود كه بر ابو بكر ، پيشى بگيرد ؟\r\nانصار گفتند : به خدا پناه مىبريم از اين كه بر ابو بكر ، پيشى بگيريم ! « 1 »\r\n\r\nنقد و بررسى اين حديث\r\nبيست و هفت . چنان كه ديديم ، بزرگان مكتب خلفا ، با تكيه بر اين احاديث ، بر خلافت ابو بكر ، استدلال مىكنند . نمىدانم چگونه اين علماى بزرگ ، آنچه را بخارى در صحيح خود روايت كرده كه سالم ، آزاد شدهء ابو حُذَيفه ، بر مهاجران و اصحاب پيامبر ( ص ) در مسجد قبا ، امامت مىكرد ، در حالىكه در ميان آن مجموعه از اصحاب پيامبر ( ص ) ، ابو بكر و عمر نيز بودند ؟ . . . . « 2 »\r\nشايان ذكر است كه ابو بكر ، در آن جا ، مأموم بوده است و به كسى اقتدا مىكرده كه از مَوالى ( آزاد شدگان ) بوده است .\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 224 ( چاپ بيروت ) و ج 2 ، بخش دوم ، ص 23 ( چاپ ليدن ) . بلاذرى نيز آن را در أنساب الأشراف ( ج 1 ، ص 580 ) ، به سندش ، از زرّ بن حبيش ، از عبد الله بن مسعود ، نقل كرده است .\r\n( 2 ) . صحيح البخارى ، ج 4 ، ص 160 ( كتاب الأحكام ، باب « استقصاء الموالى » ) .\r\n","page_name":" 72 ","page_number":72},
  {"content":"\r\n\r\nبيست و هشت . در سنن أبى داوود و مسند ابن حنبل ، روايت شده است كه پيامبر ( ص ) ، ابن امّ مكتوم را در مدينه ، به جانشينى خود برگزيد . « 1 »\r\nبيست و نُه . در مسند ابن حنبل ، روايت شده : ابن امّ مكتوم ، با مردم نماز مىخواند ، در حالى كه نابينا بود . « 2 »\r\nسى . در المغازى واقدى ( م 207 ق ) و الطبقات الكبرىى ابن سعد و السيرة النبويةى ابن هشام ، روايت شده : پيامبر خدا ، ابن امّ مكتوم را درغزوه‌هاى بدر « 3 » و احد « 4 » و بنى نضير « 5 » و احزاب « 6 » و بنى قُرَيظه « 7 » و نيز فتح مكّه « 8 » و غزوات ديگر ، « 9 » جانشين خود در مدينه ، قرار داده بود .\r\nسى و يك . واقدى و ابن مسعود ، روايت كرده‌اند كه : ابن امّ مكتوم ، با مردم براى نماز جمعه ، حاضر مىشد و كنار منبر ، خطبه مىخواند و منبر را سمت چپ خود ، قرار مىداد . « 10 »\r\n\r\n\r\n","description":"","footnote":"\r\n( 1 ) . سنن أبى داوود ، ج 2 ، ص 43 ؛ مسند ابن حنبل ، ج 3 ، ص 132 ؛ الطبقات الكبرى ، ج 4 ، ص 209 .\r\n( 2 ) . مسند ابن حنبل ، ج 3 ، ص 192 .\r\n( 3 ) . الطبقات الكبرى ، ج 2 ، ص 27 ( چاپ بيروت ) و ج 2 ، بخش يكم ، ص 18 ( چاپ ليدن ) .\r\n( 4 ) . همان ، ج 2 ، ص 31 ( چاپ بيروت ) و ج 2 ، بخش يكم ، ص 27 ( چاپ ليدن ) ؛ المغازى ، ص 199 و 277 .\r\n( 5 ) . همان ، ج 2 ، ص 58 ( چاپ بيروت ) و ج 2 ، بخش يكم ، ص 47 ( چاپ ليدن ) ؛ السيرة النبوية ، ابن هشام ، ج 3 ، ص 192 .\r\n( 6 ) . المغازى ، ص 441 ؛ الطبقات الكبرى ، ج 2 ، بخش يكم ، ص 47 ( چاپ ليدن ) ؛ السيرة النبوية ، ابن هشام ، ج 3 ، ص 235 .\r\n( 7 ) . المغازى ، ص 496 ؛ الطبقات الكبرى ، ج 2 ، ص 74 ( چاپ بيروت ) و ج 2 ، بخش يكم ، ص 53 ( چاپ ليدن ) ؛ السيرة النبوية ، ج 3 ، ص 252 .\r\n( 8 ) . الطبقات الكبرى ، ج 2 ، ص 139 ( چاپ بيروت ) و ج 2 ، بخش يكم ، ص 97 ( چاپ ليدن ) .\r\n( 9 ) . ر . ك : السيرة النبوية ، ابن هشام ، ج 2 ، ص 425 و ج 3 ، ص 53 ، 321 و 327 ؛ المغازى ، ص 197 ، 537 ، 547 و 573 ؛ أنساب الأشراف ، ج 1 ، ص 311 .\r\n( 10 ) . المغازى ، واقدى ، ص 184 ؛ الطبقات الكبرى ، ج 4 ، ص 209 .\r\n","page_name":" 73 ","page_number":73},
  {"content":"\r\n\r\nنمىدانم چگونه علماى بزرگ ، فراموش كرده‌اند آنچه را كه بخارى در صحيح خود ، در « كتاب الصَلاة » ، در بارهء اين موارد ، بيان كرده :\r\n1 ) باب امامت برده و آزاد شده ؛\r\n2 ) باب رواياتى كه مىگويند : ذَكْوان ، بردهء عايشه ، از روى قرآن ، عهده‌دار امامت عايشه شد ؛ « 1 »\r\n3 ) باب امامت فرزندان نامشروع و بَدَوى ؛\r\n4 ) باب امامت نوجوانى كه به سنّ بلوغ ، نرسيده باشد . « 2 »\r\n\r\nامامت نوجوانى كه به سن بلوغ ، نرسيده بود\r\nسى و دو . در باب فتح مكّه ، از عمرو بن سلمه ، نقل شده كه قومش ، او را براى امامت در نماز ، مقدّم داشتند ؛ زيرا او بيشتر از همه ، قرآن مىدانست .\r\nاو مىگويد : مرا به امامت در نماز ، مقدّم داشتند ، در حالى كه شش يا هفت ساله بودم و بر تن من ، لباسى بود كه به خاطر شكاف و پارگى آن ، در هنگام سجده ، از روى بدنم كنار مىرفت . زنى از نمازگزاران قبيله گفت : آيا بدن قارى قرآنتان را نمىپوشانيد ؟ !\r\nلذا براى من ، لباسى خريدند و چيزى مانند آن لباس ، مرا خوش‌حال نكرد . « 3 »\r\nسى و سه . اين حديث ، در سنن أبى داوود ، چنين آمده : پيوسته ، قومم را در گليمى ( پوششى ) كه شكافى داشت و زمانى كه نماز مىخواندم ، پشت بدنم نمايان مىشد ، امامت مىكردم .\r\n\r\n\r\n","description":"","footnote":"\r\n( 1 ) . چون در نماز ، سوره‌هاى طولانى را مىخواندند ، لذا ذَكوان در امامت نماز ، از روى قرآن ، قرائت مىكرد .\r\n( 2 ) . صحيح البخارى ، ج 1 ، ص 90 ( كتاب الصلاة ، باب « إمامة الصبى » ) .\r\n( 3 ) . همان ، ج 3 ، ص 44 ؛ فتح البارى ، ج 9 ، ص 84 .\r\n","page_name":" 74 ","page_number":74},
  {"content":"\r\n\r\nدر روايت ديگرى ، از او نقل شده : در حالى بر قبيله‌ام ، امامت مىكردم كه بر تنم ، گليمى كوچك و زرد رنگ بود و زمانى كه به سجده مىرفتم ، [ بدنم 
  ] آشكار مىشد . يكى از زنان قبيله گفت : عورت قارىتان را از ما بپوشانيد !\r\nپس براى من ، لباسى عمّانى خريدند . . . . « 1 »\r\nبراى امامت جماعت ، نه تنها عدالت شرط نيست ، بلكه داشتن دين درست نيز لزومى ندارد .\r\nسى و چهار . بخارى ، در باب امامت شخص منحرف و بدعت‌گذار ، آورده است : حسن بصرى گفت : پشت سرِ كسى كه منحرف و بدعت‌گذار است ، نماز بخوان . بدعت او ، عليه خود او به ضرر خود اوست . « 2 »\r\nهمچنين ، در همين باب ، از زُهرى روايت كرده كه گفت :\r\nما معتقد نيستيم كه مُخنَّث ( مرد زن‌نما ) ، امام جماعت بشود ، مگر هنگام ضرورت . « 3 »\r\nسى و پنج . صحابى كثير الروايه ، ابو هُرَيره نيز روايت كرده است : پيامبر خدا فرمود : « نمازى كه واجب شده ، واجب است پشت سرِ هر مسلمانى خوانده شود ، نيكوكار باشد يا بدكار ، اگر چه به گناهان كبيره نيز آلوده باشد . « 4 »\r\n\r\n\r\n","description":"","footnote":"\r\n( 1 ) . سنن أبى داوود ، ج 1 ، ص 159 - 160 . نيز ، ر . ك : سنن النسائى ، ج 1 ، ص 127 كه عبارت : « تكشف عورة الإمام الصبى صوناً له عن التبذّل » ، از آن ، حذف شده است .\r\n( 2 ) . صحيح البخارى ، ج 1 ، ص 90 ( كتاب الصلاة ، باب « إمامة المفتون » ) .\r\n( 3 ) . همان جا .\r\n( 4 ) . سنن أبى داوود ، ج 1 ، ص 80 ( كتاب الصلاة ، باب « إمامة البر و الفاجر » ) .\r\n","page_name":" 75 ","page_number":75},
  {"content":"\r\n\r\nنمىدانم چگونه برخى علما ، اين آرا و نظريات را فراموش كرده‌اند و از امامت جماعت يافتن ابو بكر در ايام بيمارى وفات پيامبر ( ص ) ، خلافت و جانشينى او را نتيجه گرفته‌اند ؟\r\n\r\nنقد و بررسى اين احاديث\r\nاز اين مهم‌تر ، چگونه تناقضات روشن و آشكار در بين احاديثى كه در گذشته ، در داستان نماز ابو بكر آورديم ، بر علما مخفى مانده است :\r\n1 . آيا پيامبر ( ص ) از ديگر همسرانش اجازه گرفت تا ايام بيمارى خود را در خانهء عايشه سپرى كند و به حضرت ، اجازه داده شد تا در روزى كه نوبت عايشه نبود ، به خانهء عايشه ، انتقال داده شود ؟\r\n2 . پيامبر ( ص ) ، پيوسته نوبت همسرانش را مراعات مىكرد و مىفرمود : « من ، فردا كجا هستم ؟ » ، در حالى كه مشتاق بود تا روزى كه نوبت عايشه است ، برسد ، و زمانى كه نوبت عايشه شد ، حضرت ، در خانهء او آرام گرفت و درآن روزى كه نوبت عايشه نبود ، به خانهء او نرفت ؟\r\nبه راستى ، آن روز در خانهء عايشه ، چه گذشت ؟ پيامبر ( ص ) چه چيزى را درخواست مىكرد ؟ آيا پيامبر ( ص ) ، على ( ع ) را خواست ؛ امّا نزد ايشان ، از ابو بكر و عمر و عبّاس ، نام بردند و حضرت ، موافقت نمود كه آنها نيز بيايند و هنگامى كه ابو بكر حاضر شد ، حضرت ، به او امر كرد كه با مردم ، نماز بخواند ؟\r\n3 . با اين كه پيامبر ( ص ) پيوسته از حال مىرفت و زمانى كه حالش بهتر شد ، وضو گرفت تا براى نماز ، حاضر شود و وقتى كه ارادهء برخاستن مىكرد ، از حال مىرفت ، در چنين شرايطى فرمود : « به ابو بكر ، امر كنيد كه با مردم ، نماز بخواند » ؟\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n4 . آيا بلال ، نزد پيامبر خدا ( ص ) آمد تا ايشان را از رسيدن وقت نماز ، آگاه كند و حضرت فرمود : « اى بلال ! از وقت نماز ، آگاه شدم . هر كه خواست ، نماز بخواند ، و هر كه خواست ، برود » ، يا پيامبر ( ص ) به بلال ، امر كرد تا او را از فرار سيدن وقت نماز ، آگاه كند ؟\r\n5 . آيا پيامبر ( ص ) فرمود : « به كسى ، امر كنيد تا با مردم نماز بخواند » . ابن زمعه ، نزد عمر رفت و او را خبر كرد تا با مردم ، نماز بخواند . زمانى كه پيامبر ( ص ) صداى او را شنيد ، فرمود : « نه . خدا ، اين را نمىپذيرد » ؟\r\n6 . آيا پيامبر خدا ( ص ) به ابو بكر ، امر كرد تا با مردم ، نماز بخواند . عايشه ، چندين بار نزد پيامبر خدا ( ص ) رفت تا اين كه حضرت ، عمر را براى امامت ، تعيين كند ؛ ولى پيامبر خدا ( ص ) نپذيرفت و فرمود : « شما ، همانند زنان اطراف يوسف هستيد » ؟\r\nبه راستى ، چه كسى مخاطب اين كلام پيامبر ( ص ) بود ؟ عايشه يا حفصه ؟ و چه كسى ، عمر را براى خواندن نماز ، دعوت كرد ؟ آيا ابو بكر ، عمر را به نماز ، دعوت كرد و او نپذيرفت و گفت : « تو به نماز خواندن ، شايسته‌ترى » ، يا ابن زمعه ، عمر را براى نماز ، دعوت كرد . پس او پذيرفت و نماز خواند و حضرت ، از اين كار ، غضبناك شد ؟ و آيا آخرين ديدار مردم با پيامبر ( ص ) ، زمانى بود كه او پشت سرِ ابو بكر ، نشسته ، نماز مىخواند ، يا هنگامى بود كه پردهء خانهء عايشه را كنار زد و مردم ، در صف‌هاى جماعت ، پشت سر ابو بكر بودند ؟\r\n\r\nامامت يافتن ابو بكر در منابع تاريخى\r\nتمام مشكلات و تناقضاتى كه تا كنون بيان كرديم ، مربوط به روايات كتب صحاح و سنن و مسانيدِ مكتب خلفاست . زمانى كه به منابع\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nتاريخى مراجعه مىكنيم ، باز هم تناقضات تازه و بيشتر از آنچه تا كنون بيان كرديم ، مىيابيم .\r\nسى و شش . در أنساب الأشراف ، از عايشه نقل شده است : پيامبر خدا ( ص ) فرمود : « مرا به خانهء عايشه ، انتقال دهيد » .\r\nزمانى كه اين سخن را شنيدم ، برخاستم . من خدمتكارى نداشتم كه كارهاى خانه را انجام دهد . پس خودم خانه‌ام را جارو كردم و براى ايشان ، رخت‌خواب ، پهن كردم و زير سرِ ايشان ، متكايى قرار دادم كه درونش از گياه خشكى [ پُر شده 
  ] بود . پيامبر ( ص ) به هنگام نماز فرمود : « كسى را به دنبال ابو بكر بفرست تا براى مردم ، امامت كند » .\r\nكسى را به دنبال ابو بكر فرستادم . او هم برايم پيغام فرستاد كه : من پير شده‌ام و توانايى عهده‌دارشدن مسئوليت‌هاى پيامبر ( ص ) و ايستادن در جاى ايشان را ندارم . تو پيامبر خدا ( ص ) را به عمر ، راه‌نمايى كن و در اين كار ، از حفصه ، كمك بگير .\r\nمن هم اين كار را انجام دادم . پيامبر ( ص ) فرمود : « شما ، همانند زنان اطراف يوسف هستيد . كسى را به دنبال ابو بكر بفرست » . « 1 »\r\nسى و هفت . در الطبقات الكبرىى ابن سعد ، چنين روايت شده : پيامبر ( ص ) در حال بيمارى ، به ابو بكر فرمود : « با مردم ، نماز بخوان » .\r\nسپس حضرت ، احساس سبُكى كرد ( سنگينى بيمارى ايشان ، كمتر شد ) و در حالى كه ابو بكر با مردم ، نماز مىخواند ، حضرت ، از خانه خارج شده ، به مسجد پا نهاد ؛ ولى ابو بكر ، متوجّه حضور ايشان نشد تا اين كه پيامبر خدا ( ص ) دستش را روى شانهء ابو بكر ، قرار داد . ابو بكر ، به\r\n\r\n\r\n","description":"","footnote":"\r\n( 1 ) . أنساب الأشراف ، ج 1 ، ص 553 - 554 .\r\n","page_name":" 78 ","page_number":78},
  {"content":"\r\n\r\nعقب برگشت و پيامبر ( ص ) در سمت راست ابو بكر نشست . او نمازش را ادامه داد و پيامبر ( ص ) هم با او ، نماز خواند . زمانى كه نماز ، تمام شد ، حضرت فرمود : « هرگز پيامبرى قبضِ روح نشد ، مگر اين كه مردى از امّتش بر او امامت كرد » . « 1 »\r\nسى و هشت . در الطبقات الكبرىى ابن سعد و أنساب الأشراف بلاذرى ، از فضيل بن عمرو فقيمى نقل شده كه گفت : ابو بكر ، در زمان حيات پيامبر ( ص ) ، سه بار با مردم ، نماز خواند . « 2 »\r\nابن سعد و بلاذرى ، شبيه همين روايت را از عِكرمه نيز نقل كرده‌اند . « 3 »\r\nسى و نُه . در حديث ديگرى آمده كه در ايام بيمارى پيامبر ( ص ) ، ابو بكر ، هفده بار با مردم ، نماز خواند . « 4 »\r\nچهل . بَلاذُرى ، به نقل از مِنهال بن عمر ، از سويد بن غَفله ، از على ( ع ) روايت مىكند كه ايشان فرمود : « پيامبر خدا ( ص ) ابو بكر را براى امامت نماز مؤمنان ، انتخاب كرد و او در زمان حيات پيامبر ( ص ) ، نُه روز با مردم ، نماز خواند » . « 5 »\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 222 ( چاپ بيروت ) و ج 2 ، بخش دوم ، ص 22 ( چاپ ليدن ) ، از محمّد بن قيس ، عبارت ، بدين صورت نقل شده : « لم يقبض نبى حتّى يؤمة رجل من امّته » ، يعنى لفظ « قطّ ( هرگز ) » را ندارد .\r\n( 2 ) . الطبقات الكبرى ، ج 3 ، ص 224 ( چاپ بيروت ) و ج 2 ، بخش دوم ، ص 23 ( چاپ ليدن ) ؛ أنساب الأشراف ، ج 1 ، ص 558 .\r\n( 3 ) . الطبقات الكبرى ، ج 3 ، ص 180 ( چاپ بيروت ) و ج 1 ، بخش دوم ، ص 127 ( چاپ ليدن ) .\r\n( 4 ) . همان ، ج 2 ، ص 223 ( چاپ بيروت ) و ج 2 ، بخش دوم ، ص 23 ( چاپ ليدن ) ؛ تاريخ ابن كثير ، ج 5 ، ص 235 . راويان ديگر ، آورده‌اند كه ابو بكر ، بيست مرتبه با مردم ، نماز خواند .\r\n( 5 ) . أنساب الأشراف ، ج 1 ، ص 555 .\r\n","page_name":" 79 ","page_number":79},
  {"content":"\r\n\r\nچهل و يك . ابن سعد ، به نقل از محمّد بن قيس ، روايت كرده است كه : پيامبر خدا ( ص ) ، سيزده روز ، بيمار بود و هر زمانى كه احساس سبُكى مىكرد ، به مسجد مىآمد و با مردم ، نماز مىخواند ، و هر گاه ، احساس سنگينى مىكرد ، ابو بكر ، نماز مىخواند . « 1 »\r\n\r\nمأموريت يافتن ابو بكر و عمر به فرماندهى اسامه و لزوم اطاعت از او\r\nاحاديث فراوانى كه در كتب صحاح و سنن و مسانيد و كتب سيرهء نبوى و تواريخ معتبر نزد علماى مكتب خلفا آمده ، نشان دهندهء حوادث شگفت‌آورى هستند كه به هيچ وجه از صحّت ، برخوردار نيستند ، چنان كه نتايجى را كه از اين احاديث ، استنباط كرده و بدانها دل بسته‌اند ، به هيچ وجه ، صحيح نيستند ؛ زيرا درست در همين زمانى كه در اين احاديث نقل شده ، پيامبر خدا ، ابو بكر و عمر و ديگر مهاجران و انصار را براى جنگ با روم ، به فرماندهى اسامه فرا خوانده و بسيج كرده بود . چگونه ممكن است در همين حال ، يكى از اين دو را براى امامت مردم ، معين كرده و با شدّت ، بر آن تأكيد كرده باشد ، حال آن كه پيامبر ( ص ) ، مكرّر تأكيد مىكرد : « لشكر اسامه را راه بيندازيد » و كسى را كه از همراهى با اين لشكر ، سرپيچى كند ، لعنت كرد .\r\nمورّخان مىگويند : « 2 » روز دوشنبه ، دوم صفر سال يازدهم هجرى ، پيامبر خدا ( ص ) به مردم دستور داد تا براى جنگ با روم ، آماده شوند و فرداى آن روز ، اسامة بن زيد را به نزد خويش ، فرا خواند و فرمود : « به سمت مكانى كه پدرت در آن كشته شد ، برو و لشكر را بر دشمن ، بتازان .\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 190 .\r\n( 2 ) . خلاصه‌اى از : الطبقات الكبرى ( ج 2 ، ص 190 ) و عيون الأثر ( ج 2 ، ص 281 ) آورده شده است .\r\n","page_name":" 80 ","page_number":80},
  {"content":"\r\n\r\nتو را فرمانده اين لشكر ، قرار دادم » . . . . امّا روز چهارشنبه ، پيامبر خدا ( ص ) بيمار شد ، تب كرد و سردرد ، بر ايشان ، غلبه كرد . فرداى آن روز ، حضرت ، پرچم جنگ را به دست اسامه سپرد و به او فرمود : « به نام خدا و در راه خدا ، با كسانى كه به خدا كفر ورزيده‌اند ، بجنگ » .\r\nاسامه ، با پرچم جنگ ، از شهر خارج شد و آن پرچم را به بُريدة بن حَصيب اسلَمىسپرد و لشكر را در جُرف ، « 1 » تشكيل داد ، و هيچ كس از مهاجران نخستين و انصار ، باقى نمانده بودند ، مگر براى اين جنگ ، فرا خوانده شده بودند و در ميانشان ، كسانى چون : ابو بكر و عمر بن خطّاب و ابو عبيدة بن جرّاح و سعد بن ابى وقّاص و سعيد بن زيد و قتادة بن نعمان و سلمة بن اسلم ، حضور داشتند .\r\nالبته افرادى در لشكر بودند كه به فرماندهى اسامه ، خُرده گرفته ، مىگفتند : پيامبر ( ص ) ، اين نوجوان را بر مهاجران ، امير قرار داده است .\r\nپيامبر خدا ( ص ) از شنيدن اين سخن ، به شّدت خشمگين شد ، از خانه ، بيرون آمد و در حالى كه پارچه‌اى بر سر و پارچه‌اى ديگر بر بدن خود پيچيده بود ، بر بالاى منبر رفت و فرمود : « سخنانى كه بعضى از شما در بارهء انتخاب اسامه به فرماندهى لشكر گفته‌ايد ، به گوش من رسيده است . اگر به انتخاب من در بارهء فرماندهى اسامه ، خرده مىگيريد ، قبلًا هم در مورد انتخاب پدرش ، خرده مىگرفتيد . . . » . « 2 »\r\n\r\n\r\n","description":"","footnote":"\r\n( 1 ) . جُرْف ، مكانى واقع در غرب مدينه بوده است .\r\n( 2 ) . زيد ، پدر اسامه و اسامه ، هر دو در جوانى بر لشكرى امير شده بودند كه مشايخ قريش در آن لشكر ، سرباز بودند و اين ، بر پيرمردان قريشى بسيار گران مىآمد و از اين رو ، به آن اعتراض مىكردند .\r\n","page_name":" 81 ","page_number":81},
  {"content":"\r\n\r\nپيامبر خدا ( ص ) بعد از سخنرانى ، از منبر پايين آمد و وارد خانه شد ، و آن روز ، شنبه ، دهم ربيع اوّل « 1 » بود . مسلمانانى كه با اسامه ، همراه مىشدند ، با پيامبر خدا ( ص ) وداع كرده ، ره‌سپار لشكرگاه در جُرف مىشدند . در همان روز ، بيمارى حضرت ، شدّت يافت ؛ ولى پيوسته مىفرمود : « لشكر اسامه را حركت دهيد » .\r\nاسامه ، در روز دوشنبه ، به لشكرگاه برگشت و آن روز صبح ، پيامبر خدا ( ص ) - كه حالش اندكى بهتر شده بود - ، قبل از حركت اسامه ، به او فرمود : « در سايهء رحمت و بركت خدا ، حركت كن » .\r\nاسامه ، با پيامبر ( ص ) خداحافظى كرد و به سوى لشكرگاه ، برگشت . زمانى كه اسامه به لشكرگاه رسيد ، به لشكر فرمان داد تا براى جنگ ، حركت كنند . هنگامى كه او قصد سوار شدن بر مركب كرد ، پيك و فرستادهء مادرش امّ ايمَن ، نزد او آمد و گفت : پيامبر خدا ( ص ) در حال وفات است .\r\nاسامه ، هنگام غروب آفتاب ، به مدينه باز گشت و عمر و ابو عبيده نيز همراه او بودند . آنها در حالى به مدينه رسيدند و بر بالين پيامبر ( ص ) آمدند كه حضرت ، از دنيا رفته بود . مسلمانانى كه در لشكرگاه ، جمع شده بودند ، وارد مدينه شدند و بُريدة بن حصيب نيز با پرچم اسامه ، وارد مدينه شد و پرچم را كنار خانهء پيامبر ( ص ) در زمين ، فرو برد .\r\nدر روايت جوهرى ، « 2 » آمده است : اسامه ، از پيامبر خدا ( ص ) درخواست كرد كه حركتش را به تأخير بيندازد تا از سلامت پيامبر خدا ( ص ) مطمئن شود . حضرت به اسامه فرمود : « به آنچه امر كردم ، عمل كن » .\r\n\r\n\r\n","description":"","footnote":"\r\n( 1 ) . اين تاريخ ، بنا بر روايت و نقل مكتب خلفاست كه وفات پيامبر ( ص ) را دوازدهم ربيع اوّل مىدانند ، نه به روايت مكتب اهل بيت ( ع ) كه تاريخ وفات ايشان را 28 صفر گفته‌اند .\r\n( 2 ) . روايت‌هاى جوهرى در شرح نهج البلاغةى ابن ابى الحديد ، آمده است . ابو بكر احمد بن عبد العزيز جوهرى ( م 298 ق ) ، صاحب كتاب السقيفة و الفدك است و ابن ابى الحديد ، از آن در شرح خود ، بهره برده است .\r\n","page_name":" 82 ","page_number":82},
  {"content":"\r\n\r\nدر اين هنگام ، پيامبر ( ص ) از حال رفت و اسامه ، برخاست و مهياى حركت شد . هنگامى كه پيامبر خدا ( ص ) حالش بهتر شد ، از اسامه و لشكر ، سؤال كرد . به حضرت خبر دادند كه لشكريان ، آمادهء حركت شده‌اند .\r\nپس ايشان ، پيوسته مىفرمود : « لشكر اسامه را حركت دهيد . خدا ، لعنت كند كسى را كه از همراهى با اين لشكر ، سرپيچى كند ! » و اين جمله را بارها فرمود .\r\nاسامه ، از مدينه بيرون آمد ، در حالى كه پرچم جنگ ، همراه او بود و صحابه ، در پيشِ روى او در حركت بودند تا اين كه به جُرف رسيدند و پياده شدند . ابو بكر و عمر و بسيارى از مهاجران ، و از انصار هم اسيد بن حَضير و بشير بن سعد و برخى ديگر از بزرگان ، همراه اسامه بودند . در آن جا بود كه فرستادهء امّ ايمن ، مادر اسامه ، آمد و به او گفت : صبر كن و براى جنگ ، حركت مكن . پيامبر خدا ( ص ) درحال وفات است .\r\nپس در حالى كه پرچم جنگ با او بود ، باز گشت و وارد مدينه شد . . . . « 1 »\r\nيعقوبى مىگويد : ابو بكر و عمر ، در زمان حياتشان ، هيچ گاه از اسامه به اسم ، ياد نمىكردند و معمولًا او را با لفظ « امير » ، مورد خطاب قرار مىدادند . هنگامى كه ابو بكر به خلافت رسيد ، به اسامة بن زيد ، فرمان داد تا لشكر را حركت بدهد و از او درخواست كرد كه عمر را وا گذارد و همراه خويش نبَرَد تا وى بتواند در امور حكومتى ، از او كمك بگيرد . اسامه گفت : در بارهء خودت ، چه مىگويى ؟\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد ، ج 6 ، ص 52 .\r\n","page_name":" 83 ","page_number":83},
  {"content":"\r\n\r\nابو بكر ، در پاسخ اسامه گفت : اى پسر برادرم ! مىبينى كه مردم ، چه كرده‌اند و مرا به حكومت ، انتخاب كرده‌اند ! عمر را براى كمك به من ، رها كن و در پىِ كار خويش برو . « 1 »\r\n\r\nنقد و بررسى اين احاديث\r\nزمانى كه پيامبر ( ص ) ، بزرگان مهاجر و انصار ، از جمله ابو بكر و عمر را براى جنگ با روم ، همراه لشكر اسامه فرستاده بود و بر حضور اين بزرگان ، اصرار ورزيده بود و كسى را كه از همراهى با لشكر وى خوددارى كند ، لعنت كرده بود و بر اين مطلب ، بارها و بارها تأكيد و پافشارى كرده بود .\r\nاكنون اگر دقيقاً در همان هنگام ، كسانى از افراد اين لشكر را براى امامت ، انتخاب كرده و بر اين مسئله ، تأكيد كرده باشد ، اين ، تناقضى آشكار است .\r\nاسنادى كه پيش از اين آورديم ، با همهء اختلافاتى كه با يكديگر داشتند ، حادثهء امامت ابو بكر را به ترتيبى كه آورديم ، تصوير مىكردند ؛ امّا مسئله ، به همين شكل ، پايان نمىپذيرد . اسناد معتبر ديگرى ، مسئله را به گونهء ديگرى نشان مىدهند ، اگر چه در ابتدا ، همه يك شكل دارند ؛ يعنى همه مىگويند كه امامت ابو بكر ، براى نماز به دستور پيامبر ( ص ) اتّفاق افتاده است .\r\nامّا دستهء دوم از اسناد ، نشان مىدهند كه نماز جماعت مسلمانان ، به امامت ابو بكر ، پايان نمىپذيرد ؛ بلكه اين نماز ، به گونه‌اى ديگر ، يعنى به\r\n\r\n\r\n","description":"","footnote":"\r\n( 1 ) . تاريخ اليعقوبى ، ج 2 ، ص 127 . ساير مورّخان نيز همين را مىگويند .\r\n","page_name":" 84 ","page_number":84},
  {"content":"\r\n\r\nامامت شخص پيامبر ( ص ) ادامه يافته ، پايان گرفته است . اين اسناد ، در بارهء اين كه نماز ، چگونه از امامت ابو بكر به امامت پيامبر خدا ( ص ) انجاميده است ، ساكت‌اند و ما بايد آن را در جايى ديگر بيابيم .\r\n\r\nحقيقت امامت يافتن ابو بكر ، براساس اسناد موجود در مكتب خلفا\r\nاكنون به احاديث ديگرى كه در كتب صحاح و مسانيد حديثى وارد شده است ، مراجعه مىكنيم ، تا شايد به كمك اين احاديث ، حقيقت ماجرا در نماز ياد شده ، براى ما روشن شود :\r\nچهل و دو . در صحيح البخارى و صحيح مسلم و سنن ابن ماجة و مسند أبي عوانة و مسند ابن حنبل و الطبقات الكبرىى ابن سعد و أنساب الأشراف بَلاذُرى ، حديثى آمده كه ما ، آن را از صحيح البخارى ، به نقل از عايشه مىآوريم :\r\nهنگامى كه بيمارى پيامبر خدا ( ص ) سخت شد ، بلال آمد و پيامبر خدا را از فرا رسيدن وقت نماز ، آگاه كرد . حضرت فرمود : « به ابو بكر ، امر كنيد تا با مردم ، نماز بگزارد » . . . .\r\nهنگامى كه ابو بكر ، وارد مسجد شد ، پيامبر خدا ( ص ) در خود احساس سبُكى كرد . لذا از جا برخاست ؛ امّا از شدّت ضعف ، به دو نفر « 1 » تكيه كرده بود و پاهاى ايشان ، بر زمين كشيده مىشد تا اين كه وارد مسجد شد . هنگامى كه ابو بكر ، متوجّه حضور پيامبر خدا ( ص ) شد ، بدون اين كه رويش را برگردانَد ، به عقب رفت . پيامبر خدا ( ص ) به ابو بكر اشاره كرد كه همان گونه بمانَد و حضرت ، در سمت چپ ابو بكر ، نشست . ابو بكر ،\r\n\r\n\r\n","description":"","footnote":"\r\n( 1 ) . آن دو نفر ، يكى على بن ابى طالب ( ع ) و نفر دوم ، فضل بن عبّاس بودند .\r\n","page_name":" 85 ","page_number":85},
  {"content":"\r\n\r\nايستاده و پيامبر خدا ، نشسته ، نماز مىخواندند و ابو بكر ، به نماز پيامبر ( ص ) و مردم نيز به نماز ابو بكر ، اقتدا كردند . « 1 »\r\n\r\nابو بكر ، امامت نمىكند ؛ بلكه صداى تكبير نماز پيامبر ( ص ) را به مردم مىرساند\r\nچهل و سه . در صحيح البخارى و مسند أبي عوانة ، در باب : « كسى كه صداى تكبير امام را به مردم مىرساند » ، حديثى آمده است كه ما ، آن را از صحيح البخارى نقل مىكنيم :\r\nابو بكر ، بدون اين كه رويش را برگردانَد ، به عقب رفت و پيامبر ( ص ) كنار ابو بكر نشست و او ، صداى تكبير پيامبر ( ص ) را به مردم مىرساند . « 2 »\r\nچهل و چهار . در باب « شرايطى كه بيمار ، در صورت دارا بودن آنها ، مىتواند در جماعت ، شركت كند » ، در « كتاب الأذان » ، از عايشه ، چنين روايت شده است :\r\nزمانى كه پيامبر خدا ( ص ) بيمار شد ( همان بيمارىاى كه منجر به وفاتش شد ) ، هنگامى كه وقت نماز شد ، فرمود : « به ابو بكر ، امر كنيد تا با مردم ، نماز بگزارد » . . . . پس ابو بكر ، خارج شد و به نماز ايستاد . در آن هنگام ، براى ايشان ، اندكى سبُكى حاصل شد . لذا از جا برخاست و در\r\n\r\n\r\n","description":"","footnote":"\r\n( 1 ) . صحيح البخارى ، ج 1 ، ص 92 ( كتاب الصّلاة ، « باب الرجل يأتمّ بالإمام و يأتمَ الناس بالمأموم » ) ؛ صحيح مسلم ، ج 2 ، ص 23 ؛ سنن ابن ماجة ، باب « ما جاء فى صلاة رسول الله ( ص ) » ، در ذيل « فكان ابو بكر يأتمّ بالنّبى و النّاس يأتمون بأبى بكر » ؛ و روايتى نزديك به اين روايت ، در مسند ابن حنبل ، ج 6 ، ص 210 و 224 ؛ الطبقات الكبرى ، ج 3 ، ص 179 ؛ أنساب الأشراف ، ج 1 ، ص 557 .\r\n( 2 ) . صحيح البخارى ، ج 1 ، ص 92 ؛ مسند أبى عوانة ، ج 2 ، ص 115 .\r\n","page_name":" 86 ","page_number":86},
  {"content":"\r\n\r\nحالى كه به خاطر ضعف ، به دو مرد ، تكيه كرده بود ، به مسجد رفت . گويا هم اكنون پاهاى ايشان را كه به علّت ناتوانى بر اثر بيمارى به زمين كشيده مىشد ، مىبينم . . . . پس ايشان ، پيش رفته ، كنار ابو بكر نشست . « 1 »\r\nچهل و پنج . در مسند أبي عوانة و مسند ابن حنبل ، از عايشه و در أنساب الأشراف بلاذرى ، از ابن عبّاس و عايشه ، حديثى نقل شده كه ما ، آن را از مسند أبي عوانة و مسند ابن حنبل ، مىآوريم :\r\nپيامبر خدا ( ص ) در بيمارى وفاتش ، به ابو بكر امر كرد تا با مردم ، نماز بگزارد .\r\nپيامبر خدا ( ص ) جلوى ابو بكر بود و نشسته ، با مردم ، نماز مىخواند و ابو بكر با مردم ، نماز مىخواند ، در حالى كه مردم ، پشت سر ابو بكر بودند . « 2 »\r\nچهل و شش . در باب « كسى كه در كنار امام ، به سبب علّتى بايستد » از « كتاب الصلاة » ، در صحيح البخارى و صحيح مسلم و سنن ابن ماجة و مسند أبي عوانة و الموطأ مالك ، حديثى آمده كه ما ، آن را از صحيح البخارى ، نقل مىكنيم :\r\nپيامبر خدا ( ص ) ، موازى ابو بكر ، در كنارش نشست . ابو بكر ، با اقتدا به نماز پيامبر خدا ( ص ) نماز مىخواند و مردم هم پشت سرِ ابو بكر ، نماز مىخواندند . « 3 »\r\n* * *\r\n\r\n\r\n","description":"","footnote":"\r\n( 1 ) . صحيح البخارى ، ج 1 ، ص 85 - 86 ؛ مسند أبى عوانة ، ج 2 ، ص 115 .\r\n( 2 ) . مسند أبى عوانة ، ج 2 ، ص 113 ؛ مسند ابن حنبل ، ج 6 ، ص 249 ؛ أنساب الأشراف ، ج 1 ، ص 557 .\r\n( 3 ) . صحيح البخارى ، ج 1 ، ص 88 ؛ صحيح مسلم ، ج 2 ، ص 23 - 24 ؛ سنن ابن ماجة ( كتاب پنجم ، باب 142 ، ح 1233 ) ؛ الموطّأ ، مالك ، ج 1 ، ص 156 ؛ مسند أبى عوانة ، ج 2 ، ص 117 .\r\n","page_name":" 87 ","page_number":87},
  {"content":"\r\n\r\nبنا بر اين ، از مجموعهء اسناد و مدارك ، اين نتيجه به دست مىآيد كه : درآخرين ساعات زندگى پيامبر ( ص ) كه بيمارى ايشان ، شدّت يافته بود ، بلال ، براى اعلام وقت نماز ، به درِ خانهء پيامبر خدا ( ص ) آمد و حضرت ، از وقت نماز ، آگاه شد . عايشه مىگويد : پيامبر ( ص ) فرمود : « بگوييد كه ابو بكر با مردم ، نماز بخواند » .\r\nهنگامى كه ابو بكر به نماز ايستاد ، پيامبر خدا ( ص ) در خود احساس سبُكى كرد . لذا از خانه ، بيرون آمد ، در حالى كه دو مرد ، زير بغل‌هاى ايشان را گرفته بودند « 1 » و از شدّت درد و ضعف ، پاهاى حضرت ، به زمين كشيده مىشد و به هيچ وجه ، قدرت قدم برداشتن نداشت . ايشان را به همان حال ، تا كنار محراب بردند و حضرت ، جلوى ابو بكر ، بر زمين نشست .\r\nشافعى مىگويد : ابو بكر ، ابتدا در نماز ، امام بود . بعد ، مأموم شد و صداى تكبير نماز پيامبر خدا ( ص ) را به مردم مىرساند . « 2 »\r\nدر ميان سؤالات و اشكالاتى كه قبلًا مطرح كرديم ، چند سؤال اساسىتر ، وجود دارد :\r\n1 . چگونه ممكن است پيامبر خدا ( ص ) ، به نماز خواندن ابو بكر ، امر كرده باشد و بعد از اين كه او ، شروع به خواندن نماز كرد ، پيامبر ( ص ) با وجود حال بد و بيمارى شديد ، از خانه بيرون بيايد تا او را از ادامهء نماز ، باز بدارد و خود ايشان‌كه توانايى ايستادن بر روى پاهايش را هم نداشته ، نشسته ، با مردم ، نماز بخواند ؟ !\r\n\r\n\r\n","description":"","footnote":"\r\n( 1 ) . آن دو مرد ، على ( ع ) و فضل بن عبّاس بودند .\r\n( 2 ) . السيرة النبوية ، ابن هشام ، ج 4 ، ص 332 ؛ تاريخ الطبرى ، ج 3 ، ص 197 ( چاپ دار التراث ) و ج 2 ، ص 439 ( چاپ مؤسّسة الأعلمى للمطبوعات ) .\r\n","page_name":" 88 ","page_number":88},
  {"content":"\r\n\r\n2 . آيا امامت پيامبر ( ص ) نشان دهندهء اين نيست كه مردم ، نمازى را كه پشت سر ابو بكر مىخواندند ، قطع كردند و از نو ، نماز را پشت سر پيامبر ( ص ) ادا كردند ؟ !\r\n3 . همچنين در بارهء نكته‌هاى زير ، سؤال مىكنيم :\r\nالف ) حال پيامبر خدا ( ص ) در آن هنگام كه به ابو بكر ، امر كرد تا به جاى ايشان نماز بخواند ، چگونه بود ؟\r\nب ) آنچه كه در روايات از عايشه و برخى راويان ديگر ، نقل شده است كه وقتى پيامبر ( ص ) را به مسجد مىبردند ، آن قدر توان و قدرت روى پاى خود ايستادن را نداشت كه پاهاى مبارك ايشان ، از شدّت ضعف ، روى زمين ، كشيده مىشد .\r\nج ) اگر اين حد از ناتوانى ، در سبُكى حال ايشان بوده است ، پس سنگينى و سختى بيمارى ايشان ، چگونه بوده است ؟ !\r\nد ) اگر بپذيريم اين درجه از ناتوانى و درد و رنج ، در سبُكى حال ايشان بوده است ، ناگزير ، سختىِ حال حضرت ، بايد چيزى مانند اغما و بيهوشى باشد .\r\nه ) در اين صورت ، چگونه ممكن است پيامبر ( ص ) در حالت اغما ، قدرت و توانايى داشته باشد كه بعد از شنيدن صداى بلال - كه ايشان را به نماز ، دعوت مىكرد - ، عايشه را به نزد خود بخواند و به او بفرمايد : « بگوييد ابو بكر با مردم ، نماز بگزارد » ؟ !\r\n4 . وقتى كه پيامبر ( ص ) در خانهء عايشه ، بسترى بود و در حال اغما به سر مىبرد ، چه كسى ممكن است به بلال گفته باشد كه پيامبر خدا ( ص ) فرموده : « بگوييد ابو بكر با مردم ، نماز بگزارد » ؟ !\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nحقيقت امامت در دو مكتب ( اهل بيت و خلفا )\r\nپاسخ اين سؤالات را در آنچه كه ابن ابى الحديد ، از شيخ و استادش ، از امام على بن ابى طالب ( ع ) نقل كرده ، مىيابيم :\r\nعايشه ، به بلال امر كرد كه به ابو بكر بگويد تا او با مردم ، نماز بخواند . در اين جا بود كه پيامبر ( ص ) فرمود : « شما ، همانند زنان اطراف يوسف هستيد » ، و پيامبر ( ص ) اين جمله را به آنها نفرمود ، مگر به جهت خشمى كه بر آنها گرفته بود ؛ زيرا عايشه و حفصه ، براى به قدرت رساندن پدرانشان ، كوشش و تلاش مىكردند و پيامبر ( ص ) ، با خارج شدن از خانه و كنار زدن ابو بكر از محراب ، نقشه‌هاى آنان را باطل ساخت و اين كلام پيامبر ( ص ) كه فرمود : « شما ، همانند زنان اطراف يوسف هستيد » ، به كسى جز عايشه ، تعلّق نمىگيرد و پيامبر ( ص ) عايشه را در خلوت و در بين خواص خود ، نفرين كرد و از ظلم عايشه ، نزد خدا شكايت بُرد .\r\nابن ابى الحديد مىگويد : به شيخ و استادم گفتم : آيا تو مىگويى : « عايشه ، پدرش را براى خواندن نماز ، تعيين كرد و پيامبر ، او را تعيين نفرمود » ؟ .\r\nشيخ و استادم « 1 » گفت : من اين مطلب را نمىگويم . على ( ع ) پيوسته اين مطلب را مىفرمود و تكليف من ، غير از تكليف اوست . على ( ع ) آن هنگام حاضر بوده و من نبوده‌ام ؛ ولى من در برابر اخبار و رواياتى كه به دستم رسيده است ، چاره‌اى جز تسليم ندارم . « 2 »\r\n\r\n\r\n","description":"","footnote":"\r\n( 1 ) . ابو يعقوب يوسف بن اسماعيل لمعانى ، معروف به ابن ابى الحديد مىگويد كه اين استاد ، شيعه نبوده ، بلكه معتزلى بوده است : « و لم يكن يتشيع و كان شديداً فى الاعتزال » ( شرح نهج البلاغة ، تحقيق : محمّد ابوالفضل إبراهيم ، ج 9 ، ص 199 ) .\r\n( 2 ) . مقصود ، احاديثى است كه پيش از اين ، بررسى كرديم و سيد رضى ، آنها را در شرح خطبهء 156 نهج البلاغة ، با عنوان : « و من كلام له خاطب به أهل البصرة على جهة اقتصاص الملاحم » ، آورده است . امير مؤمنان ( ع ) اين خطبه را پس از پيروزى در جنگ جمل ، در سال 36 هجرى ، براى مردم بصره ، ايراد فرموده است ( ر . ك : شرح نهج البلاغة ، ابن ابى الحديد ، ج 9 ، ص 189 ؛ چاپ دار الإحياء الكتب العربيه ، و ج 2 ، ص 458 ، چاپ مصر ؛ شرح نهج البلاغة ، محمّد عبده ، ص 156 ) .\r\n","page_name":" 90 ","page_number":90},
  {"content":"\r\n\r\nبر اساس اين اخبار ، پيامبر ( ص ) ، ابو بكر را براى نماز ، تعيين فرمود ؛ امّا على ( ع ) در آن صحنه‌ها حضور داشته و مىداند كه چه شده و چه پيش آمده است . گزارش‌هاى تاريخى و رواياتى كه در مكتب اهل بيت ( عليهم السلام ) مطرح شده است ، با آنچه كه از امير مؤمنان ( ع ) نقل شده ، هماهنگى كامل دارد .\r\nچهل و هفت . در الإرشاد مفيد و أعلام الورىى طبرسى ، حديثى آمده كه ما ، آن را از الإرشاد ، نقل مىكنيم :\r\nپيامبر ( ص ) در ايام بيمارىاش ، در خانهء امّ سلمه بود . يك يا دو روز از اقامت ايشان ، بيشتر نگذشته بود كه عايشه ، نزد امّ سلمه آمد و از او درخواست كرد كه پيامبر خدا ( ص ) را به خانه‌اش انتقال دهد تا خود از پيامبر خدا ( ص ) پرستارى كند و براى اين كار ، از ديگر همسران پيامبر ( ص ) نيز اجازه خواست . اجازه ، داده شد و حضرت ، به خانه‌اى كه عايشه در آن زندگى مىكرد ، منتقل شد . دوران بيمارى پيامبر ( ص ) ، در خانهء عايشه ادامه يافت و روز به روز ، بيمارى ايشان ، شدّت مىيافت .\r\nروزى ، هنگام نماز صبح ، در حالى كه بيمارى ، تمام وجود حضرت را فرا گرفته بود ، بلال آمد و ندا داد : « نماز ! خدا رحمت كند شما را ! » . « 1 »\r\nچهل و هشت . در خصائص الأئمة ، روايت شده است : هنگامى كه بيمارى پيامبر ( ص ) سنگين شد ، على ( ع ) را فرا خواند . آن گاه ، سر خود را\r\n\r\n\r\n","description":"","footnote":"\r\n( 1 ) . الإرشاد ، ص 86 .\r\n","page_name":" 91 ","page_number":91},
  {"content":"\r\n\r\nدر دامان على ( ع ) قرار داد و از حال رفت تا زمانى كه از فرا رسيدن وقت نماز ، آگاه شد . . . . « 1 »\r\nشيخ مفيد مىگويد : عايشه گفت : بگوييد ابو بكر ، با مردم ، نماز بگزارد .\r\nحفصه گفت : بگوييد عمر با مردم ، نماز بگزارد .\r\nهنگامى كه پيامبر خدا ( ص ) سخنان عايشه و حفصه را شنيد و علاقهء شديد هر كدام از آنها را به امامت يافتن پدرانشان و فريفتگىشان را در اين كار - در حالى كه ايشان ، هنوز زنده بود - ، مشاهده كرد ، فرمود : « دست برداريد ! شما ، همانند زنان اطراف يوسف هستيد » .\r\nسپس آن حضرت ، شتابان ، از بستر برخاست ، به جهت ترس از اين كه مبادا يكى از آن دو براى اين كار ، پيشى بگيرند ، در حالى كه حضرت ، به هر دو امر كرده بود تا با اسامه ، از شهر خارج شوند و نزد پيامبر خدا ( ص ) شكّى باقى نمانده بود كه آن دو ، سرپيچى كرده‌اند .\r\nپس هنگامى كه حضرت ، سخنان عايشه و حفصه را شنيد ، دانست كه ابو بكر و عمر ، از فرمان ايشان ، سرپيچى كرده‌اند . لذا براى جلوگيرى از فتنه و از بين بردن شبهه ، با شتاب ، از جا برخاست ، در حالى كه از شدّت ضعف ، توان ايستادن بر پاهايش را نداشت . پس على بن ابى طالب ( ع ) و فضل بن عبّاس ، زير بغل‌هاى پيامبر ( ص ) را گرفتند و حضرت ، بر آن دو ، تكيه كرده ، به راه افتاد ، در حالى كه پاهاى مباركش از ضعف و ناتوانى ، بر زمين كشيده مىشد .\r\n\r\n\r\n","description":"","footnote":"\r\n( 1 ) . بنا بر روايت علّامه مجلسى در بحار الأنوار ، ج 22 ، ص 485 .\r\n","page_name":" 92 ","page_number":92},
  {"content":"\r\n\r\nهنگامى كه پيامبر ( ص ) از خانه ، خارج و وارد مسجد شد ، ابو بكر را ديد كه در محراب ، قرار گرفته است . پس حضرت با دستش به ابو بكر اشاره كرد كه از محراب ، كنار برود . ابو بكر هم بدون آن كه رويش را برگردانَد ، به عقب رفت . پيامبر خدا ( ص ) در جاى ابو بكر نشست و تكبيرة الإحرام نماز را گفت و نمازى را كه ابو بكر ، شروع كرده بود ، از نو آغاز كرد و بنا را بر افعالى كه در نماز ابو بكر گذشته بود ، نگذاشت . هنگامى كه حضرت ، سلام نماز را داد ، به خانه برگشت و ابو بكر و عمر و گروهى از مسلمانان را كه در مسجد حاضر بودند ، خواست و به آنها فرمود : « چرا از دستورم ، سرپيچى كرديد ؟ » .\r\nابو بكر گفت : من از شهر خارج شدم ؛ ولى باز گشتم تا با شما ، تجديد پيمان كنم !\r\nعمر هم گفت : اى پيامبر خدا ! من از مدينه خارج نشدم ؛ زيرا دوست نداشتم از شهر ، خارج شوم و حال شما را از ديگران بپرسم .\r\nپس پيامبر ( ص ) فرمود : « لشكر اسامه را حركت دهيد » و سه بار اين جمله را تكراركرد . بعد از آن ، به علّت درد و خستگىاى كه بر ايشان ، مستولى شده بود و از اندوهى كه ملكهء ايشان شده بود ، از حال رفت . « 1 »\r\n\r\nخلاصهء احاديث و بررسى آنها\r\nمحتواى رواياتى كه در بارهء امامت ابو بكر در بيمارى وفات پيامبر خدا ( ص ) آمده ، سخت با يكديگر در تناقض‌اند ، به طورى كه آنچه در يكى به صورت ايجابى آمده است ، در روايتى ديگر ، به صورت سلبى مطرح شده است كه اصولًا امكان جمع بين آنها ممكن نيست .\r\n\r\n\r\n","description":"","footnote":"\r\n( 1 ) . الإرشاد ، ص 86 - 87 .\r\n","page_name":" 93 ","page_number":93},
  {"content":"\r\n\r\nبا تمام اين تناقضات ، باز هم علماى اهل سنّت ، براى صحيح دانستن بيعت با ابو بكر براى جانشينى پيامبر خدا ( ص ) به اين روايات ، استدلال مىكنند !\r\nهمانا اين علما ، آنچه را كه در صحيح البخارى وارد شده است مبنى بر اين كه ابو بكر و عمر و ديگر مهاجران ، در نماز ، به سالم ، آزاد شدهء ابو حُذَيفه ، اقتدا مىكردند ، فراموش كرده‌اند و همچنين اين مطلب را كه پيامبر ( ص ) در غزواتش ، ابن امّ مكتومِ نابينا را به جانشينى خود [ براى امامت جماعت 
  ] در مدينه قرار مىداد و او با مردم ، نماز جمعه بر پا مىكرد و خطبه مىخواند و منبر را سمت چپ خود قرار مىداد .\r\nهمچنين علما فراموش كرده‌اند كه بخارى در صحيح خود ، بابى را در ذكر امامت بردگان و آزاد شدگان و فرزندان نامشروع و باديه‌نشين بَدَوى و نوجوانى كه هنوز مكلّف نشده ، اختصاص داده است ، و بخارى و ديگران ، امامت يافتن نوجوانى را كه در نماز ، عورتش آشكار مىشد ! روايت كرده‌اند .\r\nعلما فراموش كرده‌اند آنچه را كه صحابى كثير الروايه ، ابو هُرَيره ، نقل كرده است كه پيامبر خدا ( ص ) فرمود : « نماز واجب را بايد پشت سرِ هر مسلمانى خواند ، خواه نيكوكار باشد يا بدكار ، و اگر چه آلوده به گناهان كبيره باشد » .\r\nنتيجه ، اين كه رواياتى كه ذكر شد ، با توجّه به تناقضاتى كه در آنها وجود دارد ، صحيح نيستند ؛ چرا كه پيامبر خدا ، ابو بكر و عمر و ديگر مهاجران و انصار را براى جنگ با روم ، به فرماندهى اسامة بن زيد ، فرا خوانده بود و درخواستش را چندين بار ، تكرار كرد و كسى را كه از\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدستور اسامه سرپيچى كند ، لعنت كرد . پس چگونه در چنين حالتى ، ممكن است داستان تعيين ابو بكر براى امامت نماز ، راست باشد ؟ !\r\nهنگامى كه به احاديث وارد شده در كتب صحاح ، مراجعه مىكنيم ، احاديثى را مىيابيم كه تصريح مىكنند : زمانى كه ابو بكر ، در محراب ايستاد و شروع به نماز خواندن كرد ، پيامبر خدا ، از خانه بيرون آمد و چون بسيار ناتوان بود و حركت برايش به هيچ وجه ، مقدور نبود ، دو نفر ( على ( ع ) و فضل بن عبّاس ) به ايشان كمك مىكردند و پاهاى مبارك حضرت ، بر زمين كشيده مىشد .\r\nبدين ترتيب ، پيامبر ( ص ) به مسجد آورده شد و در محراب نشست و با حالت نشسته ، « 1 » با مردم ، نماز خواند و ابو بكر كه پيش از آن ، امام بود ، اينك مأموم شده بود و تكبير پيامبر ( ص ) را بلند تكرار مىكرد و ركوع و سجود نماز امام جماعت ، يعنى پيامبر ( ص ) را به مردم ، اعلام مىكرد . ناگزير ، پيامبر ( ص ) در چنين حالى ، از خانه بيرون آمده بود كه ابو بكر را از نماز ، باز دارد و از امامت ، دور كند .\r\nحال لازم است سؤال كنيم كه : ابو بكر ، چگونه در مسجد حضور يافته بود ، با اين كه مأمور بود در لشكر اسامه ، باقى باشد ؟ !\r\nپاسخ را در آنچه كه ابن ابى الحديد ، از امام على ( ع ) روايت كرده ، مىيابيم : عايشه ، كسى است كه بلال ، آزاد شدهء ابو بكر ، را مأمور كرد تا به ابو بكر بگويد كه با مردم ، نماز بخواند . لذا پيامبر خدا به عايشه و ديگر همسرانش فرمود : « شما ، همانند زنان اطراف يوسف هستيد » و اگر پيامبر ( ص ) چنين فرموده ، براى مقابله با اين گونه اعمال و رفتارى بوده\r\n\r\n\r\n","description":"","footnote":"\r\n( 1 ) . در بارهء نشسته نماز خواندن پيامبر ( ص ) و علّت آن ، به مقدّمهء همين كتاب مراجعه شود .\r\n","page_name":" 95 ","page_number":95},
  {"content":"\r\n\r\nاست و در حالى كه دو نفر ، او را حمل مىكرده‌اند ، از خانه خارج شده ، به مسجد پا نهاده بود تا ابو بكر را از ادامهء امامت جماعت ، باز دارد .\r\nرواياتى كه در كتب حديثى و سيرهء علماى مدرسهء اهل بيت ( عليهم السلام ) وارد شده ، اين مطلب را تأييد مىكنند . همچنين اين روايات ، تصريح دارند كه پيامبر خدا ، بيرون آمد و ابو بكر را از امامت ، باز داشت و نماز را از نو ، شروع كرد و وقتى كه پيامبر ( ص ) نماز را تمام كرد و به خانه باز گشت ، آن دو ( عمر و ابو بكر ) را طلبيد و از آنان در مورد جدا شدن از لشكر اسامه ، سؤال كرد . يكى از آن دو گفت : من از مدينه خارج شدم ؛ ولى برگشتم تا با شما ، تجديد ديدار كنم ! و ديگرى هم گفت : دوست نداشتم از مدينه ، خارج شوم و حال شما را از ديگران بپرسم !\r\nپس پيامبر خدا فرمود : « لشكر اسامه را حركت دهيد » و سه مرتبه ، آن را تكرار كرد تا اين كه از حال رفت .\r\n\r\nسخن آخر\r\nبعد از تمام مطالبى كه ذكر كرديم ، سؤال ديگرى باقى مىمانَد و آن سؤال ، اين است : اگر مسئله ، چنين بوده كه ما آشكار كرديم ، پس چگونه آن همه احاديث ذكر شده در صحاح و سنن و مسانيد حديثى و كتب سيره و تاريخى ، كه در مدرسهء خلفا بدانها اعتماد شده ، انتشار يافته است ؟ !\r\nپاسخ ، اين است : سياستى كه خلفا براى مسلمانان ، چيده بودند ، اقتضا مىكرد كه اين گونه احاديث ، نشر يابند . نيز بعد از عصر خلفا ، مشروعيت حكومت تمام خلفاى بنى اميه و بنى عبّاس و عثمانيان ، همه و همه ، بر نشر اين گونه احاديث ، متوقّف بود . به اين خاطر ، دستگاه‌هاى حاكم ،\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nامثال اين گونه روايات را در طول چهارده قرن ، ترويج كرده ، انتشار داده‌اند و ناقلان ، آنها را تأييد كرده‌اند و كتاب‌هايى را كه اين گونه روايات را در بر دارند ، توثيق كرده‌اند و مردمان بر اين توثيق ، بر انگيخته شده‌اند و آن را نسل در نسل ، به بهترين وجه ، پذيرا شده‌اند و اصولًا به بحث و تحقيق ، نيازى احساس نكرده‌اند . خدا خواست كه ما در اين راه ، پاى نهيم و آنچه را اينها يافته‌اند ، بر باد فنا بدهيم . « 1 »\r\nولا حول و لا قوّة إلّا بالله العلي العظيم\r\n\r\n\r\n","description":"","footnote":"\r\n( 1 ) . مانند مشروعيت حكومت معاويه در برابر حكومت امام على ( ع ) و فرزندش امام حسن ( ع ) ، و يا مشروعيت حكومت يزيد در برابر امام حسين ( ع ) ، و يا حكومت خلفاى آل مروان در برابر خونخواهانى همچون زيد بن على بن الحسين ( ع ) و فرزندش يحيى ، و يا مشروعيت حكومت منصور در برابر محمّد و ابراهيم ، دو فرزند عبد الله از آل حسن سبط ، و يا مشروعيت حكومت رشيد ، در برابر يحيى حسنى كه در ديلم ، خروج كرد و رشيد ، عهد و پيمان‌هايى را با او بست و سپس در بغداد ، پيمانش را شكست . همچنين به اين روال در حكومت خلفاى فاطمى در مغرب ، مىتوان اشاره كرد . پس باطل دانستن حكومت اهل بيت ( ع ) و مشروع دانستن حكومت خلفايى كه ذكر شد و كسانى كه بعد از ايشان آمدند ، متوقّف بر صحيح بودن بيعت خليفهء اوّل در سقيفه است ، و اگر بيعت خليفهء اوّل ، صحيح نباشد ، درستى ادّعاى دشمنان خلفا ( يعنى اهل بيت ( ع ) ) ثابت مىشود . پس در نتيجه ، سياست حاكم ، اقتضا مىكرد كه آن احاديث ، انتشار يابند .\r\n","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nكتاب‌نامه\r\n- قرآن كريم .\r\n- الأخبار الموفّقيات ( الموفّقيات ) ، زبير بن بكّار ( م 256 ق ) ، به روايت ابن ابى الحديد در شرح نهج البلاغة .\r\n- الإرشاد ، محمّد بن محمّد العُكبرى ( الشيخ المفيد ) ( م 413 ق ) ، تهران :\r\nدار الكتب الإسلاميه ، 1377 ق .\r\n- أعلام الوري ، فضل بن حسن الطَبرِسى ( 548 م ق ) ، تصحيح : علىاكبر الغفّارى ، بيروت : دار المعرفة للطباعة و النشر ، 1399 ق .\r\n- إمتاع الأسماع ، أحمد بن على الشافعى ( المقريزى ) ( م 845 ق ) ، مطبعة لجنة التأليف ، 1941 ق .\r\n- أنساب الأشراف ، أحمد بن يحيى البلاذرى البغدادى ( م 279 ق ) ، تحقيق : سهيل زكّار و رياض الزِرِكْلى ، بيروت : دار الفكر ، 1417 ق .\r\n- بحار الأنوار ، محمّدباقر بن محمّدتقى المجلسى ( م 1111 ق ) ، بيروت : دار إحياء التراث العربى ، 1403 ق .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n- البدء و التاريخ ، أحمد بن سهل البلخى ( م 322 ق ) ( / مطهّر بن طاهر المقدسى ) ، با اشراف : كلمان هوار ، پاريس ، 1901 - 1993 م .\r\n- تاريخ ابن كثير ( البداية و النهاية ) ، إسماعيل بن عمر القُرَشى الدمشقى ( ابن كثير ) ( م 774 ق ) ، بيروت : دار الفكر ، 1407 ق .\r\n- تاريخ الإسلام ، محمّد بن أحمد تركمانى المصرى ( الذهبى ) ( م 748 ق ) ، تحقيق : عمر عبد السلام تدمرى ، بيروت : دار الكتاب العربى ، 1413 ق .\r\n- تاريخ الطبري ( تاريخ الامم و الملوك ) ، محمّد بن جرير الطبرى ( م 310 ق ) ، قاهره : مطبعة الحسينية ، بىتا / چاپ ليدن ، بىنا ، بىتا .\r\n- تاريخ اليعقوبي ، أحمد بن أبى يعقوب ( ابن واضح يعقوبى ) ( م 284 ق ) ، بيروت : دار صادر ، 1379 ق .\r\n- تاريخ اليعقوبي ، أحمد بن أبى يعقوب ، ترجمهء محمّد ابراهيم آيتى .\r\n- الجمل ، محمّد بن محمّد العُكبَرى ( الشيخ المفيد ) ( م 413 ق ) ، نجف : المطبعة الحيدرية ، 1368 ق .\r\n- حديث كسا ، سيد مرتضى عسكرى ، تهران : بعثت .\r\n- خصائص الكبري ، أبو بكر بن ناصر الدين محمّد الشافعى ( السيوطى ) ( م 911 ق ) ، حيدرآباد ، بىنا ، 1319 ق .\r\n- ذخائر العقبي ، أحمد بن عبد الله الطبرى ( المحبّ الطبرى ) ( م 694 ق ) ، قاهره ، مكتبة القدسى ، 1356 ق .\r\n- سقيفه ، سيد مرتضى عسكرى ، به كوشش : مهدى دشتى ، قم : دانشكدهء اصول الدين ، 1387 ش .\r\n- السقيفة و الفدك ، أحمد بن عبد العزيز الجوهرى .\r\n- سنن ابن ماجة ، محمّد بن يزيد القزوينى ( ابن ماجة ) ( م 275 ق ) ، تحقيق : محمّد فؤاد عبدالباقى ، بيروت : دار الفكر ، بىتا .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n- سنن أبي داود ، سليمان بن أشعث السجستانى ( ابن داوود ) ( م 275 ق ) ، چاپ لكنهو .\r\n- سنن الترمذي ، محمّد بن عيسى السلمى التِرمِذى ( م 279 ق ) ، تحقيق : عبد الوهاب عبد اللّطيف ، بيروت : دار الفكر ، 1403 ق .\r\n- سنن الدارمي ، عبد الله بن عبد الرحمن الدارِمى ( م 255 ق ) ، دمشق : الإعتدال ، 1349 ق .\r\n- سنن النسائي ، أحمد بن عبد الله الشافعى ( م 734 ق ) ، قاهره ، مكتبة القدسى ، 1356 ق .\r\n- السيرة النبويّة ( سيرة ابن هشام ) ، عبد الملك بن هشام الحِميرى ( ابن هشام ) ( م 218 ق ) ، تصحيح : محمّد محيى الدين ، قاهره ، حجازى ، 1356 ق .\r\n- شرح نهج البلاغة ، عبد الحميد بن هبة الله المدائنى المعتزلى ( ابن ابى الحديد ) ( 655 ق ) ، تحقيق : محمّد ابوالفضل إبراهيم ، مصر ، بىنا ، 1229 ق .\r\n- صحيح البخاري ، محمّد بن إسماعيل البخارى ( م 256 ق ) ، مصر ، بىنا ، 1327 ق .\r\n- صحيح مسلم ، مسلم بن الحَجّاج النيشابورى ( م 261 ق ) ، تحقيق : محمّد فؤاد عبد الباقى ، بيروت : دار الفكر ، بىتا .\r\n- الطبقات الكبري ، محمّد بن سعد الزُهرى ( ابن‌سعد ) ( م 230 ق ) ، بيروت : دار صادر ، 1376 - 1377 ق / چاپ ليدن ، بىتا .\r\n- عبد اللّه بن سبأ و ديگر افسانه‌هاي تاريخي ، 3 ج ، سيد مرتضى عسكرى ، تهران : منير ، 1375 ش .\r\n- الغدير في الكتاب و السنّة و الأدب ، عبد الحسين بن أحمد الأمينى ( م 1390 ق ) ، تهران : دار الكتب الإسلاميه ، 1366 ش .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n- فتح الباري في شرح صحيح البخاري ، أحمد بن على العسقلانى ( ابن حجر ) ( م 852 ق ) ، مصر ، چاپ مصطفى البابى الحلبى ، 1378 ق .\r\n- القرآن الكريم و روايات المدرستين ، 3 ج ، السيد مرتضى العسكرى ، [ تهران : 
  ] شركة التوحيد للنشر ، 1417 ق .\r\n- الكامل في التاريخ ، على بن محمّد الشيبانى الجزرى ( ابن الأثير ) ( م 630 ق ) ، قاهره : بىنا ، 1348 - 1356 ق .\r\n- كفاية الطالب في مناقب أمير المؤمنين ، محمّد بن يوسف گنجى الشافعى ( م 658 ق ) ، نجف ، بىنا ، 1356 ق .\r\n- كنز العمّال في سنن الأقوال و الأفعال ، على بن حسام الدين عبد الملك المتقى ( المتقى الهندى ) ( م 957 ق ) ، حيدر آباد ، بىنا ، 1364 ق .\r\n- مجمع البيان ، فضل بن حسن الطَبرِسى ( أمين الإسلام ) ( م 548 ق ) ، صيدا : مطبعة العرفان ، 1355 ق .\r\n- مروج الذهب ، على بن الحسين المسعودى ( م 346 ق ) ، مصر ، بىنا ، 1364 ق .\r\n- المستدرك علي الصحيحين ، محمّد بن عبد الله النيشابورى ( م 405 ق ) ، حيدرآباد ، بىنا ، 1334 ق .\r\n- مسند ابن حنبل ، محمّد بن حنبل الشيبانى المروزى ( ابن حنبل ) ( م 241 ق ) ، بيروت : دار صادر ، بىتا .\r\n- مسند أبي عوانهء ، يعقوب بن إسحاق الإسفرائنى ( م 316 ق ) ، حيدرآباد ، بىنا ، 1362 ق .\r\n- المغازي ، محمّد بن عمر الواقدى ( م 207 ق ) ، تحقيق : ماردن جونس ، بيروت : مؤسّسة الأعلمى ، 1409 ق .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n- مقتل الحسين ( ع ) ( مقتل الخوارزمي ) ، موفّق بن أحمد الخوارزمى ( م 565 ق ) ، نجف ، بىنا ، بىتا .\r\n- الموطّأ ، مالك بن أنس ( م 179 ق ) ، تحقيق : محمّد فؤاد عبد الباقى ، بيروت : دار إحياء التراث العربى ، 1406 ق .\r\n- الميزان ، السيد محمّد حسين الطباطبائى ( م 1359 ش ) ، بيروت : دار إحياء التراث العربى ، 1427 ق .\r\n- نصب الراية لأحاديث الهداية ، عبد الله بن يوسف الزايلعى ( م 762 ق ) ، تحقيق : أيمن صالح شعبان ، قاهره : دار الحديث ، 1415 ق .\r\n- نقش ائمه در احياي دين ، 2 ج ، سيد مرتضى عسكرى ، تهران : منير ، 1386 ش .\r\n- نقش عايشه در تاريخ اسلام ، سيد مرتضى عسكرى ، تهران : منير ، 1377 ش .\r\n- نهج البلاغة ، محمّد بن حسين الموسوى ( الشريف الرضى ) ( م 406 ق ) ، شرح محمّد عبده ، تحقيق : محمّد محى الدين ، مصر : مطبعة الاستقامة ، بىتا .\r\n- نهج البلاغة ، محمّد بن حسين الموسوى ( الشريف الرضى ) ( م 406 ق ) ، تصحيح : صبحى الصالح ، بيروت ، 1387 ق .\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n\r\n","description":"","footnote":"","page_name":" 104 ","page_number":104}
  ]