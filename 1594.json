[
  {"content":"\r\nترجمهء الغدير\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم شيخ عبد الحسين امينى نجفى\r\nالغدير\r\nترجمه\r\nآقاى محمد تقى واحدى\r\nجلد دوم\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\nالغدير جلد 2\r\nمؤلف : علامه و محقق بزرگ عبد الحسين امينى نجفى\r\nترجمه : محمد تقى واحدى\r\nناشر : كتابخانهء بزرگ اسلامى\r\nتيراژ : 2500\r\nنوبت چاپ : پنجم\r\nتاريخ نشر : 1368\r\nمراكز پخش : فروشگاههاى كتاب بنياد بعثت\r\nتهران : خيابان طالقانى پلاك 589 تلفن 760133\r\nمشهد : خيابان آيت الله شيرازى كوچه آب ميرزا تلفن 59555\r\nقم : خيابان ارم پاساژ قدس تلفن 32118\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\n","description":"","footnote":"","page_name":" تعريف الكتاب 4 ","page_number":5},
  {"content":"\r\n\r\n","description":"","footnote":"","page_name":" تعريف الكتاب 5 ","page_number":6},
  {"content":"\r\nبسم اللَّه الرّحمن الرّحيم\r\n\r\nمناشده و احتجاج ( 1 ) بحديث شريف « غدير خم »\r\n\r\nاين واقعهء ( غدير خم ) از ابتداى وقوع ( روز هجدهم ذى الحجة سال دهم از هجرت نبوى ( ص ) - از قرنهاى نخستين تا عصر حاضر پيوسته و بدون انقطاع از اصول مسلَّمه و حوادث غير قابل ترديد بوده ، بطوريكه نزديكان به اين داستان ايمان و اذعان به آن داشته و دشمنان و مخالفين بدون اينكه ترديد يا انكارى در خاطر خود راه دهند ، آن را باز گوئى ( روايت ) نموده‌اند ، و تا بدان پايه از تحقّق رسيده كه ارباب جدل و معارضه نيز هر وقت كه از طرف مدّعيان آنها دامنهء مناظره بدان كشيده شده و قضيه بروايت آن منتهى گشته ، ناچار بدان تن داده و نتوانسته‌اند با هيچ نيرنگ و جدلى آن را ناديده و يا ناشنيده انگارند .\r\nلذا ، فيما بين صحابه و تابعين ، چه پيش از دوران خلافت ظاهرى امير المؤمنين على ( ع ) و چه در عهد خلافت آن جناب و اعصار بعد از آن ، استدلال به قضيهء غدير و ياد آورى بدان با مبادلهء سوگند ( مناشده ) بسيار دست داده .\r\nنخستين استدلال بدين منوال ، كيفيّت گفت و شنودى است كه بوسيله شخص امير المؤمنين ( ع ) با اشخاص همزمان و معاصر در مسجد رسول خدا صلى اللَّه عليه و آله بعد از رحلت پيغمبر صلى اللَّه عليه و آله وقوع يافته ، اين ماجرا را سليم بن قيس هلالى در كتاب خود « كه بچاپ رسيده » بتفصيل بيان داشته ، آنها كه آگهى به آن را خواستارند بدان مراجعه نمايند و ما در اينجا آنچه را كه از مناشدات بعد آن بوقوع پيوسته ذكر مينمائيم .\r\n","description":"","footnote":" ( 1 ) يعنى قسم دادن و حجت آوردن ","page_name":" 1 ","page_number":7},
  {"content":"\r\n\r\n1 - مناشده أمير المؤمنين عليه السلام در روز شورى بسال 23 - و يا - آغاز سال 24 از هجرت\r\nاخطب خطباء خوارزم - حنفى - در صفحه 217 « مناقب » گويد : خبر داد مرا استاد و پيشوا - شهاب الدين - افضل حفّاظ - ابو النجيب - سعد بن عبد اللَّه بن حسن همدانى معروف به « مروزى » در آنچه كه از همدان به من نوشته ، باخبار او از حافظ - ابو على - حسن ابن احمد بن حسين در آنچه اذن و اجازهء روايت آن را به او داده ، باخبار از استاد اديب ابو يعلى - عبد الرزاق بن عمر بن ابراهيم همدانى .\r\nبسال 437 ، باخبار از پيشواى حافظ - طراز المحدثين - ابو بكر احمد بن موسى بن مردويه .\r\nو استاد پيشوا ، شهاب الدين - ابو النجيب - سعد بن عبد اللَّه همدانى گفته كه :\r\nما را خبر داد به اين حديث عالى ( 1 ) پيشواى حافظ - سليمان بن محمّد بن احمد - از يعلى بن سعد رازى . از محمّد بن حميد . از زافر بن سليمان . از حارث بن محمّد . از ابى الطفيل - عامر بن واثله كه گفت :\r\nمن در روز شورى دربان بودم و على عليه السّلام در خانه ( محلّ اجتماع و شورى ) بود و شنيدم كه به آنها ميفرمود : من بطور مؤكَّد بر شما احتجاج و استدلال خواهم نمود به چيزى كه هيچ فرد عربى و غير عربىّ از شما نتواند آن را دگرگون نمايد ، سپس فرمود : شما افراد را ، همه شما را سوگند مىدهم به خدا ، كه آيا در ميان شما كسى هست كه پيش از من بوحدانيّت خدا ايمان آورده باشد ؟ همگى گفتند :\r\nنه ، فرمود شما را به خدا سوگند مىدهم كه در ميان شما كسى هست كه برادرى چون جعفر طيّار داشته باشد كه در بهشت با فرشتگان پرواز مىكند ؟ همگى گفتند :\r\nنه به خدا قسم ، فرمود شما را به خدا سوگند مىدهم آيا در ميان شما غير از من كسى\r\n\r\n","description":"","footnote":"\r\n( 1 ) در اصطلاح علم درايه حديث عالى آنست كه شمارهء روايت كنندگان آن كمتر باشد و بعبارت ديگر فاصلهء آن با اصل موضوع كوتاه تر باشد و ضدّ اين اصطلاح ( نازل ) مىباشد كه تعداد راويان و فاصلهء آن با اصل موضوع بيشتر است . مترجم\r\n","page_name":" 2 ","page_number":8},
  {"content":"\r\nهست كه عموئى چون عموى من حمزه داشته باشد كه شير خدا و شير رسول خدا و سرور شهيدان است ؟ گفتند : نه به خدا قسم ، فرمود : شما را به خدا سوگند مىدهم آيا در ميان شما جز من كسى هست كه همسرى چون همسر من فاطمه دختر محمّد صلى اللَّه عليه و آله داشته باشد ، كه بانوى زنان اهل بهشت است ، ؟ گفتند : نه به خدا قسم ، فرمود : شما را به خدا سوگند مىدهم ، آيا در ميان شما جز من كسى هست ، كه دو سبط مانند دو سبط من ( 1 ) حسن و حسين داشته باشد كه دو آقا و سرور جوانان اهل بهشت ميباشند ؟ گفتند : نه به خدا قسم ، فرمود : شما را به خدا سوگند مىدهم ، آيا در ميان شما جز من و پيش از من كسى هست كه چندين بار با رسول خدا صلى اللَّه عليه و آله نجوى كرده باشد و پيش از نجوى صدقه داده باشد ؟ گفتند : نه به خدا قسم ، فرمود :\r\nشما را به خدا سوگند مىدهم ، آيا در ميان شما جز من كسى هست كه رسول خدا دربارهء او فرموده باشد :\r\nمن كنت مولاه فعلى مولاه ، اللهم وال من والاه و عاد من عاداه ، و انصر من نصره ، ليبلغ الشاهد الغائب ( 2 ) ؟ گفتند : نه به خدا قسم ، . . . تا آخر حديث . . . و اين روايت را با بررسى در سند آن پيشواى ( محدّثين ) حمويني در باب 58 در « فرايد السمطين » آورده گويد : خبر داد مرا استاد و پيشوا - تاج الدين ، علىّ بن حبّ بن عبد اللَّه خازن بغدادى ، معروف به : ابن الساعى واو . از پيشوا ، برهان الدين ، ابو المظفر ، ناصر بن ابى المكارم مطرّزى خوارزمى ، و او از اخطب خوارزم ، ضياء الدين ، ابو المؤيّد ، موفق بن احمد مكَّى . تا آخر سند به دو طريقى كه ذكر شد .\r\n\r\n","description":"","footnote":"\r\n( 1 ) تعبير انحضرت به سبطين در اين روايت از لسان رسول خدا صلى اللَّه عليه و آله است كه اين سمت حسن و حسين عليهما السلام را بر نسبت پدرى و فرزندى بين خود و آنها مقدم داشته .\r\n( 2 ) هر كس من مولاى اويم على مولاى او است ، خداوندا دوست دارد آنكه را كه او را دوست دارد و دشمن دار آنكه را كه او را دشمن دارد و يارى كن آنكه را كه او را يارى كند .\r\nبايد آنها كه حاضر و گواه اين امرند مراتب را بغائبين ابلاغ نمايند . مترجم\r\n","page_name":" 3 ","page_number":9},
  {"content":"\r\nو نيز اين روايت را ابن حاتم شامى در « الدر النّظيم » از طريق حافظ ابن مردويه بسند ديگرش آورده ، كه گويد : حديث نمود ، ابو المظفّر ، عبد الواحد بن حمد بن محمّد بن شيذهء مقرى و او از حديث عبد الرزاق بن عمر طهرانى و او از ابو بكر احمد بن موسى حافظ ( ابن مردويه ) از ابى بكر احمد بن محمّد بن ابى دام ( 3 ) از منذر بن محمّد و او از عموى خود و او از ابان بن تغلب ، از عامر بن واثله روايت نموده كه گفت : من در روز شورى دربان بودم و على عليه السّلام در آنخانه بود ( كه شورى در آن تشكيل يافت ) ، شنيدم كه آن جناب ميفرمود ( عين الفاظى كه فوقا ذكر شد ) .\r\nتا آنجا كه راوى گفت : على فرمود شما را به خدا سوگند مىدهم آيا كسى از شما جز من هست كه او را رسول خدا صلى اللَّه عليه و آله در روز غدير بولايت نصب فرموده باشد ؟\r\nگفتند : نه به خدا قسم .\r\nو اين حديث شورى را حافظ بزرگ - دار قطنى با بررسى در طريق آن روايت نموده و ابن حجر بعض از فصول مطالب حديث مزبور را از او در صواعق نقل مىكند ، نامبرده در صفحه 75 گويد : دار قطنى با دقت در سند آورده كه على عليه السّلام با آن شش نفرى كه عمر امر خلافت را در ميان آنها بشورى محمول نمود سخن طولانى گفت ، از جمله سخنان او « على عليه السّلام » : شما را به خدا سوگند مىدهم ، آيا در ميان شما جز من كسى هست كه رسول خدا صلى اللَّه عليه و آله به او فرموده باشد : يا على تو در روز قيامت قسمت كنندهء بهشت و دوزخى ، گفتند : نه به خدا قسم ، و در صفحه 93 گويد :\r\nدار قطنى با دقت در سند آورده كه على عليه السّلام در روز شورى بر اعضاى شورى استدلال و احتجاج نمود و به آنها گفت : شما را به خدا سوگند مىدهم ، آيا در ميان شما كسى در خويشاوندى با پيغمبر صلى اللَّه عليه و آله از من نزديكتر هست ؟ ؟ .\r\nو اين حديث را حافظ بزرگوار ابن عقده با بررسى در سند آن آورده ، گويد :\r\nحديث كرد ما را على بن محمّد بن حبيبهء كندى از حسن بن حسين ، از ابى غيلان\r\n\r\n","description":"","footnote":"\r\n( 3 ) در نسخه‌ها چنين مذكور است و صحيح - ابى دارم است . نامبرده ابن ابى دارم كوفى است كه تلعكبرى در سال 330 از او حديث شنيده و در نقل حديث از او اجازت يافته .\r\n","page_name":" 4 ","page_number":10},
  {"content":"\r\nسعد بن طالب شيبانى از اسحق از ابى الطفيل كه گفت : من در روز شورى دربان بودم و شنيدم كه على عليه السّلام ميگفت . . بشرح مذكور كه از جملهء آن مناشدهء بداستان غدير است .\r\nو نيز حافظ ابن عقده ، گويد : حديث نمود ما را ، احمد بن يحيى بن زكريا ازدى ، صوفى ، از عمرو بن حمّاد بن طلحهء قنّاد ، از اسحق بن ابراهيم ازدى از معروف بن خرّبوذ ، و زياد بن منذر ، و سعيد بن محمّد اسلمى ، از ابى الطفيل كه گفت : عمر در هنگام احتضار و مرگ خود امر خلافت را بين شش نفر بشورى نهاد ، على بن ابى طالب عليه السّلام و عثمان بن عفّان ، و طلحه و زبير و سعد بن ابى وقّاص و عبد الرحمن بن عوف رضى اللَّه عنهم و عبد اللَّه بن عمر نيز عضو مشاور بود بدون حق تصدّى خلافت ، ابو الطفيل گويد : چون اين عدّه مجتمع گشتند ، مرا دربان قرار دادند كه از ورود مردم جلوگيرى نمايم ، در اين موقع على عليه السّلام فرمود . . .\r\nبشرح مذكور ، كه از جملهء آن مناشده بحديث غدير است ( 1 )\r\nو اين روايت را حافظ عقيلى ( 2 ) با بررسى و دقت در سند آورده گويد : حديث نمود ما را ، محمّد بن احمد وراجينىّ از يحيى بن مغيرهء رازى ، از زافر ، و او از مردى و او از حارث بن محمّد از ابى الطفيل كه گفت : من در روز شورى بر در بودم . . . و فراز كاملى از حديث را ذكر نموده ( 3 ) .\r\nابن ابى الحديد در جلد 2 شرح « نهج البلاغه » صفحهء 61 گويد : ما در اينجا آنچه را كه در روايات از داستان مناشدهء اصحاب شورى بطور تواتر و استفاضه رسيده ،\r\n\r\n","description":"","footnote":"\r\n( 1 ) شيخ الطايفه آن را در ص 7 و 212 « امالى » از ابن عقده نقل نموده .\r\n( 2 ) ابو جعفر محمد بن عمرو بن موسى صاحب كتاب « الضعفاء » حافظ قطان گويد : ابو جعفر ثقه ايست جليل القدر داناى بحديث و پيش قدم در حفظ ، در سال 322 وفات يافته ، ذهبى شرح حال او را در جلد 3 تذكره ص 52 ذكر نموده است .\r\n( 3 ) ذهبى در جلد 1 « ميزان » ص 205 و ابن حجر در جلد 2 « لسان » ص 157 آن را از عقيلى حكايت نموده‌اند .\r\n","page_name":" 5 ","page_number":11},
  {"content":"\r\nو متضمّن فضايل و خصايصى است كه على عليه السّلام بسبب آنها از ديگران متمايز گشته ذكر مينمائيم ، اين جريان را محدّثين بسيار ذكر نموده‌اند . و آنچه در نزد ما بصحّت پيوسته اين جريان ، به آنچه ذكر شد ( از روايات مشتمل بر فضايل آن جناب ) پايان نيافته ، و بلكه بعد از آنكه عبد الرحمن و حاضرين با عثمان بيعت كردند و على عليه السّلام از بيعت با او خوددارى نمود ، چنين گفت : همانا براى ما حقّى است اگر بما داده شود آن را مىگيريم و اگر منع شود با سختىها ميسازيم ( 1 ) اگر چه شب روى طولانى باشد ، او ( على عليه السّلام ) اين سخن را ضمن كلامى فرمود كه ارباب سير آن را ذكر نموده‌اند و ما در آنچه قبلا نگاشته شد بعض از آن را بيان داشتيم . .\r\nبر ميگردد بسياق روايت . . سپس به آنها فرمود : شما را به خدا سوگند مىدهم : آيا در ميان شما جز من كسى هست كه رسول خدا صلى اللَّه عليه و آله او را با خود برادر كند در آن هنگام كه مراسم برادرى را در ميان مسلمين اجراء فرمود ؟ گفتند : نه ، سپس فرمود : آيا در ميان شما غير از من كسى هست كه رسول خدا صلى اللَّه عليه و آله دربارهء او فرموده باشد : من كنت مولاه فهذا مولاه ؟ گفتند : نه .\r\n( زيادتى چاپ دوم ) - و قسمتى از اين داستان را ابن عبد البرّ در جلد 3 « الاستيعاب » ص 35 در حاشيه « الاصابه » بطور مسند ذكر كرده گويد ، حديث نمود ما را عبد الوارث از قاسم از احمد بن زهير از عمرو بن حمّاد قنّاد - از اسحق بن ابراهيم ازدى ، از معروف بن خرّ بوذ ، از زياد بن منذر ، از سعيد بن محمّد ازدى ، از ابى الطفيل .\r\nو طبرى در جلد 3 تفسيرش در ص 418 در مورد قول خداى تعالى : انما وليكم الله و رسوله . الايه . . . چنين گويد : همانا على بن ابى طالب عليه السّلام از اين رافضيان داناتر بتفسير قرآن است ، بنابراين اگر اين آيه دلالت بر امامت او داشت ، در يكى از مجالس و محافل بدان استدلال مينمود ، و اين گروه ( رافضيان ) را\r\n\r\n","description":"","footnote":"\r\n( 1 ) مفاد مثلى است در عرب ( نركب اعجاز الابل ) يعنى سوار بر كفلهاى شتران ميشويم .\r\nكه كنايه از تحمل مشقات است . مترجم\r\n","page_name":" 6 ","page_number":12},
  {"content":"\r\nنميسزد كه بگويند ، از راه تقيّه استدلال به آن ننموده ، چه آنكه از او نقل ميكنند كه در روز شورى بخبر غدير و خبر مباهله و به تمام فضايل و مناقب خود تمسك جسته و بطور حتم در اثبات امامت خود به اين آيه تمسك ننموده ، : اه . و تو ( خوانندهء اين سطور ) به خوبى ميدانى كه سخن طبرى در اسناد روايت احتجاج و استدلال بحديث غدير و غيره بخصوص رافضيان فقط ، ناشى از عصبيّت و كينه توزى او است و مردود است ، زيرا چنان كه دانستيد ، خوارزمى حنفى اسناد حديث مزبور ( احتجاج ) را از استادان و ائمّهء حفاظ و آنها از كسانى چون ابى يعلى و ابن مردويه كه از حفاظ حديث و ائمهء نقل حديثند به شرحى كه داير به تصريح ابن حجر بروايت حافظ دار قطنى بيان شد ، نقل نموده ، بدون اينكه نكوهشى و نظر مخالفى در آن ابراز نمايد ، و روايت حافظ ابن عقده و حافظ عقيلى ، و نيز شنيديد سخن ابن ابى الحديد و تصريح او را ، باينكه داستان احتجاج در ميان اهل حديث شايع و مستفيض است و آنچه را كه در نظر او از حديث مزبور مورد صحت و تأييد واقع گشته ، ملاحظه نموديد .\r\nو از مجموع مطالب مذكوره به قدر و قيمت مطالب سيوطى نيز در جلد 1 « اللئالى المصنوعه » صفحهء 187 واقف خواهيد شد ، كه نامبرده در آنجا حكم به موضوع بودن و عارى از حقيقت بودن حديث مزبور ( احتجاج و استدلال ) ميدهد بعنوان اينكه در اسناد عقيلى ، زافر وجود دارد و او در ميان روات ضعيف است ، و نيز در طريق روايت نامبرده مردى ناشناس و مجهول وجود دارد ، در حالى كه ما اسنادها و طرق ديگرى را نيز ذكر نموديم كه در آنها نه زافرى هست و نه مرد مجهول ! ! وانگهى ما اگر با او در عقيده بضعف زافر همراه باشيم آيا به مجرد وجود ضعيف در طريقى رواست كه بعارى از حقيقت بودن آن حكم قطعى داد ؟ ! چنان كه سيوطى گمان كرده ؟ ! و در جميع موارد از كتاب نامبردهء خود بر خلاف روش آنها كه دربارهء روايات ساختگى و بىحقيقت تأليف نموده‌اند رفتار نموده است ؟ ! نه . نه چنين است ، و بلكه چنين پندار و روشى از ضعف\r\n","description":"","footnote":"","page_name":" 7 ","page_number":13},
  {"content":"\r\nرأى و كمى بصيرت است ، زيرا ( بر طبق رويهء اهل درايت ) منتهاى آنچه دربارهء روايت ضعفاء معمول به است ، اينست كه : استدلال به آن روايت نميشود . گرچه در استدلال به آن بعنوان تأييد ، باكى نيست ، بعلاوه ما مىبينيم : حفاظ ثقه و صاحبان دقّت نظر در نقل حديث چه بسا رواياتى از ضعفاء مىآورند ، بواسطه قرائن بسيارى كه بر صحت آن و در روايت خاصّ و يا در نوشتهء مرد خاصّى وجود دارد ، با چنين قرائن و خصوصياتى ، آن روايت محفوفهء بقرائن صحّت را از او روايت ميكنند و در آنمورد بخصوص معتقدند كه از حكم عمومى روايات ضعيف خارج است و يا راوى در آن مورد بخصوص مورد اعتماد و وثوق است ، هر چند در ساير موارد اعمالش ناپسند بوده و مورد اعتماد نيست .\r\nچنانچه به صحيح مسلم و صحيح بخارى و ساير صحاح و مسندها مراجعه نمائيد ملاحظه خواهيد كرد كه مملوّاند از روايت ، از خوارج و ناصبيان ! ! آيا اين جز همان مبنى كه بدان اشعار نموديم محمل ديگرى دارد ؟ ؟ !\r\nگذشته از آنچه بر سبيل مماشات ( در مورد زافر و ضعف او ) ذكر شد ، اصولا احمد و ابن معين زافر را توثيق نموده‌اند و ابو داود گويد : اوثقه است ، او مردى صالح بوده ، و ابو حاتم گويد جايگاه او راستى و صداقت است ( 1 ) سيوطى در اين مورد ( طعن بر زافر ) از ذهبى پيروى نموده كه نامبرده در « ميزان » حديث مزبور را ناشناس و غير صحيح يافته ، و بعد از او ابن حجر آمده و در لسانش از او تقليد كرده و زافر را متّهم به وضع حديث نموده است ! ! و حال آنكه ذهبى و ابن حجر را آنها كه شناخته‌اند ، از روى « ميزان » او شناخته‌اند كه در آن هزار انحراف است و لسانى كه آلوده بطعن و هدفهاى مغرضانه است ! ! اينست تلخيص ذهبى بر مستدرك حاكم ! بيائيد به بينيد : آنچه كه از فضايل آل اللَّه در احاديث صحاح آن روايت شده ذهبى بر آنها طعن و نكوهش نموده و هيچ مبنى و دليلى براى آن نميتوان يافت جز همان كينه ، كه در او رسوخ يافته و تمايل و علاقه اى كه بماسواى آنها ( عترت\r\n\r\n","description":"","footnote":"\r\n( 1 ) به جلد 3 « تهذيب التهذيب » ص 304 مراجعه شود .\r\n","page_name":" 8 ","page_number":14},
  {"content":"\r\nپيغمبر صلى اللَّه عليه و آله ) دارد ! ! و ابن حجر هم در تأليفات خود قدم بقدم از او پيروى نموده است !\r\n\r\n2 - مناشده امير المؤمنين عليه السلام در ايّام عثمان بن عفّان\r\nشيخ الاسلام ، ابو اسحق ، ابراهيم بن سعد الدين ابن الحمويّه ( شرح حال او در صفحه 200 جلد 1 گذشت ) باسنادش در « فرايد السمطين » سمط اول در باب 58 از تابعى بزرگ ، سليم بن قيس هلالى روايت كرده كه گفت : در زمان خلافت عثمان در مسجد رسول خدا صلى اللَّه عليه و آله گروهى مجتمع بودند كه با يكديگر سخن ميگفتند و از علم و عفت سخن بميان آوردند . در ضمن نام قريش و فضايل و سوابق آنها و هجرتشان بميان آمد و آنچه را كه رسول خدا صلى اللَّه عليه و آله دربارهء آنها از فضيلت فرموده مانند اين فرمايش : « الأئمّة من قريش » ( يعنى امامان از قريش ميباشند ) و فرمايش ديگر آنحضرت\r\n« الناس تبع لقريش و قريش ائمّة العرب »\r\n( يعنى مردم پيروان قريشند و قريش پيشوايان عرب هستند ) تا آنجا كه گويد ( بعد از ذكر مفاخرت هر قبيله بمردان خود ) و در اين حلقه بيش از دويست تن گرد آمده بودند كه در ميان آنها بودند : عليّ بن ابي طالب عليه السّلام و سعد بن ابي وقّاص و عبد الرحمن بن عوف و طلحه و زبير و مقداد و هاشم بن عتبه و ابن عمر و حسن و حسين و ابن عبّاس و محمّد بن ابي بكر و عبد اللَّه بن جعفر ، و از انصار : ابيّ بن كعب و زيد بن ثابت و ابي ايّوب انصارى و ابو الهيثم بن التيهان و محمّد بن سلمه و قيس بن سعد بن عباده و جابر ابن عبد اللَّه و انس بن مالك و زيد بن ارقم و عبد اللَّه بن ابى اوفى و ابي ليلى ، و با او پسرش عبد الرحمن نشسته بود و او پسركى بود نورس و زيبا روى ، و در اين هنگام ابو الحسن بصرى آمد و پسرش حسن بصرى با او بود كه او نيز پسركى بود زيباروى و معتدل القامه ، راوى گويد : من به او و به عبد الرحمن بن ابي ليلى مينگريستم و نميدانم كدام زيباتر از آن ديگرى بود ؟ جز اينكه حسن بصرى داراى اندامى درشتتر و قدّى رساتر بود ، در اين هنگام آن گروه بسيار سخن گفتند و اين اجتماع از\r\n","description":"","footnote":"","page_name":" 9 ","page_number":15},
  {"content":"\r\nبامداد تا هنگام زوال آفتاب ( ظهر ) طول كشيد و عثمان در خانه خود بود و از اجتماع و سخنان اين گروه اطلاعى نداشت ، و عليّ بن ابي طالب در آن ميان خاموش و ساكت بود و نه خودش و نه احدى از كسان و اهل بيتش سخنى نميگفتند ، در نتيجه آن گروه متوجه او شدند و گفتند : يا ابا الحسن چه مانعى هست كه تو نيز سخن بگوئى ؟\r\nفرمود هر يك از افراد دو قبيله سخن گفتند و فضيلتى از خود بيان داشتند و درست هم گفتند ، اكنون من از شما اى گروه قريش و انصار سؤال ميكنم : اين فضيلتها را خداوند بچه وسيله بشما عطا فرمود ؟ آيا منشاء اين فضايل كه به خود نسبت داديد ، در وجود خود شما و قبيله و خاندان شما بوده يا موجبى جز اينها داشته ؟ همگى در پاسخ گفتند : عشيره و خاندانهاى ما منشاء هيچ يك از اين فضايل نبوده‌اند ، بلكه خداى بزرگ بر ما منّت نهاد و اين فضايل را بسبب محمّد صلى اللَّه عليه و آله و عشيره و اهل بيت او بما عطا فرمود ، على عليه السّلام فرمود : راست گفتيد ، اى گروه قريش و انصار آيا نميدانيد كه آنچه از خير دنيا و آخرت نصيب شما گشته فقط از ما اهل البيت است نه غير ما ؟ و همانا پسر عمّم پيغمبر صلى اللَّه عليه و آله فرمود : بدرستى كه من و خاندانم نورى بوديم كه در پيشگاه عظمت خداوند نمايان بوديم چهارده هزار سال پيش از آنكه خداى متعال آدم را بيافريند ، پس از آفرينش او اين نور را در صلب او نهاد و او را به زمين فرود آورد ، سپس نور ما منتقل بصلب نوح شد و در كشتى نشست ، سپس منتقل بصلب ابراهيم شد و در آتش افكنده شد ، سپس پيوسته خداى توانا ما را از اصلاب گرامى بارحام پاكيزه منتقل فرمود ، و اين انتقال از پدران و مادران بكيفيتى بود كه همگى از هر ناپاكى و پليدى بدور و منزّه بودند .\r\nپس از اين سخنان على عليه السّلام ، آنها كه سبقت و پيشى داشتند و از آنهائى بودند كه بدر و احد را درك نموده بودند گفتند : آرى . ما اين سخنان را از رسول خدا صلى اللَّه عليه و آله شنيده‌ايم ، سپس فرمود : شما را به خدا سوگند مىدهم همگى ميدانيد كه خداى عز و جل در كتاب خود در آيات متعدّد سابق را بر مسبوق مقدم داشته و من در پرستش خداى يگانه و پيروى رسول او سابق و مقدم بوده‌ام ، بطوريكه احدى از اين امّت\r\n","description":"","footnote":"","page_name":" 10 ","page_number":16},
  {"content":"\r\nدر اين راه بر من پيشى نگرفته است ؟ همگى گفتند : آرى چنين است .\r\nفرمود شما را به خدا سوگند مىدهم آيا آگاهى داريد ؟ هنگامى كه اين آيه :\r\n* ( وَالسَّابِقُونَ الأَوَّلُونَ مِنَ الْمُهاجِرِينَ وَالأَنْصارِ . . . ) * و اين آيه * ( وَالسَّابِقُونَ السَّابِقُونَ أُولئِكَ الْمُقَرَّبُونَ ) * نازل شد در چه مورد و در چه موضوعى نازل شد ؟ از رسول خدا صلى اللَّه عليه و آله دربارهء مدلول اين آيات سؤال شد ؟ فرمود : خداى متعال اينها را نازل فرموده دربارهء انبياء و اوصياء آنها ، پس من افضل انبياء و رسل هستم و عليّ بن ابي طالب وصيّ من ، افضل اوصياء است ، همگى گفتند : آرى به خدا قسم ، فرمود :\r\nشما را به خدا سوگند مىدهم ، آيا آگاهى داريد ؟ هنگامى كه اين آيه : * ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * و اين آيه * ( وَلَمْ يَتَّخِذُوا مِنْ دُونِ الله وَلا رَسُولِه وَلَا الْمُؤْمِنِينَ وَلِيجَةً ) * ، نازل شد مردم گفتند :\r\nيا رسول اللَّه آيا اختصاص به بعض از مؤمنين دارد يا شامل همهء آنها مىشود ؟ پس خداى عز و جل امر فرمود پيغمبرش را كه به آنها تعليم فرمايد تا اولياء و متصديان امرشان را بشناسند و امر فرمود او را همانطور كه نمازشان و زكاتشان و حجّشان را تفسير و بيان فرموده ، ولايت را نيز براى آنها تفسير فرمايد ، و مأمور گشت كه مرا در غدير خم براى مردم بولايت منصوب فرمايد ، سپس خطبه ايراد فرمود و ضمن آن فرمود :\r\nاى مردم همانا خداوند مرا باجراء امرى مأمور كرده كه سينه‌ام را آن امر تنگ نموده و چنين پنداشتم كه مردم مرا تكذيب ميكنند ، پس خداوند مرا تهديد بشكنجه فرمود در صورتى كه آن امر را ابلاغ ننمايم . سپس مردم را براى انجام نماز جماعت دعوت فرمود ، پس از انجام نماز خطبه خواند و فرمود اى مردم : آيا ميدانيد : كه همانا خداى عز و جل مولاى من است و من مولاى مؤمنين هستم و من اولى ( سزاوارتر ) هستم بر مؤمنين از خودشان گفتند آرى . چنين است ، پس فرمود يا على برخيز ، پس برخواستم در اين موقع فرمود : من كنت مولاه فعلى مولاه ، اللهم وال من والاه و عاد من عاداه ، در اين هنگام سلمان به پا خاست و گفت : يا رسول اللَّه\r\n","description":"","footnote":"","page_name":" 11 ","page_number":17},
  {"content":"\r\nولاء كما ذا ؟ يعنى ولاء « دربارهء علي عليه السّلام چگونه ولائى است » ؟ فرمود :\r\nولاء كولائى ، يعنى ولاء مانند ولاى من ، من كنت اولى به من نفسه يعنى هر كس كه من اولى ( سزاوارتر ) هستم به او از خودش ، پس خداى متعال اين آيه را فرو فرستاد : * ( الْيَوْمَ أَكْمَلْتُ لَكُمْ دِينَكُمْ . . ) * تا آخر آيه ، پس رسول خدا تكبير فرمود و گفت « اللَّه اكبر » تمامى نبوّت من و تمامى دين خدا ولايت على است ، بعد از من ، پس ابوبكر و عمر برخاستند و گفتند : يا رسول اللَّه : اين آيات در مورد على عليه السّلام خاصّه است ؟ فرمود : بلى ، در او و دربارهء اوصياء من است تا روز قيامت ، گفتند بيان فرما ايشان را ( اوصياء خود را ) براى ما ، فرمود : على عليه السّلام برادر من و وزير من و وارث من و وصيّ و خليفهء من است در امّت من ، و وليّ هر مؤمن است بعد از من ، سپس دو فرزندم اول حسن و پس از او حسين ، پس از او نه تن از فرزندان پسرم حسين هر يك پس از ديگرى ، قرآن با آنها است و آنها با قرآنند ، از قرآن جدا نشوند و قرآن از آنها جدا نشود تا بر من كنار حوض وارد شوند ؟ ( پس از اين شرح و بيان ، امير المؤمنين عليه السّلام با قيد قسم در ميان انجمن در مسجد رسول خدا صلى اللَّه عليه و آله ) همگى گفتند : آرى به خدا قسم اين كلمات رسول خدا را ما شنيده‌ايم و بطوريكه گفتى بدان شهادت ميدهيم . و بعض ديگر از آن گروه گفتند بيشتر اين مطالب را در خاطر داريم ولى تمام آن را در حفظ نداشتيم ولى اينان كه تمام آن را در خاطر داشته و بدان گواهى دادند همهء آنها از نيكان و مردم با فضيلت ما ميباشند ، پس علي عليه السّلام فرمود : راست گفتيد همگى مردم در حفظ يكسان نيستند ، من آنانى را كه اين گفتار رسول خدا صلى اللَّه عليه و آله را در خاطر دارند به خدا سوگند مىدهم كه برخيزند و بدانچه در خاطر دارند خبر دهند ، پس اين اشخاص برخواستند : زيد بن ارقم ، و براء بن عازب ، و سلمان ، و ابوذر ، و مقداد ، و عمّار : اينها گفتند : ما گواهى ميدهيم كه فرمايشات رسول خدا را در خاطر داريم در حالتى كه بر منبر ايستاده بود و تو پهلوى او بودى ، و او ميفرمود : اى مردم . همانا خداى عز و جل امر كرده كه امام و پيشواى شما را منصوب نمايم و آنكه را كه بعد از من وصيّ من و خليفهء من است و\r\n","description":"","footnote":"","page_name":" 12 ","page_number":18},
  {"content":"\r\nآنكسى را كه خداى عز و جل در كتاب خود طاعت او را واجب فرموده و طاعت او را همدوش طاعت من ساخته و شما را امر بولايت او فرموده بشما معرفى كنم ، و من در ابلاغ اين امر از ترس طعن و نكوهش اهل نفاق و تكذيب آنها بخداى خود مراجعه نمودم ، خداى مرا تهديد فرمود كه اگر اين امر را تبليغ نكنم مرا عذاب فرمايد .\r\nاى مردم همانا خداوند شما را امر به صلاة ( نماز ) فرموده و بطور تحقيق آن را براى شما بيان كرده است و امر بزكاة و روزه و حج فرموده و آنها را براى شما بيان نموده و من آنها را براى شما تفسير كرده‌ام ، و امر كرده است شما را بولايت ، و من شاهد ميگيرم شما را كه همانا آن ولايت ( كه خداوند امر فرموده ) اختصاص به اين ( يعنى على عليه السّلام ) دارد - در هنگام اداى كلمه اشاره ، دست خود را بر على نهاد سپس فرمود : بعد از او اختصاص به پسرش دارد و سپس باوصياء بعدشان از فرزندانشان ، از قرآن جدا نشوند و قرآن از آنها جدا نشود تا بر من در كنار حوض وارد شوند اى مردم ، بتحقيق من بيان كردم براى شما ، و پناه گاه شما و پيشواى شما و وليّ شما و راهنماى شما را نشان دادم و او برادرم عليّ بن أبي طالب عليه السّلام است و او در ميان شما بمنزلهء من است ، پس قلادهء اطاعت او را در دين بر گردن نهيد و او را در تمام امور اطاعت نمائيد ، زيرا تمام آنچه خداى عزّ و جل به من تعليم فرموده از علم و حكمتش ، همانا تماما در نزد او است ، پس از او سؤال كنيد و از او بياموزيد و از اوصياء بعد از او ، و آنها را تعليم ندهيد و بر آنها پيشى نگيريد و از آنها دور و عقب نمانيد ، زيرا همانا آنها با حقند و حق با آنهاست ، هيچگاه آنها از حق و حق از آنها زايل و جدا نشود - اين اشخاص كه برخاسته بودند . پس از شهادت به اين مطالب نشستند . . . تا آخر حديث ، اين حديث ، اين لفظ حموينى با آنچه كه در خود كتاب سليم ابن قيس مذكور است اختلاف كمى و زياداتى دارد و سخن ما در پيرامون سليم و كتاب او خواهد آمد .\r\n","description":"","footnote":"","page_name":" 13 ","page_number":19},
  {"content":"\r\n\r\n3 - مناشدهء أمير المؤمنين عليه السلام در روز رحبه - سال 35\r\n( 1 ) در اثر معارضه و منازعهء كه در امر خلافت با أمير المؤمنين عليه السّلام وقوع يافت برخى از مردم نسبت به آنچه كه آنحضرت از رسول خدا صلى اللَّه عليه و آله داير بتقديم آن جناب بر ديگران روايت و نقل فرموده بود آنحضرت را متّهم ساختند و واردات از طرف رسول خدا صلى اللَّه عليه و آله را در اين موضوع با ترديد و انكار تلقّى كردند ، چون اين كيفيّت بآنحضرت رسيد ، در ميدان وسيع كوفه حضور يافت و در ميان گروه بسيارى كه در آنجا گرد آمده بودند به منظور دفاع از حق و ردّ بر آنها كه در امر خلافت با آن جناب منازعه ميكردند ، با آن گروه استدلال و منا شده فرمود ، و اين موضوع به حدى جلب اهميت كرده كه بسيارى از تابعين آن را روايت نموده‌اند و اسناد آن در كتب علماء به حد تواتر و تظافر رسيده و ما بروايت چهار تن از اصحاب و چهارده نفر از تابعين ( در اين خصوص ) ( 2 ) واقف شديم ، و اينك تفصيل آن .\r\n1 - ابو سليمان مؤذّن ، ( شرح حال او در ص 113 جلد 1 گذشت ) ابن ابى الحديد در جلد 1 شرح نهج البلاغه ص 362 گويد : ابو اسرائيل ( 3 ) از حكم ( 4 ) روايت كرده و او از سليمان مؤذن ( اين همان سند احمد است كه خواهد آمد ) اينكه ، علي عليه السّلام سوگند داد مردم را كه هر كس از آنها اين فرمودهء رسول خدا صلى اللَّه عليه و آله را\r\n\r\n","description":"","footnote":"\r\n( 1 ) تصريح به آن در حديث ابى الطفيل كه خواهد آمد مذكور است و در روايت يعلى بن مره اشعار دارد كه على عليه السلام چون بكوفه آمد مردم را سوگند داد و معلوم است كه آمدن امير المؤمنين عليه السلام بكوفه سال 35 بوده است .\r\n( 2 ) بسيارى از طرق اين مناشده صحيح است و رجال آن ثقه هستند .\r\n( 3 ) اسماعيل بن خليفه ملائى متوفاى 169 ، حافظ هيثمى در « مجمع الزوائد » او را ثقه معرفى كرده و به صحت حديث او اشعار نموده .\r\n( 4 ) نامبرده همان ابن عيينه ثقه است كه شرح حال او در صفحه 115 جلد اول گذشت .\r\n","page_name":" 14 ","page_number":20},
  {"content":"\r\nشنيده كه فرمود : من كنت مولاه فعلى مولاه . . گواهى دهد ، پس گروهى بدان شهادت دادند و زيد بن ارقم از شهادت به آن در حالى كه بدان آگاه بود امساك نمود ، پس امير المؤمنين عليه السّلام او را به نابينائى نفرين فرمود و او نابينا شد ، و پس از نابينا شدن داستان اين گفتار رسول خدا صلى اللَّه عليه و آله را براى مردم بيان ميكرد ، و بطرق ديگر از او ( يعنى سليمان مؤذن ) خواهد آمد كه اين داستان را از زيد بن ارقم روايت كرده و شايد اين روايت هم از آنست و از قلم افتاده است .\r\n2 - ابو القاسم ، اصبغ بن نباته ( شرح حال او در ص 114 جلد 1 ذكر شد ) . ابن اثير در جلد 3 « اسد الغابه » ص 307 و در جلد 5 ص 205 از حافظ ابن عقده ، از محمّد بن اسماعيل بن اسحاق راشدى روايت نموده و او از محمّد بن خلف نميرى ، از على بن حسن عبدى ، از اصبغ ، كه گفت : على عليه السّلام سوگند داد مردم را در رحبه كه هر كس گفتار رسول خدا صلى اللَّه عليه و آله را در روز غدير خم شنيده برخيزد و بدان گواهى دهد ، و فقط كسى برخيزد كه گفتار رسول خدا صلى اللَّه عليه و آله را شخصا شنيده باشد ، جمعى در حدود هفده نفر برخاستند كه در ميان آن گروه ، ابو ايوب انصارى ، و ابو عمرة بن عمرو بن محصن ، و ابو زينب ( ابن عوف انصارى ) ، و سهل بن حنيف ، و خزيمة بن ثابت ، و عبد اللَّه بن ثابت انصارى ، و حبشى بن جنادهء سلولى ، و عبيد ابن عازب انصارى ، و نعمان بن عجلان انصارى ، و ثابت بن وديعهء انصارى ، و ابو فضالهء انصارى ، و عبد الرحمن بن عبد ربّ انصارى ، بودند ، گروه نامبرده كه بر خاستند ، گفتند : ما شهادت ميدهيم كه ، شنيديم رسول خدا صلى اللَّه عليه و آله فرمود :\r\nالا من كنت مولاه فعلى مولاه ، اللهم وال من والاه و عاد من عاداه و احب من احبه و ابغض من ابغضه و اعن من اعانه .\r\nو در أسد الغابه از اصبغ بن نباته ذكر شده ، كه گفت : على عليه السّلام سئوال كرد و بدان سوگند داد مردم را كه هر كس گفتار رسول خدا صلى اللَّه عليه و آله را روز غدير خم شنيده برخيزد ، در اين هنگام جمعى بالغ بر هفده تن برخاستند كه در ميانشان ابو ايوب انصارى و ابو زينب بودند ، آنها كه برخاستند گفتند : شنيديم\r\n","description":"","footnote":"","page_name":" 15 ","page_number":21},
  {"content":"\r\nاز رسول خدا صلى اللَّه عليه و آله در روز غدير خم در حالى كه دست تو را گرفته و بلند نموده بود ، فرمود : آيا شما گواه نيستيد باينكه من ( او امر خدا را ) رساندم و خير و صلاح شما را بيان نمودم ؟ سپس فرمود : آگاه باشيد ، همانا خداى عزّ و جلّ وليّ من است ، و من وليّ مؤمنين هستم ، پس هر كس كه من مولاى اويم پس اين على ، مولاى او است ، بار خدايا دوست بدار آنكه را كه او را دوست دارد و دشمن دار آنكه را كه او را دشمن بدارد ، اين روايت را ابو موسى با دقت در سند آورده است .\r\nو روايت مزبور را ابن حجر عسقلانى در جلد 4 « الاصابه » ص 408 از طريق ابن عقده از اصبغ آورده كه گفت : چون على عليه السّلام در رحبه مردم را سوگند داد و از آنها سؤال كرد كه هر كس ( سخن رسول خدا صلى اللَّه عليه و آله ) را شنيده باز گويد ، در نتيجه بالغ بر هفده نفر برخاستند كه در آنها ابو ايوب و ابو زينب و عبد الرحمن بن عبد ربّ بودند و آن گروه گفتند : شهادت ميدهيم كه از رسول خدا صلى اللَّه عليه و آله شنيديم ، در حالى كه دست تو را در روز غدير خم گرفته و بلند كرده بود ، فرمود : آيا شما گواه نيستيد كه من ( او امر خدا را ) رسانيدم ؟ گفتند : آرى گواهى ميدهيم ، فرمود : فمن كنت مولاه فعلى مولاه ، و در جلد 4 « الاصابه » ص 80 آن را روايت كرده و گويد : ابو موسى گفت : كه اين روايت را ابو العباس ابن عقده در كتاب « الموالات » از طريق على بن حسن عبدى از سعد ( اسكاف ) از اصبغ بن نباته ذكر نموده كه گفت : على عليه السّلام در رحبه مردم را سوگند داد و از آنها پرسيد كه :\r\nهر كس گفتار رسول خدا صلى اللَّه عليه و آله را در روز غدير خم شنيده برخيزد ، پس بالغ بر هفده تن برخاستند كه از جملهء آنها بود ابو ايوب و ابو زينب ابن عوف آنان گفتند : ما شهادت ميدهيم كه شنيديم ، رسول خدا صلى اللَّه عليه و آله در روز غدير خم در حالى كه دست تو را گرفته و بلند نموده بود فرمود : آيا گواه نيستيد كه ( او امر خدا را ) رسانيدم ؟ گفتند : گواهيم ، فرمود : فمن كنت مولاه فعلىّ مولاه .\r\n","description":"","footnote":"","page_name":" 16 ","page_number":22},
  {"content":"\r\n3 - حبة بن جوين عرنى ، ابو قدامهء بجلىّ - صحابى ، متوفاى 76 ر 79 حافظ ابن مغازلى شافعى در « المناقب » از ابي طالب ، محمّد بن احمد بن عثمان ، از ابي عيسى حافظ روايت نموده كه او روايت را مىرساند به حبّهء عرنى و او داستان روز غدير و استشهاد على عليه السّلام را بدان با سوگند دادن ذكر مينمايد ، تا آنجا كه گويد : پس دوازده تن از اهل بدر برخاستند كه از جملهء آنها ، زيد بن ارقم بود ، و گفتند : ما گواهى ميدهيم كه شنيديم رسول خدا صلى اللَّه عليه و آله در روز غدير خم ميفرمود :\r\nمن كنت مولاه فعلى مولاه . . بشرح حديث .\r\nو در صفحه 54 جلد 1 از دولابى مذكور گرديد كه باسنادش از ابي قدّامه روايت كرده كه على عليه السّلام در رحبه سوگند داد مردم را و از آنها سؤال فرمود ، پس جمعى بالغ بر ده و اندى برخاستند كه در ميان آنها مردى بود كه جبّهء بر تن داشت و بر آن بالاپوش حضر موتى افكنده بود پس آن گروه شهادت دادند . . بشرح حديث .\r\n4 - زاذان بن عمر ( شرح حال او در صفحهء 116 جلد 1 ذكر شده ) احمد پيشواى حنبليان در جلد 1 مسندش در ص 84 با بررسى در سند آورده از ابن نمير ، از عبد الملك ، از ابى عبد الرحيم كندى ، از زاذان بن عمر كه گفت : سخن على عليه السّلام را شنيدم كه در رحبه از مردم سؤال كرد و آنها را سوگند داد كه هر كس رسول خدا صلى اللَّه عليه و آله را در روز غدير خم ديده و سخنان او را شنيده برخيزد و گواهى دهد ، سيزده تن برخاستند و شهادت دادند كه آنها از رسول خدا صلى اللَّه عليه و آله شنيدند كه ميفرمود :\r\nمن كنت مولاه فعلى مولاه .\r\nو حافظ هيثمى در جلد 9 « مجمع الزوايد » ص 107 اين حديث را از زاذان ، از طريق احمد بلفظى كه ذكر شد روايت نموده ، و همچنين ابو الفرج ابن جوزى در جلد 1 « صفة الصفوة » ص 121 و ابو سالم محمّد بن طلحهء شافعى در « مطالب السؤال » ص 54 ( در سال 1302 بچاپ رسيده ) و ابن كثير شامى در جلد 5 « البداية و النهاية »\r\n","description":"","footnote":"","page_name":" 17 ","page_number":23},
  {"content":"\r\nص 210 و در جلد 7 ص 348 از طريق احمد و سبط ابن جوزى در « تذكره » ص 17 ، و سيوطى در « جمع الجوامع » نقل از احمد ، و ابن ابي عاصم در « السنّه » ( بطورى كه در جلد 6 « كنز العمال » ص 407 مذكور است ) روايت مذكوره را ذكر نموده‌اند .\r\n5 - زرّ بن حبيش اسدى ( شرح حال او در صفحهء 116 جلد 1 ذكر شده ) ، حافظ ابو عبد اللَّه زرقانى - مالكى - در جلد 7 « شرح المواهب » ص 13 گويد : ابن عقده با دقت در سند از زرّ بن حبيش روايت كرده كه گفت : على عليه السّلام فرمود : در اينجا از اصحاب محمّد صلى اللَّه عليه و آله چه كسانى هستند ؟ دوازده تن برخاستند و شهادت دادند كه از رسول خدا صلى اللَّه عليه و آله شنيدند ، فرمود :\r\nمن كنت مولاه فعلى مولاه .\r\n6 - زياد بن ابى زياد ( شرح حال او در ص 117 ج 1 ذكر شده ) ، احمد بن حنبل در جلد 1 « مسند » ص 88 آورده ، از محمّد بن عبد اللَّه ، از ربيع - يعنى ابن ابى صالح اسلمى ، از زياد بن ابى زياد كه گفت : شنيدم على بن ابي طالب رضى اللَّه عنه از مردم سؤال نمود و آنها را سوگند داد باينكه هر مرد مسلمى كه شنيده است از رسول خدا صلى اللَّه عليه و آله در روز غدير خم آنچه را فرموده ، برخيزد ، پس دوازده تن از اصحاب بدر برخاستند و شهادت دادند .\r\nو اين حديث را حافظ هيثمى در جلد 9 « مجمع الزوايد » ص 106 از طريق احمد روايت نموده و گفته كه رجال آن ثقه هستند و ابن كثير در جلد 7 « البدايه » ص 348 از احمد ، و حافظ محب الدين طبرى در جلد 2 « الرياض النضره » صفحهء 170 و « ذخاير العقبى » ص 67 روايت مزبور را ذكر نموده‌اند .\r\n7 - زيد بن ارقم انصارى - صحابى - احمد با دقت در سند از اسود بن عامر ، از ابي اسرائيل ، از حكم از ابي سليمان ، از زيد بن ارقم روايت كرده كه گفت :\r\nعلى عليه السّلام با قيد سوگند از مردم سئوال نمود كه هر كس شنيده است از رسول خدا صلى اللَّه عليه و آله كه فرمود :\r\nمن كنت مولاه فعلى مولاه ، اللهم وال من والاه ، و عاد من عاداه\r\n","description":"","footnote":"","page_name":" 18 ","page_number":24},
  {"content":"\r\nبرخيزد و گواهى دهد ، دوازده تن از اصحاب بدر برخاستند و به آن شهادت دادند و من از كسانى بودم كه كتمان نمودند و در نتيجه چشم خود را از دست دادم ! .\r\nو هيثمى در جلد 9 « مجمع الزوايد » ص 106 از احمد - و طبرانى در « الكبير » بلفظ مذكور ، اين حديث را روايت نموده‌اند ، و طبرانى رجال آن را مورد وثوق دانسته ، و در روايتى كه نزد او ضبط شده اين جمله مذكور است : و على بر هر كه كتمان ميكرد نفرين ميفرمود : و ابن مغازلى در « المناقب » آن را از ابي الحسين على بن عمر بن عبد اللَّه بن شوذب از پدرش از محمّد بن حسين زعفرانى از احمد بن يحيى بن عبد الحميد از ابى اسرائيل ، از حكم از ابي سليمان ، از زيد ، بلفظ مذكور روايت كرده و در آن مذكور است ( از قول زيد ) كه : من از جمله كسانى بودم كه كتمان كردند ، پس خداى چشمم را نابينا فرمود و على كرم اللَّه وجهه كسى را كه كتمان كند نفرين فرمود ( 1 ) و شيخ ابراهيم وصّابى آن را در « الاكتفاء » بلفظ مذكور از طبرانى در « المعجم الكبير » روايت نموده .\r\nو حافظ ، محبّ الدين طبرى در « ذخاير العقبى » ص 67 از زيد روايت نموده كه گفت : على عليه السّلام باقيد سوگند از مردم سئوال نمود كه : هر كس از پيغمبر صلى اللَّه عليه و آله در روز غدير خم شنيده كه فرمود :\r\nمن كنت مولاه فعلى مولاه ، اللهم وال من والاه ، و عاد من عاداه ، برخيزد و گواهى دهد ، شانزده تن برخاستند و به آن گواهى دادند ، و به همين لفظ هيثمى آن را در « مجمع الزوايد » ص 107 از طريق احمد روايت نموده و سيوطى بطوريكه در جلد 6 « كنز العمال » ص 403 بنقل از « المعجم الاوسط » طبرانى ، مذكور است ، اين حديث را در « جمع الجوامع » آورده و در آن مذكور است : دوازده تن برخاستند و به آن شهادت دادند .\r\n\r\n","description":"","footnote":"\r\n( 1 ) ابن بطريق در « العمدة » ص 52 از او نقل مينمايد .\r\n","page_name":" 19 ","page_number":25},
  {"content":"\r\nو حافظ ، محمّد بن عبد اللَّه ( شرح حال او در ص 173 ج 1 ذكر شده ) ، در كتاب خود « فوايد » ( كه در مكتبهء حرم الهى « مكه » موجود است ) با بررسى در سند آورده از محمّد بن حرث از عبيد اللَّه بن موسى ، از ابى اسرائيل ملائى ، از حكم ، از ابى سليمان مؤذن ، از زيد كه : همانا على عليه السّلام از مردم با قيد سوگند سئوال كرد كه هر كس از رسول خدا صلى اللَّه عليه و آله شنيده كه فرمود :\r\nمن كنت مولاه فعلى مولاه ، اللهم وال من والاه ، و عاد من عاداه برخيزد و شهادت دهد ، شانزده تن برخاستند و به آن شهادت دادند ، و من در ميان آنها بودم ( 1 ) و اين روايت را ابن كثير در جلد 7 « البداية و النهاية » ص 346 از او حكايت نموده است .\r\n8 - زيد بن يثيع ( شرح حال او در ص 117 ج 1 ذكر شده ) ، احمد بن حنبل در ج 1 « المسند » ص 118 آورده از على بن حكيم اودى ، از شريك ، از ابى اسحق ، از سعيد بن وهب و زيد بن يثيع كه آن دو گفتند : على عليه السّلام سوگند داد مردم را در رحبه و از آنها سئوال نمود كه هر كس گفتار رسول خدا صلى اللَّه عليه و آله را در روز غدير خم شنيده برخيزد و گواهى دهد ، از قبل سعد شش تن و از قبل زيد شش تن برخاستند و گواهى دادند كه از رسول خدا صلى اللَّه عليه و آله در روز غدير خم شنيدند كه درباره على عليه السّلام فرمود : آيا رسول خدا صلى اللَّه عليه و آله باهل ايمان اولى ( سزاوارتر ) نيست ؟ گفتند :\r\nآرى . فرمود :\r\nاللهم من كنت مولاه فعلى مولاه ، اللهم وال من والاه و عاد من عاداه و ابن كثير در جلد 5 « البداية و النهاية » ص 210 و گنجى شافعى در « كفاية الطالب »\r\n\r\n","description":"","footnote":"\r\n( 1 ) مراد از اينكه ميگويد : و من در ميان آنها بودم : اينست كه : او ( زيد ) در ميان مخاطبين مورد منا شده بوده ، نه از جملهء شهود : زيرا همانطور كه از قول خود او قبلا ذكر شد ، او از كسانى بود ، كه كتمان شهادت كردند و در نتيجه كتمان چشمش نابينا شد ، و بنابراين آنچه از او داير بروايت غدير رسيده بعد از دچار شدن بنفرين بوده و يا قبل از اينكه افكار مهلك در او پيدا شود ! ! .\r\n","page_name":" 20 ","page_number":26},
  {"content":"\r\nص 17 و جزرى در « اسنى المطالب » ص 4 از طريق احمد به همين لفظ آن را روايت نموده‌اند .\r\nو نسائى در « خصايص » ص 22 از قاضى على بن محمّد بن على از خلف ( ابن تميم ) از شعبه ، از ابى اسحق ، از سعيد و زيد و در ص 23 از ابى داود ( سليمان حرّانى ) از عمران ( متوفاى 205 ) ابن ابان ، از شريك ، از ابى اسحق از زيد ، روايت نموده كه : شنيدم از على بن ابى طالب رضى اللَّه عنه كه بر منبر كوفه ميگفت : همانا من به خدا سوگند مىدهم آن مردى را ( و شهادت ندهد مگر اصحاب محمّد صلى اللَّه عليه و آله ) كه شنيده باشد از رسول خدا صلى اللَّه عليه و آله كه در روز غدير خم فرمود :\r\nمن كنت مولاه فعلى مولاه ، اللهم وال من والاه ، و عاد من عاداه - برخيزد و شهادت دهد ، شش تن از جانب ديگر منبر ( 1 ) برخاستند و شهادت دادند كه اين سخن را از رسول خدا صلى اللَّه عليه و آله شنيدند كه ميفرمود . . . شريك گويد : بابى اسحق گفتم : آيا از براء بن عازب شنيدى كه به اين گفتار رسول خدا صلى اللَّه عليه و آله حديث كند ؟ گفت : بلى .\r\nو ابن جرير طبرى با بررسى در سند آورده ، از احمد بن منصور ، از عبيد اللَّه بن موسى ، از فطر بن خليفه ، از ابى اسحاق ، از سعيد بن وهب و زيد بن يثيع و عمرو ذى مرّ كه همانا على عليه السّلام در كوفه مردم را سوگند داد و . . . حديث مزبور را ذكر كرده ، و ابن كثير در جلد 5 تاريخش ص 210 اين را از ابن جرير حكايت نموده است .\r\nو حافظ ابن عقده با بررسى در سند آن را آورده از حسن بن على بن عفّان عامرى ، از عبيد اللَّه بن موسى ، از فطر ، از ابى اسحاق ، از عمرو بن مرّة و سعيد بن وهب و زيد بن يثيع كه نامبردگان گفتند : شنيديم على عليه السّلام در رحبه ميگفت . .\r\nو حديث مزبور را ذكر كرده ، و در آن ذكر نموده كه : سيزده تن برخاستند\r\n\r\n","description":"","footnote":"\r\n( 1 ) از اين كلام چيزى ساقط شده و شايد چنين بوده : شش تن از پهلوى منبر و شش تن از پهلوى ديگر منبر برخاستند .\r\n","page_name":" 21 ","page_number":27},
  {"content":"\r\nو شهادت دادند كه رسول خدا صلى اللَّه عليه و آله فرمود :\r\nمن كنت مولاه فعلى مولاه ، اللهم وال من والاه و عاد من عاداه و احب من احبه و ابغض من ابغضه و انصر من نصره و اخذل من خذله ، ابو اسحق هنگام فراغت از اين حديث گفت : اى ابا بكر ( 1 ) ، آنها چه بزرگانى بودند ؟ ! ابن كثير در جلد 7 تاريخش ص 347 آن را از ابن عقده روايت نموده ، و حافظ هيثمى در جلد 9 « مجمع الزوائد » ص 105 اين حديث را از طريق بزار روايت نموده و گفته كه : رجال اين طريق رجال صحيح است ، جز فطر ، و او ثقه است ، و در صفحهء 107 آن را از طريق بزار و عبد اللَّه بن احمد روايت نموده و بطوريكه در جلد 6 « كنز العمال » ص 403 مذكور است ، سيوطى حديث مزبور را در « جمع الجوامع » از ابى اسحق از عمرو ذى مرّ و سعيد بن وهب و زيد بن يثيع ، نقل از بزار و ابن جرير و از خلعى در « خليعيّات » روايت نموده ، سپس از قول هيثمى گفته كه : رجال اسناد آن ثقات هستند و لفظ آنها چنين است :\r\nگفتند : شنيديم على عليه السّلام ميگفت : سوگند مىدهم به خدا مردى را كه سخن رسول خدا صلى اللَّه عليه و آله را در روز غدير شنيده ، برخيزد و به آنچه شنيده گواهى دهد ، سيزده تن برخاستند و شهادت دادند كه رسول خدا صلى اللَّه عليه و آله فرمود : آيا من ، اولى ( سزاوارتر ) بمؤمنين از خود آنها نيستم ؟ گفتند ، بلى يا رسول اللَّه پس دست على عليه السّلام را گرفت و فرمود :\r\nمن كنت مولاه فعلى مولاه ، اللهم وال من والاه و عاد من عاداه و احب من احبه و ابغض من ابغضه و انصر من نصره و اخذل من خذله ، و اين حديث را شيخ يوسف نبهانى در « الشرف المؤبّد » صفحه 113 از طريق ابن ابى شيبه از زيد بن يثيع روايت نموده است .\r\n9 - سعيد بن ابي حدان ( شرح حال او در ص 118 ج 1 ذكر شده ) شيخ الاسلام حموينى در « فرايد السمطين » در باب دهم گويد : خبر داد ما را ، شيخ عماد الدين عبد الحافظ\r\n\r\n","description":"","footnote":"\r\n( 1 ) كنيهء فطر است . مترجم\r\n","page_name":" 22 ","page_number":28},
  {"content":"\r\nابن بدران بوسيله قرائت من نزد او ، به او گفتم : خبر داده است تو را قاضى محمّد بن عبد الصمد بن ابى الفضل خزستانى بطور اجازه گفت : خبر داد ما را ابو عبد اللَّه محمّد بن فضل عراوى بطور اجازه ، گفت : خبر داد ابو بكر احمد بن حسين بيهقى حافظ از ابو بكر احمد بن حسين قاضى ، از ابو جعفر محمّد بن على بن دنعيم ، از احمد بن حازم بن عزيزه ، از ابو غسان ( مالك ) از فضيل بن مرزوق ، از ابى اسحق از سعيد بن ابى حدّان و عمرو ذى مرّ كه آن دو گفتند : على عليه السّلام فرمود : به خدا سوگند مىدهم ، و سوگند نميدهم مگر اصحاب رسول خدا صلى اللَّه عليه و آله را كه خطبهء آنحضرت را در روز غدير خم شنيده‌اند ، راوى گويد : دوازده تن برخاستند ، شش تن از قبل سعيد و شش تن از قبل عمرو ذى مرّ و شهادت دادند كه آنها شنيدند از رسول خدا صلى اللَّه عليه و آله ميفرمود ( 1 ) :\r\nاللهم وال من والاه ، و عاد من عاداه ، و انصر من نصره ، و احب من احبه ، و ابغض من ابغضه .\r\n10 - سعيد بن وهب ( شرح حال او در ص 118 ج 1 ذكر شد ) ، ابن حنبل در ج 1 مسندش ص 118 آورده از على بن حكيم اودى از شريك ، از ابى اسحق از سعيد و زيد بن يثيع اين حديث را بلفظى كه در پيش در صفحه 20 نقل نموديم و در جلد 5 ص 366 از محمّد بن جعفر از شعبه از ابى اسحق روايت كرده كه گفت از سعيد بن وهب شنيدم گفت : على عليه السّلام سوگند داد بر مردم ، پنج يا شش تن از اصحاب پيغمبر صلى اللَّه عليه و آله برخاستند و گواهى دادند كه رسول خدا صلى اللَّه عليه و آله فرمود :\r\nمن كنت مولاه فعلى مولاه .\r\nو نسائى در « خصايص » ص 26 از حسين بن حريث مروزى ، از فضل بن موسى از اعمش ( سليمان ) از ابى اسحق « عمرو » از سعيد روايت كرده كه گفت :\r\nعلى كرم اللَّه وجهه در رحبه مردم را به خدا سوگند داد كه هر كس شنيده است\r\n\r\n","description":"","footnote":"\r\n( 1 ) در نسخهء مزبور لفظ حديث چنين است و بر تو خواننده ( عزيز ) سقطى كه در آن دست داده مخفى نخواهد بود .\r\n","page_name":" 23 ","page_number":29},
  {"content":"\r\nاز رسول خدا صلى اللَّه عليه و آله در روز غدير خم كه فرمود : همانا خدا و رسول خدا اولى مؤمنين هستند :\r\nو من كنت وليه فهذا وليه اللهم وال من والاه و عاد من عاداه و انصر من نصره ، راوى از قول سعد گويد كه شش تن از پهلوى من برخاستند و از قول زيد بن يثيع گويد كه : شش تن از پهلوى من برخاستند و از قول عمرو ذى مرّ اين جمله را نيز ذكر كرده : « احبّ من احبّه و ابغض من ابغضه » و سپس دنبالهء حديث را ذكر نموده است ، اين حديث را اسرائيل از اسحاق از عمرو ذى مرّ روايت كرده و در صفحهء 40 « خصايص » آن را از يوسف بن عيسى از فضل بن موسى از اعمش تا آخر سند و لفظ مذكور روايت نموده است .\r\nو در صفحه 22 « خصايص » گويد : خبر داد ما را محمّد بن مثنى از محمّد ( بن جعفر غندر ) از شعبه از ابى اسحق از سعيد بن وهب كه گفت : ( پس از سوگند دادن على عليه السّلام ) پنج يا شش تن از اصحاب رسول خدا صلى اللَّه عليه و آله برخاستند و گواهى دادند كه رسول خدا صلى اللَّه عليه و آله فرمود :\r\nمن كنت مولاه فعلى مولاه\r\nو علامهء عاصمى در زين الفتى آورده ، از ابى بكر جلاب از ابى سعيد عبد اللَّه بن محمّد رازى ازابى احمد ابن منّه نيشابورى از ابى جعفر حضرمى از على بن سعيد كندى از جرير بن سرىّ همدانى از سعيد ، كه گفت : امير المؤمنين كرّم اللَّه وجهه در رحبه مردم را سوگند داد و فرمود : به خدا سوگند مىدهم مردى را كه شنيده است از رسول خدا صلى اللَّه عليه و آله كه فرمود :\r\n« من كنت مولاه فعلى مولاه ، اللهم وال من والاه و عاد من عاداه »\r\n، برخيزد و شهادت دهد ، دوازده تن برخاستند و شهادت دادند .\r\nو ابن اثير در جلد 3 « اسد الغابه » صفحهء 321 از ابى العباس ابن عقده از طريق موسى بن نضر از ابى غيلان سعد بن طالب از ابى اسحق از سعيد بن وهب\r\n","description":"","footnote":"","page_name":" 24 ","page_number":30},
  {"content":"\r\nو عمرو ذى مرّ ، و زيد بن يثيع ، و هانى بن هانى روايت نموده ، و ابو اسحق گفته كه : و حديث نمودند به من عدهء كه نميتوانم آنها را شماره نمايم باينكه : على عليه السّلام سوگند داد مردم را در رحبه باينكه : هر كس گفتار رسول خدا صلى اللَّه عليه و آله را من كنت مولاه فعلى مولاه ، اللهم وال من والاه و عاد من عاداه شنيده ، گواهى دهد ، گروهى برخاستند و گواهى دادند كه اين سخن را از رسول خدا صلى اللَّه عليه و آله شنيده‌اند و گروهى كتمان نمودند ، در نتيجهء كتمان از دنيا نرفتند مگر آنكه نابينا شدند و به آنها آفت و بليه اى رسيد ، از جمله آنان يزيد بن وديعه و عبد الرحمن بن مدلج بودند ، اين داستان را ابو موسى با بررسى در طريق روايت نموده است . و اين حديث ابن عقده را ، ابن حجر در جلد 2 « الاصابه » صفحهء 421 ذكر نموده و در شرح حال عبد الرحمن بن مدلج گفته كه : ابو العباس ابن عقده آن را در كتاب « الموالات » ذكر نموده . و از طريق موسى بن نضر بن ربيع حمصى با بررسى در سند آورده كه : حديث نمود مرا سعد بن طالب - ابو غيلان - ، از ابو اسحق كه گفت : حديث نمودند مرا عدهء كه احصاء آن عده را نتوانم نمود ، باينكه : على عليه السّلام مردم را در رحبه سوگند داد كه هر كس از رسول خدا صلى اللَّه عليه و آله اين گفتار را\r\n( من كنت مولاه فعلى مولاه )\r\nشنيده گواهى دهد ، در نتيجه تعدادى از آنان - برخاستند كه از جمله آنها عبد الرحمن بن مدلج بود ، و شهادت دادند كه اين گفتار را از رسول خدا صلى اللَّه عليه و آله شنيده‌اند ، و ابن شاهين اين حديث را با بررسى در سند از ابن عقده آورده و ابو موسى آن را بررسى و اثبات نموده است ، و تو ( خوانندهء عزيز ) مىبينى كه ابن حجر چگونه با حديث مزبور از حيث سند و متن آن بازى كرده و آن را با از قلم انداختن چهار نفر راويان نامبرده اش زير و رو كرده و داستان آنان را كه كتمان شهادت نمودند و دچار نفرين ( امير المؤمنين عليه السّلام ) شدند حذف نموده و عبد الرحمن بن مدلج را كه از جملهء كتمان كنندگان حديث بوده در شمار راويان آن در آورده و نام يزيد بن وديعه را اساسا از بين برده ؟ ! ( خداوند امانت در نقل را درود فرستد ! ! ) و چه بسيار نظير اين بازىها خاصّه در كتاب « اصابه » از\r\n","description":"","footnote":"","page_name":" 25 ","page_number":31},
  {"content":"\r\nابن حجر سر زده ! . و حديث مزبور را حافظ هيثمى در جلد 9 « مجمع الزوايد » صفحه 104 از طريق احمد روايت نموده و گفته است رجال اين حديث جز فطر رجال صحيح است و فطر ثقه و مورد اعتماد است .\r\nو ابن كثير در جلد 5 تاريخش صفحه 209 نقل از احمد به دو طريق او ، و از نسائى ، و از طريق ابن جرير از احمد بن منصور از عبد الرزاق از اسرائيل از ابى اسحق از سعيد و عبد خير ، و در جلد 7 صفحه 347 از طريق ابن عقده بسنديكه ما قبلا در روايت زيد بن يثيع ذكر نموديم ، و از طريق حافظ عبد الرزاق از اسرائيل از ابى اسحق از سعيد ، و از طريق احمد ، از محمّد « غنذر » از شعبه از ابى اسحق از او ( سعيد ) اين روايت را ذكر نموده ، و خوارزمى در « مناقب » صفحهء 94 باسنادش كه بحافظ عبد الرزاق منتهى مىشود از اسرائيل از ابى اسحق از او ( سعيد ) و از عبد خير روايت نموده كه آن دو گفتند : در رحبهء كوفه از على عليه السّلام شنيديم كه ميگفت :\r\nسوگند مىدهم به خدا هر كس از رسول خدا صلى اللَّه عليه و آله شنيده كه فرمود :\r\nمن كنت مولاه فعلى مولاه گواهى دهد ، گويد در نتيجه عده اى از اصحاب پيغمبر صلى اللَّه عليه و آله برخاستند و همه آنها شهادت دادند كه اين سخن را از رسول خدا صلى اللَّه عليه و آله شنيده‌اند ، و در آنجا طرق ديگريهم هست كه در طريق زيد بن يثيع گذشت .\r\n11 - ابو الطفيل عامر بن واثلة ليثى ( از صحابهء پيغمبر صلى اللَّه عليه و آله ) متوفاى حدود سالهاى يكصد و يكصد و دو و يكصد و هشت و - يكصد و ده - احمد در جلد 4 ( مسند ) صفحهء 370 از حسين بن محمّد و ابى نعيم اين معنى را روايت كرده كه آن دو از فطر و او از ابى الطفيل حديث نمودند كه گفت : على رضى اللَّه عنه مردم را در رحبه ( ميدان وسيع كوفه ) جمع نمود و سپس به آنها فرمود : به خدا سوگند مىدهم هر مرد مسلمى را كه از رسول خدا صلى اللَّه عليه و آله در روز غدير خم شنيده آنچه شنيده برخيزد ، در نتيجه سى تن از آنمردم برخاستند . و ابو نعيم ( شرح حال او در ص 114 ج 1 - مذكور است ) گويد : پس مردم بسيارى برخاستند و گواهى دادند هنگامى را كه\r\n","description":"","footnote":"","page_name":" 26 ","page_number":32},
  {"content":"\r\nرسول خدا صلى اللَّه عليه و آله دست او را ( على عليه السّلام را ) گرفت و بمردم فرمود : آيا ميدانيد كه من بمؤمنين اولى ( سزاوارتر ) هستم از خود آنها ؟ گفتند : آرى يا رسول اللَّه ، آنگاه فرمود :\r\nمن كنت مولاه فهذا مولاه ، اللهم وال من والاه و عاد من عاداه ، ( ابو الطفيل ) گفت : من بيرون شدم در حالى كه گوئى چيزى در دل من ( 1 ) هست ، پس زيد بن ارقم را ملاقات و به او گفتم : همانا از على رضى اللَّه عنه شنيدم كه چنين ميگفت ، ( زيد ) گفت چه انكارى دارى ؟ بتحقيق من از رسول خدا صلَّى اللَّه عليه و آله شنيدم كه اين سخنان را دربارهء او ميفرمود ، و اين حديث را حافظ هيثمى در جلد 9 « مجمع الزاويد » صفحهء 104 از سند و متن از احمد روايت نموده و سپس گفته : رجال آن جز فطر بن خليفه رجال صحيح است ولى نامبرده ثقه و مورد اعتماد است .\r\nو نسائى حديث مزبور را در خصايص صفحهء 17 با بررسى طريق آن آورده گويد : خبر داد مرا هارون بن عبد اللَّه بغدادى حمال ، از مصعب بن مقدام و او از فطر بن خليفه و او از ابى الطفيل ، و از ابى داود ، و او گفت كه محمّد بن سليمان از فطر از ابى الطفيل بلفظ مذكور روايت نموده ، و ابو محمّد احمد بن محمّد عاصمى در « زين الفتى » حديث مزبور را بلفظ مذكور از استاد خود ابن الجلاب روايت نموده و او از ابى احمد همدانى از ابى عبد اللَّه محمّد صفّار از احمد بن مهران از على بن قادم از فطر از ابى الطفيل ، و بطريق ديگر از استادش محمّد بن احمد از على بن ابراهيم بن على همدانى از محمّد بن عبد اللَّه از احمد بن محمّد لبّاد از ابى نعيم از فطر از ابى الطفيل ، و به همين لفظ گنجى در ( كفاية ) اش صفحه 13 آن را از استاد خود يحيى بن ابى المعالى محمّد بن على قرشى از ابى على حنبل بن عبد اللَّه بغدادى از ابى القاسم ابن حصين از ابى على ابن مذهب از ابى بكر\r\n\r\n","description":"","footnote":"\r\n( 1 ) در رياض النضرهء محب الدين طبرى اين جمله چنين مذكور است : پس خارج شدم در حالى كه چيزى از شك و ترديد در خود احساس ميكردم .\r\n","page_name":" 27 ","page_number":33},
  {"content":"\r\nقطيعى از عبد اللَّه بن احمد از پدرش . . تا آخر سند احمد روايت نموده ، و محب الدين طبرى در جلد 2 « رياض النضره » صفحهء 169 آن را بلفظ مذكور روايت نموده و در پايان آن هست كه : بفطر گفتم ( يعنى كسى كه اين حديث از او نقل شده ) : بين اين گفتار و در گذشتن او چند روز فاصله بود ؟ گفت ، صد روز ، اين حديث را ابو حاتم با بررسى طريق آورده و گويد : مقصود او در گذشتن على بن ابى طالب ( 1 ) بوده و ابن كثير در جلد 5 ( البدايه ) صفحه 211 و بدخشى در ( نزل الابرار ) صفحه 20 اين حديث را از طريق احمد و بلفظ او روايت نموده‌اند .\r\nو ابن اثير در جلد 5 « اسد الغابة » صفحه 276 از استاد خود ابى موسى از شريف ابى محمّد حمزهء علوى از احمد باطرقانى از ابى مسلم بن شهدل از ابى العباس ابن عقدة از محمّد اشعرى از رجا بن عبد اللَّه از محمّد بن كثير از فطر ، و ابن جارود از ابى الطفيل روايت نموده كه گفت : در نزد على رضى اللَّه عنه بوديم كه فرمود : سوگند مىدهم بخداى تعالى هر كه را كه روز غدير خم را درك نموده و حضور داشته برخيزد ، در نتيجه هفده تن برخاستند كه از جملهء آنها ابو قدامهء انصارى بود ، سپس گفتند :\r\nما گواهى ميدهيم كه با رسول خدا صلى اللَّه عليه و آله از حجة الوداع برميگشتيم ، هنگام ظهر رسول خدا ( از قرارگاه خود ) بيرون آمد و امر فرمود چند درخت را محكم بستند و پارچهء بر آنها افكندند ، سپس نماز را اعلام كرد ، پس نماز گذارديم ، سپس به پا خاست و حمد و ثناى خداوند نمود ، سپس فرمود : اى مردم : آيا ميدانيد كه خداى عز و جل مولاى من است و من مولاى مؤمنين هستم و همانا من بشما اولى ( سزاوارتر )\r\n\r\n","description":"","footnote":"\r\n( 1 ) و در لفظ عاصمى چنين مذكور است : بين گفتار رسول خدا صلى اللَّه عليه و آله و در گذشتن او چقدر فاصله بوده و اين تقدير ( صد روز ) با هيچيك از دو موضوع ( وفات رسول خدا صلى اللَّه عليه و آله و وفات امير المؤمنين عليه السلام سازش ندارد ، زيرا در مورد امير المؤمنين عليه السلام مناشده آن جناب در اوايل خلافت ظاهرى آنحضرت ( سال 35 ) صورت گرفته و بعد از آن تاريخ تقريبا پنجسال زندگى نموده ، و اما در مورد رسول خدا صلى اللَّه عليه و آله آن جناب هفتاد روز پس از روز غدير وفات يافته ، ولى اين روايت به مدت نزديكتر است .\r\n","page_name":" 28 ","page_number":34},
  {"content":"\r\nهستم از خود شما - اين سخن را چند بار تكرار فرمود ، گفتيم : آرى . در اين هنگام در حالى كه دست تو را ( خطاب بعلى عليه السّلام است ) گرفته بود فرمود :\r\nمن كنت مولاه فعلى مولاه ، اللهم وال من والاه و عاد من عاداه - سه بار .\r\nابو موسى اين حديث را با بررسى سند روايت نموده و از طريق ابن عقده از كتاب او ( الموالات فى حديث الغدير ) ابن حجر در جلد 4 « الاصابه » صفحهء 159 آن را روايت كرده است .\r\nو سيد نور الدين سمهودى در « جواهر العقدين » نقل از حافظ ابى نعيم اصفهانى در « حلية الاولياء » از ابى الطفيل روايت كرده كه گفت : على رضى اللَّه عنه به پا خاست و حمد و ثناى خداوند نمود و سپس گفت : به خدا سوگند مىدهم هر كس كه روز غدير خم حضور داشته برخيزد - آنها كه با نقل قول از ديگران بر اين امر گواهند برنخيزند ، فقط كسانى برخيزند كه گوش آنها ( از رسول خدا صلى اللَّه عليه و آله ) اين گفتار را شنيده و قلب آنها آن را ضبط نموده است ، در نتيجه هفده تن برخاستند كه از جمله آنها : خزيمة بن ثابت و سهل بن سعد و عدى بن حاتم و عقبة بن عامر و ابو ايوب انصارى و ابو سعيد خدرى و ابو شريح خزاعى و ابو قدامهء انصارى و ابو ليلى ( 1 ) و ابو الهيثم بن تيّهان و مردانى از قريش بودند . سپس على رضى اللَّه عنه و عنهم گفت : بياوريد آنچه شنيديد ، آنان گفتند : شهادت ميدهيم كه : ما با رسول خدا صلى اللَّه عليه و آله از حجة الوداع آمديم تا هنگام ظهر كه رسول خدا صلى اللَّه عليه و آله ( از جايگاه خود ) بيرون آمد و امر فرمود شاخه و خارهاى چند درخت را زدودند و خرقهء بر آنها فكندند سپس اعلام نماز فرمود و ما بيرون شديم و نماز گذارديم ، سپس به پا خاست و حمد و ثناى خدا نمود و پس از آن فرمود : اى مردم گفتار شما ( در زمينهء وظايفى كه انجام داده‌ام ) چيست ؟ گفتند : بتحقيق ابلاغ نمودى . گفت : خدايا گواه باش ( سه بار اين كلام را فرمود ) . سپس فرمود : نزديك است كه من دعوت شوم\r\n\r\n","description":"","footnote":"\r\n( 1 ) در ينابيع الموده ، ابو يعلى مذكور است و او شداد بن اوس است كه در سال 58 در گذشته .\r\n","page_name":" 29 ","page_number":35},
  {"content":"\r\nو اجابت نمايم و من مسؤلم و شما مسؤليد . سپس فرمود : اى مردم من در ميان شما دو چيز خطير و گرانبها ميگذارم ، كتاب خدا و عترت من : اهل بيت من ، اگر بآند و متمسك شويد هرگز گمراه نخواهيد شد .\r\nپس متوجه باشيد كه پس از من دربارهء آن دو ، چه گونه خلفى خواهيد شد ؟ و همانا آن دو هرگز جدا نميشوند تا كنار حوض بر من وارد شوند ، خداوند ذيلطف و آگاه ، مرا به اين امر خبر داد . سپس فرمود : همانا خداى مولاى من است و من مولاى مؤمنين هستم . آيا نميدانيد كه من بشما اولى ( سزاوارتر ) هستم از خودتان ؟ گفتند بلى ميدانيم - سه بار - سپس دست تو را يا امير المؤمنين گرفت و بلند كرد و فرمود :\r\nمن كنت مولاه فهذا على مولاه اللهم وال من والاه و عاد من عاداه پس على عليه السّلام فرمود : راست گفتيد و من نيز بر اين امر از گواهان هستم .\r\nو صاحب ينابيع المودّه در صفحه 38 اين حديث را از سمهودى حكايت نموده و شيخ احمد بن فضل بن محمّد با كثير مكَّى شافعى در ( وسيلة المآل في عدّ مناقب الآل ) آن را به همين لفظ از ابى الطفيل ذكر نموده است ،\r\n12 - ابو عماره عبد خير بن يزيد همدانى كوفي ( شرح حال او در ص 121 جلد 1 گذشت ) ، خوارزمى در « المناقب » صفحه 94 باسنادش از حافظ احمد بن حسين بيهقى آورده كه او باخبار از ابو محمّد عبد اللَّه بن يحيى بن هارون بن عبد الجبار سكرى در بغداد باخبار از اسمعيل بن محمّد صفار و او از احمد بن منصور رمادى از عبد الرزاق از اسرائيل از ابى اسحق روايت نموده كه گفت : حديث نمود مرا سعيد بن وهب و عبد خير . . . تا آخر آنچه كه در صفحه 26 - گذشت . و در همان صفحه از ابن كثير از طريق ابن جرير از سعيد و عبد خير ذكر شد . مراجعه نمائيد .\r\n13 - عبد الرحمن بن أبي ليلى ( شرح حال او در ص 121 ج 1 ذكر شد ) ، احمد ابن حنبل در ج 1 مسندش در ص 119 با بررسى در سند از عبد اللَّه بن عمر قواريرى آورده كه او از يونس بن ارقم از يزيد بن أبي زياد از عبد الرحمن بن ابي ليلى روايت\r\n","description":"","footnote":"","page_name":" 30 ","page_number":36},
  {"content":"\r\nنموده كه گفت : على عليه السّلام را در رحبه مشاهده نمودم ، سوگند ميداد مردم را كه :\r\nهر كه از رسول خدا صلى اللَّه عليه و آله در روز غدير خم اين گفتار را من كنت مولاه فعلى مولاه شنيده برخيزد و گواهى دهد ، عبد الرحمن گفت : دوازده تن از كسانى كه در غزوهء بدر شركت نموده بودند به پا خاستند ، گوئى بيكى از آنان مينگرم ( 1 ) سپس گفتند :\r\nما شهادت ميدهيم كه در روز غدير خم از رسول خدا صلى اللَّه عليه و آله شنيديم كه فرمود : آيا من اولى ( سزاوارتر ) بمؤمنين از خودشان نيستم و آيا زنان من مادران مؤمنين نيستند ؟ گفتيم بلى يا رسول اللَّه . سپس فرمود :\r\nفمن كنت مولاه فعلى مولاه ، اللهم وال من والاه و عاد من عاداه\r\nو نيز در ص 119 با بررسى سند از احمد بن عمر وكيعى آورده كه او از زيد بن حباب از وليد بن عقبة بن نزار عبسى از سماك بن عبيد بن وليد عبسى روايت نموده كه گفت : بر عبد الرحمن بن ابى ليلى وارد شدم و او براى من حديث نمود باينكه على رضى اللَّه عنه را در رحبه مشاهده نمود كه گفت به خدا سوگند مىدهم مردى را كه رسول خدا صلى اللَّه عليه و آله را روز غدير خم ديده و گفتار او را شنيده برخيزد . و جز آنكه خودش او را ديده ، برنخيزد . در نتيجه دوازده مرد برخاستند و گفتند ما رسول خدا صلى اللَّه عليه و آله را ديديم در حالى كه دست تو را ( على عليه السّلام را ) گرفته بود شنيدم كه فرمود :\r\nاللهم وال من والاه ، و عاد من عاداه ، و انصر من نصره ، و اخذل من خذله و در آن هنگام ( هنگام مناشده و سوگند دادن على عليه السّلام ) سه تن برنخاستند ، پس على عليه السّلام بر آنها نفرين كرد و اثر نفرين او به آنها رسيد .\r\nو احمد بن محمّد عاصمى در « زين الفتى » از شيخ زاهد أبي عبد اللَّه احمد بن مهاجر روايت نموده و او از شيخ زاهد ابى على هروى از عبد اللَّه بن عروه از يوسف بن موسى قطان از مالك بن اسماعيل از جعفر بن زياد احمر از يزيد ابن أبي زياد و از\r\n\r\n","description":"","footnote":"\r\n( 1 ) در لفظ روايت سقطى است مراجعه كنيد به آنچه در صفحه آتيه از جلد 4 « اسد الغابة » صفحه 28 از ابن اثير حكايت مىشود .\r\n","page_name":" 31 ","page_number":37},
  {"content":"\r\nمسلم بن سالم ، از عبد الرحمن بلفظ او كه در حديث اول از دو حديث احمد ذكر شد ، و به همين لفظ خطيب بغدادى در ج 14 تاريخش در ص 236 از محمّد بن عمر بن بكير روايت كرده كه گفت : خبر داد ما را ابو عمر يحيى بن محمّد بن عمر اخبارى در سال 363 از ابى جعفر احمد بن محمّد ضبعى از عبد اللَّه بن سعيد كندى - ابو سعيد اشجّ - از علاء بن سالم عطَّار از يزيد بن ابي زياد از عبد الرحمن كه گفت : شنيدم از على عليه السّلام در رحبه . . .\r\nو طحاوى در ج 2 « مشكل الآثار » ص 308 با بررسى سند از عبد الرحمن روايت نموده كه گفت : از على عليه السّلام شنيدم كه سوگند ميداد و ميگفت : به خدا سوگند مىدهم هر مردى را كه از رسول خدا صلى اللَّه عليه و آله در روز غدير خم آنچه شنيده برخيزد و گواهى دهد ، در نتيجه دوازده تن از آنها كه جنگ بدر را درك نموده بودند برخاستند و گفتند : رسول خدا دست على عليه السّلام را گرفت و بلند كرد و فرمود :\r\nاى مردم ، آيا من بمؤمنين اولى ( سزاوارتر ) نيستم از خودشان ؟ گفتند : آرى يا رسول اللَّه هستى ، فرمود : بار خدايا هر كس كه من مولاى اويم پس اين ( على عليه السّلام ) مولاى او است . . . و تمام حديث را ذكر نموده .\r\nو ابن اثير در ج 4 « اسد الغابه » ص 28 از ابى الفضل بن عبيد اللَّه فقيه باسنادش به ابى يعلى احمد بن على روايت نموده كه او بطور اخبار از قواريرى نقل نموده و او از يونس بن ارقم ، از يزيد بن ابى زياد از عبد الرحمن بن ابى ليلى كه گفت : على عليه السّلام مشاهده نمودم كه در رحبه مردم را سوگند مىداد و ميفرمود : سوگند مىدهم به خدا هر كس كه از رسول خدا صلى اللَّه عليه و آله در روز غدير خم شنيده كه فرمود :\r\nمن كنت مولاه فعلى مولاه برخيزد ، عبد الرحمن گفت در نتيجه دوازده نفر از اصحاب بدر برخاستند ، گوئى يكى از آنانرا مىبينم كه شلوار بتن داشت و همگان گفتند : ما گواهيم كه شنيديم رسول خدا صلى اللَّه عليه و آله در روز غدير خم ميفرمود : آيا من اولى ( سزاوارتر ) بمؤمنين از خودشان نيستم ؟ و آيا زنان من مادران مؤمنين نيستند ؟ ؟ گفتيم : بلى ، يا رسول اللَّه ، سپس فرمود :\r\n","description":"","footnote":"","page_name":" 32 ","page_number":38},
  {"content":"\r\nمن كنت مولاه فعلى مولاه ، اللهم وال من والاه ، و عاد من عاداه - سپس ابن اثير گويد مانند اين حديث از براء بن عازب نيز روايت شده و در آن افزوده است كه : در نتيجه اين گفتار پيغمبر صلى اللَّه عليه و آله عمر بن خطاب گفت : اى پسر ابى طالب امروز ولى هر مؤمن گشتى ، و حموينى در « فرايد السمطين » باب دهم روايت كرده گويد : خبر داد مرا ، شيخ ابو الفضل اسمعيل بن ابى عبد اللَّه بن حمّاد فسفلانى در كتاب خود باخبار از شيخ حنبل بن عبد اللَّه بن سعادهء مكى رصافى بطور سماع از او باخبار از ابى القاسم هبة اللَّه بن محمّد بن عبد الواحد بن حصين بطور سماع از او باخبار از ابو على ابن المذهّب بطور سماع از او باخبار از ابى بكر قطيفى ، از ابى عبد اللَّه عبد اللَّه بن احمد بن حنبل . . . تا آخر سند و لفظ او كه هر دو مذكور افتاد .\r\nو شمس الدين جزرى در « اسنى المطالب » صفحهء 3 حديث مزبور را روايت نموده گويد : خبر داد مرا ابو حفص عمر بن حسن مراغى بطور مشافهه از ابى الفتح يوسف بن يعقوب شيبانى ، از ابى اليمن زيد كندى ، از ابى منصور قزّاز ، از ابى بكر بن ثابت ، از محمّد بن عمر ، از ابى عمر ، تا آخر سند خطيب بغدادى كه كمى پيش ذكر شد سپس گفته : اين حديث از اين وجه حسن است و از وجوه بسيار صحيح است كه بطور تواتر از امير المؤمنين عليه السّلام رسيده و از پيغمبر اكرم صلى اللَّه عليه و آله نيز بطور متواتر رسيده است ، و حافظ ابو بكر هيثمى آن حديث را بلفظ مذكور از ابن اثير در جلد 9 « مجمع الزوايد » خود صفحهء 105 از عبد اللَّه بن احمد ، و حافظ ابى يعلى روايت كرده و رجال آن را توثيق نموده است .\r\nو ابن كثير در جلد 5 تاريخش حديث مزبور را در صفحهء 211 از دو طريق و به دو لفظ احمد كه ذكر شد روايت نموده و بعد از ذكر كردن روايت بلفظ دوم گويد :\r\nو نيز از عبد الاعلى ابن عامر ثعلبى ( 1 ) و غيره از عبد الرحمن بن ابى ليلى حديث مزبور بدين لفظ روايت شده ، و در جلد 7 صفحه 346 آن كتاب حديث مزبور را از طريق\r\n\r\n","description":"","footnote":"\r\n( 1 ) بثاء مثلث و عين بى نقطه .\r\n","page_name":" 33 ","page_number":39},
  {"content":"\r\nابى يعلى و احمد ( به دو اسنادش ) روايت نموده سپس گويد : و همچنين حديث مزبور را ابو داود طهوى ( بضمّ طاء ) و نامش عيسى بن مسلم است از عمرو بن عبد اللَّه بن هند جملى و عبد الاعلى ابن عامر ثعلبى و آن دو از عبد الرحمن روايت نموده‌اند و سپس به همان نحو آن را ذكر كرده ، و بطوريكه در جلد 6 « كنز العمال » صفحهء 397 مذكور است سيوطى حديث مزبور را از دار قطنى در « جمع الجوامع » روايت نموده و لفظ او چنين است :\r\nعلى عليه السّلام خطبهء ايراد كرد و سپس گفت : سوگند مىدهم به خدا ( سوگندى كه در اسلام مقرر است ) هر فردى را كه روز غدير خم در محضر رسول خدا صلى اللَّه عليه و آله حضور داشته آنگاه كه دست مرا گرفت و فرمود : آيا من اولى ( سزاوارتر ) بشما اى گروه مسلمين از خود شما نيستم ؟ گفتند بلى ، هستى اى رسول خدا ، پس فرمود :\r\nمن كنت مولاه فعلى مولاه ، اللهم وال من والاه ، و عاد من عاداه و انصر من نصره و اخذل من خذله ، برخيزد و شهادت دهد ، در نتيجه حدود هفده تن برخاستند و شهادت دادند و گروهى كتمان نمودند و آنان از دنيا نرفتند مگر بعد از آنكه نابينا و دچار برص شدند .\r\nو حديث مزبور را در جلد 6 صفحه 407 بلفظ اوّل كه از احمد ذكر شد ، از طريق عبد اللَّه بن احمد ، و ابى يعلى موصلى - و ابن جرير طبرى ، و خطيب بغدادى ، و ضياء مقدسى روايت نموده ، و وصّابى در « الاكتفاء » حديث مزبور را بلفظ اوّل از دو لفظ احمد كه ذكر شد نقل از « زوايد المسند » عبد اللَّه بن احمد و از طريق ابى يعلى در مسندش و از ابن جرير طبرى در « تهذيب الآثار » و از خطيب در تاريخش و از ضياء در « المختاره » ع 2 صفحه 132 روايت نموده است .\r\n14 - عمر و ذى مرّ ( شرح حال او در صفحه 123 ج 1 مذكور است ) ، احمد بن حنبل در جلد 1 مسندش صفحه 118 با بررسى طريق روايت كرده گويد : حديث نمود ما را على بن حكيم باخبار از شريك از ابى اسحق از عمرو بمانند حديث ابى اسحاق از سعيد و زيد كه در صفحه 21 ذكر شد و در روايت مزبور اين جمله را نيز ذكر نموده\r\n","description":"","footnote":"","page_name":" 34 ","page_number":40},
  {"content":"\r\nو افزوده است : و انصر من نصره و اخذل من خذله ، و نسائى در خصايص صفحه 19 و در طبعهء 26 روايت كرده گويد : خبر داد ما را على بن محمّد بن على بحديث از خلف بن تميم و او از اسرائيل و او از ابى اسحق و او از عمرو ذى مرّ كه گفت : على عليه السّلام را در رحبه مشاهده نمودم كه سوگند ميداد اصحاب محمّد صلى اللَّه عليه و آله را و به آنها ميفرمود كدام يك از شما سخن رسول خدا صلى اللَّه عليه و آله را در روز غدير خم شنيده آنچه را كه فرموده ، در نتيجه مردمى برخاستند و شهادت دادند كه از رسول خدا صلى اللَّه عليه و آله شنيدند كه مىفرمود :\r\nمن كنت مولاه فعلى مولاه ، اللهم وال من والاه ، و عاد من عاداه ، و احب من احبه ، و ابغض من ابغضه ، و انصر من نصره ، و در صفحه 41 باسناد ديگر حديث مزبور را از او روايت نموده است .\r\nو حموينى در « فرايد السمطين » باب دهم اين حديث را از او ( عمر و ذى مرّ ) بسند و لفظ مذكور در صفحه 22 روايت نموده ، و حافظ هيثمى در جلد 9 « مجمع الزوايد » صفحه 105 از نامبرده و از زيد بن يثيع و سعيد بلفظ ابن عقده كه در صفحه 22 ذكر شد از طريق بزّار روايت را ذكر كرده و تصريح او در آنجا داير بصحيح بودن رجال سند حديث تا آخر گذشت .\r\nو گنجى شافعى در « الكفايه » صفحهء 17 باسناد از عمرو بن مرّه و زيد بن يثيع و سعيد بن وهب - و ذهبى در جلد 2 ( الميزان ) صفحهء 303 از ابى اسحق از عمرو - و ابن كثير در جلد 5 تاريخش صفحهء 211 از طريق احمد و نسائى و ابن جرير ، و در جلد 7 صفحهء 347 از طريق ابن عقده از حسن بن على بن عفّان عامرى از عبيد اللَّه بن موسى از فطر از عمرو بلفظ او كه در صفحه 22 ذكر شد حديث مزبور را روايت نموده‌اند ، و سخن ابى اسحق را ذكر كرده كه گفت : اى ابى بكر ؟ آنان چگونه استادانى هستند ؟\r\nو سيوطى در « تاريخ الخلفاء » صفحهء 114 و « جمع الجوامع » - چنان كه در جلد 6 « كنز العمال » صفحه 403 مذكور است از ابى اسحق از عمرو و سعيد و زيد بلفظ پيش\r\n","description":"","footnote":"","page_name":" 35 ","page_number":41},
  {"content":"\r\nگفته از طريق بزار و ابن جرير و خليعى - و جزرى در « اسنى المطالب » صفحه 4 بلفظ احمد - حديث مزبور را روايت نموده‌اند .\r\n15 - عميرة بن سعيد ( شرح حال او در صفحه 124 گذشت ) حافظ ابو نعيم اصفهانى در جلد 5 « حلية الاولياء » صفحه 26 با بررسى طريق آورده گويد : حديث نمود ما را سليمان بن احمد ( طبرانى ) از احمد بن ابراهيم بن كيسان از اسمعيل بن عمرو بجلى ( 1 ) از مسعر بن كدام ، از طلحة بن مصرف ، از عميرة بن سعد كه گفت على عليه السّلام را بر منبر مشاهده كردم در حالى كه اصحاب رسول خدا صلى اللَّه عليه و آله را سوگند ميداد و در ميان آنها : ابو سعيد و ابو هريره ، و انس بن مالك از جملهء دوازده تن كه در اطراف منبر بودند حضور داشتند و على عليه السّلام در حالى كه بر منبر قرار داشت فرمود : شما را به خدا قسم مىدهم آيا شنيديد از رسول خدا صلى اللَّه عليه و آله كه ميفرمود :\r\nمن كنت مولاه فعلى مولاه .\r\nدر نتيجه همه آنها برخواستند و گفتند : بار خدايا ، آرى ، يكى از آن گروه برنخاست ، على عليه السّلام فرمود : تو را چه مانع شد از اينكه برخيزى ؟ گفت : يا امير المؤمنين در اثر سالخوردگى دچار فراموشى شدم ! على عليه السّلام گفت : بار خدايا اگر دروغ ميگويد او را گرفتار بلائى حسن ( 2 ) ( نيكو ) بگردان راوى گويد : از\r\n\r\n","description":"","footnote":"\r\n( 1 ) ابن حجر در جلد 1 تهذيبش در صفحه 320 او را ذكر نموده و گفته : و من گمان نميكنم آن را مگر تصحيف از لفظ اسمعيل بن عمر واسطى ، و مورد وثوق و اعتماد بودن اسمعيل بن عمر واسطى را از خطيب و ابن المدينى و ابن حبان حكايت نموده و گفته كه نامبرده بعد از سال 200 در گذشته ، تا آخر و در مسند ابن المغازلى و ابن كثير هم چنان كه خواهد آمد ( عمر ) ذكر شده و همين صحيح است .\r\n( 2 ) لفظ ( حسن ) زيادى است و اين افزايش از راويان و يا استنساخ كنندگان است ، زيرا با تاييد بقيهء احاديث آنچه بآنمرد كه نامش انس است رسيد از كورى يا برص عذاب و نكبتى بود كه در اثر دعوى خلاف واقع و عذر پيرى و فراموشى به او رسيد و چنين بلائى بلاى حسن نخواهد بود ، چه اين بليه براى رسوائى و فضيحت بر سر او آمد و خود نيز اذعان به آن داشت و ورد زبانش بود .\r\n","page_name":" 36 ","page_number":42},
  {"content":"\r\nدنيا نرفت تا اينكه ما ديديم كه بين دو چشم او نقطهء سفيدى آشكار شد كه عمّامه آن را نميتوانست بپوشاند ! حديث غريبى ( 1 ) است از طلحة بن مصرف كه مسعر بن كدام تنها بطور طولانى از او نقل كرده ، و اين حديث را ابن عايشه از اسمعيل بمانند او روايت كرده ، و اجلح ( 2 ) و هانى ( 3 ) بن ايوب آن را بطور اختصار از طلحه روايت نموده‌اند .\r\nو نسائى در خصايصش در صفحهء 16 از محمّد بن يحيى بن عبد اللَّه نيشابورى ، و احمد بن عثمان بن حكيم ، از عبيد اللَّه بن موسى از هانى بن ايوب ، از طلحه ، از عميرة بن سعد روايت نموده كه نامبرده از على عليه السّلام شنيده كه آن جناب در رحبه سوگند داد هر كه را كه از رسول خدا صلى اللَّه عليه و آله اين گفتار را\r\n( من كنت مولاه فعلى مولاه )\r\nشنيده برخيزد و گواهى دهد و در نتيجه شش تن برخاستند و شهادت بدان دادند .\r\nو ابو الحسن ابن المغازلى در مناقب خود روايت كرده گويد : حديث كرد مرا ابو القاسم فضل بن محمّد بن عبد اللَّه اصفهانى هنگام ورودش بما در واسط كه از كتاب خود در تاريخ آخر رمضان سال 434 املاء نموده و گفت : حديث نمود مرا محمّد بن على بن عمر بن مهدى ، از سليمان بن احمد بن ايوب طبرانى ، از احمد بن ابراهيم بن كيسان ثقفى اصفهانى از اسمعيل بن عمر بجلى ، از مسعر بن كدام ، از طلحة بن مصرف از عميرة بن سعد كه گفت : على عليه السّلام را بر منبر ديدم در حالى كه سوگند ميداد اصحاب رسول خدا صلى اللَّه عليه و آله را كه در روز غدير آنچه پيغمبر صلى اللَّه عليه و آله فرموده بدان گواهى\r\n\r\n","description":"","footnote":"\r\n( 1 ) غريب حديثى را گويند كه تنها يك راوى آن را روايت كند .\r\n( 2 ) گفته مىشود كه نام او يحيى بن عبد اللَّه بن ( حجيه ) است با تصغير ، نامبرده كوفى است و كنيه او ابى حجيه است در سال 145 ر 140 در گذشته ، ابن معين و عجلى او را توثيق نموده‌اند و ابن عدى گفته كه نامبرده در ميان شيعه باستقامت در حديث شمرده شده و ابن حجر گويد كه نامبرده موصوف بصدق و تشيع است .\r\n( 3 ) ابن كثير در جلد 5 تاريخش صفحه 211 ثقه و مورد اعتماد بودن او را تصريح نموده است .\r\n","page_name":" 37 ","page_number":43},
  {"content":"\r\nدهند ، و در نتيجه دوازده تن برخاستند كه از جمله آنها بودند : ابو سعيد خدرى و ابو هريره و انس بن مالك ( 1 ) كه شهادت دادند باينكه از رسول خدا صلى اللَّه عليه و آله شنيدند ميفرمود :\r\nمن كنت مولاه فعلى مولاه ، اللهم وال من والاه ، و عاد من عاداه و ابن كثير حديث مزبور را در جلد 5 تاريخش در صفحه 211 از طريق اسمعيل بن عمر بجلى از مسعر از طلحه از عميره و از طريق عبيد اللَّه بن موسى ، از هانى بن ايوب ، از طلحه ، از عميره و در جلد 7 صفحه 347 از طريق طبرانى مذكور روايت نموده ، و سيوطى بطوريكه در جلد 6 « كنز العمال » صفحه 403 مذكور است در « جمع الجوامع » از طريق طبرانى در كتاب اوسط او به دو لفظش آن را روايت نموده كه در يكى از آن دو چنين است كه : در نتيجه هجده تن برخاستند و شهادت دادند و در روايت دوم دوازده تن ، و شيخ ابراهيم وصابى در كتاب « الاكتفاء » نقل از « المعجم الاوسط » طبرانى به دو لفظ او آن را روايت نموده .\r\nفائده - حافظ هيثمى در جلد 9 « مجمع الزوايد » صفحهء 108 حديث مناشده را با بررسى در سند از طريق طبرانى در جامع اوسط و صغير او از عميرة بنت سعد ، بلفظ عميرة بن سعد كه در بالا از ابن مغازلى ذكر شده روايت نموده ، سپس : بعضى از متأخرين حديث مزبور را از عميرة بنت سعد ذكر و شرح حال و معرفى او را بطوريكه در صفحه 124 مذكور است درج نموده ، در حالى كه از نظر او مخفى و پوشيده مانده كه اين امر اشتباه و غلط است و حديث مذكور همان روايتى است كه حفاظ آن را از طريق طبرانى از عميرة بن سعد نقل نموده‌اند .\r\n16 - يعلى بن مرة بن وهب ثقفى صحابى ، ابن اثير در جلد 5 « اسد الغابه »\r\n\r\n","description":"","footnote":"\r\n( 1 ) انس نامبرده از آنهائى است كه در اطراف منبر حضور داشته‌اند نه اينكه از جمله گواهان باشد ، چنان كه در اين روايت بلفظ ابى نعيم در « حلية الاولياء » و همچنين در بقية احاديث مذكور افتاد ، و او همان كسى است كه دچار نفرين امام عليه السلام شد ، بنابراين در متن اين حديث تحريف آشكاريست .\r\n","page_name":" 38 ","page_number":44},
  {"content":"\r\nصفحه 6 از طريق ابى نعيم و ابى موسى مدينى باسناد آن دو بابى العباس ابن عقده ، روايت نموده ، از عبد اللَّه بن ابراهيم بن قتيبه از حسن بن زياد ، از عمرو بن سعيد بصرى ، از عمرو بن عبد اللَّه بن يعلى بن مرّه ، از پدرش ، از جدّش ( يعلى نامبرده ) كه گفت : شنيدم رسول خدا صلى اللَّه عليه و آله ميفرمود :\r\nمن كنت مولاه فعلى مولاه ، اللهم وال من والاه ، و عاد من عاداه پس از آنكه على عليه السّلام بكوفه آمد ، مردم را سوگند داد و در حدود هفده تن از آنان در قبال سوگند آن جناب شهادت دادند ( باستماع اين گفتار رسول خدا صلى اللَّه عليه و آله ) و در ميان آنعدّه بودند : ابو ايوب صاحب منزل رسول خدا صلى اللَّه عليه و آله و ناجية بن عمرو خزاعى ، و ابن حجر حديث مذكور را از جلد 3 « كتاب الموالات » ابن عقده در كتاب الاصابه ج 3 صفحه 542 روايت نموده ، و حديث نامبرده در جلد 2 « اسد الغابه » صفحه 233 از طريق حافظ ابن عقده و ابى موسى مدينى به همان اسناد و لفظ مذكور روايت شده جز اينكه در آن چنين مذكور است : چند نفر از ده بيشتر شهادت دادند و از جمله آنها يزيد - يا - زيد بن شراحيل انصارى بود ، و ابن حجر در جلد 1 « الاصابه » صفحه 567 آن را حرف به حرف از « كتاب الموالات » ابن عقده نقل كرده و ابن اثير در جلد 3 « اسد الغابه » صفحه 93 آن را باسناد و لفظ مذكور روايت نموده جز اينكه در آن چنين ذكر شده : ده و اندى از آنان شهادت دادند كه در ميان آنها عامر بن ليلى غفارى بود .\r\n17 - هانى بن هانى همدانى كوفى تابعى ، ابن اثير در جلد 3 « اسد الغابة » صفحه 331 از طريق ابن عقده و ابى موسى از ابى غيلان ، از ابى اسحق ، از عمرو ذى مرّ و زيد بن يثيع و سعيد بن وهب و هانى بن هانى ( حديث مزبور را ) بلفظى كه در صفحه 25 گذشت روايت نموده و در آنجا توجه به تحريف ابن حجر در « الاصابه » نسبت به حديث مزبور نموديد ! .\r\n18 - حارثة بن نصر تابعى ، نسائى در خصايص صفحه 40 با بررسى آورده گويد : خبر داد ما را يوسف بن عيسى ، باخبار از فضل بن موسى بروايت او از اعمش\r\n","description":"","footnote":"","page_name":" 39 ","page_number":45},
  {"content":"\r\nاز ابى اسحق از سعيد بن وهب كه گفت : على عليه السّلام در رحبه فرمود به خدا سوگند مىدهم كه شنيده است از رسول خدا صلى اللَّه عليه و آله كه در روز غدير خم فرمود : خداوند ولى من است و من ولى مؤمنين هستم و هر كس كه من ولى اويم ، اين على ولى او است خدايا دوست بدار كسى را كه او را دوست دارد و دشمن دار كسى را كه او را دشمن دارد و يارى كن كسى را كه او را يارى كند ؟ سعيد گفت : از پهلوى من شش تن برخاستند ، و حارثة بن نصر گفت ، شش تن برخاستند ، و زيد بن يثيع گفت :\r\nشش تن در نزد من برخاستند ، و عمرو ذى مرّ اين جمله را ( اضافه بر آنچه از دعاى پيغمبر صلى اللَّه عليه و آله فوقا ذكر شد ) بيان نمود : احب من احبه و ابغض من ابغضه .\r\nابن ابى الحديد در جلد 1 شرح « نهج البلاغه » صفحه 209 گويد : عثمان بن سعيد از شريك بن عبد اللَّه - قاضى ( متوفاى 177 ) روايت نموده كه گفت : چون بعلى عليه السّلام رسيد كه مردم او را در خصوص ادعايش راجع بمقدم داشتن و برترى دادن پيغمبر صلى اللَّه عليه و آله او را به ديگران متهم داشته و بيانات او را خلاف واقع مىپندارند فرمود آنهائى را كه ( از صحابه پيغمبر صلى اللَّه عليه و آله ) باقى مانده‌اند و گفتار رسول خدا صلى اللَّه عليه و آله را در روز غدير شنيده‌اند ، به خدا سوگند مىدهم كه برخيزند و به آنچه شنيده‌اند گواهى دهند در نتيجه شش تن از اصحاب رسول خدا صلى اللَّه عليه و آله از طرف راست آن جناب و شش تن از طرف چپ آنحضرت كه آنها نيز از صحابه بودند به پا خاستند و شهادت دادند كه خود از پيغمبر شنيدند كه در آن روز در حالى كه دستهاى على عليه السّلام را بلند كرده بود فرمود :\r\nمن كنت مولاه فعلى مولاه ، اللهم وال من والاه ، و عاد من عاداه ، و انصر من نصره ، و اخذل من خذله ، و احب من احبه ، و ابغض من ابغضه .\r\nو برهان الدين حلبى در جلد 3 « سيرة الحلبيّه » ص 302 گويد : بتحقيق پيوسته كه على كرم اللَّه وجهه در حال خطبه به پا خاست ، و پس از حمد و ثناى خداوند فرمود :\r\nآنان را كه روز غدير خم را درك نموده‌اند به خدا قسم مىدهم كه برخيزند ، آنها كه بگويند : آگاهى يافتم - يا - به من چنين رسيده ، برنخيزند ، تنها كسانى كه دو\r\n","description":"","footnote":"","page_name":" 40 ","page_number":46},
  {"content":"\r\nگوش آنها ( از رسول خدا صلى اللَّه عليه و آله ) شنيده و قلب آنها آن را درك نموده برخيزند ، در نتيجه هفده تن صحابى ( يعنى از اصحاب پيغمبر صلى اللَّه عليه و آله ) بپاخاستند و در روايتى سى تن ، در معجم الكبير - شانزده تن - و در روايتى دوازده تن - در اين هنگام على عليه السّلام به آنها فرمود : بياوريد و بيان كنيد آنچه شنيده‌ايد ، آنها اين حديث را ذكر نمودند كه از جمله آن اين كلام بود من كنت مولاه فعلى مولاه . و در روايتى چنين است كه :\r\nفهذا مولاه ، و از زيد بن ارقم رضى اللَّه عنه نقل كرده‌اند كه گفت : من از كسانى بودم كه كتمان كردند و شهادت ندادند ؟ و در نتيجه خداوند مرا نابينا ساخت ، و على كرم اللَّه وجهه بر كتمان كنندگان اين نفرين را نموده بود .\r\nدر اين مورد گروه ديگرى از متأخرين علما ، حديث هستند كه بذكر و روايت اين مناشده پرداخته‌اند كه ما از ذكر و شرح آنها صرف نظر ميكنيم و به آنچه ذكر شد اكتفا مينمائيم .\r\n\r\n( گواهان مشهور و بنام - كه بداستان غدير در روز رحبه )\r\n( براى امير المؤمنين شهادت دادند )\r\n1 - ابو زينب بن عوف انصارى .\r\n2 - ابو عمرة بن عمرو بن محصن انصارى .\r\n3 - ابو فضالهء انصارى - نامبرده از اصحاب بدر است و در صفين در راه يارى امير المؤمنين عليه السّلام شهادت يافته .\r\n4 - ابو قدامه انصارى كه در صفين شهادت يافته .\r\n5 - ابو ليلى انصارى - گفته شده كه او نيز در صفين شهادت يافته ( 1 ) .\r\n6 - ابو هريره دوسى كه ( در يكى از سالهاى 57 / 8 / 9 در گذشته ) .\r\n7 - ابو الهيثم بن تيهان كه از اصحاب بدر است و در صفين بشهادت رسيده .\r\n8 - ثابت بن وديعهء انصارى - خزرجى - مدنى .\r\n\r\n","description":"","footnote":"\r\n( 1 ) در بعض الفاظ روايت : ابو يعلى انصارى ضبط شده و او شداد بن اوس متوفاى سال 58 است .\r\n","page_name":" 41 ","page_number":47},
  {"content":"\r\n9 - حبشىّ بن جنادهء سلولى در غزوات امير المؤمنين عليه السّلام حضور داشته .\r\n10 - ابو ايوب خالد انصارى كه از اصحاب بدر است و در جنگ با روم ( حدود سالهاى 50 / 1 / 2 بشهادت رسيده .\r\n11 - خزيمة بن ثابت انصارى ذو الشهادتين كه از اصحاب بدر است و در صفين شهادت يافته .\r\n12 - ابو شريح خويلد بن عمر و خزاعى كه در سال 68 وفات يافته .\r\n13 - زيد - يا - يزيد بن شراحيل انصارى .\r\n14 - سهل بن حنيف انصارى اوسى كه از اصحاب بدر است و در سال 38 وفات يافته .\r\n15 - ابو سعيد سعد بن مالك خدرى انصارى كه در يكى از سالهاى 63 / 4 / 5 وفات يافته\r\n16 - ابو العباس سهل بن سعد انصارى كه در سال 91 وفات يافته .\r\n17 - عامر بن ليلى غفارى .\r\n18 - عبد الرحمن بن عبد ربّ انصارى .\r\n19 - عبد اللَّه بن ثابت انصارى كه خدمتكار رسول خدا صلى اللَّه عليه و آله بوده است .\r\n20 - عبيد بن عازب انصارى كه از جمله ده نفرى است كه براى دعوت مردم باسلام گماشته شدند ( 1 ) .\r\n21 - ابو طريف عدىّ بن حاتم كه در سال 68 در سن صد سالگى وفات يافته .\r\n22 - عقبة بن عامر جهنى كه از نزديكان و خويشاوندان معاويه بود و نزديك سال 60 در گذشته .\r\n23 - ناجية بن عمرو خزاعى .\r\n24 - نعمان بن عجلان انصارى - سخنگو و شاعر انصار بوده .\r\n\r\n","description":"","footnote":"\r\n( 1 ) كه عمر آنان را با عمار بن ياسر بكوفه اعزام داشت .\r\n","page_name":" 42 ","page_number":48},
  {"content":"\r\nاينهايند كسانى كه از گواهان مشهور و بنام داستان غدير در مناشده رحبه بدستيارى تاريخ و بر حسب احاديث پيش گفته بدانها واقف و آگاه شديم . و امام احمد در حديثى كه در صفحه 26 گذشت ، تصريح نموده كه تعداد شهود در آن روز ( رحبه ) سى تن بوده و حافظ هيثمى در مجمع الزوايد خود بطوريكه گذشت اين داستان را بررسى و به صحت آن اشعار نموده ، و در تذكره سبط ابن جوزى ص 17 و تاريخ الخلفاى سيوطى ص 65 و جلد 3 السيرة الحلبيه ص 302 نيز ملاحظه مىشود ، و لفظ ابى نعيم « فضل بن دكين » در اينجا چنين است ( پس از سوگند دادن امير المؤمنين عليه السّلام ) مردم بسيارى به پا خاستند و گواهى دادند - چنان كه در صفحه 26 - گذشت .\r\nجلب توجه - خوانندهء گرامى به اين نكته جدّا توجه دارد ، كه اين مناشده در تاريخى صورت گرفته ( سال 35 ) كه با تاريخ وقوع ( سال حجة الوداع ) بيش از بيست و پنجسال فاصله داشته و در خلال اين مدت بسيارى از اصحاب پيغمبر كه در روز غدير خم حضور داشته‌اند وفات يافته‌اند و بعضى از آنها در جنگها كشته شده‌اند و گروهى هم در بلاد مختلفه پراكنده گشته‌اند ، و كوفه هم با مدينهء منوره كه مركز اجتماع اصحاب پيغمبر صلى اللَّه عليه و آله بوده فاصلهء زيادى داشته و جز معدودى از پيروان حق كه در عصر خلافت امير المؤمنين عليه السّلام بدانجا مهاجرت نموده بوده‌اند حضور نداشته‌اند و اين داستان مناشده از امور اتفاقى بوده است كه بدون سابقه و مقدمه صورت گرفته و طورى نموده كه قبلا اعلام شده باشد تا علاقمندان بحضور در آن اجتماع آهنگ آنجا نمايند و گواهان بسيار و راويان فراوانى در مجمع مناشده امير المؤمنين عليه السّلام حضور داشته باشند ، و در ميان حاضرين نيز كسانى بوده‌اند كه از روى سفاهت يا كينه ورزى از اداى شهادت خوددارى و كتمان كرده‌اند بطوريكه در بسيارى از احاديث مذكوره به آن اشاره شده و تفصيل آن نيز در مطالب آتيه بيان خواهد شد ، با همه اين علل و جهات گروه بسيارى اين داستان را نقل و روايت نموده‌اند تا چه رسد باينكه چنين موانع و عللى وجود نميداشت پس با آنچه ذكر شده بر خواننده آشكار\r\n","description":"","footnote":"","page_name":" 43 ","page_number":49},
  {"content":"\r\nاست كه اين حديث ( داستان غدير خم ) در آن اعصار و ازمنهء گذشته تا چه حد داراى شهرت و تواتر بوده است ؟ !\r\nو اما اختلاف تعداد گواهان در احاديثى كه ذكر شد ، محمول بر اينست كه هر يك از راويان قضيهء مناشدهء رحبه كسانى را كه ميشناخته يا به دو توجه داشته يا كسانى را كه در نزد او يا در پهلوى منبر يا يكى از دو طرف آن در آن روز بوده‌اند ديده و شهادت آنها را ذكر نموده و به ديگرى توجه نداشته - و يا فقط آنهائى كه از اصحاب بدر و يا از گروه انصار در آن روز و در آنمجلس حضور داشته‌اند مورد توجه راوى بوده يا در نتيجه بلند شدن صداهاى آنگروه براى شهادت و دوخته شدن چشمها و گوشها بدرك موضوع شهادت و وجود اختلال و هرج و مرج در مجلس چنان كه مقتضاى امثال آن مجتمعاتست بعضى از بعض ديگر غفلت ورزيده و هر كس آنكسى را از شهادت دهندگان كه به حساب در آورده است نقل نموده است .\r\n\r\nمناشدهء امير المؤمنين عليه السلام بر طلحه در روز جمل ( سال 36 )\r\nحافظ بزرگ ابو عبد اللَّه - حاكم - در جلد 3 « مستدرك » صفحه 371 با بررسى در طريق روايت نموده از وليد و ابى بكر بن قريش كه آن دو از حسن بن سفيان و او از محمّد بن عبده ( 1 ) و او از حسن بن حسين ( 2 ) و او از رفاعة بن اياس ضبّى و او از پدرش و او از جدش ( 3 ) نقل نموده كه : در جنگ جمل با على عليه السّلام بوديم ، آنحضرت فرستاد نزد طلحة بن عبيد اللَّه و ملاقات با او را خواستار شد ، در نتيجه طلحه بنزد آن\r\n\r\n","description":"","footnote":"\r\n( 1 ) به نظر نگارنده عبده غلط و بجاى آن عقده است كه در چاپ اصل اشتباه رخ داده و عبده در روايت نيست .\r\n( 2 ) در نسخه‌ها چنين ذكر شده و صحيح به علت بودن رفاعه : حسين بن حسن اشقر است كه شرح حال او در ج 1 صفحه 143 گذشت .\r\n( 3 ) نام او نذير ( با تصغير ) - ضبى - كوفى است و از بزرگان تابعين است و فرزندزاده او ( رفاعه نامبرده ) بطوريكه در تقريب مذكور است ثقه و مورد اعتماد است ، بعد از سال 180 در گذشته .\r\n","page_name":" 44 ","page_number":50},
  {"content":"\r\nحضرت آمد ، به او فرمود تو را به خدا سوگند مىدهم آيا از رسول خدا صلى اللَّه عليه و آله شنيدى كه مىفرمود :\r\nمن كنت مولاه فعلى مولاه ، اللهم وال من والاه ، و عاد من عاداه ، طلحه گفت : آرى ، فرمود : پس چرا با من مقاتله و نبرد ميكنى ؟ ! گفت متذكر نبودم راوى گويد كه طلحه از خدمت آن جناب بازگشت نمود .\r\nو اين داستان را مسعودى در جلد 2 « مروج الذهب » صفحه 11 روايت كرده و لفظ او اينست :\r\nسپس هنگام بازگشت زبير ، على عليه السّلام بر طلحه بانگ زد و فرمود : اى ابا محمّد چه امرى تو را بميدان نبرد با من برانگيخته ؟ گفت : خونخواهى عثمان ، على عليه السّلام فرمود : خداوند بكشد از ما و شما آنكه را كه بدين امر سزاوارتر است آيا نشنيدى كه رسول خدا صلى اللَّه عليه و آله فرمود : اللهم وال من والاه و عاد من عاداه . و تو اول كسى بوده كه با من بيعت كردى و سپس بيعت را شكستى ! در حالى كه خداوند عز و جل فرمايد * ( فَمَنْ نَكَثَ فَإِنَّما يَنْكُثُ عَلى نَفْسِه ) * ( 1 ) در اين هنگام طلحه گفت استغفر اللَّه ( طلب آمرزش ميكنم از خدا ) و سپس برگشت .\r\nو اين داستانرا خطيب خوارزمى حنفى در « المناقب » صفحه 112 باسناد خود از طريق حافظ ابى عبد اللَّه حاكم از رفاعه از پدرش ، از جدش ، روايت كرده و گفته كه در روز جمل با على عليه السّلام بوديم كه فرستاد نزد طلحة بن عبيد اللَّه تميمى و نامبرده آمد بنزد آن جناب ، به او فرمود تو را به خدا سوگند مىدهم آيا از رسول خدا صلى اللَّه عليه و آله شنيدى كه فرمود :\r\nمن كنت مولاه فعلى مولاه اللهم وال من والاه ، و عاد من عاداه ، و اخذل من خذله و انصر من نصره ؟ گفت : آرى فرمود : پس چرا با من جنگ ميكنى ؟ گفت فراموش كرده بودم و متذكر نبودم - راوى گويد : سپس طلحه بدون اينكه سخن\r\n\r\n","description":"","footnote":"\r\n( 1 ) سورة فتح آيه 10 ، يعنى : و هر كس پيمان شكنى كند بزيان خود اقدام نموده .\r\n","page_name":" 45 ","page_number":51},
  {"content":"\r\nديگرى در جواب امير المؤمنين عليه السّلام بگويد مراجعت نمود .\r\nو اين موضوع را حافظ بزرگ ابن عساكر در جلد 7 تاريخ شام صفحه 83 ، و سبط ابن جوزى در تذكرهء خود صفحه 42 و حافظ ابو بكر هيثمى در جلد 9 « مجمع الزوايد » صفحه 107 از طريق بزار ، و ابن حجر در جلد 1 « تهذيب » صفحه 391 باسنادش از طريق نسائى ، و سيوطى در « جمع الجوامع » ( بطوريكه در جلد 6 « كنز العمال » صفحه 83 مذكور است ) قريب بلفظ خوارزمى از طريق ابن عساكر ، و ابو عبد اللَّه محمّد بن محمّد بن يوسف سنوسى در جلد 6 « شرح مسلم » صفحه 236 ، و ابو عبد اللَّه محّمد بن خليفهء و شتانى مالكى در شرح مسلم جلد 6 صفحه 236 ، و شيخ ابراهيم وصابى در « الاكتفاء » از طريق ابن عساكر روايت نموده‌اند .\r\n\r\n( حديث ركبان - در كوفه سال 36 ر 37 هجرى )\r\nپيشواى حنبلىها - احمد بن حنبل با بررسى و دقت روايت نموده از يحيى بن آدم ، از حنش بن حارث بن لقيط نخعى اشجعى ، از رياح ( با ياء دو نقطه ) بن حارث ( 1 ) كه او گفت : چند تن در رحبه نزد على عليه السّلام آمدند و گفتند : السلام عليك يا مولانا . فرمود : چگونه من مولاى شما هستم در حالى كه شما عرب هستيد ؟ ! گفتند ما از رسول خدا صلى اللَّه عليه و آله در روز غدير خم شنيديم كه فرمود :\r\nمن كنت مولاه فعلى مولاه رياح گفت : چون از آنجا گذشتند ، من بدنبال آنها رفتم و پرسيدم اينها كيانند ؟ گفتند : گروهى از انصارند ، كه در ميان آنها ابو ايوب انصارى است .\r\nو باسندش از رياح روايت نموده كه گفت : گروهى از انصار را ديدم كه در رحبه نزد على عليه السّلام آمدند ، آن جناب پرسيدند : چه كسانى هستيد ؟ گفتند موالى تو يا امير المؤمنين . . . بشرح حديث و باز از او نقل كرده كه گفت : هنگامى كه على عليه السّلام نشسته بود ، مرديكه اثر سفر بر او بود داخل شد و گفت : السلام عليك يا\r\n\r\n","description":"","footnote":"\r\n( 1 ) رجال حديث از طريق احمد و ابن ابى شيبه و هيثمى و ابن ديزيل همه آنها ثقه هستند چنان كه شرح حال آنها در ضمن تابعين و طبقات علما گذشت .\r\n","page_name":" 46 ","page_number":52},
  {"content":"\r\nمولاى ، على عليه السّلام فرمود : اين كيست ؟ گفت : ابو ايوب انصارى هستم ، فرمود :\r\nاو را راه دهيد ، پس از آنكه ابو ايوب وارد شد بر آن جناب ، گفت : شنيدم رسول خدا صلى اللَّه عليه و آله ميفرمود : من كنت مولاه فعلى مولاه و ابراهيم بن حسين ( 1 ) بن على كسائى معروف به ابن ديزيل ( شرح حال او در صفحه 162 ج 1 گذشت ) در كتاب صفين ( 2 ) گفته حديث نمود ما را ، يحيى بن سليمان ( جعفى ) از ابن فضيل ( محمّد كوفى ) ، از حسن ابن حكم نخعى ، از رياح بن حارث نخعى كه گفت : نزد على عليه السّلام نشسته بودم ، در اين هنگام گروهى كه لثام بسته بودند ( مطابق رسم عرب پارچهء را كه بر سر و زير عگال دارند جلو بينى و دهان خود ميفكنند و اين را عرب لثام گويد ) بر على عليه السّلام وارد شده گفتند : السلام عليك يا مولينا فرمود : مگر شما گروهى از عرب نيستيد ؟\r\nگفتند : آرى ، ولى ما شنيديم از رسول خدا صلى اللَّه عليه و آله كه در روز غدير خم فرمود :\r\nمن كنت مولاه فعلى مولاه ، اللهم وال من والاه و عاد من عاداه و انصر من نصره و اخذل من خذله ، سپس گفت : ديدم على عليه السّلام را كه خندان شد به حدى كه دندانهاى كنار دهان مباركش نمودار شد ، و سپس فرمود : گواه باشيد بعدا آنگروه بسوى مركبهاى خود روانه شدند ، من آنها را تعقيب نمودم و بيكى از آنها گفتم : شما از چه طايفه و قومى هستيد گفتند ؟ ما گروهى از انصار هستيم و آن ( اشاره به مردى از خودشان بود ) ابو ايوب صاحب منزل رسول خدا صلى اللَّه عليه و آله است رياح گويد ، من نزد او رفتم و با او مصافحه نمودم .\r\nو حافظ ابو بكر بن مردويه ( بطوريكه در « كشف الغمه » صفحه 93 مذكور است ) از رياح بن حارث روايت نموده كه گفت : من در رحبه با امير المؤمنين عليه السّلام بودم ، در اين هنگام قافله اى كوچك رو آوردند و در ميدان رحبه شتران خود را خوابانيدند سپس به راه افتادند تا بنزد على عليه السّلام رسيدند ، گفتند : السلام عليك يا امير المؤمنين\r\n\r\n","description":"","footnote":"\r\n( 1 ) در نسخه‌ها حسن ضبط شده و غلط است .\r\n( 2 ) بطوريكه در جلد 1 شرح نهج البلاغه صفحه 289 مذكور است . و ابن كثير در جلد 11 تاريخش صفحهء 71 گفته : كتاب ابن ديزيل در وقعهء صفين مجلد بزرگى است .\r\n","page_name":" 47 ","page_number":53},
  {"content":"\r\nو رحمة الله و بركاته ، فرمود : چه كسانى هستيد ؟ گفتند : موالى تو يا امير المؤمنين راوى گويد آن جناب را ديدم كه با خنده فرمود : چگونه ( از موالى من هستيد ) و حال آنكه شما گروهى از عرب هستيد ؟ گفتند ، در روز غدير خم از رسول خدا صلى اللَّه عليه و آله شنيديم در حالى كه بازوى تو را گرفته بود خطاب بمردم فرمود : آيا من بمؤمنين اولى ( سزاوارتر ) هستم از خودشان ؟ گفتيم بلى ، هستى اى رسول خدا ، پس فرمود همانا خداوند مولاى من است و من مولاى مؤمنين هستم ، او على مولاى كسى است كه من مولاى اويم ، بار خدايا دوست بدار كسى را كه او را دوست بدارد و دشمن دار آنكه را كه او را دشمن دارد ، فرمود : شما اين را ميگوئيد ( و معتقد هستيد ) ؟ گفتند :\r\nآرى ، فرمود : و بر اين گفتار گواهى ميدهيد ؟ گفتند آرى ، فرمود : راست گفتيد پس آنگروه روانه شدند و من بدنبال آنها رفتم و به مردى از آنها گفتم : شما چه كسانى هستيد ؟ اى بندهء خدا ؟ گفت : ما گروهى از انصاريم و اين است ابو ايوب صاحب منزل رسول خدا صلى اللَّه عليه و آله ، پس دست او را گرفتم و به او درود و تحيّت گفتم و با او مصافحه نمودم .\r\nو از حبيب بن يسار ، از ابى رميله روايت شده كه چهار سوار آمدند نزد امير المؤمنين عليه السّلام تا اينكه شتران خود را در رحبه خوابانيدند ، سپس بنزد آن جناب آمدند و گفتند : السلام عليك يا امير المؤمنين ، و رحمة اللَّه و بركاته ، فرمود و عليكم السلام از كجا آمده اين قافله ؟ گفتند : موالى تو از سرزمين فلان آمده‌اند ، فرمود از كجا شما موالي من هستيد ؟ گفتند : مادر روز غدير خم از رسول خدا صلى اللَّه عليه و آله شنيديم كه ميفرمود :\r\nمن كنت مولاه فعلى مولاه ، اللهم وال من والاه ، و عاد من عاداه ،\r\nو ابن اثير در جلد 1 « اسد الغابة » ص 368 روايت كرده از كتاب الموالات ابن عقده باسنادش از ابى مريم زرّ بن حبيش كه گفت : على عليه السّلام از قصر بيرون آمد و با او روبرو شدند سوارانى كه شمشير حمايل داشتند ، و گفتند : السلام عليك يا امير المؤمنين ، السلام عليك يا مولانا و رحمة الله و بركاته ، على عليه السلام\r\n","description":"","footnote":"","page_name":" 48 ","page_number":54},
  {"content":"\r\nفرمود : در اينجا از اصحاب پيغمبر صلى اللَّه عليه و آله چه كسى حضور دارد ؟ پس دوازده تن برخاستند كه از جملهء آنها بودند : قيس بن ثابت بن شماس ، و هاشم بن عتبه و حبيب بن بديل بن ورقاء ، پس گواهى دادند كه از پيغمبر صلى اللَّه عليه و آله شنيده‌اند كه ميفرمود : من كنت مولاه فعلى مولاه ، و ابو موسى « مدينى » اين حديث را با بررسى و دفت در سند آورده .\r\nو ابن حجر در جلد 1 « الاصابه » صفحهء 305 آن را از كتاب الموالات ابن عقده روايت نموده و صدر خبر را تا آنجاى از متن كه « على عليه السّلام گفت » . . . از آن انداخته و هاشم بن عتبه را ذكر نكرده ! و اين روش او بمقتضاى عادتى است كه نامبرده در كاهش فضايل آل اللَّه دارد ! !\r\nو محبّ الدين طبرى در جلد 2 « الرياض النضره » ص 169 روايت مزبور را از طريق احمد بلفظ اول او و از معجم حافظ بغوى ابو القاسم بلفظ دوم احمد ، و ابن كثير در جلد 5 تاريخش صفحه 212 از احمد به دو طريق و دو لفظ اوّلى او ، و در جلد 7 صفحه 347 از احمد بلفظ اوّل او ذكر نموده‌اند ، و در صفحه 348 گويد : ابو بكر بن ابى شيبه گفت : حديث كرد ما را شريك از حنش از رياح بن حارث كه گفت : هنگاميكه ما در رحبه با على عليه السّلام نشسته بوديم ، مردى بر آنحضرت وارد شد كه اثر سفر بر او بود و گفت : السلام عليك يا مولاى ، گفتند : اين كيست ؟ گفت : ابو ايوب انصارى هستم ، من شنيدم از رسول خدا صلَّى اللَّه عليه و آله و سلَّم كه ميفرمود :\r\nمن كنت مولاه فعلى مولاه .\r\nو حافظ هيثمى در ج 9 « مجمع الزوايد » ص 104 حديث مزبور را بلفظ اول احمد روايت نموده ، سپس گويد : حديث مزبور را احمد و طبرانى روايت نموده‌اند ، جز اينكه او گفته كه : گفتند : شنيديم رسول خدا صلى اللَّه عليه و آله ميفرمود :\r\nمن كنت مولاه فعلى مولاه ، اللهم وال من والاه ، و عاد من عاداه - و اين ابو ايوب است كه ميان ماست پس ابو ايوب روپوش را از خود دور كرد سپس گفت شنيدم كه رسول خدا صلى اللَّه عليه و آله مىفرمود :\r\n","description":"","footnote":"","page_name":" 49 ","page_number":55},
  {"content":"\r\nمن كنت مولاه فعلى مولاه ، اللهم وال من والاه ، و عاد من عاداه ، و رجال طريق احمد ثقه هستند . . . تا آخر حديث ، و جمال الدين عطاء اللَّه بن فضل اللَّه شيرازى در كتاب خود « الاربعين في مناقب امير المؤمنين » در مورد ذكر حديث غدير گويد : و آن را زرّ بن حبيش روايت نموده و چنين گفته : على عليه السلام از قصر خارج شد ، در اين هنگام سوارانى كه شمشير حمايل داشتند و روپوش بر صورت و تازه از راه رسيده بودند با آنحضرت روبرو شدند و گفتند :\r\nالسلام عليك يا امير المؤمنين ، و رحمة الله و بركاته ، السلام عليك يا مولانا على عليه السلام پس از جواب سلام فرمود : در اينجا از اصحاب رسول خدا صلى اللَّه عليه و آله چه كسانى هستند ؟ پس دوازده تن از آنها برخاستند ، كه از جمله خالد بن زيد ابو ايوب انصارى ، و خزيمة بن ثابت ذو الشهادتين ، و قيس بن ثابت بن شماس ، و عمّار بن ياسر ، و ابو الهيثم بن تيهان ، و هاشم بن عتبة بن ابى وقّاص ، و حبيب بن بديل بن ورقاء بودند . پس شهادت دادند كه از رسول خدا صلى اللَّه عليه و آله در روز غدير خم شنيدند كه ميفرمود : من كنت مولاه فعلى مولاه . . تا آخر حديث . پس على عليه السّلام به انس بن مالك و براء بن عازب ( كه از اداى شهادت خوددارى كردند ) فرمود :\r\nچه چيز مانع شد شما را از اينكه برخيزيد و شهادت دهيد ؟ چه آنكه شما نيز همانطور كه اين گروه شنيده‌اند ، شنيده‌ايد ؟ ! سپس فرمود : بار خدايا اگر اين دو نفر بعلَّت عناد كتمان كردند آنها را مبتلا كن ، اما براء نابينا شد و پس از نابينا شدن هنگامى كه از منزل خود سئوال ميكرد ميگفت : كسى كه گرفتار نفرين شده چگونه راه مقصود را در مىيابد ؟ ! و اما انس ، پاهاى او مبتلا به برص شد ، و گفته شده است هنگاميكه على عليه السّلام طلب گواهى داير بگفتار پيغمبر صلى اللَّه عليه و آله من كنت مولاه فعلى مولاه فرمود نامبرده معتذر بفراموشى شد ! و على عليه السّلام فرمود : بار خدايا اگر دروغ ميگويد او را مبتلا بسفيدى ( برص ) كن كه دستار او آن را مخفى نسازد پس چهرهء او دچار برص شد و پيوسته خرقهء بر چهرهء خود مىافكند - ع 1 صفحه 211 و ج 2 صفحه 137 .\r\n","description":"","footnote":"","page_name":" 50 ","page_number":56},
  {"content":"\r\nو ابو عمرو كشى در صفحهء 30 فهرست خود در آنچه كه از جهت عامّه روايت نموده گويد : عبد اللَّه بن ابراهيم روايت نموده باخبار از ابو مريم انصارى ، از منهال ابن عمرو ، از زرّ بن حبيش كه گفت : على بن ابى طالب عليه السّلام از قصر خارج شد و سوارانى كه شمشير حمايل و لثام بر چهره داشتند با آن جناب روبرو شدند و گفتند :\r\nالسلام عليك يا امير المؤمنين ، و رحمة الله و بركاته ، السلام عليك يا مولانا ، آنحضرت فرمود : در اينجا چه كسى از اصحاب رسول خدا صلى اللَّه عليه و آله هست ؟ خالد بن زيد ابو ايّوب ، و خزيمة بن ثابت ذو الشهادتين ، و قيس بن سعد بن عباده ، و عبد اللَّه ابن بديل بن ورقاء به پا خاستند ، و همگى آنها شهادت دادند باينكه از رسول خدا صلى اللَّه عليه و آله شنيدند در روز غدير خم كه ميفرمود : من كنت مولاه فعلى مولاه ، پس از آن على عليه السّلام به انس بن مالك و براء بن عازب فرمود : چه مانع شد شما را كه برخيزيد و شهادت دهيد ؟ زيرا شما هم شنيده‌ايد همانطور كه اين گروه شنيده‌اند ؟ سپس فرمود : بار خدايا اگر اين دو نفر از روى عناد شهادت خود را كتمان نمودند آنها را مبتلا كن ، در نتيجه براء بن عازب نابينا شد و قدمهاى انس بن مالك دچار برص شد پس انس بن مالك سوگند ياد كرد كه هيچ منقبتى و فضيلتى را كه دربارهء على عليه السّلام وجود دارد هرگز كتمان نكند ، و اما براء بن عازب ، از منزل خود سئوال ميكرد و به او نشانى ميدادند ، پس ميگفت چگونه راهنمائى و ارشاد مىشود كسى كه مورد اصابت نفرين واقع شده ؟ !\r\nو در اين زمينه و راجع به اين جريان تعداد ديگرى از محدّثين متأخّر هستند كه اين داستانها و وقايع را ذكر نموده‌اند و ما بذكر آنها سخن را طولانى نميكنيم .\r\n\r\nشهود مشهور و بنام كه نسبت بحديث غدير در روز ركبان ( قافله ) شهادت داده‌اند بر حسب آنچه از احاديث گذشت .\r\n1 - ابو الهيثم بن تيهان ( از اصحاب بدر ) .\r\n2 - ابو ايّوب خالد بن زيد انصارى .\r\n3 - حبيب بن بديل بن ورقاء خزاعى .\r\n","description":"","footnote":"","page_name":" 51 ","page_number":57},
  {"content":"\r\n4 - خزيمة بن ثابت ذو الشهادتين ( از اصحاب بدر است و در صفين شهادت يافته ) .\r\n5 - عبد اللَّه بن بديل بن ورقاء - در صفين شهادت يافته .\r\n6 - عمّار بن ياسر ( از اصحاب بدر است و در صفين بدست گروه ستمكار كشته شده ) .\r\n7 - قيس بن ثابت بن شماس انصارى .\r\n8 - قيس بن سعد بن عباده خزرجى ( از اصحاب بدر است ) .\r\n9 - هاشم مرقال بن عتبه ( پرچمدار على صلى اللَّه عليه و آله در صفين كه در همان جنگ شهادت يافته ) .\r\n\r\n( كسانى كه به علت پنهان داشتن حديث غدير دچار نفرين شدند )\r\nدر تعدادى از احاديث مناشده روز رحبه و روز « ورود سواران » اشاره شد كه جمعى از اصحاب پيغمبر صلى اللَّه عليه و آله كه در روز غدير خم حاضر بوده‌اند شهادت خود را در مقابل امير المؤمنين عليه السّلام كتمان نمودند و در نتيجه نفرين آن جناب دچار بليّه شدند چنان كه در بسيارى از كتب معاجم تصريح بدان شده است ، آن افراد اينها هستند :\r\n1 - ابو حمزه انس بن مالك متوفّاى در يكى از سالهاى 90 / 91 / 93 .\r\n2 - براء بن عازب انصارى متوفّاى « » « 71 / 72 .\r\n3 - جرير بن عبد اللَّه بجلىّ متوفّاى « » « 51 / 54 .\r\n4 - زيد بن ارقم خزرجى متوفّاى « » « 66 / 68 .\r\n5 - عبد الرحمن بن مدلج .\r\n6 - يزيد بن وديعه .\r\n\r\n( يك بررسى در پيرامون حديث اصابت نفرين )\r\nچه بسا اختلاف احاديثى كه صراحت دارد باينكه انس بن مالك بسبب كتمان شهادت مبتلا باثر نفرين گرديد با آنچه از احاديث كه ايهام به شهادت دادن او دارد\r\n","description":"","footnote":"","page_name":" 52 ","page_number":58},
  {"content":"\r\nدر خاطر خواننده ايجاد شبهه كند و لا ينحل بماند . !\r\nولى ( با قدرى توجه ) معلوم خواهد شد كه متن اخبار موهم بشهادت نامبرده دچار تحريف و تصحيف گشته و بفرض اينكه تحريفى هم دست نداده باشد در مقابل اخبار مصرحه به كتمان او و ابتلايش باثر نفرين - چه از نظر زيادى تعداد اخبار و چه از لحاظ صحت و صراحت - نميتواند برابرى كند ، خاصه آنكه در اين باره نصوص ديگريهم جز آنچه در اينجا ذكر شده وجود دارد .\r\nابو محمّد ابن قتيبه ( شرح حال او در ج 1 صفحه 161 گذشت ) در « المعارف » صفحهء 251 گويد : در چهرهء انس بن مالك برص نمايان بود و گروهى ذكر كرده اند كه على رضى اللَّه عنه از او درباره گفتار رسول خدا صلى اللَّه عليه و آله\r\n( اللهم وال من والاه و عاد من عاداه )\r\nسئوال نمود ، نامبرده در پاسخ گفت : سنّ من زياد شده و فراموش كرده‌ام ، و على عليه السّلام گفت : اگر دروغ بگوئى خداوند تو را مبتلا به سفيدى ( مراد برص است ) نمايد كه دستار ( عمامه ) آن را پنهان نكند !\r\nامينى گويد : اينست تصريح ابن قتيبه در كتاب مزبور و نامبرده كسى است كه ابن ابى الحديد بر او اعتماد نموده آنجا كه در جلد 4 شرح نهج البلاغه صفحهء 388 گويد : ابن قتيبه حديث برص و نفرين امير المؤمنين عليه السّلام را بر انس بن مالك در كتاب « المعارف » در باب برص كه اعيان رجال بدان مبتلا بوده‌اند ذكر نموده و نامبرده ( ابن قتيبه ) با وجود آنچه نسبت بانحراف او مشهور است اتّهامى ( داير بمحبّت و علاقه بعلى عليه السّلام ) ندارد ، . . اه . و اين سخن كاشف است از يقين ابن ابى الحديد بصحّت عبارت و برابر بودن نسخه‌هاى كتاب و تطابق آنها بر اين مطلب همانطور كه از ساير اشخاصيكه اين كلمه را از كتاب « المعارف » نقل كرده‌اند نيز همين مطلب بدست ميآيد ولى در چاپخانه‌هاى مصرى دستهائيكه بايد نسبت به ودايع علماء در كتبشان امين باشند ( متاسفانه ) مرتكب خيانت شده و كلماتى كه از ابن قتيبه نيست و در متن كتاب او وجود نداشته بر آن افزوده‌اند ! ! و پس از ذكر اين داستان اين جمله را درج كرده‌اند : ابو محمّد ( ابن قتيبه ) گويد : اين داستان اصل و حقيقت\r\n","description":"","footnote":"","page_name":" 53 ","page_number":59},
  {"content":"\r\nندارد . غافل از اينكه سياق مطالب اصل كتاب اين خيانت را نشان خواهد داد و اين افزايش خائنانه را نمىپذيرد ! زيرا : مؤلَّف كتاب « المعارف » در مورد هر موضوعى مصاديق و مواردى را ذكر مىكند كه در نزد او مسلَّم باشد ، و از آغاز تا انجام اين كتاب ديده نشده كه موضوعى را عنوان نمايد و مصاديق آن را ذكر كند و سپس آنها را نفى ورد نماند ، جز موضوع مورد بحث ! چه اوّل كسى را كه مبتلا به برص شده و نام او را مىبرد انس بن مالك است ، سپس نام افراد ديگر را مىبرد بنابر اين آيا ممكن است كه مؤلَّف در اثبات امرى ، چيزى را كه مصداق آن امر دانسته ذكر و بدان تصريح نمايد و سپس آن را انكار كند و بگويد : اين داستان اصل ندارد ؟ ! ! !\r\nو اين تحريف كه در كتاب « المعارف » صورت گرفته در اين باب بى سابقه نيست ، و عنقريب در مناشده چهاردهم خواهيد يافت كه اين قسمت را از آن حذف و اسقاط كرده‌اند ، و ما در شرح حال مهلب بن ابى صفره ، در جلد 2 تاريخ ابن خلكان صفحه 273 موضوعى را نقل از « المعارف » بدست آورديم كه چاپخانه‌ها آن را حذف نموده‌اند !\r\nو احمد بن جابر ( بلاذرى ) متوفاى 379 در جزء اوّل از « انساب الاشراف » گويد : على عليه السّلام بر منبر گفت : به خدا سوگند مىدهم كسى را كه شنيده است از رسول خدا كه در روز غدير خم فرمود : اللهم وال من والاه و عاد من عاداه برخيزد و گواهى دهد ، و انس بن مالك ، و براء بن عازب ، و جرير بن عبد اللَّه بجلى ، در زير منبر بودند ، على عليه السّلام سوگند دادن خود را تكرار نمود و احدى پاسخ او را نداد ، پس فرمود بار خدايا هر كس كه اين شهادت را كتمان مىكند در حالى كه آن را ميداند او را از دنيا مبر مگر بعد از آنكه بر او علامتى قرار دهى كه بدان شناخته شود ! گويد :\r\nدر نتيجه انس گرفتار برص شد ، و براء نابينا گشت ، و جرير بصحرا نشينى و گمراهى جاهليت ( پس از مهاجرت باسلام ) برگشت و بجايگاه اولى خود رفت و در خانه مادرش در گذشت .\r\nو ابن ابى الحديد در جلد 4 شرح نهج البلاغه در صفحه 488 گويد : مشهور\r\n","description":"","footnote":"","page_name":" 54 ","page_number":60},
  {"content":"\r\nاينست كه على عليه السّلام در رحبهء كوفه مردم را سوگند داد و گفت : به خدا سوگند مىدهم هر كس را كه در بازگشت رسول خدا صلى اللَّه عليه و آله از حجة الوداع از آنحضرت شنيده كه درباره من فرمود :\r\nمن كنت مولاه فعلى مولاه ، اللهم وال من والاه ، و عاد من عاداه ، برخيزد و گواهى دهد ، در نتيجه مردانى به پا خاستند و به اين گفتار رسول خدا صلى اللَّه عليه و آله گواهى دادند ، سپس على عليه السّلام به انس بن مالك فرمود : تو نيز آن روز حضور داشتى ، تو را چه مىشود ( كه گواهى نميدهى ) ؟ نامبرده گفت : يا امير المؤمنين سنّ من زياد شده و آنچه را كه فراموش كرده‌ام بيشتر است از آنچه به ياد دارم ، فرمود : اگر دروغ ميگوئى خداوند تو را بسفيدى مبتلا كند كه عمامه آن را پنهان نكند ، پس نامبرده نمرد تا مبتلا به برص شد .\r\nو در جلد 1 صفحهء 361 گويد : و گروهى از استادان بغدادى ما ذكر نمودند كه عدّه از صحابه و تابعين و محدثين از على عليه السّلام منحرف بودند و نسبت به او بدگوئى ميكردند و بعضى از آنها براى رسيدن به دنيا و منافع آنى و عاجل آن ، مناقب او را كتمان ميكردند و بدشمنان او اعانت مينمودند ! و از جملهء آنها انس بن مالك است ، على عليه السّلام در رحبه ( ميدان بزرگ ) قصر ( - يا - رحبهء مسجد جامع كوفه ) سوگند داد كه كدام يك از شما از رسول خدا صلى اللَّه عليه و آله شنيده كه فرمود : من كنت مولاه فعلى مولاه در نتيجه دوازده تن بپاخاستند و بدان شهادت دادند و انس بن مالك كه در ميان آن گروه بود برنخاست ، على عليه السّلام فرمود : اى انس چه چيز تو را مانع شد كه برخيزى و شهادت دهى در حالى كه تو نيز ( در غدير خم ) حضور داشتى ؟ گفت : يا امير المؤمنين پير شده‌ام و فراموش نموده‌ام ، على عليه السّلام گفت : بار خدايا اگر دروغ ميگويد او را گرفتار كن به سفيدى كه عمامه آن را نپوشاند ، طلحة بن عمير گفت : قسم به خدا بعد از آن بطور آشكار ديدم كه سفيدى بين دو چشم او از برص پيدا شد .\r\nو عثمان بن مطرف گفت : مردى از انس بن مالك در پايان عمرش درباره على بن ابى طالب سئوال نمود ، انس در جواب او گفت : من بعد از روز واقعهء رحبه قسم\r\n","description":"","footnote":"","page_name":" 55 ","page_number":61},
  {"content":"\r\nخوردم كه درباره على عليه السّلام چيزى را كه از من سئوال كنند ، كتمان نكنم او در روز قيامت سرور اهل تقوى است ، به خدا قسم اين سخن را از پيغمبر صلى اللَّه عليه و آله شما شنيدم .\r\nو در جلد 3 تاريخ ابن عساكر صفحهء 150 مذكور است كه : احمد بن صالح عجلى گفت : احدى از اصحاب پيغمبر صلى اللَّه عليه و آله مبتلى نشد ، مگر دو نفر ، يكى معيقيب ( 1 ) كه مبتلا به بيمارى جذام بود و يكى انس بن مالك كه مبتلا به برص بود .\r\nو ابو جعفر گفت : انس را ديدم كه مشغول خوردن بود و لقمه‌هاى بزرگى ميگرفت و بيمارى برص در او نمايان بود و ( براى اينكه برص را مخفى بدارد ) خلوق ميماليد ( 2 ) و گفتار عجلى را كه فوقا ذكر شد ابو الحجاج مزّى در كتاب تهذيب خود ( بطوريكه در خلاصهء خزرجى صفحهء 35 مذكور است ) حكايت نموده ، و سيد حميرى ( 3 ) موضوع اصابت نفرين را در قصيدهء لاميّه خود كه خواهد آمد بدين دو بيت بنظم در آورده :\r\n\r\nفي ردّه سيّد كلّ الورى\r\nمولاهم في المحكم المنزل\r\nفصدّه ذو العرش عن رشده\r\nو شانه بالبرص الانكل\r\n\r\n( 4 )\r\nو زاهى ( 5 ) در قصيدهء خود كه در مورد خود خواهد آمد چنين سروده :\r\n\r\n","description":"","footnote":"\r\n( 1 ) معيقيب ( به وزن تصغير ) ابن ابى فاطمه دوسى ، ازدى ، از امناء عمر بن الخطاب است بر بيت المال ، شرح احوال او را ابن قتيبه در « المعارف » صفحهء 137 درج نموده است .\r\n( 2 ) خلوق مخلوطى است خوشبو كه يك جزء آن زعفران است و در آن زمان تهيه و استعمال آن متداول بوده - مترجم .\r\n( 3 ) يكى از شعراى غدير است در قرن دوم كه در محل خود شعر و شرح احوال او خواهد آمد .\r\n( 4 ) در جواب رد دادن انس بسرور تمامى مردم يعنى كسى كه مولاى ايشان است در كتاب آسمانى ، خداى عرش از راه هدايت او را بازداشت و با مرض عبرت انگيز برص معيوبش ساخت .\r\n( 5 ) يكى از شعراى غدير است در قرن چهارم كه در آنجا شعر و ترجمهء حال او خواهد آمد .\r\n","page_name":" 56 ","page_number":62},
  {"content":"\r\n\r\nذاك الذى استوحش منه انس\r\nان يشهد الحق فشاهد البرص\r\nاذ قال من يشهد بالغدير لى ؟\r\nفبادر السامع و هو قد نكص\r\nفقال انسيت . فقال : كاذب\r\nسوف ترى مالا تواريه القمص\r\n\r\n( 1 )\r\nدر اينجا حديث مجملى هست كه اجمالى از اين تفصيل را شامل است ، خوارزمى با بررسى از طريق حافظ ابن مردويه در مناقب خود روايت كرده از زاذان ابى عمرو كه : على عليه السّلام در رحبه از مردى دربارهء حديثى پرسش كرد ؟ آن مرد او را تكذيب نمود ، على عليه السّلام فرمود مرا تكذيب كردى ؟ گفت تو را تكذيب نكردم ، پس على عليه السّلام فرمود : از خدا ميخواهم كه اگر مرا تكذيب كردى چشم تو را كور كند ، گفت بخواه ، در اين هنگام على عليه السّلام او را نفرين كرد و در نتيجه آنمرد از رحبه بيرون نرفته بود كه چشمش نابينا شد !\r\nو اين روايت را خواجه پارسا در « فصل الخطاب » از طريق امام مستغفرى ( 2 ) ذكر نموده و همچنين نور الدين عبد الرحمن جامى از مستغفرى روايت كرده ، و ابن حجر در « صواعق » صفحهء 77 آن را از جملهء كرامات امير المؤمنين عليه السّلام شمرده و وصّابى در محكىّ « الاكتفاء » از زاذان از طريق حافظ عمر بن محمّد ملائى در « سيره » او و جمع ديگر ( از ارباب حديث ) آن را روايت نموده‌اند .\r\n\r\n","description":"","footnote":"\r\n( 1 ) آن كسى است كه انس را از شهادت دادن حق متوحش ساخت و در نتيجه به مرض برص مبتلا گرديد آن زمانى كه گفت چه كسى براى من در خصوص غدير شهادت مىدهد پس شنونده به پيش آمد در حالى كه او ( انس ) قدم به عقب گذاشته و گفت مطلب را فراموش كرده‌ام پس فرمود كه تو درغگوئى و خواهى ديد چيزى را كه پيراهن آن را نمىپوشاند .\r\n( 2 ) جعفر بن محمد نسفى مستغفرى - در سال 350 متولد و در 432 وفات يافته ، داراى تاليفات گرانبهائى است شرح حال او را ذهبى در جلد 3 تذكره اش صفحهء 300 ذكر نموده است .\r\n","page_name":" 57 ","page_number":63},
  {"content":"\r\n\r\n- 6 - ( مناشدهء امير المؤمنين عليه السلام در روز صفين سال 37 )\r\nابو صادق سليم بن قيس هلالى تابعى بزرگوار در كتاب خود ( 1 ) عنوان كرده كه : على عليه السّلام ( در صفين ) در ميان سپاهيان خود و گروهى از مردم و كسانى كه\r\n\r\n","description":"","footnote":"\r\n( 1 ) كتاب سليم از اصول مشهور و متداول در زمانهاى پيشين بوده و در نظر ارباب حديث از عامه و خاصه و اصحاب تاريخ مورد اعتماد بوده است ، ابن نديم در « الفهرست » صفحه 307 گويد : چون هنگام وفات سليم شد به ابان ( بن ابى عياش ) گفت : براى تو بر ذمهء من حقى است و اكنون مرگ من در رسيده اى برادر زادهء من ، آنگاه از جريان امر رسول خدا ( ص ) بياناتى به او كرد و كتاب خود را به او تسليم نمود و همان كتاب سليم بن قيس هلالى است . تا آنجا كه گويد : و اولين كتابيكه براى شيعه آشكار شد كتاب سليم است . و در « تنبيه الاشراف » مسعودى صفحه 198 چنين مذكور است كه قطعيه ( طايفهء كه قطع دارند ) بامامت و دوازده امامى هستند آنها كه اساس گفتارشان در منحصر ساختن امامان بعدد ( دوازده ) بحسب دلائل و مطالبى است كه سليم بن قيس هلالى در كتابش ذكر كرده ، و سبكى در « محاسن الرسائل فى معرفة الاوائل » گويد : همانا اولين كتابى كه براى شيعه تصنيف شد كتاب سليم است .\r\n( بر حسب قواعد عربى ) حرف لام در كلام ابن نديم و سبكى براى منفعت است بنابر اين مفاد سخن انها اين است كه ( دانشمندان ) به آن استدلال ميكرده‌اند و نه تنها شيعه بمندرجات آن قانع و معتقد ست بلكه با ارباب جدل و عناد بوسيله اين كتاب مخاصمه و نبرد ميكردند تا اينكه خصم ناچار قانع ميشد به آنچه در آن مذكور است بواسطه اعتمادى كه بامانت سليم در نقل حديث داشته‌اند سخن مسعودى هم همين معنى را مىرساند چه آنكه احتجاج و استدلال اماميه اثنى عشريه را در حصر عدد بكتاب مزبور و مندرجات آن اسناد داده و بديهى است كه صرف قانع شدن در زمانهائى كه احتجاج و مجادله در نهايت شدت وجود داشته كافى و مفيد نيست و به همين دليل تعداد زيادى از بزرگان عامه بكتاب مزبور اسناد داده و از آن روايت نموده‌اند و از جمله آنها است حاكم حسكانى ( شرح حال او در ج 1 ص 184 گذشت ) در « شواهد التنزيل بقواعد التفضيل » و حموينى ( شرح حالش در ج 1 ص 200 مذكور شد ) در « فرايد السمطين » و سيد بن شهاب همدانى ( مذكور در ج 1 صفحه 205 ) در « مودة القربى » و قندوزى حنفى ( شرح حالش در ج 1 ص 235 ذكر شده ) در « ينابيع الموده » و غيرهم و ما در پيرامون اين كتاب سخنان نورانى در رساله جداگانه عنوان نموده‌ايم و آنچه در اينجا ذكر شد براى اينست كه دانسته شود باينكه اعتماد بر اين كتاب امرى است كه هر دو فرقه عامه و خاصه در آن متفق و متحدند و همين معنى ما را وادار نموده كه در اين كتاب خود از آن نقل نموده‌ايم .\r\n","page_name":" 58 ","page_number":64},
  {"content":"\r\nاز نواحى مختلفه و از مهاجرين و انصار حضورش بودند بر منبر بالا رفت و پس از حمد و ستايش خداوند فرمود : ايگروه مردم ، مناقب من بيش از حدّ احصاء است و بعد از آنچه خداوند در كتاب خود نازل فرموده و آنچه كه رسول خدا صلى اللَّه عليه و آله فرموده از تمام مناقب و جهات برترى خود اكتفا به آن ميكنم : آيا ميدانيد كه خداوند در كتابش سابق را بر مسبوق برترى داده ، و احدى از اين امّت در راه خدا و رسول بر من پيشى نگرفته است ؟ گفتند آرى چنين است . فرمود : شما را به خدا سوگند مىدهم ، آيا هنگامى كه از رسول خدا صلى اللَّه عليه و آله سئوال شد از قول خداى تعالى : * ( السَّابِقُونَ السَّابِقُونَ أُولئِكَ الْمُقَرَّبُونَ ) * : ( 1 ) رسول خدا صلى اللَّه عليه و آله فرمود : اين آيه را خداوند نازل فرموده درباره پيغمبران و اوصياء پيغمبران و من افضل انبياء و رسولان خداوند هستم و وصىّ من علىّ بن ابى طالب افضل اوصياء است ؟ در اين هنگام نزديك هفتاد تن از اصحاب بدر كه اكثر آنها از انصار و بقيه از مهاجرين بودند برخاستند و از جملهء آنها بودند : ابو الهيثم بن تيهان ، و خالد بن زيد ابو ايوب انصارى ، و در ميان مهاجرين بود عمار بن ياسر و گفتند : ما شهادت ميدهيم كه از رسول خدا صلى اللَّه عليه و آله شنيديم كه اين سخن را فرمود .\r\nفرمود : شما را به خدا سوگند مىدهم در مورد قول خداى تعالى * ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * ( 2 ) و قول خداى تعالى * ( إِنَّما وَلِيُّكُمُ الله وَرَسُولُه وَالَّذِينَ آمَنُوا ) * ( 3 ) تا آخر آيه و سپس اين آيه كه فرمايد :\r\n* ( وَلَمْ يَتَّخِذُوا مِنْ دُونِ الله وَلا رَسُولِه وَلَا الْمُؤْمِنِينَ وَلِيجَةً ) * ( 4 ) ، پس مردم گفتند : يا رسول اللَّه آيا مخصوص بعضى از مؤمنين است و يا شامل همه آنها است ؟\r\n\r\n","description":"","footnote":"\r\n( 1 ) آنان كه در رفتن به راه خدا سبقت گرفته و پيشى جسته‌اند نزد خدا مقربان درگاهند .\r\n( 2 ) اى كسانى كه ايمان آورده ايد اطاعت كنيد به خدا و به پيغمبر او و به صاحبان امر از خود .\r\n( 3 ) همانا ولى شما خدا و رسول او و آنانند كه ايمان آورده‌اند .\r\n( 4 ) و نگرفته‌اند به غير از خدا و رسول او و مؤمنين خواص و نزديكى .\r\n","page_name":" 59 ","page_number":65},
  {"content":"\r\nدر نتيجه خداى عز و جل امر فرمود به پيغمبر خود صلى اللَّه عليه و آله كه به آنها بياموزد و براى آنها تفسير نمايد ولايت را همانطور كه نماز و روزه و زكات و حج آنها را تفسير و تعليم فرمود ، پس مرا در غدير خم منصوب نمود و فرمود : همانا خداوند مرا بابلاغ امرى مأمور فرموده كه سينهء من به آن تنگ شده و انديشه نمودم كه مردم در مقام تكذيب من برآيند . پس خداوند مرا تهديد به عذاب فرمود چنانچه آن را ابلاغ نكنم . يا على برخيز و سپس مردم را براى نماز جماعت دعوت كرد و نماز ظهر را با آنان خواند .\r\nسپس فرمود : اى مردم ! همانا خداوند مولاى من است و من مولاى مؤمنين هستم و اولى هستم ( سزاوارترم ) به آنها از خودشان ، هر كس كه من مولاى اويم پس على مولاى او است بار خدايا دوست بدار كسى را كه او را دوست بدارد و دشمن دار كسى را كه او را دشمن بدارد و يارى كن آنكه را كه او را يارى نمايد و خوار گردان آنكه را كه او را خوار نمايد . در آن هنگام سلمان ( از ميان آن جمع كثير ) برخاست و گفت :\r\nيا رسول اللَّه چگونه ولائى ؟ فرمود : ولائى مانند ولاء من ، هر كس كه من به او اولى ( سزاوارتر ) هستم از خودش على عليه السّلام اولى ( سزاوارتر ) به او است از خود او و خداى متعال نازل فرمود اين آيه را : * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ( 1 ) * ( ) * ( تا آنجا كه راوى گويد ) در اينموقع دوازده تن از اصحاب بدر بپاخاستند و گفتند ما شهادت ميدهيم كه آنچه را فرمودى از رسول خدا صلى اللَّه عليه و آله شنيديم . . تا آخر حديث و آن طولانى است و مشتمل بر فوايد بسيارى .\r\n\r\n- 7 - ( احتجاج حضرت صديقه - فاطمه بنت رسول الله صلى الله عليه و آله )\r\nشمس الدين ابو الخير جزرى دمشقى - مقرى - شافعى ( شرح حال او در ج 1 ص 209 گذشت ) در كتاب خود ( اسنى المطالب فى مناقب على بن ابى طالب ( 2 ) ) گويد لطيفترين و غريب ترين طريق براى اين حديث ( يعنى حديث غدير )\r\n\r\n","description":"","footnote":"\r\n( 1 ) امروز كامل كردم براى شما دين شما را و تمام كردم بر شما نعمت خود مرا و پسنديدم براى شما اسلام را دين .\r\n( 2 ) اين كتاب را سخاوى در جلد 9 « الضوء اللامع » در صفحهء 256 و شوكانى در ج 2 « البدر الطالع » در صفحهء 297 براى جزرى نامبرده ذكر نموده‌اند .\r\n","page_name":" 60 ","page_number":66},
  {"content":"\r\nكه به نظر من رسيده آنست كه خبر داد آن را بما استاد ما خاتمه حفظ كنندگان حديث ابوبكر محمّد بن عبد اللَّه بن محب مقدسى با زبان خود كه گفت خبر داد بما استاد بانو امّ محمّد ، زينب بنت احمد بن عبد الرحيم مقدسيّه ، از ابى مظفر محمّد بن فتيان بن مثنى باخبار از ابى موسى محمّد بن ابى بكر حافظ ، باخبار از پسر عمّه پدر من قاضى ، ابو القاسم عبد الواحد بن محمّد بن عبد الواحد مدنى بوسيله قرائت در محضر او باخبار از ظفر بن داعى علوى در استر آباد ، باخبار از پدرش و از ابو احمد بن مطرف مطرفى ، كه آن دو گفتند ، حديث نمود ما را ابو سعيد ادريسى بطريق اجازه در آنچه در تاريخ استر آباد بررسى و بدست آورده ، بحديث از محمّد بن محمّد بن حسن ابو العباس رشيدى - از اولاد هارون الرشيد - در سمرقند و ابو سعيد ادريسى گفت : نوشتيم ما اين حديث را مگر از او كه گفت : حديث نمود ما را ابو الحسن محمّد بن جعفر حلوانى ، از على بن محمّد بن جعفر اهوازى ( وابسته رشيد ) ، از بكر بن احمد قصرى كه گفت : حديث نمودند براى ما : فاطمه ، و زينب ، و ام كلثوم ، دختران موسى بن جعفر عليهما السّلام كه آنها گفتند : حديث نمود براى ما فاطمه دختر جعفر بن محمّد صادق عليهما السّلام ، و گفت :\r\nحديث نمود براى من ، فاطمه دختر محمّد بن على عليهما السّلام و او گفت : حديث نمود براى من : فاطمه دختر على بن الحسين عليهما السّلام و گفت : حديث نمودند براى من :\r\nفاطمه و سكينه دختران حسين بن على عليهما السّلام از ام كلثوم دختر فاطمه عليها السّلام دختر پيغمبر صلى اللَّه عليه و آله كه فاطمه عليها السّلام دختر پيغمبر صلى اللَّه عليه و آله فرمود : آيا فراموش كرديد گفتار رسول خدا صلى اللَّه عليه و آله را در روز غدير كه فرمود : من كنت مولاه فعلى مولاه .\r\nو گفتار آن جناب را كه فرمود ( بعلى عليه السّلام ) انت منى بمنزلة هارون من موسى عليهما السّلام ؟ ؟ : ( 1 )\r\nو به همين طريق حافظ بزرگوار ابو موسى مدينى با دقت و بررسى در كتاب خود « المسلسل بالأسماء » اين حديث را روايت نموده و گويد :\r\nاين حديث از يك وجه مسلسل است ، و آن اينست كه : هر يك از بانوان موسوم\r\n\r\n","description":"","footnote":"\r\n( 1 ) تو از من بمثابه هارون از موسى عليه السلام هستى .\r\n","page_name":" 61 ","page_number":67},
  {"content":"\r\nبه فاطمه از عمّه خود روايت نموده‌اند و بنابراين ، اين روايتى است از پنج دختر برادر كه هر يك از آنها از عمّه خود روايت نموده‌اند .\r\n\r\n- 8 - ( احتجاج امام سبط ، ابو محمد ، حسن بن على عليهما السلام در سال 41 )\r\nحافظ بزرگ ابو العباس بن عقده با دقت و بررسى در طريق آورده كه :\r\nحسن بن على عليهما السّلام پس از موافقت در صلح با معاويه براى اداى خطبه به پا خاست و پس از حمد و ثناى خداوند و نام بردن از جدّش مصطفى صلى اللَّه عليه و آله برسالت و نبوت فرمود :\r\nهمانا ما اهل بيتى هستيم كه خداى متعال ما را باسلام گرامى داشت و ما را برگزيد و بر طرف ساخت از ما هر پليدى را و پاكيزه و منزه ساخت ما را ، از زمان آدم تا زمان جدّ من محمّد صلى اللَّه عليه و آله مردم دو فرقه و گروه نشدند مگر آنكه ما را در بهترين آن دو فرقه قرار داد ، پس از آنكه محمّد صلى اللَّه عليه و آله را به نبوت مبعوث و برسالت برگزيد و فرو فرستاد به او كتابش ( قرآن ) را و سپس امر فرمود او را كه بسوى خداى عز و جل ( خلق را ) دعوت كند ، پدر من اول كسى بود كه خدا و رسول را اجابت نمود ، و اوّل كسى بود كه ايمان آورد و تصديق نمود خدا و رسول او را ، و خداوند در كتاب خود كه به پيغمبر فرستادهء خود نازل نموده فرمايد : * ( أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه ) * . . . ( آيا پس كسى كه از پروردگارش بر مبناى برهان و گواه است و پيروى مىكند او را گواهى ، از او ) پس جدّ من آنچنان كسى است كه از پروردگارش بر برهان گواه ( مبعوث گشته ) و پدر من آنچنان كسى است كه پيروى مىكند او را ، و او شاهد و گواهى است از او . . . تا آنجا كه فرمود :\r\nاين امّت از جدّ من شنيده‌اند كه فرمود : هيچ قوم و امتى زمام امور خود را بدست كسى نداد در حالتى كه داناتر از آنكس در ميان آنها وجود داشته باشد مگر آنكه پيوسته امر آن امّت به پستى ميگرايد تا بسوى آنچه آن را واگذاشته‌اند بازگشت نمايند ، و از او شنيدند كه بپدرم ميفرمود :\r\nانت منى بمنزلة هارون من موسى الا انه لا نبى بعدى يعنى ( يا على ) تو از من بمنزلهء هارون هستى از موسى ، جز آنكه پيغمبرى بعد از من نخواهد بود ،\r\n","description":"","footnote":"","page_name":" 62 ","page_number":68},
  {"content":"\r\nو ديدند او را و شنيدند از او ، هنگامى كه در غدير خم دست پدرم را گرفت و به آنان فرمود : من كنت مولاه فعلى مولاه ، اللهم وال من والاه ، و عاد من عاداه و سپس به آنها امر فرمود كه حاضر بغايب ابلاغ نمايد . و قندوزى حنفى قسمتى از اين خطبه را در « ينابيع المودّه » صفحه 482 ذكر نموده و در اين خطبه ( چنان كه تصريح به آن دارد ) بحديث غدير استدلال و احتجاج شده است .\r\n\r\n- 9 - ( مناشدهء امام سبط ، حسين بن على عليه السلام بحديث غدير در سال 58 / 9 )\r\nتابعى بزرگوار - ابو صادق - سليم بن قيس هلالى در كتاب خود ، در پيرامون سخت گيرىها و مزاحمتهاى خصمانه معاوية بن ابى سفيان بر شيعيان و وابستگان امير المؤمنين عليه السّلام بعد از شهادت آن جناب مطالب جامع و سخنان وافى بيان داشته سپس چنين مينگارد :\r\nتا اينكه دو سال ( 1 ) قبل از مرك معاويه حسين بن على عليهما السّلام به حج بيت اللَّه بهمراهى عبد اللَّه بن عباس و عبد اللَّه بن جعفر عزيمت فرمود و بنى هاشم را ( از مرد و زن ) و پيروان و وابستگانشان را چه آنها كه حجّ نموده بودند و چه آنها كه حج نه نموده بودند جمع نمود و از انصار آنها را كه بشخصيت و مقام آن جناب و اهل بيتش عارف بودند همه را گرد آورد و از اصحاب رسول خدا صلى اللَّه عليه و آله و از تابعين انصار كه بصلاحيت و تقوى موصوف بودند و آن سال به حج آمده بودند احدى را فرو گذار نفرمود ، در نتيجه جمعيتى بالغ بر هفتصد نفر از مردان در محضر آن جناب جمع شدند كه همگى از تابعين بودند و بالغ بر دويست تن از اصحاب رسول خدا صلى اللَّه عليه و آله كه همگان در منى و در خرگاه و اقامتگاه آنحضرت حضور يافتند ، سپس بعد از حمد و ثناى خداوند فرمود : همانا اين ستمكار ياغى ( معاويه ) بر سر ما و بر سر شيعيان ما آورد آنچه را كه دانستيد و ديديد - مشاهده كرديد و بشما خبر آن رسيد ، و من ميخواهم از شما دربارهء چيزى سئوال كنم ، چنانچه سخن من مقرون بصداقت و راستى است\r\n\r\n","description":"","footnote":"\r\n( 1 ) در بعضى نسخه‌ها - يكسال .\r\n","page_name":" 63 ","page_number":69},
  {"content":"\r\nمرا تصديق كنيد و اگر بر خلاف حقيقت چيزى از من شنيديد مرا تكذيب نمائيد ، سخن مرا بشنويد و گفتار مرا بنويسيد و ثبت كنيد ، سپس به شهر و ديار خود مراجعت كنيد و آنها را كه از آنها ايمن هستيد ( كه نفاق نورزند و سخن چينى و فتنه انگيزى نكنند ) و به آنها اعتماد و وثوق داريد دعوت كنيد و آنچه را كه دربارهء ما و حق ما علم به آن داريد و بدان معتقد هستيد به آنان بياموزيد و ابلاغ نمائيد زيرا ما مىترسيم از اينكه اين حق كهنه و متروك شود و ( در اثر كيد و نيرنگ و تبليغات مداوم دشمن ) از بين برود و مغلوب شود در حالى كه خداى متعال ( بر حسب وعده و تصريحى كه در قرآن فرموده ) نور خود را تمام و كامل مىفرمايد اگر چه كفار و ناسپاسان از آن اكراه داشته باشند ، در اين موقع آن جناب فرو گذار نفرمود و آنچه خداوند در قرآن درباره اهل البيت نازل فرموده تلاوت و بيان داشت و تفسير فرمود و آنچه را كه رسول خدا صلى اللَّه عليه و آله درباره پدرش و مادرش و خودش و اهل بيتش فرموده بود روايت فرمود و در مورد هر جمله از فرمايشات آن جناب حاضرين ميگفتند : بار خدايا ! تمام اينها درست است و راست است و از رسول خدا صلى اللَّه عليه و آله شنيده و بدانها گواهيم و تابعين ميگفتند : بار خدايا ! چنين است . آنان كه از صحابه مورد وثوق و تصديق هستند اين را حديث نموده‌اند و ما از آنها شنيده و به آن ايمان داريم و گواهيم . . .\r\nتا آنجا كه فرمود : به خدا سوگند مىدهم شما را آيا آگاهى داريد كه رسول خدا صلى اللَّه عليه و آله ( على عليه السّلام را ) در روز غدير خم منصوب فرمود و ولايت او را اعلام نمود و فرمود بايد حاضر بغايب ابلاغ كند ؟ ! گفتند : بار خدايا ! آرى به اين جريان آگاه و مطلع و گواهيم تا پايان خبر . و در آن قسمتهاى جالبى از اخبار متواتر مشتمل بر فضايل امير المؤمنين عليه السّلام مذكور است . مراجعه كنيد .\r\n\r\n- 10 - ( احتجاج عبد الله بن جعفر بر معاويه بعد از شهادت امير المؤمنين عليه السلام )\r\nعبد اللَّه بن جعفر بن ابى طالب گفت : نزد معاويه بودم و حسن و حسين عليهما السّلام با ما بودند و عبد اللَّه بن عباس و فضل بن عباس نيز نزد معاويه بودند ، معاويه به طرف\r\n","description":"","footnote":"","page_name":" 64 ","page_number":70},
  {"content":"\r\nمن توجه كرد و به من گفت : چقدر حسن و حسين را بزرگ ميشمارى ؟ و حال آنكه نه خود آنها بهتر از تو هستند و نه پدرشان بهتر از پدر تو ؟ و اگر نه اين بود كه فاطمه عليها السّلام دختر رسول خدا صلى اللَّه عليه و آله است ، هر آينه ميگفتم كه : مادر تو اسماء بنت عميس هم مادون او نيست ، در جواب او گفتم : به خدا آگاهى تو نسبت به آنها و پدر و مادر آنها كم است ، و چنين نيست كه پنداشتى ، به خدا سوگند اين دو بهترند از من و پدر آنها بهتر است از پدر من و مادر آنها بهتر است از مادر من ، اى معاويه تو غافل هستى از آنچه كه من از رسول خدا صلى اللَّه عليه و آله دربارهء آنها و دربارهء پدر و مادر آنها شنيدم و آنچه شنيدم حفظ كردم و درك نمودم و آن را روايت كردم .\r\nگفت بياور اى پسر جعفر به خدا قسم تو نه دروغ ميگوئى و نه مورد اتّهام هستى .\r\nگفتم آنچه من در اين موضوع ميدانم بزرگتر است از آنچه تو مىپندارى گفت :\r\nهر چند بزرگتر از كوههاى احد و حراء ( بكسر حاء ) باشد . اكنون كه خدا او را كشته و جمع شما را مبدل بتفرقه نموده و امر خلافت باهلش ! رسيده تو حديث كن ، ما باكى از آنچه بگوئى نداريم و آنچه ( در فضايل او ) تعداد كنى زيانى بما نميرساند .\r\nگفتم : شنيدم از رسول خدا صلى اللَّه عليه و آله هنگاميكه از اين آيه از حضرتش سئوال شد :\r\n« * ( وَما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَالشَّجَرَةَ الْمَلْعُونَةَ فِي الْقُرْآنِ ) * ( 1 ) » :\r\nفرمود : همانا ديدم دوازده تن از پيشوايان گمراهى را كه بر منبر من بالا ميروند و فرمود ميآيند و امّت مرا بسير قهقرائى مىبرند ! و شنيدم از آنحضرت ميفرمود :\r\nهمانا فرزندان ابى العاص زمانى كه تعدادشان بپانزده تن رسيد كتاب خدا را مورد تجاوز و تحريف قرار ميدهند و بندگان خدا را بردگان خود قرار ميدهند و مال خدا را ثروت شخصى پندارند . ! !\r\nاى معاويه ، همانا از رسول خدا صلى اللَّه عليه و آله شنيدم در حالى كه آن جناب بر منبر بود\r\n\r\n","description":"","footnote":"\r\n( 1 ) و قرار نداديم رؤيائى را كه به تو نمايانديم جز فتنه و آزمايشى براى مردم و آن شجرهء ملعونه در قرآن ( طايفهء بنى اميه ) .\r\n","page_name":" 65 ","page_number":71},
  {"content":"\r\nو من در برابر او بودم و عمر بن ابى سلمه ، و اسامة بن زيد ، و سعد بن ابى وقّاص ، و سلمان فارسى ، و ابوذر ، و مقداد ، و زبير بن عوّام نيز در مقابل منبر حضور داشتند آن جناب فرمود : آيا من بمؤمنين اولى ( سزاوارتر ) نيستم از خودشان ؟ گفتيم :\r\nبلى يا رسول اللَّه ، فرمود : آيا زنان من مادران شما نيستند ؟ گفتيم بلى يا رسول اللَّه فرمود : من كنت مولاه فعلى مولاه ، اولى به من نفسه و ضرب بيده على منكب على فقال اللهم وال من والاه ، و عاد من عاداه ، - يعنى : هر كس كه من مولاى او هستم ، پس على مولاى او است ، اولى ( سزاوارتر ) است به او از خودش و دست خود را بر شانهء على عليه السّلام نواخت و فرمود : بار خدايا ، دوست بدار آنكه را كه او را دوست بدارد و دشمن بدار آنكه را كه او را دشمن دارد ، اى مردم ، من بمؤمنين اولى ( سزاوارتر ) هستم از خودشان و با وجود من براى آنان امرى ( اختيارى ) نيست ( يعنى بايد مطيع و بفرمان من باشند و از خود رأى و عقيده ابراز نكنند ) و على پس از من اولى ( سزاوارتر ) است بمؤمنين از خودشان و با وجود او براى آنان امرى ( اختيارى ) نيست ، سپس ، پسرم حسن اولى بمؤمنين است از خودشان و با وجود او براى آنها امرى ( اختيارى ) نيست ، سپس بار ديگر خطاب بمردم نمود و فرمود : زمانيكه من از دنيا رخت بربستم ، على بشما اولى است از خود شما ، و زمانى كه على از دنيا رفت ، پسرم حسن اولى بمؤمنين است از خود آنها و زمانيكه حسن از دنيا رفت پسرم حسين اولى بمؤمنين است از خود آنها . . . تا آنجا كه عبد اللَّه بن جعفر گويد : معاويه گفت : اى فرزند جعفر سخن بزرگى گفتى ، و چنانچه آنچه گفتى به حق باشد ، بطور تحقيق امت محمّد صلى اللَّه عليه و آله از مهاجر و انصار همگى ، جز شما اهل بيت و دوستان و ياران شما هلاك شده‌اند ! ! گفتم : قسم به خدا آنچه گفتم ، به حق و مطابق واقع گفتم و آن را از رسول خدا صلى اللَّه عليه و آله استماع نمودم ، معاويه ( رو به طرف حسن و حسين عليهما السّلام و ابن عباس نمود و به آنها ) گفت : فرزند جعفر چه ميگويد ؟ ! ابن عباس در پاسخ معاويه گفت : اگر تو به آنچه او گفت ايمان ندارى بفرست دنبال\r\n","description":"","footnote":"","page_name":" 66 ","page_number":72},
  {"content":"\r\nآنهائى كه نام آنها را برد و از آنها داير به اين مطالب سئوال كن ، معاويه فرستاد دنبال عمر بن ابى سلمه و اسامة بن زيد و از آنها سئوال نمود ، آنها گواهى دادند كه آنچه را فرزند جعفر گفت ، خود از رسول خدا صلى اللَّه عليه و آله و سلَّم شنيديم همانطور كه او شنيده تا آنجا كه گفت ( تتمهء سخن ابن جعفر است ) و پيغمبر ما صلَّى اللَّه عليه و آله بطور تحقيق بهترين و برترين خلق را در غدير خم و در مواطن ديگر براى امّت خود نصب فرمود و بر آنها با او حجّت گرفت و آنها را باطاعت او امر فرمود و بمردم آگاهى داد كه او ( على عليه السّلام ) از رسول خدا صلى اللَّه عليه و آله بمنزلهء هارون است براى موسى و اينكه او ولىّ هر مؤمن است بعد از رسول خدا صلى اللَّه عليه و آله و اينكه هر كس پيغمبر صلى اللَّه عليه و آله ولى ( متصرف در امور ) او است على عليه السّلام ولىّ ( متصرف در امور ) او است و هر كس پيغمبر صلى اللَّه عليه و آله به او اولى ( سزاوارتر ) است از خودش ، على عليه السّلام اولى ( سزاوارتر ) است به او . و اينكه او ( على عليه السّلام ) جانشين پيغمبر صلى اللَّه عليه و آله است در ميان آنها و وصىّ او است و اينكه هر كس اطاعت او كند ، اطاعت خدا نموده و هر كس نافرمانى او كند نافرمانى خدا نموده ، و هر كس او را دوست بدارد ، خدا را دوست داشته ، و هر كس با او كينه بورزد و دشمنى كند با خدا دشمنى كرده . . . تا پايان حديث كه مشتمل بر فوائد بسيار و گرانبهائى است « كتاب سليم » .\r\n\r\n- 11 - ( احتجاج برد ، بر عمرو بن عاص بحديث غدير )\r\nابو محمّد ، ابن قتيبه ( شرح حال او در ج 1 ص 161 مذكور است ) در كتاب خود « الامامة و السياسة » ص 93 گويد : و ( مؤرّخين ) ذكر كرده‌اند كه : مردى از ( همدان ) بنام « برد » بنزد معاويه آمد ، در آنهنگام از عمرو بن عاص شنيد كه نسبت بعلى عليه السّلام سخنان ناروا و توهين آميز ميگويد ! به او گفت : همانا بزرگان ما از رسول خدا صلى اللَّه عليه و آله شنيده‌اند كه فرمود : من كنت مولاه فعلى مولاه ، آيا اين مطلب حق و درست ؟ يا نادرست و باطل است ؟ عمرو بن عاص گفت : حق و درست است و من\r\n","description":"","footnote":"","page_name":" 67 ","page_number":73},
  {"content":"\r\nبر آنچه شنيده اى ميافزايم و ميگويم : احدى از صحابهء رسول خدا نيست كه مناقبى چون مناقب على براى او باشد ، آن جوان همدانى ( برد ) بيتاب و هراسان شد ، عمرو گفت : على مناقب خود را بسبب اقدامى كه دربارهء عثمان نمود تباه و نابود ساخت ! برد گفت : آيا على عليه السّلام امر بكشتن عثمان نمود يا خود اقدام بكشتن او كرد ؟ عمرو گفت : نه ( او نه امر نمود و نه خود او را كشت ) ولى پناه داد ( قاتل او را ) و منع كرد ( از دست يافتن به او ) ، برد گفت : آيا ( با اين وصف ) مردم با او بخلافت بيعت كردند ؟ ! گفت : آرى ، برد گفت : پس چه چيزى تو را از بيعت على عليه السّلام خارج نمود ؟ گفت : متهم دانستن من او را دربارهء قتل عثمان ، برد گفت :\r\nتو خود نيز مورد چنين اتّهامى واقع شدى ؟ ! ! عمرو گفت : راست گفتى ، و به همين علَّت به فلسطين رفتم ، پس از اين محاوره و احتجاج جوان نامبرده ( برد ) بسوى قبيله و قوم خود برگشت و به آنها گفت : ما بسوى قومى رفتيم و عليه آن قوم از لفظ خودشان برهان ( و سند محكوميتشان را ) گرفتيم على عليه السّلام بر حق است ، از او پيروى كنيد .\r\n\r\n- 12 - ( احتجاج عمرو بن عاص بر معاويه بحديث غدير )\r\nخطيب خوارزمى - حنفى - در كتاب « المناقب » ص 124 نامه اى را ذكر نموده كه معاويه به عمرو بن عاص نوشته و ضمن آن نامه او را در جنگ صفين به يارى خود ترغيب نموده ، و سپس نامه اى را از عمرو ذكر كرده كه بمعاويه جواب داده و قريبا در شرح احوال عمرو بن عاص بهر دو نامه اطلاع و وقوف خواهيد يافت ، و از جمله مطالب نامهء عمرو در جواب بمعاويه اين جمله است : و امّا آنچه را كه بابى الحسن ( على عليه السّلام ) برادر و وصى رسول خدا صلى اللَّه عليه و آله داير به ستم نمودن آن جناب و رشك بردن او بر عثمان نسبت دادى و صحابه را فاسق ناميدى و چنين پنداشتى كه او آنها را وادار بكشتن عثمان نمود ، اين مطلب خلاف واقع و پنداشتن آن گمراهى است !\r\n","description":"","footnote":"","page_name":" 68 ","page_number":74},
  {"content":"\r\nواى بر تو اى معاويه ! آيا ندانستى كه ابو الحسن جان خود را در راه رسول خدا صلى اللَّه عليه و آله بذل نمود و در فراش او خوابيد ؟ ؟ و او در اسلام و هجرت بر سايرين سبقت دارد و رسول خدا صلى اللَّه عليه و آله دربارهء او فرمود : على از من است و من از على هستم ، و او از من بمنزلهء هارون است از موسى ، جز آنكه پس از من پيغمبرى نيست ، و دربارهء او در روز غدير خم فرمود : من كنت مولاه فعلى مولاه ، اللهم وال من والاه و عاد من عاداه و انصر من نصره و اخذل من خذله .\r\n\r\n- 13 - ( احتجاج عمار بن ياسر بر عمرو بن عاص ) در روز صفين سال 37\r\nنصر بن مزاحم ( 1 ) كوفى در كتاب « صفّين » صفحهء 176 در حديثى طولانى از عمار بن ياسر روايت نموده كه در روز صفّين خطاب به عمرو بن عاص نمود و گفت :\r\nرسول خدا صلى اللَّه عليه و آله مرا امر فرمود كه با ناكثين ( شكنندگان پيمان ) جنگ كنم ، و من با آنها ( اصحاب جمل ، طلحه و زبير و يارانشان ) جنگ نمودم ، و مرا فرمود كه با قاسطين ( منحرفين از طريق حق ) روبرو شوم ، و شما آنهائيد و امّا مارقين ( آنها كه از دين بيرون جستند ) نميدانم آنان را درك ميكنم يا نه ؟ اى ابتر ( بلا عقب ) :\r\nآيا تو نميدانسته اى كه رسول خدا صلى اللَّه عليه و آله دربارهء على عليه السّلام فرمود :\r\nمن كنت مولاه فعلى مولاه اللهم وال من والاه ، و عاد من عاداه ، و انا مولى الله و رسوله و علىّ بعده و ليس لك مولى .\r\nعمرو در جواب عمّار گفت : اى ابو اليقظان ( كنيهء عمّار است ) چرا مرا دشنام ميدهى ؟ . . . تمامى حديث ضمن شرح احوال عمرو بن عاص خواهد آمد ، مراجعه كنيد ، و ابن ابى الحديد نيز در جلد 2 « شرح نهج البلاغه » در صفحهء 273 آن را ذكر كرده است .\r\n\r\n","description":"","footnote":"\r\n( 1 ) ابن ابى الحديد در جلد 1 شرح نهج البلاغه صفحه 183 گويد : و ما آنچه را كه نصر بن مزاحم از كتاب صفين در اين باره گفته ذكر ميكنيم ، زيرا نامبرده شخصا داراى دقت نظر است و نقل او درست است و منسوب به تمايل و علاقمندى ( به على عليه السلام ) و خيانت و نيرنگ نيست ، و نامبرده از رجال اصحاب حديث است .\r\n","page_name":" 69 ","page_number":75},
  {"content":"\r\n\r\n- 14 - ( احتجاج اصبغ بن نباته بحديث غدير در مجلس معاويه ) ( در سال 37 )\r\nامير المؤمنين صلوات اللَّه عليه در ايّام جنگ صفّين نامه اى بمعاوية بن ابى سفيان نوشت و بدست اصبغ بن نباته داد كه به او برساند ، ( شرح حال او در جلد 1 صفحه 114 مذكور است ) نامبرده گويد بر معاويه داخل شدم در حالى كه بر قطعه چرمى نشسته بود و بر دو بالشت سبزى تكيه داده بود ، در طرف راست او عمرو بن عاص ، و حوشب ، و ذو الكلاع ( 1 ) و در طرف چپ او برادرش عتبة ابن ابى سفيان ( متوفّاى سال 43 / 4 ) و عبد اللَّه بن عامر بن كريز ( متوفّاى سال 57 / 8 ) و وليد ( فاسق بنص قرآن ) بن عقبة ، و عبد الرحمن بن خالد ( متوفّاى سال 47 ) و شرحبيل بن سمط ( متوفّاى سال 40 / 1 ) و در برابرش ، ابو هريره و ابو الدرداء ( 2 ) و نعمان بن بشير ( متوفّاى سال 65 ) و ابو امامهء باهلى ( متوفّاى سال 81 ) قرار داشتند ، پس از آنكه معاويه نامه آن جناب را قرائت كرد ، گفت : همانا على كشندگان عثمان را بما تسليم نمىكند ، اصبغ گويد : به او گفتم اى معاويه خون عثمان را بهانه مگير ، تو جوياى پادشاهى و سلطنت هستى ، و اگر در زمان زندگى عثمان ميخواستى او را يارى كنى ميكردى ، ولى در كمين فرصت و در انتظار كشته شدن او بودى تا اين امر را دستاويز رسيدن به مقصود ( پادشاهى ) قرار دهى ، اصبغ گويد : معاويه از سخنان من در خشم شد و من خواستم خشم او بيشتر شود ، لذا رو به ابى هريره كردم و به او گفتم اى يار رسول خدا صلى اللَّه عليه و آله من تو را سوگند مىدهم به آن خداوندى كه معبودى جز او نيست و داناى آشكار و نهان است و به حق حبيش مصطفى\r\n\r\n","description":"","footnote":"\r\n( 1 ) حوشب حميرى و ذو الكلاع در جنگ صفين با معاويه بودند و در همان جنگ كشته شدند .\r\n( 2 ) عويمر انصارى است ، ابن عبد البر در « استيعاب » در مورد ذكر كنيه‌ها گويد : أهل اخبار گفته است كه نامبرده بعد از صفين در گذشته\r\n","page_name":" 70 ","page_number":76},
  {"content":"\r\nعليه و آله السلام كه مرا خبر دهى ، آيا روز غدير خم را درك نمودى و حضور داشتى ؟ گفت : بلى حاضر بودم ، گفتم چه درباره على عليه السّلام از رسول خدا صلى اللَّه عليه و آله شنيدى ؟\r\nگفت : شنيدم ميفرمود : من كنت مولاه فعلى مولاه ، اللهم وال من والاه و عاد من عاداه و انصر من نصره ، و اخذل من خذله .\r\nبه او گفتم : بنابر اين اى ابا هريره ، تو با دوست او دشمن شدى و با دشمن او دوست در اينموقع ابو هريره نفس بلندى كه حاكى از تاسّف او بود كشيد ، و گفت :\r\nانا لله و انا اليه راجعون ، اين روايت را حنفى در مناقب ص 130 و سبط ابن جوزى در تذكره ص 48 ذكر نموده‌اند .\r\n\r\n- 15 - ( مناشده جوانى بر ابى هريره بحديث غدير در مسجد كوفه ( 1 ) )\r\nحافظ ابو يعلى موصلى ( شرح حال او در ج 1 ص 166 مذكور است ) با بررسى و دقت در طريق آورده گويد : حديث نمود ما را ابو بكر بن ابى شيبه ، باخبار از شريك از ابى يزيد داود اودى متوفّاى 150 ، از پدرش يزيد اودى ، و حافظ ابن جرير طبرى نيز با دقت در طريق آورده از ابى كريب ، از شاذان ، از شريك ، از ادريس و برادرش داود ، از پدرشان يزيد اودى كه گفت : ابو هريره داخل مسجد شد ، مردم گرد او جمع شدند ، جوانى برخاست و رو به ابى هريره نموده و گفت : تو را به خدا سوگند مىدهم ، از رسول خدا صلى اللَّه عليه و آله شنيدى كه فرمود : من كنت مولاه فعلى مولاه ، اللهم وال من والاه ، و عاد من عاداه ، ابو هريره گفت : من شهادت مىدهم كه شنيدم رسول خدا صلى اللَّه عليه و آله فرمود : من كنت مولاه فعلى مولاه ، اللهم وال من والاه ، و عاد من عاداه .\r\n\r\n","description":"","footnote":"\r\n( 1 ) اسناد اين مناشده از طريق ادريس بن يزيد ، اسناد صحيح است و تمامى رجال طريق آن مورد اعتماد وثقه هستند .\r\n","page_name":" 71 ","page_number":77},
  {"content":"\r\nو اين روايت را حافظ ابو بكر هيثمى در ج 9 « مجمع الزوايد » ص 105 به نقل از ابى يعلى ، و طبرانى ، و بزار ، به دو طريق خود ذكر نموده و يكى از دو طريق را بصحّت اعلام و رجال آن را توثيق نموده ، و ابن كثير در جلد 5 تاريخ خود ص 213 از طريق ابى يعلى موصلى ، و ابن جرير طبرى آن را روايت نموده است .\r\nو ابن ابى الحديد در ج 1 شرح نهج البلاغه ص 360 گويد : سفيان ثورى روايت نموده از عبد الرحمن بن قاسم ، از عمر بن عبد الغفار ، اينكه زمانيكه ابو هريره با معاويه بكوفه آمد ، شبها در باب كنده مىنشست و مردم گرد او جمع ميشدند جوانى از كوفه آمد و در نزد او نشست و خطاب به او گفت : تو را به خدا سوگند مىدهم آيا از رسول خدا صلى اللَّه عليه و آله شنيده اى كه دربارهء على بن ابى طالب عليه السّلام مىفرمود :\r\nاللهم وال من والاه ، و عاد من عاداه ؟\r\nابو هريره گفت : بار خدايا ، آرى ، آنجوان گفت : بنابراين من خدا را گواه ميگيرم ، بتحقيق تو ، دشمن او را دوست گرفتى و با دوست او دشمنى نمودى و سپس از نزد او برخاست ، و راويان چنين روايت نموده‌اند كه : ابا هريره با كودكان در رهگذر همغذا ميشد و با آنها بازى ميكرد ، و هنگامى كه امير مدينه بود خطبه چنين خواند : « الحمد للَّه الَّذى جعل الدين قياما و ابا هريرة إماما » يعنى حمد خدائى را كه دين را قيام قرار داد و ابى هريره را امام نمود . و مردم را با اين سخن ميخندانيد ! و نيز هنگاميكه امير مدينه بود در بازار راه ميرفت و هر گاه به مردى ميرسيد كه در جلو او راه ميرفت با پاى خود بر زمين ميزد و ميگفت : راه دهيد راه دهيد امير آمد ، و مقصودش خودش بود ، ابن ابى الحديد سپس گويد : ابن قتيبه تمامى اين امور را در كتاب « المعارف » در شرح حال ابى هريره ذكر نموده و گفتار نامبرده در حق او حجّت است ، زيرا او متّهم نيست .\r\nامينى گويد : دست خيانت با اين روايت بازى كرده و تمام اين مطالب را از كتاب « المعارف » طبع مصر مورّخ سال 1353 هجرى از قلم انداخته ، و چه بسيار\r\n","description":"","footnote":"","page_name":" 72 ","page_number":78},
  {"content":"\r\nاين دست با امانت ( ! ! ) نظاير اين خيانت را در موارد متعددى از آن مرتكب شده ، همانطور كه همين دست خيانت كار چيزى را كه در آن نبوده داخل كرده چنان كه در ص 53 اشاره به اين امر شد .\r\n\r\n- 16 - ( مناشدهء مردى بر زيد بن ارقم بحديث غدير )\r\nاز ابى عبد اللَّه شيبانى ( 1 ) رضى اللَّه عنه روايت شده كه گفت : زمانى من در نزد زيد بن ارقم بودم ناگاه مردى آمد و پرسيد ، كدامين از شما زيد بن ارقم است ؟ زيد را به او نشان دادند ، آنمرد روى به او كرد و گفت : تو را سوگند مىدهم به آن خداوندى كه معبودى جز او نيست ، آيا شنيدى از رسول خدا صلَّى اللَّه عليه و آله كه ميفرمود :\r\nمن كنت مولاه فعلى مولاه ، اللهم وال من والاه ، و عاد من عاداه ؟\r\nزيد گفت : آرى - مأخذ اين روايت : مودة القربى ، و ينابيع المودّه صفحه 249 .\r\n\r\n- 17 - ( مناشدهء مردى عراقى بر جابر انصارى بحديث غدير ( 2 ) )\r\nعلَّامه گنجى - شافعى در « كفاية الطالب » صفحه 16 با دقت در سند آورده گويد : اين روايت را در ضمن روايات عالى ( 3 ) استادان متعدد به من خبر دادند ، از جمله آنها : شريف خطيب ابو تمام ، على بن ابى الفخار بن ابى منصور هاشمى در كرخ - بغداد - و ابو طالب عبد اللطيف بن محمّد بن على بن حمزهء قبيطى ، در - نهر معلَّى ، و\r\n\r\n","description":"","footnote":"\r\n( 1 ) در نسخه‌ها چنين است و شايد صحيح ابو عمرو شيبانى باشد و او عبارت از تابعى بزرگ شيبان بن ثعلبه كوفى متوفى در سال 98 است كه قرآن را در مسجد اعظم كوفه درس ميداد شرح حال او را ذهبى در تذكرهء خود جلد 1 ص 59 نوشته است .\r\n( 2 ) سند اين مناشده صحيح و رجال طريق آن همگى ثقه هستند .\r\n( 3 ) معنى عالى در ص 2 گذشت .\r\n","page_name":" 73 ","page_number":79},
  {"content":"\r\nابراهيم بن عثمان بن يوسف بن ايوب كاشغرى ، همگى آنها باخبار از ابو الفتح ، محمّد بن عبد الباقى بن سليمان - معروف به نسيب ابن البطَّى ، و كاشغرى نيز باخبار از ابو الحسن على بن ابى القاسم طوسى ، معروف به « ابن تاج القرآء » و آن دو باخبار از ابو عبد اللَّه مالك بن احمد بن على بانياسى ، از ابو الحسن احمد بن محمّد بن موسى بن صلت ، بحديث از ابراهيم بن عبد الصمد هاشمى ، از ابو سعيد اشجّ ، از مطلب بن زياد از عبد اللَّه بن محمّد بن عقيل ، روايت كرده‌اند كه گفت : من نزد جابر بن عبد اللَّه در خانهء او بودم ، و على بن الحسين عليهما السّلام ، و محمّد بن حنفيّه ، و ابو جعفر نيز حضور داشتند ، مردى از اهل عراق داخل شد و ( بجابر ) گفت : سوگند به خدا ( 1 ) براى من حديث كن آنچه را ديدى و از رسول خدا صلى اللَّه عليه و آله شنيدى ، گفت : در جحفه ، در غدير خم بوديم ، و در آنجا مردم بسيار از ( قبايل ) جهينه ، و مزينه ، و غفار ، بودند ، رسول خدا صلى اللَّه عليه و آله از خيمهء خود ( خباء - و در فرايد مذكور است - يا - فسطاط چادر بافته شده از موى حيوانات ) بيرون آمد و سه بار بدست خود اشاره كرد ، سپس دست على بن ابى طالب را گرفت و فرمود : من كنت مولاه فعلى مولاه .\r\nو حموينى در « فرايد السمطين » در باب نهم اين حديث را روايت كرده گويد :\r\nخبر داد مرا ، شيخ مجد الدين ، عبد اللَّه بن محمود بن مودود حنفى هنگام خواندن من نزد او در بغداد در تاريخ سوم رجب سال 672 : شيخ ابو بكر ، مسمار بن عمر بن عويس بغدادى بطور سماع بر او ( شنيدن از او ) گفت : خبر داد ما را ، ابو الفتح ، محمّد بن عبد الباقى ، معروف به - ابن البطَّى - بطور سماع بر او ، و نيز حموينى گفت خبر داد ما را ، پيشواى فقيه ، كمال الدين ، ابو غالب ، هبة اللَّه سامرى هنگام خواندن من نزد او در جامع نصر ( 2 ) در بغداد شب يكشنبه بيست و هفتم ماه رمضان سال 682 گفت :\r\nخبر داد ، شيخ محاسن بن عمر بن رضوان حرائينى بطور سماع بر او بيست و يكم ماه محرم\r\n\r\n","description":"","footnote":"\r\n( 1 ) در لفظ شيخ الاسلام حموينى جملهء آن چنين است : تو را بخداى يگانه سوگند مىدهم .\r\n( 2 ) دكتر مصطفى - جواد بغدادى براى ما نوشت كه درست آن - جامع قصر - است و آنجا همين جامع سوق غزل ( بازار نخ ريسى ) فعلى است .\r\n","page_name":" 74 ","page_number":80},
  {"content":"\r\nسال 622 گفت : خبر داد ابو بكر ، محمّد بن عبد اللَّه بن نصر زعفرانى بطور سماع بر او در شانزدهم ماه رجب سال 505 گفت : خبر داد ابو عبد اللَّه ، مالك بن احمد بن على بن ابراهيم - فرا - بانياسى بطور سماع بر او ، از ابن الزّاغونى ( شرح حال او در ج 1 ص 186 ذكر شد ) در ماه شعبان سال 463 كه گفت : خبر داد ابو الحسن احمد بن محمّد بن موسى بن قاسم بن صلت هنگام قرائت پيش او در حالى كه من ميشنيدم در سيزدهم ماه رجب سال 405 ، از ابراهيم بن عبد الصمد هاشمى مكنّى به ابى اسحاق ، گفت : خبر داد ، ابو سعيد اشجّ ، از ابى طالب مطلب بن زياد ، از عبد اللَّه بن محمّد بن عقيل كه گفت در نزد جابر بودم . . بشرح و لفظ حديث مزبور .\r\nو همين روايت را ابن كثير در جلد 5 تاريخش صفحهء 213 ذكر نموده و گفته : مطلب بن زياد از قول عبد اللَّه بن محمّد بن عقيل گفت كه از جابر بن عبد اللَّه شنيده كه گفت : در جحفه در غدير خم بوديم كه رسول خدا صلى اللَّه عليه و آله از خيمه ( در لفظ روايت - خباء او فسطاط - مذكور است ) بيرون شد و دست على را گرفت و فرمود : من كنت مولاه فعلى مولاه ، استاد ما ، ذهبى گفت كه اين حديث حسن است .\r\nامينى گويد : براى ما مهمّ نيست كه ابن كثير قسمتى از حديث را مشتمل بر ذكر گروهى كه نزد جابر بوده‌اند از آن انداخته و مناشدهء مرد عراقى را بر جابر ذكر نكرده و حديث را كوچك و بى قدر ذكر نموده ! ! زيرا صفحات تاريخ نامبرده « البداية و النهاية » لسان بىشرم او و دست جنايتكار او را نسبت بودايع پيغمبر بزرگ صلى اللَّه عليه و آله و فضايل ذريه و عترت او كه آل اللَّه هستند آشكار ميسازد و درون آلودهء او را كه از عداوت نسبت بخاندان پيغمبر صلى اللَّه عليه و آله شعله ور است نشان ميدهد ، چنانچه مشاهده ميكنيد ( در كتاب مزبور ) دوستان اين خاندان را دشنام و ناسزا ميدهد و نسبت بدشمنان اين خاندان و مخالفين آنها مدح و ستايش مينمايد ؟ ! ! و روايات صحيح و صريح در مناقب اهل بيت را بساختگى بودن متهم مينمايد ، و راوى آنروايات را با وصف ثقه بودن آنها بضعف منسوب مينمايد ، و هيچيك از اين امور او مبتنى بر\r\n","description":"","footnote":"","page_name":" 75 ","page_number":81},
  {"content":"\r\nقاعده و دليلى نبوده . سخنان حق را از موضوعهاى اصلى منحرف ميسازد ، و اگر بخواهيم در مقام ذكر تمام آنچه كه مورد تصرّفات ستمكارانه و تعصبات معاندانه او واقع گشته برآئيم ، يك كتاب ضخيم تشكيل مىيابد ! و براى اثبات تحريفات و تصرفات بيجاى او كافى است شما را آنچه نامبرده از داستان آغاز دعوت نبوى صلى اللَّه عليه و آله ذكر نموده در مورد نزول آيهء : * ( وَأَنْذِرْ عَشِيرَتَكَ الأَقْرَبِينَ ) * : ( انذار كن بترسان از عذاب خداوند خويشاوندان خود را آنان كه نزديكترند ) : نامبرده در جلد 3 تاريخ خود صفحه 40 بعد از ذكر حديثى كه از طريق بيهقى در مورد آيهء شريفه مذكوره روايت شده ، گويد : و بتحقيق اين حديث را ابو جعفر ، ابن جرير از محمّد بن حميد رازى روايت كرده و سند روايت را تا آخر بيان داشته ، سپس گويد :\r\nو بعد از ذكر اين فرمايش خود كه فرمود : و همانا من خير دنيا و آخرت را براى شما آورده‌ام ، اين جمله را اضافه فرمود : و بتحقيق خداوند مرا امر فرموده كه شما را بسوى آن دعوت نمايم ، پس كدامين يك از شما مرا بر اين امر پشتى بانى مىكند تا برادر من باشد ؟ و چنين و چنان . . گفت ( مراد امير المؤمنين على عليه السّلام است ) در قبال اين پيشنهاد پيغمبر صلى اللَّه عليه و آله همگى خاموش نشستند ، و من در حالى كه نورس تر و جوانترين آنها بودم و چشمم با چرك آلوده تر و ساق پايم از همه لاغرتر و شكمم بزرگتر بود گفتم : اى پيغمبر خدا صلى اللَّه عليه و آله من حاضرم پشتيبان تو بر اين امر باشم ، در اين هنگام ( رسول خدا صلى اللَّه عليه و آله ) گردن مرا گرفت و گفت : همانا اين برادر من است و چنين و چنان است ، از او شنوائى داشته باشيد و امر او را اطاعت كنيد ، گفت : در اين هنگام آنگروه برخاستند در حالى كه ميخنديدند و به ابى طالب ميگفتند : ( محمّد صلى اللَّه عليه و آله ) تو را امر كرد كه در قبال فرزند خود فرمانبردار و مطيع باشى ! و به همين لفظ ( حديث مزبور را ) در جلد 3 تفسيرش صفحه 351 ذكر نموده و گويد : اين روايت را ابو جعفر ابن جرير از ابن حميد عينا تا آخر آن ذكر نموده . و ما اكنون لفظ طبرى را عينا ذكر ميكنيم ، تا حقيقت آشكار و از كژى و ناراستى متمايز و مشهود گردد :\r\n","description":"","footnote":"","page_name":" 76 ","page_number":82},
  {"content":"\r\nنامبرده در جلد 2 تاريخ خود صفحهء 217 از چاپ اول چنين گفته : همانا من خير دنيا و آخرت را براى شما آورده‌ام و بتحقيق خداى تعالى مرا امر فرموده كه شما را بسوى آن بخوانم ، پس كدامين يك از شما مرا بر اين امر پشتيبانى مىكند تا او برادر و وصىّ و خليفهء من در ميان شما بوده باشد ؟ گفت ( يعنى على عليه السّلام ) :\r\nآنگروه همگى خاموش ماندند و من گفتم در حالى كه سنّ من از همهء كمتر بود و چشمم آب آلوده تر و شكمم بزرگتر و ساق پايم نازكتر : من ، اى پيامبر خدا ، پشتيبان تو بر اين امر خواهم بود ، پس ( پيغمبر صلَّى اللَّه عليه و آله ) گردن مرا گرفت و فرمود : همانا اين ، برادر من و وصىّ من و خليفهء من است در ميان شما ، پس به او شنوا باشيد و اطاعت كنيد ، گفت : در اين هنگام آنگروه برخاستند در حالى كه ميخنديدند و بابى طالب ميگفتند : ( محمّد صلى اللَّه عليه و آله ) تو را امر كرده كه به پسر خود شنوا باشى و امر او را گردن نهى ! ! . . بنابراين . . مرجع شكوهء ما ذات اقدس خداوند است .\r\n( افزايش چاپ دوم « الغدير » بلى . طبرى ( به پندار بدون دليل ابن كثير ) اين روايت را كه در جلد 19 تفسيرش صفحهء 74 ذكر كرده آن را تحريف نموده ! آيا بجا نبود كه ابن كثير بر آنچه طبرى در تاريخ خود آورده وقوف مىيافت كه در آنجا آن را بدون تحريف آورده ؟ و يا به آنچه غير از طبرى از پيشوايان حديث و تاريخ در تأليفات خود ذكر نموده‌اند توجّهى مينمود ؟ يا اينكه او تحت تأثير كينه و عناد خود قرار گرفته كه سخنان تحريف شده را اختيار كرده است ؟ ! ! در حالى كه خداى تعالى به آنچه در سينه‌هاى آكندهء بكين آنها است آگاهست ! !\r\n\r\n- 18 - ( احتجاج قيس بن سعد ، بحديث غدير بر معاويه در سال 50 / 56 )\r\nمعاويه در دورهء تصدّى خلافت بعنوان حج بيت اللَّه در مسافرت خود بحجاز ، بعد از وفات امام سبط ، حسن بن على عليهما السّلام بمدينه آمد ، اهل مدينه او را استقبال\r\n","description":"","footnote":"","page_name":" 77 ","page_number":83},
  {"content":"\r\nنمودند ، در اين موقع بين او و قيس بن سعد بن عبادهء انصارى ، خزرجى ، صحابى بزرگوار داستانى رخ داد كه شرح و تفصيل آن در شرح احوال قيس ضمن شعراء قرن اوّل خواهد آمد ، و در داستان مزبور است ، پس از اين گفتار قيس : و بجان خودم ، با وجود على عليه السّلام و فرزندان او بعد از آن جناب ، براى احدى نه از انصار و نه از قريش و نه براى كسى از عرب و عجم در خلافت حقى نيست ، چنين مذكور است : پس معاويه در خشم شد و گفت : اى پسر سعد اين مطلب را از كه گرفتى ؟ ! و از كه روايت نمودى ؟ و از كه شنيدى ؟ ! آيا پدرت تو را از آن آگاه ساخته و از او گرفته اى ؟ ! قيس گفت : آن را از كسى شنيدم و اخذ نمودم كه از پدرم بزرگتر و حق او بيشتر و بالاتر است ، معاويه گفت : او كيست ؟ ! قيس گفت او على بن ابى طالب عليه السّلام است ، عالم و صدّيق اين امّت ، آنكسى كه خداوند در بارهء او نازل فرموده : * ( قُلْ كَفى بِالله شَهِيداً بَيْنِي وَبَيْنَكُمْ وَمَنْ عِنْدَه عِلْمُ الْكِتابِ ( 1 ) * ( ) * در اين موقع ( قيس ) فرو گذار نكرد هر آيهء كه در شأن على عليه السّلام نازل شده بود همه را ذكر نمود و بيان داشت ، معاويه گفت : صدّيق اين امّت ابو بكر است و فاروق اين امّت عمر است و آنكه در نزد او علمى از كتاب است ، عبد اللَّه بن سلام است ، قيس گفت : سزاوارترين افراد به اين نامها آنكسى است كه خداوند دربارهء او نازل فرموده :\r\n* ( أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه ) * ( 2 ) و آنكسى كه : رسول خدا صلى اللَّه عليه و آله او را در غدير خم نصب فرمود و گفت : من كنت مولاه - اولى به من نفسه - فعلى اولى به من نفسه ( 3 ) و در غزوه تبوك به او فرمود : تو از من بمنزلهء هارون هستى از موسى جز آنكه پيغمبرى پس از من نخواهد بود . ( كتاب سليم بن قيس هلالى )\r\n\r\n","description":"","footnote":"\r\n( 1 ) بگو كافى است خدا گواه ميان من و شما و آنكسيكه علم كتاب نزد او است .\r\n( 2 ) آيا آنكس كه از جانب پروردگارش با برهان روشن همراه است و گواهى از خود او در دنبال او است .\r\n( 3 ) هر كه من مولاى اويم - سزاوارتر به او از خود او - پس على سزاوارتر است به او از خود او .\r\n","page_name":" 78 ","page_number":84},
  {"content":"\r\n\r\n- 19 - ( احتجاج دارميهء حجونى بر معاويه در سال 50 / 56 )\r\nزمخشرى ( شرح حال او در ج 1 ص 186 مذكور است ) در « ربيع الابرار » در باب چهل و يك گويد : معاويه بحجّ رفت ، و در آنجا در جستجوى زنى بر آمد كه دارميّه ( 1 ) حجونيّه ناميده ميشد ، نامبرده از شيعيان على عليه السّلام بود ، زنى بود سياه چرده و تنومند ، پس از آنكه به نزد معاويه آمد ، معاويه به او گفت : حالت چونست ؟\r\nاى دختر حام ؟ گفت : حالم خوبست ولى من از اولاد حام نيستم و بلكه زنى هستم از بنى كنانه ، معاويه گفت : راست گفتى ، آيا ميدانى براى چه تو را دعوت و احضار نمودم ؟\r\nگفت : يا سبحان اللَّه ( در مورد اعجاب گفته مىشود ) من عالم به غيب نبوده‌ام ، معاويه گفت : ميخواستم از تو بپرسم كه : چرا على عليه السّلام را دوست دارى و مرا دشمن هستى و از او پيروى ميكنى و با من دشمنى مينمائى ؟ ؟ گفت : آيا مرا از پاسخ اين سؤال بخشوده ميدارى ؟ گفت نه ، گفت حال كه از پذيرش عفو من امتناع دارى ، من على عليه السّلام را دوست ميدارم ، براى اينكه در ميان رعيّت عدالت را اجراء ميكرد ، و قسمت را بطور مساوى انجام ميداد ، و تو را دشمن ميدارم ، براى اينكه با كسى كه بامر خلافت سزاوارتر از تو است ، نبرد كردى و چيزى را ميجستى كه از آن تو نيست ، و از على عليه السّلام پيروى نمودم براى اينكه رسول خدا صلى اللَّه عليه و آله در غدير خم و با حضور تو رشتهء ولايت او را منعقد فرمود ، و براى اينكه آن جناب مسكينان را دوست ميداشت ، و اهل دين را بزرگ ميشمرد ، و با تو دشمن هستم براى اينكه موجب خونريزى و اختلاف كلمه شدى ، و در قضاوت ستم نمودى و بدلخواه خود\r\n\r\n","description":"","footnote":"\r\n( 1 ) نسبت به ( داروم ) كه قلعه ايست ، و كسى كه در ساحل دريا از غزه عازم مصر باشد قلعهء مزبور را بعد از غزه مىبيند ، فرزندان - حام بن نوح ( بعد از طوفان ) در آنجا مسكن گزيدند چنان كه سخن معاويه و خطاب او بعنوان - اى دختر حام - بر آن دلالت دارد و حجون در مكه محلى است كه بانوى نامبرده در آنجا فرود آمده ، در نتيجه منسوب به آنجا شده .\r\n","page_name":" 79 ","page_number":85},
  {"content":"\r\nداورى نمودى . . . تا پايان حديث مزبور . . ! ( 1 )\r\n\r\n- 20 - ( احتجاج عمرو اودى بر نكوهش كنندهء نسبت بامير المؤمنين عليه السلام )\r\nشريك بن عبد اللَّه نخعى - مفتى و قاضى كوفه ( شرح حال او در ج 1 ص 136 گذشت ) ، از ابى اسحق سبيعى ( شرح حال او در ج 1 ص 124 گذشت ) ، از عمرو ابن ميمون اودى ( شرح حالش در ج 1 ص 124 ذكر شد ) روايت نموده گويد ، در محضر او ( يعنى عمرو مذكور ) از على بن ابى طالب نام برده شد ، گفت : گروهى نسبت بآنجناب سخنان ناروا ميگويند ! ! اين گروه آتش گيرهء جهنم هستند ، من بطور تحقيق از عدّهء از اصحاب محمّد صلى اللَّه عليه و آله كه از جمله آنان ، حذيفة بن اليمان و كعب بن عجره‌اند ، شنيدم كه هر يك از آنها ميگفتند : بتحقيق اعطاء شده است به على عليه السّلام چيزهائى ( موهبتهاى بزرگى ) كه به هيچ بشرى داده نشده ! او ، همسر فاطمه است ، كه بانوى زنان جهانيان است ، مانند چنين بانوئى كه ديده ؟ و كه شنيده كه كسى در خلق اولين و آخرين با بانوئى چون او ازدواج نموده است ؟ ! و او ( يعنى على عليه السلام ) پدر ، حسن ، و حسين عليهما السلام است ، كه سرور جوانان اهل بهشتند از اولين و آخرين ، اى مردم كى است كه براى او مانند آن دو فرزند بوده باشد ؟ و رسول خدا صلى اللَّه عليه و آله پدر زوجه و همسر او است و او وصى رسول خدا صلى اللَّه عليه و آله است در ميان خاندان و زنانش ، و تمام درهائى كه از حجره‌هاى اصحاب و كسان پيغمبر صلى اللَّه عليه و آله به مسجد باز ميشد ، بسته و مسدود گرديد ، جز در حجرهء او ( على عليه السّلام ) . او است كسى كه در جنگ خيبر پرچم را بدست گرفت و در قلعهء خيبر را به تنهائى كند در حالى كه دچار درد چشم بود ، رسول خدا صلى اللَّه عليه و آله آب دهان\r\n\r\n","description":"","footnote":"\r\n( 1 ) اين احتجاج بالفاظ ديگر در « بلاغات النساء » صفحه 72 و « العقد الفريد » صفحه 162 از جلد 1 و در « صبح الاعشى » صفحه 259 از جلد 1 موجود است .\r\n","page_name":" 80 ","page_number":86},
  {"content":"\r\nمباركش را بچشمان او زد و بهبودى يافت بطوريكه بعد از آن ديگر چنين بيمارى ( درد چشم ) عارضش نشد ، و بعد از آن روز هيچ گرم و سردى در آن جناب مؤثر نيفتاد .\r\nو او است صاحب روز غدير ، زيرا رسول خدا صلى اللَّه عليه و آله در آن روز تصريح بنام او كرد او امّت را ملزم بولايت او فرمود و اهميّت و عظمت او را شناساند و جايگاه او را براى مردم بيان فرمود ، خطاب بمردم فرمود : كيست اولى ( سزاوارتر ) بشما از خود شما گفتند : خدا و رسولش داناترند ، فرمود : فمن كنت مولاه فهذا على مولاه . .\r\nتا پايان سخن .\r\n\r\n- 21 - ( احتجاج عمر بن عبد العزيز خليفهء اموى متوفاى سال 101 )\r\nحافظ ، ابو نعيم . در جلد 5 « حلية الاولياء » صفحه 364 ، از ابى بكر محمّد تسترى ( شوشترى ) روايت نموده و او از يعقوب ، و از عمر بن محمّد سرى ( متوفاى 378 ) از ابن ابى داود ، و آن دو - از عمر بن شبّه ، از عيسى ، از يزيد بن عمر بن مورق - كه گفت : من در شام بودم هنگامى كه عمر بن عبد العزيز بمردم عطا مينمود ، من نيز به نزد او رفتم ، به من گفت : تو از چه قبيلهء هستى ؟ گفتم : از قريش ، گفت از كدام گروه از قريش ؟ گفتم : از بنى هاشم ، گويد : در اينجا پس از كمى تامّل و سكوت گفت : از كدام قبيلهء از بنى هاشم ؟ گفتم : از پيروان و دوستان على عليه السّلام ، گفت :\r\nعلى كيست ؟ ! و ساكت شد ، سپس دست خود را بر سينه نهاد و گفت : من نيز قسم به خدا ، از دوستان على بن ابى طالب عليه السّلام هستم ، سپس گفت : عدّه اى براى من حديث نمودند كه از رسول خدا صلى اللَّه عليه و آله شنيدند ميفرمود : من كنت مولاه فعلى مولاه ، سپس خطاب به مزاحم ( 1 ) كرد و گفت : به كسانى مانند اين شخص چه\r\n\r\n","description":"","footnote":"\r\n( 1 ) مزاحم بن ابى مزاحم مكى ، وابسته عمر بن عبد العزيز ، ابن حبان او را توثيق نموده .\r\n","page_name":" 81 ","page_number":87},
  {"content":"\r\nمبلغى از عطاى مرا ميدهى ؟ گفت : صد ، يا دويست درهم ، گفت : به او ( يعنى به من ) پنجاه دينار اعطاء كن ( ابن ابى داود گويد ، دستور داد كه شصت دينار اعطاء كند براى ولايت او نسبت به على بن ابى طالب عليه السّلام ) سپس به من گفت : به محل و شهر خود برگرد ، قريبا آنچه بافرادى مانند تو اعطاء مىشود ، به تو نيز اعطاء خواهد شد ( 1 ) .\r\nافزايش چاپ دوم - و اين روايت را ، ابو الفرج در « الاغانى » ج 8 ص 156 از طريق عمر بن شبّه از عيسى بن عبد اللَّه بن محمّد بن عمر بن على - از يزيد بن عيسى بن مورق ذكر نموده است . و ابن عساكر نيز در جلد 5 تاريخش صفحه 320 از زريق قرشى مدنى - از موالى و دوستان على بن ابى طالب عليه السّلام - با دقت در سند روايت نموده .\r\nو حموينى در « فرايد السمطين » در باب دهم از استاد خود ابو عبد اللَّه بن يعقوب حنبلى باسنادش از حافظ ابى نعيم بسند و لفظ مذكور ، آن را روايت نموده ، و حافظ جمال الدين زرندى در « نظم درر السمطين » و سمهودى در « جواهر العقدين » از يزيد بن عمرو بن مرزوق آن را روايت نموده‌اند ( در آن تصحيف « اشتباهى » وجود دارد . )\r\n\r\n- 22 - ( احتجاج مأمون خليفهء عباسى بر فقهاء بحديث غدير )\r\nابو عمر بن عبد ربّه ( شرح حال او در ج 1 صفحه 169 گذشت ) در جلد 2 « العقد الفريد » صفحه 42 ، از اسحق بن ابراهيم بن اسمعيل بن حمّاد بن زيد روايت كرده كه گفت : يحيى بن اكثم ، فرستاد نزد من و عده اى از ياران من و نام برده در آنوقت قاضى القضاة بود باينكه : امير المؤمنين ( مأمون ) مرا امر كرده كه مقارن\r\n\r\n","description":"","footnote":"\r\n( 1 ) در نسخه « حليه » اغلاطى وجود دارد كه بر مراجعه كننده پوشيده نيست . و ما آن را از روى لفظ حموينى تصحيح نموديم .\r\n","page_name":" 82 ","page_number":88},
  {"content":"\r\nفجر فردا چهل نفر كه همهء آنها فقيه باشند و گفته را خوب درك و فهم نمايند و به خوبى بتوانند جواب دهند با خود بحضور او ببرم ، اينك آنها را كه به نظر شما صلاحيت دارند نام ببريد ، براى اين منظور احضار شوند ، ما عده اى را نامبرديم و خود او هم عده اى را به نظر آورد تا تعداد مورد لزوم تعيين شد ، و نام آنان نوشته شد كه مقارن طلوع فجر حاضر شوند پيش از طلوع فجر كس فرستاد بدنبال آنان و امر بحضور داد ، هنگامى كه ما حاضر شديم ديدم لباس پوشيده و نشسته و در انتظار ما است ، بلا درنگ سوار شد و ما هم با او سوار شديم تا بدر منزل مأمون رسيديم ، خادمى در آنجا ايستاده بود ، تا ما را ديد خطاب به قاضى القضاة نمود و گفت : يا ابا محمّد ! امير المؤمنين در انتظار تو است ، داخل شديم ، بما امر شد كه نماز بخوانيم ، هنوز از نماز فارغ نشده بوديم كه خادم اعلام كرد ، داخل شويد ، همين كه داخل شديم ديديم امير المؤمنين بر فراش خود قرار دارد . . . تا اينكه اسحق گويد قاضى القضاة روى بما نموده گفت : من بدين جهت بدنبال شما كس نفرستادم ، بلكه خواستم بشما اعلام كنم كه همانا امير المؤمنين خواسته در مذهب و روش دينى خود با شما مناظره نمايد ، گفتم : اقدام فرمايند خدا او را موفّق دارد ، گفت : همانا امير المؤمنين عقيدهء دينى او در مقابل خداوند بر اينست كه : على بن ابى طالب عليه السّلام بهترين خلفاى الهى است بعد از رسول خدا صلى اللَّه عليه و آله و سزاوارترين مردم است براى خلافت رسول خدا صلى اللَّه عليه و آله .\r\nاسحق گويد : رو به مأمون نموده گفتم : يا امير المؤمنين در ميان ما كسانى هستند كه نسبت به آنچه كه درباره على عليه السّلام فرموديد سابقه و معرفتى ندارند ، و حال آنكه ما را براى مناظره دعوت فرموده‌ايد ؟ مأمون گفت : اى اسحق اكنون تو مختارى اگر بخواهى من از تو سؤال كنم سؤال ميكنم ، و اگر بخواهى تو از من بپرسى حاضرم ، اسحق گويد : اين اختيار را مغتنم شمرده و گفتم : يا امير المؤمنين من سؤال ميكنم ، گفت : سؤال كن ، گفتم : اين عقيده و گفتار امير المؤمنين ( كه\r\n","description":"","footnote":"","page_name":" 83 ","page_number":89},
  {"content":"\r\nعلى بن ابى طالب عليه السّلام افضل خلق است بعد از رسول خدا صلى اللَّه عليه و آله و سزاوارترين خلق است بخلافت بعد از پيغمبر صلى اللَّه عليه و آله ) بر چه مبنى و دليلى است ؟ ! مأمون گفت :\r\nاى اسحق ، آيا مردم بچه چيز داراى افضليت ميشوند تا آنجا كه گفته شود : فلان از فلان افضل است ؟ گفتم : بوسيله كارهاى خوب و پسنديده ، گفت : راست گفتى ، اكنون به من خبر ده از دو نفر كه يكى از آن دو در عهد رسول خدا صلى اللَّه عليه و آله بر آنديگرى برترى و فضيلت يافته ، سپس آنديگرى ( كه مفضول واقع شده ) بعد از وفات رسول خدا صلى اللَّه عليه و آله عملى بنمايد كه از عمل آن شخص برترى يافتهء در عهد رسول خدا صلى اللَّه عليه و آله بهتر و افضل باشد ، آيا در فضيلت به شخص اوّل ميرسد ؟ اسحق گويد : من سر به زير افكندم و ساكت مانده‌ام ، مأمون گفت : نگوئى : كه به او ميرسد ، زيرا من در زمان خودمان براى تو پيدا ميكنم كسى را كه عملهايش از جهاد ، و حج ، و روزه ، و نماز ، و صدقه از او هم بيشتر باشد ، گفتم : چنين است ، يا امير المؤمنين آنكه در عهد رسول خدا صلَّى اللَّه عليه و آله و سلَّم مفضول بوده ، بعد از آن جناب در اثر عمل بهتر به آنكه در عهد رسول خدا صلى اللَّه عليه و آله فضيلت و برترى داشته هرگز نميرسد و ملحق نميشود .\r\nمأمون گفت : اى اسحق آيا حديث و داستان ولايت را بدست آورده اى ؟\r\nگفتم : بلى . گفت بيان كن و روايت نما ، منهم حديث ولايت را بيان داشتم مأمون گفت : آيا نه چنين است كه اين حديث بر ذمهء ابى بكر و عمر نسبت بعلى چيزيرا ايجاب مىكند كه بر ذمهء على نسبت به آن دو آن امر را ايجاب نمىنمايد ( يعنى آنها را ملزم مىكند كه على را مولاى خود بدانند ) گفتم : مردم ميگويند كه داستان غدير بسبب زيد بن حارثه بوده براى جريانى كه بين او و على عليه السّلام دست داده بود و او ولايت على عليه السّلام را در آن جريان انكار نمود .\r\nلذا پيغمبر صلى اللَّه عليه و آله فرمود : من كنت مولاه فعلى مولاه ، اللهم وال من والاه ، و عاد من عاداه ، مأمون گفت پيغمبر صلى اللَّه عليه و آله اين سخن را در كجا و چه\r\n","description":"","footnote":"","page_name":" 84 ","page_number":90},
  {"content":"\r\nموقع فرمود ؟ مگر نه اينست كه در بازگشت از حجة الوداع بوده ؟ گفتم : بلى ، گفت : كشته شدن زيد بن حارثه قبل از غدير وقوع يافته ! چگونه رضايت دادى براى خود به قبول چنين شايعهء بى اساس ؟ اكنون به من بگو : اگر پسرى داشته باشى كه بسن پانزده سال رسيده باشد و بگويد : مولاى من ، مولاى پسر عموى من است ، مردم اين را بدانيد ، در حالى كه همه مردم اين را ميدانند و چيزيرا كه مردم انكار ندارند و نسبت به آن بىاطلاع نيستند و اين پسر در مقام تعريف و تأكيد آن برآيد آيا در نظر تو چگونه خواهد آمد ، آيا ناپسند نيست ؟ گفتم : چرا ، گفت :\r\nاى اسحق آيا فرزند پانزده سالهء خود را از چنين عملى منزّه ميدانى ولى رسول خدا صلى اللَّه عليه و آله را از آن منزه نميشمارى ؟ واى بر شما ، فقهاء خود را بمنزلهء معبود و پروردگار خود قرار ندهيد ! خداى متعال در كتاب خود ( در مقام نكوهش يهود و نصارى ) ميفرمايد : « * ( اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ الله ) * ( 1 ) » در حالى كه آنها نماز خود را براى آنها نخواندند و روزه براى آنها نگرفتند و از روى واقع آنها را خدايان خود نمىدانستند ، فقط احبار و رهبان به آنها امر ميكردند و آنها امرشان را گردن مينهادند ( 2 ) .\r\nو ابن مسكويه ( شرح حال او در ج 1 ص 179 گذشت ) در تأليف خود « نديم الفريد » نامهء را از مأمون روايت مىكند كه به بنى هاشم نوشته و از نامه مزبور اين جمله را ذكر نموده كه : احدى از مهاجرين قيام به خدمت و فداكارى نسبت برسول خدا صلى اللَّه عليه و آله چون على بن ابى طالب عليه السّلام نكردند ، زيرا او بود كه پشتى بانى كرد رسول خدا صلى اللَّه عليه و آله را و جانفشانى در راه او نمود و در خوابگاه او خوابيد ، و سپس پيوسته حدود و مرزهاى اسلامى را نگاه داشت و با شجاعان و دلاوران روبرو شد و در برابر هيچ\r\n\r\n","description":"","footnote":"\r\n( 1 ) يعنى احبار و رهبان خود ( علماء و تاركين دنيا ) را خدايان خود گرفتند نه خداى يگانه را !\r\n( 2 ) اين داستان بسيار طولانى و بس سودمند و مشتمل بر فوائد بسيار است ، و ما فقط محل حاجت خود را از اين حديث استفاده نموديم .\r\n","page_name":" 85 ","page_number":91},
  {"content":"\r\nجنگ جوى قوى پنجه ناتوان نشد و از هيچ سپاهى رو برنگرداند ، قلب او قوى و نفوذ ناپذير بود ، بر همگان تسلط و آمريت يافت و احدى بر او چنين تسلطى نميتوانست داشته باشد . در كوبيدن اهل شرك از همه سختتر بود و جهاد او در راه خداوند از همگان بيشتر ، دين خدا را از همه بهتر فهميد و كتاب خدا را از همه بهتر خواند و نسبت بحلال و حرام از همگان داناتر بود ، و او صاحب ولايت است در حديث غدير خم ، و دارنده اين مقام است كه رسول خدا صلى اللَّه عليه و آله فرمود\r\n« انت منى بمنزلة هارون من موسى الا انه لا نبى بعدى » ( 1 ) .\r\n\r\nسخن مسعودى :\r\nابو الحسن مسعودى - شافعى ( شرح حالش در ج 1 ص 171 ذكر شد ) در جلد 2 « مروج الذهب » صفحه 49 گويد :\r\nچيزهائى كه اصحاب رسول خدا صلى اللَّه عليه و آله بسبب آن استحقاق فضيلت و برترى بر ديگران مىيافتند همانا پيشدستى در ايمان و هجرت و يارى رسول خدا صلى اللَّه عليه و آله و نزديك شدن بآنجناب در خويشى و قناعت و جانفشانى در راه رسول خدا صلى اللَّه عليه و آله و علم بكتاب و تنزيل و جهاد در راه خدا و ورع و زهد و حكم و داورى و عفت و علم بود و در تمام اين مزايا و افتخارات ، على عليه السّلام حد اكثر آن را دارا و حظ و نصيب فراوان بسيارى احراز نموده است .\r\nو تا آنجا ( در برترى و شرف و فضيلت ) پيشرفته كه به تنهائى و منحصرا به اين سخن رسول خدا صلَّى اللَّه عليه و آله و سلَّم هنگامى كه سنت برادرى ميان اصحاب خود اجرا فرمود مفتخر گشته كه فرمود : انت أخى يعنى : تو برادر من هستى در صورتى كه براى رسول خدا صلَّى اللَّه عليه و آله كس حريف و همانند نبود ، و در جاى ديگر فرمود : انت منى بمنزلة هارون من موسى الا انه لا نبى بعدى يعنى :\r\nتو از من بمنزلهء هارون هستى از موسى ، جز آنكه بعد از من پيغمبرى نخواهد بود ،\r\n\r\n","description":"","footnote":"\r\n( 1 ) ينابيع المودة صفحه 484 و العبقات جلد 1 صفحه 147 .\r\n","page_name":" 86 ","page_number":92},
  {"content":"\r\nو بالاخره اين فرمايش رسول خدا صلى اللَّه عليه و آله\r\n« من كنت مولاه فعلى مولاه ، اللهم وال من والاه و عاد من عاداه » ،\r\nو سپس دعاى آنحضرت هنگامى كه انس مرغ بريانى را بحضور آن جناب آورد ، دعا كرد و عرض نمود : اللهم أدخل على احب خلقك اليك يأكل معى من هذا الطائر ، يعنى بار خدايا محبوبترين خلقت را بر من داخل فرما تا با من از اين مرغ بخورد ، و در نتيجهء اين دعا على عليه السّلام بر رسول خدا صلى اللَّه عليه و آله داخل شد . . تا پايان سخن مسعودى .\r\n* ( إِنَّ هذِه تَذْكِرَةٌ ، فَمَنْ شاءَ اتَّخَذَ إِلى رَبِّه سَبِيلًا ) *\r\nسورهء مزمل\r\n","description":"","footnote":"","page_name":" 87 ","page_number":93},
  {"content":"\r\n\r\nغدير در كتاب عزيز « قرآن »\r\nدر گذشته اشاره شد باينكه مشيّت و ارادهء مولى ( ذات اقدس بارى سبحانه ) بر اين تعلَّق يافت كه داستان غدير پيوسته باقى و تر و تازه بماند و گذشت زمان آن را كهنه و متروك نسازد و سال و ماه ، از اهميت و اثر آن نكاهد ، لذا در پيرامون آن آياتى نازل فرمود كه با صراحت بيان ترجمان آن باشد و امّت اسلامى هر صبح و شام با ترتيل ، آيات قرآن كريم را تلاوت و مدلول آيات كريمه را بخاطر بسپارند ، و گوئى خداوند سبحان ضمن تلاوت هر يك از آيات مربوط به آن توجّه قاريان قرآن را بداستان مزبور معطوف ميدارد ، و اثر درخشان واقعهء مهمّه غدير خم را در قلب قارى تجديد ، و طنين اين واقعه را در گوش او منعكس ميفرمايد تا هر مسلم و قارى قرآن آنچه را كه از دين الهى در باب خلافت كبرى بر او واجب گشته نصب العين قرار داده و بمدلول آن استوار و ثابت بماند .\r\nاز جملهء آيات كريمه : قول خداى تعالى است در سورهء مائده :\r\n* ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ ، وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ النَّاسِ ( 1 ) * ( ) * .\r\nاين آيه شريفه روز هجدهم ذى الحجّة سال حجّة الوداع ( دهم از هجرت ) نازل شد ، پس از آنكه پيغمبر گرامى صلى اللَّه عليه و آله و بزرگوار بغدير خم رسيد جبرئيل در ساعت پنجم از روز مذكور بر آن جناب فرود آمد و گفت : يا محمّد صلى اللَّه عليه و آله همانا خداى متعال به تو درود ميفرستد و ميفرمايد : « اى فرستادهء خدا ، ابلاغ كن آنچه را ( كه دربارهء على عليه السّلام ) از جانب پروردگارت به تو نازل شده ، و اگر اين امر را اجراء\r\n\r\n","description":"","footnote":"\r\n( 1 ) يعنى اى پيغمبر ، ابلاغ كن و برسان ( بمسلمين ) آنچه را كه بسوى تو نازل گرديده ، و اگر چنين نكنى ، پس رسالت حق را بجا نياورده اى و خداوند تو را از ( كيد و دشمنى ) مردم نگاه ميدارد .\r\n","page_name":" 88 ","page_number":94},
  {"content":"\r\nننمائى ، رسالت خود را انجام نداده اى . . . » تا آخر آيه ، در اين موقع پيشروان آن كاروان عظيم كه تعداد آنها يكصد هزار يا بيشتر بود نزديك جحفه رسيده بودند پيغمبر صلى اللَّه عليه و آله امر فرمود آنها را كه از آن نقطه پيشروى كرده‌اند برگردانند و آنها را كه عقب بودند در جاى خود متوقّف سازند تا على عليه السّلام را در ميان آنگروه آشكار سازد و آنچه را كه خداوند متعال دربارهء او نازل فرموده به آنها ابلاغ فرمايد ، و ( جبرئيل ) آن جناب را آگاه ساخت ، كه خداوند او را ( از كيد بدخواهان ) نگاهدارى فرموده .\r\nآنچه در بالا بدان اشعار نموديم در نزد علماء ما ( اماميه ) مورد اتّفاق همگانى است ، ولى ما اينجا در اين مقام باحاديث اهل سنّت در اين زمينه استدلال و احتجاج مينمائيم ، اينك بيان مقصود :\r\n1 - حافظ ابو جعفر محمّد بن جرير طبرى متوفّاى 310 ( شرح حال او در ج 1 ص 166 ذكر شد ) باسناد خود با بررسى ، در « كتاب الولايه » در طريق حديث غدير از زيد بن ارقم روايت نموده كه : چون رسول خدا صلى اللَّه عليه و آله در بازگشت از حجة الوداع بغدير خم رسيد ، هنگام ظهر بود و هوا در نهايت گرمى بود ، بامر آن جناب خار و خاشاك آن محلّ را بر طرف ساخته و نماز جماعت اعلام شد و ما همگى مجتمع شديم سپس خطبهء رسا انشاء فرمود ، بعد از آن فرمود : همانا خداوند متعال اين آيه را نازل فرموده است : . . . بلغ ما انزل اليك من ربك و ان لم تفعل فما بلغت رسالته و الله يعصمك من الناس ، و جبرئيل از طرف پروردگار من به من امر نموده كه در اين محلّ ( كه گروه مسلمانان حضور دارند ) بايستم و هر سفيد و سياهى را آگاه نمايم باينكه : علىّ بن ابى طالب برادر من ، وصىّ من ، خليفهء من ، و پيشواى بعد از من است ، من از جبرئيل درخواست كردم كه پروردگارم مرا از انجام اين امر بر كنار فرمايد ، زيرا ميدانستم كه افراد با تقوى كم و موذيان و ملامت كنندگان زيادند كه مرا به پيوستگى زياد با على نكوهش ميكنند و از توجه زياد من بعلى بحدّى نگران و بدبين هستند كه مرا اذن ( گوش ) ناميده‌اند ، و خداى\r\n","description":"","footnote":"","page_name":" 89 ","page_number":95},
  {"content":"\r\nمتعال ضمن اين آيه ، نكوهش و گفتار آنان را به من خبر داد : * ( وَمِنْهُمُ الَّذِينَ يُؤْذُونَ النَّبِيَّ وَيَقُولُونَ هُوَ أُذُنٌ قُلْ أُذُنُ خَيْرٍ لَكُمْ ( 1 ) * ( ) * و اگر بخواهم نام آنها را ببرم و آنها را معرفى كنم ، خواهم نمود ، ولى با ندريدن پردهء آنها بكرامت خود افزودم .\r\nخداى متعال راضى نشد جز بابلاغ اين امر ، پس اى گروه مردم اين را بدانيد همانا خداوند او را ( على عليه السّلام را ) بعنوان ولىّ و امام بر شما نصب نمود و اطاعت امر او را بر همه واجب فرمود ، حكم او جارى و گفتار او روا و نافذ است ، و هر كس با او مخالفت نمايد از رحمت خدا دور است ، و كسى كه او را تصديق نمايد مشمول رحمت پروردگار است بشنويد و اطاعت كنيد پس همانا : خداى مولاى شما است ، و على امام ( پيشوا ) شما است ، و سپس امامت در فرزندان من از صلب او ( على عليه السّلام ) برقرار است ، تا روز قيامت ، حلالى نيست ، مگر آنچه خدا و رسولش آن را حلال فرموده‌اند ، و حرامى نيست مگر آنچه خدا و رسولش آن را حرام نموده‌اند و آنان ، ( يعنى على عليه السّلام و امامان از فرزندان او ) ، علمى نيست مگر خداى متعال آن را در من احصاء ( و به من موهبت فرموده ) و من آن را نقل نمودم به على ، پس ، از او گمراه نشويد و از او امر او استنكاف ننمائيد . زيرا او است كه بسوى حق راهنمائى مىكند و به حق عمل مينمايد ، خداوند توبه احدى را از آنان كه او را انكار نمودند نمىپذيرد و او را نميآمرزد ، بر خدا حتم است كه چنين كند : او را جاويدان به عذاب دردناكى مبتلا كند پس او ( على عليه السّلام ) افضل تمام مردم است بعد از من مادام كه رزق بندگان نازل مىشود و خلق جهان باقى هستند ، آنكس كه خلاف او را مرتكب شود از رحمت خدا دور است .\r\nاين گفتار من ، از جبرئيل ، از خداوند است ، پس هر كس نگران باشد و بينديشد كه براى فرداى خود چه پيش فرستاده است ؟ !\r\n\r\n","description":"","footnote":"\r\n( 1 ) و بعض از آنان ( منافقين ) كسانى هستند كه پيغمبر را اذيت ميكنند و ميگويند كه او گوش است ، بگو گوش بهتر است براى شما\r\n","page_name":" 90 ","page_number":96},
  {"content":"\r\nبفهميد محكم قرآن را ( مطالب استوار و صريح آن را ) و پيروى نكنيد متشابه آن را ( آياتيكه نيازمند به بيان و تفسير و توضيح و تأويل است ) و هرگز تفسر درست نتواند كرد آن را مگر كسى كه من دست او را گرفته‌ام و بازوى او را بلند نموده‌ام و بشما او را نشان مىدهم : هر كس من مولاى اويم ، اين على مولاى او است ، و موالات او از جانب خداوند است كه آن را بر من نازل نموده است ، آگاه باشيد ، بطور تحقيق وظيفهء خود را اداء نمودم ، آگاه باشيد امر حق را ابلاغ كردم ، آگاه باشيد آنچه را مأمور بودم بشما شنوانيدم ، آگاه باشيد ، آنچه نيازمند به توضيح بود توضيح نمودم ، امارت و فرماندهى مؤمنين بعد از من براى احدى جز او روا نيست سپس ، او را ( على عليه السّلام را ) به بالا بلند فرمود تا بحدّى كه پاى او مقابل زانوى پيغمبر صلى اللَّه عليه و آله قرار گرفت ، و فرمود : اى گروه مردم ، اين برادر من ، و وصىّ من و فرا گيرندهء علم من است و جانشين من بر هر كس كه به من ايمان آورده و بر تفسير كتاب پروردگار من ، و در روايتى افزود . اللهم وال من والاه و عاد من عاداه و العن من انكره ، و اغضب على من جحد حقه .\r\nيعنى بار خدايا دوست بدار دوستان او را و دشمن بدار دشمنان او را ، و از رحمت خود دور دار منكرين او را ، و خشم فرما بر كسى كه حق او را انكار نمايد .\r\nبار خدايا تو نازل فرمودى هنگام آشكار كردن اين امر براى على اين آيه را :\r\n* ( الْيَوْمَ أَكْمَلْتُ لَكُمْ دِينَكُمْ ) * ( بامامته ) يعنى امروز كامل ساختم براى شما دين شما را ، بسبب امامت او ، پس هر كس به پيشوائى او و آنها ( از امامان ) كه از فرزندان من از صلب او است تا روز قيامت تن ندهند ، اين گروه اعمالشان نابود مىشود و آنان هميشه در آتش خواهند بود ، همانا ابليس باعث بيرون شدن آدم عليه السّلام ( با اينكه برگزيده خدا بود ) گرديد ، بسب حسد ، پس حسد نورزيد كه در نتيجه اعمال شما نابود شود ! و قدمهاى شما بلغزد ، دربارهء على نازل شده است ، سورهء * ( وَالْعَصْرِ ، إِنَّ الإِنْسانَ لَفِي خُسْرٍ ) * ( 1 ) .\r\n\r\n","description":"","footnote":"\r\n( 1 ) در جلد 6 « الدر المنثور » ص 392 از طريق ابن مردويه از ابن عباس ذكر شده كه قول خداى تعالى : * ( إِلَّا الَّذِينَ آمَنُوا وَعَمِلُوا الصَّالِحاتِ دربارهء على عليه السلام و سلمان نازل شده .\r\n","page_name":" 91 ","page_number":97},
  {"content":"\r\nاى گروه مردم : ايمان بياوريد به خدا و رسول او ، و بنوريكه با او نازل شده ، پيش از آنكه چهره هائى را دگرگون سازيم و آنها را به پشت سر برگردانيم يا آنها را لعنت كنيم همانطور كه اصحاب سبت را لعنت نموديم ، آن نور از خداوند در من است ، و سپس در على عليه السّلام و بعد از او در نسل او است تا قائم مهدى .\r\nاى گروه مردم : به زودى بعد از من ، پيشوايانى خواهند بود كه بسوى آتش دعوت ميكنند ( پيروان خود را مستحق عذاب الهى مينمايند ) و روز قيامت كسى آنها را يارى نميكند ، و خداوند و من از آنان بيزاريم ، آنان و ياران و پيروانشان در پستترين دركات جهنم خواهند بود ، و زود است كه امر خلافت را بدون حق تبديل بپادشاهى ( و تسلَّط خود خواهانهء بر خلق ) خواهند نمود ، پس در اين هنگام است كه خداوند بمجازات شما مىپردازد اى گروه جنّ و انس ، و بسوى شما شراره‌هاى آتش و مس گداخته روان ميسازد و در اين هنگام ديگر روى نصرت نخواهيد ديد . . . تا پايان حديث - نقل از « ضياء العالمين » .\r\n2 - حافظ ، ابن ابى حاتم ، ابو محمّد حنظلى ، رازى ، متوفّاى 327 ( شرح حال او در ج 1 ص 169 گذشت ) باسناد خود از ابى سعيد خدرى آورده ، كه اين آيه * ( يا أَيُّهَا الرَّسُولُ بَلِّغْ . . ) * روز غدير خم دربارهء على عليه السّلام بر رسول خدا صلى اللَّه عليه و آله نازل شد ( 1 ) .\r\n3 - حافظ ، ابو عبد اللَّه محاملى متوفاى 330 ( شرح حال او در ج 1 ص 169 گذشت ) در امالى خود باسنادش از ابن عباس حديثى را روايت كرده كه در ج 1 ص 98 گذشت و در حديث مزبور است كه : تا آنگاه كه رسول خدا صلى اللَّه عليه و آله بغدير خم رسيد ، خداى عز و جل بر او نازل فرمود : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . ) * تا آخر آيه در اين هنگام ندا كننده نماز به پا خاست و نماز جماعت اعلام شد . . . تا پايان حديث بشرحيكه مذكور شد .\r\n\r\n","description":"","footnote":"\r\n( 1 ) در جلد 2 « الدر المنثور » ص 298 و در جلد 2 « فتح الغدير » ص 57 مذكور است .\r\n","page_name":" 92 ","page_number":98},
  {"content":"\r\n4 - حافظ ابو بكر فارسى ، شيرازى ، متوفّاى 407 / 11 ( شرح حال او در ج 1 ص 178 گذشت ) در كتاب خود « ما نزل من القرآن في امير المؤمنين » باسناد از ابن عباس روايت نموده كه اين آيه روز غدير خم دربارهء على بن ابى طالب عليه السّلام نازل گشت .\r\n5 - حافظ ، ابن مردويه ، متولد سال 323 و متوفاى سال 416 ( شرح حال او در ج 1 ص 178 گذشت ) باسناد خود از ابى سعيد خدرى روايت نموده كه اين آيه :\r\nروز غدير خم دربارهء على بن ابى طالب عليه السّلام نازل گرديد .\r\nو باسناد ديگر از ابن مسعود روايت نمود ، كه گويد : ما در عهد رسول خدا صلى اللَّه عليه و آله اين آيه را چنين تلاوت ميكرديم : يا ايها الرسول بلغ ما انزل اليك من ربك ان عليا مولى المؤمنين ، و ان لم تفعل فما بلغت رسالته ، و الله يعصمك من الناس ( 1 ) .\r\nو باسناد خود از ابن عباس روايت نموده كه : پس از آنكه خداوند متعال امر فرمود پيغمبرش صلى اللَّه عليه و آله را كه على عليه السّلام را به پا دارد و بگويد در حق او آنچه را كه گفت ، پيغمبر صلى اللَّه عليه و آله گفت بار خدايا ، همانا قوم من از جاهليّت تازه باسلام گرائيده‌اند و پس از بيان اين مطلب به حج خود روانه شد ، هنگام مراجعت چون در غدير خم فرود آمد ، خداوند بر او نازل فرمود : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . ) * تا آخر آيه . پس بازوى على عليه السّلام را گرفت و سپس بمحلّ اجتماع مردم خارج شد و خطاب بخلق فرمود اى مردم : آيا من بشما اولى ( سزاوارتر ) از خودتان نيستم ؟ گفتند : بلى يا رسول اللَّه ، تو اولى هستى بما از خود ما ، فرمود : بار خدايا هر كس من مولاى اويم على مولاى او است ، بار خدايا دوست بدار دوستان او را و دشمن بدار دشمنان او را و اعانت كن اعانت كنندهء او را و خوار گردان خوار كنندهء او را\r\n\r\n","description":"","footnote":"\r\n( 1 ) اين دو حديث را سيوطى در جلد 2 « الدر المنثور » ص 298 و شوكانى در « فتح القدير » از ابى سعيد خدرى ، و اربلى در « كشف الغمه » ص 94 از ابى سعيد خدرى و از زر ، از ابن مسعود روايت كرده است .\r\n","page_name":" 93 ","page_number":99},
  {"content":"\r\nو يارى فرما ياوران او را و دوست بدار دوست دارندهء او را و دشمن بدار دشمن دارندهء او را ، ابن عباس گفت : پس از اين اعلام به خدا سوگند واجب شد ( ولايت على عليه السّلام ) بر گردن آن گروه ، و حسان بن ثابت گفت :\r\n\r\nيناديهم ، يوم الغدير نبيّهم\r\nبخمّ و أسمع بالرسول مناديا\r\nيقول : فمن مولاكم و وليّكم\r\nفقالوا و لم يبدوا هناك التعاميا\r\nالهك مولانا و انت وليّنا\r\nو لم تر منّا في الولاية عاصيا\r\nفقال له : قم يا عليّ فإنّني\r\nرضيتك من بعدى اماما و هاديا\r\n\r\nترجمهء منظوم شعرهاى بالا ( 1 ) »\r\n\r\nپيمبر پاك راى ، بامر حيّ قدير\r\nندا بامّت نمود بخم ، بروز غدير\r\nبشنو زان پيشوا نداى بس دلپذير\r\nكه جبرئيلش ستود بعصمت بىنظير\r\nكاكنون بايد كنى بدون سستى بيان\r\nامر خدا را بخلق نترسى از دشمنان\r\nسپس به پا خاست آن مظهر خلق عظيم\r\nدست على را گرفت چون يد بيضا كليم\r\nبانگ رسايش دميد روح بعظم رميم\r\nبانگى بس دلفزا قول رسول كريم\r\nگفت كه هر كس منم بجان و مالش ولى\r\nهست ورا بعد من ولى و مولى على\r\nراهنماى شما على بود بعد من\r\nعلى امام است و نيست جزوى كس مؤتمن\r\nعلى بود پيشوا بر همه از مرد و زن\r\nملجاء و مأوى بود على بسر و علن\r\nبار خدايا توئى به اين رسالت گواه\r\nكه من نمودم عيان بر همگان شاهراه\r\n\r\n\r\n","description":"","footnote":"\r\n( 1 ) منظومهء فارسى بالاشامل مضمون ده بيت از اشعار حسان است كه بالمناسبه در ذيل چهار بيت بالا تيمنا درج شده و تفصيل آن بعدا در شعراى قرن اول با شرح حال حسان به نظر علاقمندان خواهد رسيد ( مترجم ) .\r\n","page_name":" 94 ","page_number":100},
  {"content":"\r\n\r\nايندم آنشاه دين گشود دست دعا\r\nكه بار الها تو باش دوست باهل و لا\r\nدشمن او را عدو تو باش بى منتها\r\nيارانش را تو باش يار بهر دو سرا\r\nبار خدايا بلطف باش و را دستگير\r\nتا كند اندر جهان جلوه چو بدر منير\r\n\r\nو از زيد بن على روايت شده كه : چون جبرئيل امر ولايت را آورد ، عرصه بر پيغمبر صلى اللَّه عليه و آله تنگ شد و فرمود : قوم من تازه از جاهليت باسلام گرائيده‌اند ، سپس اين آيه نازل شد ( نقل از « كشف الغمّه » صفحه 94 ) .\r\n6 - ابو اسحق ثعلبى - نيشابورى - متوفاى 427 / 37 ( شرح حال او در ج 1 ص 179 ذكر شد ) در تفسير خود « الكشف و البيان » از ابى جعفر محمّد بن على ( امام باقر عليه السّلام ) روايت نموده كه معنى آيهء مزبور چنين است : « . . تبليغ نما آنچه را كه از جانب پروردگارت بر تو نازل شده در برترى و فضل على » و پس از نزول اين آيه دست على عليه السّلام را گرفت و فرمود : من كنت مولاه فعلى مولاه\r\nو ثعلبى مذكور گويد : خبر داد مرا ، ابو محمّد عبد اللَّه بن محمّد قاينى ، از ابو - الحسين محمّد بن عثمان نصيبى ، از ابو بكر محمّد بن حسن سبيعى ، از عليّ بن محمّد دهّان و حسين بن ابراهيم جصاص ، از حسين بن حكم ، از حسن بن حسين ، از حبّان ، از كلبى ، از ابى صالح ، از ابن عباس ، دربارهء قول خداى تعالى : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * تا آخر آيه ، گفت : دربارهء على عليه السّلام نازل شده است ، به پيغمبر صلى اللَّه عليه و آله امر شد كه دربارهء او تبليغ كند ، پس رسول خدا صلى اللَّه عليه و آله دست على عليه السّلام را گرفت و فرمود : من كنت مولاه فعلى مولاه ، اللهم وال من والاه ، و عاد من عاداه ( 1 ) .\r\n\r\n","description":"","footnote":"\r\n( 1 ) اين دو حديث را ، اين بطريق در « العمده » صفحه 49 و سيد بن طاوس در « الطرايف » و اربلى در « كشف الغمه » صفحه 94 از ثعلبى روايت نموده‌اند ، و طبرسى حديث دوم را در جلد 2 « مجمع » صفحه 223 از تفسير ثعلبى « الكشف و البيان » و حديث اول را ابن شهر اشوب در جلد 1 « مناقب » صفحه 526 از او روايت نموده‌اند .\r\n","page_name":" 95 ","page_number":101},
  {"content":"\r\n7 - حافظ ابو نعيم اصفهانى متوفاى سال 430 ( شرح حال او در ج 1 ص 180 ذكر شد ) در تأليف خود « ما نزل من القرآن فى على عليه السّلام ) از ابى بكر بن خلَّاد از محمّد بن عثمان بن ابى شيبه ، از ابراهيم بن محمّد بن ميمون ، از عليّ بن عابس ، از ابى الحجاف و اعمش ، و اين دو از عطيّه روايت كرده‌اند كه : اين آيه درباره على عليه السّلام برسول خدا صلى اللَّه عليه و آله در روز غدير خم نازل شد ( بنقل » الخصايص « ص 29 ) .\r\n8 - ابو الحسن واحدى نيشابورى متوفاى 468 ( شرح حال در ج 1 ص 183 ذكر شد ) در « اسباب النزول » ص 150 ، از ابي سعيد محمّد بن على صفّار ، از حسن بن احمد مخلَّدى ، از محمّد بن حمدون بن خالد ، از محمّد بن ابراهيم حلوانى ، از حسن بن حماد سجّاده ، از عليّ بن عابس ، از اعمش و ابى الحجاف و اين دو ، از عطيّه ، از ابى سعيد خدرى روايت نموده كه گفت : اين آيه در روز غدير خم دربارهء على بن ابي طالب رضى اللَّه عنه نازل شده است .\r\n9 - حافظ ، ابو سعيد سجستانى متوفاى 477 ( شرح حال او در ج 1 ص 183 ذكر شد ) در « كتاب الولايه » باسنادش از چندين طريق از ابن عباس روايت كرده كه گفت : رسول خدا صلى اللَّه عليه و آله مأمور شد كه ولايت على عليه السّلام را تبليغ نمايد ، پس خداى عز و جل اين آيه را به او نازل فرمود : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * تا آخر آيه ، چون روز غدير خم شد ، پيغمبر صلى اللَّه عليه و آله به پا خاست و پس از اداى حمد و ستايش خداوند فرمود : آيا من اولى ( سزاوارتر ) بشما نيستم از خود شما ؟ گفتند : بلى فرمود : فمن كنت مولاه فعلى مولاه ، اللهم وال من والاه و عاد من عاداه ، و احب من احبه ، و ابغض من ابغضه ، و انصر من نصره و اعز من اعزه و اعن من اعانه ( طرايف ) .\r\n10 - حافظ ، حاكم حسكانى ، ابو القاسم ( شرح حال او در ج 1 ص 184 ذكر شد ) در « شواهد التنزيل لقواعد التفصيل و التأويل » باسنادش ، از كلبى ، از ابى صالح ، از ابن عباس و جابر انصارى روايت نموده كه گفتند : خداى تعالى امر فرمود محمّد صلى اللَّه عليه و آله را كه على عليه السّلام را منصور و ولايت او را بر خلق اعلام نمايد .\r\n","description":"","footnote":"","page_name":" 96 ","page_number":102},
  {"content":"\r\nآنحضرت ترسيد مبادا بگويند : از پسر عمّ خود هوادارى مىكند و آنحضرت را بر آن نكوهش كنند ، لذا خداى متعال به او وحى فرمود : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * تا آخر آيه ، پس رسول خدا صلى اللَّه عليه و آله روز غدير خم ولايت او را بر خلق استوار فرمود . ( مجمع البيان ج 2 ص 223 ) .\r\n11 - حافظ ، ابو القاسم ابن عساكر شافعى ، متوفاى سال 571 ( شرح حال او در ج 1 ص 189 ذكر شد ) باسناد خود از ابى سعيد خدرى روايت نموده كه آيهء مذكوره در روز غدير خم در شأن عليّ بن ابي طالب عليه السّلام نازل شده است ( 1 ) .\r\n12 - ابو الفتح نظنزى ( شرح حال او در ج 1 ص 188 ذكر شد ) در خصايص العلويّه باسناد خود از امامين ، محمّد بن على الباقر و جعفر بن محمّد الصادق عليهم السّلام روايت كرده كه آيهء مزبور روز غدير خم نازل شده است ( ضياء العالمين ) .\r\n13 - ابو عبد اللَّه فخر الدين رازى شافعى ، متوفّاى 606 ( شرح حال او در ج 1 ص 192 ذكر شد ) در ج 3 تفسير كبير ص 636 گويد : دهم ( 2 ) آيه مزبور در فضل على عليه السّلام نازل شده و چون آيه نازل شد ( پيغمبر صلى اللَّه عليه و آله ) دست او را ( على عليه السّلام را ) گرفت و فرمود : من كنت مولاه فعلى مولاه ، اللهم وال من والاه ، و عاد من عاداه ، پس از آن عمر رضى اللَّه عنه او را ملاقات كرد و گفت : گوارا باد به تو اى پسر ابى طالب ، گرديدى مولاى من و مولاى هر مرد و زن مؤمن ، و اين قول ابن عباس و براء بن عازب و محمّد بن على است .\r\n14 - ابو سالم نصيبى ، شافعى ، متوفاى 652 ( شرح حال او در شعراى قرن هفتم خواهد آمد ) در « مطالب السؤال » ص 16 گويد : پيشوا ابو الحسن على واحدى در كتاب خود ، مسمّى به « اسباب النزول » بسند خود خبرى را نقل نموده كه سند آن را منتهى مىكند به ابى سعيد خدرى رضى اللَّه عنه كه گفت : اين آيه در روز غدير خم\r\n\r\n","description":"","footnote":"\r\n( 1 ) الدر المنثور جلد 2 ص 298 ، و فتح القدير جلد 2 ص 57 .\r\n( 2 ) يعنى دهم از وجوهى كه در سبب نزول اين آيه ذكر كرده ، بحث در پيرامون آن را در ص 107 ملاحظه خواهيد نمود .\r\n","page_name":" 97 ","page_number":103},
  {"content":"\r\nدربارهء عليّ بن ابي طالب عليه السّلام نازل شده است .\r\n15 - حافظ ، عزّ الدين رسعنى ( 1 ) موصلى ، حنبلى ، متولَّد سال 589 و متوفّاى 661 ( شرح حال او در ج 1 ص 196 ذكر شد ) در تفسير خود ( ستايش نسبت به تفسير او از قول ذهبى قبلا ذكر شده ) از ابن عباس رضى اللَّه عنه روايت نموده كه گفت : چون اين آيه نازل شد پيغمبر صلى اللَّه عليه و آله دست على عليه السّلام را گرفت و فرمود :\r\nمن كنت مولاه فعلى مولاه ، اللهم وال من والاه ، و عاد من عاداه ، ( 2 )\r\n16 - شيخ الاسلام ، ابو اسحق حموينى متوفّاى 722 ( شرح حال او در ج 1 ص 200 ذكر شد ) در « فرايد السمطين » از استادان سه گانه خود : سيد برهان الدين ابراهيم بن عمر حسينى مدنى ، و شيخ پيشوا مجد الدين عبد اللَّه بن محمود موصلى ، و بدر الدين محمّد بن محمّد بن اسعد بخارى باسنادشان از ابي هريره روايت كرده كه :\r\nآيهء مزبور در شأن على عليه السّلام نازل شده است .\r\n17 - سيد على همدانى متوفاى 786 ( شرح حال او در ج 1 ص 205 گذشت ) در « مودّة القربى » از قول براء بن عازب رضى اللَّه عنه نقل كرده كه گفت : با رسول خدا صلى اللَّه عليه و آله در حجّة الوداع آمدم چون بغدير خم رسيديم نماز جماعت اعلام شد رسول خدا صلى اللَّه عليه و آله زير درختى نشست و دست على عليه السّلام را گرفت و فرمود : آيا من اولى ( سزاوارتر ) بمؤمنين از خود آنها نيستم ؟ گفتند : بلى ، هستى يا رسول اللَّه\r\n\r\n","description":"","footnote":"\r\n( 1 ) بطوريكه در جلد 7 شرح « المواهب » صفحه 14 مذكور است : رسعنى بفتح راء بى نقطه و سكون سين و فتح عين بى نقطه پيش نون ، نسبت به شهرى است در « ديار بكر » بنام راس عين كه آب دجله از آن خارج مىشود .\r\n( 2 ) اين حديث را بدخشانى در « مفتاح النجا فى مناقب آل العبا » و رفيق رسعنى ، اربلى در « كشف الغمه » صفحهء 92 از او ( عز الدين رسعنى ) نقل كرده‌اند ، كه سلسلهء سند را مىرساند به ابن عباس و محمد بن على باقر عليه السلام و سپس اربلى در صفحهء 96 گويد : نامبرده دوست ما بود و ما او را ميشناختيم و حنبلى مذهب بود ، و در صفحه 25 گويد : نامبرده مرديست فاضل و اديب و خوش معاشرت و شيرين گفتار و فصيح در عبارت ، با او در موصل ملاقات نمودم .\r\n","page_name":" 98 ","page_number":104},
  {"content":"\r\nفرمود : آگاه باشيد ، هر كس من مولاى اويم على عليه السّلام مولاى او است ، بار خدايا ، دوست بدار دوست او را و دشمن بدار دشمن او را ، سپس عمر رضى اللَّه عنه او را ملاقات نمود و به او گفت : گوارا باد تو را اى عليّ بن ابي طالب گرديدى مولاى من و مولاى هر مرد و زن مؤمن ، و در اين باره نازل شد * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * تا آخر آيه .\r\n18 - بدر الدين ابن عينى حنفى متولَّد 762 و متوفّاى 855 ( شرح حال او در ج 1 ص 211 ذكر شد ) در كتاب « عمدة القارى » در شرح صحيح بخارى ج 8 ص 584 در مورد قول خداى تعالى : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ . . . ) *\r\nذكر نموده از حافظ ، واحدى ، آنچه را كه از حديث حسن بن حماد سجّاده گذشت با همان سند و متن ، سپس از مقاتل و از زمخشرى بعض وجوه ديگر مذكور در سبب نزول آيه مزبور را حكايت كرده ، و گفته كه ابو جعفر محمّد بن على بن حسين بيان كرده كه : معناى آيه مزبور اينست . . . تبليغ كن آنچه را كه از پروردگارت در فضل على رضى اللَّه عنه بسوى تو نازل گشته ، پس چون اين آيه را نازل شد پيغمبر صلى اللَّه عليه و آله دست على عليه السّلام را گرفت و فرمود : من كنت مولاه فعلى مولاه .\r\n19 - نور الدين ابن صباغ مالكى مكى متوفّاى 855 ( شرح حال او در ج 1 ص 211 گذشت ) ، در « فصول المهمّه » ص 27 روايتى را كه واحدى در كتاب اسباب النزول از ابى سعيد خدرى نقل نموده ذكر كرده است .\r\n20 - نظام الدين قمى نيشابورى در ج 6 تفسير خود در ص 170 چنين گويد :\r\nو از ابي سعيد خدرى روايت شده كه اين آيه * ( يا أَيُّهَا الرَّسُولُ بَلِّغْ . . . ) * در فضل و برترى عليّ بن ابي طالب رضى اللَّه عنه نازل شد و در نتيجه نزول آن ، رسول خدا صلى اللَّه عليه و آله دست او را گرفت و فرمود : من كنت مولاه فعلى مولاه ، اللهم وال من والاه ، و عاد من عاداه ، پس عمر او را ملاقات نمود و به او گفت : گوارا باد تو را اى پسر ابي طالب گرديدى مولاى من و مولاى هر مرد و زن مؤمن ، و اين قول ابن\r\n","description":"","footnote":"","page_name":" 99 ","page_number":105},
  {"content":"\r\nعباس و براء بن عازب و محمّد بن على است ، سپس اقوال ديگرى در سبب نزول آن ذكر نموده است .\r\n21 - كمال الدين ميبدى ، متوفّاى بعد از سال 908 ( در ج 1 ص 214 ذكر شده ) ، در شرح ديوان امير المؤمنين عليه السّلام در ص 415 گويد : ثعلبى روايت نموده كه رسول خدا صلى اللَّه عليه و آله آنچه را كه در غدير خم فرمود : بعد از نزول قول خداى تعالى :\r\n* ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * بود ، و بر اهل توفيق پوشيده نيست كه قول خداى تعالى : * ( النَّبِيُّ أَوْلى بِالْمُؤْمِنِينَ مِنْ أَنْفُسِهِمْ ) * با داستان غدير ( و سخن پيغمبر صلى اللَّه عليه و آله : الست اولى بكم من أنفسكم . . . ) سازش دارد و خداى ، داناتر است .\r\n22 - جلال الدين سيوطى ، شافعى ، متوفّاى 911 ، ( شرح حال او در ج 1 ص 214 مذكور است ) در ج 2 « الدرّ المنثور » ص 298 گويد : ابو الشيخ با دقت در سند از حسن روايت نموده كه : رسول خدا صلى اللَّه عليه و آله فرمود : همانا خداوند مرا برسالتى مبعوث ( مأمور ) فرمود كه عرصه فكرم ( در ابلاغ آن ) تنگ شد ! و دانستم كه مردم مرا تكذيب خواهند نمود ، پس خداى متعال مرا تهديد فرمود كه اگر ابلاغ نكنم مرا عذاب فرمايد ، پس اين آيه نازل شد : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * .\r\nو عبد بن حميد و ابن جرير ، و ابن ابي حاتم ، و ابو الشيخ با دقت در سند از مجاهد روايت كرده‌اند كه گفت : چون اين آيه * ( بَلِّغْ ما أُنْزِلَ إِلَيْكَ . . ) * نازل شد ، پيغمبر صلى اللَّه عليه و آله عرض نمود : پروردگارا ! من يكتن تنها هستم ، چگونه ( اين وظيفه را ) انجام دهم ؟ مردم ( باذيت و زيان من ) اجتماع خواهند نمود ، در نتيجه اين قسمت از آيه نازل شد : * ( وَإِنْ لَمْ تَفْعَلْ فَما بَلَّغْتَ رِسالَتَه . . . ) * .\r\nو ابن ابي حاتم ، و ابن مردويه ، و ابن عساكر ، از ابى سعيد خدرى با دقّت در سند روايت نموده‌اند كه اين آيه بر رسول خدا صلى اللَّه عليه و آله نازل شد : * ( يا أَيُّهَا الرَّسُولُ\r\n","description":"","footnote":"","page_name":" 100 ","page_number":106},
  {"content":"\r\n* ( بَلِّغْ ما أُنْزِلَ إِلَيْكَ مِنْ رَبِّكَ ) * - ان عليا مولى المؤمنين - * ( وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ النَّاسِ . ) *\r\n23 - سيّد عبد الوهاب بخارى ، متولَّد 869 و متوفاى 932 ( شرح حال او در ج 1 ص 215 ذكر شده ) ، در تفسير قول خداى تعالى : * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * چنين گويد : از براء بن عازب رضى اللَّه عنه در ( تفسير ) قول خداى تعالى : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * روايت شده كه گفت : يعنى تبليغ كن از فضايل على . و اين آيه در غدير خم نازل شد ، پس رسول خدا صلى اللَّه عليه و آله خطبه اى بيان داشت و سپس فرمود : من كنت مولاه فهذا على مولاه پس از اين بيان پيغمبر صلَّى اللَّه عليه و آله عمر رضى اللَّه عنه گفت : به به ياد على گرديدى مولاى من و مولاى هر مرد و زن مؤمنى ، ابو نعيم اين روايت را آورده و ثعالبى نيز آن را در كتاب خود ذكر نموده است .\r\n24 - سيّد جمال الدين شيرازى متوفّاى 1000 ( چنان كه در ج 1 ص 219 گذشت ) ، در اربعين خود نزول آيه مذكوره را در غدير خم از ابن عباس بلفظى كه در ج 1 ص 98 گذشت روايت نموده است .\r\n25 - محمّد محبوب العالم ( مذكور در ج 1 ص 225 ) در تفسير خود ( مشهور به تفسير شاهى ) به شرحى كه نقل از تفسير نظام الدين نيشابورى گذشت حكايت نموده است .\r\n26 - ميرزا محمّد بدخشانى ( مذكور در ج 1 ص 229 ) ، در « مفتاح النجا » گويد :\r\nآياتى كه در شأن امير المؤمنين على بن ابى طالب كرّم اللَّه وجهه نازل شده بسيار زياد است بحدّى كه من نميتوانم احاطه بهمهء آنها حاصل نمايم ، ناچار لبّ لباب ( نخبهء آنها را ) در اين كتاب وارد نمودم ، تا آنجا كه گويد : ابن مردويه ، از زرّ ، از عبد اللَّه رضى اللَّه عنه با دقت در سند آورده كه : ما در عهد و زمان رسول خدا صلى اللَّه عليه و آله اين آيه را چنين قرائت ميكرديم : بكيفيّت و شرحيكه در صفحه 93 از ابن مردويه مذكور شد . سپس از طريق خود از ابى سعيد خدرى آن را روايت نموده و در پايان\r\n","description":"","footnote":"","page_name":" 101 ","page_number":107},
  {"content":"\r\nآن ذكر كرده : سپس نازل شد : « اليوم أكملت لكم دينكم » ، و روايتى را كه حافظ رسعنى با دقّت در سند آورده ( و در صفحه 98 ذكر شد ) او نيز روايت كرده است .\r\n27 - قاضى شوكانى ، متوفّاى 1250 ( شرح حال او در ج 1 ص 234 گذشت ) در تفسير خود « فتح القدير » ج 3 ص 57 گويد : ابن ابى حاتم ، و ابن مردويه و ابن عساكر ، با دقت در سند از ابى سعيد خدرى روايت كرده‌اند كه گفت : اين آيه * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * در روز غدير دربارهء عليّ بن أبي طالب رضى اللَّه عنه بر رسول خدا صلى اللَّه عليه و آله نازل گرديد ، و ابن مردويه با دقت در سند از ابن مسعود روايت كرده كه : ما در عهد رسول خدا صلى اللَّه عليه و آله چنين قرائت مينموديم :\r\nيا ايها الرسول بلغ ما انزل اليك من ربك - ان عليا مولى المؤمنين - و ان لم تفعل فما بلغت رسالته ، و الله يعصمك من الناس .\r\n28 - سيد شهاب الدين آلوسى ، شافعى ، بغدادى ، متوفّاى 1270 ( شرح حال او در ج 1 ص 234 گذشت ) ، در ج 2 « روح المعانى » ص 348 گويد : شيعه چنين پندارد ( معتقد است ) ( 1 ) كه مراد آيه از - آنچه كه خدا به تو نازل فرموده است ، خلافت على كرّم اللَّه وجهه مىباشد ، چه ، آنان ( شيعه ) باسنادهاشان از ابى جعفر و ابى عبد اللَّه رضى اللَّه عنهما روايت كرده‌اند كه : خداى تعالى وحى فرمود به پيغمبرش كه على كرّم اللَّه تعالى وجهه را بجانشينى خود معرّفى و اعلام نمايد ، و آن حضرت ميترسيد كه اين امر بر جماعتى از اصحابش سخت\r\n\r\n","description":"","footnote":"\r\n( 1 ) اين جمله از گفتار آلوسى مشعر بر اين نيست كه روايات نزول آيه مذكوره در شأن على عليه السلام اختصاص به شيعه دارد ! چه آنكه خود نامبرده بعدا اعتراف كرده بروايت اهل سنت و قسمتى هم از روايات مربوطه به آن را ذكر كرده ، بلى چيزيرا كه آلوسى نسبت به شيعه و پندار و اعتقاد شيعه داده اينست كه اين آيه كريمه خلافت امير المؤمنين عليه السلام را مىرساند و چون ما در آينده در پيرامون دلالت اين آيه بر امر مذكور بحث خواهيم نمود ، فعلا با نامبرده مقابله و محاجه نميكنيم و قريبا به آنچه حقيقت حال را ثابت و سخن مخالف را قطع و فصل خواهد نمود انشا اللَّه تعالى واقف خواهيد شد .\r\n","page_name":" 102 ","page_number":108},
  {"content":"\r\nو دشوار باشد ، پس خداوند براى تشجيع او بكاريكه مأمور است اين آيه را نازل فرمود ، و از ابن عبّاس روايت شده كه : اين آيه دربارهء على كرم اللَّه وجهه نازل شد زمانى كه خدا رسولش را امر فرمود كه مردم را بولايت او ( على عليه السّلام ) آگاه فرمايد ، پس آنحضرت انديشه نمود از اينكه مردم بگويند از پسر عم خود هوادارى كرد و او را به اين امر سرزنش و نكوهش نمايند ، پس خداى متعال اين آيه را وحى فرمود ، پس آنحضرت به پا خاست و ولايت او را اعلام داشت در روز غدير خم و دست او را گرفت و فرمود : من كنت مولاه فعلى مولاه ، اللهم وال من والاه ، و عاد من عاداه .\r\nو جلال الدين سيوطى در « الدر المنثور » با دقت در اسناد از ابن ابى حاتم ، و ابن مردويه ، و ابن عساكر آورده كه آنها از ابى سعيد خدرى روايت نموده‌اند كه گفت : اين آيه روز غدير خم در شأن عليّ بن أبى طالب كرّم اللَّه وجهه برسول خدا صلى اللَّه عليه و آله نازل شد ، و ابن مردويه با دقت در سند از ابن مسعود آورده كه او گفت :\r\nما در عهد رسول خدا صلَّى اللَّه عليه و آله اين آيه را چنين قرائت مىنموديم :\r\nيا ايها الرسول بلغ ما انزل اليك من ربك - ان عليّا ولى المؤمنين - و ان لم تفعل فما بلغت رسالته .\r\n29 - شيخ سليمان قندوزى ، حنفى متوفّاى 1293 ( شرح حال او در ج 1 ص 235 مذكور است ) ، در « ينابيع الموده » ص 120 گويد : ثعلبى با دقّت در سند از ابى صالح ، از ابن عباس و از محمّد بن على ( باقر ) رضى اللَّه عنهما روايت نموده كه :\r\nاين آيه دربارهء على عليه السّلام نازل شده ، حموينى نيز در « فرائد السمطين » از ابى هريره و همچنين مالكى در « فصول المهمّه » از ابى سعيد خدرى با دقّت در اسناد روايت نموده‌اند ، كه : اين آيه روز غدير خم دربارهء على عليه السّلام نازل شده . شيخ محيى الدين نووى آن را چنين ذكر نموده .\r\n30 - شيخ محمّد عبده مصرى متوفّاى 1323 ( شرح حال او در ج 1 صفحه 237 گذشت ) در ج 6 تفسير « المنار » ص 463 گويد : ابن ابى حاتم ، و ابن مردويه ،\r\n","description":"","footnote":"","page_name":" 103 ","page_number":109},
  {"content":"\r\nو ابن عساكر ، از ابى سعيد خدرى روايت نموده‌اند كه آيه مزبور در روز غدير خم دربارهء على عليه السّلام نازل شده .\r\nحق سخن - اين بود آنچه در اين مقام از احاديث و اقوال ( علماء و مفسرين اهل سنّت ) داير بنزول آيه تبليغ در شأن على بن ابى طالب عليه السّلام تتبع و ذكر آن براى ما مقدور افتاد ، آنها كه دامنهء نقل خود را توسعه داده‌اند ، وجوه ديگرى در مورد نزول آيه مذكوره ذكر نموده‌اند ، نخستين كسى كه ما او را شناخته‌ايم كه وجوه ديگرى براى نزول آيه ذكر كرده ، طبرى است كه در ج 6 تفسيرش ص 198 بدان پرداخته و سپس متاخرين از او پيروى كرده‌اند و بالنهايه فخر رازى اقوال شأن نزول آيه را به نه قول رسانده و دهمين آنها آن بود كه ما در اين كتاب ذكر نموديم .\r\nامّا وجهى را كه طبرى ( در شأن نزول آيه مزبور ) ذكر نموده از ابن عباس آورده كه او گفت : يعنى اگر كتمان كنى آيه اى را از آنچه نازل شده است بر تو از طرف پروردگارت ، تبليغ نكرده اى رسالت مرا . و اين قول و وجه با نزول آيه مذكوره در داستان غدير منافاتى ندارد ، خواه لفظ ( آية ) را در قول ابن عباس ( اگر كتمان كنى آيه را ) نكرهء محض بگيريم ، و يا نكرهء تخصيص داده شده ، و بنا بر اينكه نكرهء تخصيص داده شده بگيريم ، مراد همان معنائى استكه ما بوسيله آنچه از احاديث و رواياتى كه نقل شد در مقام اثبات آن معنى هستيم ، و بنابر اينكه آن را نكرهء مطلق و محض بگيريم ، در اين صورت : اين جمله « * ( وَإِنْ لَمْ تَفْعَلْ فَما بَلَّغْتَ رِسالَتَه ) * » تأكيدى است در انجام و اجراء چيزى كه امر به تبليغ آن شده منتهى بلفظ مطلق كه هر مصداق و موضوعى را شامل مىشود و بنا بر اين داستان غدير هم يكى از آن مصداقها و موضوعها مىباشد .\r\nو ( قول ديگر ) از قتاده آورده كه وى گفت : به زودى ( خداوند متعال ) بكفايت خود خواهد گرفت پيغمبر صلى اللَّه عليه و آله را ( از بدخواهان و كينه اندوزان ) و او را از كيد آنها نگاه خواهد داشت ، و ( با اين نويد ) او را امر بابلاغ فرمود ، و اين قول هم با\r\n","description":"","footnote":"","page_name":" 104 ","page_number":110},
  {"content":"\r\nآنچه ما ميگوئيم ضدّيت و منافاتى ندارد ، زيرا در اين معنى جز اين منظور نيست كه خداى متعال كفايت كيد دشمن و نگهدارى از سوء نيّت آنها را در تبليغ امرى كه پيغمبر انديشه اختلاف و عدم تمكين امّتش را در آن مينموده تضمين فرموده . و امتناعى ندارد از اينكه آن امر ، همان نصّ غدير باشد ، و با تصريحاتيكه در اين احاديث ( كه ذكر شد ) مشهود است همين معنى متعيّن مىشود .\r\nو از سعيد بن جبير ، و عبد اللَّه بن شقيق ، و محمّد بن كعب قرظى ، و عايشه آورده كه آنان گفتند ( و لفظ روايت از عايشه است ) پيش از نزول آيهء : * ( وَالله يَعْصِمُكَ مِنَ النَّاسِ ) * عدهء از پيغمبر صلى اللَّه عليه و آله حراست مينمودند ، ولى پس از نزول اين آيه پيغمبر صلى اللَّه عليه و آله سر خود را از حجرهء خود بيرون كرد و بمردم ( نگهبانان و حراست كنندگان خود ) فرمود : برگرديد ( يعنى برويد ، ديگر نيازى به نگهبانى و حراست شما ندارم ) زيرا خداوند مرا نگهدارى فرمود .\r\nدر اين قول نيز ، جز اينكه پس از نزول وعدهء نگهدارى خداوند ، پيغمبر صلى اللَّه عليه و آله نگهبانان خود را ( از پيرامون جايگاه خود ) متفرّق ساخت ، چيز ديگرى وجود ندارد و متعرّض هيچگونه امرى كه پيغمبر صلى اللَّه عليه و آله بدان جهت ترس و انديشه برانگيختن مردم را در اين داستان و يا بطور مطلق ، داشته ، نمىباشد ، و امتناعى ندارد از اينكه اين امر همان داستان و مسئلهء غدير باشد ، و از طرفى روايات مذكورهء در اين كتاب و غير آن همين امر را تأييد و تعيين مىكند .\r\nو طبرى در سبب نزول آيه نيز از قرظى ذكر نموده كه : پيغمبر صلى اللَّه عليه و آله هر وقت بمنزلى فرود مىآمد اصحاب آنحضرت درخت سايه دارى انتخاب ميكردند كه پيغمبر صلى اللَّه عليه و آله خواب نيمروز را در زير آن درخت بياسايد ، روزى هنگام آسايش پيغمبر ، عربى صحرائى آمد و شمشير خود را كشيد و گفت : چه كسى تو را از ( جملهء ) من مانع خواهد شد ؟ پيغمبر صلى اللَّه عليه و آله فرمود خدا : در اين هنگام دست آن عرب لرزيد و شمشير از دست او افتاد ، راوى گويد عرب مزبور در آن حال ( با وضعى غير عادى ) آنقدر\r\n","description":"","footnote":"","page_name":" 105 ","page_number":111},
  {"content":"\r\nسر خود را بدرخت كوبيد تا مغز او متلاشى گشت ، پس خداى متعال نازل فرمود :\r\n* ( وَالله يَعْصِمُكَ مِنَ النَّاسِ . . ) * تا آخر . و اين روايت تناقض دارد با آنچه كه قبلا ذكر شد داير باينكه نگهبانان آن جناب را در بر ميگرفتند تا هنگاميكه اين آيه نازل شد ، زيرا بسيار دور از تصور است كه با وجود نگهبانان در پيرامون جايگاه آن جناب و آويخته بودن شمشير در نزد آنحضرت ، آن عرب صحرائى هنگامى كه آن جناب با چنين وضعى استراحت فرموده بتواند بسوى آنحضرت راه بيابد ؟ ! علاوه بر اين ، قبول چنين واقعهء مستلزم اينست كه آيهء مذكوره بطور پراكنده و متفرق نازل شده باشد ، زيرا ، اين روايت تصريح دارد كه آنچه بعد از داستان آنعرب صحرائى نازل شد ، فقط اين جملهء از قول خداى تعالى بود : * ( وَالله يَعْصِمُكَ مِنَ النَّاسِ ) * ، و بين اين داستان با صدر آيه * ( يا أَيُّهَا الرَّسُولُ بَلِّغْ . . . ) * اه سنخيّت و مناسبتى وجود ندارد و با چنين كيفيّتى پذيرش چنين قولى ( در سبب نزول آيه مزبور ) كه قرظى به تنهائى آن را روايت كرده دشوار و مشكل است ، و بعيد و محال نيست كه داستان آمدن عرب صحرائى از جملهء اتفاقاتى باشد كه در پيرامون نصّ غدير و نزول آيه بوجود آمده باشد و راويان ساده لوح ( بدون توجه و دقت در جهات لازم ) پنداشته باشند كه اين آيه براى خاطر موضوع اعرابى ( كه يك موضوع فرعى و اتفاقى بوده ) نازل شده است ! ! در حالتى كه سبب بزرگتر و مهمترى براى نزول آن وجود داشته و آن امر ولايت كبرى بوده ، و گرنه اين حادثه ( بفرض وقوع ) حادثه مهمّى نبوده كه براى خاطر آن آيه اى نازل گردد ؟ ! و چه بسيار نظاير اين امر اتفاق افتاده كه مورد اهميّت و توجه قرار نگرفته ، منتهى چنين اتفاقى ( بفرض وقوع و صحّت ) چون مقارن با نصّ ولايت على عليه السّلام اتفاق افتاده اشخاص بسيط و ساده لوح را بچنين وهم و پندارى افكنده است ! ! !\r\nو طبرى از ابن جريج روايت نموده كه : پيغمبر صلى اللَّه عليه و آله از قريش انديشناك بود ، چون اين آيه * ( وَالله يَعْصِمُكَ مِنَ النَّاسِ ) * نازل شد ، آنحضرت دراز كشيد و دو يا سه بار فرمود : هر كس ارادهء خوار كردن مرا نموده بيايد . و چه مانعى دارد كه\r\n","description":"","footnote":"","page_name":" 106 ","page_number":112},
  {"content":"\r\nآن امرى كه رسول خدا صلى اللَّه عليه و آله براى خاطر آن امر از قريش انديشناك بود همان نص خلافت باشد ، چنان كه احاديث و روايات مذكوره بتفصيل بدان اشعار نموده ، پس بنابراين ، اين روايت هم با آنچه كه ما ميگوئيم ضديت و منافاتى نخواهد داشت ؟ ! !\r\nو طبرى به چهار سند از عايشه روايت نموده كه گفت : هر كس گمان كند كه محمّد صلى اللَّه عليه و آله امرى از كتاب خدا را كتمان نموده ، هر آينه بهتان و افتراى بزرگى بخداى متعال مرتكب گشته ، در حالى كه خداى متعال فرمايد : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * و عايشه با گفتار اين مطلب در صدد بيان سبب نزول نبوده ، فقط به اين آيه كريمه استدلال نموده است باينكه پيغمبر صلى اللَّه عليه و آله نسبت بامر تبليغ نهايت مراقبت و اهتمام را فرموده و هيچ آيه اى را از كتاب خدا فرو گذار ننموده مگر آنكه آن را ابلاغ و توضيح و بيان كرده و اين مطلبى است كه بهيچوجه در خور شك و ترديد نبوده ، و ما نيز قائل به آن هستيم چه قبل از نزول آيهء مذكوره و چه بعد از آن .\r\nو امّا ، آنچه را كه رازى در جلد 3 تفسيرش در صفحه 635 از وجوه ده گانه ( اقوال مربوط به اسباب نزول آيه مذكوره ) - گرد آورده ( 1 ) و نصّ غدير را دهمين\r\n\r\n","description":"","footnote":"\r\n( 1 ) وجوه دهگانهء كه فخر رازى در اسباب نزول آيه مزبور ( آيهء تبليغ ) در تفسير خود آورده بطور خلاصه از اينقرار است :\r\n1 - اين آيه در داستان رجم و قصاص بر مبناى آنچه در قصه يهود ذكر شده نازل گرديد 2 - در نكوهش و استهزاء يهود بدين اسلام نازل شده .\r\n3 - چونكه آيه تخيير نازل شد * ( يا أَيُّهَا النَّبِيُّ قُلْ لأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَزِينَتَها فَتَعالَيْنَ أُمَتِّعْكُنَّ وَأُسَرِّحْكُنَّ سَراحاً جَمِيلًا سوره احزاب آيهء 30 مفاد آيه چنين است :\r\nاى پيغمبر بگو بزنانت اگر قصد حياة دنيوى و زينت آن را درايد پس بيائيد شما را از آن برخوردار كرده و راه آزادى شما را بطور دلخواه در اختيار شما بگذارم ، پيغمبر مدلول آيهء مزبور را بزنان خود معرفى نكرد از ترس اينكه مبادا پس از وقوف به تخيير دنيا را اختيار كنند در نتيجه اين آيه نازل شد .\r\n4 - در امر زيد و زينب نازل شد .\r\n5 - در مورد جهاد نازل شده زيرا گاه رسول خدا صلى اللَّه عليه و آله از تحريض منافقين بجهاد خوددارى مينمود .\r\n6 - پيغمبر از نكوهش خدايان ثنوىها كه قائل به دو خدا بودند ساكت شد ، پس اين آيه نازل شد .\r\n7 - در حجة الوداع بعد از بيان شرايع و مناسك بمردم فرمود : آيا ابلاغ كردم ؟ گفتند :\r\nبلى ، پيغمبر عرض كرد : بار خدايا ، گواه باش ، پس اين آيه نازل شد .\r\n8 - درباره عرب صحرائى نازل شد كه در زير درخت آهنگ كشتن پيغمبر صلى اللَّه عليه و آله را نموده بود .\r\n9 - پيغمبر از قريش و يهود و نصارى انديشناك بود لذا خداى متعال بوسيلهء اين آيه هيبت آنان را از قلب او زائل فرمود ! 10 - در داستان غدير نازل شده .\r\n","page_name":" 107 ","page_number":113},
  {"content":"\r\nآنها قرار داده و داستان عرب صحرائى مذكور در تفسير طبرى را هشتمين آنها قرار داده و انديشه از قريش را با افزايش يهود و نصارى بر آن نهمين اقوال مربوط به آن قرار داده ( در حالتى كه حق سخن را درباره دو قول مذكور دانستيد ) ، اقوال مذكوره مبتنى و متكى بر رواياتى است مرسل كه سندهاى طريق آن مقطوع و گويندهء آن غير معلوم است !\r\nو لذا در تفسير نظام الدين نيشابورى تمام آن اقوال به قيل ( يعنى : گفته شده ! ) نسبت داده شده است و نامبرده ( نيشابورى ) روايتى را كه شامل نصّ ولايت است اوّل وجوه و اقوال مذكوره قرار داده و آن را به ابن عباس و براء بن عازب و ابى سعيد خدرى و محمّد بن على عليهما السّلام نسبت داده است . و طبرى كه خود مقدّمتر و داناتر به اين شئون بوده وجوه مذكوره را رأسا به حساب نياورده و هر چند حديث ولايت را نيز ذكر ننموده ، ليكن كتاب جداگانه در آن تاليف نموده و حديث ولايت را بهفتاد و اند طريق آورده چنان كه در پيش ، از او و از كسى كه آن را به او نسبت داده ياد شد ، و در آنجا طبرى نزول آيهء مذكور را در آن هنگام ( هنگام اعلام و نص بولايت على عليه السّلام ) باسنادش از زيد بن ارقم روايت نموده . و خود رازى معتبر نشمرده است از وجوه مذكوره مگر آنچه را كه در ميان وجه نهم بر روايت طبرى افزوده و گفته كه\r\n","description":"","footnote":"","page_name":" 108 ","page_number":114},
  {"content":"\r\nپيغمبر از يهود و نصارى انديشناك بود و به زودى بحقيقت حال در اين امر واقف خواهيد شد .\r\nبنابر مراتب مسطوره ، وجوه نامبرده صلاحيت آن را ندارد كه مورد اعتماد قرار گيرد و در خور آن نيست كه با احاديث معتبرهء سابق الذكر كه دانشمندان بزرگ مانند طبرى ، و ابن ابى حاتم ، و ابن مردويه ، و ابن عساكر ، و ابى نعيم ، و ابى اسحق ثعلبى ، و واحدى ، و سجستانى ، و حسكانى ، و نطنزى ، و رسعنى ، و غير آنها با اسنادهاى بهم پيوسته آنها را روايت نموده‌اند - مقابله و معادله نمايد ، آيا نسبت بحديثى كه اين پيشوايان معتبر ميدانند جز تصديق بحقيقت آن چه گمان ديگرى ميتوان نمود ؟ ! مضافا بر آنچه گفته شد ، اصولا در بعض وجوه ( كه در سبب نزول « آيه تبليغ » رازى ذكر نموده ) . دلائل ساختگى آشكار و نمايان است ، چه آنكه سياق آيه با وجوهى كه بعنوان سبب نزول ذكر شده ملايمت و مناسبتى ندارد ! بنا به تمام وجوه ( نه گانهء مذكوره ) دور نيست كه تفسير برأى باشد ، يا استحساناتى است فرضى كه فاقد دليل است ، يا مقصود ايجاد موانع زيادى است در برابر حديث ولايت ، تا نيروى آن حقيقت ( با القاء اين گونه اوهام ) درهم شكسته شود و جانب تصديق به اين امر خطير ضعيف و زبون گردد ! در حالى كه خداى متعال ابا و امتناع دارد ( از حصول مقصود بد انديشان ) تا آنجا كه نور خود را تمام و جلوه گر فرمايد . .\r\nرازى بعد از ذكر و تعداد وجوه ( دهگانه داير باسباب نزول آيهء تبليغ ) گويد :\r\nبدان كه اين روايات اگر چه بسيار است ، ولى اولى اينست كه مدلول آيه حمل شود بر اينكه خداى تعالى پيغمبر صلى اللَّه عليه و آله را از مكر يهود و نصارى ايمن ساخت و او را امر فرمود كه بدون انديشه از آنان تبليغ خود را ظاهر سازد ، و رجحان اين نظر از اين جهت است كه بحث و سخن بسيارى قبل از اين آيه و بعد از آن با يهود و نصارى جريان دارد ، لذا ديگر روا نيست كه اين يك آيه در بين مطالب قبل و بعد\r\n","description":"","footnote":"","page_name":" 109 ","page_number":115},
  {"content":"\r\nآن مربوط به موضوع ديگرى باشد كه از مطالب قبل و بعد بيگانه و بى ارتباط گردد ! . . . آه\r\nو شما خوانندهء ( گرامى ) مىبينيد كه اين ترجيح رازى نسبت به اين وجه صرف استنباطى است كه او با استفادهء از سياق آيات نموده بدون اينكه مستندى از روايتى داشته باشد ، و ما پس از دانستن اين اصل كه : ترتيب ذكر آيات نوعا غير از ترتيب نزول آنها است ، ديگر در مقابل نقل صحيح مراعات سياق آيات براى ما مهم نخواهد بود ، و با ملاحظهء ترتيب نزول سوره هائى كه با ترتيب آنها در قرآن مخالفت دارد مزيد اطمينان به اين امر حاصل خواهد شد و وجود آياتى كه در مكَّه نازل شده در سوره هائى كه در مدينه نازل شده و بالعكس ، مؤيّد اين موضوع است ، سيوطى در جلد 1 « الاتقان » صفحه 24 چنين نگاشته :\r\nفصل : اجماع و نصوص مترادفه بر اين امر قايم است كه : ترتيب آيات ( قرآن ) توقيفى است ، و شبهه در اين امر نيست ، اما اجماع به اين امر : عدهء از علماء تفسير از جمله ، زركشى در « البرهان » و ابو جعفر بن زبير در « مناسبات » اين مطلب را نقل كرده‌اند ، و عبارت ابن زبير اين است : ترتيب آيات ( قرآن ) در سوره‌هاى آنها بتوقيف و امر و اعلام ( پيغمبر صلى اللَّه عليه و آله ) واقع گشته ، بدون اينكه در اين موضوع خلافى بين مسلمين باشد ، سپس نصوصى را ذكر كرده بر اينكه : رسول خدا صلى اللَّه عليه و آله آنچه را كه از قرآن بر او نازل ميشد به همين ترتيبى كه هم اكنون در مصحفهاى ما ( قرآن ) مثبت است باصحاب خود تعليم ميفرمود و تعليم او بدين نحو بتوقيف و اعلام جبرئيل عليه السّلام بود كه هنگام نزول هر آيه بيان ميداشت كه جاى نوشتن اين آيه در عقب فلان آيه در فلان سوره است . . . اه .\r\nعلاوه بر آنچه ذكر شد ، اصولا انديشه و ترس پيغمبر صلى اللَّه عليه و آله از يهود و نصارى بمقتضاى اوضاع و احوال مىبايستى در اوايل بعثت آن جناب باشد و يا لا اقل كمى بعد از هجرت ، نه در اواخر دوران آنحضرت ! يعنى در موقعى كه دولتهاى عالم ( در اثر نيرو و تفوّق اسلام و مسلمين ) تهديد ميشدند ، و امم مختلفه جهان از او ( و\r\n","description":"","footnote":"","page_name":" 110 ","page_number":116},
  {"content":"\r\nپيشرفت امرش ) ترسناك بودند ، و هنگاميكه خيبر را فتح كرده بود و بنى قريضه و بنى النظير را ( كه مهم ترين طوايف يهود بودند ) پراكنده و مستأصل نموده بوده ، و چهره‌ها بسوى او نگران و گردنكشان در مقابل او خواه ناخواه تسليم و خاضع شده بودند ، چه حجة الوداع در اين اوان انجام يافت و اين آيه هم چنان كه از احاديث سابق الذكر دانستيد در آن ( حجة الوداع ) نازل شده . و قرطبى در جلد 6 تفسيرش صفحه 30 اجماع مفسرين را اعلام و تصريح مينمايد باينكه سورهء مائده ( كه آيه تبليغ در سورهء مزبور است ) در مدينه نازل گشته ، سپس از ( نقاش ) نقل مىكند كه در سال حديبيه ( سال ششم از هجرت ) نازل شده و بدنبال آن اين جمله را از ابن العربى نقل مىكند كه اين حديث ساختگى است و براى هيچ مسلمى روا نيست كه اعتقاد به آن بنمايد ! . . تا آنجا كه گويد : و از همين سوره بعضى در حجة الوداع نازل شده و بعضى ديگر در سال فتح ( مكَّه ) و آن ، اين آيه است : * ( وَلا يَجْرِمَنَّكُمْ شَنَآنُ قَوْمٍ ، . . . تا آخر آيه ، و آنچه بعد از هجرت نازل شده مدنى است يعنى در مدينه نازل شده اعم از اينكه در خود مدينه نازل شده باشد يا در يكى از سفرها ، و تنها آياتى مكى ناميده مىشود كه قبل از هجرت نازل شده باشد .\r\nو خازن در جلد 1 تفسيرش صفحه 448 گفته : سورهء مائده - در مدينه نازل شده ، مگر آيه شريفه ، قول خداى تعالى * ( الْيَوْمَ أَكْمَلْتُ لَكُمْ دِينَكُمْ ) * . . .\r\nكه آيه مزبور در عرفه و در ( حجة الوداع ) نازل شده است ، و قرطبى و خازن با دقت در سند از رسول خدا صلى اللَّه عليه و آله روايت كرده‌اند كه در ( حجة الوداع ) فرمود : سورهء مائده از حيث زمان نزول آخرين قسمت قرآن است .\r\nو سيوطى در جلد 1 « الاتقان » صفحه 20 از محمّد بن كعب از طريق ابى عبيد روايت نموده كه : سورهء مائده در ( حجة الوداع ) فيما بين مكه و مدينه نازل شده و در جلد 1 « فضايل القرآن » تأليف ابن ضريس صفحه 11 از محمّد بن عبد اللَّه بن ابى جعفر رازى ، از عمرو بن هارون ، از عثمان بن عطاى خراسانى ، از پدرش ، از ابن عباس ، روايت شده كه : اوّل آيه نازله از قرآن : * ( اقْرَأْ بِاسْمِ رَبِّكَ . . . ) * است ،\r\n","description":"","footnote":"","page_name":" 111 ","page_number":117},
  {"content":"\r\nو بعد از آن : * ( يا أَيُّهَا الْمُزَّمِّلُ . . . ) * و به همين ترتيب تعداد مينمايد : سورهء فتح ، سپس سورهء مائده ، سپس سورهء برائت ، و سورهء برائت را آخرين سوره قلمداد مىكند كه مائده قبل از آن نازل شده است و ابن كثير در جلد 2 تفسيرش صفحه 2 از عبد اللَّه بن عمر روايت كرده كه آخرين سورهء نازله ، سورهء مائده و سوره فتح است ( يعنى سورهء نصر ) و از طريق احمد و حاكم و نسائى از عايشه نقل كرده كه : مائده آخرين سوره ايست كه نازل شده .\r\nپس ، از تمام آنچه ذكر شد ، معلوم مىشود ارزش آنچه كه قرطبى در جلد ششم تفسيرش صفحه 244 روايت نموده ، و سيوطى در « لباب النقول » صفحه 117 از طريق ابن مردويه و طبرانى از ابن عباس ذكر نموده مبنى بر اينكه : ابو طالب همه روزه مردانى از بنى هاشم ميفرستاد كه از پيغمبر صلى اللَّه عليه و آله نگهبانى و حراست نمايند ، تا اينكه اين آيه ( و اللَّه يعصمكن من النّاس ) نازل گرديد پس از نزول اين آيه كه ابو طالب خواست كسانى را براى حراست پيغمبر صلى اللَّه عليه و آله بفرستد ، آن جناب بعمّ خود فرمود : همانا خداوند مرا از ( شرّ ) جنّ و انس حفظ و حراست فرمود ، اين روايت مستلزم آنست كه آيه مزبور در مكه نازل شده باشد ، و اين خبر ( علاوه بر جهاتى كه بيان گرديد ) ناتوانتر از آنست كه بتواند در قبال احاديث گذشته و اجماع سابق و نصوص مفسّرين كه اخيرا ذكر شد مقاومت نمايد .\r\nدنبال و پايان اين گفتگو : قرطبى در جلد 6 تفسيرش صفحه 242 دربارهء قول خداى تعالى : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ ) * : گويد : اين ، يك تأديبى است براى پيغمبر صلى اللَّه عليه و آله و تاديبى است براى دانشمندان از امت او باينكه ، چيزى از امر شريعت خدا را كتمان نكنند ، در حالى كه خداى متعال ميدانست كه پيغمبر او صلى اللَّه عليه و آله چيزى از وحى الهى را كتمان نمينمايد ، و در صحيح مسلم ، از مسروق ، از عايشه روايت شده كه او گفت : هر كه ، به تو حكايت نمود اينكه محمّد صلى اللَّه عليه و آله چيزى از وحى را كتمان فرموده ، بطور تحقيق دروغ گفته ، در حالى كه خداى تعالى ميفرمايد : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . ) * تا آخر آيه\r\n","description":"","footnote":"","page_name":" 112 ","page_number":118},
  {"content":"\r\n( از گفتار مفسّر است ) و خدا زشت گرداند رافضيان را زيرا آنها گفتند كه : آن حضرت چيزى را از وحى الهى كه مورد نياز مردم بود كتمان نمود . . . انتهى و قسطلانى در ج 7 « فتح البارى » ص 101 افترا روى افترا بار آورده گويد : شيعه ميگويند كه : آنحضرت چيزى را بر سبيل تقيه كتمان نمود ! !\r\nاى كاش اين دو نفر ( قرطبى و قسطلاني ) مستند و منشأى براى اين افترائيكه به شيعه بسته‌اند نشان ميدادند خواه دانشمندى كه آن را گفته است يا تأليفى كه آن را در بر داشته يا فرقه اى كه چنين عقيده را به خود بسته باشند بلى اين دو نفر چيزى از اين قبيل نيافتند . و بلكه ، پنداشتند كه در هر چه كه در مورد هر گروهى در هر حال نسبت دهند ، مورد تصديق قرار ميگيرند !\r\nيا پنداشتند كه : شيعه تأليفاتى كه شامل معتقداتشان باشد ندارند تا در مواردى كه نسبتى به آنها داده مىشود مجموعه معتقداتشان مقياسى آشكار باشد براى سنجش و تطبيق نسبتها با آن ! و يا چنين پنداشتند كه نسلهاى بعدى مردانى را نمىپروراند كه با گروه مفترى برابر شوند و به حساب سخنان آنها برسند ناچار ، اين گونه اوهام آنها را واداشته و تشويق نموده كه حسن اشتهار شيعه را با اين گونه افتراها و نسبتهاى ناروا و بى اساس آلوده و دگرگون سازند همانطور كه ديگران يعنى ساير نويسندگان معاند و مفترى را در اين وادى افكنده كه هرگونه ناسزا و ناروائى را عليه شيعه جستجو كنند و عواطف و احساسات مردم بى خبر و غير وارد را عليه آنان تحريك و بهيجان بيندازند و موجبات جدائى اقوام و امم را از آنها فراهم سازند !\r\nآرى ! اين گونه تصورات و پندارهاى ناروا باعث شد كه بىدريغ عنان سخن را رها كرده و بر خلاف واقع عليه گروه شيعه سخن گويند ! بطورى كه گوئى عليه قوم و ملَّتى سخن ميگويند كه منقرض شده‌اند و اثر حياتى و اجتماعى آنها از بين رفته و ديگر مدافعى ندارند ! ! در صورتى كه آنچه اينان گفته و نوشته‌اند حقيقت ندارد و شيعه هرگز چنين جرأتى نداشت كه ساحت مقدس صاحب رسالت را مورد\r\n","description":"","footnote":"","page_name":" 113 ","page_number":119},
  {"content":"\r\nچنين نسبت قرار دهند و كتمان آنچه را كه تبيلغ آن بر آن جناب واجب است درباره حضرتش روا پندارند ! ! مگر آنكه تبليغ مخصوص ظرف معيّنى از زمان و مكان باشد كه وحى الهى اجازهء آشكار ساختن آن را قبل از موعد معين ندهد .\r\nبه خدا ، اگر اين دو مفسر ! در تمام سخنان ياران خود ( ساير مفسرين ) امعان نظر ميكردند و مخصوصا وجوه دهگانه ايرا كه رازى بيان داشته ملاحظه مينمودند از افتراى به شيعه خوددارى ميكردند و بگويندهء سخنانى كه شيعه را به گفتن آنها طعن ميزنند و متّهمشان ميدارند واقف ميشدند ! ! چه ؟ همانطور كه اقوال و وجوه مذكوره نقل شد ، بعضى از آنها ميگويند : آيهء تبليغ دربارهء جهاد نازل شده ، زيرا پيغمبر صلى اللَّه عليه و آله در پاره مواقع از تحريض منافقين بجهاد خوددارى و امساك مينمود ، آنديگرى گويد : هنگامى كه پيغمبر از نكوهش خدايان ثنويها سكوت فرمود ، اين آيه نازل شد ، و آنسومى گويد : هنگامى كه آنحضرت آيه تخيير را از زنان خود ( همانطور كه در صفحه 107 بدان اشعار شد ) كتمان فرمود اين آيه نازل گشت ، بنابر آنچه گفته شد ، چنان كه ملاحظه ميكنيد : نزول آيهء تبليغ بر مبناى اين وجوه و اقوال مشتمل است بر اينكهء پيغمبر صلى اللَّه عليه و آله از انجام مأموريت خود خوددارى نموده ! حاشا و كلَّا ! ! چنين نسبتها از ساحت عظمت و قداست پيغمبر گرامى صلى اللَّه عليه و آله دور است ! .\r\n* ( إِنَّه لَتَذْكِرَةٌ لِلْمُتَّقِينَ ، وَإِنَّا لَنَعْلَمُ أَنَّ مِنْكُمْ مُكَذِّبِينَ ) *\r\nسوره « الحاقه »\r\n","description":"","footnote":"","page_name":" 114 ","page_number":120},
  {"content":"\r\n\r\nاكمال دين بولايت\r\nو از جمله آيات كه در روز غدير در شأن امير المؤمنين عليه السلام نازل شد اين آيه است :\r\n* ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ( 1 ) ) * ( سوره مائده : 3 )\r\nاماميّه بطور عموم و بدون استثناء اتفاق دارند باينكه : اين آيهء كريمه پيرامون نصّ غدير نازل شده است ، بعد از آنكه پيغمبر صلَّى اللَّه عليه و آله و سلَّم بولايت مولاى ما أمير المؤمنين عليه السّلام را با كلماتى روشن و صريح اعلام و اظهار فرمود ، كه در نتيجه ، نصّ آشكار و جلىّ بر اين امر را در بر گرفت بطورى كه صحابهء پيغمبر دانستند و عرب آن را درك و فهم نمودند ، و هر كس كه اين خبر به او رسيد ، بدان استدلال و احتجاج نمود ، و بسيارى از علماء تفسير و پيشوايان فنّ حديث و حافظين آثار از اهل سنّت با اماميّه بر آن اتّفاق نموده‌اند و آن حقيقتى است كه معتبر شناخته شده و نقلى كه در جلد 3 تفسير رازى ، ص 529 از اصحاب آثار ( راويان و مفسّرين ) ثبت گشته آن را تأييد مىنمايد مشعر بر اينكه : پس از نزول اين آيه بر پيغمبر صلى اللَّه عليه و آله آن جناب بيش از هشتاد و يك روز يا هشتاد و دو روز زنده نبود ، و ابو السعود در حاشيهء تفسير رازى جلد 3 ص 523 اين مدت را تعيين كرده ، و مؤرّخين از اهل سنّت ذكر نموده‌اند ( 2 ) كه وفات پيغمبر صلى اللَّه عليه و آله در دوازدهم ربيع الاول بوده و گوئى ، بعد از به حساب نياوردن روز غدير و روز وفات آن جناب يك روز\r\n\r\n","description":"","footnote":"\r\n( 1 ) امروز دين شما را كامل نمودم ، و نعمت خود را بر شما تمام كردم ، و دين اسلام را براى شما دين پسنديده قرار دادم .\r\n( 2 ) به جلد 2 تاريخ كامل صفحهء 134 و امتاع مقريزى صفحه 548 و جلد 6 تاريخ ابن كثير صفحهء 332 ( ابن كثير آن را مشهور بشمار آورده ) و جلد 3 « السيرة الحلبيه » صفحه 382 مراجعه نمائيد .\r\n","page_name":" 115 ","page_number":121},
  {"content":"\r\n( بر سبيل تسامح ) بر آن افزوده شده و در هر صورت ، اين بحقيقت نزديكتر است از قول باينكه : آيهء مزبور در روز عرفه نازل شده كه در صحيح مسلم و صحيح بخارى مذكور گشته ، چه در اين صورت چند روز زياد مينمايد ، مضافا بر نصوص بسيارى كه از اين قول پشتى بانى مينمايد بطوريكه جز تسليم بمفاد آن گزيرى نيست ، تا برسيم به بحث در پيرامون آن .\r\n\r\n( اينك : روايات مربوط بوقت نزول اين آيه )\r\n1 - حافظ ، ابو جعفر ، محمّد بن جرير طبرى متوفاى سال 310 ، در « كتاب الولايه » باسناد خود از زيد بن ارقم در حديثى كه در ص 89 گذشت روايت نموده كه : اين آيهء كريمه روز غدير خم در شأن امير المؤمنين عليه السّلام نازل شده .\r\n2 - حافظ ، ابن مردويه ، اصفهانى ، متوفاى 410 ، از طريق ابى هارون عبدى ، از ابى سعيد خدرى روايت كرده كه : اين آيه در روز غدير خم بر رسول خدا صلى اللَّه عليه و آله نازل گشت ، هنگامى كه فرمود : من كنت مولاه فعلى مولاه و سپس روايت مزبور را از ابى هريره نقل كرده و در آن تصريح شده كه روز مزبور هجدهم ماه ذى الحجة الحرام است يعنى روز بازگشت پيغمبر صلى اللَّه عليه و آله از حجة الوداع - تفسير ابن كثير ، جلد 2 ص 14 .\r\nو سيوطى در جلد 2 « الدرّ المنثور » ص 259 گويد : ابن مردويه و ابن عساكر ( بسند ضعيف ) از ابى سعيد خدرى آورده‌اند كه چون رسول خدا صلى اللَّه عليه و آله در روز غدير خم على عليه السّلام را منصور و ولايت او را اعلام فرمود ، جبرئيل اين آيه را آورد :\r\n* ( الْيَوْمَ أَكْمَلْتُ لَكُمْ دِينَكُمْ . . . ) *\r\nو ابن مردويه ، و خطيب ، و ابن عساكر بسند ضعيف ( 1 ) از ابى هريره روايت كرده‌اند كه گفت : چون روز غدير خم شد ، و آن روز هجدهم ذى الحجة الحرام\r\n\r\n","description":"","footnote":"\r\n( 1 ) قريبا در مبحث روزه داشتن روز عيد غدير صحت اين حديث را خواهيد دانست و اشعار نامبردگان به ضعيف بودن سند حديث موجبى ندارد و حديث واضح و رجال اسناد آن همگى ثقه هستند .\r\n","page_name":" 116 ","page_number":122},
  {"content":"\r\nاست ، پيغمبر صلى اللَّه عليه و آله فرمود :\r\n« من كنت مولاه فعلىّ مولاه »\r\n، سپس خداى تعالى اين آيه را فرستاد : * ( الْيَوْمَ أَكْمَلْتُ لَكُمْ دِينَكُمْ . . . ) * و سيوطى در جلد 1 « الاتقان » ص 31 « از چاپ سال 1360 » به دو طريق از او روايت نامبرده را آورده است .\r\nو بدخشى در « مفتاح النجا » از عبد الرزاق رسعنى از ابن عباس آنچه را كه در ص 98 گذشت ذكر نموده ، سپس گويد : و ابن مردويه از ابى سعيد خدرى رضى اللَّه عنه بمانند آن روايت كرده ، و در پايان آن مذكور است : پس نازل شد :\r\n* ( الْيَوْمَ أَكْمَلْتُ لَكُمْ دِينَكُمْ . . . ) * تا آخر آيه در اين هنگام پيغمبر صلى اللَّه عليه و آله فرمود : « اللَّه اكبر على اكمال الدين و اتمام النعمة و رضى الربّ برسالتى و الولاية لعليّ بن ابي طالب ( 1 ) » و اربلى به همين لفظ آن را در « كشف الغمّة » ص 95 از تفسير او نقل كرده و قطيفى در « الفرقة الناجية » گويد : ابو بكر ابن مردويه حافظ ، باسناد خود كه منتهى بابى سعيد خدرى مىشود روايت نموده كه : پيغمبر صلى اللَّه عليه و آله روزيكه مردم را در غدير خم دعوت فرمود ، امر كرد خار و خاشاك را از زير درخت بر طرف ساختند ، و آن روز پنجشنبه بود ، و مردم را بسوى على عليه السّلام دعوت كرد و دو بازوى على عليه السّلام را گرفت و بلند كرد تا حديّكه مردم سفيدى زير بغل پيغمبر صلى اللَّه عليه و آله را ديدند ، سپس از يكديگر ( پيغمبر صلى اللَّه عليه و آله و على عليه السّلام ) جدا نشدند تا اين آيه نازل شد :\r\n* ( الْيَوْمَ أَكْمَلْتُ لَكُمْ دِينَكُمْ ) * تا آخر آيه پس گفت . . . تا آخر آنچه از ابى نعيم اصفهانى حرف به حرف ميآيد .\r\n3 - حافظ ، ابو نعيم اصفهانى ، متوفاى 430 در كتاب خود ( ما نزل من القرآن فى على عليه السّلام ) روايت نموده گويد : حديث كرد ما را ، محمّد بن احمد بن على بن مخلَّد ( محتسب ، متوفاى 357 ) كه او از محمّد بن عثمان بن ابى شيبه و او از يحيى حمّانى و او از قيس بن ربيع ، و او از ابى هارون عبدى ، از ابى سعيد خدرى رضى اللَّه عنه\r\n\r\n","description":"","footnote":"\r\n( 1 ) يعنى خدا را به بزرگى مىستايم در برابر كامل نمودن دين و تمام كردن نعمت و خوشنودى خدا برسالت من و ولايت على بن ابى طالب .\r\n","page_name":" 117 ","page_number":123},
  {"content":"\r\nروايت نموده كه : پيغمبر صلى اللَّه عليه و آله مردم را در غدير خم بسوى على عليه السّلام دعوت نمود ، بامر آن جناب خار و خاشاك زير درخت بر طرف شد و آن روز پنجشنبه بود ، سپس پيغمبر صلى اللَّه عليه و آله على عليه السّلام را طلبيد و دو بازوى او را گرفت و بلند كرد تا بحدّى كه مردم سفيدى زير بغل رسول خدا را ديدند . سپس آن اجتماع متفرق نشد مگر بعد از نزول اين آيه : * ( الْيَوْمَ أَكْمَلْتُ لَكُمْ دِينَكُمْ ) * تا آخر آيه .\r\nپس رسول خدا صلى اللَّه عليه و آله فرمود :\r\n« اللَّه اكبر على اكمال الدين و اتمام النعمة و رضى الرب برسالتى و بالولاية لعلى من بعدى »\r\nسپس فرمود :\r\nمن كنت مولاه فعلى مولاه ، اللهم وال من والاه ، و عاد من عاداه ، و انصر من نصره ، و اخذل من خذله\r\n. در اين هنگام حسّان عرض كرد : يا رسول اللَّه اجازه فرما درباره على عليه السّلام اشعارى بگويم كه شما آنها را بشنويد ، فرمود : بگو بميمنت و بركت الهى ، پس حسّان برخاست و گفت اى گروه بزرگان قريش من پيرو امر ولايت گفتار خود را بشهادت رسول خدا كه در امر ولايت ممضى و مجرى است اعلام ميدارم ، سپس گفت :\r\n\r\nيناديهم يوم الغدير نبيّهم\r\nبخمّ ، فأسمع بالرسول مناديا\r\nيقول فمن مولاكم و وليّكم\r\nفقالوا و لم يبدوا هناك التعاميا\r\nالهك مولانا و انت وليّنا\r\nو لم ترمنّا فى الولاية عاصيا\r\nفقال له قم يا علىّ فانّنى\r\nرضيتك من بعدى اماما و هاديا\r\nفمن كنت مولاه ، فهذا وليّه\r\nفكونوا له انصار صدق مواليا\r\nهناك دعا اللهم وال وليّه\r\nو كن للذى عادا عليّا معاديا\r\n\r\n( 1 )\r\n\r\n","description":"","footnote":"\r\n( 1 ) يعنى : ندا مىكند آنانرا پيغمبرشان روز غدير در خم چه سزاست نداى پيغمبر را شنفتن ميگويد كيست مولا و ولى شما ؟ همگى گفتند و غفلت نورزيدند : خداى تو مولاى ما و تو ولى ما هستى و در ميان ما از ولايت تو كسى را نمىبينى كه سرپيچى كند پس گفت به دو يا على برخيز كه بعد از خود تو را امام و راهنما پسنديدم پس هر كه من مولاى اويم اين على مولاى اوست پس همگى باشيد ياران صدق و دوستداران او در آنموقع رو به خدا كرد و گفت خدايا دوست دار دوست دارندهء او را و باش براى كسى كه على را دشمن بدارد دشمن .\r\n","page_name":" 118 ","page_number":124},
  {"content":"\r\nو شيخ تابعى - سليم بن قيس هلالى - اين حديث را به همين لفظ در كتاب خود از ابى سعيد خدرى روايت نموده كه گفت : همانا رسول خدا صلى اللَّه عليه و آله مردم را در غدير خم طلبيد و امر فرود آنچه خار و خاشاك در زير درخت بود بر طرف نمودند ، و آن روز پنجشنبه بود ، سپس مردم را بسوى خود خواند و بازوى على بن ابى طالب عليه السّلام را گرفت و بلند كرد تا حدّى كه سفيدى زير بغل رسول خدا صلى اللَّه عليه و آله را ديدم . . .\r\nتا پايان روايت بلفظى كه ذكر شد .\r\n4 - حافظ ، ابو بكر ، خطيب بغدادى ، متوفاى 463 ، در تاريخ خود ، جلد 8 ص 290 از عبد اللَّه بن على بن محمّد بن بشران ، از حافظ ، على بن عمر دار قطنى ، از حبشون خلال ، از على بن سعيد رملى ، از ضمره ، از ابن شوذب ، از مطر ورّاق ، از ابن حوشب ، از ابى هريره ، روايت نموده ، از رسول خدا صلى اللَّه عليه و آله -\r\nو از احمد بن عبد اللَّه نيرى ، از على بن سعيد ، از ضمره ، از ابن شوذب ، از مطر ، از ابن حوشب ، از ابى هريره ، از پيغمبر صلى اللَّه عليه و آله كه فرمود : هر كس روز هجدهم از ذى الحجة الحرام را روزه بدارد ، خداوند روزهء شصت ماه براى او مينويسد ، و آن روز غدير خم است هنگامى كه پيغمبر صلى اللَّه عليه و آله دست على بن ابى طالب عليه السّلام را گرفت و فرمود : آيا من بمؤمنين اولى از خودشان نيستم ؟ گفتند :\r\nآرى يا رسول اللَّه . آنحضرت فرمود :\r\n« من كنت مولاه فعلىّ مولاه »\r\nسپس عمر بن خطاب گفت : به به اى پسر ابى طالب ، گرديدى مولاى من و مولاى هر كسى كه مسلم است ، پس خداوند نازل فرمود : * ( الْيَوْمَ أَكْمَلْتُ لَكُمْ دِينَكُمْ ) * . . . تا آخر آيه .\r\n5 - حافظ ، ابو سعيد سجستانى ( 1 ) ، متوفاى 477 در كتاب الولاية باسنادش از يحيى بن عبد الحميد حمّانى كوفى ، از قيس بن ربيع از ابى هارون از ابى سعيد خدرى ، روايت نموده كه چون رسول خدا صلى اللَّه عليه و آله مردم را در غدير خم دعوت فرمود بامر آن جناب خار و خاشاك زير درخت بر طرف شد و آن روز پنجشنبه بود . . . تا\r\n\r\n","description":"","footnote":"\r\n( 1 ) سجستان همان سيستان است .\r\n","page_name":" 119 ","page_number":125},
  {"content":"\r\nآخر حديث بلفظ مذكور در طريق ابى نعيم اصفهانى .\r\n6 - ابو الحسن ابن المغازلي شافعي ، متوفاى 483 در مناقب خود از ابى بكر ، احمد بن محمّد بن طاوان روايت نموده كه گفت : خبر داد ما را ابو الحسين ، احمد بن حسين بن سمّاك ، از ابو محمّد جعفر بن محمّد بن نصير خلدى ، از على بن سعيد بن قتيبهء رملى ، كه گفت خبر داد ضمرة بن ربيعهء قرشى ، از ابن شوذب ، از مطر ورّاق از شهر بن حوشب ، از ابى هريره . . . تا پايان حديث بلفظ مذكور در طريق خطيب بغدادى ( در العمدة صفحه 52 ) و گروه ديگرى نيز آن را ذكر نموده‌اند .\r\n7 - حافظ ، ابو القاسم ، حاكم حسكانى ( شرح حال او در ج 1 ص 184 مذكور است ) گفت : خبر داد ما را : ابو عبد اللَّه شيرازى ، از ابو بكر جرجانى ، از ابو احمد بصرى ، از احمد بن عمّار بن خالد ، از يحيى بن عبد الحميد حمّانى ، از قيس بن ربيع ، از ابى هارون عبدى ، از ابى سعيد خدرى : باينكه چون اين آيه نازل شد : * ( الْيَوْمَ أَكْمَلْتُ لَكُمْ دِينَكُمْ . . . ) * الآية رسول خدا صلى اللَّه عليه و آله فرمود :\r\nالله اكبر على اكمال الدين و اتمام النعمة و رضى الرب برسالتى ، و ولاية على بن ابى طالب من بعدى و فرمود : من كنت مولاه فعلى مولاه اللهم وال من والاه ، و عاد من عاداه ، و انصر من نصره ، و اخذل من خذله .\r\n8 - حافظ ، ابو القاسم ابن عساكر شافعى ، دمشقى ، متوفاى 571 حديث مزبور را بطريق ابن مردويه از ابى سعيد و ابى هريره ( بطوريكه در جلد 2 « الدرّ المنثور » ص 259 مذكور است ، روايت نموده است .\r\n9 - اخطب خطبا ، خوارزمى ، متوفاى 568 در « مناقب » ص 80 گويد :\r\nخبر داد ما را ، سيّد الحفّاظ ، ابو منصور شهردار بن شيرويه بن شهردار ديلمى ، در ضمن آنچه كه از همدان به من نوشت گفت نقل كرده مرا ابو الفتح عبدوس بن عبد اللَّه بن عبدوس همدانى ( بوسيلهء كتابت ) گفت خبر داد مرا عبد اللَّه بن اسحاق بغوى ، از حسن بن عليل غنوى ، از محمّد بن عبد الرحمن زرّاع ، از قيس بن حفص ، از على بن حسن عبدى ، از ابى هارون عبدى ، از ابى سعيد خدرى ، كه گفت :\r\n","description":"","footnote":"","page_name":" 120 ","page_number":126},
  {"content":"\r\nروزيكه پيغمبر صلى اللَّه عليه و آله مردم را در غدير خم طلبيد ، حسب الأمر آن جناب خار و خاشاك زير درخت بر طرف شد ، و آن روز پنجشنبه بود ، سپس مردم را دعوت بسوى على عليه السّلام كرد و بازوى او ( على عليه السّلام ) را گرفت و بلند نمود تا به حدى كه مردم زير بغلهاى پيغمبر صلى اللَّه عليه و آله را ديدند ، ( 1 ) تا اينكه اين آيه نازل شد : * ( الْيَوْمَ أَكْمَلْتُ لَكُمْ دِينَكُمْ . . . ) * الاية ، تا پايان حديث طبق الفاظى كه بطريق ابى نعيم اصفهانى مذكور افتاد .\r\nو در « المناقب » ص 94 باسناد از حافظ احمد بن حسين بيهقى ، از حافظ ابى عبد اللَّه حاكم ، از ابى يعلى زبير بن عبد اللَّه ثورى ، از ابى جعفر احمد بن عبد اللَّه بزّاز از على بن سعيد رملى ، از ضمره ، از ابن شوذب ، از مطر ورّاق روايت نموده تا آخر آنچه كه از خطيب بغدادى نقل شد . از حيث سند و متن حديث .\r\n10 - ابو الفتح نطنزى در كتاب خود « الخصايص العلويّه » از ابى سعيد خدرى بلفظى كه در ج 1 ص 85 گذشت روايت نموده و نيز از ابى سعيد خدرى و جابر انصارى روايت نموده كه گفتند : چون اين آيه : * ( الْيَوْمَ أَكْمَلْتُ لَكُمْ دِينَكُمْ . . . ) *\r\nالآيه نازل شد ، پيغمبر صلى اللَّه عليه و آله فرمود :\r\nالله اكبر على اكمال الدين و اتمام النعمة و رضى الرب برسالتى ، و ولاية على بن ابى طالب بعدى .\r\nو در كتاب مزبور ( خصايص ) باسنادش از امام محمّد باقر عليه السّلام و امام جعفر صادق عليه السّلام مذكور است كه فرمودند : اين آيه ( يعنى آيه تبليغ ) در روز غدير نازل شد و در همان روز نيز اين آيه * ( الْيَوْمَ أَكْمَلْتُ لَكُمْ دِينَكُمْ . . . ) * نازل گرديد ، و از قول حضرت صادق عليه السّلام گويد : معنى اين آيه اينست : امروز دين شما را كامل نمودم بسبب بپاداشتن نگهبان آن و نعمت خود را بر شما تمام كردم - يعنى بسبب\r\n\r\n","description":"","footnote":"\r\n( 1 ) در فرايد السمطين نقل از خوارزمى چنين مذكور است : سپس آن دو پراكنده نشدند تا اين آيه نازل شد ، و در لفظ ديگر از او چنين است : سپس پراكنده نشدند ( آنگروه ) تا اين آيه نازل شد مثل لفظ أبى نعيم .\r\n","page_name":" 121 ","page_number":127},
  {"content":"\r\nولايت ما ، و دين اسلام را براى شما پسنديدم و بدان رضا دادم ، يعنى تسليم شدن نفس نسبت بامر ما و باز در خصايص خود باسنادش از ابى هريره حديث روزه داشتن روز غدير را بلفظى كه بطريق خطيب بغدادى گذشت روايت نموده و در آن نزول آيه ( مزبور ) دربارهء على عليه السّلام در روز غدير مذكور است .\r\n11 - ابو حامد سعد الدين صالحانى ، شهاب الدين احمد در ( توضيح الدلايل - على ترجيح الفضايل ) ذكر نموده : و باسناد مذكور از مجاهد رضى اللَّه عنه روايت شده كه گفت : اين آيه : * ( الْيَوْمَ أَكْمَلْتُ لَكُمْ دِينَكُمْ . . . ) * در غدير خم نازل شد ، و پس از نزول آن رسول خدا صلوة و سلام و بركات خدا بر او و آل او باد فرمود :\r\n« اللَّه اكبر على اكمال الدين و اتمام النعمة و رضى الرّب برسالتى و الولاية لعلىّ »\r\n- صالحانى آن را روايت نموده است ( 1 ) .\r\n12 - ابو المظفّر ، سبط ابن جوزى ، حنفى ، بغدادى ، متوفاى 654 در تذكرهء خود ص 18 روايت را كه خطيب بغدادى با دقت در سند از طريق حافظ ، دار قطنى آورده و در ص 119 ذكر شد ، نقل نموده است .\r\n13 - شيخ الاسلام حموينى حنفى ، متوفاى 722 در باب دوازدهم از « فرايد السمطين » روايت نموده از شيخ تاج الدين ابو طالب على بن حبّ بن عثمان بن عبد اللَّه خازن ، از امام برهان الدين ناصر بن ابى المكارم مطرّزى ( بر سبيل اجازه ) باخبار از امام اخطب خوارزم ابو المؤيّد ، موفق بن احمد مكَّى خوارزمى ، گفت :\r\nخبر داد مرا سيد الحفّاظ در ضمن مكتوبى كه از همدان براى من فرستاد . . . تا آخر روايتى كه از أخطب خطباى خوارزمى ذكر شد ، از سند و متن حديث .\r\nو از سيد الحفّاظ ، ابى منصور شهردار بن شيرويه بن شهردار ديلمى روايت\r\n\r\n","description":"","footnote":"\r\n( 1 ) شهاب الدين در كتاب ( توضيح الدلائل ) خود چنين گويد ، گفت پيشواى دانشمند ، اديب اريب ، آراسته به بزرگواريهاى اخلاقى كسى كه در ميان بزرگان پيشوايان بنام ، ملقب است به ، محى السنه و ناصر الحديث و مجدد الاسلام ، عالم ربانى و عارف سبحانى سعد الدين ابو حامد محمد ابن حسين بن يحيى . صالحانى ، در عبارات برجسته و اشارات دلربا از كتاب خود ، خداى سعى او را بپذيرد و پاس دارد و جايگاه او را بفضلش گرامى بدارد . الخ\r\n","page_name":" 122 ","page_number":128},
  {"content":"\r\nنموده كه گفت : خبر داد مرا حسن بن احمد بن حسن حدّاد معرّى حافظ از احمد بن عبد اللَّه بن احمد ، از محمّد بن احمد ، از محمّد بن عثمان بن ابى شيبه از يحيى حمّانى از قيس بن ربيع ، از ابى هارون عبدى . از ابى سعيد خدرى ، كه : رسول خدا صلى اللَّه عليه و آله مردم را بسوى على عليه السّلام دعوت نمود . . تا آخر حديث بلفظى كه بطريق ابى نعيم در ص 118 عينا ذكر شد ، سپس گفته كه : اين حديثى است كه داراى طرق بسيارى است كه منتهى مىشود به ابى سعيد ، سعد بن مالك خدرى انصارى .\r\n14 - عماد الدين ابن كثير قرشى دمشقى شافعى متوفاى 774 ، در جلد 2 تفسيرش ص 14 از طريق ابن مردويه از ابى سعيد خدرى و ابى هريره روايت نموده كه گفتند :\r\nهمانا اين آيه در روز غدير خم دربارهء على عليه السّلام نازل شده ، و در جلد 5 تاريخش ص 210 حديث مذكور از ابى هريره را بطريق خطيب بغدادى روايت كرده و در اين مورد سخنانى دارد كه بيان آن در موضوع روزهء روز غدير خواهد آمد .\r\n15 - جلال الدين سيوطى شافعى ، متوفاى 911 در جلد 2 « درّ المنثور » ص 259 از طريق ابن مردويه و خطيب و ابن عساكر اين حديث را بلفظى كه در روايت ابن مردويه گذشت روايت نموده .\r\nو در جلد 1 « الاتقان » ص 31 ضمن تعداد آياتى كه در سفر نازل شده گويد :\r\nو از جملهء آنها است : * ( الْيَوْمَ أَكْمَلْتُ لَكُمْ دِينَكُمْ . . . ) * در حديث صحيح از عمر روايت شده كه آيهء مزبور در شام عرفه ( روز جمعه ) سال « حجة الوداع » نازل شده ، براى آن طرق بسيارى است . ليكن ، ابن مردويه با بررسى در طريق از ابى سعيد خدرى روايت نموده كه آيهء مزبور روز غدير خم نازل گشت ، و مانند آن را از ابى هريره روايت نموده و در آن مذكور است كه : آن روز هجدهم « ذى الحجه » هنگام باز گشت پيغمبر صلى اللَّه عليه و آله از « حجة الوداع » بوده و هر دوى آنها صحيح نمىآيد . اه\r\n( ما ميگوئيم ) : اگر مراد او از عدم صحّت ايراد و نكوهش در اسناد است ، اين درست نيست ، زيرا روايت ابى هريره در نزد استادان فنّ حديث صحيح الاسناد شناخته شده و ثقه و مورد اعتماد بودن رجال آن را تصريح كرده‌اند ، و ما بطور\r\n","description":"","footnote":"","page_name":" 123 ","page_number":129},
  {"content":"\r\nتفصيل اين موضوع را در باب روزهء روز غدير بيان خواهيم كرد ، و حديث ابو سعيد ، طرق بسيارى دارد چنان كه در كلام حموينى نقل از كتاب او « فرايد السمطين » گذشت ، علاوه بر اين ، اين روايت اختصاص بابى سعيد و ابى هريره ندارد ، و ضمن مطالب گذشته به خوبى دانستيد كه عين آن را جابر بن عبد اللَّه و مفسّر تابعى مجاهد مكى و امامان حضرت باقر و حضرت صادق عليهما السّلام روايت كرده‌اند و علماء حديث به اين رواة تكيه كرده و در برابر روايت نامبرده تسليم شده‌اند كما اينكه روايت آن از علماء و حافظين حديث مختصّ بابن مردويه نبوده و از خود سيوطى در منثورش شنيديد روايت خطيب و ابن عساكر را و دانستيد كه در « نقل و روايت » اين حديث گروه ديگرى نيز هستند كه با بررسى در سند آن را روايت نموده‌اند ، كه در عداد آنها افرادى است مانند : حاكم نيشابورى و حافظ بيهقى ، و حافظ ابن ابى شيبه ، و حافظ دار قطنى ، و حافظ ديلمى ، و حافظ حداد و غير آنها ، بدون اينكه در آن طعن و انتقادى از طرف يكى از آنان مشهود گردد .\r\nو اگر مراد او عدم صحّت از لحاظ معارض بودن آن با رواياتى استكه حاكى از نزول آيه مزبور در روز عرفه است ؟ در اين صورت ، نامبرده در حكم قطعى ببطلان يكى از دو جانب ، گزافه گوئى نموده ! و بر فرض اينكه جانب ديگر در نظر او رجحان داشته باشد موجب آن نخواهد بود كه بجانب ديگر حكم قطعى ببطلان بدهد چنان كه در مورد تعارض دو حديث مقرّر است ، خصوصا در صورتى كه ممكن باشد جمع بين آن دو باينكه گفته شود : اين آيه دو بار نازل گشته ، چنان كه همين احتمال را ابن جوزى در كتاب خود « تذكره » در ص 18 داده مانند آياتى چند از آيات كريمه كه مكرر نازل شده‌اند ، و از آن جمله است : آيه بسمله كه يك بار در مكَّه و بار ديگر در مدينه نازل شده و غير اين آيه كه ذكر آنها خواهد آمد .\r\nبعلاوه ، داستان نزول آيه مزبور در روز غدير تأييد مىشود به آنچه در پيش از رازى و ابى السعود و غير آن دو اشعار نموديم داير بر اينكه : پيغمبر صلى اللَّه عليه و آله بعد از نزول\r\n","description":"","footnote":"","page_name":" 124 ","page_number":130},
  {"content":"\r\nاين آيه بيش از هشتاد و يك يا دو روز زيست نفرمود ، بصفحهء 115 مراجعه فرمائيد .\r\nو سيوطى در اين تحكم و زور گوئى خود از ابن كثير پيروى كرده : چه نامبرده در جلد 2 تفسيرش ص 14 بعد از ذكر حديث مزبور به دو طريقش گويد : هيچيك از اين دو حديث درست نمىآيد ، بنابر اين او ستمكارتر است ( 1 ) .\r\n16 - ميرزا محمّد بدخشى ، حديث ابن مردويه را بشرحيكه در ص 117 گذشت در « مفتاح النجا » ذكر نموده است .\r\nو پس از تمام اين دلائل و آثار ، آنچه در خور نهايت شگفتى است ، سخن آلوسى است كه در ج 2 « روح المعانى » ص 249 گويد : شيعه از ابى سعيد خدرى آورده‌اند كه : اين آيه پس از فرمايش پيغمبر صلى اللَّه عليه و آله دربارهء على كرّم اللَّه وجهه كه در غدير خم فرمود : من كنت مولاه فعلى مولاه ، نازل شد ، و پس از نزول آن آن جناب فرمود : الله اكبر على اكمال الدين ، و اتمام النعمة ، و رضى الرب برسالتى و ولاية على كرم الله تعالى وجهه بعدى .\r\nو پوشيده نيست كه اين از افتراهاى آنان ( شيعه ) است ، و ركاكت ( ضعف و بى مايگى ) خبر در آغاز امر ، گواه بر اين مطلب است . . . ! ! .\r\nما نميتوانيم احتمال اين را بدهيم كه آلوسى بر طرق اين حديث و راويان آن آگاهى نداشته و بعلَّت جهل و عدم وقوف اين روايت را به شيعه فقط نسبت داده است بلكه انگيزه‌هاى عصبى و كينه توزى او را وادار نموده كه اين حقيقت آشكار را در پرده‌هاى اشتباهكارى و هوچيگرى بپوشاند ، ديگر اين گمان را به خود راه نداده كه كسى باشد و پس از وقوف و اطلاع بر كتب اهل سنّت و روايات آنها با او در آويزد و به حساب فتنه انگيزى او برسد ! !\r\nآيا كسى نيست ، از اين مرد سؤال كند : با شناسائى تو كسانى را از پيشوايان حديث و علماء ، تفسير و حاملين تاريخ از غير گروه شيعه كه حديث مزبور را روايت نموده‌اند ، چگونه روايت مزبور را اختصاص به شيعه دادهء ؟ و با اينكه سلسلهء اسناد\r\n\r\n","description":"","footnote":"\r\n( 1 ) جمله اخير مثلى است ميان عرب كه « و البادى أظلم » .\r\n","page_name":" 125 ","page_number":131},
  {"content":"\r\nاين روايت به ابى هريره و جابر بن عبد اللَّه انصارى و امام باقر و امام صادق عليهما السّلام نيز منتهى گشته چگونه اسناد حديث مزبور را بابى سعيد خدرى مخصوص نموده ؟ ! سپس از او سؤال شود ، ركاكت ( ضعف و بى مايگى ) را كه در حديث مزبور پنداشته و آن را گواه بر اين قرار داده كه حديث مزبور از ساخته‌هاى شيعه است آيا در لفظ حديث وجود دارد ؟ و حال آنكه همزاد ساير احاديثى است كه روايت شده ، و هيچگونه پيچيدگى و ابهامى در آن نيست ، يا اين ركاكت خيالى از ضعفى است كه در اسلوب آن هست ؟ ؟ و يا متضمّن تكلَّفى است در بيان مقصود ؟ و يا تنافرى در تركيب آن وجود دارد در حالى كه بر مجراى موازين عربيّت صرف جارى است ؟ ! و يا اين ركاكت در معناى آن است . در صورتى كه در آن روايت اثرى از اين نوع ركاكت نيست جز آنكه : آنچه در فضيلت امير المؤمنين عليه السّلام روايت شود و هر منقبت و فضيلتى كه بآنجناب نسبت داده شود در نظر آلوسى و بعقيدهء او ركيك و ضعيف و ناپسند است ! ! و اين همان كينه و عصبيّت باطله ايست كه دارنده آن را بوادى هلاكت ميفكند ! ! كاش ميدانستم كه : شيعه اگر روايت صحيحى را نقل نمودند و روايات اهل سنت هم آن را تأييد و پشتيبانى نمود ، چه گناهى مرتكب شده‌اند كه يك ناصبى معاند با اين كيفيت در وادى عداوت عنان خود را سر دهد و با عناد لجوجانه بگويد : اين روايت را شيعه آورده . . . و پوشيده نيست كه اين از مطالب ساخته و بى حقيقت آنها است . . . الخ .\r\nدر حالتى كه براى ما فراهم است كه هم اكنون احاديث ركيك و بىمايهء او را كه كتاب ضخيم او پر است از آن ، در معرض نمايش بگذاريم تا ارباب انصاف و صرافان سخن ، مطالب ضعيف و ركيك را از غير آن تميز دهند ، ولى با چشم پوشى از آن ميگذريم و از راه كرم و فتوت او را وا ميگذاريم . ! !\r\n* ( كَلَّا إِنَّه تَذْكِرَةٌ فَمَنْ شاءَ ذَكَرَه ، وَما يَذْكُرُونَ إِلَّا أَنْ يَشاءَ الله ) *\r\n( سوره مدثر )\r\n","description":"","footnote":"","page_name":" 126 ","page_number":132},
  {"content":"\r\n\r\nعذاب واقع\r\nاز جملهء آيات نازله بعد از نصّ غدير قول خداى تعالى است در سوره « المعارج » * ( سَأَلَ سائِلٌ بِعَذابٍ واقِعٍ لِلْكافِرينَ لَيْسَ لَه دافِعٌ مِنَ الله ذِي الْمَعارِجِ ) * كه علاوه بر اعتقاد شيعه به آن ، جمعى از علماى اهل سنت كه شخصيت شان مورد تصديق است آن را در كتب تفسير و حديث ثبت و ضبط نموده‌اند .\r\nو اينك بذكر نصّ روايات مذكور توجّه كنيد :\r\n1 - حافظ ، ابو عبيد هروى ( كه در سال 223 / 4 در مكَّه در گذشته و شرح حال او در ج 1 ص 147 ذكر شده ) ، در تفسير خود « غريب القرآن » روايت نموده گويد :\r\nپس از آنكه رسول خدا صلى اللَّه عليه و آله در غدير خم تبليغ فرمود آنچه را كه مأمور بدان بود و اين امر در بلاد شايع و منتشر شد ، جابر ( 1 ) بن نضر بن حارث بن كلدهء عبدرى آمد و خطاب به پيغمبر صلى اللَّه عليه و آله نموده گفت : بما از طرف خداوند امر كردى كه گواهى به يگانگى خداوند و رسالت تو بدهيم و نماز و روزه و حج و زكات را امتثال كنيم همه را از تو پذيرفتيم و قبول كرديم ، و تو به اينها اكتفا ننمودى تا اينكه بازوى پسر عمّت را گرفتى و بلند نمودى و او را بر ما برترى دادى و گفتى : من كنت مولاه فعلى مولاه ، آيا اين امر از طرف تو است يا از جانب خداوند ؟ ! رسول خدا صلى اللَّه عليه و آله\r\n\r\n","description":"","footnote":"\r\n( 1 ) در روايت ثعلبى كه خواهد آمد و علما متفقا آن را نقل نموده‌اند ، نام اين شخص « حارث بن نعمان فهرى » ذكر شده ، و بعيد نيست كه : جابر بن نضر مذكور در اين روايت درست باشد ، زيرا امير المؤمنين عليه السلام بامر رسول خدا صلى اللَّه عليه و آله پدر او ( نضر ) را كه روز بدر كبرى اسير شد دست بسته بقتل رسانيد ( بطوريكه شرح آن در ص 130 خواهد آمد ) و مردم در آن روز تازه مسلمان بودند و هنوز از كفر و شرك فاصلهء زيادى نگرفته بودند و بر همين مبنى آتش كينه و خشم در دل آنان بر روى عصبيتهاى دوره جاهليت شعله ور بود !\r\n","page_name":" 127 ","page_number":133},
  {"content":"\r\nفرمود : قسم بخداوندى كه معبودى جز او نيست ، اين امر از جانب خداوند است نامبرده پس از شنيدن اين سخن رو به طرف شتر خود روان شد در حالى كه ميگفت :\r\nبار خدايا ، اگر آنچه محمّد ميگويد راست و حق است بر ما سنگى از آسمان ببار ، و يا عذابى دردناك بما برسان ، هنوز به شتر خود نرسيده بود كه سنگى از فراز بر سر او آمد و از دبر او خارج شد و او را كشت و خداى تعالى اين آيه را نازل فرمود :\r\n* ( سَأَلَ سائِلٌ بِعَذابٍ واقِعٍ . . ) * تا آخر .\r\n2 - ابو بكر نقّاش موصلى بغدادى ( كه در سال 351 در گذشته و شرح حال او در ج 1 ص 172 مذكور است ) در تفسير خود « شفاء الصدور » حديث ابو عبيد مذكور را روايت نموده با اين تفاوت كه نام شخص مزبور را بجاى جابر بن نضر :\r\nحارث بن نعمان فهرى ذكر نموده چنان كه در روايت ثعلبى خواهد آمد و گمان دارم كه اين تصحيح از طرف او باشد .\r\n3 - ابو اسحق ثعلبى نيشابورى ( متوفّاى 427 / 37 ) در تفسير خود « الكشف و البيان » گويد : از سفيان بن عيينه درباره قول خداى تعالى : * ( سَأَلَ سائِلٌ بِعَذابٍ واقِعٍ ) * سؤال شد كه در مورد چه كسى نازل شده ؟ نامبرده بسؤال كننده ( 1 ) گفت مسئله اى را از من پرسيدى كه تا كنون كسى آن را از من نپرسيده ، پدرم از جعفر بن محمّد عليهما السّلام روايت نمود ، و آن جناب از پدرانش ( صلوات اللَّه عليهم ) روايت نمود كه چون رسول خدا صلى اللَّه عليه و آله بغدير خم رسيد پس از گرد آمدن مردم در حالى كه دست على عليه السّلام را گرفته بود به آنها اعلام نموده فرمود :\r\n« من كنت مولاه ، فعليّ مولاه »\r\nپس اين خبر در بلاد شايع و منتشر گشت و به گوش حرث بن نعمان فهرى رسيد . نامبرده نزد رسول خدا صلى اللَّه عليه و آله آمد در حالتى كه بر ناقه اى سوار بود ، تا به ابطح ( 2 ) رسيد ، در آنجا از ناقهء خود فرود آمد و آن را خوابانيد و برسول خدا\r\n\r\n","description":"","footnote":"\r\n( 1 ) در روايت فرات بن ابراهيم كوفى در تفسيرش و در روايت كراجكى در كنز الفوايد مذكور است كه : سؤال كننده حسين بن محمد خارقى بوده .\r\n( 2 ) سخن در پيرامون اين كلمه ( ابطح ) بطور مفصل و مبسوط انشاء اللَّه تعالى خواهد آمد\r\n","page_name":" 128 ","page_number":134},
  {"content":"\r\nصلَّى اللَّه عليه و آله و سلَّم خطاب نمود و گفت : اى محمّد از طرف خداوند ما را امر كردى كه به يكتائى خدا و رسالت تو شهادت دهيم ، قبول كرديم ، و ما را به پنج نماز امر نمودى پذيرفتيم ، و ما را به دادن زكات امر كردى اطاعت كرديم ، و بما امر كردى كه يك ماه روزه بداريم قبول نموديم ، و ما را به حج امر كردى پذيرا شديم ، به اين امور اكتفا ننمودى تا بازوان پسر عمّت را گرفتى و او را بلند كردى و بر ما برترى و فضيلت دادى و گفتى : من كنت مولاه فعلى مولاه ، آيا اين امر از شخص تو است يا اينهم از طرف خداوند است ؟ رسول خدا صلى اللَّه عليه و آله فرمود : قسم به آن خداوندى كه معبودى جز او نيست ، اين امر از طرف خداوند است ، حرث بن نعمان پس از شنيدن سخن پيغمبر صلى اللَّه عليه و آله رو به طرف مركب خود روان شد در حالى كه ميگفت :\r\nبار خدايا اگر آنچه محمّد ميگويد راست و حق است ، بر ما سنكى از آسمان ببار يا عذابى دردناك بر ما نازل كن ، هنوز بمركب خود نرسيده بود كه خداوند سنگى از فراز بر سر او فرود آورد كه از دبر او خارج شد و او را كشت و خداوند اين آيه را نازل فرمود : * ( سَأَلَ سائِلٌ بِعَذابٍ واقِعٍ . . . ) * تا آخر آيات .\r\n4 - حاكم ، ابو القاسم حسكانى ( شرح حال او در ج 1 ص 184 مذكور است ) در كتاب « دعاة الهداة الى أداء حق الموالاة » روايت كرده گويد : بر ابو بكر محمّد بن محمّد صيدلانى قرائت نمودم و بدان اقرار كردم و گفتم حديث نمود شما را ابو محمّد عبد اللَّه بن احمد بن جعفر شيبانى ، از عبد الرحمن بن حسين اسدى ، از ابراهيم بن حسين كسائى ( ابن ديزيل ) از فضل بن دكين ، از سفيان بن سعيد ( ثورى ) ، از منصور ( 1 ) از ربعى از حذيفة بن يمان كه گفت : رسول خدا صلى اللَّه عليه و آله دربارهء على عليه السّلام\r\n\r\n","description":"","footnote":"\r\n( 1 ) منصور بن معتمر بن ربيعه كوفى از ربعى بن حراش روايت مىكند مورد وثوق بودنش اجماعى است در سنهء 132 وفات يافته ، ذهبى در جلد 1 تذكره اش صفحه 127 از او ياد كرده و او را با كلمات : امام . حافظ . حجت ستوده و ربعى بن حراش ابو مريم كوفى متوفاى سال 100 ر 1 ر 4 از رجال صحيح مسلم و صحيح بخارى است ذهبى در جلد 1 تذكره اش صفحه 60 گويد : ثقه و مورد اعتماد بودن او و پيشوائى او و استدلال بروايت او مورد اتفاق است .\r\n","page_name":" 129 ","page_number":135},
  {"content":"\r\nفرمود : من كنت مولاه فهذا على مولاه ، نعمان بن منذر ( اين كلمه تصحيف است ) فهرى گفت : اين چيزى است كه از خود ميگوئى ؟ يا پروردگارت به آن امر كرده ؟ رسول خدا صلى اللَّه عليه و آله فرمود : از خود نميگويم ، بلكه پروردگارم امر فرموده نامبرده گفت : بار پروردگارا : بر ما فرو فرست ( در نسخه‌ها چنين مذكور است ) سنگى را از آسمان ، هنوز بمركب خود نرسيده بود كه سنگى بسوى او آمد و او را خونين نمود و افتاد و مرد ، سپس خداوند اين آيه را نازل فرمود : * ( سَأَلَ سائِلٌ بِعَذابٍ واقِعٍ ) * ( 1 )\r\nو گفت : حديث نمود ما را : ابو عبد اللَّه شيرازى ، از ابو بكر جرجانى ، از ابو احمد بصرى ، از محمّد بن سهل ، از زيد بن اسماعيل وابستهء انصار از محمّد بن ايوب واسطى ، از سفيان بن عيينه ، از جعفر بن محمّد صادق عليهما السّلام از پدرانش عليهم السلام اينكه : چون رسول خدا صلى اللَّه عليه و آله على عليه السّلام را در روز غدير خم منصوب فرمود و گفت : من كنت مولاه فعلى مولاه اين خبر به بلاد منتشر شد ، و نعمان بن حرث فهرى نزد پيغمبر صلى اللَّه عليه و آله آمد و گفت : از طرف خدا بما امر كردى كه به يكتائى خدا و رسالت تو شهادت دهيم و جهاد و حجّ و روزه و نماز و زكات را آوردى و ما قبول كرديم سپس به اين امور اكتفا ننمودى تا اينكه اين پسر را ( منظورش على عليه السّلام است ) منصوب داشتى و گفتى : من كنت مولاه فعلى مولاه ، اين امر آيا از طرف شخص تو است يا امرى است از جانب خداوند ؟ ! رسول خدا صلى اللَّه عليه و آله فرمود : قسم به آن خداوندى كه جز او معبودى نيست ، اين از جانب خداست ، در اين هنگام نعمان بن حرث از نزد پيغمبر صلى اللَّه عليه و آله برگشت و در آن حال ميگفت : بار خدايا اگر اين مطلب حق است بر ما سنگى از آسمان ببار ، پس خداوند سنگى بر سر او فروافكند و او را كشت و اين آيه نازل شد : * ( سَأَلَ سائِلٌ بِعَذابٍ واقِعٍ . . . ) * تا آخر آيات .\r\n5 - ابو بكر ، يحيى قرطبى ، متوفاى 567 ( شرح حال او در صفحه 188 ذكر شد ) ، در تفسير خود در سوره « المعارج » گويد : پس از آنكه پيغمبر صلى اللَّه عليه و آله فرمود :\r\n\r\n","description":"","footnote":"\r\n( 1 ) اسناد اين حديث صحيح و رجال آن همگى ثقه هستند .\r\n","page_name":" 130 ","page_number":136},
  {"content":"\r\nمن كنت مولاه فعلى مولاه نضر بن حارث ( 1 ) برسول خدا صلى اللَّه عليه و آله گفت : بما از طرف خداوند امر بشهادتين فرمودى و ما از تو پذيرفتيم و ما را امر به نماز و زكات نمودى و به اين امور اكتفا نكردى تا اينكه پسر عمّ خود را بر ما برترى دادى ، آيا خدا تو را بدان امر فرمود يا از خود اين كار را نمودى ؟ فرمود : قسم بخداونديكه جز او معبودى نيست ، اين از جانب خدا بود ، نامبرده برگشت در حالى كه ميگفت :\r\nخداوند اگر اين سخن حق است و از جانب تو است بر ما از آسمان سنگى ببار ، پس سنگى بر او افتاد و او را كشت .\r\n6 - شمس الدين ، ابو المظفّر ، سبط ابن جوزى ، حنفى ، متوفّاى 654 در تذكرهء خود صفحه 19 اين روايت را ذكر نموده گويد : اين حديث را ابو اسحق ثعلبى در تفسير خود باسنادش از پيغمبر صلى اللَّه عليه و آله روايت نموده كه چون پيغمبر صلى اللَّه عليه و آله موضوع ولايت على عليه السّلام را اعلام فرمود ، اين خبر به اطراف منتشر و در بلاد شايع شد ، و بحرث بن نعمان فهرى رسيد ، نامبرده بر ناقه اى سوار شد و آمد درب مسجد ( 2 ) ناقهء خود را عقال نمود و آمد تا داخل مسجد شد و در برابر رسول خدا صلى اللَّه عليه و آله زانو به زمين زد و با تصريح بنام خطاب بآنحضرت نموده گفت : همانا تو ما را امر كردى كه شهادت به يكتائى خدا و رسالت تو بدهيم و ما اين را از تو پذيرفتيم و تو ما را امر كردى كه پنج بار در شب و روز نماز كنيم و رمضان را روزه بداريم و خانهء خدا را زيارت كنيم و مال خود را با دادن زكات پاك نمائيم و ما اينها را از تو قبول نموديم .\r\nبه اينها اكتفا نكردى تا بازوان پسر عمّت را گرفتى و بلند نمودى و او را بر مردم برترى و فضيلت دادى ! و گفتى :\r\n« من كنت مولاه ، فعلىّ مولاه »\r\nآيا اين امرى\r\n\r\n","description":"","footnote":"\r\n( 1 ) او نضر بن حارث بن كلدة بن عبد مناف بن كلدار است . و در اين حديث تصحيف ( اشتباه ) وجود دارد ، زيرا نامبرده ( نضر ) در روز بدر كبرى اسير شد و او نسبت برسول خدا عداوت شديدى داشت و پيغمبر امر بكشتن او فرمود و امير المؤمنين عليه السلام او را دست بسته كشت ، بطوريكه در سيرهء ابن هشام در جلد 2 صفحه 286 و تاريخ طبرى جلد 2 صفحه 286 و تاريخ يعقوبى جلد 2 ص 34 و غير اينها مسطور است .\r\n( 2 ) بقرينهء ساير احاديث شايد منظور مسجد پيغمبر صلى اللَّه عليه و آله است در غدير خم\r\n","page_name":" 131 ","page_number":137},
  {"content":"\r\nبوده از طرف خودت و يا از جانب خدا ؟ ! رسول خدا صلى اللَّه عليه و آله در حالى كه چشمانش سرخ شده بود فرمود : قسم بخدائى كه جز او معبودى نيست ، اين از طرف خدا بوده و من پيش خود چنين امرى را ننمودم ، اين سخن را سه بار تكرار فرمود در اين هنگام حرث بر خواست در حالى كه ميگفت : خداوندا ، اگر آنچه محمّد صلى اللَّه عليه و آله ميگويد حق است ، پس سنگى از آسمان بر ما بفرست و يا عذابى دردناك بر ما وارد كن ، گويد : به خدا قسم هنوز به ناقهء خود نرسيده بود كه خداى سنگى از آسمان فرستاد و بر سر او اصابت كرد و از دبر او بيرون شد و نامبرده هلاك گرديد ، و خدا اين آيه را نازل فرمود : * ( سَأَلَ سائِلٌ بِعَذابٍ واقِعٍ . . ) * تا آخر آيات .\r\n7 - شيخ ابراهيم بن عبد اللَّه يمنى وصّابى شافعى در كتاب خود « الاكتفاء في فضل الاربعة الخلفاء » حديث ثعلبى را كه در صفحه 128 ذكر شد روايت نموده است .\r\n8 - شيخ الاسلام حموينى - متوفّاى 722 در « فرايد السمطين » در باب سيزدهم روايت كرده گويد : خبر داد مرا شيخ عماد الدين حافظ بن بدران در شهر نابلس در جمله رواياتى كه اجازه داد كه از او روايت نمايم ، بر سبيل اجازه از قاضى جمال الدين عبد القاسم بن عبد الصمد انصارى بر سبيل اجازه از عبد الجبّار بن محمّد حوارى بيهقى ، بر سبيل اجازه از امام ابى الحسن على بن احمد واحدى كه او گفت : بر استاد بزرگوارمان ابى اسحق ثعلبى در تفسير اين آيه قرائت كردم كه : سفيان بن عيينه از قول خداى تعالى : * ( سَأَلَ سائِلٌ بِعَذابٍ واقِعٍ ) * پرسيده شد كه دربارهء چه كسى نازل شده ؟ گفت . . همان حديث به شرحى كه بلفظ ثعلبى در ص 128 ذكر شد .\r\n9 - شيخ محمّد زرندى ، حنفى ( شرح حال او در ج 1 ص 203 ذكر شد ) اين داستان را در دو كتاب خود « معارج الوصول » و « درر السمطين » ذكر نموده است .\r\n10 - شهاب الدين احمد دولت آبادى متوفاى 849 در كتاب خود « هداية السعداء » در جلوهء دوم از هدايت هشتم روايت نموده كه : رسول خدا صلى اللَّه عليه و آله روزى فرمود : من كنت مولاه فعلى مولاه ، اللهم وال من والاه و عاد من عاداه\r\n","description":"","footnote":"","page_name":" 132 ","page_number":138},
  {"content":"\r\nو انصر من نصره ، و اخذل من خذله ، يكى از كفار ، از جمله خوارج ( 1 ) اين را شنيد ، و آمد نزد پيغمبر صلى اللَّه عليه و آله و گفت : يا محمّد ! آيا اين از جانب تو است يا از طرف خداوند ؟ فرمود : اين از جانب خدا است ، كافر نامبرده از مسجد بيرون شد و در آستانهء در قيام كرد و گفت اگر آنچه محمّد ميگويد حق باشد خدايا فرو آر بر سر من سنگى از آسمان ، راوى گويد پس سنگى بر سر او افتاد و سر او شكست ، پس اين آيه : * ( سَأَلَ سائِلٌ . . . ) * تا آخر نازل شد .\r\n11 - نور الدين بن صباغ مالكى مكَّى متوفاى 855 اين حديث را در كتاب خود « الفصول المهمّه » صفحه 26 روايت نموده است .\r\n12 - سيد نور الدين حسنى سمهودى شافعى متوفاى 911 ( شرح حال او در ج 1 ص 215 ذكر شد ) اين حديث را در « جواهر العقدين » ذكر نموده است .\r\n13 - ابو السعود عمادى ( 2 ) متوفاى 982 ، در جلد 8 تفسيرش ص 292 چنين نگاشته : گفته شده كه او ( يعنى درخواست كنندهء عذاب ) حرث بن نعمان فهرى بوده و جريان امر از اينقرار بوده كه : چون اين گفتار رسول خدا صلى اللَّه عليه و آله به او رسيد كه دربارهء على رضى اللَّه عنه فرمود : من كنت مولاه فعلى مولاه ، گفت : خداوندا ، اگر آنچه محمّد ميگويد حق است بر ما سنگى از آسمان ببار ، بلا درنك خدا سنگى بر او افكند كه بدماغ او اصابت كرد و از عضو زيرين او بيرون شد و در دم جان سپرد .\r\n14 - شمس الدين شربينى قاهرى شافعى متوفاى 977 ( شرح حال او در ج 1 ص 217 ذكر شد ) در جلد 4 تفسيرش ( السراج المنير ) صفحه 364 گويد : در اين كسى كه از خدا طلب عذاب نمود اختلاف است ، ابن عباس گفته كه او : نضر\r\n\r\n","description":"","footnote":"\r\n( 1 ) مراد از خوارج معنى عمومى آنست كه شامل هر آنكسى مىشود كه با حجت زمان خود نبرد كند و با او در رد كردن او ايستادگى كند ، خواه آن حجت پيغمبر باشد و يا خليفهء پيغمبر .\r\n( 2 ) مولى محمد بن محمد بن مصطفى حنفى ، در سال 898 در قريه اى نزديك قسطنطينيه متولد شده علم آموخت و متصدى امر قضاوت و فتوى شد و در دوران تصدى فتوى در سال 982 در قسطنطينيه وفات يافت ، شرح حال او را ابو الفلاح در جلد 8 « شذرات الذهب » صفحهء 398 - 400 ذكر نموده است .\r\n","page_name":" 133 ","page_number":139},
  {"content":"\r\nبن حرث بوده و گفته شده كه او حرث بن نعمان بوده ، و جريان امر چنين بوده كه چون گفتار پيغمبر صلى اللَّه عليه و آله :\r\n« من كنت مولاه فعلىّ مولاه »\r\nبه او رسيد بر ناقهء خود سوار شد تا به ابطح رسيد ، شتر خود را خوابانيد ، سپس خطاب به پيغمبر صلى اللَّه عليه و آله نموده گفت : از جانب خدا بما امر كردى كه به يكتائى خدا و رسالت تو شهادت دهيم و ما از تو قبول كرديم و امر كردى كه پنج نوبت نماز بخوانيم و اموال خود را تزكيه نمائيم پذيرفتيم ، و امر كردى كه همه ساله ماه رمضان را روزه بداريم ، قبول كرديم و ما را امر به حج نمودى قبول كرديم و به اين امور اكتفا ننمودى تا پسر عمّ خود را بر ما برترى دادى ! آيا اين امر از ناحيه تو است يا از جانب خدا ؟ ! پيغمبر صلى اللَّه عليه و آله فرمود : قسم بخدائى كه جز او معبودى نيست ، اين امر جز از جانب خدا نبوده ، حرث برگشته در حالى كه ميگفت : خداوندا ، اگر آنچه محمّد ميگويد حق است ، بر ما از آسمان سنگى ببار يا عذابى دردناك بر ما برسان ، قسم به خداوند هنوز به شتر خود نرسيده بود كه خدا سنگى بر او افكند كه بدماغ او اصابت نمود و از دبرش بيرون شد و او را كشت ، سپس اين آيه نازل شد : * ( سَأَلَ سائِلٌ بِعَذابٍ واقِعٍ ) * . . . تا آخر آيات .\r\n15 - سيد جمال الدين شيرازى متوفاى سال 1000 در كتاب خود ( الاربعين في مناقب امير المؤمنين عليه السّلام ) گويد : حديث سيزدهم از جعفر بن محمّد عليهما السّلام از پدران بزرگوارش عليهم السّلام روايت شده كه : چون رسول خدا صلى اللَّه عليه و آله بغدير خم رسيد ، مردم را طلبيد پس از آنكه جمع شدند ، دست على عليه السّلام را گرفت و فرمود :\r\nمن كنت مولاه ، فعلى مولاه ، اللهم وال من والاه ، و عاد من عاداه ، و انصر من نصره ، و اخذل من خذله ، و أدر الحق معه حيث كان ، ( 1 )\r\nو در روايت ديگر است كه فرمود : اللهم اعنه و اعن به ، و ارحمه و ارحم به ، و انصره و انصر به ( 2 ) اين خبر شايع شد و ببلاد رسيد و از جمله به حرث بن\r\n\r\n","description":"","footnote":"\r\n( 1 ) و حق را با او بگردان هر جا كه او باشد .\r\n( 2 ) خدايا به او كمك فرما و با او به ديگران كمك كن و به دو رحم كن و با او به ديگران رحم آور و به او نصرت كن و با او به ديگران نصرت كن .\r\n","page_name":" 134 ","page_number":140},
  {"content":"\r\nنعمان فهرى رسيد ، نامبرده بر ناقهء خود سوار شد و نزد رسول خدا صلى اللَّه عليه و آله آمد . . .\r\nو اين حديث را تا آخر آنچه ثعلبى گفت آورده است .\r\n16 - شيخ زين الدين مناوى شافعى متوفاى سال 1031 ( شرح حال او در ج 1 ص 221 گذشت ) ، اين داستان را در كتاب خود ( فيض القدير فى شرح الجامع الصغير ) جلد 6 صفحه 218 در شرح حديث ولايت روايت نموده است .\r\n17 - سيد ابن عيد روس حسينى يمنى ، متوفاى سال 1041 ( شرح حال او در ج 1 ص 222 گذشت ) اين داستان را در كتاب خود ( العقد النبوى و السرّ المصطفوى ) ذكر نموده است .\r\n18 - شيخ احمد بن با كثير مكى شافعى متوفاى 1047 ( شرح حال او در ج 1 ص 223 گذشت ) ، اين داستان را در تأليف خود ( وسيلة المآل فى عدّ مناقب الآل ) نقل نموده .\r\n19 - شيخ عبد الرحمن صفورى در ج 2 كتاب خود ( نزهت ) ص 242 حديث قرطبى را روايت نموده است .\r\n20 - شيخ برهان الدين على حلبى ، شافعى ، متوفّاى 1044 در ج 3 ( السيرة الحلبيّه ) ص 302 اين داستان را چنين ذكر كرده :\r\nچون اين گفتار رسول خدا صلى اللَّه عليه و آله : من كنت مولاه فعلى مولاه . در شهرها و اقطار مختلفه شايع و منتشر گشت و به حرث بن نعمان فهرى رسيد ، بمدينه آمد و شتر خود را در مسجد خوابانيد و داخل شد در حالى كه پيغمبر صلى اللَّه عليه و آله نشسته بود و اصحاب او در پيرامونش بودند ، آمد تا مقابل پيغمبر صلى اللَّه عليه و آله زانو به زمين زد و گفت :\r\nيا محمّد . . . تا آخر داستان طبق روايت سبط ابن جوزى كه در ص 131 ذكر شد .\r\n21 - سيد محمود بن محمّد قادرى ، مدنى ، در تأليف خود ( الصراط السوى في مناقب النبيّ صلى اللَّه عليه و آله ) گويد : چندين بار اين گفتار رسول خدا صلى اللَّه عليه و آله من كنت مولاه فعلى مولاه ، نقل و مذكور شد ، گفته‌اند كه : حارث بن نعمان مسلم بود ولى پس از آنكه داستان اين سخن پيغمبر صلى اللَّه عليه و آله را من كنت مولاه فعلى مولاه شنيد ،\r\n","description":"","footnote":"","page_name":" 135 ","page_number":141},
  {"content":"\r\nدر نبوّت پيغمبر صلى اللَّه عليه و آله شك و ترديد نمود ! و سپس گفت : بار خدايا ، اگر آنچه محمّد ميگويد حق است سنگى از آسمان بر ما ببار ، و يا عذاب دردناكى بما برسان ، پس از گفتن اين سخن رفت كه بر راحلهء ( شتر ) خود سوار شود هنوز در حدود دو سه گام به طرف راحلهء خود نرفته بود كه خداوند عز و جل سنگى بر او افكند كه به مغز او اصابت و از دبر او بيرون شد و او را كشت ، و در اين باره خداوند اين آيه را نازل فرمود : * ( سَأَلَ سائِلٌ بِعَذابٍ واقِعٍ . . . ) * تا آخر آيات مربوطه .\r\n22 - شمس الدين حفنى شافعى ، متوفاى 1181 ( شرح حال او در ج 1 ص 230 گذشت ) در شرح جامع صغير سيوطى ج 2 ص 387 در شرح اين سخن پيغمبر صلى اللَّه عليه و آله من كنت مولاه فعلى مولاه ، گويد : چون بعض از اصحاب اين سخن را شنيد ، گفت : آيا براى رسول خدا صلى اللَّه عليه و آله كافى نيست كه ما اداى شهادت ( به يكتائى خدا و رسالت او ) نموديم و نماز را به پا داشتيم و زكات مال خود را داديم . . . تا آخر سخنان او تا آنجا كه گفت : تا بحدّى كه پسر ابي طالب را بر ما برترى داد ، آيا اين امر از شخص تو است ( خطاب به پيغمبر صلى اللَّه عليه و آله ) يا از جانب خدا است ؟ ! پيغمبر صلى اللَّه عليه و آله فرمود : قسم بخداوندى كه معبودى جز او نيست اين امر از جانب خدا است پس اين واقعه دليل است به بزرگى فضل على عليه السّلام .\r\n23 - شيخ محمّد صدر العالم سبط شيخ ابو الرضا ، در كتاب خود « معارج العلى فى مناقب المرتضى » گويد : رسول خدا صلى اللَّه عليه و آله روزى فرمود :\r\nمن كنت مولاه فعلى مولاه ، اللهم وال من والاه ، و عاد من عاداه ، يكى از كفار از جمله خوارج اين سخن را شنيد و نزد پيغمبر صلى اللَّه عليه و آله آمد و خطاب بآنحضرت نموده گفت : آيا اين امر از تو است ؟ يا از جانب خدا است ؟ پيغمبر صلى اللَّه عليه و آله فرمود :\r\nاين از جانب خدا است ، در اين موقع آنشخص كافر از مسجد بيرون شد و بر در مسجد ايستاد و گفت : ( خطاب به خداوند ) اگر آنچه را كه اين ( پيغمبر صلى اللَّه عليه و آله ) ميگويد ، حقّ است ، پس بر ما سنگى از آسمان بفرست ، در اين هنگام سنگى آمد و سر او را در هم كوفت .\r\n","description":"","footnote":"","page_name":" 136 ","page_number":142},
  {"content":"\r\n24 - شيخ محمّد محبوب العالم ، اين داستان را در تفسير خود مشهور به « تفسير شاهى » بيان داشته است .\r\n25 - ابو عبد اللَّه زرقانى مالكى ، متوفاى 1122 در شرح « المواهب اللَّدنيّه » جلد 7 ص 13 اين داستان را حكايت نموده است .\r\n26 - شيخ احمد بن عبد القادر حفظى شافعى در كتاب خود « ذخيرة المآل في شرح عقد جواهر اللآل » اين داستان را ذكر نموده است .\r\n27 - سيد محمّد بن اسماعيل يمانى متوفاى 1182 اين داستان را در كتاب خود « الروضة النديّه في شرح التحفة العلويه » ذكر نموده است .\r\n28 - سيد مؤمن شبلنجى شافعى مدنى ، اين داستان را در كتاب خود « نور الابصار في مناقب آل بيت النبي المختار » ص 78 ذكر نموده است .\r\n29 - استاد شيخ محمّد عبده مصرى متوفاى سال 1323 اين داستان را در تفسير « المنار » جلد 6 ص 464 از ثعلبى نقل و ذكر نموده و سپس با قسمتى از آنچه ابن تيميه بر حديث مزبور ايراد وارد كرده او نيز اشكال نموده كه قريبا بر بطلان و فساد ايراد و اشكال او واقف خواهيد شد .\r\n* ( وَإِنْ تُكَذِّبُوا فَقَدْ كَذَّبَ أُمَمٌ مِنْ قَبْلِكُمْ وَما عَلَى الرَّسُولِ إِلَّا الْبَلاغُ الْمُبِينُ ) *\r\nسوره عنكبوت\r\n","description":"","footnote":"","page_name":" 137 ","page_number":143},
  {"content":"\r\n\r\nيك نظريه در پيرامون حديث مذكور\r\nچنان كه در مطالب گذشته ملاحظه كرديد ، تفسير و حديث درباره سبب نزول آيهء كريمه ( سأل سائل ) متّحد و همآهنگ با هم حقيقت را آشكار كرده و مطابقت نصوص و اسنادهاى متعدّد در اثبات حديث و حصول اطمينان محرز گرديد ، شعراء نيز اين داستان را از قديم الايّام برشته نظم در آورده‌اند ، مانند ابي محمّد عونى غسّانى كه در عداد شعراى قرن چهارم شرح حال و نظم او بيان شده ، از جمله در اين خصوص چنين ميسرايد :\r\n\r\nيقول رسول اللَّه ، هذا لأمّتي\r\nهو اليوم مولى ، ربّ ما قلت فاسمع\r\nفقال جحود ذو شقاق منافق\r\nينادي رسول اللَّه من قلب موجع\r\nأعن ربنا هذا ، ام انت اخترعته ؟\r\nفقال : معاذ اللَّه ، لست بمبدع\r\nفقال عدوّ اللَّه لا همّ إن يكن\r\nكما قال حقّا بي عذابا فأوقع\r\nفعوجل من افق السماء بكفره\r\nبجندلة فانكبّ ثاو بمصرع\r\n\r\nمفاد اجمالى ابيات بالا : هنگاميكه رسول خدا صلى اللَّه عليه و آله ولايت و وصايت امير المؤمنين عليه السّلام را بامّت ابلاغ فرمود ، و خداوند متعال را گواه بر آن گرفت ، منكرى معاند و دورو با قلبى دردناك از حقد و كينه برسول خدا صلى اللَّه عليه و آله خطاب نموده گفت : آيا اين امر از جانب پروردگار است ؟ يا از پيش خود آن را آورده اى ؟ رسول خدا صلى اللَّه عليه و آله فرمود : پناه بر خدا ، من هيچگاه از خود و بميل خود امرى نكرده‌ام ، آن دشمن خدا گفت : بار خدايا اگر آنچه را گفت حق است ، عذاب و شكنجه اى بر من فرست بلا درنگ در قبال ناسپاسى او سنگى از آسمان بر او فرود آمد و در دم بيفتاد و هلاك شد .\r\nو ديگرى در اين باره چنين ميگويد :\r\n","description":"","footnote":"","page_name":" 138 ","page_number":144},
  {"content":"\r\n\r\nو ما جرى لحارث النعمان\r\nفي امره من اوضح البرهان\r\nعلى اختياره لامر الامّه\r\nفمن هناك ساءه و غمّه\r\nحتى اتى النبيّ بالمدينة\r\nمحبنطئا من شدّة الضغينه\r\nو قال ما قال من المقال\r\nفباء بالعذاب و النكال\r\n\r\nمفاد ابيات بالا : و آنچه براى حارث بن نعمان و سرانجام كار او گذشت آشكارترين برهان است ، كه در قبال اختيار رسول خدا صلى اللَّه عليه و آله براى سعادت امّت ( در ابلاغ امر ولايت على عليه السلام ) چنان بدحال و اندوهناك شد ، كه از شدت كينه در هم پيچيد و در مدينه نزد پيغمبر صلى اللَّه عليه و آله آمد و گفت آنچه را كه ( در ترديد و انكار امر ولايت ) گفت و در نتيجه گرفتار انتقام و شكنجه الهى گرديد .\r\n\r\nو ما نه از نزديك و نه از دور نيافتيم كسى را كه در اين داستان طعن يا تكذيبى بنمايد ، جز اينكه در مقابل رجال اسناد آن كه تماما از ثقات هستند همگى اين داستان را قبول و در برابر وقوع آن بى ترديد تمكين كردند ، جز آنچه كه از :\r\nابن تيميّه رسيده است ( 1 ) كه در جلد 4 « منهاج السنّه » ص 13 وجوهى در ابطال حديث مذكور بيان نموده كه نمودارى از بدنهادى و كينه اندوزى او است ، و پيوسته خوى ناپسند او در هر موضوع و مسئله چنين بوده كه تنها او در مقابل فرق مسلمين نسبت باموريكه در نزد همگان مسلَّم بوده در مقام انكار و ماجرا جوئى بر آيد ! ! و ما اينك سخنان او را بطور اختصار بيان نموده و به او پاسخ ميگوئيم :\r\n\r\nوجه اول\r\nهمانا داستان غدير در موقع بازگشت رسول خدا صلى اللَّه عليه و آله از حجّة\r\n\r\n","description":"","footnote":"\r\n( 1 ) ابن تيميه ، آن بازيگر ميدان انكار ضروريات و متجرى در دشنام و بدگوئى بمسلمين و تكفير آنها و گمراه شمردن آنها كه به همين علت از زمانيكه سخنان پوچ و هرزه او منتشر شد تا كنون از طرف بزرگان علماى اهل سنت ! هدف تيرهاى نكوهش و ملامت واقع گشته ! و در اين زمينه براى شما خواننده ( گرامى ) كافى است ، گفتار شوكانى در ج 4 « بدر الطالع » ص 260 كه چنين مينگارد محمد بخارى حنفى ( متوفاى 841 ) تصريح به بدعت گذارى و كفر او نموده و سپس فى المجلس با صراحت لهجه بيان ميداشته كه : هر كس بدون قيد و بطور مطلق ابن تيميه را شيخ الاسلام ( كه بدين لقب معروف است ) بنامد ، او كافر است .\r\n","page_name":" 139 ","page_number":145},
  {"content":"\r\nالوداع بوده مردم بر اين امر اتفاق دارند ، در حالى كه حديث مزبور حكايت از آن دارد كه چون اين خبر در بلاد شايع و منتشر شد حارث بنزد پيغمبر صلى اللَّه عليه و آله آمد در حالى كه آنحضرت در ابطح - مكَّه بود ، و طبيعت حال ايجاب مىكند كه اين امر در مدينه باشد . بنابر اين ، سازندهء اين حديث از تاريخ داستان غدير بى اطلاع و نسبت به آن جاهل بوده است !\r\n\r\nاينك جواب :\r\nاولا آنچه از روايت حلبى در « سيرة الحلبيّة » و سبط ابن جوزى در « تذكره » و شيخ محمّد صدر العالم در « معارج العلى » گذشت اينست كه آمدن شخص مزبور در مسجد بوده - اگر مراد مسجد مدينه باشد - مضافا بر اين ، حلبى تصريح كرده كه در مدينه بوده ، پس معلوم مىشود ابن تيميّه بدون توجّه به اين مطالب شروع به هرزه درائى كرده و داستان مزبور را به صورتى كه پنداشته مورد تكذيب قرار داده است ! .\r\nثانيا اختصاص دادن اين مرد ، ابطح را به حوالى مكَّه در نتيجه عدم توجّه او بحقايق لغوى يا عصبيّت شديد او است كه پرده و حجابى بين او و حقيقت لغوى انداخته و او را از درك و مشاهده معانى لغوى نابينا و در گرداب و ورطه جهل و عناد غوطه ور ساخته ، اين مرد اگر به كتب حديث و شرح لغات و مؤلفات راجعه بشهرها و اماكن و كتب ادبى مراجعه مىنمود . به خوبى بتصريحات اهل فنّ دست مييافت و ميدانست كه آنها كلمه ابطح را به هر وادى و مسيل كه در آن سنگ ريزه و شن وجود دارد اطلاق ميكنند و ضمن اشاره بمصاديق آن كلمه نام از بطحاء مكَّه ( يعنى وادى و مسيل ريگزار آنجا ) مىبرند و نيز درك مينمود كه اين كلمه بر هر مسيل و وادى كه داراى چنين صفتى باشد ( يعنى داراى ريگهاى كوچك و شن باشد ) اطلاق مىشود و هيچ مانعى ندارد كه در اطراف هر شهر و ديار و هر دشت و هامونى مسيل و ريگزار وجود داشته باشد .\r\n","description":"","footnote":"","page_name":" 140 ","page_number":146},
  {"content":"\r\nبخارى در ج 1 صحيح خود صفحه 181 و مسلم هم در ج 1 صحيح خود صفحه 382 از عبد اللَّه بن عمر روايت نموده‌اند كه : رسول خدا صلى اللَّه عليه و آله در بطحاء ذى الحليفه ( يعنى وادى و مسيل ريگزار آنجا ) شتر خود را خوابانيد و نماز كرد ، و در هر دو صحيح مذكور از نافع روايت شده كه : ابن عمر هر زمان كه از حج يا عمره برميگشت در بطحاء ذى الحليفه همانجا كه رسولخدا صلى اللَّه عليه و آله شتر خود را خوابانيده بود ، شتر خود را ميخوابانيد .\r\nو در صحيح مسلم ج 1 ص 382 از عبد اللَّه بن عمر روايت شده كه : رسول خدا صلى اللَّه عليه و آله شبى كه براى خواب و استراحت در ذى الحليفه فرود آمد ، به او گفته شد كه :\r\nشما در بطحاء با بركتى هستيد .\r\nو در امتاع مقريزى و غيره مذكور است كه : پيغمبر صلى اللَّه عليه و آله هنگاميكه از مكَّه بازگشت فرمود ، از منزلگاه ابطح داخل مدينه شد و آنگاه كه در منزلگاه خود در وسط وادى بود به او گفته شد كه : همانا تو در بطحاء مباركى هستى .\r\nو در ج 1 صحيح بخارى ص 175 از ابن عمر روايت شده كه : رسولخدا صلى اللَّه عليه و آله هنگاميكه عمره مىنمود در ذى الحليفه فرود ميآمد و در حجى كه فرمود در زير نوعى از درخت كه سمره ناميده مىشود در محل مسجديكه در ذي الحليفه است نزول فرمود و هر زمان كه از جنگى و غزوهء مراجعت ميفرمود كه در آن راه بود و يا حج يا عمرهء انجام ميداد در بطن وادى فرود ميآمد ، و هر وقت كه از وسط وادى بيرون ميآمد ، در بطحائى كه بر كنار شرقى وادى بود شتر خود را ميخوابانيد و در آنجا منزل ميكرد تا صبح و در آنجا خليجى بود كه عبد اللَّه در آنجا نماز ميگذارد ، و در ميان آن تلَّى از رمل بود كه رسول خدا صلى اللَّه عليه و آله در آنجا نماز ميگذارد و سيل در آن جارى شد به بطحاء ( مسيل ، ريگزار ) . . . تا آخر حديث .\r\nو در روايت ابن زباله مذكور است كه : زمانى كه پيغمبر صلى اللَّه عليه و آله از وسط وادى بيرون ميآمد شتر خود را در بطحائى كه در كنار شرقى وادى بود مىخوابانيد .\r\nو در ج 1 « مصابيح » بغوى صفحه 83 مذكور است كه : قاسم بن محمّد گفت :\r\n","description":"","footnote":"","page_name":" 141 ","page_number":147},
  {"content":"\r\nبر عايشه رضى اللَّه عنها وارد شدم و به او گفتم : اى مادر ، قبر پيغمبر صلى اللَّه عليه و آله را براى من آشكار كن ، او سه قبر آشكار نمود كه نه از زمين مرتفع بود و نه به زمين چسبيده بود و روى آن ( قبور ) با بطحاء ( سنگريزه ) سرخ رنگ پوشيده شده بود .\r\nو سمهودى در جلد 2 « وفاء الوفاء » صفحه 212 از طريق ابن شبّه و بزار از عايشه ، از پيغمبر صلى اللَّه عليه و آله روايت نموده كه فرمود : بطحان ( 1 ) بر باغى قرار گرفته از باغهاى بهشت .\r\nو مقدّم بهمهء اين روايات روايتى است كه در خصوص حديث غدير از طريق حذيفة بن اسيد و عامر بن ليلى رسيده ( و در صفحات 26 و 46 جلد اول اصل ذكر شده مراجعه شود ) كه آن دو گفتند : چون رسولخدا صلى اللَّه عليه و آله از حجة الوداع برگشت ( در حالى كه جز آن حجى نفرمود ) آمد تا بجحفه رسيد و غدقن فرمود كه در زير درختان سمره كه نزديك بهم در بطحاء واقع است كسى فرود نيايد . . . تا آخر حديث .\r\nو امّا كتب شرح لغات و بلدان : در جلد 2 « معجم البلدان » صفحه 213 چنين مذكور است : بطحاء در لغت وادى محل عبور سيل است كه در آن سنگريزه وجود دارد و جمع بطحاء بر خلاف قياس ، اباطح و بطاح آمده ، تا آنجا كه گويد : ابو الحسن محمّد بن على بن نصر كاتب گويد : شنيدم از زن نوازنده اى كه اشعار طريح بن اسمعيل ثقفى را كه دربارهء وليد بن يزيد بن عبد الملك گفته تغنّى مينمود و نامبرده از دائيهاى وليد مذكور است .\r\n\r\nانت ابن مسلنطح البطاح و لم\r\nتطرق عليك الحنّى و الولج\r\n\r\n( 2 )\r\n\r\n","description":"","footnote":"\r\n( 1 ) چنان كه از مطالب آينده بدست ميآيد يكى از واديهاى سه گانهء مدينه است كه دو ديگر آن واديها بنام عقيق و قتاده ناميده شده .\r\n( 2 ) تو فرزند ( پرورش يافته ) فضاى وسيع و جلگه‌هاى ريك زارها هستى و بر تو راههاى پر پيچ و خم پيموده نميشود يعنى در مكانهاى پست و بين واديها پنهان نبوده اى كه حسب و شخصيت تو نمايان نباشد .\r\n","page_name":" 142 ","page_number":148},
  {"content":"\r\nبعضى از حاضرين گفتند : بطحا ، جز در مكه نيست ، در اين صورت استعمال جمع ( بطاح جمع ابطح است ) چه معنى دارد ؟ در اين موقع بطحاوى علوى در خشم آمد و گفت : بطحاء مدينه ، و بطحاء مدينه از بطحاء مكه بزرگتر و وسيعتر است و جدّ من آنجائى است و برايش اين بيت را انشاد نمود :\r\n\r\nو بطحا المدينة لى منزل\r\nفياحبّذا ذاك من منزل\r\n\r\n( 1 ) .\r\nآنمرد ( كه از بعض حاضرين بود ) گفت : بنابراين دو بطحاء وجود دارد و با كلمهء جمع چه صورتى دارد ؟ در جواب گفتيم : عرب را در سخن و شعر خود وسعتى است ، و بر اين مبنا دو چيز را به صورت جمع بيان مىكند ، وانگهى بعض از مردم ( اهل اصطلاح ) گفته كه : اقل جمع دو است ، و از جمله امور مثبتهء اين امر يعنى دو بودن بطحاء گفتار فرزدق است :\r\n\r\nو انت ابن بطحا وى قريش فان تشأ\r\nتكن في ثقيف سيل ذى ادب عفر\r\n\r\n( 2 )\r\nسپس ، ( مؤلف معجم البلدان ) گويد كه : من گويم : اينها همه بيراهه رفتن و تكلَّف است ، در حالى كه پس از اجماع اهل لغت بر اينكه : بطحاء به معناى زمينى است كه ريك زار باشد ، هر قطعهء از زمين كه چنين باشد بطحاء است و بناى جمع بر همين مبنى است ، و به همين مناسبت قبيلهء قريش ابتداى جاهليت به : قريش البطاح و قريش الظواهر ناميده شده ، در صورتى كه هنوز يكتن از آنها در مدينه نبوده است و اما سخن فرزدق و ابن نباته ، اينهم دليل بر آن نيست كه بطحا دو بطحا است ، چه آنكه عرب « رقمه را » رقمتان و « رامه را » رامتان گفته و مانند اينها نيز بسيار و در اين كتاب نيز خواهد گذشت و منظور رعايت و زن ( در شعر و يا جمله است ) و از لحاظ دلالت نمودن آنها بر تثنيه عارى از اعتبار است ( 3 ) .\r\n\r\n","description":"","footnote":"\r\n( 1 ) و وادى ريك زار مدينه منزل و جايگاه من است و چه نيكو جايگاهى است .\r\n( 2 ) و تو فرزند ذو بطحاء قريش هستى و اگر خواهى منتسب بثقيف باش كه سيل افرادى هستند داراى ادب عالى يعنى عوض اينكه نسبت تو بمسيل داده شود خود سيل باشى ( بعقيدهء نگارنده عقر بضم عين و سكون قاف دو نقطه صحيح است بجاى عفر كه بمعنى شاه بيت است )\r\n( 3 ) رقمه به معناى كنار وادى و محل اجتماع آبى است كه در آن جريان دارد ، رامه نيز به محل اجتماع آب و بموضعى در صحرا اطلاق مىشود .\r\n","page_name":" 143 ","page_number":149},
  {"content":"\r\n« بطاح » منزل و جايگاهى است مربوط به ( قبيلهء ) بنى يربوع و لبيد و شعر خود آنان را ياد كرده گويد :\r\n\r\nتربّعت الاشراف ثم تصيّفت\r\nحساء البطاح و انتجعن السلائلا\r\n\r\n( 1 )\r\nو گفته شده : بطاح آبى است در ديار قبيله بنى اسد ، و در همانجا بين مسلمين با فرماندهى خالد بن وليد و اهل ردّه كار زار دست داد ، و ضرار بن ازور اسدى بعنوان پيش تاز قشون خالد و مالك بن نويره بعنوان پيش تاز ياران خود بميدان نبرد آمدند و در همان نقطه ( كه بطاح ناميده شده ) با يكديگر روبرو شدند و در نتيجه ضرار مزبور مالك بن نويره را كشت ، و برادر مقتول ( متمّم ) در سوگوارى برادر خود گويد :\r\n\r\nسأبكى اخى مادام صوت حمامة\r\nتورق فى وادى البطاح حماما\r\n\r\n( 2 )\r\nو وكيع بن مالك در ياد آورى واقعه بطاح گويد :\r\n\r\nفلما أتانا خالد بلوائه\r\nتخطَّت اليه بالبطاح الودايع\r\n\r\n( 3 )\r\nو در ص 215 ( جلد 2 معجم البلدان ) گويد : اصل لغت بطحاء به معناى مسيل فراخى است كه در آن سنگ ريزه باشد و نضر گويد : ابطح و بطحاء به معناى زمين گود و نرم و هموار و زمين پست و بلند و وادى - يعنى خاكها و شنهاى نرمى كه در اثر جريان سيلها در ميان آنها واقع مىشود ، گفته مىشود : به ابطح يا به بطحاء وادى آمديم كه مراد خاك و شنهاى نرمى است كه در وادى يافت مىشود و جمع آن اباطح است ، و بعضى از علماء لغت گفته‌اند : بطحاء به معناى هر زمين فراخى\r\n\r\n","description":"","footnote":"\r\n( 1 ) اشراف ( بزرگان قوم ) بهار و تابستان را در زمينهاى هموار بطاح گذرانيدند و در طلب زمينهاى سر سبز و جوى بارها شدند .\r\n( 2 ) بر برادر خود ميگريم مادام كه ناله و آواز كبوترى در وادى بطاح سبب بيدارى كبوتران مىگردد ( در اصل تورق ثبت شده كه بمعنى خوردن ورق است و اين معنى مناسب مقام نيست به نظر نگارنده بجاى تورق گويا تؤرق باشد كه از أرق بمعنى بيدارى است كه معنى مناسب است ) .\r\n( 3 ) و چون خالد با پرچم خود بسوى ما آمد در رفتن بسوى او بازماندگان بهم سبقت گرفتند يعنى جوانان قبيله .\r\n","page_name":" 144 ","page_number":150},
  {"content":"\r\nاست ، و گفتار عمر ( رضى اللَّه عنه ) كه گفت : بطَّحوا المسجد يعنى سنگ ريزه در كف مسجد بريزيد ، و نيز بطحاء مكانى است معين در نزديكى « ذى قار » و گفته مىشود بطحاء مكه با مدّ و ابطح آن و همچنين بطحاء ذى الحليفه ، ابن اسحاق گويد :\r\nپيغمبر صلى اللَّه عليه و آله به قصد غزوه اى خارج شد و راه كوهستانى بنى دينار را پيمود ، سپس در بطحاء ابن ازهر در زير درختى كه ذات الساق نامند فرود آمد و در زير درخت مزبور نماز كرد ، پس در آنجا مسجد آن جناب است ، و نيز بطحاء شهرى است در مغرب نزديك تلمستان .\r\nبطحان و بطحان ( بروايت ضمّ و فتح ) يكى از سه وادى مدينه است كه نام آنها : عقيق . بطحان . قتاة مىباشد ، و شاعر در آن چنين سروده - و اين شعر روايت كسى را كه آن را به سكون طاء دانسته تأييد مىكند :\r\n\r\nابا سعيد لم ازل بعدكم\r\nفى كرب للشوق تغشانى\r\nكم مجلس ولَّى بلذّاته\r\nلم يهننى اذ غاب ندمانى\r\nسقيا لسلع و لساحاتها\r\nو العيش في اكناف بطحان\r\n\r\n( 1 )\r\nو ابن مقبل در تأييد آنكه طاء را مكسور خوانده چنين گويد :\r\n\r\nعفى بطحان من سليمى فيثرب\r\nفملقى الرّمال من منى فالمحصّب\r\n\r\n( 2 )\r\nو ابو زياد گويد : بطحان از آبهاى قبيلهء ضباب است .\r\nو در ص 222 « معجم البلدان » گويد : بطيحه ( و جمع آن بطائح است ) و بطيحه و بطحاء يكسان است ، و وقتى گويند : تبطَّح السيل ، يعنى : سيل در زمين\r\n\r\n","description":"","footnote":"\r\n( 1 ) اى ابا سعيد ، من بعد از شما پيوسته در محنت هستم كه از شوق ديدار مرا فرا ميگيرد چه مجالس كه با لذتهايش به من رو آورد ولى به جهت غيبت هم نشينان و دوستان گوارا نشد بر من ، آباد و معمور باد كوه سلع و جلگه‌هاى آن و آن كاميابىها كه در با ديدهاى بطحان داشتيم .\r\n( 2 ) خراب و خالى مائده بطحان و يثرب و ريك اندازهاى منى و محصب ( نام دو محل معين ) از سليمى يعنى منازلى كه از سليمى در جاهاى نامبرده بود .\r\n","page_name":" 145 ","page_number":151},
  {"content":"\r\nپهن و وسيع گشت و بدين مناسبت بطائح واسط گفته مىشود زيرا آبها در آنجا جارى و پهن گشته است و آنها ، زمين فراخ و وسيعى است بين واسط و بصره و آنجا در قديم الايام مشتمل بر قراء پيوسته بهم و زمين آبادى بوده ، اتفاقا در زمان كسرى پرويز دجله طغيان بسيارى نمود ، فرات نيز بر خلاف عادت طغيان كرد و از جلوگيرى آن عاجز شدند ، ناچار در اثر نشر آب بسيار در آن مناطق عمارات و مزارع آنجا را تباه نمود و ساكنين آنديار را پراكنده ساخت . . تا آخر . .\r\nو ابن منظور در جلد 3 « لسان العرب » ص 236 و زبيدى در جلد 2 « تاج العروس » ص 124 ( بطور خلاصه ) گويند : بطحاء وادى خاك نرمى است كه در اثر جريان سيلها در مسير آنها ديده مىشود ، و ابن اثير گويد : بطحاء وادى و ابطح آن ريگهاى نرمى است كه در مجراى سيل توليد مىشود ، و بر اين معنى دلالت دارد حديثى كه : حكايت دارد از اينكه پيغمبر صلى اللَّه عليه و آله در ابطح نماز گذارد ، يعنى ابطح مكه ، ابن اثير گويد و آن مسيل وادى مكَّه است ، و از ابى حنيفه نقل شده كه در ابطح چيزى نميرويد ، همانا ابطح توى مجراى سيل است ، و از نضر نقل شده كه : بطحاء درون زمين پست يا بلند و دره است كه عبارت است از خاكهاى نرمى كه سيل بدرون آنها ميآورد گفته مىشود : به ابطح وادى آمديم و بر روى آن خوابيديم ، و بطحاء وادى مانند آنست و آن خاكها و ريگهاى نرم و روان در آن است ، و ابو عمر گويد :\r\nمكانى را ابطح گويند كه : آب بر سطح آن انبطاح پيدا كند يعنى به چپ و راست جريان يابد ، و جمع آن اباطح و بطائح آمده ، و در « صحاح » مذكور است كه : تبطَّح السيل ، يعنى سيل وسعت يافت در صفحهء وادى . و ابن سيده گويد : معناى آن اينست كه آب سيلان عريضى يافت ، و ذو الرّمه گويد :\r\n\r\nو لا زال من نوء السماك عليكما\r\nو نوء الثريا و ابل متبطَّح\r\n\r\n( 1 )\r\nو لبيد گويد :\r\n\r\n","description":"","footnote":"\r\n( 1 ) پيوسته بر شما از ستارگان سماك و ثريا باران عريضى ببارد و شما را سيراب نمايد .\r\n","page_name":" 146 ","page_number":152},
  {"content":"\r\n\r\nيزع الهيام عن الثرى و يمده\r\nبطح بهايله عن الكثبان\r\n\r\n( 1 )\r\nو ديگرى گويد :\r\n\r\nاذا تبطَّحن على المحامل\r\nتبطَّح البطَّ بجنب الساحل\r\n\r\n( 2 )\r\nو بطحاء مكه و ابطح آن بمناسبت گسترش ( ريك و شن در آنجا ) معروف است ، بطحان بضمّ باء و سكون طاء و غالب بر اين كلمه همين است - ابن اثير در « النهاية » با سكون طاء را صحيح تر دانسته ، و عياض در « المشارق » گفته كه :\r\nاهل حديث چنين ( به سكون طاء ) آن را روايت ميكنند ، و از استادان خود چنين شنيديم و لكن صحيح فتح باء و كسر طاء است مانند قطران . و قالى در « البارع » و ابو حاتم و بكرى ( در « المعجم » ) قيد و تصريح نموده‌اند كه ضبط درست آن همين است ، و بكرى اضافه نموده كه جز اين روا نيست ، ( در هر صورت ) كلمه نامبرده يكى از سه وادى مدينه است ( عقيق . بطحان . قتاة ) و ابن اثير آن را بفتح طاء نيز روايت نموده و جز او بكسر روايت كرده‌اند . در حديث وارد است كه : عمر اول كسى است كه « بطح المسجد » و گفت : « بطَّحوه من الوادى المبارك » . تبطيح - مسجد بمعنى گستردن سنگ ريزه در آن و هموار كردن زمين است با آن ، و در حديث ابن زبير است : مردم را براى بطح كف مسجد با سنگ ريزه دعوت نمود ، يعنى فرش كردن آن با آن .\r\nانبطح الوادى فى هذا المكان و استبطح ، يعنى : وادى در اين مكان توسعه يافت و در نسبت دادن به بطحان مدينه . بطحانيون . گفته مىشود اه ( 3 ) .\r\nو يعقوبى در كتاب « البلدان » ص 84 گويد : و از واسط تا بصره راه در شن زارها\r\n\r\n","description":"","footnote":"\r\n( 1 ) بر طرف مىكند شدت تشنگى را از خاك آن ابر يا باران و گسترش و بسيارى آن سبب فرو ريختن از ريكها مىگردد .\r\n( 2 ) زمانيكه پهن شدند بر روى كجاوه‌ها مانند پهن شدن اردك در كنار ساحل .\r\n( 3 ) و براى اين مطالب نامبرده شواهدى در كتب لغت مانند صحاح و قاموس و نهاية و صراح و طراز و غيره هست .\r\n","page_name":" 147 ","page_number":153},
  {"content":"\r\nو بطائح واقع است ، بعلَّت اينكه در اين فاصله آبهاى متعددى جمع مىشود سپس راه از آن شن زارها بدجله العوراء منتهى مىشود ، سپس امتداد پيدا مىكند تا بصره تا منتهى مىشود به شط ( نهر ابن عمر ) . . اه - و يوم البطحاء ( روز بطحاء ) از روزهاى معروف عرب است ، و منسوب به : بطحاء ذى قار است كه در آنجا بين كسرى و قبيله بكر بن وائل جنگ واقع شد .\r\nدر اين مورد ( يعنى در تعميم معناى ابطح و بطحاء در لغت عربى ) شواهد بسيارى از شعر شعرائى هست كه بقول آنان احتجاج مىشود از جمله شعرى است كه منسوب بمولاى ما امير المؤمنين عليه السّلام است ، كه از جمله سخنانى است كه خطاب به وليد بن مغيره فرمايد :\r\n\r\nيهددنى بالعظيم الوليد\r\nفقلت : انا ابن ابى طالب\r\nانا ابن المبجّل بالابطحين\r\nو بالبيت من سلفى غالب\r\n\r\n( 1 )\r\nو ميبدى در شرح آن ذكر نموده كه مراد آنحضرت ( از ابطحين ) ابطح مكه و مدينه است ، و نابغهء بنى شيبان ( 2 ) در ديوانش در ص 104 از جملهء قصيدهء كه در ستايش عبد الملك بن مروان سروده گويد :\r\n\r\nو الارض منه جمّ النبات بها\r\nمثل الزرابى للونه صبح\r\nو ارتدت الاكم من تهاويل ذى\r\nنور عميم و الاسهل البطح\r\n\r\n( 3 )\r\n\r\n","description":"","footnote":"\r\n( 1 ) مرا وليد به چيزى بزرگ تهديد مىكند در جواب گفتم كه من فرزند ابى طالب هستم من فرزند كسى هستم كه به بزرگوارى معروفست در دو ابطح مكه و مدينه و در خاندان دو قبيلهء اجداد غالب ( كه يكى غالب بن فهره قرشى و ديگرى غالب بن صعصعه يا غالب بن قطيعه عدنانى است )\r\n( 2 ) اسمش عبد اللَّه بن مخارق بن سليم است .\r\n( 3 ) و زمين در اثر آن ( باران ) پر از نباتى است كه به جهت رنگ آميزى آن روى زمين مانند فرشهاى رنگين رنگ سياه و سرخ به خود گرفته ( عرب نباتات را برنگ سياهى مىستايد و مراد رنك سبز نبات و رنگ قرمز گلهاست ) و پوشيده شده تلها و زمينهاى گستردهء هموار از رنگهاى مختلف نباتات گلدار فراوان .\r\n","page_name":" 148 ","page_number":154},
  {"content":"\r\nو سيد حميرى در وصف كوثر كه امير المؤمنين عليه السّلام شيعيان خود را در روز قيامت از آن سيراب مىكند در قصيده كه ضمن شعراء قرن دوم با شرح حال او ذكر شده ، از جمله چنين گويد :\r\n\r\nبطحاؤه مسك و حافاته\r\nيهتزّ منها مونق مربع\r\n\r\n( 1 )\r\nو ابو تمام ( كه شرح حال او در ضمن شعراء قرن سوم مذكور است ) در ضمن مديحى كه در ص 68 ديوانش مسطور است چنين گويد :\r\n\r\nقوم هم ، امنوا قبل الحمام بها\r\nمن بين ساجعها الباكى و نائحها\r\nكانوا الجبال لها قبل الجبال و هم\r\nسالوا و لم يك سيل في اباطحها\r\n\r\n( 2 )\r\nو شريف رضى ( 3 ) در ضمن قصيدهء خود در جلد 1 ديوانش صفحه 205 چنين گويد :\r\n\r\nدعو اورد ماء لستم من حلاله\r\nو حلَّو الروابى قبل سيل الأباطح\r\n\r\n( 4 )\r\nو از قصيدهء ديگر او است كه در ديوانش در ص 198 مذكور است :\r\n\r\nمتى ارى البيض و قد امطرت\r\nسيل دم يغلب سيل البطاح\r\n\r\n( 5 )\r\nو نيز از قصيده ديگر او در ص 194 است كه گويد :\r\n\r\n","description":"","footnote":"\r\n( 1 ) سنگريزه‌هاى ته آن ( نهر كوثر ) مشك است و از كناره‌هاى آن در حركت و اهتزاز است هر گل زيباى شكفت انگيز بهارى .\r\n( 2 ) قومى هستند كه امنيت آن بلاد را تأمين كردند پيش از اينكه كبوتران خواننده و ناله كننده آنجا را مأمن قرار دهند آنان كوههاى آن بلاد بودند پيش از آنكه كوهها در آنها وجود داشته باشند و آنان مانند سيل جارى بودند پيش از آنكه سيل در واديهاى آنها جريان يابد ( يعنى وجود ايشان مايهء امنيت و استحكام و افاضه بود پيش از آنكه چيز ديگرى موجب آنها باشد )\r\n( 3 ) يكى از شعراى غدير در قرن چهارم است كه شرح حالش در آنجا خواهد آمد .\r\n( 4 ) ترك كنيد سرچشمه آب را كه سزاوار آن نيستيد و قرار بگيريد در تپه‌ها پيش از اينكه سيل واديها فراگيرد .\r\n( 5 ) كى خواهم ديد شمشيرها را كه سيلى از خون ببارد كه بسيل واديها برترى كند .\r\n","page_name":" 149 ","page_number":155},
  {"content":"\r\n\r\nقلوب عيش فيك رقّ نسيمه\r\nكالماء رق على جنوب بطاح\r\n\r\n( 1 )\r\nو از قصيده ديگر او در صفحه 191 است كه گويد :\r\n\r\nبكل فلاة تقود الجياد\r\nتعثّر فيها ببيض الاداحى\r\n( 2 ) فيلجم اعناقها بالجبال\r\nو ينعل ارساعها بالبطاح\r\n\r\n( 3 )\r\nو مهيار ديلمى ( 4 ) در ضمن قصيده اى كه براى نهروانى نوشته داير به تهنيت او نسبت بامر زناشوئى او گويد :\r\n\r\nفما اتّفق السعدان حتّى تكافئا\r\nاعزّ بطون في اعزّ بطاح\r\nو لو قيل غير الشمس سيقت هديّة\r\nإلى البدر لم افرح له بنكاح\r\n\r\n( 5 )\r\n\r\n","description":"","footnote":"\r\n( 1 ) در اصل قلوب ضبط شده و گويا اشتباه است و بجاى آن كلمهء لربّ است يعنى چه بسا زندگانى كه نسيم آن لطيف بود مانند آب لطيف كه در جوانب مسيلها قرار گيرد\r\n( 2 ) دحية با كسر دال بى نقطه رئيس لشگر را گويند .\r\n( 3 ) در هر دشتى و بيابان كه لشكر را سوق مىدهى به جاهاى بر ميخورى كه تخمگاه شتر مرغ است ( اداحى جمع أدحيه بمعنى جاى تخم گذارى شتر مرغ است و معروف است كه شتر مرغ تخم خود را در جائى قرار مىدهد كه دسترس نبوده و از مزاحمت راه روندگان در كنار باشد و مراد شاعر وصف كردن مخاطب است بقدرت و جلادت و پيمودن راهها و گردنه‌هاى سخت بنابراين در حاشيهء اصل كه اداحى را جمع دحيه بمعنى رئيس جند گرفته اشتباه است ) پس افسار زده مىشود به آن اسبها با كوهها و نعل زده مىشود بپاهاى آنها با دره‌ها و سيل گاهها يعنى هميشه سواره‌ها در كوهها و دره‌ها سر مىبرند ( ارساغ باغين قسمت بالاى قدم اسب است و مراد در اينجا پايست ) .\r\n( 4 ) يكى از شعراء غدير در قرن پنجم است كه شرح حالش در آنجا خواهد آمد .\r\n( 5 ) دو ستارهء سعد ( داماد و عروس ) با هم متفق نشدند تا اينكه عزيزترين شكمها با عزيزترين واديها ( خاندان داماد و عروس ) با هم متفق نشدند تا اينكه عزيزترين شكمها با عزيزترين واديها ( خاندان داما و عروس ) با هم كفو شدند يعنى پس از اينكه دو خاندان محترم در عزت و بزرگى مانند همديگر شدند ازدواج داماد و عروس به عمل آمد .\r\nو اگر گويند كه غير از آفتاب بعنوان هديه بسوى ماه سوق داده شده شاد نمىشدم براى خاطر او بنكاحى ( يعنى اقتران داماد و عروس مانند اقتران آفتاب و ماه است و اگر يكى از آن دو از اين حد تنزل مىكرد نكاح مطلوب نبود ) .\r\n","page_name":" 150 ","page_number":156},
  {"content":"\r\nو در جلد 1 دريوان او در صفحهء 199 ضمن قصيده اى كه به صاحب ابو القاسم نگاشته گويد :\r\n\r\nفكن سامعا في كلّ نادى مسرّة\r\nشوارد في الدنيا و لسن بوارحا\r\nحوامل اعباء الثناء خفائفا\r\nصعدن الهضاب او هبطن الاباطحا\r\n\r\n( 1 )\r\nو در آغاز قصيده اى كه براى ناصر الدوله بعمّان نگاشته گويد :\r\n\r\nلمن صاغيات في الجبال طلائح\r\nتسيل على نعمان منها الاباطح\r\n\r\n( 2 )\r\nو ابو اسحق ابن خفاجهء اندلسى ( متوفّاى 533 ) در ضمن منظومهء گويد :\r\n\r\nفان انا لم اشكرك و الدار غربة\r\nفلا جادنى غاد من المزن رائح\r\nو لا استشرفت يوما إليّ به الربا\r\nجلالا و لا هشّت إليّ الاباطح\r\n\r\n( 3 )\r\nو در قصيدهء ديگر او است در ص 37 ديوانش كه گويد :\r\n\r\nتخايل نخوة بهم المذاكى\r\nو تعسل هزّة لهم الرماح\r\nلهم همم كما شمخت جبال\r\nو اخلاق كما دمثت بطاح\r\n\r\n( 4 )\r\n\r\n","description":"","footnote":"\r\n( 1 ) پس باش در هر بزم شادمانى شنوندهء نوادرى از شعر كه از بين رونده و نابود شونده نيست ( مراد اشعار خود شاعر است ) چنان اشعارى كه حامل بارهاى ثنا و مدحند و از خفت و سبكى و ملائمت با دلها در فراز و نشيبند به تپه‌ها صعود كرده و بواديها نزول مىكنند ( يعنى درجات مختلف را از حيث معنى و حسن بيان و لطافت سير مىكنند ) .\r\n( 2 ) براى چه كسى است اشترانى كه در كوهستانها به چپ و راست حركت كرده و از سير بستوه آمده و مسيلهاى نعمان ( نام جائى است ) از آنها بجريان افتاده است ( يعنى اين اشتران رهوار در سير خود مانند سيلها در مسيل جارى هستند ) .\r\n( 3 ) من اگر شكر گذار تو نباشم در اينموقع كه خانه خانه غربت است ابرهاى پراكنده در صبح و شام بسوى من نبارند و مرا سيراب نكنند و بلند نگردند بعظمت و جلال پيش من بواسطهء وجود او ( ممدوح ) تپه‌ها و خندان نشوند بر من مسيلها ( يعنى لذتى كه از مسيلها و جلالى كه در بلندى تپه‌ها به جهت غرقه شدن در نعمتهاى ممدوح در مىيابم نصيب من نباشد ) .\r\n( 4 ) ناز مىفروشند از كبر و غرور بواسطهء وجودشان اسبها و باهتزاز و حركت مىآيند براى خاطرشان نيزها ( يعنى حركت نيزها و نخوت و غرور اسبها به جهت وجود ايشان است ) براى ايشان همتهائى است در بلندى كوهها و اخلاقى است در نرمى ريك زارها .\r\n","page_name":" 151 ","page_number":157},
  {"content":"\r\nو از قصيدهء ديگر او است در ص 37 ديوانش در وصف سگ و شغال گويد :\r\n\r\nيجول بحيث يكشر عن نصال\r\nمؤلَّلة و تحمله رماح\r\nو طورا يرتقى حدب الروابي\r\nو آونة تسيل به البطاح\r\n\r\n( 1 )\r\nو در قصيده اى كه در تهنيت قاضي القضاة سروده گويد :\r\n\r\nبشرى كما أسفر وجه الصباح\r\nو استشرف الرائد برقا الاح\r\nو ارتجز الرعد بلجّ الندى\r\nريّا و يحدو بمطايا الرياح\r\nفدنّر الزهر متون الرّبى\r\nو درهم القطر بطون البطاح\r\n\r\n( 2 )\r\nو در قصيده اى كه در وصف ميدان جنگى سروده گويد :\r\n\r\nزحمت مناكبه الاعادى زحمة\r\nبسطتهم ، فوق البطاح بطاحا\r\n\r\n( 3 )\r\nو در قصيدهء ديگر گويد :\r\n\r\n","description":"","footnote":"\r\n( 1 ) مىگردد در حالى كه دندانهاى پيكان مانند تير خود را باز كرده و بر روى چهار دست و پاى نيزه مانند قرار گرفته - گاهى بلندهاى تپه‌هاى را بالا مىرود و گاه ديگر سيل گاهها با آن جريان مىكند ( يعنى در تندروى مانند سيل است در مسيل ) .\r\n( 2 ) مژده باد مژده اى كه در خوش منظرى مانند آنست كه صبح پرده از روى خود برداشته و طلبندهء باران بدقت برقى را وارسى مىكند كه از دور روشن و ظاهر شده است و پشت سر هم شنيده مىشود صداى رعد كه خبر انبوه باران را براى ميرابى مىدهد در حالى كه با شتران بادها آوازه خوانى ( حداء ) مىكنند و در اثر باد و باران گلهاى زرد مانند دينار هستند در صحنه‌هاى تپه‌ها و قطرات مانند درهمند در شكمهاى دره‌ها .\r\n( 3 ) منكبهاى او دشمنان را چنان دفع كرد كه آنان را بمانند ريك و شن به ته دره‌ها انداخت ( منكب بمعنى دوش و جاى بلند است و هر دو معنى ممكن است مراد شود چه ممكن است آدم ديگرى را بدوش خود دفع كند و ممكن است مقصود جاهاى مرتفع باشد كه سواران ممدوح ، دشمن را از آنجا به ته دره روانه كنند ) .\r\n","page_name":" 152 ","page_number":158},
  {"content":"\r\n\r\nغلام كما استخشنت جانب هضبة\r\nو لان على طشّ من المزن ابطح\r\n\r\n( 1 ) و ، ارّجانى ( متوفّاى 544 ) در ضمن قصيده اى كه در ستايش وزير شمس الملك سروده در ص 80 ديوانش گويد :\r\n\r\nلاغرو إن فاضت دما مقلتى\r\nو قد غدت ملء فؤادى جراح\r\nبل يا اخا الحيّ ، إذا زرته\r\nفحيّ عنّي ساكنات البطاح\r\n\r\n( 2 )\r\nو شهاب الدين معروف به « حيص بيص » ( در سال 574 در گذشته و در مقابر قريش مدفون شده ) در سوگوارى اهل بيت عليهم السّلام از زبان آنها خطاب به ستمكاران كه بكشتن آنها بر خداى متعال تجرّي نمودند گويد :\r\n\r\nملكنا فكان العفو منّا سجيّة\r\nفلمّا ملكتم سال بالدمّ ابطح ( 3 )\r\nو حللتم قتل الاسارى و طالما\r\nغدونا عن الاسرا نعفّ و نصفح ( 4 )\r\n\r\nو اين مطلب به خوبى معلوم است كه محل شهادت اهل بيت عليهم السّلام نوعا در عراق و طفّ ( كربلا ) و غير آن بوده و بعض از آنها در فخّ كشته شدند كه محلّ مزبور هر چند جزء مكَّه است ولى در بين مكَّه و مدينه است كه از مكه در حدود شش ميل مسافت دارد\r\n\r\n","description":"","footnote":"\r\n( 1 ) جوانى است در خشونت بمانند پهلوى كوه كه در اثر باران خفيف كه از ابر گسترش مىيابد نرم مىگردد ( يعنى در خشونت و درشتى و مردانگى مانند صخره‌ها و اطراف كوه است و در نرمى اخلاق مانند خاكى است كه در اثر بارش نرم مىگردد ) .\r\n( 2 ) جاى شگفت نيست اگر خون ببارد ديدهء من در حالى كه دل من پر از جراحتهاست بلكه اى برادر ( فرزند ) قبيله اگر قبيله را ديدى سلام برسان از من بساكن شدگان واديها .\r\n( 3 ) اين ابيات را جماعتى تخميس نموده كه از جمله سيد راضى فرزند سيد صالح قزوينى متوفى در سال 1287 و علامه بزرگ سيد ناصر بن احمد بن عبد الصمد الغريفى متوفى در سال 1331 و شيخ عبد الحسين بن قاسم حلى نجفى معاصر است و اين شخص اخير اين قصيده را تضمين نيز كرده است ( تشطير در اصطلاح اضافه كردن ديگرى است بر هر يك از شطرهاى شعر ) .\r\n( 4 ) فرمان روا شديم عفو و بخشايش از ما خلق و طبيعتى شد ولى هنگاميكه شما بملكى و فرمانروائى رسيديد مسيلها با خون جارى گشت و حلال شمرديد كشتن اسيرها را ولى بسا اوقات ، ما از اسرا عفو و اغماض كرديم و از كيفر آنان دست بردار شديم .\r\n","page_name":" 153 ","page_number":159},
  {"content":"\r\nو بنابراين در جهت ابطح مشهور مكه كه عبارت است از وادى محصّب در نزديكى منى در طرف شرقى مكه واقع نيست .\r\nو نيز از جمله قصيدهء يكى از شعرا كه در مرثيه و سوگوارى امام سبط « سيّد الشهداء عليه السّلام » سروده اين ابيات است :\r\n\r\nو تئن نفسى للربوع و قد غدا\r\nبيت النبيّ مقطَّع الاطناب\r\nبيت لآل المصطفى في كربلا\r\nضربوه بين اباطح و روابي ( 1 )\r\n\r\n\r\nوجه دوّم ( از اشكالات ابن تيميه )\r\nاينكه سورهء « المعارج » مكَّى است باتفاق دانشمندان و بنابر اين ده سال يا بيشتر قبل از واقعهء غدير نازل شده ! !\r\n\r\nجواب اين اشكال\r\n- آنچه از اجماع و اتّفاق مذكور حاصل مىشود اينست كه سورهء مزبور من حيث المجموع مكَّى است نه جميع آيات آن ، بنابر اين ممكن است اين آيات بالخصوص مدنى باشد ، كما اينكه در بسيارى از سوره‌ها نظير دارد و اين ايراد وارد نخواهد بود كه : وقتى متيقن شد كه سوره اى مكى است يا مدنى لازمهء آن اينست كه آيات اوّليه آن نيز يا آيه اى كه نام سوره از آن گرفته شده چنان باشد ، زيرا چنان كه قبلا نيز اشعار نموديم ، ترتيبى كه در آيات و سور ملاحظه مىشود بمقتضاى توقيف است نه ترتيب نزول ، بنابر اين امكان دارد نزول اين آيات متأخر باشد و مقدّم داشتن آنها بر آياتى كه قبلا نازل شده بسبب توقيف باشد ، هر چند ما بحكمت اين امر واقف نباشيم ، همانطور كه در اكثر موارد ترتيب در آيات و سور قرآن ما بحكمت آن وقوفى نداريم و چه بسيار نظير دارد ، از جمله :\r\n1 - سورهء « عنكبوت » ، كه مكى است ، جز ده آيه از ابتداء آن ، بطوريكه اين امر را طبرى در جزء بيستم تفسيرش در ص 86 و قرطبى در جلد 13 تفسيرش در ص 323 و شربينى در ج 3 « السراج المنير » ص 116 روايت نموده‌اند .\r\n2 - سوره « كهف » ، مكى است ، جز هفت آيه از ابتداء آن كه مدنى است\r\n\r\n","description":"","footnote":"\r\n( 1 ) نفس من بمنزلگاههاى بهارى مشتاق مىشود و حال آنكه خانهء پيغمبر طنابهايش گسيخته گرديدهء خانهء ايست براى آل مصطفى در كربلا كه آن را ميان تپه‌ها و دره‌ها بر پا كرده‌اند .\r\n","page_name":" 154 ","page_number":160},
  {"content":"\r\nو اين آيه نيز در سوره نامبرده : * ( وَاصْبِرْ نَفْسَكَ . . . ) * نيز مدنى است چنان كه در ج 10 تفسير قرطبى صفحه 346 و ج 1 « اتقان » سيوطى صفحهء 116 مذكور است .\r\n3 - سوره « هود » مكى است مگر اين آيهء مباركه : * ( وَأَقِمِ الصَّلاةَ طَرَفَيِ النَّهارِ . . . ) * چنان كه در جلد 9 تفسير قرطبى صفحه 1 مذكور است و اين آيه :\r\n* ( فَلَعَلَّكَ تارِكٌ بَعْضَ ما يُوحى إِلَيْكَ . . . ) * چنان كه در جزء 2 « السراج المنير » صفحه 40 مذكور است .\r\n4 - سورهء « مريم » مكى است ، مگر آيهء سجده و آيهء : * ( إِنْ مِنْكُمْ إِلَّا وارِدُها ) * بطوريكه در جزء 1 « الاتقان » سيوطى صفحهء 16 مذكور است .\r\n5 - سورهء « رعد » مكى است ، مگر اين آيه : * ( وَلا يَزالُ الَّذِينَ كَفَرُوا . . . ) *\r\nو بعض آيات ديگر آن و يا عكس اين است ، بطوريكه قرطبى در جزء 9 تفسيرش در صفحهء 278 و رازى در جزء 6 تفسيرش صفحه 258 و شربينى در جزء 2 تفسيرش صفحه 137 بدان تصريح نموده‌اند .\r\n6 - سورهء « ابراهيم » مكى است ، مگر اين آيه : * ( أَ لَمْ تَرَ إِلَى الَّذِينَ بَدَّلُوا نِعْمَتَ الله . . . ) * و آيهء بعد آن ، چنان كه قرطبى در جزء 9 تفسيرش صفحه 338 و شربينى در « السراج المنير » جزء 2 صفحه 159 به آن تصريح نموده‌اند .\r\n7 - سوره « الاسراء » مكى است ، مگر اين آيه : * ( وَإِنْ كادُوا لَيَسْتَفِزُّونَكَ مِنَ الأَرْضِ . . . ) * تا : * ( وَاجْعَلْ لِي مِنْ لَدُنْكَ سُلْطاناً نَصِيراً ) * بطوريكه در جزء 10 تفسير قرطبى صفحه 203 و جزء 5 تفسير رازى صفحه 540 و جزء 2 « السراج المنير » صفحه 261 مذكور است .\r\n8 - سورهء « حج » مكى است ، مگر اين آيه : * ( وَمِنَ النَّاسِ مَنْ يَعْبُدُ الله عَلى حَرْفٍ ) * ، چنان كه در جزء 12 تفسير قرطبى ص 1 و جزء 6 تفسير رازى ص 206 و جزء 2 « السراج المنير » ص 511 مذكور است .\r\n9 - سورهء « فرقان » مكى است ، مگر آيهء : * ( وَالَّذِينَ لا يَدْعُونَ مَعَ الله إِلهاً\r\n","description":"","footnote":"","page_name":" 155 ","page_number":161},
  {"content":"\r\n* ( آخَرَ ) * ، چنان كه در جزء 13 تفسير قرطبى ص 1 و جزء 2 « السراج المنير » صفحه 617 مذكور است .\r\n10 - سورهء « نمل » مكى است مگر آيهء : * ( وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ . . ) *\r\nتا آخر سورهء مزبور ، قرطبى در جزء 15 تفسيرش ص 65 و شربينى در جزء 2 تفسيرش ص 205 به آن تصريح نموده‌اند .\r\n11 - سورهء « قصص » مكى است ، مگر آيهء : * ( الَّذِينَ آتَيْناهُمُ الْكِتابَ مِنْ قَبْلِه ) * و بقولى مگر آيه : * ( إِنَّ الَّذِي فَرَضَ عَلَيْكَ الْقُرْآنَ . . . ) * چنان كه در جزء 13 تفسير قرطبى ص 247 و در جزء 6 تفسير رازى ص 585 مذكور است .\r\n12 - سورهء « المدثر » مكى است ، مگر يك آيه در آخر آن ، بنا بقولى ، چنان كه در جزء 4 تفسير خازن صفحه 343 مذكور است .\r\n13 - سورهء « القمر » مكى است ، مگر آيه : * ( سَيُهْزَمُ الْجَمْعُ وَيُوَلُّونَ الدُّبُرَ ) * شربينى در جزء 4 « السراج المنير » صفحه 136 اين قول را ذكر نموده .\r\n14 - سورهء « واقعه » مكى است ، مگر چهار آيه ، چنان كه در جزء 4 « السراج المنير » ص 171 مذكور است .\r\n15 - سورهء « المطفّفين » مكى است مگر آيه اوّل آن كه نام سوره از آن گرفته شده چنان كه طبرى در جزء 30 از تفسيرش در ص 58 آن را روايت كرده .\r\n16 - سورهء « و الليل » مكى است مگر آيه اول كه نام سوره از آن گرفته شده چنان كه در « الاتقان » جزء 1 ص 17 مذكور است .\r\n17 - سورهء « يونس » مكى است ، مگر آيه : * ( فَإِنْ كُنْتَ فِي شَكٍّ . . . ) * تا دو آيه يا سه آيه يا آيه * ( وَمِنْهُمْ مَنْ يُؤْمِنُ بِه . . . ) * ، چنان كه در جزء 4 تفسير رازى ص 774 و « اتقان » سيوطى جزء 1 ص 15 و تفسير شربينى جزء 2 صفحه 2 مذكور است .\r\n","description":"","footnote":"","page_name":" 156 ","page_number":162},
  {"content":"\r\n\r\n( چنان كه تعدادى هم از سوره‌هاى مدنى است و در آنها آياتى مكى هست )\r\nاز جمله آنها : سوره « مجادله » مدنى است ، مگر ده آيه از اول آن كه نام سوره از آنها گرفته شده چنان كه در تفسير ابى السعود در حاشيه جزء 8 از تفسير رازى ص 148 ، و جزء 4 « السراج المنير » ص 210 مذكور است .\r\nو از جمله سوره « البلد » مدنى است ، مگر آيه اول آن كه نام سورهء بلد از آن گرفته شده تا آخر آيه چهارم ، چنان كه اين قول در جزء 1 « الاتقان » ص 17 ذكر شده ، و سوره‌هاى ديگر كه ذكر آنها موجب تطويل است .\r\nعلاوه بر اين ، ممكن است يك آيه دو بار نازل شده باشد ، مانند بسيارى از آيات كه علماء تصريح نموده‌اند كه از نظر پند و ياد آورى و يا از لحاظ اهتمام بشأن آنها و يا جهت اقتضاء دو مورد كه بيش از يك بار نزول آن را ايجاب كند ، نظير * ( ( بِسْمِ الله الرَّحْمنِ الرَّحِيمِ ) ، و مانند اول سورهء ( روم ) و مانند : آيهء ( روح ) و مانند آيه : * ( ما كانَ لِلنَّبِيِّ وَالَّذِينَ آمَنُوا أَنْ يَسْتَغْفِرُوا لِلْمُشْرِكِينَ ) * و آيهء : * ( وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِه . . . ) * تا آخر سوره ( نحل ) و آيهء : * ( مَنْ كانَ عَدُوًّا لِلَّه ) * . . . تا آخر آيه و آيهء : * ( أَقِمِ الصَّلاةَ طَرَفَيِ النَّهارِ ) * . . . و آيهء * ( أَ لَيْسَ الله بِكافٍ عَبْدَه ) * . و سورهء « فاتحة الكتاب » كه يك بار در مكه هنگام واجب شدن نماز و يك بار در مدينه . هنگام برگردانيدن قبله نازل شده و به همين جهت به ( مثانى ) ناميده شده ( 1 ) .\r\n\r\nوجه سوّم ( از اشكالات ابن تيميه )\r\nاينست كه : قول خداى تعالى :\r\n* ( وَإِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ . . . ) *\r\nباتفاق ( مفسرين ) بعد از بدر چند سال قبل از روز غدير نازل شده است . !\r\n\r\nجواب .\r\nگويا اين مرد گمان مىكند نظر راويان احاديثى كه مؤيّد همديگرند\r\n\r\n","description":"","footnote":"\r\n( 1 ) به جلد 1 « الاتقان » سيوطى صفحه 60 و جلد 1 « تاريخ الخميس » صفحه 11 مراجعه نمائيد .\r\n","page_name":" 157 ","page_number":163},
  {"content":"\r\nاينست كه حارث بن نعمان ( آنمرد كافر ) آنچه بر زبان آورده از آيهء كريمه است كه سابقا نازل شده و او آن را در قالب دعا در آورده و در آن روز بيان داشته ! ! در صورتى كه خوانندهء اين اخبار به خوبى درك مىكند كه اين گمان درست نيست ، و يا اينكه اين مرد چنين گمان نمود كه در آياتى كه سابقا نازل شده مانعى هست كه كسى به آن سخن گويد ، ! مگر در اين روايت ( و نقل اين واقعه ) جز اين ذكر شده ؟ كه اين مرد مرتدّ ( حارث - يا - جابر ) چنين كلماتى را بر زبان آورده ؟ اين مطلب چه ربطى با وقت نزول آيهء مزبور دارد ؟ آيهء مزبور در هر موقع كه بوده - بدر - يا - احد بجاى خود . اين مرد كفر خود را به آن آشكار ساخته كما اينكه كفار قبل از او الحاد خود را به آن آشكار نمودند ! مطلب معلوم است ! ابن تيميه ميخواهد با تعداد اشكالاتى كه طرح مىكند يك مطلب حق و ثابتى را بزعم خود ابطال نمايد ! !\r\n\r\nوجه چهارم\r\n- اين آيه بسبب گفتار مشركين در مكَّه نازل شده و حال آنكه در آنجا عذاب بر آنها نازل نگرديده بواسطه وجود پيغمبر صلى اللَّه عليه و آله در بين آنها .\r\nبدليل قول خداى تعالى : * ( وَما كانَ الله لِيُعَذِّبَهُمْ وَأَنْتَ فِيهِمْ وَما كانَ الله مُعَذِّبَهُمْ وَهُمْ يَسْتَغْفِرُونَ .\r\n\r\nجواب -\r\nبين عدم نزول عذاب در مكَّه بر مشركين با عدم نزول عذاب در اينجا بر اين مرد معاند ملازمهء نيست . زيرا افعال خداى متعال بسبب اختلاف وجوه حكمت مختلف است ، در مورد آنها در آنموقع خداوند متعال ميدانست كه گروهى از آنها بعدا اسلام خواهند آورد و يا از صلب آنها افرادى بوجود خواهند آمد كه آنها مسلم خواهند بود بنابراين اگر آن روز با نزول عذاب آنها را نابود ميساخت ، با منظور اصلى از بعثت رسول گرامى صلى اللَّه عليه و آله منافات داشت ، و نسبت به اين فرد منكر و معاند كه با كفر بعد از ايمان سير قهقهرائى نموده و علم الهى احاطه دارد باينكه با اين گفتار خصمانه و سرسختى در عناد بشاهراه سعادت و هدايت ديگر راهى ندارد و از صلب او هم فرد با ايمانى توليد نميشود ( همانطور كه حضرت نوح نسبت\r\n","description":"","footnote":"","page_name":" 158 ","page_number":164},
  {"content":"\r\nبگروه كفار اين حقيقت را درك نمود و طبق حكايت قرآن كريم از او - عرض نمود :\r\n* ( وَلا يَلِدُوا إِلَّا فاجِراً كَفَّاراً ) * ريشهء حيات او را بر حسب تمنّاى خودش بر كند و او را كشت ، بنابراين ، خيلى فرق است بين آن گروه در به دو امر كه باميد هدايت و صلاحيت بعدى با آنها مدارا شد و همين رفق و مدارا بود كه تدريجا از همان افراد و از اعقاب آنها امّت مرحومه تشكيل و احيانا افرادى از آنان كه از صلاحيّت واقعى محروم و نسل و اعقاب آنها هم فاقد صلاحيّت ايمانى بودند در جنگهاى خونين هلاك و يا دچار بدبختىهاى ديگر شدند كه در نتيجه گمراهى آنها بوجود خود آنها محدود بود و به ديگرى نشر نكرد و فساديهم نتوانستند برانگيزند آرى خيلى فرقست ميان اين گروه نامبرده و ميان اين فرد نابكار و سرسخت در عناد و دشمنى ، و علم خداوندى باينكه وجود او منشاء فتنه و موجب الحاد است بطوريكه نه در خود او اميد هدايتى هست و نه استفادهء از نسل او پيش بينى مىشود ، و اما وجود رسول اكرم صلى اللَّه عليه و آله درست است كه رحمت است و عذاب را از امت منع مىكند ولى به اين نكته هم بايد توجه داشت كه لازمه رحمت كامله اينست كه موانع زيان بخش را هم از جلو راه سعادت امت بر طرف كند ، و روى همين اساس بود كه خداى سبحان آن وجود پليد و انگل زيان بخش را بجرم مخالفت با امر خلافت الهيه كه از طرف پيغمبر و خدا اعلام و ابرام شده بسزاى بد نهادى خودش رساند ، همانطور كه همين پيغمبر رحمت در جنگها و غزوات با تيغ بى دريغ خود ريشه ستمكاران را بر مىكند و نسبت به كسانى كه سركشى ميكردند و امر رسالت را به مسخره و بازى ميگرفتند نفرين ميفرمود و دعوت آن جناب دربارهء آن افراد مستجاب ميشد !\r\nمسلم در جزء 2 صحيح خود در ص 468 باسنادش از ابن مسعود روايت نموده كه : چون قريش سر نافرمانى را در قبال پيغمبر و آيات او پيش گرفتند و از پذيرش اسلام خوددارى نمودند پيغمبر دربارهء آنها دعا فرمود و گفت : بار خدايا ، مرا بر آنها يارى فرما بقحط و غلائى هفت ساله مانند دوران يوسف در اثر نفرين پيغمبر سختى و قحطى به آنها رو آورد كه آنچه داشتند مصرف كردند و گرسنگى و بيچارگى بطورى\r\n","description":"","footnote":"","page_name":" 159 ","page_number":165},
  {"content":"\r\nآنها را مستاصل نمود كه به خوردن گوشت مردار و لاشه حيوانات پرداختند و گرسنگى آنها به جائى رسيد كه قوهء بينش از چشم آنها گرفته شده بود و فضا در مقابل ديدگانشان بمانند دود نمايان ميشد و اين مدلول قول خداى تعالى است كه فرمايد :\r\n* ( يَوْمَ تَأْتِي السَّماءُ بِدُخانٍ مُبِينٍ ) * و همين داستان را بخارى نيز در جزء 2 ص 125 روايت كرده .\r\nو در جزء 7 تفسير رازى ص 467 مذكور است : چون در مكه پيغمبر صلى اللَّه عليه و آله را قومش تكذيب كردند گفت : بار خدايا سالهاى آنان را مانند سالهاى يوسف گردان در قحط و غلا ، در نتيجه باران از آنها منع شد و از زمين گياه نروئيد و شدت گرسنگى و بى قوتى قريش را به آنجا رساند كه به خوردن استخوانها و سگان و مردارها مجبورشان ساخت ، و چشمان آنها در فضا جز دود نميديد و همين معنى از قول ابن عباس و مقاتل و مجاهد و ابن مسعود نقل شده و فرّاء و زجاج آن را اختيار نموده‌اند .\r\nو ابن اثير در جلد 3 « النهايه » ص 124 روايت كرده كه پيغمبر صلى اللَّه عليه و آله در دعاى خود چنين فرمود :\r\n« اللهم اشدد و طأتك على مضر مثل سنى يوسف »\r\n( 1 ) در نتيجه كار زندگى چنان بر آنان سخت شد كه ناچار به خوردن علهز ( 2 ) شدند ، و اين داستان را سيوطى در جزء 1 « الخصايص الكبرى » ص 257 از طريق بيهقى از عروه و از طريق او و طريق ابى نعيم از ابى هريره روايت نموده است .\r\nو ابن اثير در جلد 2 « الكامل » ص 27 گويد : ابو زمعه - اسود بن مطلب بن اسد بن عبد العزّى و ياران او از روى تمسخر به پيغمبر صلى اللَّه عليه و آله چشمك ميزدند و استهزاء مينمودند ، پيغمبر صلى اللَّه عليه و آله دربارهء او نفرين كرد كه كور شود و در مرگ فرزند سوگوار شود ، نامبرده در سايه درختى نشسته بود كه جبرئيل با برگ آندرخت و خارهاى آن بر صورت و چشم او زد تا نابينا شد\r\n\r\n","description":"","footnote":"\r\n( 1 ) يعنى خدايا دشوارى و سختىهاى خود را بر مضر ( اهل مكه ) چنان كن كه در عهد يوسف بر مردم زمان او سخت فرمودى .\r\n( 2 ) علهز خونى است كه با كرك شتر مخلوط و با آتش بريان مىكردند و ميخوردند .\r\n","page_name":" 160 ","page_number":166},
  {"content":"\r\nنامبرده نيز گويد : رسول خدا صلى اللَّه عليه و آله بر مالك بن طلالة بن عمرو بن غبشان نفرين كرد ، در نتيجه با اشاره جبرئيل بسر او ، چرك و جراحت سر او را فرا گرفت و هلاك شد .\r\nو ابن عبد البرّ در « الاستيعاب » در حاشيه جزء 1 « الاصابه » 218 روايت كرده كه پيغمبر صلى اللَّه عليه و آله هنگامى كه راه ميرفت بدن مباركش بجلو متمايل ميشد و حكم بن ابي العاص كيفيت راه رفتن آنحضرت را تقليد ميكرد ، پيغمبر صلى اللَّه عليه و آله روزى ملتفت عمل او شد ، و به او فرمود : چنين باش ، حكم بن ابى العاص از آن روز دچار ارتعاش و اختلاج شد ، عبد الرحمن بن حسان بن ثابت او را نكوهش نمود ، و در هجو عبد الرحمن بن حكم چنين سرود :\r\n\r\nان اللعين ابوك فارم عظامه\r\nإن ترم ، ترم مخلَّجا مجنونا\r\nيمسى خميص البطن من عمل التقى\r\nو يظلّ من عمل الخبيث بطينا\r\n\r\n( 1 )\r\nو ابن اثير در ج 1 « النهايه » ص 345 از طريق عبد الرحمن بن ابى بكر روايت نموده كه : حكم بن ابى العاص بن اميّه پدر مروان ، پشت سر پيغمبر صلى اللَّه عليه و آله مينشست و هنگامى كه آنحضرت سخن ميگفت او روى خود را بطريق استهزاء دگرگون ميساخت و اشكال مسخره آميز نشان ميداد ، پيغمبر او را با آن هيئت ديد به او فرمود :\r\nچنين باش ! پس تا هنگام مرگ صورتش به همان هيئت كريه در اختلاج بود بنابر روايت ديگر تا دو ماه مبتلا به تشنّج و اضطراب شد ، و پس از افاقه از اضطراب و تشنج مرض صرع او را فرا گرفت و پس از افاقه از آن گرفتار تشنّج و اختلاج بود تا در نتيجه نيرو و گوشت بدن او از بين رفت و بجاى اختلاج ارتعاش نيز گفته‌اند .\r\nو ابن حجر در جلد 1 « الاصابه » ص 345 از طريق طبرانى روايت نموده ، و بيهقى در « الدلائل » و سيوطى در ج 2 « الخصايص الكبرى » صفحه 79 از حاكم\r\n\r\n","description":"","footnote":"\r\n( 1 ) ملعون پدرتست استخوانهاى او را بينداز ( خود را از نسبت به دو دور كن ) اگر او را بيندازى و از خود دور سازى كسى را دور ساخته اى كه مصروع و ديوانه است .\r\nهمواره درون و شكمش از عمل تقوى خالى است و از كارهاى پليد و زشت پر است .\r\n","page_name":" 161 ","page_number":167},
  {"content":"\r\n( در حالى كه بصحّت آن تصريح كرده ) و از بيهقى و طبرانى از عبد الرحمن بن ابى بكر صدّيق روايت نموده‌اند كه : حكم بن ابى العاص در نزديك پيغمبر صلى اللَّه عليه و آله مينشست و هنگام سخن گفتن آن جناب با تغيير چهره و شكل خود آنحضرت را استهزاء مينمود ، پيغمبر صلى اللَّه عليه و آله به او فرمود چنين باش ، در نتيجه پيوسته مبتلا باختلاج و تشنج بود تا مرد ، و مانند اين روايت از طريق ديگر نيز روايت شده و در ج 1 « الاصابه » ص 346 مذكور است كه : بيهقى از طريق مالك بن دينار آورده كه او از هند پسر خديجه زوجه پيغمبر صلى اللَّه عليه و آله نقل نموده كه : پيغمبر صلى اللَّه عليه و آله از برابر حكم عبور فرمود ، و نامبرده با حركت دادن انگشت آنحضرت را مسخره و استهزاء نمود ، پيغمبر كه او و حركت او را مشاهده فرمود نفرين كرد و فرمود : بار خدايا او را چلپاسه ( 1 ) گردان ، بلا درنگ مبتلا بخزيدن شد .\r\nو در جلد 1 « الاصابه » ص 276 و جلد 2 « الخصائص الكبرى » صفحه 79 مذكور است كه : ابن فتحون از طبرى ذكر نموده اينكه : پيغمبر صلى اللَّه عليه و آله از حارث بن ابى الحارثه دخترش جمره را خواستگارى فرمود ، حارث گفت : دخترم به بيمارى بدى مبتلا است ، در حالتى كه چنين نبود ، ولى پس از آنكه به خانه آمد مشاهده نمود كه دخترش مبتلا به برص شده ، و در جلد 2 « الخصائص الكبرى » صفحه 78 از طريق بيهقى از اسامة بن زيد روايت نموده كه رسول خدا صلى اللَّه عليه و آله مردى را بمأموريتى اعزام فرمود ، آن مرد دروغ بر رسول خدا بست ، پيغمبر او را نفرين كرد ، در نتيجه او را مردار يافتند در حالى كه شكم او شكافته شده بود و زمين او را نپذيرفته بود .\r\nو باز در جلد 1 « الخصائص الكبرى » صفحه 147 مذكور است كه بيهقى و ابو نعيم از طريق ابى نوفل ابن ابى عقرب از پدرش روايت نموده‌اند كه گفت :\r\nلهب بن ابى لهب بنزد پيغمبر صلى اللَّه عليه و آله آمد و آنحضرت را دشنام داد ، رسول خدا صلى اللَّه عليه و آله گفت : بار خدايا سگ خود را بر او مسلَّط فرما ، گويد : ابو لهب مال التجاره بشام ميفرستاد و فرزندش لهب را نيز با غلامان و وكلاى خود اعزام ميداشت ، به آنها\r\n\r\n","description":"","footnote":"\r\n( 1 ) نوعى است از خزندگان .\r\n","page_name":" 162 ","page_number":168},
  {"content":"\r\nسفارش نمود كه مراقب لهب باشيد زيرا من در اثر نفرين محمّد صلى اللَّه عليه و آله بر او ترسناك هستم ، آنها بهر منزل كه فرود ميآمدند لهب را پهلوى ديوار ميخوابانيدند و او را با لباس و اثاث ميپوشانيدند ، مدتى در راه به اين كيفيّت از او مواظبت ميكردند تا شبى درنده اى آمد و او را به زمين زد و بقتل رسانيد .\r\nو بيهقى از قتاده روايت نموده كه عتبة ( 1 ) بن ابى لهب بر ايذاء رسول خدا صلى اللَّه عليه و آله دست يافت ، رسول خدا صلى اللَّه عليه و آله فرمود : همانا من از خدا مسئلت ميكنم كه سگ خود را بر او مسلَّط فرمايد ، نامبرده با جمعيتى از قريش بيرون شد و هنگام شب در حوالى شام در محلَّى بنام ( زرقاء ) فرود آمدند ، ناگاه شيرى بر آن گروه دست يافت و پيرامون آنها گردش كرد تا در ميان آن قوم عتبه را يافت ، به او حمله نمود و سر او را بدهن گرفت و با دندان از بدن جدا كرد .\r\nو بيهقى از عروه روايت كرده كه : در آن شب شير پس از يافتن آن گروه در آن منزل بسوى ديگر برگشت ، آنها از جاى برخاستند و عتبه را در ميان گرفتند ، سپس مجددا شير آمد و در ميان آنها رفت تا بعتبه رسيد و سرش را گرفت و شكاند .\r\nو از ابى نعيم و ابن عساكر نيز از طريق عروه مانند آن روايت شده ، و ابن اسحاق و ابو نعيم اين داستان را از طريق ديگر هم از محمّد بن كعب قرظى و غيره روايت نموده‌اند و اضافه نموده‌اند كه : حسان بن ثابت در اين موضوع چنين سروده :\r\n\r\nسائل بنى الاشقر ان جئتهم ( 2 )\r\nما كان أنباء ابى واسع ( 3 )\r\nلا وسّع اللَّه له قبره\r\nبل ضيّق اللَّه على القاطع\r\nرحم نبىّ جدّه ثابت\r\nيدعو إلى نور له ساطع\r\nاسبل بالحجر لتكذيبه\r\nدون قريش نهزة القارع\r\nفاستوجب الدعوة منه بما\r\nبيّن للناظر و السامع\r\n\r\n\r\n","description":"","footnote":"\r\n( 1 ) اين روايت را ابن اثير در جلد 3 « النهايه » صفحه 21 دربارهء عتبة بن عبد العزى آورده .\r\n( 2 ) در ديوان حسان ، بنى الاشعر ذكر شده .\r\n( 3 ) ابو واسع كنيهء عتبة بن ابى لهب است .\r\n","page_name":" 163 ","page_number":169},
  {"content":"\r\n\r\nأن سلَّط اللَّه بها كلبه\r\nيمشى الهوينا مشية الخادع\r\nحتّى اتاه وسط اصحابه\r\nو قد علتهم سنة الهاجع\r\nفالتقم الرأس بيافوخه\r\nو النحر منه فغرة الجايع\r\n\r\n( 1 )\r\nمؤلَّف گويد : در ديوان حسان جز بيت اول يافت نميشود و بعد از بيت اول چنين سروده :\r\n\r\nاذ تركوه و هو يدعوهم\r\nبالنسب الاقصى و بالجامع\r\nو الليث يعلوه بأنيابه\r\nمنعفرا وسط دم ناقع\r\nلا يرفع الرحمن مصروعهم\r\nو لا يوهّن قوّة الصارع\r\n\r\n( 2 )\r\nو ابو نعيم از طاووس روايت كرده كه گفت : چون رسول خدا صلى اللَّه عليه و آله اين آيه را * ( وَالنَّجْمِ إِذا هَوى ) * تلاوت فرمود ، عتبة بن ابى لهب گفت : من كافر شدم به پروردگار نجم ، رسول خدا صلى اللَّه عليه و آله فرمود : خدا بر تو سگى از سگان خود را مسلَّط فرمايد . . تا پايان داستان .\r\nو ابو نعيم از ابى الضحى روايت كرده كه : پسر ابى لهب گفت : او كافر است به كسى كه گفت : و النجم إذا هوى ، سپس پيغمبر صلى اللَّه عليه و آله آن نفرين را فرمود . . .\r\nتا پايان حديث .\r\n\r\n","description":"","footnote":"\r\n( 1 ) سؤال كن از اولاد اشقر هنگاميكه آنانرا دريافتى كه از چه قرار بود داستانهاى ابى واسع ( فرزند ابى لهب ) خداوند او را در قبر راحت نگذارد و جايگاهش را فراخ نسازد بلكه تنگ دارد آن قبر را بر كسى كه قرابت پيغمبر را قطع كرد پيغمبرى كه بزرگوارى او برقرار و دعوت مىكند مردمرا بسوى نور بلند و مشمشع او ، اين مرد همان است كه فرصت فراوان داد عيب جويان را در حرم خدا براى تكذيب او در برابر قريش پس مستوجب نفرين گرديد از طرف او ( پيغمبر ) بطوريكه براى هر نگاه كننده و شنونده آشكار و روشن ساخت كه خداوند مسلط گردانيد بواسطهء آن نفرين سك خود را در حالى كه مىرفت بسوى او به آرامى مانند راه رفتن كسى كه قصد فريب دارد تا رسيد به دو در ميان اصحابش هنگاميكه براى شان خواب غلبه كرده پس مانند لقمه اى سر و گلوى او را با يال و گردن خود گرفت در حالى كه دهن باز كرده مانند شخصى گرسنه .\r\n( 2 ) آن زمان كه او ( فرزند ابى لهب ) آنان را بكمك خود دعوت مىكرد و سوگند ميداد بنسب و قرابت بلند كه همه در زير آن نسب گرد آمده‌اند و شير او را با دندانهايش در گرفته و به خون تيره رنگ كشيده و به خاك انداخته بود خدا بلند ندارد بر زمين افتاده شان را و سست و بى نيرو نسازد قوت شيرى را كه او را بر زمين نقش كرد .\r\n","page_name":" 164 ","page_number":170},
  {"content":"\r\nو با توجه به اين امور خواهيد دانست كه : عذابى كه بسبب وجود مقدس پيغمبر صلى اللَّه عليه و آله بمدلول دو آيه معهود نفى شده مراد نفى فى الجمله است نه نفى كلَّى و اين معنى مقتضاى حكمت و رعايت مصلحت عمومى است ، زيرا عضوى كه فاسد شد بالضروره براى مصون ماندن ساير اعضاء آن عضو فاسد بايد قطع شود ، بخلاف عضوى كه قسمتى از آن بيمار است و آنطور نيست كه باعث سرايت بساير اعضاء شود و يا عضوى كه تمامش صدمه ديده ولى اميد هست كه با معالجه بهبودى يابد خداى متعال قريش را تهديد فرمود بمانند صاعقهء عاد و ثمود كه اگر همگى از دين اعراض كردند آنها را عذاب فرمايد چنان كه اين آيه حاكى است : * ( فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَثَمُودَ ) * و چون مناط حكم اعراض همگى بوده و افرادى مؤمن در ميان آنها بوجود آمد ، صاعقه بر آنها نازل نشد ، و اگر همگى آنان بگمراهى خود ادامه ميدادند صاعقه بر طبق تهديدى كه شده بود بر آنها نازل ميگشت در حالتى كه اگر وجود رسول خدا صلى اللَّه عليه و آله بطور كلى مانع از تمام اقسام عذاب ميبود اين تهديد درست نبود ، و احدى از آنها كه گفتيم گرفتار عذاب نميشد و حتى احدى در غزوات و جنگهاى آن حضرت بسبب خشم آن جناب كشته نميشد ، زيرا تمام اين امور از اقسام عذاب است ، خداى ما را پناه دهد از آنها .\r\n\r\nوجه پنجم - ( از اشكالهاى ابن تيميّه )\r\nاگر اين داستان ( داستان حارث ) درست و مطابق واقع بود ، خود آيتى بود مانند آيت اصحاب فيل - و چنين آيتى در خور آنست كه بنقل و روايت آن همّت گماشته شود - و نظائر آن كه در خور نقل و بيان است و چون ملاحظه ميكنيم مصنّفين در علم از صاحبان مسندها و صحاح و فضائل و تفسير و تاريخ و مانند اينها اين موضوع را رأسا توجهى ننموده‌اند و اين داستان جز به اين اسناد ناشناس روايت نشده ، بنابر اين دروغ و بى اساس است .\r\n\r\nجواب -\r\nقياس اين داستان كه يك حادثه فردى بوده با داستان اصحاب فيل ، نامناسب و ناروا و گزاف است ! ! چه ، اين حادثه در اجتماع آن روز زمينهء مناسب و كيفيتى كه توجه و اعتناء عمومى را به خود جلب كند نداشته ، مضافا بر اينكه در\r\n","description":"","footnote":"","page_name":" 165 ","page_number":171},
  {"content":"\r\nعين حال هدف و مقصود گروهى كه شاهد اين امر بودند اقتضاء مينموده كه پردهء فراموشى بر آن بكشند همانطور كه بر اصل موضوع ( امر ولايت در غدير خم ) كشيدند و بقدرى پيرامون ابطال آن جد و جهد كردند كه نزديك بود بهدف و مقصود خود نائل گردند و با اشتباه كارى و توطئه‌هاى متعصّبانه وضع را دگرگون سازند ! ولى خداى توانا برغم بد خواهان و ناسپاسان نور خود را تابان و بحدّ كمال مىرساند .\r\nحادثهء اصحاب فيل ، حادثه اى بود بزرگ و مهم و از آيات باهرهء نبى اكرم صلى اللَّه عليه و آله كه گروه عظيمى را دچار بدبختى و هلاكت نمود بطوريكه بر جهانيان مشهود گشت و امّتى را كه بايد روزى مترقىترين امم باشد از كيد آنان نجات بخشيد و موجبات بقاء و استقرار آن امّت و بر قرارى و عظمت مقدسات او و پايگاه يگانه پرستى او ( كعبه ) را كه بايد طواف گاه امم و مركز زيارت و عبوديت معتقدين به آن باشد كه رموز خير و بركات را در بر دارد امضاء فرمود كه در نتيجهء آن واقعه اكنون پس از قرنها بزرگترين مظاهر پرستش گاه خدائى است .\r\nبنابر اين دواعى و مقاصد در حادثه اولى ( اصحاب فيل ) غير از دواعى و مقاصدى است كه در واقعه نامبرده ( داستان مورد بحث ) موجود است و قياس آن دو بهمديگر زور گوئى و اغماض از حق است كما اينكه اين فرق و تفاوت در ميان معجزات پيغمبر صلى اللَّه عليه و آله به خوبى آشكار است ، و بر همين مبنى بعضى از معجزات آن جناب فقط با اخبار آحاد نقل شده و در مقابل بعض ديگر از حدّ تواتر هم تجاوز نموده ، و نيز بعضى از معجزات آن جناب بدون اينكه توجه و اعتنائى بسند آن بشود مورد اتفاق و قبول عموم مسلمين است ، و اين اختلاف و تفاوت مربوط به خود آن معجزه‌ها است از حيث عظمت و اهميت يا شرايط و مقارنات آنها .\r\nامّا ادعاى ابن تيميّه داير باينكه طبقات مصنّفين اين موضوع را باهمال گذرانده‌اند اين نيز گزاف گوئى ديگرى است چه در صفحات گذشته ، روايت مصنّفين اين واقعه را ذكر نموديم كه همه از پيشوايان علم و حاملان تفسير و حافظان\r\n","description":"","footnote":"","page_name":" 166 ","page_number":172},
  {"content":"\r\nحديث و ناقلان تاريخ ميباشند و كتب رجال و شرح حال بزرگان فضائل بسيار آنها را متضمّن است و دانشمندان يكى پس از ديگرى مراتب درايت و شخصيّت آنها را ستوده‌اند ، و بالاخره نميدانيم مقصود اين مرد و مشار اليه او ( جز به اين اسناد ناشناس . . . ) كيست و چيست ؟ زيرا رواياتى كه در اين زمينه ذكر شد منتهى گشته بحذيفة بن يمان صحابى بزرگوار ( شرح حال او در ج 1 ص 60 گذشت ) و سفيان بن عيينه كه پيشوائى او در علم و حديث و تفسير و مورد اعتماد بودن او در روايت معروف است ( شرح حال او در ج 1 ص 139 گذشت ) اين از نظر شخصيّت ( كه بر خلاف تصور و ادعاى ابن تيميّه در نهايت شهرت و معروفيت و موصوف به ثقه و امانت مىباشد ) .\r\nو اما از لحاظ اسناد به اين دو نفر نيز ، حفاظ و محدّثين و مفسّرين و اهل تحقيق اين اسناد را شناخته و در خور ذكر و اعتماد دانسته و بدون ترديد و انكارى ، آيه اى از قرآن كريم و ذكر حكيم را بدين اسناد تفسير نموده‌اند ، و اينان از كسانى نيستند كه با اسنادهاى كم ارج و روايات پست و سست قرآن را تفسير كنند ، بلى سابقه امر چنين است و روش اهل دانش چنين بوده ولى ، ابن تيميّه سند را منكر و ناشناس پنداشته و در متن آن نيز بمناقشه پرداخته ! ! زيرا هيچ چيز از اين قبيل با روش ناهموار او تطبيق نمىنمايد ! !\r\n\r\nوجه ششم - ( از اشكالات ابن تيميّه )\r\n: از اين حيث چنين بدست ميآيد كه :\r\nحارث نامبرده بسبب اعتراف بمبادى پنجگانه اسلام خود مسلم بوده و بالضرورة احدى از مسلمين در عهد پيغمبر صلى اللَّه عليه و آله اكرم به عذاب مبتلا نشده است .\r\n\r\nجواب -\r\nاين حديث همانطور كه اسلام نامبرده را ثابت مىكند ردّه و خروج او را از اسلام نيز در بر دارد بدليل ردّ فرمودهء پيغمبر صلى اللَّه عليه و آله و شك و ترديد او در آنچه آنحضرت از طرف خداى تعالى خبر داده ، بنابر اين عذاب در هنگام اسلام داشتن بر او نازل نشده بلكه بعد از كفر و ارتداد عذاب بر او رسيده همانطور كه در صفحه 136 گذشت نامبرده پس از شنيدن حديث ، در نبوت پيغمبر صلى اللَّه عليه و آله شك\r\n","description":"","footnote":"","page_name":" 167 ","page_number":173},
  {"content":"\r\nنمود ! گذشته از اين مطلب كسانى هم بوده‌اند كه با وصف اسلام مشمول عقوبت واقع شده‌اند بعلَّت تجرّى كه بساحت قدس نبوى صلى اللَّه عليه و آله از آنها سر زده مانند جمرة دختر حارث كه داستان او در ص 162 گذشت و مانند بعضى ديگر كه داستان آنها در جواب اشكال چهارم ذكر شد و ( براى تأييد اين موضوع كافيست كه ) مسلم در صحيح خود از سلمة بن اكوع روايت نموده كه : مردى در حضور پيغمبر صلى اللَّه عليه و آله با دست چپ غذا خورد ، پيغمبر صلى اللَّه عليه و آله به او فرمود : با دست راست بخور ، گفت نميتوانم ، ( در صورتى كه ميتوانست ) پيغمبر فرمود : از دست چپ ناتوان شوى در نتيجه هيچگاه نتوانست دست چپ خود را به دهان برساند !\r\nو در جلد 5 صحيح بخارى ص 227 مذكور است كه : پيغمبر صلى اللَّه عليه و آله بعنوان عيادت بر عبر صحرائى وارد شد ، و رسم پيغمبر اين بود كه هر وقت بعيادت مريض ميرفت ، ميفرمود : باكى نيست ، و بر حسب همين رويه به آن مرد اين سخن را فرمود ، عرب بيمار در جواب پيغمبر صلى اللَّه عليه و آله گفت : چنين نيست و بلكه تب است كه بر مرد سالخوردهء هجوم كرده و او را بقبر ميبرد ! پيغمبر صلى اللَّه عليه و آله فرمود : حال كه چنين پنداشتى ، چنين باشد ، در نتيجه آن عرب روز بعد را بشام نرسانيد و جان سپرد .\r\n( زيادتى چاپ دوم ) و در « اعلام النبوّة » ماوردى ص 81 مذكور است كه :\r\nرسول خدا صلى اللَّه عليه و آله قدغن فرموده بود كه نمازگزار در حال نماز بآراستن موى خود نپردازد ، آن جناب مردى را ديد كه در حال نماز چنين مىكند ، به او فرمود خداى موى تو را زشت گرداند ، در نتيجه موى آن مرد ريخت و اصلع شد .\r\n\r\nوجه هفتم - ( از اشكالات ابن تيميّة )\r\nحارث بن نعمان در ميان صحابه معروف نيست ، چه ارباب حديث از قبيل ابن عبد البر در « استيعاب » و ابن منده و ابو نعيم اصفهانى و ابو موسى در تأليفات خود در ضمن نامهاى صحابه نامى از او بميان نياورده‌اند ، و بنابر اين وجود چنين كسى پيش ما تحقّق نيافته !\r\n\r\nجواب -\r\nكتب مشتمل بر نام و شرح حال صحابه متكفّل ذكر تمام صحابه نيست ، بلكه هر يك از مؤلَّفين اين موضوع آنچه از صحابه كه در حيطهء اطلاع و در\r\n","description":"","footnote":"","page_name":" 168 ","page_number":174},
  {"content":"\r\nحدود بررسى او بوده بذكر آن پرداخته و سپس مؤلَّف ديگر آمده و آنچه را كه توانسته است از زواياى كتب و آثار از نام و نشان افرادى از صحابه بدست بياورد كه سلف او بر آنها وقوف نيافته بر گفته مؤلَّف اولى اضافه كرده ، و جامع ترين كتابى كه در اين زمينه يافتيم كتاب « الاصابة بتمييز الصحابة » تأليف ابن حجر عسقلانى است و مع الوصف نامبرده در آغاز كتاب خود مينگارد : همانا از جمله شريف ترين علوم دينى علم حديث نبوى صلى اللَّه عليه و آله است و از جمله مهمترين موضوعات در خور شناسائى تشخيص اصحاب رسول خدا صلى اللَّه عليه و آله و تمييز آنها از كسانى است كه بعد از آنها آمده‌اند و گروهى از حفّاظ آنچه را كه از افراد نامبرده ( از صحابه و تابعين ) توانسته و اطلاع بر آنها يافته در تأليفات خود گرد آورده‌اند و نخستين كسى كه شناخته‌ام از آنها كه در اين موضوع كتاب تصنيف نموده است ابو عبد اللَّه بخارى است كه در اين باره تصنيف جدا گانه اى به كار بسته و ابو القاسم بغوى و غير او از نامبرده نقل كرده‌اند و جمعى از طبقهء مشايخ نامبرده نام صحابه را بانضمام طبقه بعدى گرد آورده مانند ، خليفة بن خياط و محمّد بن سعد و همچنين افرادى نيز همرديف او مانند يعقوب بن سفيان و ابى بكر بن ابى خيثمه و در اين زمينه گروه ديگرى نيز بعد از آنها تصنيفاتى كرده‌اند مانند ابو القاسم بغوى و ابى بكر بن ابى داود و عبدان و آنها كه كمى قبل از آنها بوده‌اند مانند مطين ، و سپس مانند ابى على بن سكن و ابى حفص بن شاهين و ابى منصور ماوردى و ابى حاتم بن حبان و مانند طبرانى در ضمن كتابش « معجم الكبير » و سپس مانند ابى عبد اللَّه بن منده و ابى نعيم ، سپس مانند ابى عمر بن عبد البرّ كه نامبرده كتاب خود را « استيعاب » ناميده باعتبار اينكه گمان برده تمام آنچه را كه در كتب قبل از او بوده در آن جمع آورى كرده مع الوصف مقدار زيادى از او فوت شده كه نام نبرده و ابو بكر بن فتحون در تكميل كتاب او تأليف جامعى نموده و گروهى هم در دنبالهء كتاب او تتمّه‌هاى لطيف تأليف نموده‌اند و ابو موسى مدينى بر تأليف ابن منده تذييل بزرگى نوشته و در عصر اينان مردمانى بوده‌اند كه تعدادشان مشكل و همه در اين زمينه تصنيف نموده‌اند تا اينكه دور بقرن\r\n","description":"","footnote":"","page_name":" 169 ","page_number":175},
  {"content":"\r\nهفتم رسيده و در اين هنگام عزّ الدين ابن اثير كتاب جامعى تأليف نموده و آن را « اسد الغابه » ناميده و در آن بسيارى از تصانيف قبل از خود را جمع نموده ولى او هم بپيروى از پيشينيان خود غير صحابى را باصحاب مخلوط كرده و از توجه و تنبيه بر بسيارى از اوهام كه در كتب آنان وجود دارد غفلت ورزيده ، سپس ، حافظ ابو عبد اللَّه ذهبى در كتاب خود نامهائى را كه در كتاب او ( ابن اثير ) ذكر شده جدا كرده و بر آنها افزوده و كسانى را كه وى بغلط از آنها ذكرى بميان آورده و يا آنهائى را كه صحابى بودن آنها بصحّت نپيوسته نام برده ولى در عين حال اين اقدام او شامل همه نشده و به مقصود نزديك نيامده و با تتبّع و كاوشى كه نمودم ( دنبالهء سخنان ابن حجر است ) بنامهائى بر خوردم كه نه در كتاب او ( ذهبى ) و نه در اصل آن كتاب ( اسد الغابه ) با وجود مطابقت با شرايط آن دو نيست .\r\nدر نتيجه كتاب بزرگى گرد آوردم و در آن صحابه را از غير صحابه جدا نمودم و با همه اين كوششها حتى بر يكدهم از اسامى صحابه نسبت به آنچه كه از ابى زرعه رازى نقل شده وقوف حاصل نگشت ، ابو زرعه گويد : پيغمبر صلى اللَّه عليه و آله وفات يافت در حالى كه ، كسانى كه او را ديدند و سخن او را شنيدند بيش از يكصد هزار تن بوده‌اند از مرد و زن كه همهء آنها با وصف ديدار و يا استماع سخنان آن جناب از او روايت كرده‌اند .\r\nابن فتحون پس از ذكر اين مطلب در ذيل « استيعاب » گويد : ابو زرعه اين داستان را در جواب پرسش كسى كه دربارهء خصوص راويان از او سئوال نمود ، بيان داشته ، تا چه رسد به غير آنها و مع الوصف تمام آنها كه در « استيعاب » مذكور است يعنى آنها كه بنام يا كنيه ذكر شده‌اند سه هزار و پانصد نفرند ، و ابن فتحون ذكر نموده كه آنچه را كه مطابق شرط او ( صاحب استيعاب ) استدراك به آن نموده قريب به اين تعداد است . و من به خط حافظ ذهبى خوانده‌ام كه در پشت كتاب تجريد خود نوشته بود : شايد همگى هشتهزار نفر باشند ، اگر بيش از اين تعداد نباشند كمتر از اين نيستند ، سپس به خط او ديدم كه : تمام آنها كه در « اسد الغابه » مذكورند\r\n","description":"","footnote":"","page_name":" 170 ","page_number":176},
  {"content":"\r\nهفتهزار و پانصد و پنجاه و چهار نفرند ، و از جمله چيزهائى كه گفتار ابى زرعه را تأييد مىكند مندرجات در صحيحين است از قول كعب بن مالك در داستان تبوك كه گويد : مردم بسيارى حضور داشتند كه در دفترى آنها را نميتوان بشمار درآورد و در آنچه كه خطيب بسند صحيح از ثورى نقل و ثبت نموده چنين است : آنها كه على عليه السّلام را بر عثمان مقدم بدارند در واقع به دوازده هزار نفر نسبت ناروا داده‌اند كه همگى از اشخاصى بودند كه رسول خدا صلى اللَّه عليه و آله هنگام وفات خود از آنها راضى بود ، نووى گويد : اين سخن مربوط به دوازده سال بعد از وفات پيغمبر صلى اللَّه عليه و آله است يعنى پس از آنكه در عهد خلافت ابى بكر در قضيه ردّه و فتوحات مسلمين بسيار از كسانى كه نامهاى آنان ضبط نشده است از ميان رفته بوده‌اند و سپس در دوره خلافت عمر در ضمن فتحها و در طاعون عمومى و عمواس ( 1 ) و غير آن كسانى كه از شماره بيرون هستند مرده بوده‌اند و سبب پنهان ماندن نامهاى آنان اينست كه اكثر آنها در حجة الوداع حضور داشته‌اند . و خدا داناتر است . اه\r\nو چنان كه قبلا در ج 1 ص 30 اشعار شد : عدهء حاضر در حجة الوداع كه با رسول خدا صلى اللَّه عليه و آله بودند يكصد هزار تن يا بيشتر بوده‌اند در اين صورت چگونه براى اين كتب ممكن بوده كه نام تمام اين گروه عظيم را ثبت و ضبط نمايند ؟ ! اصولا از مجراى طبيعى خارج است كه بنام و شرح حال اين جمعيت بطور كامل احاطه و تسلط يافت ، چه بيشتر اين گروه در صحراها و كوهسارها و مناطق متفرقه پراكنده بودند و در مجامع و شهرها مراوده و آمد و رفتى نداشتند مگر براى مقاصد خاص كه احيانا در مواقع اتفاقى براى بدست آوردن حوائجى در آنمجامع حاضر ميشدند و صحبت و روايتى را درك مىنمودند و در آنگونه مواقع ديوان محاسبه و دفاترى نبود كه نام هر كه وارد و خارج مىشود ثبت و ضبط گردد و احوال آنان بررسى شود .\r\n\r\n","description":"","footnote":"\r\n( 1 ) شهرى است در شش ميلى رمله بر مسير بيت المقدس و بيمارى طاعون در سال 18 هجرى ابتدا از آنجا شروع شد و سپس در سرزمين شام منتشر گشت و در نتيجه گروه بسيار و جمع بيشمارى از صحابه تلف شدند .\r\n","page_name":" 171 ","page_number":177},
  {"content":"\r\nدر اين صورت براى اهل تحقيق ميسّر نخواهد بود كه باحوال و شئون امّتى احاطه پيدا كنند كه وضع آنها چنين است ، ناچار مصنفين به ثبت و ضبط نام كسانى مبادرت نموده‌اند كه در روايات بيشتر نامشان برده شده و يا وجود آنها در حوادثى كه رخ داده واجد اهميت خاصى بوده است ، با اين كيفيت كه بيان شد اگر نام شخصى در چنين كتب ذكر نشد انكار وجود او از حيطهء انصاف خارج است ، و با اصول و مقررات بحث و استدلال سازش ندارد ، وانگهى ، ممكن است مؤلفين كتب مشتمل بر شرح حال صحابه به علت رده و كفريكه در سرانجام زندگى از اين شخص مشهود گشت از ذكر نام او صرف نظر نموده باشند .\r\n* ( وَمِنَ النَّاسِ مَنْ يُجادِلُ فِي الله بِغَيْرِ عِلْمٍ وَلا هُدىً وَلا كِتابٍ مُنِيرٍ ) * ( سوره لقمان )\r\n","description":"","footnote":"","page_name":" 172 ","page_number":178},
  {"content":"\r\n\r\nغدير در روايات\r\n\r\n( عيد غدير در اسلام )\r\nاز جمله اموريكه به منظور ثبات و نشر داستان غدير و جاودان ماندن خاطرهء آن و تأمين تحقق و ثبوت مفاد آن مورد توجه و اهتمام بوده ، عيد گرفتن اين روز تاريخى است كه همه ساله در روز و شب آن مجامع و محافل تشكيل شود و مراسم بندگى خدا و ابراز خشوع بدرگاه احديت اجراء گردد و سيرهء نيكى و بخشش و بذل وجوه بريّه و توجه به حال نانوانان و مستمندان و توسعه بزندگى خانواده‌ها و عائله‌ها و در بر كردن لباسهاى نو و زيبا با آرايش ، پيروى و مورد عمل قرار گيرد ، و در نتيجه اجراء اين تشريفات و تظاهرات در ميان مردم معتقد است كه توجه عموم طبقات به طرف يك وضع نوين و منظرهء جالب معطوف شده و اين وضع بيخبران را وا ميدارد به تفحص و پرسش علل و موجبات آن و منجر مىشود به تجسّس از روايت آن و دانايان به بيان روايات متواتره مشتمل بر اين امر خطير پرداخته و گويندگان و سرايندگان به ايراد خطابه و انشاء قصايد و منظومات مىپردازند و بدين وسائل رشته روايت غدير خم و اسناد آن به يكديگر متصل و پيوسته گشته و در ميان هر قوم و گروه و در هر عصر و زمان اين خبر تكرار و اين داستان بزبانها جارى و طرق متصلهء آن در اذهان محفوظ و پايدار مىگردد .\r\nآنچه از اين كيفيت براى اهل تحقيق آشكار مىشود دو امر است ، يكى اينكه عيد غدير خم اختصاص بگروه شيعه فقط ندارد و هر چند كه اين گروه نسبت به اين امر علاقه خاصى ابراز مينمايند ولى در عين حال ديگران هم از ساير فرق مسلمين در اين عيد با شيعه شركت مينمايند ، بيرونى در « الآثار الباقية فى القرون الخالية » ص 334 اين روز را از جمله اعيادى ذكر نموده كه مورد توجه و اعتناء اهل اسلام است ، و در « مطالب السئول » تأليف ابن طلحهء شافعى در ص 53 چنين مذكور است :\r\nروز غدير خم را امير المؤمنين عليه السّلام در شعر خود ياد كرده و اين روز عيد گشته براى\r\n","description":"","footnote":"","page_name":" 173 ","page_number":179},
  {"content":"\r\nاينكه روزى است كه رسول خدا صلى اللَّه عليه و آله آن جناب را به اين جايگاه ارجمند ( ولايت ) منصوب نموده و او را بدين جهت بر جميع خلق برترى بخشيده ، و در ص 56 گويد :\r\nهر معنائى كه ممكن است لفظ مولى دلالت بر آن داشته باشد نسبت به شخص رسول خدا صلى اللَّه عليه و آله همان معنى را براى على عليه السّلام قرار داده و اين مرتبه ايست عالى و جايگاهى است رفيع و مقامى است شامخ كه آن جناب را بدان مخصوص نموده و به همين جهت اين روز ، روز عيد و هنگام سرور و شادمانى و موسم انبساط و مسرت دوستان او گشته . . . انتهى\r\nاين جمله خود اشتراك تمام مسلمين را در عيد گرفتن اين روز ثابت مينمايد ، خواه ضمير ( دوستان او ) به پيغمبر صلى اللَّه عليه و آله برگردد و خواه به على عليه السّلام برگردد ، اگر به پيغمبر بر گردد كه مطلب واضح است ، و اگر بعلى عليه السّلام بر گردد باز مقصود حاصل است ، زيرا همه مسلمين على عليه السّلام را دوست دارند چه آنها كه او را جانشين بلا فصل پيغمبر صلى اللَّه عليه و آله ميدانند و چه آنها كه آنحضرت را چهارمين خليفه رسول خدا صلى اللَّه عليه و آله قرار داده‌اند .\r\nو در ميان تمام فرق مسلمين كسى نيست كه با آن جناب سر عداوت و دشمنى داشته باشد جز تعداد ناچيزى از خوارج كه آنها از دين اسلام خارج شده‌اند .\r\nو كتب تاريخ درسهايى از اين عيد بما ميدهد و حاكى است كه امم اسلامى در شرق و غرب جهان بر اين عيد توافق دارند و مردم مصر و مغاربه و عراق از قرون گذشته به اين روز داير بعيد بودن آن توجه و اعتناء داشته و روزى بوده نزد آنان كه نماز و دعا و خطبه و انشاد شعر در آن معمول بوده چنان كه در كتب مربوطه مفصلا مذكور است .\r\nو در موارد عديده از « وفيات الاعيان » تاليف ابن خلكان - اتفاق عموم مسلمين بر عيد بودن اين روز استفاده مىشود ، مثلا در شرح حال مستعلى پسر مستنصر - در جلد 1 ص 60 چنين مذكور است : بيعت با نامبرده در روز عيد غدير خم واقع شده و آن هجدهم ذى الحجة است بسال 487 ، و در شرح حال مستنصر باللَّه عبيدى\r\n","description":"","footnote":"","page_name":" 174 ","page_number":180},
  {"content":"\r\nدر جلد 2 ص 223 چنين مذكور است : نامبرده شب پنجشنبه هجدهم ذى الحجة سال 487 وفات يافت ، سپس خود گويد : و اين شب ، شب عيد غدير است ، يعنى شب هجدهم ذى الحجة ، و آن ، غدير خمّ است ( 1 ) ، و گروه بسيارى را يافتم كه سؤال ميكنند از اين شب كه در چندم ذى الحجه بوده ؟ و اين مكان ( غدير خم ) بين مكه و مدينه است و در آن گودال آبى است و گفته مىشود كه در آنجا درخت زارى است كه آب در آن جمع مىشود ، و چون رسول خدا صلى اللَّه عليه و آله از سفر حجة الوداع از مكهء مشرفه بازگشت و به اين مكان رسيد و با على بن ابى طالب عليه السّلام برادرى خود را اعلام فرمود ، گفت : على از من بمنزلهء هارون است از موسى بار خدايا ، دوست بدار كسى را كه او را دوست بدارد و دشمن دار آنكه را كه او را دشمن بدارد و يارى فرما آنكه را كه او را يارى نمايد و خار گردان آنكه را كه او را خار نمايد ، و شيعه به اين روز علاقهء زيادى دارند . و حازمى گويد : آنجا واديى است بين مكه و مدينه و نزد جحفه گودالى است كه در آنجا پيغمبر صلى اللَّه عليه و آله خطبه خواند و اين وادى بدشوارى و شدت گرمى موصوف و معروف است .\r\nو همين مطلب را ( داير بعلاقه زياد شيعه به اين روز ) كه ابن خلكان ذكر نموده مسعودى نيز در « التنبيه و الاشراف » ص 221 بعد از ذكر حديث غدير بيان داشته گويد : و فرزندان على عليه السّلام و شيعيان او اين روز را بزرگ ميشمارند ، و مانند اين مطلب را ثعلبى در « ثمار القلوب » نگاشته ، پس از آنكه شب غدير را از شبهاى مضاف ( 2 ) بنام و مشهور در نزد امّت شمرده در ص 511 گويد : و اين همان شبى است كه فرداى آن رسول خدا صلى اللَّه عليه و آله در غدير خم بر جهاز شتران خطبه خواند و ضمن خطبهء خود فرمود :\r\n\r\n","description":"","footnote":"\r\n( 1 ) بضم خاء و تشديد ميم .\r\n( 2 ) ثمار القلوب ثعالبى در مضاف و منسوب است يعنى كلماتى كه به صورت اضافه استعمال شده و از آن جمله ليلة الغدير است كه ليلة به كلمه الغدير اضافه شده است ( مترجم )\r\n","page_name":" 175 ","page_number":181},
  {"content":"\r\nمن كنت مولاه فعلى مولاه ، اللهم وال من والاه ، و عاد من عاداه ، و انصر من نصره ، و اخذل من خذله .\r\nشيعه اين شب را بزرگ ميشمارند و آن را بشب زنده دارى و قيام بعبادت بسر مىبرند . . . انتهى .\r\nبلى آنها معتقدند كه نصّ و تصريح بر خلافت بلافصل ( على عليه السّلام ) در آن تحقّق يافته . و آنان گر چه به اين عقيده از سايرين جدا و منفردند ولى در اين كه شب غدير از شبهاى مضاف بنام و مشهور است با امّت اسلامى متفق و همعقيده ميباشند ، و اين شهرت و اهمّيت نيست مگر بسبب اعتقاد بامر خطير و بزرگى و فضيلت آشكارى كه در بامداد آن صورت گرفته . و وقوع همين امر بزرگ و مهم در اين روز آن را روز خاص يا عيد مباركى گردانده است ، و در اثر اين اعتقاد در فضيلت روز غدير و شب آن ، فرط اشتهار اين جهت تا به حدى رسيده كه زيبائى و فروغ ( در بيانات شاعرانه و مغازلات اديبانه ) به آن تشبيه شده ، تميم بن معزّ صاحب ديار مصريه كه در سال 374 وفات يافته ضمن قصيدهء كه باخرزى در « دمية القصر » ص 38 از او نقل نموده چنين سروده :\r\n\r\nتروح علينا باحداقها ( 1 )\r\nحسان حكتهنّ من نشر هنّه\r\nنواعم لا يستطعن النهوض\r\nاذا قمن من ثقل اردافهنّه\r\nحسنّ كحسن ليالى الغدير\r\nو جئن ببهجة ايامهنّه ( 2 )\r\n\r\nو از جمله دلائل اين امر ، تهنيت و مبارك بادى است كه بوسيلهء شيخين و زنان رسول خدا صلى اللَّه عليه و آله و جز آنها از صحابه بامر رسول خدا صلى اللَّه عليه و آله نسبت بامير المؤمنين عليه السّلام صورت گرفته ، بطوريكه قريبا بچگونگى آن واقف خواهيد شد و تهنيت و مبارك\r\n\r\n","description":"","footnote":"\r\n( 1 ) به نظر نگارنده احداقها اشتباه و صحيح اقداحهاست .\r\n( 2 ) بگردش مىآورند پياله‌هاى شرابرا براى ما زيبا رويانى كه بوى خوش آنان مانند پياله هاست نازك بدنانى كه نميتوانند بلند شوند از سنگينى كفلهايشان ، زيبا هستند مانند زيبائى شبهاى غدير و هنگام آمدن زيبائى و خوشى ايام غدير را با خود مىآورند .\r\n","page_name":" 176 ","page_number":182},
  {"content":"\r\nباد از خواص عيد و مواقع شادمانى و سرور است .\r\nامر دوم ، اينست كه سابقهء اين عيد امتداد داشته و پيوسته در اعصار و قرون گذشته چنين بوده تا دوران عهد پيغمبر صلى اللَّه عليه و آله و آغاز پيدايش اين فضيلت و عيد ، روز غدير بوده است در حجة الوداع پس از آنكه پيغمبر اسلام صلى اللَّه عليه و آله جايگاه استوار و ثابت خلافت كبرى را آشكار و مركز امارت خود را از وجهه دينى و دنيوى به آن گروه عظيم از پيروان خود ابراز فرمود و مبناى رفيع دين مقدسش را معيّن داشت ، در نتيجه روز مزبور عاليترين اشتهار را بدست آورد تا به حدى كه هر كس با اسلام و معالم اسلام وابسته و معتقد بود از موقعيت آن روز قرين مسرّت گرديد ، چه مسرّتى از اين بالاتر كه در چنين روزى مركز شريعت و سرچشمه ريزش و فيضان انوار تابان احكام دين معلوم و مشهود گشته و ديگر اميال و اهواء اين و آن اين پايگاه استوار را زايل و منقلب نميكند و جهل و ابهامى وجود ندارد كه اين امر صريح را در گودال پست اوهام پنهان نمايد ، چه روزى بزرگتر از اين روز هست ؟ در حالتى كه سنن و آداب شريعت در اين روز آشكار گشته و شاهراه سعادت نمايانده شده و تكميل دين و اتمام نعمت در آن صورت گرفته و قرآن كريم آن را تأييد و پشتيبانى نموده .\r\nزمانى كه پادشاهان صورى بر سرير سلطنت تكيه ميزنند ملَّت آن روز را روز شادى و مسرّت و عيد ميگيرند و بافتخار آن چراغان ميكنند ، محافل جشن تشكيل ميدهند و گروه گروه در آن مجامع و محافل مجتمع شده و خطباء و ادباء بايراد خطابه و سرودن مديح و قصائد ميپردازند و خوانهاى نعمت ميگسترانند چنان كه اين سيره و عادت در هر قوم و ملَّتى معمول است ، بنابر اين قاعده روزى كه سلطنت اسلامى ولايت عظماى دين تحقّق يافته بنام شخصيّتى كه پيغمبر اسلام صلى اللَّه عليه و آله بوحى الهى او را با تصريح و تأكيد به آن مقام منصوب فرموده سزاوارتر است كه چنين روزى عيد گرفته شود و مجلَّلترين مظاهر جشن و سرور در آن نمايان گردد ، و باعتبار اينكه چنين روزى از اعياد دينى است شايسته و روا است كه مضافا بر اجراء مراسم شادى و مسرت امورى نيز كه موجب قرب بدرگاه حضرت بارى است از روزه و نماز\r\n","description":"","footnote":"","page_name":" 177 ","page_number":183},
  {"content":"\r\nو دعا و غيره مورد عمل قرار گيرد چنان كه قريبا بوظائف و مقررات مذكوره نيز واقف خواهيد شد انشاء اللَّه تعالى .\r\nو براى تأمين همين منظور و اموريكه ذكر شد ، رسول خدا صلى اللَّه عليه و آله امر فرمود ، حاضرين در آن مجمع را از امّت خود كه از جملهء آنها شيخين ( ابو بكر - و عمر ) بودند و ديگر بزرگان قريش و وجوه انصار و همچنين زوجات خود را كه بر امير - المؤمنين عليه السّلام وارد شوند و او را به اين منصب عالى و حظَّ وافريكه بسبب عهده دار شدن مقام ولايت كبرى واريكهء امر و نهى در دين خدا احراز نموده تهنيت و شادباش گويند .\r\n\r\n( داستان تهنيت )\r\nامام طبرى - محمّد بن جرير - در كتاب ( الولايه ) حديثى را باسناد خود آورده از زيد بن ارقم كه قسمت زيادى از آن در صفحات 89 - 92 ذكر شد و در پايان حديث مزبور است كه رسول خدا صلى اللَّه عليه و آله فرمود اى گروه مردم بگوئيد : پيمان بستيم با تو از صميم قلب و عهد نموديم با زبان و دست بيعت داديم بر اين امر ، عهد و پيمان و بيعتى كه اولاد و اهل بيت و كسان خود را بدان وادار نمائيم و بجاى اين سيرهء مقدّس روش ديگرى را نپذيريم و تو گواه بر ما هستى و خداوند از حيث گواهى كافى است ، بگوئيد آنچه را بشما تلقين و تعليم نمودم و سلام كنيد بر على با تصريح بفرماندهى اهل ايمان و بگوئيد : الحمد لله الذى هدانا لهذا و ما كنا لنهتدى لولا ان هدانا الله همانا خداوند هر صدا و آهنگى را ميشناسد و ميشنود و بخيانت هر خائن واقف است ، پس هر كس پيمان شكنى كند بزيان خود كرده و كسى كه به پيمان خدائى وفادار بماند خداى پاداش بزرگ به او خواهد داد ، بگوئيد چيزى را كه موجب رضايت خداوند است و اگر ناسپاسى كنيد خداوند از شما بىنياز خواهد بود .\r\nزيد بن ارقم گفت : در اين هنگام مردم رو به طرف رسولخدا صلى اللَّه عليه و آله شتافتند در\r\n","description":"","footnote":"","page_name":" 178 ","page_number":184},
  {"content":"\r\nحالى كه همه ميگفتند : « سمعنا و اطعنا على امر اللَّه و رسوله بقلوبنا » يعنى : شنيديم و بر امر خدا و رسولش از صميم قلب فرمانبرداريم ، و اول كسانى كه دست خود را بعنوان اطاعت و بيعت بپيغمبر صلى اللَّه عليه و آله و على عليه السّلام رسانيدند ، ابى بكر و عمر و عثمان و طلحه و زبير بودند با باقى مهاجرين و انصار ، و ساير مردم تا هنگاميكه نماز ظهر و عصر در يك وقت خوانده شد و اين جريان امتداد يافت تا نماز مغرب و عشاء نيز در يك وقت خوانده شد و تا سه روز امر دست دادن و بيعت پيوسته ادامه داشت .\r\nو اين روايت را احمد بن محمّد طبرى مشهور به ( خليلى ) در كتاب « مناقب على ابن ابى طالب عليه السّلام » كه در سال 411 در قاهره تأليف نموده از طريق استادش محمّد بن ابى بكر بن عبد الرحمن آورده و در روايت او چنين مذكور است :\r\nدر نتيجهء ( امر پيغمبر صلى اللَّه عليه و آله ) مردم ببيعت با او شتافتند و گفتند : شنيديم امر خدا و رسولش را بدل و به زبان و بجميع جوارح و اعضاء خود فرمانبرداريم سپس خود را با دستهاى گشاده براى مصافحه و بيعت بر رسول خدا صلى اللَّه عليه و آله و على عليه السّلام افكندند و اول كسى كه دست بيعت به رسول خدا صلى اللَّه عليه و آله ( 1 ) داد ابو بكر و عمر و طلحه و زبير بود و سپس باقى مهاجرين و سائر مردم بر حسب طبقات و مراتبشان ، تا اينكه نماز ظهر و عصر در يكوقت بجا آورده شد و همچنين نماز مغرب و عشاء در يك زمان انجام گرفت و تا سه روز پيوسته امر دست دادن خلق و بيعت آنها ادامه داشت . و رسول خدا صلى اللَّه عليه و آله پس از بيعت هر دسته و گروهى ميفرمود : الحمد لله الذى فضلنا على جميع العالمين و در نتيجه دست دادن و مصافحه سنّت جاريه و رسم متداولى گشت تا آنجا كه آن را كسانى به كار بردند كه ذى حق نبودند .\r\nو در كتاب « النشر و الطىّ » اين داستان چنين ذكر شده : سپس مردم بسوى آن جناب شتافتند در حالتى كه ميگفتند بلى . بلى . شنيديم و امر خدا و رسولش را با\r\n\r\n","description":"","footnote":"\r\n( 1 ) در اين روايت سقط هست كه با مراجعه بروايت اول طبرى بدان واقف خواهيد شد .\r\n","page_name":" 179 ","page_number":185},
  {"content":"\r\nايمان قلبى فرمانبرداريم و با دستهائى كه براى بيعت گشوده بودند بر رسول خدا صلى اللَّه عليه و آله و على عليه السّلام فرو افتادند و اين مراسم ادامه داشت تا اينكه نماز ظهر و عصر در يكوقت خوانده شد و بقيه روز نيز ادامه داشت . تا اينكه نماز مغرب و عشاء نيز در يكوقت انجام يافت ، و رسول خدا صلى اللَّه عليه و آله پس از آمدن هر دسته از مردم و بيعت آنها ميفرمود : الحمد لله الذى فضلنا على العالمين .\r\nو مولوى ، ولىّ اللَّه لكهنوى در « مرآت المؤمنين » در ذكر داستان غدير به اين مضمون نگاشته : سپس عمر آن جناب را ملاقات نمود و به او گفت : گوارا باد تو را اى پسر ابي طالب صبح و شام نمودى در حالى كه مولاى من و مولاى هر مرد و زن با ايمان هستى . و پيوسته هر يك از اصحاب با آن جناب روبرو ميشد و او را تهنيت ميگفت .\r\nو مورخ ، ابن خاوند شاه - متوفاى 903 در « روضة الصّفا » ( 1 ) جزء دوم از جلد 1 ص 173 بعد از ذكر حديث غدير به اين مضمون نگاشته : سپس رسول خدا صلى اللَّه عليه و آله در خيمه اختصاصى خود جلوس فرمود و بر حسب امر آنحضرت امير المؤمنين عليه السّلام در خيمهء ديگر نشست ، و امر فرمود بطبقات مردم كه بخيمهء آن جناب روند و او را تهنيت بگويند و پس از پايان تهنيت مردم ، رسول خدا صلى اللَّه عليه و آله بمادران اهل ايمان ( زوجات خود ) امر فرمود كه آنها نيز بنزد آنحضرت روند و تهنيت بگويند و آنان نيز به اين وظيفه اقدام نمودند ، و از جمله كسانى كه از صحابه بآنحضرت تهنيت گفت : عمر بن خطاب بود كه بآنجناب گفت : گوارا باد تو را اى پسر ابي طالب صبح نمودى در حالى كه مولاى من و مولاى تمام مردان و زنان با ايمان هستى .\r\nو مورّخ - غياث الدين ، متوفّاى 942 در « حبيب السير » ( 2 ) در جزء سوم\r\n\r\n","description":"","footnote":"\r\n( 1 ) عبد الرحمن دهلوى در « مرآت الاسرار » از او نقل نموده و جز او نيز از او نقل و بنگارش او اعتماد نموده‌اند .\r\n( 2 ) در جلد 1 « كشف الظنون » صفحه 419 مذكور است كه كتاب مزبور ( حبيب السير ) از كتابهاى معتبر و سودمند است و حسام الدين نيز در « مرافض الروافض » آن را از كتابهاى معتبر بشمار آورده ، و ابو الحسنات حنفى در « الفوايد البهيه » به آن اعتماد نموده و در صفحات 86 و 87 و 90 و 91 و غير آنها از او نقل كرده .\r\n","page_name":" 180 ","page_number":186},
  {"content":"\r\nاز جلد 1 ص 144 به اين مضمون نگاشته ، سپس امير المؤمنين عليه السّلام بر حسب امر رسول خدا صلى اللَّه عليه و آله در خيمهء كه مخصوص آن جناب به پا شده بود قرار گرفت و مردم بديدار و تهنيت او شتافتند و در ميان آن عمر بن خطاب بود كه بآنحضرت گفت : به . به اى پسر ابى طالب ، صبح كردى در حالى كه مولاى من و مولاى هر مرد و زن با ايمان هستى ، سپس پيغمبر صلى اللَّه عليه و آله بمادران اهل ايمان ( زوجات خود ) امر فرمود كه بر امير المؤمنين عليه السّلام داخل شوند و او را تهنيت گويند .\r\nو خصوص داستان تهنيت شيخين را تعداد بسيارى از پيشوايان حديث و تفسير و تاريخ اهل سنّت كه عدّهء آنان قابل توجه است روايت نموده‌اند ، چه آنها كه اين داستان را بطور مرسل ترديد ناپذير روايت نموده‌اند و چه آنها كه آن را بمسانيد صحيح - و رجال ثقه و مورد اعتماد روايت نموده‌اند كه سلسلهء ناقلين منتهى مىشود بتعدادى از صحابه مانند ابن عباس و ابى هريره و براء بن عازب و زيد بن ارقم .\r\n\r\nو از جمله پيشوايان حديث و تفسير كه داستان مزبور را روايت كرده‌اند\r\n: 1 - حافظ ابو بكر عبد اللَّه بن محمّد بن ابى شيبه متوفّاى 235 ( شرح حال او در ج 1 ص 151 ذكر شد ) در ( المصنّف ) باسناد خود از براء بن عازب روايت نموده كه گفت : در سفرى با رسولخدا صلى اللَّه عليه و آله بوديم و در غدير خم فرود آمديم ، در اين هنگام بانگ نماز جماعت بلند شد وزير درختى براى رسول خدا صلى اللَّه عليه و آله از خار و خاشاك روفته شد ، و آنحضرت نماز ظهر را خواند سپس دست على عليه السّلام را گرفت و ( خطاب بمردم ) فرمود : آيا ميدانيد كه من اولى هستم بهر مردم و زن مؤمن از خودش ؟ گفتند : آرى پس دست على عليه السّلام را گرفت و فرمود : بار خدايا ! هر كس ، من مولاى اويم ، على مولاى او است ، بار خدايا دوست بدار دوستان او را و دشمن بدار دشمنان او را . پس از اين جريان عمر آن جناب را ملاقات كرد و گفت :\r\nگوارا باد تو را ، اى پسر ابي طالب ، صبح و شام نمودى در حالى كه مولاى من و مولاى هر مرد و زن با ايمان هستى .\r\n2 - امام و پيشواى حنبليان ، احمد بن حنبل متوفّاى 241 در جلد 4 مسند\r\n","description":"","footnote":"","page_name":" 181 ","page_number":187},
  {"content":"\r\nخود در ص 281 از عفّان ، از حمّاد بن سلمه ، از عليّ بن زيد ، از عدىّ بن ثابت ، از براء بن عازب روايت نموده كه گفت : ما با رسول خدا صلى اللَّه عليه و آله بوديم . تا پايان روايتى كه بلفظ مذكور از طريق ابن ابى شيبه ذكر شد ، با اين فرق كه در روايت مزبور در آغاز اعلام ولايت كلمهء اللهمّ - ( بار خدايا ) ذكر نشده است .\r\n3 - حافظ ابو العباس شيبانى نسوى ، متوفّاى 303 ( شرح حال او در ج 1 صفحه 166 گذشت ) گويد : حديث نمود ما را هدبه ، از حماد بن سلمه ، از زيد ، و ابو هارون ، از عدىّ بن ثابت ، از براء كه گفت : با رسول خدا صلى اللَّه عليه و آله در سفر « حجة الوداع » بوديم چون بغدير خم آمديم ، زير دو درخت براى رسول خدا صلى اللَّه عليه و آله روفته شد و بانگ نماز جماعت بلند شد و رسول خدا صلى اللَّه عليه و آله على عليه السّلام را طلبيد و دست او را گرفت و در طرف راست خود او را بپاداشت ، سپس فرمود : آيا من بهر فردى اولى ( سزاوارتر ) نيستم از خودش ؟ گفتند : آرى . هستى . فرمود پس اين مولاى كسى است كه من مولاى اويم ، بار خدايا ، دوست بدار دوستان او را و دشمن دار دشمنان او را ، سپس عمر بن خطاب با او ملاقات كرد و گفت : گوارا باد تو را ، صبح و شام نمودى در حالى كه مولاى هر مرد و زن با ايمان هستى .\r\n4 - حافظ ، ابو يعلى موصلى متوفاى 307 ( شرح حال او در ج 1 ص 166 گذشت ) اين داستان را در مسند خود از هدبه ، از حماد تا پايان سند و متن مذكور در طريق شيبانى روايت نموده است .\r\n5 - حافظ ابو جعفر ، محمّد بن جرير طبرى ، متوفاى 310 در جلد 3 تفسيرش در ص 428 بعد از ذكر حديث غدير گويد : سپس عمر او را ملاقات نمود و گفت :\r\nگوارا باد تو را اى پسر ابى طالب ، صبح نمودى در حالى كه مولاى من و مولاى هر مرد و زن با ايمان هستى و اين گفتهء ابن عباس و براء بن عازب و محمّد بن على است .\r\n6 - حافظ احمد بن عقدهء كوفى ، متوفاى 333 در كتاب الولاية كه آن اول كتاب است از استاد خود ابراهيم بن وليد بن حمّاد از يحيى بن يعلى از حرب بن صبيح از پسر خواهر حميد طويل ، از ابن جدعان ، از سعيد بن مسيّب روايت نموده\r\n","description":"","footnote":"","page_name":" 182 ","page_number":188},
  {"content":"\r\nكه گفت : بسعد بن ابى وقاص گفتم : من ميخواهم راجع بامرى از تو سؤال كنم ولى پرهيز ميكنم ، گفت : آنچه ميخواهى سؤال كن ، همانا من عموى تو هستم ، گفتم : سؤال من از بر پا ايستادن رسول خدا صلى اللَّه عليه و آله است در ميان شما در روز غدير خم ، گفت : بلى هنگام ظهر در ميان ما ايستاد و دست على بن ابى طالب عليه السّلام را گرفت و فرمود :\r\nمن كنت مولاه ، فعلى مولاه ، اللهم وال من والاه ، و عاد من عاداه ،\r\nسپس ابو بكر و عمر گفتند : گرديدى اى پسر ابى طالب مولاى هر مرد و زن با ايمان .\r\n7 - حافظ ابو عبد اللَّه مرزبانى بغدادى متوفاى 384 اين داستان را باسنادش از ابى سعيد خدرى در كتاب خود ( سرقات الشعر ) روايت نموده است .\r\n8 - حافظ على بن عمر دار قطنى بغدادى ، متوفاى 385 - حديث غدير را باسناد خود روايت نموده و در آن مذكور است كه : چون ابابكر و عمر جريان را شنيدند به او گفتند : گرديدى اى پسر ابى طالب مولاى هر مرد و زن با ايمان ، ابن حجر در صواعق ص 26 اين حديث را از او حكايت كرده و از طريق خطيب بغدادى نيز در ص 119 - بلفظ ديگر از او ذكر شد .\r\n9 - حافظ ابو عبد اللَّه ابن بطَّه حنبلى متوفاى 387 ، اين داستان را باسنادش در كتاب خود « الابانه » از براء بن عازب بلفظ حافظ ابو العباس شيبانى ( كه مذكور افتاد ) با اسقاط جملهء ( امسيت « گرديدى » ) روايت نموده .\r\n10 - قاضى ابو بكر باقلانى بغدادى ، متوفاى 403 ( شرح حال او در ج 1 ص 177 گذشت ) داستان مزبور را در كتاب خود « التمهيد فى اصول الدين » ص 171 با دقت در سند روايت نموده است .\r\n11 - حافظ ابو سعيد خركوشى ، نيشابورى متوفاى 407 ، اين حديث را در تأليف خود ( شرف المصطفى ) باسنادش از براء بن عازب بلفظ احمد بن حنبل ، و\r\n","description":"","footnote":"","page_name":" 183 ","page_number":189},
  {"content":"\r\nباسناد ديگر از ابى سعيد خدرى روايت نموده و لفظ او چنين است : سپس رسول خدا صلى اللَّه عليه و آله فرمود : مرا تهنيت بگوئيد . مرا تهنيت بگوئيد . همانا خداوند مرا مخصوص فرمود به نبوّت و اهل بيت مرا مخصوص فرمود بامامت ، پس از اين جريان عمر بن خطاب امير المؤمنين عليه السّلام را ملاقات نمود و گفت : خوشا به حال تو يا ابا الحسن ، گرديدى مولاى من و مولاى هر مرد و زن با ايمان .\r\n12 - حافظ احمد بن مردويه اصفهانى ، متوفاى 416 حديث مزبور را در تفسير خود از ابى سعيد خدرى روايت كرده در آن مذكور است : سپس عمر بن خطاب على را ملاقات نمود و گفت : گوارا باد تو را اى پسر ابى طالب ، صبح و شام نمودى در حالى كه مولاى من و مولاى هر مرد و زن با ايمان هستى .\r\n13 - ابو اسحق ثعلبى ، متوفاى 427 در تفسير خود ( الكشف و البيان ) روايت نموده گويد : خبر داد ما را ، ابو القاسم يعقوب بن احمد سرى ، از ابو بكر محمّد بن عبد اللَّه بن محمّد ، از ابى مسلم ابراهيم بن عبد اللَّه كجى ، از حجاج بن منهال از حمّاد ( ابن سلمه ) ، از على بن زيد ، از عدّى بن ثابت ، از براء بن عازب كه گفت چون با رسول خدا صلى اللَّه عليه و آله در حجة الوداع در غدير خم فرود آمديم ، نماز جماعت را اعلام كرد و زير دو درخت براى رسول خدا صلى اللَّه عليه و آله از خار و خاشاك رفته شد ، سپس دست على عليه السّلام را گرفت و فرمود : آيا من اولى بمؤمنين از خودشان نيستم ؟\r\nگفتند : بلى . هستى . فرمود اين مولاى كسى است كه من مولاى اويم . بار خدايا دوست دار دوستان او را و دشمن دار دشمنان او را . گفت : پس از اين جريان عمر او را ملاقات كرد و گفت : گوارا باد تو را اى پسر ابى طالب ، گرديدى مولاى هر مرد و زن با ايمان .\r\n14 - حافظ ، ابن سمان رازى ، متوفّاى 445 اين حديث را باسناد خود از براء بن عازب بلفظ مذكور از احمد بن حنبل روايت نموده و روايت مزبور را محبّ الدين طبرى در « الرياض النضره » جلد 2 ص 169 و شنقيطى در ( حياة على بن ابى - طالب عليه السّلام ) در ص 28 از او حكايت نموده‌اند .\r\n","description":"","footnote":"","page_name":" 184 ","page_number":190},
  {"content":"\r\n15 - حافظ ابو بكر بيهقى ، متوفّاى 458 ، حديث مزبور را بدون ذكر رجال سند از براء بن عازب - بطوريكه در ( الفصول المهمّه ) ابن صبّاغ مالكى مكَّى ص 25 مذكور است روايت نموده و چنان كه در ( درر السمطين ) جمال الدين زرندى حنفى مذكور است همين حديث را بسنديكه بعدا خواهد آمد از ابى هريره روايت نموده و از طريق خوارزمى هم خواهد آمد كه از او ، از براء و از ابى هريره روايت نموده است .\r\n16 - حافظ ، ابو بكر ، خطيب بغدادى متوفّاى 463 ، روايت از او به دو سند صحيح از ابى هريره در ص 119 گذشت .\r\n17 - فقيه ، ابو الحسن ، ابن المغازلى ، متوفّاى 483 در كتاب « المناقب » گويد : خبر داد ما را ابو بكر احمد بن محمّد بن طاوان از ابو الحسن احمد بن حسين بن سمّاك ، از ابو محمّد جعفر بن محمّد بن نصير خلدى ، از على بن سعيد بن قتيبه رملى از ضمره . . . تا آخر سند و لفظ مذكور از طريق خطيب بغدادى ص 119 .\r\nو نيز نامبرده ( ابن مغازلى ) گويد : خبر داد ما را : ابو الحسن احمد بن مظفر عطَّار از ابو محمّد ابن سقّاء و خبر داد ما را ، ابو الحسن على بن عبد اللَّه قصّاب بيّع واسطى از جمله اخبارى كه به من اذن داد روايت نمودن آن را ، كه او گفت : حديث نمود مرا ، ابو بكر محمّد بن حسن بن محمّد بياسرى ، از ابو الحسن على بن محمّد بن حسن جوهرى ، از محمّد بن زكريّا عبدى ، از حميد طويل ، از أنس ، در ضمن حديثى كه گفت : سپس ( رسول خدا صلى اللَّه عليه و آله ) دست او را ( على عليه السّلام ) گرفت و او را به بالاى منبر برد و فرمود : بار خدايا ، اين از من است ، و من از اويم ، آگاه باشيد ، همانا او از من بمنزلهء هارون است از موسى ، آگاه باشيد هر كس من مولاى اويم ، على مولاى او است ، گويد : پس از اين داستان على با مسرت و شادمانى برگشت و عمر ابن خطَّاب بدنبال او آمد و به او گفت : به به اى ابو الحسن ، گرديدى مولاى من و مولاى هر مسلم .\r\n18 - ابو محمّد احمد عاصمى ، در تأليف خود « زين الفتى » گويد : خبر داد\r\n","description":"","footnote":"","page_name":" 185 ","page_number":191},
  {"content":"\r\nمرا استادم محمّد بن احمد رحمه اللَّه ، از ابو احمد همدانى ، از ابو جعفر محمّد بن ابراهيم ابن محمّد بن عبد اللَّه بن جبلهء قهستانى ( 1 ) از ابو قريش محمّد بن جمعة بن خلف قاينى ، از ابو يحيى محمّد بن عبد اللَّه بن يزيد مقرى كه گفت : حديث نمود مرا پدرم ، از حمّاد بن سلمه ، از على بن زيد بن جدعان ، از عدىّ بن ثابت ، از براء بن عازب كه گفت : چون رسول خدا صلى اللَّه عليه و آله فرمود من كنت مولاه فعلى مولاه ، عمر گفت :\r\nگوارا باد تو را اى ابو الحسن ، گرديدى مولاى هر مسلم .\r\nو نيز عاصمى گويد : خبر داد ما را محمّد بن ابى زكريّا رحمه اللَّه از ابو الحسن محمّد بن عمر بن بهته بزّاز ( 2 ) بوسيله قرائت ابو الفتح ابن ابو الفوارس حافظ بر او در بغداد كه بدان اقرار نموده گفت : خبر داد ما را ، ابو العباس احمد بن محمّد بن سعيد بن عبد الرحمن بن عقدهء همدانى ( وابستهء بنى هاشم ) بوسيله قرائت بر او از اصل كتابش در سال 330 هنگامى كه در بغداد بر ما ورود نمود ، گفت : حديث كرد ما را ابراهيم ابن وليد بن حمّاد و گفت پدرم ما را خبر داد از يحيى بن يعلى . تا آخر خبر مذكور در ص 183 از طريق حافظ ابن عقده از جهت متن و سند .\r\n19 - حافظ ، ابو سعد سمعانى متوفّاى 562 در كتاب خود ( فضايل الصحابه ) باسناد از براء بن عازب بلفظ احمد بن حنبل كه در ص 182 ذكر شد ، داستان تهنيت را ذكر نموده .\r\n20 - حجة الاسلام ، ابو حامد غزالى ، متوفّاى 505 در تأليف خود ( سرّ العالمين ) ص 9 گويد : جماهير مسلمين اجماع دارند بر متن حديث از خطبهء رسول خدا صلى اللَّه عليه و آله در روز غدير خم باتفاق همگان كه فرمود : من كنت مولاه ، فعلى مولاه ، و سپس عمر گفت : به به براى تو اى ابو الحسن هر آينه بتحقيق گرديدى\r\n\r\n","description":"","footnote":"\r\n( 1 ) در تاريخ خطيب بغدادى جلد 1 ص 411 . عبدان بن حبله مذكور است .\r\n( 2 ) از اهل باب الطاق است و در سال 374 در گذشته ، خطيب در جلد 3 تاريخش ص 35 شرح حال او را نگاشته و از عتيق ثقه بودن او را حكايت نموده و از او از برقانى حكايت كرده كه باكى بر او نيست و او طالبى است و مقصودش از اين كلمه اينست كه او شيعى است ،\r\n","page_name":" 186 ","page_number":192},
  {"content":"\r\nمولاى من و مولاى هر مرد و زن مؤمن .\r\n21 - ابو الفتح اشعرى شهرستانى ، متوفّاى 548 در « الملل و النحل » چاپ شده در حاشيه كتاب فصل ابن حزم جلد 1 ص 220 گويد : و مانند آنچه جريان يافت در كمال اسلام و انتظام حال هنگام نزول قول خداى تعالى : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه ) * ، و چون رسول خدا صلى اللَّه عليه و آله بغدير خم رسيد بامر آن جناب خار و خاشاك رفته و زدوده شد و نماز جماعت را اعلام نمودند ، سپس آنحضرت در حالى كه بر جهاز شتران قرار داشت فرمود :\r\n« من كنت مولاه فعلى مولاه اللهمّ وال من والاه و عاد من عاداه و انصر من نصره و اخذل من خذله و أدر الحقّ معه حيث دار »\r\nو سپس سه بار فرمود : آيا ابلاغ نمودم ؟ ؟ اماميّه مدّعى هستند كه اين نصّ صريحى است ، چه آنكه مىبينيم :\r\n( بمدلول اين فرموده ) هر كس كه پيغمبر صلى اللَّه عليه و آله مولاى او است بهر معنى كه براى مولى قائل شويم شامل على عليه السّلام مىشود ، و صحابه از توليت همان را كه ما فهميده‌ايم فهميده‌اند ( 1 ) تا آنجا كه عمر وقتى با على عليه السّلام روبرو شد به او گفت : خوشا به حال تو يا على ، گرديدى مولاى هر مرد و زن با ايمان .\r\n22 - اخطب خطباى خوارزمى حنفى ، متوفّاى 568 در كتاب مناقب خود ص 94 با دقت در سند از ابى الحسن على بن احمد عاصمى خوارزمى ، از اسمعيل بن احمد واعظ ، از حافظ ابى بكر بيهقى ، از على بن احمد بن حمدان ، از احمد بن عبيد از احمد بن سليمان مؤدب از عثمان ( ابن ابى شيبه ) از زيد بن حباب از حمّاد بن سلمه از على بن زيد بن جدعان از عدىّ بن ثابت ، از براء بن عازب روايت نموده كه گفت : در سفر حج با رسول خدا صلى اللَّه عليه و آله آمديم تا در بين مكَّه و مدينه پيغمبر صلى اللَّه عليه و آله فرود آمد و بامر آن جناب نماز جماعت اعلام شد ، سپس دست على عليه السّلام را گرفت و فرمود :\r\n\r\n","description":"","footnote":"\r\n( 1 ) قريبا حق سخن را در مفاد آن ادا خواهيم نمود و ثابت خواهيم كرد كه صحابه جز آنچه را كه راى و عقيدهء اماميه است چيز ديگر نفهميده‌اند .\r\n","page_name":" 187 ","page_number":193},
  {"content":"\r\nآيا من اولى ( سزاوارتر ) بمؤمنين از خود آنها نيستم ؟ گفتند آرى هستى .\r\nفرمود : پس اين ( اشاره بعلى عليه السّلام ) ولىّ كسى است كه من ولىّ اويم ، بار خدايا ! دوست دار دوستان او را و دشمن دار دشمنان او را من كنت مولاه ، فعلى مولاه ، اين جملات را با صداى بلند مىفرمود بعد از اين اعلام ، عمر بن خطاب با او روبرو شد و گفت : گوارا باد تو را اى پسر ابى طالب ، گرديدى مولاى من و مولاى هر مرد و زن با ايمان .\r\nو نيز باسناد مذكور از حافظ ابى بكر بيهقى ، از حافظ ابى عبد اللَّه حاكم ، از ابى يعلى زبير بن عبد اللَّه ثورى ( 1 ) از ابى جعفر احمد بن عبد اللَّه بزّاز ، از على بن سعيد ، از ضمره ، از ابن شوذب تا آخر حديث مذكور از طريق خطيب بغدادى در ص 119 از حيث سند و متن روايت شده است .\r\n23 - ابو الفرج ابن جوزى حنبلى متوفّاى 597 در مناقب خود از طريق احمد بن حنبل باسناد از براء بن عازب بلفظ او چنان كه مذكور افتاد روايت نموده است .\r\n24 - فخر الدين رازى شافعى ، متوفّاى 606 داستان تهنيت را در تفسير كبير خود جلد 3 ص 636 و در چاپ ديگر ص 443 بلفظى كه در ص 97 ذكر شد روايت نموده است .\r\n25 - ابو السعادات ، مجد الدين ابن اثير شيبانى متوفّاى 606 در جلد 4 « النهاية » ص 246 بعد از شمردن معانى مولا گويد : و از اين قبيل است حديث :\r\nمن كنت مولاه فعلى مولاه ، تا آنجا كه گويد : و سخن عمر به على عليه السّلام : « اصبحت مولى كلّ مؤمن » .\r\n26 - ابو الفتح محمّد بن على نطنزى در كتاب خود - الخصائص العلويّة - باسناد خود داستان تهنيت را از ابى هريره بلفظ آن از طريق خطيب بغدادى كه در\r\n\r\n","description":"","footnote":"\r\n( 1 ) در مناقب چنين مذكور است : و در فرائد حموى - نورى - و در تاريخ خطيب توزى . ذكر شده به ج 1 ص 175 مراجعه نمائيد .\r\n","page_name":" 188 ","page_number":194},
  {"content":"\r\nصفحه 119 ذكر شد روايت نموده است .\r\n27 - عزّ الدين ابو الحسن ابن اثير شيبانى متوفّاى 630 داستان تهنيت را باسناد خود از براء بن عازب بلفظى كه در صفحه 33 ذكر شد روايت نموده است .\r\n28 - حافظ ، ابو عبد اللَّه گنجى شافعى ، متوفّاى 658 در « كفاية الطالب » ص 16 گويد : خبر داد ما را حافظ يوسف بن خليل دمشقى در حلب ، گفت : خبر داد ما را شريف ابو المعمّر محمّد بن حيدرهء حسينى كوفى در بغداد ، و خبر داد ما را ، ابو الغنائم محمّد بن على بن ميمون نرسى در كوفه ، از ابو المثنّى دارم بن محمّد بن زيد نهشلى بحديث از ابو حكيم محمّد بن ابراهيم بن سرىّ تميمى از ابو العباس احمد بن محمّد بن سعيد همدانى ( مشهور به ابن عقده ) از ابراهيم بن وليد بن حمّاد كه او گفت پدرم به من خبر داد باخبار از يحيى بن يعلى از حرب بن صبيح از پسر خواهر حميد طويل . . . تا آخر آنچه كه از ابن عقده در ص 183 ذكر شد از متن و سند .\r\n29 - شمس الدين ، ابو المظفّر ، سبط ابن جوزى حنفى ، متوفّاى 654 در تذكرهء خود در ص 18 از فضائل احمد بن حنبل حكايت نموده ، باسنادش از براء بن عازب بلفظ و سندى كه در ص 182 ذكر شد .\r\n30 - عمر بن محمّد ملَّا ، داستان تهنيت را در « وسيلة المتعبّدين » از براء بن عازب بلفظ احمد روايت نموده .\r\n31 - حافظ ، ابو جعفر محبّ الدين طبرى شافعى ، متوفّاى 694 در ( الرياض النضره ) جلد 2 ص 169 بطريق احمد بن حنبل از براء بن عازب و زيد بن ارقم بلفظ مذكور روايت كرده ، و در « ذخائر العقبى » ص 67 از طريق احمد بلفظ براء بن عازب داستان تهنيت را روايت نموده .\r\n32 - شيخ الاسلام حموينى ، متوفّاى 722 در « فرايد السمطين » در باب 13 گويد : خبر داد ما را شيخ - امام ( استاد و پيشوا ) عماد الدين عبد الحافظ بن بدران بوسيلهء قرائت من بر او در شهر نابلس در مسجد آنجا به او گفتم : قاضى ابو القاسم ،\r\n","description":"","footnote":"","page_name":" 189 ","page_number":195},
  {"content":"\r\nعبد الصمد بن محمّد بن ابى الفضل انصارى حرستانى بر سبيل اجازه به تو خبر داد ؟\r\nنامبرده اقرار بدان نمود ، گفت : خبر داد ما را ابو عبد اللَّه محمّد بن ابى الفضل عراوى بطور اجازه ، گفت : خبر داد : شيخ السنّه ، ابو بكر احمد بن حسين بيهقى حافظ ، گفت : خبر داد حاكم ابو يعلى زبير بن عبد اللَّه نورى باخبار از ابو جعفر احمد بن عبد اللَّه بزّاز باخبار از على بن سعيد برقى باخبار از ضمرة بن ربيعه از ابن شوذب از مطر ورّاق ، از شهر بن حوشب ، از ابى هريره بلفظ خطيب بغدادى مذكور در صفحه 119 و گفت : خبر داد ما را پيشواى زاهد . وحيد الدين محمّد بن ابى بكر بن ابى يزيد جوينى بوسيلهء قرائت من بر او در خير آباد در جمادى الاولى سال 663 باخبار از امام سراج الدين محمّد بن ابى الفتوح يعقوبى بطور استماع كه گفت : خبر داد ما را پدرم امام فخر الدين ابو الفتوح بن ابى عبد اللَّه محمّد بن عمر بن يعقوب كه گفت : خبر داد ما را استاد پيشوا محمّد بن على بن فضل قارى ، و خبر داد مرا - سيد و پيشواى منزّه فخر الدين مرتضى بن محمود حسينى اشترى بر سبيل اجازه در سال 671 بروايت او از پدرش كه گفت : خبر داد مرا پيشوا ، مجد الدين ابو القاسم عبد اللَّه بن محمّد قزوينى ، گفت : خبر داد ما را ، جمال السنّه ابو عبد اللَّه محمّد بن حمويه بن محمّد جوينى گفت : خبر داد ما را جمال الاسلام ابو المحاسن على بن شيخ الاسلام فضل بن محمّد فارندى ، گفت خبر داد ما را پيشوا عبد اللَّه بن على استاد زمان خود كه در طريقت مشار اليه بود و مورد توجه مسلمين و پيشوا در شريعت ، گفت : خبر داد ما را ابو الحسن على بن محمّد بن بندار قزوينى در مكَّه باخبار از على بن عمر بن محمّد حبرى بر سبيل قرائت بر او باخبار او از محمّد بن عبيدهء قاضى باخبار از ابراهيم ابن حجاج ، از حمّاد ، از على بن زيد و ابى هارون عبدى ، از عدّى بن ثابت از براء بن عازب كه گفت : با رسولخدا صلى اللَّه عليه و آله در حجة الوداع همراه بوديم ، آمديم تا بغدير خم رسيديم ، در آنجا نماز جماعت را اعلام فرمود ، وزير دو درخت براى پيغمبر رفته شد ، سپس پيغمبر صلى اللَّه عليه و آله دست على عليه السّلام را گرفت و فرمود :\r\nآيا من باهل ايمان اولى ( سزاوارتر ) از خود آنان نيستم ؟ گفتند : آرى هستى .\r\n","description":"","footnote":"","page_name":" 190 ","page_number":196},
  {"content":"\r\nفرمود : آيا من بهر مؤمنى اولى نيستم از خودش ؟ گفتند : آرى هستى ، فرمود آيا زنهاى من مادران مؤمنين نيستند ؟ گفتند : چرا فرمود بس اين ( اشاره بعلى عليه السّلام ) مولاى كسى است كه من مولاى اويم - بار خدايا دوست بدار آنكه او را دوست بدارد و دشمن بدار آنكه او را دشمن بدارد ، بعد از اين جريان عمر بن خطاب او را ( على عليه السّلام را ) ملاقات كرد و به او گفت : گوارا باد تو را اى پسر ابى طالب ، صبح و شام نمودى در حالى كه مولاى هر مرد و زن با ايمان هستى ، سپس ( حموينى ) گويد : امام حافظ - شيخ السنّه ابو بكر احمد بن حسين بيهقى اين حديث را در فضائل امير المؤمنين على رضى اللَّه عنه وارد كرده و من آن را از خطَّ مباركش نقل نمودم ، و گفت :\r\nخبر داد ما را - استاد - پيشوا عماد الدين عبد الحافظ بن بدران بن شبل بن طرحان مقدسى بوسيله قرائت من بر او در شهر نابلس ، و شيخ صالح - محمّد بن عبد اللَّه انصارى حرستانى ( 1 ) بطريق اجازهء روايت آن ، از ابى عبد اللَّه محمّد بن فضل عراوى بطريق اذن روايت آن ، از استاد - پيشوا ، ابى بكر احمد بن حسين كه گفت : خبر داد ما را على بن احمد بن عبيد باخبار از احمد بن سليمان مؤدّب بحديث از عثمان و او از زيد بن حباب بحديث او از حمّاد بن سلمه از على بن زيد بن جدعان ، از عدىّ بن ثابت از براء كه گفت : با رسولخدا صلى اللَّه عليه و آله رو آورديم تا آخر حديث كه ذكر شد .\r\n33 - نظام الدين قمى نيشابورى روايت او بلفظ ابى سعيد خدرى در ص 99 گذشت .\r\n34 - ولى الدين خطيب در « مشكاة المصابيح » كه در سال 737 تأليف شده در ص 557 داستان تهنيت را بطريق احمد از براء بن عازب و زيد بن ارقم بلفظ مذكور وى در ص 182 روايت نموده .\r\n35 - جمال الدين زرندى مدنى متوفّاى هفتصد و پنجاه و اند ، داستان تهنيت را در كتاب خود « درر السمطين » از طريق حافظ ابى بكر بيهقى باسنادش از براء بن عازب بلفظ مذكور از حموينى روايت نموده .\r\n\r\n","description":"","footnote":"\r\n( 1 ) نسبت به - حرستا - بفتح حاء و راء و سكون سين - قريه ايست در يكفرسخى دمشق .\r\n","page_name":" 191 ","page_number":197},
  {"content":"\r\nزيادتى چاپ دوم : - و در روايت او مذكور است : تا اينكه در روز پنجشنبه هجدهم ذى الحجة بغدير خم رسيديم پس نماز جماعت اعلام شد . . .\r\n36 - ابو الفداء ابن كثير شامى ، شافعى ، متوفّاى 774 در كتاب خود « البداية و النهاية » جلد 5 ص 209 - 210 داستان تهنيت را بلفظ احمد بن حنبل از براء بن عازب از طريق حافظ ابى يعلى موصلى و حافظ حسن بن سفيان - نامبردگان - و نيز از براء بن عازب از طريق ابن جرير از ابى زرعه ، از موسى بن اسماعيل « منقرى » از حمّاد بن سلمه ، از على بن زيد و ابى هارون عبدى از عدىّ بن ثابت از براء ، و از حديث موسى بن عثمان خضرمى از ابى اسحاق سبيعى از براء و زيد بن ارقم روايت نموده و در ص 212 از ابى هريره بلفظ خطيب بغدادى آورده .\r\n37 - تقى الدين مقريزى مصرى ، متوفّاى 845 داستان تهنيت را در « خطط » ص 223 بطريق احمد از براء بن عازب بلفظ پيش گفته روايت نموده است .\r\n38 - نور الدين - ابن صبّاغ مالكى ، مكَّى ، متوفاى 855 داستان تهنيت را در « الفصول المهمّه » ص 25 از احمد و حافظ بيهقى از براء بن عازب به همان لفظ مذكور آنها حكايت نموده .\r\n39 - قاضى نجم الدين اذرعى ، شافعى ، متوفّاى 876 در « بديع المعانى » صفحه 75 گويد : و بتحقيق وارد شده كه عمر بن خطاب رضى اللَّه عنه هنگاميكه سخن رسولخدا صلى اللَّه عليه و آله را شنيد كه فرمود : من كنت مولاه فعلى مولاه ، بعلى رضى اللَّه عنه گفت : گوارا باد تو را ، گرديدى مولاى هر مرد و زن مؤمن .\r\n40 - كمال الدين ميبدى در شرح ديوان منسوب به امير المؤمنين عليه السّلام در صفحه 406 حديث احمد را از براء بن عازب و زيد بن ارقم بلفظ پيش گفته اش ذكر نموده است .\r\n41 - جلال الدين سيوطى متوفّاى 911 داستان تهنيت را در « جمع الجوامع » بطورى كه در كنز العمال جلد 6 ص 397 مذكور است بنقل از حافظ ابن ابى شيبه بلفظ پيش گفته در ص 181 - ذكر نموده .\r\n","description":"","footnote":"","page_name":" 192 ","page_number":198},
  {"content":"\r\n42 - نور الدين سمهودى ، مدنى ، شافعى ، متوفّاى 911 داستان تهنيت را در كتاب خود ( وفاء الوفا باخبار دار المصطفى ) جلد 2 ص 173 نقل از احمد بطريق او از براء و زيد روايت نموده است .\r\n43 - ابو العباس شهاب الدين قسطلانى ، متوفّاى 923 در جلد 2 « مواهب اللدنيّة » ص 13 در معنى مولى گويد : و سخن عمر كه گفت : اصبحت مولى كلّ مؤمن ، يعنى ولىّ كل مؤمن .\r\n44 - سيد عبد الوهاب حسينى ، بخارى ، متوفّاى 932 لفظ او در ص 101 گذشت .\r\n45 - ابن حجر عسقلانى ، هيتمى ، متوفّاى 973 در « الصواعق المحرقه » صفحه 26 دربارهء مفاد حديث گويد : ما اين را قبول داريم كه او ( يعنى على عليه السّلام ) اولى است ، ولى تسليم به اين معنى نميشويم كه اولى بامامت است بلكه مراد اينست كه او اولى به پيروى و نزديكى بسوى اوست ، تا آنجا كه گويد : و همين معنى است كه ابو بكر و عمر از حديث فهميده‌اند ( 1 ) و فهم اين دو نفر كافى است ، چه آن دو پس از آنكه ( سخن پيغمبر صلى اللَّه عليه و آله را ) شنيدند به او ( على عليه السّلام ) گفتند گرديدى اى پسر ابى طالب مولاى هر مرد و زن مؤمن . . . اين حديث را دار قطنى روايت نموده است .\r\n46 - سيد على بن شهاب الدين همدانى داستان تهنيت را در « مودة القربى » بلفظ براء روايت نموده .\r\n47 - سيد محمود شيخانى ، قادرى ، مدنى در كتاب خود ( الصراط السوى في مناقب آل النبىّ ) گويد ابو يعلى و حسن بن سفيان در مسندشان از براء بن عازب رضى الله عنه روايت نموده‌اند كه گفت : در حجة الوداع با رسولخدا صلى اللَّه عليه و آله بوديم . . .\r\n\r\n","description":"","footnote":"\r\n( 1 ) به زودى به حق سخن در اين زمينه واقف خواهيد شد كه درباره مفاد اين حديث گروه حاضرين در غدير خم جز آنچه كه راى اماميه است چيز ديگرى نفهميده‌اند .\r\n","page_name":" 193 ","page_number":199},
  {"content":"\r\nتا آخر لفظى كه از آن دو ذكر شد . و سپس گويد : حافظ ذهبى گفته : اين حديث حسن است و تمام علماء اهل سنت بر آنچه ما گفتيم اتفاق نموده‌اند . . سپس دربارهء آنچه كه از خطبهء غدير ( بعقيدهء او ) درست است گويد : و صحيح از جملهء آنچه ذكر كرديم نيز اين فراز از فرمودهء پيغمبر صلى اللَّه عليه و آله است :\r\n« الست اولى بكلّ مؤمن من نفسه »\r\nيعنى آيا من بهر مؤمنى اولى نيستم از خودش ؟ گفتند : آرى ، هستى . فرمود : همانا اين ( اشاره به على عليه السّلام ) مولاى كسى است كه من مولاى اويم ، بار خدايا ، دوست بدار آنكه را كه او را دوست دارد و دشمن بدار آنكه را كه او را دشمن بدارد ، پس از اين گفتار عمر رضى اللَّه عنه او را ( على عليه السّلام را ) ملاقات كرد و گفت : گوارا باد تو را ، صبح و شام نمودى در حالى كه مولاى هر مرد و زن مؤمن هستى ، قسمتهاى صحيح و حسن پايان يافت و در آنچه ذكر شد چيزى از ساخته‌ها و افتراآت مدّعى در ميان نيست تا آخر . . . تمام سخن او در مورد : سخنان پيرامون حديث ، خواهد آمد .\r\n48 - شمس الدين مناوى ، شافعى ، متوفّاى 1031 در كتاب « فيض القدير » جلد 6 ص 218 گويد : چون ابو بكر و عمر اين را ( حديث الولايه ) شنيدند گفتند ( طبق آنچه كه دار قطنى از سعد بن ابى وقّاص روايت نموده ) : گرديدى اى پسر ابى طالب مولاى هر مرد و زن مؤمن .\r\n49 - شيخ احمد ، با كثير مكى ، شافعى ، متوفّاى 1047 داستان تهنيت را در ( وسيلة المآل في عدّ مناقب الآل ) بلفظ براء بن عازب روايت نموده .\r\n50 - ابو عبد اللَّه زرقانى ، مالكى ، متوفّاى 1122 در « شرح المواهب » جلد 7 صفحه 13 گويد : دار قطنى از سعد روايت نموده كه گفت : چون ابو بكر و عمر اين را شنيدند گفتند : گرديدى اى پسر ابى طالب مولاى هر مرد و زن مؤمن .\r\n51 - حسام الدين بن محمّد با يزيد سهارنپورى داستان تهنيت را در ( مرافض الروافض ) بلفظى كه در ج 1 ص 228 گذشت ذكر نموده است .\r\n52 - ميرزا محمّد بدخشانى داستان تهنيت را در دو كتاب خود ( مفتاح النجا في\r\n","description":"","footnote":"","page_name":" 194 ","page_number":200},
  {"content":"\r\nمناقب آل العبا ) و ( نزل الابرار بما صحّ في اهل البيت الاطهار ) از براء و زيد از طريق احمد ذكر نموده .\r\n53 - شيخ محمّد صدر العالم داستان تهنيت را در ( معارج العلى في مناقب المرتضى ) از طريق احمد از براء و زيد ذكر نموده .\r\n54 - ابو ولىّ اللَّه احمد عمرى دهلوى ، متوفّاى 1176 لفظ او در ج 1 ص 230 گذشت .\r\n55 - سيد محمّد صنعانى ، متوفّاى 1182 در ( الروضة الندية شرح التحفة العلوية ) از محبّ الدين طبرى حديثى را كه از طريق احمد از براء روايت نموده ذكر كرده است .\r\n56 - مولوى محمّد مبين لكهنوى داستان تهنيت را در ( وسيلة النجاة ) از براء و زيد ذكر نموده است .\r\n57 - مولوى ولىّ اللَّه لكهنوى داستان تهنيت را در ( مرآت المؤمنين في مناقب اهل بيت سيد المرسلين ) بلفظ احمد ذكر نموده و گفته : . . . و در روايتى ( چنين مذكور است ) به به . يا على صبح و شام نمودى . . . تا آخر .\r\n58 - محمّد محبوب العالم در ( تفسير شاهى ) از ابى سعيد خدرى آنچه را كه در صفحه 99 بلفظ نيشابورى گذشت ذكر نموده است .\r\n59 - سيد احمد زينى دحلان ، مكى ، شافعى ، متوفّاى 1304 در جلد 2 « الفتوحات الاسلاميه » ص 306 گويد : عمر رضى اللَّه عنه ، على بن ابى طالب و اهل بيت رسول خدا صلى اللَّه عليه و آله را دوست ميداشت ، و در اين مورد مطالب بسيارى از او بدست آمده ، و از آن جمله است اين مطلب كه چون پيغمبر صلَّى اللَّه عليه و آله فرمود :\r\nمن كنت مولاه فعلى مولاه ، ابو بكر و عمر رضى اللَّه عنهما گفتند : گرديدى اى پسر ابى طالب مولاى هر مرد و زن مؤمن .\r\n60 - شيخ محمّد حبيب اللَّه شنقيطى ، مدنى ، مالكى ، داستان تهنيت را در ( كفاية\r\n","description":"","footnote":"","page_name":" 195 ","page_number":201},
  {"content":"\r\nالطالب في حياة على بن ابى طالب ) صفحهء 28 از طريق ابن سمّان ، از براء بن عازب و از طريق احمد ، از زيد بن ارقم بلفظ مذكور ذكر كرده است .\r\n\r\n( بازگشت بآغاز مطلب )\r\nموضوع تهنيت ، مبتنى بر صدور امر از مقام نبوّت صلى اللَّه عليه و آله و دست دادن به بيعت نامبرده با ابراز مسرّت و خوشحالى پيغمبر صلى اللَّه عليه و آله به اين جريان باظهار جمله :\r\nالحمد لله الذى فضلنا على جميع العالمين مضافا بر نزول آيهء كريمه ( چنان كه دانستيد ) در اين روز نمايان كه در ضمن آن تصريح شده به اكمال دين و اتمام نعمت و خوشنودى پروردگار به آنچه در اين روز وقوع يافته - و بر همين مبنى ، طارق بن شهاب كتابى ، هنگامى كه در مجلس عمر بن خطاب حضور داشت ، گفت : اگر اين آيه دربارهء ما نازل شده بود ( 1 ) ما اين روز را عيد ميگرفتيم ( 2 ) ، و اين سخن او را احدى از حاضرين در آن مجلس انكار نكرد و حتى از عمر كيفيتى مشهود گشت كه حالى از تصديق سخن او بود - و اعلام اين امر بعد از نزول آيهء تبليغ كه در آن امرى شبيه به تهديد در صورت تأخير تبليغ اين نصّ روشن براى احتراز از پيش - آمدهاى انقلاب و تظاهرات متعصّبانه ملَّت وجود داشت . . تمام اين امور كه بدان اشاره شد اين روز را تا حدّى جلال و بزرگى و رفعت و بلندى بخشيد كه صاحب رسالت خاتميه صلى اللَّه عليه و آله و بعد از او پيشوايان طريق هدايت ( ائمه سلام اللَّه عليهم ) و پيروان آنها را از اهل ايمان غرق در شادمانى ساخت و اينست آنچه از عيد گرفتن مقصود ما است و به همين معنى پيغمبر صلَّى اللَّه عليه و آله و سلَّم اشعار فرموده بنا بروايتى كه فرات بن ابراهيم كوفى ( در قرن سوم ) از محمّد بن ظهير ، از عبد اللَّه بن فضل\r\n\r\n","description":"","footnote":"\r\n( 1 ) يعنى اين آيهء مباركه : * ( الْيَوْمَ أَكْمَلْتُ لَكُمْ دِينَكُمْ بصفحه 115 - 126 مراجعه نمائيد .\r\n( 2 ) اين حديث را پيشوايان پنجگانه : مسلم . مالك . بخارى . ترمذى . نسائى روايت نموده‌اند ، چنان كه در جلد 1 ( تيسير الوصول ) صفحه 122 مذكور است و طحاوى در جلد 3 ( مشكل الاثار ) صفحه 196 و طبرى در جلد 6 تفسيرش صفحه 46 و ابن كثير در جلد 2 تفسيرش صفحه 13 از احمد و بخارى روايت نموده‌اند و گروه ديگرى نيز آن را روايت كرده‌اند .\r\n","page_name":" 196 ","page_number":202},
  {"content":"\r\nهاشمى از امام صادق عليه السّلام از پدر و اجداد گراميش از رسول خدا صلى اللَّه عليه و آله روايت نموده كه نبىّ اكرم صلى اللَّه عليه و آله فرمود : روز غدير خم برترين عيدهاى امّت من است و اين همان روزيست كه خداى تعالى مرا امر فرمود كه برادرم على بن ابى طالب عليه السّلام را بعنوان نشانه براى امّت منصوب دارم تا بسبب انوار وجود او بعد از من راهنمائى شوند ، و اين همان روزيست كه خداوند در آن دين را كامل فرمود و نعمت خود را بر امّت من در آن تمام نمود و دين اسلام را براى آنها دين پسنديده اعلام فرمود . و در حديثى كه حافظ خرگوشى آن را آورده ( به شرحى كه در صفحه 184 گذشت ) فرمايش پيغمبر صلى اللَّه عليه و آله مشعر بر اين امر است كه فرمود : هنّئونى . هنّئونى - يعنى مرا تهنيت دهيد . مرا تهنيت دهيد . و امير المؤمنين على بن ابى طالب عليه السّلام نيز شعار پيغمبر بزرگوار صلى اللَّه عليه و آله را پيروى نموده و شخصا نيز اين روز را عيد گرفته و در سالى كه عيد غدير در روز جمعه واقع شده بود خطبهء ايراد فرمود و از جملهء فرمايشات آن جناب در خطبهء مزبور اين جمله است كه فرمود :\r\n« إنّ اللَّه عزّ و جلّ جمع لكم معشر المؤمنين في هذا اليوم عيدين عظيمين كبيرين و لا يقوم أحدهما إلَّا بصاحبه ليكمل عندكم جميل صنعه و يقفكم على طريق رشده ، و يقفو بكم آثار المستضيئين بنور هدايته ، و يسلككم منهاج قصده ، و يوفّر عليكم هنيىء رفده فجعل الجمعة مجمعا ندب إليه لتطهير ما كان قبله و غسل ما اوقعته مكاسب السوء من مثله إلى مثله و ذكرى للمؤمنين و تبيان خشية المتّقين ، و وهب من ثواب الاعمال فيه اضعاف ما وهب لاهل طاعته في الايّام قبله ، و جعله لا يتمّ إلَّا بالايتمار لما أمر به و الانتهاء عمّا نهى عنه ، و البخوع بطاعته فيما حثّ عليه و ندب إليه فلا يقبل توحيده إلَّا بالاعتراف لنبيّه صلى اللَّه عليه و آله بنبوّته ، و لا يقبل دينا إلَّا بولاية من أمر بولايته ، و لا تنتظم أسباب طاعته إلَّا بالتمسّك بعصمته و عصم أهل ولايته فأنزل على نبيّه صلى اللَّه عليه و آله في يوم الدوح ما بيّن به عن ارادته في خلصائه و ذوي اجتبائه ، و أمره بالبلاغ و ترك الحفل بأهل الزيغ و النفاق و ضمن له عصمته منهم . . .\r\nتا آنجا كه فرمايد :\r\nعودوا رحمكم اللَّه بعد انقضاء مجمعكم بالتوسعة على عيالكم و بالبرّ باخوانكم ،\r\n","description":"","footnote":"","page_name":" 197 ","page_number":203},
  {"content":"\r\nو الشكر للَّه عزّ و جلّ على ما منحكم ، و اجمعوا ، يجمع اللَّه شملكم ، و تبارّوا ، يصل اللَّه الفتكم و تهادوا نعمة اللَّه كما منّكم بالثواب فيه على اضعاف الاعياد قبله أو بعده إلَّا في مثله ، و البرّ فيه يثمر المال و يزيد في العمر ، و التعاطف فيه يقتضي رحمة اللَّه و عطفه و هيّئوا لاخوانكم و عيالكم عن فضله بالجهد من وجودكم و بما تناله القدرة من استطاعتكم ، و أظهروا البشر فيما بينكم و السرور في ملاقاتكم .\r\nالخطبة ( 1 ) .\r\nترجمه - همانا خداى عز و جل براى شما گروه اهل ايمان در اين روز دو عيد بزرگ و با عظمت را جمع فرموده ( جمعه - غدير ) كه هيچيك از اين دو بدون آن ديگرى بر قرار و استوار نخواهد بود ، اين موهبت را بشما فرمود تا كردار شايسته و عنايت خود را درباره شما كامل گرداند ، و شما را بر طريق رشد و صلاح وا دارد و بدنبال آنان كه از نور هدايت او بهره مندند قرار دهد ، و در شاهراه مقصود حكيمانهء خود به راه اندازد ، و عطاياى گواراى خود را بر شما بيفزايد ، از اين رو جمعه را مقرر فرمود براى اجتماع شما تا در اثر اين اجتماع ، خود را از پليدىهاى پيش از آن پاك و پاكيزه نمائيد و از آثار كثيف كسبهاى ناروا و ناپسند كه در ظرف يك هفته فاصله بين دو جمعه دامان شما را آلوده نموده شستشو نمائيد اين روز براى اهل ايمان يك ياد آورى است ، و نمودارى از خشيت پرهيزگاران است ، و در اين روز چند برابر پاداش كارهاى خودبى را كه اهل طاعت در روزهاى ديگر اتيان نموده‌اند بشما موهبت فرمايد ، و اين روز را چنان قرار داده كه حق آن داد نشود مگر بانجام اوامر او ، و خوددارى از آنچه نهى فرموده ، و مجاهدت بسيار در انجام آنچه كه بدان با تأكيد دعوت نموده اينك اعتراف بيگانگى او پذيرفته نميشود مگر با اعتراف بنبوّت پيغمبر او صلى اللَّه عليه و آله ، و دينى پذيرفته نميشود مگر با پذيرش ولايت آنكه بولايت اوامر فرموده ، و موجبات اطاعت او فراهم نشود مگر با پيوستن برشتهء او و آنان كه اهل ولايت اويند و به همين مناسبت در روز غدير خم بر پيغمبر خود صلى اللَّه عليه و آله فرو فرستاد آنچه\r\n\r\n","description":"","footnote":"\r\n( 1 ) اين خطبه را شيخ الطايفه باسناد خود در « مصباح المتهجد » صفحهء 524 ذكر نموده است .\r\n","page_name":" 198 ","page_number":204},
  {"content":"\r\nرا كه درباره مخلصين و برگزيدگان خود اراده فرموده بود و او را امر كرد بابلاغ و اينكه باهل شبهه و نفاق اعتنائى نكند و از همكارىهاى آنان بر ضدّ حق انديشه ننمايد و مصونيت آن جناب را از كيد منافقين تضمين فرمود . . .\r\nتا آنجا كه فرمايد : خداوند شما را مشمول رحمت خود فرمايد . هنگام باز - گشت از اين مجلس بر اهل بيت و عيالات خود توسعه دهيد و ببرادران خود نيكى كنيد و خدا عز و جل را سپاسگذارى نمائيد كه شما را به اين موهبت موفق فرموده و خود را باتفاق و اجتماع واداريد تا خداوند جدائيهاى شما را جمع فرمايد ، و بطور متقابل با يكديگر نيكى كنيد تا خداى الفت و مهربانيهاى شما را با يكديگر پيوسته و ثابت گرداند و نعمتهاى الهى را به يكديگر هديه نمائيد بپاس اينكه ثواب و پاداش اعمال شما را در اين روز چند برابر اعياد ديگر قبل و بعد آن قرار داده ، و اين فضيلت را اختصاص به مثل امروز داده ، و نيكى در اين روز مال شما را پر بهره مىكند و بر عمر شما ميفزايد ، و مهربانىهاى متقابل شما در اين روز موجب رحمت و عطوفت خداوند بشما مىشود و براى برادران و اهل خانهء خود از آنچه خداوند بشما تفضل فرموده تا بتوانيد مهيّا سازيد و تا آنجا كه استطاعت داريد ببخشيد و تا براى شما امكان دارد در اين كار بكوشيد و با يكديگر با چهره‌هاى گشاده و شادمانى روبرو شويد . . الخ\r\nاين روز ( غدير خم ) را امامان عترت طاهره صلوات اللَّه عليهم نيز معرّفى فرمودند و آن را عيد ناميدند و همه مسلمين را بدان امر كردند ، و فضيلت اين روز و پاداش نيكوكاران در اين روز را نشر فرمودند .\r\nاز جمله : در تفسير فرات بن ابراهيم كوفى در سورهء مائده از جعفر بن محمّد ازدى ، از محمّد بن حسين صائغ ، از حسن بن على صيرفى ، از محمّد بزّاز ، از فرات بن أحنف از ابى عبد اللَّه عليه السّلام روايت نموده گويد : بآنحضرت عرض كردم : فداى تو شوم ، آيا براى مسلمين عيدى است كه از عيد فطر و اضحى و روز جمعه و روز عرفه افضل باشد ؟ فرمود : بلى . افضل و اعظم و اشرف در نزد خدا از حيث منزلت ، آنروزى است كه خداى متعال در آن روز دين خود را كامل نمود و اين آيه را بر پيغمبر\r\n","description":"","footnote":"","page_name":" 199 ","page_number":205},
  {"content":"\r\nخود فرو فرستاد : * ( الْيَوْمَ أَكْمَلْتُ لَكُمْ دِينَكُمْ ، وَأَتْمَمْتُ عَلَيْكُمْ نِعْمَتِي ، وَرَضِيتُ لَكُمُ الإِسْلامَ دِيناً ) * عرضكردم : آن چه روزى است ؟ فرمود همانا پيغمبران بنى اسرائيل هر وقت ميخواستند رشته وصيت و امامت را براى بعد از خود منعقد نمايند ، پس از انجام آن ، آن روز را روز عيد قرار ميدادند ، و اين روز ، روزى است كه رسولخدا صلى اللَّه عليه و آله على عليه السّلام را منصوب فرمود و در آن نازل شد آنچه كه نازل شد و دين در آن روز كامل گرديد ، و نعمت در آن روز بر مؤمنين تمام گشت ، عرض كردم : اين روز در ايام سال چه روزى است فرمود : ايّام مقدّم و مؤخّر مىشود گاه بروز شنبه اصابت مىكند و گاه بروز يكشنبه . . . تا آخر ايّام هفته ( 1 ) . عرض كردم : در اين روز چه عملى براى ما سزاوار است كه بجا آوريم ؟ فرمود : اين روز روز عبادت و نماز و شكر و ستايش پروردگار است و روز ابراز مسرت و خوشحالى شما است در قبال نعمت ولايت ما كه خداوند در اين روز بر شما آن موهبت را بخشيده و همانا من دوست دارم كه شما در اين روز روزه بداريد .\r\nو در كافى تأليف ثقة الاسلام كلينى جلد 1 ص 303 از على بن ابراهيم ، از پدرش ، از قاسم بن يحيى از جدّش حسن بن راشد از ابى عبد اللَّه عليه السّلام روايت نموده كه گويد : بآنحضرت عرضكردم : فدايت شوم ، آيا جز دو عيد ( فطر و اضحى ) براى مسلمين عيدى هست ؟ فرمود بلى . اى حسن ، اعظم و اشرف از آن دو عيد ، گفتم : چه روزيست ؟ فرمود : روزيكه امير المؤمنين عليه السّلام در آن روز براى مردم به پيشوائى منصوب گشت ، گفتم : فدايت شوم ، براى ما چه عملى سزاوار است كه در آن روز انجام دهيم ؟ فرمود : سزاوار است يا حسن كه در آن روز روزه بدارى ، و درود بر محمّد و آل او صلى اللَّه عليه و آله بسيار بفرستى ، و در پيشگاه الهى بيزارى بجوئى از آنها كه ستم نمودند بر آنها ، زيرا همانا پيغمبران عليهم السّلام امر ميفرمودند اوصياء خود را تا روزى\r\n\r\n","description":"","footnote":"\r\n( 1 ) ظاهر اينست كه در لفظ حديث چيزى ساقط و از قلم افتاده باشد ، و لفظ حديث همان باشد كه بعد در لفظ كلينى نقل خواهد شد از خود امام در تعيين اينكه آن روز هجدهم ذى حجه است .\r\n","page_name":" 200 ","page_number":206},
  {"content":"\r\nرا كه وصّى آنها در آن روز بوصايت منصوب شده عيد بگيرند ، راوى گويد : عرض كردم : كسى كه در اين روز روزه بدارد پاداش او چگونه است ؟ فرمود : معادل پاداش شصت ماه روزه داشتن ( 1 ) .\r\nو نيز در جلد 1 كافى ص 204 از سهل بن زياد ، از عبد الرحمن بن سالم از پدرش روايت كرده كه گفت : از حضرت ابى عبد اللَّه عليه السّلام سئوال نمودم : آيا براى مسلمين جز جمعه و اضحى و فطر عيدى هست ؟ فرمود : آرى ، عيدى كه حرمتش از عيدهاى نامبرده زيادتر و بزرگتر است ، عرض كردم : فدايت شوم آن چه عيدى است ؟ فرمود روزى كه رسول خدا صلى اللَّه عليه و آله در آن روز امير المؤمنين عليه السّلام را منصوب داشت و فرمود : من كنت مولاه ، فعلى مولاه ، عرض كردم آن چه روزى بوده ؟\r\nفرمود : تو را چه كار با اينكه چه روزى بوده ؟ چه آنكه سال ميگردد ، ولى آن روز هجدهم ماه ذى حجه است ، عرضكردم : ما ، در اين روز چه عملى سزاوار است انجام دهيم ؟ فرمود : در آن روز بوسيله روزه داشتن و عبادت به ياد خدا باشيد و محمّد صلى اللَّه عليه و آله و آل او را ياد كنيد ، زيرا رسول خدا صلى اللَّه عليه و آله بامير المؤمنين عليه السلام امر فرمود كه آن روز را عيد بگيرند ، و ساير پيغمبران نيز چنين ميكردند ، و باوصياء خود امر ميكردند كه روز اعلام وصايت را عيد بگيرند .\r\nو باسنادش از حسين بن حسن حسينى ، از محمّد بن موسى همدانى ، از على بن حسان واسطى ، از على بن حسين عبدى روايت نموده كه گفت : شنيدم حضرت ابى عبد اللَّه عليه السّلام ميفرمود : روزهء روز غدير خم در هر سال در نزد خداوند معادل است با يكصد حج و يكصد عمرهء نيكوى پذيرفته شده و اين روز بزرگترين عيد الهى است الحديث .\r\nو در ( الخصال ) استاد ما - شيخ صدوق - باسنادش از مفضّل بن عمر روايت كرده كه گفت : به حضرت ابى عبد اللَّه عليه السّلام عرض كردم : براى مسلمين چند عيد\r\n\r\n","description":"","footnote":"\r\n( 1 ) قريبا خواهيد يافت ، روايات ديگر راجع به اين پاداش و ثواب را از حفاظ حديث باسنادى كه همه رجال آن ثقه هستند .\r\n","page_name":" 201 ","page_number":207},
  {"content":"\r\nوجود دارد ؟ فرمود : چهار عيد ، عرضكردم عيدين ( فطر - اضحى ) و جمعه را ميدانم و ميشناسم . فرمود : بزرگتر و شريفتر از آنها روز هجدهم ذى الحجّه است ، و آن روزيست كه رسولخدا صلى اللَّه عليه و آله امير المؤمنين عليه السّلام را بپاداشت و او را براى مردم ( بامامت و ولايت ) منصوب فرمود ، عرض كردم : براى ما در اين روز چه تكاليفى هست ؟\r\nفرمود : واجب است ( 1 ) بر شما روزه داشتن اين روز بعنوان شكر و ستايش خداوند با اينكه ذات اقدس او در خور اينست كه در هر ساعت شكر و ستايش او انجام گيرد ، و همچنين ساير پيغمبران باوصياء خود امر كردند كه روزى را كه وصى آنها منصوب شده عيد بگيرند . . الحديث . .\r\nو در ( المصباح ) شيخ الطايفه - طوسى - صفحهء 513 از داود رقّى ، از ابى هارون عمّار بن حريز عبدى روايت نموده كه گفت : در روز هجدهم ذى الحجه بحضور ابى عبد اللَّه شرفياب شدم ، آن جناب روزه دار بود ، و به من فرمود : اين ، روز بزرگى است ، خداوند حرمت اين روز را بر اهل ايمان بزرگ داشته ، دين آنها را در اين روز كامل فرموده و نعمت خود را بر آنها تمام كرده و عهد و پيمانى را كه با اهل ايمان داشته تجديد فرموده ، حضور آن جناب عرض شد : ثواب روزه داشتن اين روز چيست ؟\r\nفرمود : اين روز . روز عيد و روز خوشحالى و مسرت است و روزى است كه بعنوان شكر و سپاسگذارى خداوند بايد روزه داشت و همانا روزه داشتن اين روز از حيث فضيلت و پاداش معادل شصت ماه روزه داشتن ماه‌هاى حرام ( يعنى محترم ) مىباشد الحديث . .\r\nو عبد اللَّه بن جعفر حميرى از هارون بن مسلم . از ابى الحسن ليثى از ابى عبد اللَّه عليه السّلام روايت نموده كه آن جناب بدوستان و شيعيان خود كه در محضر او بودند فرمود : آيا ميشناسيد روزى را كه خداوند بسبب آن روز اسلام را بلند مرتبه ساخت و\r\n\r\n","description":"","footnote":"\r\n( 1 ) مراد به كلمه ( واجب است ) ثبوت در سنت پيغمبر است كه شامل ندب هم مىشود چنان كه از كلمه ( سزاوار است ) در بقيه احاديث همين معنى كشف مىشود ، و براى اين تعبير در احاديث نظاير بسيارى است .\r\n","page_name":" 202 ","page_number":208},
  {"content":"\r\nمناره‌هاى دين را در آن آشكار فرمود ، و آن روز را براى ما و براى دوستان و شيعيان ما عيد قرار داده ؟ گفتند : خدا و رسولش و فرزند رسولش داناترند ، آيا روز فطر است سرور ما ؟ فرمود : نه ، عرض كردند : آيا روز اضحى است فرمود : نه . و در عين حال اين دو روزيكه نام برديد روزهاى بزرگ و با شرافتى است . ولى روز تعيين مناره‌هاى دين از آن دو روز بزرگتر و شريفتر است ، و آن روز هجدهم ذى الحجه است كه رسول خدا صلى اللَّه عليه و آله در بازگشت از حجة الوداع هنگامى كه بغدير خم رسيد . . .\r\nتا آخر حديث . .\r\nو در حديث حميرى است : بعد از نماز شكرانهء روز غدير در سجده ميگوئى :\r\n« اللَّهمّ انا نفرّج وجوهنا في يوم عيدنا الَّذي شرّفتنا فيه بولاية مولانا أمير المؤمنين علي بن أبي طالب صلَّى اللَّه عليه »\r\n. فيّاض بن محمّد بن عمر طوسى در سال 259 در سن نود سالگى گفت كه : حضرت ابى الحسن على بن موسى الرضا عليه السّلام را در روز غدير ملاقات نمود در حالى كه گروهى از خواص در محضر مباركش بودند و آنها را براى افطار نزد خود نگاهداشته بود و در عين حال - غذا و هدايا و لباس و حتى انگشترى و كفش براى خانه‌هاى آنها فرستاده بود و وضع زندگى آنها را ( از حيث معيشت ) تغيير داده بود و همچنين وابستگان و نزديكان خود را از هر جهت به وضع و صورت نوينى در آورده بود بطوريكه در كليهء شئون زندگى و آلات و ادوات معمولى وضع جديد و نوينى به خود گرفته بودند كه با روزهاى قبل فرق داشت و آنحضرت فضيلت و سبقت اين روز را براى آنها بيان ميفرمود .\r\nو در مختصر - بصائر الدرجات - باسناد از محمّد بن علاء همدانى واسطى - و يحيى بن جريح بغدادى روايت نموده كه آن دو ، در ضمن حديثى گويند : ما با هم قصد ملاقات احمد بن اسحاق قمى - نمايندهء حضرت ابى محمّد عسكرى را ( در سال 260 وفات يافته ) در شهر قم نموديم و درب خانه او را كوبيديم ، دختركى عراقى در را گشود و از او درباره احمد بن اسحاق و قصد ملاقات او سئوال نموديم ، دخترك عراقى گفت :\r\n","description":"","footnote":"","page_name":" 203 ","page_number":209},
  {"content":"\r\nآن جناب بمراسم عيدش مشغول است ، زيرا امروز عيد است ، ما پس از اين جريان با خود گفتيم : سبحان اللَّه عيدهاى شيعه چهار است : اضحى - فطر - غدير - جمعه .\r\nالحديث . . .\r\n\r\n( هر قدر زندگانى كنى روزگار شگفتيها به تو نشان ميدهد ! )\r\nبحث و كاوش در پيرامون حقيقت اين عيد تا اينجا اين معنى را آشكار و اثبات نمود كه اين عيد ( غدير خم ) مربوط به تمام امّت اسلامى است ( اختصاص بگروه خاصى ندارد ) و تاريخ تأسيس اين عيد پيوسته است تا عهد پيغمبر صلى اللَّه عليه و آله و از عهد نبوى پيوسته رشتهء اين عيد از هر يك از اوصياء پيغمبر صلى اللَّه عليه و آله بوصىّ بعد اتصال داشته و پيشوايان دين مردم را از فضيلت و شرافت اين عيد آگاه فرموده و مرتبهء رفيعه اين روز را هر يك از امناء وحى تصريح و اشعار فرموده‌اند ، مانند امام ابو عبد اللَّه صادق و امام ابو الحسن على بن موسى الرضا بعد از جد گراميشان امير المؤمنين صلوات اللَّه عليهم .\r\nاين دو امام بزرگوار كه در دوران زندگى خود بعظمت عيد غدير و اتصال آن بعهد نبوى صلى اللَّه عليه و آله و سلم تصريح فرموده‌اند هر يك در زمانى از اين دنيا رفته‌اند كه هنوز نطفه‌هاى آل بويه منعقد نشده بود ! و در روايات آنها در تفسير فرات و در كافى ثبت گرديده كه هر دو در قرن سوم تأليف شده ، و همين روايات و اخبار مدارك شيعه و مصادر آنها است ، كه اين روز از عهد قديم و دوران بس درازى بموجب سخنان طلائى صادر از كانهاى دانش و مصادر واقعى امور عيد مسلمين بوده است\r\nحال كه اين مقدّمه را دانستيد و بدان توجه نموديد ، اكنون با من بيائيد تا از نويرى و مقريزى در مقام پرسش برآئيم و سخنان و نظريات بى پايه و خلاف واقع آنها را بررسى كنيم ، داير باينكه : اين عيد را معزّ الدوله على بن بويه در سال 352 بوجود آورده است ! ! !\r\nنويرى در كتاب « نهاية الارب في فنون الادب » جلد 1 صفحهء 177 ضمن ذكر عيدهاى اسلامى گويد : . . . و ديگر از اعياد عيدى است كه شيعه بوجود آورده و\r\n","description":"","footnote":"","page_name":" 204 ","page_number":210},
  {"content":"\r\nآن را عيد غدير ناميده‌اند و سبب تشكيل برادرى پيغمبر صلى اللَّه عليه و آله بوده است با على بن ابى طالب در آن روز - و غدير ( گودالى است كه ) چشمهء آبى در آن ريخته مىشود و دور آن درختان بزرگ و بهم پيچيده اى وجود دارد و بين غدير ( گودال مزبور ) و چشمهء آب مسجد رسول خدا صلى اللَّه عليه و آله است و روزى كه آن را روز عيد قرار داده‌اند هجدهم ذى الحجه است ، زيرا در سال دهم از هجرت كه حجة الوداع در آن سال انجام يافته در چنين روزى برقرارى آئين برادرى فيما بين مسلمين صورت گرفته ، شيعه شب آن روز را به نماز و عبادت ميگذرانند و در بامداد آن روز تا قبل از ظهر دو ركعت نماز بجا ميآورند و رويّه و شعارشان در اين روز پوشيدن لباس نو و آزاد كردن بردگان و نيكى حتى به بيگانگان و قربانى كردن گوسفندان است .\r\nو اول كسى كه اين عيد را ابداع نموده ، معزّ الدوله ، ابو الحسن على بن بويه است به شرحى كه در اخبار مربوط به او و وقائع سال 352 انشاء اللَّه ذكر خواهيم نمود ، و در قبال اين عيد كه شيعه بوجود آورد و آن را بعنوان يكى از سنن ( و آداب مذهبى ) ادامه داد ، عوام اهل سنت هم در سال 389 روز سرورى نظير آن براى خود اختراع نمودند و آن روز هشت روز بعد از عيد شيعه است و گفتند كه در چنين روزى داخل شدن رسول خدا صلى اللَّه عليه و آله با ابو بكر صديق در غار صورت گرفته و مراسمى را در آن روز مشتمل بر آرايش و نصب قبه‌ها و افروختن آتش اجراء كردند !\r\nو مقريزى در جلد 2 « خطط » صفحه 222 چنين نگاشته گويد : عيد غدير ( قبلا ) عيد شرعى نبوده و از پيشينيان امت آنها كه روش و عملشان مورد پيروى مردم بوده چنين عيديرا اجرا نميكرده‌اند و نخستين زمانى كه در اسلام اين عيد ( غدير خم ) معرفى و در عراق مراسم آن اجراء شده عهد و زمان معزّ الدوله على بن بويه بوده است چه نامبرده در سال 352 هجرى اين روز ( غدير ) را عيد معرفى كرد و از آن روز شيعه‌ها آن را عيد گرفتند . . . اه\r\nمن چه ميتوانم بگويم درباره كسى از اهل كاوش و تحقيق كه از تاريخ شيعه مطالبى مينگارد پيش از آنكه بر حقائق آن وقوف يابد يا حقيقت امر را دانسته\r\n","description":"","footnote":"","page_name":" 205 ","page_number":211},
  {"content":"\r\nولى هنگام نگاشتن آن را فراموش مىكند ! ! آيا با وقوف بر حقائق امر - در نتيجه تدبريكه شب هنگام به كار رفته از ذكر آن حقايق صرف نظر مينمايد ! ! يا اينكه چيزى را مىگويد بدون آنكه آن را درك كند ! يا باكى ندارد به آنچه ميگويد ؟ ! . .\r\nبسيار جاى شگفتى است !\r\nمگر ؟ اين مسعودى ، ( مؤرّخ شهير ) كه در سال 346 وفات يافته نيست كه در كتاب « التنبيه و الاشراف » ص 221 مينگارد : و فرزندان على رضى اللَّه عنه و پيروان او اين روز را بزرك ميشمارند ؟ ! مگر اين كلينى كه حديث عيد غدير را در كافى روايت مىكند در سال 329 وفات نيافته ؟ ! و يا پيش از او فرات بن ابراهيم كوفى نيست ، كه در طبقه استادان ثقة الاسلام كلينى نامبرده قرار دارد . و از مفسّرين بنام است كه حديث غدير خم را در تفسيرش كه نزد ما موجود است روايت نموده ؟ ! اين علماء و كتب حديث آنها قبل از تاريخى كه نويرى و مقريزى عنوان ميكنند ( قبل از سال 352 ) وجود داشته‌اند ! ! مگر ؟ اين فياض بن محمّد بن عمر طوسى نيست كه وجود عيد غدير خم و سابقهء آن را در سال 259 خبر داده و خود در محضر امام على بن موسى الرضا عليهما السّلام كه ( در سال 203 ) وفات يافته حضور داشته كه آنحضرت اين روز را عيد گرفته و سابقه ممتدّ اين عيد و فضيلت آن را ( بر اعياد ديگر اسلام ) ذكر فرموده است ؟ ! و آن را از پدرانش تا منتهى به امير المؤمنين عليه السّلام مىشود روايت فرموده است ؟ !\r\nو امام صادق عليه السّلام كه در سال 148 وفات يافته اصحاب خود را به تمام اين امور تعليم فرموده و به آنها خبر داده كه رويه و سنن پيغمبران صلى اللَّه عليه و آله اين بوده ، روزى را كه در آن جانشين خود را منصوب مينموده‌اند عيد ميگرفته‌اند چنان كه سنت بر اين در ميان ملوك و پادشاهان كه روز تاجگذارى و استقرار بر تخت پادشاهى خود را عيد ميگرفتند جارى بوده است ؟ !\r\nحتى ائمّه دين سلام اللَّه عليهم اجمعين در اعصار قديمه ( هر يك در عهد و زمان خود ) شيعيان خود را بوظايف مخصوصهء اين روز امر ميفرمودند و آنها را وادار ميفرمودند\r\n","description":"","footnote":"","page_name":" 206 ","page_number":212},
  {"content":"\r\nبعبادات و طاعات خاصّه و كارهاى نيك و دعاهاى مخصوص به اين روز ؟ ! و حديث مخصوصى كه از مختصر « بصائر الدرجات » ذكر شد بالصراحه اشعار دارد بر اينكه اين روز در اوايل قرن سوم هجرى از جمله اعياد چهار گانه شيعه بوده است .\r\nاينست حقيقت اين عيد ( غدير ) ولى اين دو مرد ، براى اينكه طعن بر شيعه بزنند اين حقيقت را با همه سوابقى كه از صلحاى پيشين بوده انكار نموده و آن را بعنوان يك بدعت تازه به معزّ الدوله نسبت داده‌اند ! ! و پنداشته‌اند كه تاريخ شناسان متتبّع بر اين خيانت واقف نميشوند و به حساب ناروائىهاى آنها نمىرسند ؟ ! !\r\n* ( فَوَقَعَ الْحَقُّ وَبَطَلَ ما كانُوا يَعْمَلُونَ ، فَغُلِبُوا هُنالِكَ وَانْقَلَبُوا صاغِرِينَ ) *\r\nسورهء اعراف : 116 ، 117\r\n","description":"","footnote":"","page_name":" 207 ","page_number":213},
  {"content":"\r\n\r\n( تاجگذارى روز غدير )\r\nبه شرحى كه از مجموع واردات عامّه و خاصه مذكور افتاد دانستيد كه ، صاحب مقام شامخ خلافت براى سلطنت اسلامى تعيين شد و مقام ولايت عهد نبوى به دو واگذار گرديد . . .\r\nاكنون ، همانطور كه سيرهء ملوك و پادشاهان است . شايسته و سزاوار بوده كه مراسم تاج گذارى نيز انجام پذيرد ، تاج پادشاهان فرس آرايش صورى داشته و شأن و روش آنان اين بوده كه تاجهاى جواهر نشان كه با دانه‌هاى نفيس و گرانبها آراسته شده بر سر گذارند ، ولى بجاى آن افسرديهيم ، عرب را اين شعار بوسيله ( عمامه ) صورت مىگرفت ، چه آنكه عمامه در عرف عرب لباس و نشانهء بزرگان و اشراف قوم بوده و لذا از رسول خدا صلى اللَّه عليه و آله رسيده است كه : العمائم تيجان العرب يعنى : عمامه‌ها بمنزلهء تاج و ديهيم عرب است ، اين حديث را قضاعى و ديلمى روايت كرده‌اند و سيوطى در جلد 2 « جامع الصغير » صفحهء 155 صحت آن را تأييد كرده و ابن اثير در « النهايه » آن را آورده است .\r\nمرتضى حنفى زبيدى در جلد 2 « تاج العروس » ص 12 گويد : تاج : يعنى ، اكليل و فضّه و عمامه ، و لغت اخيره بنابر تشبيه است - جمع تاج : تيجان و اتواج است ، و عرب ، عمامه را تاج مينامد ، و در حديث وارد است ، العمائم تيجان العرب .\r\nكه جمع تاج است و آن چيزيست كه از طلا و جواهر براى پادشاهان ساخته مىشود ، مقصود او اينست كه : عمامه‌ها بمنزلهء تاجهاى پادشاهان است ، چه ؟ عرب اكثرشان در باديه‌ها و صحراها سر برهنه‌اند و يا نوعى از پوشش بر سر آنها است و عمامه در ميان آنها كم است ، و اكاليل تاجهاى پادشاهان عجم است - و توجّه . يعنى به او سرورى داد و عمامه بر سر او نهاد .\r\n","description":"","footnote":"","page_name":" 208 ","page_number":214},
  {"content":"\r\nو در جلد 8 ص 410 مذكور است كه بر سبيل مجاز گفته مىشود : عمّم بضمّ اوّل ، عمامه بر سر او نهاده شد بمعنى : سوّد ، يعنى سرورى يافت ، زيرا تاجهاى عرب عمامه‌ها است ، پس همانطور كه در زبان عجم گفته شده : تاج گذارى كرد در زبان عرب گفته شده : عمامه بر سر او نهاد ، و نيز گفته كه در عرب وقتى كه تاج بر سر كسى گذاردند گفته مىشود معمّم ، و رسم در ميان عرب چنين بود :\r\nهنگامى كه مردى را بسرورى و آقائى منصوب ميداشتند عمامه سرخى بر سر او مىنهادند ، ولى فرس چون تاج بر سر پادشاهانشان ميگذاردند به او ميگفتند متوّج يعنى : تاج گذارى شده .\r\nو شبلنجى در « نور الابصار » ص 25 - « صاحب التاج » را از جمله القاب رسول خدا صلى اللَّه عليه و آله ذكر نموده و سپس گفته : مراد عمامه است ، يعنى دارندهء عمامه ، زيرا عمامه‌ها تاجهاى عرب است ، چنان كه در حديث آمده ، بنابر اين اساس و مبنى در آن روز ( روز غدير خم ) رسول خدا صلى اللَّه عليه و آله عمامه بر سر على عليه السّلام گذارد بهيئت خاصى كه مشعر بر عظمت و جلال آن جناب بود . آرى . رسول خدا صلى اللَّه عليه و آله بوسيلهء عمامه خود كه نام آن « سحاب » بود بدست مبارك خود در آن اجتماع عظيم على عليه السّلام را تاج گذارى فرمود و با اين عمل اشعار به اين معنى فرمود كه شخص تاج گذارى شده ( على عليه السّلام ) بمقام إمارت نظير امارت خود برانگيخته و منصوب گشته ، با اين فرق كه على عليه السّلام از رسول خدا صلى اللَّه عليه و آله ابلاغ مىكند و قايم مقام آنحضرت است بعد از او .\r\nحافظ ، عبد اللَّه بن ابى شيبه و ابو داود طيالسى و ابن منيع بغوى و ابو بكر بيهقى ، بطوريكه در جلد 8 « كنز العمال » ص 60 مذكور است از على عليه السّلام روايت نموده‌اند كه فرمود : در روز غدير خم رسول خدا صلى اللَّه عليه و آله عمامه اى بر سر من پيچيد و قسمتى از آن را از پشت سرم افكند و در لفظ روايتى چنين مذكور است : طرفى از عمامه را بر دوشم افكند ، سپس پيغمبر اكرم فرمود : همانا خداوند در روز بدر و حنين مرا\r\n","description":"","footnote":"","page_name":" 209 ","page_number":215},
  {"content":"\r\nبوسيله فرشته هائى يارى و كمك فرمود كه آن فرشتگان عمامه هائى به اين كيفيت بر سر داشتند ، و فرمود : همانا عمامه فاصله و حائلى است بين كفر و ايمان ، و اين حديث را سيد احمد قشاشى ( 1 ) در كتاب « السّمط المجيد » از طريق سيوطى از اعلام چهار گانه روايت نموده است .\r\nو در جلد 8 « كنز العمّال » ص 60 مذكور است كه از مسند عبد اللَّه بن شخير از عبد الرحمن بن عدىّ بحرانى از برادرش عبد الأعلى بن عدىّ روايت شده كه : همانا رسول خدا صلى اللَّه عليه و آله و سلم على بن ابى طالب عليه السّلام را نزد خود خواند و سپس عمامه بر سر او بست و طرفى از آن را از پشت سر او افكند ، ( ديلمى ) .\r\nو از حافظ ديلمى ، از ابن عباس روايت شده كه گفت : چون رسول خدا صلى اللَّه عليه و آله عمامه سحاب ( 2 ) را بر سر على عليه السّلام نهاد به او فرمود : يا على ، العمائم تيجان العرب .\r\nيعنى عمامه‌ها تاجهاى عربند .\r\nو از ابن شاذان از طريق شيوخ او از على عليه السّلام رسيده كه : همانا پيغمبر صلى اللَّه عليه و آله بدست خود عمامه بر سر آن جناب نهاد و گوشهء آن را از پشت سر و از جلوى او در آورد و در جلو و عقب او دنباله قرار داد ، سپس پيغمبر صلى اللَّه عليه و آله به او فرمود : روى خود را برگردان ، چنين كرد ، سپس فرمود : با من روبرو شو ، اطاعت كرد ، در اين موقع پيغمبر صلى اللَّه عليه و آله رو باصحاب نمود و فرمود : تاجهاى فرشتگان چنين است ، و حافظ ، ابو نعيم در « معرفة الصحابه » و محب الدين طبرى ، در جلد 3 « الرياض النضره » ص 217 از عبد الأعلى بن عدىّ نهروانى با ذكر سند آورده‌اند ، كه رسول خدا صلى اللَّه عليه و آله روز غدير خم على عليه السّلام را بسوى خود خواند ، و عمامه بر سر او نهاد\r\n\r\n","description":"","footnote":"\r\n( 1 ) متوفاى 1071 ، محبى در جلد 1 خلاصه الاثر صفحه 343 - 46 شرح حال او را نگاشته و او را ستوده است .\r\n( 2 ) ابن اثير در جلد 2 « النهايه » صفحه 160 گويد : سحاب نام عمامه پيغمبر صلى اللَّه عليه و آله بوده است .\r\n","page_name":" 210 ","page_number":216},
  {"content":"\r\nو گوشهء آن را از پشت سرش افكند ، و اين روايت را علامهء زرقانى در جلد 5 « شرح المواهب » ص 10 ذكر نموده .\r\nو شيخ الاسلام حموينى در باب دوازدهم از « فرايد السمطين » از طريق احمد بن منبع باسناديكه عده اى از حفّاظ و ارباب دقت نظر در آن هستند از ابى راشد از على عليه السّلام روايت نموده كه گفت : رسول خدا صلى اللَّه عليه و آله فرمود : همانا خداى عز و جل مرا در بدر و حنين بفرشتگانى يارى فرمود كه چنين عمامه اى بر سر داشتند ، و اين ( عمامه ) سدّ و حائلى است بين مسلمين و مشركين ، اين سخن را پيغمبر صلى اللَّه عليه و آله هنگامى بعلى عليه السّلام فرمود كه در روز غدير عمامه بر سر آن جناب نهاد و طرفى از آن را بدوش آن جناب افكند ، و باسناد ديگرى از طريق حافظ ابى سعيد شاشى ( شرح حال او در جلد 1 ص 170 گذشت ) روايت كرده كه : رسول خدا صلى اللَّه عليه و آله عمامه خود ( موسوم به سحاب ) را بر سر على بن ابى طالب عليه السّلام نهاد و دو طرف آن را از جلو و عقب او افكند ، سپس فرمود : رو به من كن ، آنحضرت رو نمود ، بعد فرمود پشت به من كن ، آنحضرت پشت نمود ، سپس فرمود : فرشتگان به نزد من چنين آمدند .\r\nاين روايت را به همين لفظ ، جمال الدين زرندى حنفى در ( نظم درر السمطين ) و جمال الدين شيرازى ، در اربعين خود ، و شهاب الدين احمد ، در توضيح الدلايل روايت نموده و اين جمله را افزوده‌اند : سپس پيغمبر صلى اللَّه عليه و آله فرمود :\r\nمن كنت مولاه ، فعلى مولاه ، اللهم وال من والاه ، و عاد من عاداه ، و انصر من نصره ، و اخذل من خذله .\r\nو حموينى باسناد ديگر از طريق حافظ ابى عبد الرحمن ابن عايشه از على عليه السّلام روايت كرده كه فرمود : رسول خدا صلَّى اللَّه عليه و آله در روز غدير خم عمامه اى بر سر من نهاد و حاشيه آن را بر شانه‌ام افكند و فرمود : همانا خداوند در روز بدر و حنين مرا يارى كرد بفرشتگانى كه چنين عمامه بر سر داشتند ، و به همين لفظ\r\n","description":"","footnote":"","page_name":" 211 ","page_number":217},
  {"content":"\r\nحديث مذكور را ، ابن صبّاغ مالكى در « الفصول المهمّه » ص 27 و حافظ زرندى در « نظم درر السمطين » و سيد محمود قارى مدنى در « الصراط السوىّ » روايت نموده‌اند .\r\nفايده : ابو الحسين ملطى ( 1 ) در « التنبيه و الردّ » ص 26 چنين گويد : گفتار رافضيان ، باينكه : على در سحاب است - منشاء آن ، سخن پيغمبر صلى اللَّه عليه و آله است بعلى عليه السّلام كه روى بسوى من كن در حالتى كه او عمامه پيغمبر صلى اللَّه عليه و آله را كه موسوم به سحاب بود بر سر داشت ، در اين هنگام پيغمبر صلى اللَّه عليه و آله فرمود : بتحقيق ، على عليه السّلام آمد در حالى كه ، در سحاب است ، يعنى عمامه ايرا كه نامش سحاب است ، پوشيده و رافضيان اين موضوع را به غير معنى خود تأويل نمودند !\r\nو بطوريكه در « بحر الزّاخر » ص 215 مذكور است ، غزالى گويد : پيغمبر صلى اللَّه عليه و آله عمامه اى داشت كه سحاب ناميده ميشد ، و آن را بعلى عليه السّلام بخشيد ، و چه بسا على عليه السّلام با اين عمامه ظاهر ميشد ، و رسول خدا صلى اللَّه عليه و آله ميفرمود : أتاكم علىّ فى السحاب - يعنى على بسوى شما آمد در حالتى كه در سحاب است ، و حلبى در جلد 3 « السيرة الحلبيه » ص 369 گويد پيغمبر صلى اللَّه عليه و آله عمامه اى داشت كه آن را سحاب ميناميدند ، آن را بعلى بن ابى طالب كرّم اللَّه وجهه پوشانيد ، و چه بسا كه على كرم اللَّه وجهه با آن عمامه ظاهر ميشد و پيغمبر صلى اللَّه عليه و آله ميفرمود : على بسوى شما آمد در حالى كه در سحاب است ، و مقصود آنحضرت همان عمامه بود كه آن را به او بخشيده بود .\r\nامينى گويد : آنچه به شيعه نسبت داده مىشود در گفتار اين جمله ( علىّ فى السحاب ) همين معنى است ، و - احدى از شيعه هيچگاه معنى ديگرى براى اين جمله در نظر نگرفته چنان كه ملطى گمان برده بلكه مردمانى اين جمله را به معناى ديگرى تأويل و آن را بر سبيل افترا و تهمت بما نسبت داده‌اند ، حساب\r\n\r\n","description":"","footnote":"\r\n( 1 ) محمد بن احمد بن عبد الرحمن ملطى شافعى متوفاى 377 ه .\r\n","page_name":" 212 ","page_number":218},
  {"content":"\r\nخيانت و افتراء آنها در دست خدا است .\r\nبنابر آنچه ذكر شد ، اين روز تاجگذارى فرخنده ترين روز است در اسلام و بزرگترين روز جشن و سرور است براى دوستداران امير المؤمنين عليه السّلام ، همانطور كه براى دشمنان و بد انديشان روز غم و غصّه و كينه اندوزى است .\r\n، * ( وُجُوه يَوْمَئِذٍ مُسْفِرَةٌ ، ضاحِكَةٌ مُسْتَبْشِرَةٌ وَوُجُوه يَوْمَئِذٍ عَلَيْها غَبَرَةٌ ، تَرْهَقُها قَتَرَةٌ ) *\r\n« سوره عبس »\r\n","description":"","footnote":"","page_name":" 213 ","page_number":219},
  {"content":"\r\n\r\nسخنى چند از حفاظ حديث و صاحبان دقت نظر ( از علماء بزرگ در پيرامون سند حديث مزبور )\r\nدر به كار بستن اين بحث ، نه دربارهء درستى و صحّت حديث ، و نه به منظور اثبات تواتر آن نياز و داعى براى ما وجود نداشته ، چه آنكه خود حديث فى حدّ ذاته با واقعيّت خود از هر گونه دليل و استدلال بىنياز است ، كرا ميرسد كه صحّت آن را منكر شود ؟ در حالى كه بسيارى از رجال سند آن آنانى هستند كه در صحيح مسلم و صحيح بخارى نامشان ثبت و مورد اعتماد و ثقه بودن آنها تأييد شده ؟ ، و كدام عنصر لجوج و عناد پيشه را امكان آن هست كه تواتر لفظى ( در جملهء حديث ) و تواتر معنوى ( در تفاصيل ) و تواتر اجمالى آن را در تمام شئون آن رد يا انكار نمايد ؟ ! در حالى كه دور و نزديك بوقوع آن گواه و در روايت آن اتفاق نموده‌اند و اكثر مؤلفين در حديث و تاريخ و تفسير و كلام آن را در مؤلَّفات خود ثبت و ضبط نموده‌اند و گروه ديگر اين داستان را جداگانه تدوين نموده و تأليفاتى ببار آورده‌اند ، و خلاصه آنكه اين واقعه از هنگامى كه منادى رشد و سعادت بشر با صداى روح فزاى خود آن را اعلام فرموده در فضاى احساسات و مسامع خلق تا عصر حاضر طنين افكنده و در آينده نيز بمرور قرنها و گذشتن زمان بر قرار و جاودان است ، و هر كس در قبال چنين حقيقت در مقام ترديد يا انكار بر آيد بمانند كسى است كه خورشيد تابان را ناديده بگيرد و اشعهء جهان آراى آن را انكار نمايد ! بنابر اين انگيزهء ما در ايراد اين بحث فقط بيان اين حقيقت ثابت است كه هم آهنگى و اتفاق همگان ( مؤالف و مخالف ) را نسبت به اين حقيقت آشكار و مهم نشان دهيم كه عموما بر صحت و تواتر اين داستان اذعان نموده‌اند ، تا خوانندگان بدانند ، هر كس از اين شاهراه منحرف شود از مسير مستقيم حقيقتى جدا شده و از وجههء مورد اتفاق و اجتماع امّت اسلامى رو گردانده در حالى كه خود معتقد و معترف است كه امّت\r\n","description":"","footnote":"","page_name":" 214 ","page_number":220},
  {"content":"\r\nاسلامى بر يك امر خبط و خلاف واقع اجتماع و اتفاق نميكند .\r\nاينك از جملهء بزرگان علماء و حفّاظ كه به صحّت اين حديث تصريح نموده‌اند :\r\n1 - حافظ ، ابو عيسى ترمذى متوفاى 279 در جلد 2 صحيح خود در ص 298 بعد از ذكر حديث مزبور گويد : اين حديث ، حسن و صحيح است .\r\n2 - حافظ ، ابو جعفر طحاوى ، متوفاى 279 در جلد 2 « مشكل الآثار » در ص 308 گويد : ابو جعفر گفته : منكرى در مقام دفع و ردّ اين حديث برآمده و پنداشته كه وقوع اين امر ممكن نيست و اشعار نموده كه هنگام بيرون شدن پيغمبر صلى اللَّه عليه و آله از مدينه به منظور حج كه در راه خود از غدير خم در جحفه گذشته ، على عليه السّلام با آنحضرت نبوده است ! !\r\nو در اين باره حديثى را كه احمد باسنادش براى ما روايت كرده ذكر نموده وى گفت : حديث نمود ما را جعفر بن محمّد عليهما السّلام از پدرش كه فرمود بر جابر بن عبد اللَّه داخل شديم ذكرى از حديث خود در خصوص حجّ پيغمبر اكرم صلى اللَّه عليه و آله بميان آورد و سپس گفت : على عليه السّلام شتر قربانى پيغمبر صلى اللَّه عليه و آله را از يمن آورد ، و سپس بقيهء حديث را ذكر نموده .\r\nابو جعفر گفته ، اسناد اين حديث صحيح است و احدى را نسبت براويان آن طعنى نيست و در آن حديث چنين است كه اين سخن رسول خدا صلى اللَّه عليه و آله بعلى عليه السّلام در غدير خم هنگام بازگشت آن جناب از حجّ خود بمدينه بوده ، نه هنگام خروج از مدينه براى حج ، ! ! و اين گويندهء منكر بپندار خود گفته كه اين حديث در مورد اين داستان از سعد بن ابى وقاص روايت شده و اين سخن رسولخدا صلى اللَّه عليه و آله در غدير خم هنگام خروج او از مدينه بسوى حج بوده نه در بازگشت از حج بسوى مدينه .\r\nابو جعفر گويد : صحيح در اين موضوع اينست كه : حكم ( 1 ) اين روايت\r\n\r\n","description":"","footnote":"\r\n( 1 ) بحديث سعد بن ابى وقاص در جمله راويان حديث از صحابه مراجعه فرمائيد .\r\n","page_name":" 215 ","page_number":221},
  {"content":"\r\nرا از عايشه دختر سعد نگرفته و بلكه آن را از معصب بن سعد گرفته ، و همچنين غير ليث آن را روايت كرده ، كسى كه در ضبط روايت بصير و مورد اعتماد است و قول او در آن حجّت است ، و او شعبة بن حجاج است .\r\n3 - فقيه ، ابو عبد اللَّه محاملى بغدادى ، متوفاى 330 صحت اين حديث را در امالى خود بطوريكه در ج 1 ص 103 گذشت تأييد نموده .\r\n4 - ابو عبد اللَّه حاكم متوفاى 405 روايت مزبور را بطرق متعدد آورده و در « المستدرك » صحت آن را تأييد كرده چنان كه در محل خود گذشت .\r\n5 - ابو محمّد ، احمد بن محمّد عاصمى در « زين الفتى » گويد : پيغمبر صلى اللَّه عليه و آله فرمود :\r\nمن كنت مولاه ، فعلى مولاه ، و اين حديثى است كه امّت اسلامى آن را با پذيرش دريافت نموده و با اصول موافق است ، سپس آن را بطوريكه در محلّ خود گذشت بطرق مختلف روايت نموده .\r\n6 - حافظ ، ابن عبد البر قرطبى ، متوفاى 463 در جلد 2 « الاستيعاب » ص 373 بعد از ذكر حديث مواخات ( اعلام و اجراء آئين برادرى ) و دو حديث ( رايت ) و ( غدير ) گويد : همه اينها اخبارى است كه به ثبوت رسيده .\r\n7 - فقيه ، ابو الحسن ابن المغازلى شافعى ، متوفاى 483 در كتاب خود « المناقب » بعد از آنكه حديث مزبور را از استاد خود ابو القاسم فضل بن محمّد اصفهانى روايت كرده گويد : ابو القاسم گفت اين حديث از رسول خدا صلى اللَّه عليه و آله صحيح است و آن را حدود يكصد تن روايت نموده‌اند كه از جمله آنها عشرهء مبشّره است ، و اين حديثى است ثابت و هيچ نقص و علتى براى آن به نظر نرسيده ، على عليه السّلام مخصوص و متفرد به اين فضيلت است و احدى در اين فضيلت با آن جناب شريك نبوده است .\r\n8 - حجة الاسلام ابو حامد غزالى متوفاى 505 در « سرّ العالمين » ص 9 گويد :\r\nبرهان و حجّت چهره گشود و تمام فرق ( امّت اسلامى ) اتفاق نمودند بر متن حديث از خطبهء او ( رسول خدا صلى اللَّه عليه و آله ) در روز غدير خم باتفاق جميع كه آنحضرت ميفرمود :\r\n« من كنت مولاه فعلى مولاه »\r\nسپس ، عمر گفت : به . به . . . تا آخر\r\n","description":"","footnote":"","page_name":" 216 ","page_number":222},
  {"content":"\r\nداستان ، تمام سخن در مفاد حديث انشاء اللَّه خواهد آمد .\r\n9 - حافظ ، ابو الفرج ، ابن جوزى حنبلى ، متوفاى 597 در « المناقب » گويد : علماء تاريخ اتفاق دارند بر اينكه داستان غدير بعد از بازگشت پيغمبر صلى اللَّه عليه و آله از حجة الوداع در هجدهم ذى حجّه بوده ، در حالى كه از صحابه و صحرانشينان و ساكنين اطراف مكه و مدينه يكصد و بيست هزار تن با آن جناب بودند ، و اين گروه كسانى بودند كه با پيغمبر صلى اللَّه عليه و آله حجة الوداع را درك نمودند و اين سخن را از او شنيدند و شعرا در اين موقع و راجع به اين داستان اشعار بسيار سرودند .\r\n10 - ابو المظفر ، سبط ابن جوزى ، حنفى ، متوفاى 654 در تذكرهء خود در ص 18 بعد از ذكر حديث غدير و بيان آغاز و انجام آن و تهنيت عمر ، بطرق متعدد گويد : و همهء اين روايات را احمد بن حنبل در « الفضايل » با تفصيل بيشترى بررسى و روايت نموده ، بنابر اين هر گاه گفته شود : روايتى كه مشتمل بر اين سخن عمر رضى اللَّه عنه : اصبحت مولاى و مولى كل مؤمن و مؤمنة مىباشد ضعيف است ، پاسخ آن اينست كه : اين روايت صحيح است ، و ضعيف همانا روايتى است كه آن را ، ابو بكر احمد بن ثابت خطيب از عبد اللَّه بن على بن بشر ، از على بن عمر دار قطنى از ابى نصر حبشون ( 1 ) بن موسى بن ايّوب خلال تا مىرساند آن را به ابى هريره ( بطور مرفوع - يعنى - بدون ذكر بقيهء راويان ) روايت كرده و در پايان آن گفته : چون پيغمبر صلى اللَّه عليه و آله فرمود : من كنت مولاه فعلى مولاه ، اين آيه نازل شد : * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ) * ، گفته‌اند ، حبشون به تنهائى اين حديث را آورده ، و ما ميگوئيم :\r\nبحديث حبشون استدلال نكرده‌ايم ، و بلكه استدلال ما بحديثى است كه احمد در « الفضايل » از براء بن عازب روايت نموده و اسناد آن صحيح است ، تا آنجا كه گويد : علماء تاريخ متفقند بر اينكه داستان غدير بعد از مراجعت پيغمبر صلى اللَّه عليه و آله از\r\n\r\n","description":"","footnote":"\r\n( 1 ) در تذكره : ابى نضير خيشون مذكور است ، و تصحيف و غلط است و به زودى به صحت روايت حبشون واقف خواهيد شد .\r\n","page_name":" 217 ","page_number":223},
  {"content":"\r\nحجة الوداع در هجدهم ذى الحجه وقوع يافته كه در ميان جمع صحابه كه يكصد و بيست هزار تن بودند فرمود : من كنت مولاه فعلى مولاه ، . . . تا آخر حديث .\r\nپيغمبر صلى اللَّه عليه و آله به اين مطالب با عبارات واضح تصريح فرموده نه تلويح و اشاره انتهى .\r\nو به زودى تتمهء سخنش در مبحث « مفاد حديث » انشاء اللَّه ذكر خواهد شد .\r\n11 - ابن ابى الحديد معتزلى ، متوفاى 655 در جلد 2 شرح نهج البلاغه ص 449 حديث تهنيت را از جمله اخباريكه در فضايل امير المؤمنين شيوع و اشتهار دارد بشمار آورده ، در ص 148 از او مستفيض و شايع بودن داستان احتجاج امير المؤمنين عليه السّلام در روز شورى كه در آن حديث غدير ذكر شده گذشت .\r\n12 - حافظ ، ابو عبد اللَّه گنجى شافعى ، متوفاى 658 ، در « كفاية الطالب » ص 15 بعد از ذكر حديث از طريق احمد گويد : احمد در مسند خود اين حديث را چنين آورده و كافى است كه مثل او يكراوى آنحديث را بسند واحد بياورد تا چه رسد باينكه تمام طرق روايت را چنين پيشوائى جمع آورى كند و بعد از آنكه حديث مزبور را از طرق حافظ ابى عيسى ترمذى ( در جامع خود ) روايت نموده گويد :\r\nحافظ دار قطنى طرق اين روايت را در جزء ( مستقلى ) جمع نموده ، و حافظ ابن عقدهء كوفى كتاب جدا گانه اى در اين باره تأليف نموده ، و اهل سير و تواريخ داستان غدير خم را روايت نموده‌اند و محدّث شامى در كتاب خود آن را بطرق مختلفه از تعدادى از صحابه و تابعين نقل و ذكر نموده ، اين موضوع را استادان بطور عالى ( 1 ) به من خبر دادند ، و حافظ نامبرده ( گنجى ) داستان مزبور را در ص 17 باسنادش از محاملى روايت نموده سپس خود گويد اين حديث مشهور و حسن است و راويان مورد اعتماد و ثقه آن را روايت نموده‌اند ، و پيوستگى اين اسنادها به يكديگر برهانى است در صحّت نقل .\r\n13 - شيخ ابو المكارم ، علاء الدين سمنانى ، متوفاى 736 در « عروة الوثقى » گويد : و رسول خدا صلى اللَّه عليه و آله بعلى ( عليه السلام و سلام الملائكة الكرام ) فرمود :\r\n\r\n","description":"","footnote":"\r\n( 1 ) معنى عالى در حديث پيش ازين ذكر شد مراجعه شود .\r\n","page_name":" 218 ","page_number":224},
  {"content":"\r\nانت منى بمنزلة هارون من موسى و لكن لا نبى بعدى ( 1 ) و در غدير خم بعد از حجّة الوداع در حالى كه شانه او را گرفته بود در حضور گروهى از مهاجر و انصار فرمود :\r\nمن كنت مولاه فعلى مولاه ، اللهم وال من والاه ، و عاد من عاداه .\r\nو اين حديثى است كه همگان بصحّت آن اتفاق دارند ، بنابر اين ، على عليه السلام سرور اولياء شد و قلب او بر قلب محمّد عليه التحيّة و السلام بود ، و به همين راز ، سرور صدّيقين يار غار پيغمبر صلى اللَّه عليه و آله ابو بكر اشاره نموده ، در آنهنگام كه ابى عبيدة ابن جراح را بسوى على عليه السّلام براى حضور در نزد خود فرستاد و گفت : اى ابا عبيده تو امين اين امّت هستى ، من تو را بسوى كسى ميفرستم كه با آنكه ديروز او را از دست داديم ( يعنى پيغمبر صلى اللَّه عليه و آله ) هم مرتبه است ، و بنابر اين سزاوار و شايسته است كه در نزد او با ادب نيكو سخن بگوئى تا پايان گفتار طولانى او .\r\n14 - شمس الدين ذهبى شافعى ، متوفاى 748 ، چنان كه در مقدمه ج 1 ص 146 گذشت نامبرده كتاب جداگانه اى در موضوع داستان غدير تشكيل داده و در « تلخيص المستدرك » حديث مزبور را بطرق مختلف ذكر نموده و تعدادى از طرق آن را صحيح اعلام كرده و اين گفتار او خواهد آمد كه گفته : صدر حديث متواتر است و من يقين دارم كه رسول خدا صلى اللَّه عليه و آله آن را ( مراد جمله : من كنت مولاه . . . است ) فرموده ، اما ، جملهء\r\n« اللهمّ وال من والاه »\r\nزيادتى است كه در عين حال اسناد آن قوى است و گروهى از اعلام محدثين اعتماد به صحت آن نموده‌اند چنان كه بكلمات بعض از آنها قريبا واقف خواهيد شد .\r\n15 - حافظ ، عماد الدين ابن كثير شافعى دمشقى ، متوفاى 774 در جلد 5 تاريخش در ص 209 از سنن حافظ نسائى از محمّد بن مثنّى از يحيى بن حمّاد از ابى عوانه از اعمش ( سليمان ) از حبيب بن ثابت از ابى الطفيل از زيد بن ارقم بلفظى\r\n\r\n","description":"","footnote":"\r\n( 1 ) يعنى ( يا على ) تو از من بمنزلهء هارونى از موسى ولى پيغمبرى بعد از من نخواهد بود .\r\n","page_name":" 219 ","page_number":225},
  {"content":"\r\nكه در ج 1 ص 64 بطريق نسائى مذكور شد . اين حديث را روايت نموده سپس گويد :\r\nنسائى در نقل اين روايت از اين جهت ( 1 ) منحصر بفرد است ( يعنى غير از او بدين لفظ روايت نكرده ) ، و استاد ما ابو عبد اللَّه ذهبى گفته است كه اين حديث صحيحى است ، و حديث مناشده در رحبه را روايت نموده و گفته ، اسناد اين حديث نيكو است و آن را بطرق احمد از زيد روايت كرده و گويد : اسناد آن نيكو و رجال آن با شروط سنن مطابق و ثقه هستند و ترمذى در موضوع ريث حديثى را ( 2 ) بدين سند تصحيح نموده و حديث مذكور را بطريق ابن جرير طبرى از سعد بن ابى وقاص روايت نموده و از قول ذهبى گفته كه اين حديث حسن و غريب ( 3 ) است و آن را بطريق ديگر از جابر ابن عبد اللَّه روايت نموده و از قول ذهبى گفته كه اين حديث حسن است و آن را بطريق ديگر نيز روايت كرده و سپس از قول ذهبى گفته كه : صدر حديث متواتر است ( يعنى جملهء : من كنت مولاه فعلى مولاه . . ) و من بيقين ميدانم كه رسول خدا صلى اللَّه عليه و آله آن را فرموده ، و امّا جملهء :\r\n« اللهمّ وال من والاه . . »\r\nزيادتى است كه در عين حال اسناد آن قوى است .\r\n16 - حافظ ، نور الدين هيثمى متوفاى 807 در جلد 9 « مجمع الزوايد » ص 104 - 109 حديث مربوط به ركبان را كه قبلا از طريق احمد و طبرانى مذكور افتاد روايت كرده سپس گويد : رجال احمد ثقه هستند ، و داستان مناشده را از طريق احمد از ابى الطفيل روايت نموده و گفته رجال آن رجال صحيح مىباشد ، جز ، فطر و نامبرده ثقه است و داستان مزبور را از طريق ديگر احمد از سعيد بن وهب روايت كرده و گفته رجال آن رجال صحيح مىباشد ، و آن را از طريق بزار از سعيد و زيد\r\n\r\n","description":"","footnote":"\r\n( 1 ) اين داورى ناروا است و بطلان آن بر هر كس كه بطريق زيد در كتاب ما ج 1 ص 63 - 76 مراجعه نمايد آشكار مىشود .\r\n( 2 ) ريث بمعنى درنك كردن و آن اشاره بحديثى است مروى و عبارت حديث اينست : وعد جبرئيل عليه السلام رسول اللَّه صلى اللَّه عليه و آله أن يأتيه فراث عليه . اى أبطأ و تأخر يعنى درنك نمود .\r\n( 3 ) در اين حديث غرابتى به نظر نميرسد جز از اين جهت كه در فضل امير المؤمنين عليه السلام است .\r\n","page_name":" 220 ","page_number":226},
  {"content":"\r\nروايت نموده سپس گفته : رجال آن رجال صحيح است ، مگر فطر و نامبرده ثقه است ، و آن را از طريق ابى يعلى از عبد الرحمن بن ابى يعلى روايت نموده و رجال آن را توثيق نموده است ، و آن را از طريق احمد از زياد بن ابى زياد روايت نموده و رجال آن را توثيق نموده ، و از حبشى بن جناده . از طريق طبرانى روايت نموده و رجال آن را توثيق كرده و بطرق و اسنادهاى ديگر نيز روايت كرده و بصحيح بودن آن طرق و ثقه بودن رجال آنها تصريح نموده بطورى كه در محل خود گذشت .\r\n17 - شمس الدين جزرى شافعى ، متوفاى ، 833 حديث غدير را بهشتاد طريق روايت نموده و رسالهء خود را بنام « اسنى المطالب » كه بچاپ رسيده تنها در اثبات تواتر حديث مزبور تأليف نموده است .\r\nو بعد از ذكر داستان مناشدهء امير المؤمنين عليه السّلام در رحبه گفته كه : اين حديث از اين وجه حسن است و از وجوه بسيار كه متواترا از امير المؤمنين رضى اللَّه عنه رسيده صحيح است ، و از پيغمبر صلى اللَّه عليه و آله نيز متواترا رسيده كه گروه بسيار از گروه بسيار آن را روايت نموده‌اند و كسى كه بدون اطلاع در اين علم ( علم حديث ) خواسته اين حديث را ضعيف قلمداد كند قابل اعتنا و حايز اعتبار نيست ، چه آنكه حديث مزبور از ابى بكر صديق ، و عمر بن خطاب ، و طلحة بن عبيد اللَّه ، و زبير بن عوّام ، و سعد بن ابى وقاص ، و عبد الرحمن بن عوف ، و عباس بن عبد المطلب ، و زيد بن ارقم ، و براء بن عازب ، و بريدة بن حصيب ، و ابى هريره ، و ابى سعيد خدرى ، و جابر ابن عبد اللَّه ، و عبد اللَّه بن عباس ، و حبشى بن جناده ، و عبد اللَّه بن مسعود ، و عمران ابن حصين و عبد اللَّه بن عمر ، و عمار بن ياسر ، و ابى ذر غفارى ، و سلمان فارسى ، و اسعد بن زراره ، و خزيمة بن ثابت و ابى ايوب انصارى ، و سهل بن حنيف ، و حذيفة بن يمان ، و سمرة بن جندب ، و زيد بن ثابت و انس بن مالك و غير آنها از صحابه رضوان اللَّه عليهم مرفوعا رسيده است ، و از گروهى از آنها كه قطع بخبر آنها حاصل است صحّت آن بثبوت رسيده و نيز مسلَّم شده است كه اين گفتار از رسول خدا صلى اللَّه عليه و آله\r\n","description":"","footnote":"","page_name":" 221 ","page_number":227},
  {"content":"\r\nدر روز غدير خم صادر گرديده ، چنان كه استاد ما ابو عمر محمّد بن احمد بن قدامهء مقدسى ، بطور قرائت بر او - بما خبر داد از امام فخر الدين على بن احمد مقدّسى سپس حديث مناشده را بطرق متعدد ذكر نموده است .\r\n18 - حافظ ابن حجر عسقلانى ، متوفاى 852 حديث مزبور را در « تهذيب التهذيب » در موارد متعدد و بطرق متعدد روايت نموده ، از جمله در جلد 7 از كتاب مزبور ص 337 ، و در ص 339 خود نامبرده گويد : مؤلَّف ( ابو الحجّاج مزّى متوفاى 742 ) از آنچه كه ابن عبد البرّ ذكر نموده تجاوز نكرده است ، و به همين مقدار هم ميتوان قناعت كرد ، ليكن حديث موالات را از عده اى ذكر نموده كه فقط نام آنها را برده ، و ابن جرير طبرى در تأليفى از خود آن را جمع نموده و در تأليف نامبرده چندين برابر آنها مذكور است ، و ابو العباس ابن عقده صحّت حديث را تأييد و گرد آورى طرق آن را مورد توجه و اعتنا قرار داده و از هفتاد صحابى يا بيشتر با دقت در اسناد حديث مزبور را روايت نموده ، و در جلد 7 « فتح البارى » ص 61 گويد ، كسى كه بيشتر از همه مناقب حضرت على عليه السّلام را از ميان احاديث نيكو بطور مستوفى گرد آورده نسائى است در كتاب خصائص ، و اما حديث : من كنت مولاه فعلى مولاه ، اين حديث را ترمذى و نسائى با بررسى در اسناد آن كه جدّا داراى طرق زيادى است ، روايت نموده‌اند ، و ابن عقده آنها را در كتاب جداگانه اى قرار داده و بسيارى از اسنادهاى آن صحيح و حسن است ، و روايتى از امام احمد بما رسيده كه او گفته است : آنچه از ( فضايل و مناقب ) على بن ابى طالب عليه السّلام بما رسيده - از هيچ يك از صحابه بمانند آن نرسيده است :\r\n19 - ابو الخير شيرازى شافعى ( شرح حال او در ج 1 ص 213 گذشت ) در كتاب « ابطال الباطل » كه در ردّ بر « نهج الحق » نوشته چنين گويد : و امّا آنچه كه از رسول خدا صلى اللَّه عليه و آله روايت شده كه در روز غدير خم ذكرى از على بميان آورده در حالى كه دست او را گرفته بود و فرمود : الست اولى بكم من انفسكم ؟ حديث مزبور در صحاح ثبت و بتحقيق پيوسته و ما سرّ آن را در ترجمهء كتاب « كشف الغمّه\r\n","description":"","footnote":"","page_name":" 222 ","page_number":228},
  {"content":"\r\nفي معرفة الائمّة « ذكر نموده‌ايم .\r\n20 - حافظ جلال الدين سيوطى شافعى ، متوفاى 911 بمتواتر بودن اين حديث تصريح نموده و عدّه اى از علماء حديث بعد از او اين سخن را از او حكايت و نقل نموده‌اند چنان كه خواهد آمد .\r\n21 - حافظ ابو العباس ، شهاب الدين قسطلانى ، متوفاى 923 در جلد 7 كتاب « المواهب اللدنيّه » ص 13 گويد : و اما حديث ترمذى و نسائى : من كنت مولاه فعلى مولاه ، شافعى گويد : مراد از اين ولاء ، ولاء اسلام است ، مانند قول خداى متعال : * ( ذلِكَ بِأَنَّ الله مَوْلَى الَّذِينَ آمَنُوا وَأَنَّ الْكافِرِينَ لا مَوْلى لَهُمْ ) * ( 1 ) و سخن عمر : اصبحت مولى كل مؤمن يعنى : ولى كل مؤمن ، و طرق اين حديث خيلى زياد است ، و همه را ابن عقده در كتاب جداگانه جمع كرده و بسيارى از اسنادهاى آنها صحيح و حسن مىباشد .\r\n22 - حافظ شهاب الدين ، ابن حجر هيتمى ، مكى ، متوفاى 974 در « الصواعق المحرقه » ص 25 در ردّ استدلال شيعه بحديث غدير گويد : و جواب اين شبهه كه قوىترين شبهات آنها ( يعنى شيعه ) است محتاج بمقدمه ايست و مقدمهء مزبور بيان حديث و مخرج آنست ، بيان آن اينست كه : حديث مزبور ، حديثى است صحيح و شكَّى در آن نيست ، چه آنكه جماعتى ( از علماء حديث ) مانند : ترمذى و نسائى و احمد با بررسى و دقت در اسناد آن را روايت كرده‌اند ، و طرق آن خيلى زياد است ، و از اينجا است كه شانزده نفر از صحابه ( پيغمبر صلى اللَّه عليه و آله ) آن را روايت نموده‌اند ، و در روايتى از احمد مذكور است كه اين حديث را سى نفر از صحابه - از پيغمبر صلى اللَّه عليه و آله شنيده‌اند و در زمان خلافت على عليه السّلام هنگاميكه با او معارضه و منازعه شد ، بمدلول آن دربارهء او شهادت دادند ، و قريبا خواهد آمد ، و بسيارى از اسنادهاى آن صحيح و حسن است ، و آنكه در صحّت اين حديث قدح روا داشته نبايد\r\n\r\n","description":"","footnote":"\r\n( 1 ) آيه 11 سورهء محمد صلى اللَّه عليه و آله ترجمه : آن بدينجهت است كه خداى مولاى كسانى است كه ايمان آورده‌اند و براى كفار مولائى نيست يعنى كسى كه عذاب را از آنان دفع كند وجود ندارد .\r\n","page_name":" 223 ","page_number":229},
  {"content":"\r\nمورد توجه باشد و همچنين سخن آنكه در ردّ آن حديث ايراد كرده باستناد اينكه ( در آن هنگام ) على عليه السّلام در يمن بوده ، در خور توجه و قابل اعتناء نيست ، چه آنكه بازگشت آن جناب از يمن و درك حجّ با پيغمبر صلى اللَّه عليه و آله بثبوت رسيده است ، و سخن بعضى از معترضين داير باينكه زيادتى جملهء : اللهم وال من والاه . . . الى آخر ساختگى است ، مردود است ، زيرا اين جمله ( از سخنان پيغمبر صلى اللَّه عليه و آله ) از طرقى روايت شده كه بيشتر آن طرق را ذهبى صحيح دانسته ، سپس ( ابن حجر ) در خصوص رد بر اين داستان در مقامى و ردّ بر تواتر آن در مقام ديگر ، گويد : و لفظ ( حديث مزبور ) در نزد طبرانى و غير او بسند صحيح چنين است كه : پيغمبر صلى اللَّه عليه و آله در غدير خم - زير درختان خطبه ايراد نمود و سپس فرمود : ايّها الناس ، همانا خداوند مهربان و دانا مرا آگاه فرمود . . . تا آخر حديث كه در ج 1 ص 58 - 59 ذكر شد .\r\nو در ص 73 « صواعق » در مقام تعداد مناقب امير المؤمنين عليه السّلام گويد : حديث چهارم - روز غدير خم پيغمبر صلى اللَّه عليه و آله فرمود :\r\n« من كنت مولاه فعلى مولاه ، اللهم وال من والاه ، و عاد من عاداه ، »\r\n. تا پايان حديث ، و بتحقيق در شبهه ، يازدهم گذشت ، و همچنين گذشت اينكه سى تن از صحابه آن را از پيغمبر صلى اللَّه عليه و آله روايت نموده‌اند ( 1 ) و اينكه بسيارى از طرق آن صحيح - يا - حسن است ، و سخن در پيرامون معناى حديث بطور كامل در آنجا مذكور افتاد .\r\nو در شرح قصيدهء همزيهء بوصيرى در ص 221 در شرح اين بيت از قصيدهء او :\r\nو على صنو النبىّ و من دين فؤادى و داده و الولاء ( 2 )\r\nگويد : يعنى يارى او و دفاع از مقام او و ردّ بر آنكه با او در امر خلافت نزاع و معارضه نمود و ردّ آنان كه اجماع بر خلافت آن جناب را منظور ننمودند و آنان كه بر او خروج نمودند و در امر خلافت با او ستيزه كردند و نسبتهاى ناروائى\r\n\r\n","description":"","footnote":"\r\n( 1 ) اين تعداد « سى نفر » آنها هستند كه در روز رحبه ( در موضوع مناشده ) شهادت به اين امر دادند . نه تمام راويان حديث مزبور .\r\n( 2 ) على برادر پيغمبر است و كسى است كه ولاء و محبت او آئين دل من است .\r\n","page_name":" 224 ","page_number":230},
  {"content":"\r\nبآنجناب دادند ، در حالى كه از آن نسبتها برى بود ، و رعايت ( دوستى و يارى ) آن جناب به منظور عمل نمودن به مدلول سخن پيغمبر صلى اللَّه عليه و آله است چه بصحّت پيوسته كه فرمود : اللهم وال من والاه ، و عاد من عاداه ، ان عليا منى و أنا منه ، و هو ولى كل مؤمن بعدى . . و به منظور تأكيد دفاع از آن جناب ، بواسطهء زيادى دشمنان او از بنى اميّه و خوارج كه در دشنام دادن و نكوهش او مدت هزار ماه حتى بر منبرها كوتاهى نكردند ، ( ناظم مذكور ) اين معنى را بالاخص در نظم خود آورده . و ولاء او را آئين خود قرار داده و براى تأمين همين منظور بزرگان حفّاظ نشر فضايل آن جناب را به كار بستند تا نسبت بامّت خير انديشى نموده و حق را يارى نموده باشند ، و از همين نقطهء نظر است كه احمد گويد : بمانند فضائلى كه دربارهء على بدست آمده دربارهء احدى ( از صحابه ) نيامده ، و اسماعيل قاضى و نسائى ، و ابو على نيشابورى ، گفته‌اند : اغلب آنچه دربارهء على رسيده باسنادهاى صحيح و حسن در حق هيچيك از صحابه وارد نشده ، از جملهء آنها روايتى است به صحت رسيده كه :\r\n« انّ اللَّه تعالى يحبّه و انّ رسول اللَّه يحبّه »\r\nيعنى همانا خداى تعالى دوست ميدارد او ( على عليه السّلام ) را و همانا رسول خدا صلى اللَّه عليه و آله دوست ميدارد او را ، بلكه ، ترمذى روايت نموده كه : ( على عليه السّلام ) محبوبترين مردم بود در نزد رسول خدا صلى اللَّه عليه و آله تا آنجا كه گويد : چون آيهء مباهله ( آيه 60 از سورهء آل عمران ) نازل گشت رسول خدا صلى اللَّه عليه و آله على و فاطمه و دو فرزندش را بسوى خود خواند و سپس گفت : بار خدايا ، اينان اهل ( خانواده ) من هستند ، و نيز فرموده است كه : من سرور فرزندان آدم هستم و على سرور عرب است ، لكن از طرف بعضى بتصحيح محدّث معروف حاكم نسبت به اين حديث اعتراض شده است و نيز بصحّت رسيده كه ( رسول خدا صلى اللَّه عليه و آله ) فرمود :\r\nمن كنت مولاه فعلى مولاه ، اللهم وال من والاه ، و عاد من عاداه .\r\nاين حديث را سى نفر از صحابه روايت نموده‌اند ، و نيز از جمله رواياتى كه بصحّت پيوسته اينست كه خداى متعال امر فرمود پيغمبر صلى اللَّه عليه و آله را كه : چهار نفر را دوست بدارد و خبر داد پيغمبرش را كه ذات اقدس او نيز آنها را دوست ميدارد ، و از\r\n","description":"","footnote":"","page_name":" 225 ","page_number":231},
  {"content":"\r\nجملهء آن چهار نفر على عليه السّلام است ، و نيز بصحّت پيوسته اينكه دوست نميدارد او را مگر مؤمن و دشمن نميدارد او را مگر منافق ، و اينكه هر كس به او ناسزا بگويد ، به پيغمبر صلى اللَّه عليه و آله گفته ، و اينكه او ( على عليه السّلام ) نبرد مىكند بر تأويل قرآن همانطور كه پيغمبر صلى اللَّه عليه و آله نبرد فرمود بر تنزيل قرآن ، و اينكه دو گروه در مورد على عليه السّلام هلاك ميشوند ، دوستى كه افراط در دوستى او كند ( يعنى دوستى را منتهى به غلوّ نمايد ) و دشمنى كه در دشمنى او شدت و عناد بورزد ، و همانا كشندهء آن جناب ( ابن ملجم « لع » ) شقىتر آخرين است همانطور كه پى كنندهء ناقهء ( صالح ) شقىتر اولين است .\r\n23 - جمال الدين حسينى ، شيرازى ، متوفاى 1000 در كتاب اربعين خود پس از ذكر حديث غدير و نزول آيهء : * ( سَأَلَ سائِلٌ ) * در اين داستان گويد : اصل اين حديث سواى داستان حارث متواترا از أمير المؤمنين عليه السّلام رسيده و داستان حارث نيز متواترا از پيغمبر صلى اللَّه عليه و آله روايت شده است ، داستان مزبور را جمع كثير و گروه بسيارى از صحابه روايت نموده‌اند و ابن عباس آن را روايت كرده ، سپس لفظ ابن عباس و حذيفة بن اسدى غفارى و حديث ركبان را روايت كرده است .\r\n24 - جمال الدين ابو المحاسن ، يوسف بن صلاح الدين حنفى ، در كتاب « المعتصر من المختصر » ص 413 گويد : ابو الطفيل واثلة بن اسقع ( 1 ) گفت : على بن ابى طالب عليه السّلام مردم را در رحبه جمع نمود و سپس فرمود : سوگند مىدهم بخداى عزّ و جلّ هر مردى را كه سخنان رسول خدا صلى اللَّه عليه و آله را در روز غدير خم شنيده ( برخيزد و شهادت دهد ) .\r\nپس جماعتى از آنها برخاستند و شهادت دادند باينكه رسول خدا صلى اللَّه عليه و آله در روز غدير خم فرمود :\r\nآيا نميدانيد كه ولايت من بمؤمنين بيشتر و سزاوارتر است از خود آنها ؟ ؟\r\nآنحضرت اين سخن را در حال ايستاده فرمود و سپس دست على عليه السّلام را گرفت و\r\n\r\n","description":"","footnote":"\r\n( 1 ) در كتاب نامبرده چنين است ، ولى صحيح آن : ابو الطفيل عامر بن واثله است .\r\n","page_name":" 226 ","page_number":232},
  {"content":"\r\nفرمود : من كنت مولاه فعلى مولاه ، اللهم وال من والاه ، و عاد من عاداه .\r\nابو الطفيل گويد : من از آن جمع بيرون شدم در حالتى كه از اين سخن و اين جريان در نفس خود چيزى احساس ميكردم پس زيد بن ارقم را ملاقات نمودم و آنچه را كه شنيده بودم به او خبر دادم ، گفت : متّهم نخواهى بود ، من ( نيز ) اين سخنان را از رسول خدا صلى اللَّه عليه و آله شنيدم ، پس آنكسى كه خروج على عليه السّلام را به حج با رسول خدا صلى اللَّه عليه و آله و گذشتن او را در راه به غدير خم انكار نمود ، و گفت : على عليه السّلام باشتران قربانى از يمن آمد در خور توجّه و اعتنا نيست زيرا هر چند كه آن جناب هنگام خروج رسول خدا صلى اللَّه عليه و آله از مدينه به قصد حج در خدمت آن جناب نبود ولى در بازگشت ، با رسول خدا صلى اللَّه عليه و آله بود براهى كه از غدير خم ميگذشت ، بنابر اين جا دارد كه اين سخنان پيغمبر صلى اللَّه عليه و آله در مراجعت بوده و اين نظر را حديث صحيح تأييد مىكند ، كه اين گفتار رسول خدا صلى اللَّه عليه و آله در غدير خم هنگامى بوده كه آن جناب از حج برميگشته و بمدينه مراجعت ميفرموده است ، از زيد بن ارقم رسيده كه او گفت : چون رسول خدا صلى اللَّه عليه و آله از حجة الوداع مراجعت كرد و در غدير خم نزول فرمود حسب امر آن جناب درختانرا كوفتند . . و نامبرده حديث مزبور را بلفظ زيد كه ذكر شد از طريق نسائى در ج 1 ص 64 بيان داشته است .\r\n25 - شيخ نور الدين هروى ، قارى حنفى ، متوفاى 1014 در ج 5 « المرقاة شرح المشكوة » ص 568 بعد از روايت حديث مزبور بطرق مختلفه گويد : و حاصل كلام اينست كه اين حديث صحيح است و شكى در آن نيست ، بلكه بعض از علماء حفاظ آن را از احاديث متواتره بشمار آورده‌اند ، زيرا در روايتى از احمد مذكور است كه سى نفر از صحابه آن را از پيغمبر صلى اللَّه عليه و آله شنيده‌اند و در آنهنگام كه او ( على عليه السّلام ) در ايّام خلافتش مورد معارضه و منازعه قرار گرفته بود آنچه را كه دربارهء آن جناب ( از پيغمبر صلى اللَّه عليه و آله ) شنيده بودند درباره او شهادت دادند ( 1 ) ، و در ص 584\r\n\r\n","description":"","footnote":"\r\n( 1 ) هنگامى كه رسيدن تعداد راويان حديث به سى نفر موجب آن گردد كه حديث مزبور متواتر شناخته شود ، پس چگونه خواهد بود هنگامى كه ما راويان آن را در اين كتاب به بيش از يكصد تن صحابى تعداد و ثبت نموده‌ايم ؟ ! و باز چگونه خواهد بود ( موقعيت اين حديث ) كه حافظ ابو العلاء عطار تعداد طرق آن را به دويست و پنجاه طريق ثبت نموده است .\r\n","page_name":" 227 ","page_number":233},
  {"content":"\r\nگويد : احمد آن را در مسند خود روايت نموده و كمترين مرتبهء اين حديث اينست كه - حسن - باشد ، بنابر اين سخن آنكه داير بقدح و ترديد نسبت بثبوت اين حديث ايراد شده و آن را بعنوان اينكه على در آنهنگام در يمن بوده است رد كرده در خور اعتنا و قابل توجه نيست ، زيرا به ثبوت رسيده كه آن جناب از يمن مراجعت و حج را با پيغمبر صلى اللَّه عليه و آله درك نموده است ، و شايد سبب گفتار ترديد آميز اين گوينده اين بوده كه پنداشته است كه پيغمبر اين گفتار\r\n( من كنت مولاه . . )\r\nرا هنگام عزيمت از مدينه به مكه و رسيدن به غدير خم فرموده است ! پس از اين مرحله سخن بعض از ارباب حديث داير باينكه زيادتى جمله :\r\n« اللهمّ وال من والاه . . »\r\nساختگى است مردود است ، چه آنكه اين زيادتى از طرقى روايت شده كه بسيارى از آن طرق را ذهبى به صحت پذيرفته است .\r\n26 - زين الدين مناوى شافعى ، متوفاى 1031 در ج 6 « فيض القدير » صفحهء 218 گويد : ابن حجر گفته كه ( حديث غدير ) حديثى است كه از طرق بسيار زيادى روايت شده و ابن عقده تمام طرق آن را در كتاب جداگانه اى جمع نموده كه بعض از آن طرق صحيح و بعض ديگر حسن است ، و در بعض از طرق مذكوره تصريح نموده كه اين ( يعنى سخنان پيغمبر صلى اللَّه عليه و آله دربارهء على عليه السّلام ) در روز غدير خم وقوع يافته ، و بزار ( 1 ) در روايت خود اين زيادتى را ( در دنبال سخنان پيغمبر صلى اللَّه عليه و آله ) روايت نموده كه فرمود :\r\n« اللَّهمّ وال من والاه ، و عاد من عاداه ، و احبّ من احبّه ، و ابغض من ابغضه ، و انصر من نصره ، و اخذل من خذله »\r\n. و چون ابو بكر و عمر اين سخنان ( پيغمبر صلى اللَّه عليه و آله ) را شنيدند ، طبق روايتى\r\n\r\n","description":"","footnote":"\r\n( 1 ) نسبت روايت اين زيادتى تنها به بزار ناروا و بر خلاف حق و واقع است ! چه آنكه دسته جات بسيارى از حفاظ نيز اين زيادتى را روايت نموده‌اند چنان كه ( در روايات گذشته ) شما را واقف و آگاه نموديم .\r\n","page_name":" 228 ","page_number":234},
  {"content":"\r\nكه دار قطنى از سعد بن ابى وقّاص نقل نموده - گفتند : « امسيت يا بن ابى طالب مولى كلّ مؤمن و مؤمنة » يعنى گرديدى اى پسر ابى طالب مولاى هر مرد و زن مؤمنى و نيز با دقت در سند روايت نموده كه بعمر گفته شد : تو نسبت بعلى عليه السّلام حسن رفتارى ميكنى كه مانند آن را نسبت به هيچ يك از صحابه ننموده اى ؟ عمر گفت : همانا او ( على عليه السّلام ) مولاى من است ، سپس بعد از روايت حديث نزول آيهء * ( « سَأَلَ سائِلٌ بِعَذابٍ واقِعٍ » ) * در روز غدير ، گويد : هيثمى گفته كه رجال احمد ثقه هستند ، و در موضع ديگر گفته : رجال او رجال صحيح هستند و مصنف ( سيوطى ) گفته : حديث متواتر است .\r\n27 - نور الدين حلبى شافعى ، متوفاى 1044 ، در جلد 3 « السيرة الحلبيّة » ص 302 آنچه را كه داير بصحّت حديث و ورود آن بسندهاى صحيح و حسن از ابن حجر گذشت ذكر كرده و قابل توجّه نبودن سخن آن كسى را كه در صحّت حديث قدح كرده و يا ذيل آن را ساخته دانسته نقل نموده و ورود آن را از طرقى كه بسيارى از آن طرق را ذهبى به صحت پذيرفته ، بيان داشته است .\r\n28 - شيخ احمد بن باكثير مكَّى ، شافعى ، متوفاى 1047 در كتاب « وسيلة المآل في عدّ مناقب الآل » بعد از روايت حديث مزبور بلفظ حذيفة بن اسيد ، و عامر ابن ليلى ، و ابن عباس ، و براء بن عازب گويد : اين حديث را بزار برجال صحيح از فطر بن خليفه با دقت در طريق روايت نموده و نامبرده ثقه است ، و نيز از امّ سلمه رضى اللَّه عنها روايت كرده ، سپس لفظ امّ سلمه و بعد لفظ سعد بن ابى وقّاص را ذكر نموده ، بعد از آن گويد : دار قطنى در فضايل از معقل بن يسار رضى اللَّه عنه با دقت در طريق آورده كه گفت : از ابى بكر رضى اللَّه عنه شنيدم كه ميگفت :\r\nعلى بن ابى طالب عترت رسول خدا صلى اللَّه عليه و آله است يعنى از آنها است كه پيغمبر صلى اللَّه عليه و آله تاكيد فرموده بر تمسك به آنها و پيروى راه آنها ، زيرا آنها ستارگان درخشان راه ( سعادت ) هستند ، هر كه از آنها پيروى كند ( بسر منزل سعادت ) راه يافته است ، و ابو بكر او را مخصوص به اين فضيلت دانسته ، به علت اينكه آن جناب در اين\r\n","description":"","footnote":"","page_name":" 229 ","page_number":235},
  {"content":"\r\nشأن و مرتبت امام و پيشوا است و در شهر علم و عرفان است ، و بالنتيجه ، او امام ائمه و عالم امّت است ، و گوئى ، ابى بكر اين روش را از اختصاص دادن رسول خدا صلَّى اللَّه عليه و آله و سلَّم آن حضرت را در روز غدير خم در ميان همگان بخصوصياتى كه ذكر شد اتخاذ نموده است ، و اين حديث صحيح است و ترديدى در آن نيست و هيچگونه شكى كه منافى آن باشد ، در آن وجود ندارد و اين حديث از گروه بسيارى از صحابه روايت شده و شيوع و اشتهار كامل يافته .\r\nو تنها در شهرت آن مجمع حجّة الوداع كافيست ، شيخ الاسلام عسقلانى رحمه اللَّه تعالى گويد : حديث :\r\n« من كنت مولاه . . . »\r\nرا ترمذى و نسائى با دقت در طريق روايت نموده‌اند و طرق خيلى زيادى دارد ، و ابن عقده تمام طرق حديث مزبور را در كتاب جداگانه اى جمع نموده ، و بسيارى از اسنادهاى آن صحيح و حسن است ، دلالت بر اين معنى دارد آنچه كه ابو الطفيل رضى اللَّه عنه روايت كرده كه : على رضى اللَّه عنه و كرم وجهه در دوران خلافتش مردم را در رحبه كه موضعى است در عراق جمع كرد سپس به پا خاست و حمد و ثناى الهى را بجا آورد تا پايان روايت كه در ص 29 ذكر شده است .\r\n29 - شيخ عبد الحق دهلوى بخارى ، متوفاى 1052 در شرح المشكات گفتارى دارد كه مفاد و ترجمهء آن اينست : و اين حديث بدون شك و ترديد صحيح است جمعى مانند ترمذى و نسائى و احمد آن را روايت نموده‌اند ، و طرق آن بسيار است شانزده نفر از اصحاب ( پيغمبر صلى اللَّه عليه و آله ) آن را روايت كرده‌اند ، و در روايتى مذكور است كه : سى تن از صحابه آن را از پيغمبر صلى اللَّه عليه و آله شنيدند و در زمانى كه آنحضرت در ايّام خلافت مورد معارضه و منازعه قرار گرفته بود به آنچه شنيده بودند دربارهء على عليه السّلام شهادت دادند ، و بسيارى از اسناد آن صحيح و حسن است ، و اظهارات آن كس كه در صحت آن سخن گفته قابل توجّه و اعتنا نيست ، و همچنين گفتار بعض از معترضين باينكه . زيادتى جمله :\r\n« اللَّهمّ وال من والاه . . »\r\nساختگى است ! چه آنكه بطرق مختلفه روايت شده كه اكثر آن طرق را ذهبى بصحّت پذيرفته است\r\n","description":"","footnote":"","page_name":" 230 ","page_number":236},
  {"content":"\r\nو در كتاب ( لمعات ) خود گويد : اين حديث صحيح است و شكى در آن نيست و بطور تحقيق گروهى مانند ترمذى . . با دقت در طريق آن را روايت نموده‌اند تا آخر آنچه ذكر كرده سپس گويد : استاد ابن حجر در « الصواعق المحرقه » چنين گفته است .\r\n30 - شيخ محمود بن محمّد شيخانى ، قادرى مدنى در كتاب « الصراط السوىّ في مناقب آل النبىّ » گويد : و از جمله حديثهاى صحيح كه وارد شده گفتار رسول خدا صلى اللَّه عليه و آله است دربارهء على رضى اللَّه عنه من كنت مولاه فعلى مولاه ، ترمذى و نسائى و امام احمد و غيرهم با دقت در طريق آن را روايت كرده‌اند ، و چه بسا حديث صحيحى هست كه استادان نامبرده نياورده‌اند ، سپس داستان ( رحبه ) را بلفظ سعيد ابن وهب روايت نموده ، سپس گويد : ذهبي گفته كه : اين حديث صحيح است و بعد روايت احمد را در داستان رحبه ، از ابى الطفيل و زيد بن ارقم ذكر نموده ، و سپس گويد : حافظ ذهبى گفته : اين حديث صحيح و غريب است ( 1 ) سپس آن را از طريق ابن عوانه از ابى الطفيل از زيد روايت نموده و بعد گويد : حافظ ذهبى گفته اين حديث صحيح است ، سپس آن را از طريق حافظ ابي يعلى و حافظ حسن بن سفيان روايت نموده و بعد از آن گويد : حافظ ذهبى گفته اين حديث حسن است ، و جمهور اهل سنت در اين نظر ما متّفق ميباشند .\r\nو اما آنچه كه تنها اهل بدعتها از اسماعيليه ( 2 ) در بلاد يمن بزعم خود گفته‌اند و با اين گفتار خود با اهل جمعه و جماعت و سنن مخالفت ورزيده‌اند : چه آنكه آنها\r\n\r\n","description":"","footnote":"\r\n( 1 ) براى غرابت اين حديث نه بر حسب اصطلاح اهل حديث و نه از جهت ديگر وجهى نيست جز اينكه : مشتمل بر فضل امير المؤمنين عليه السلام است !\r\n( 2 ) قريبا در بيان مفاد حديث به اين حقيقت خواهيد رسيد كه اين برهان اختصاص بفرقهء اسماعيليه ندارد و بلكه بر حسب مقتضى حق صريح است و هر كس كه ولاى امير المؤمنين عليه السلام را بعد از رسول خدا صلى اللَّه عليه و آله بر حسب جانشينى آن جناب مانند ولاى شخص رسول خدا صلى اللَّه عليه و آله ميداند همين نظر و عقيده را دارد .\r\n","page_name":" 231 ","page_number":237},
  {"content":"\r\nدر مورد اين فرمايش رسول خدا صلى اللَّه عليه و آله روز غدير خم يعنى هنگام بازگشت آن جناب از حجّة الوداع كه بعد از جمع نمودن اصحاب اين جمله را :\r\n« الست اولى بكم من انفسكم »\r\n؟ سه بار بر آنها تكرار فرمود و آنها در جواب آن جناب تصديق و اعتراف مينمودند و سپس دست على رضى اللَّه عنه را گرفت و فرمود :\r\n« من كنت مولاه فعلىّ مولاه ، اللهمّ وال من والاه ، و عاد من عاداه ، و اخذل من خذله ، و انصر من نصره و ادر الحقّ معه حيث دار »\r\n. گفته‌اند كه مولى در اين حديث بمعنى اولى است ، نه ناصر ، و نه ساير معانى مشتركه آن ، مدعى اين معنى از فرقهء اسماعيليه گويد : جز اين نيست كه ارادهء پيغمبر صلى اللَّه عليه و آله اين بوده كه همان سمتى كه از ولاء ( اولويت در تصرف ) براى رسول خدا صلى اللَّه عليه و آله بر مردم هست براى على عليه السّلام نيز مسلَّم است ، و جمله نخست از گفتار پيغمبر صلى اللَّه عليه و آله را\r\n« الست اولى بكم من أنفسكم »\r\nسند ( و دليل ) بر اين مدّعى قرار داده است ، مدعى اين معنى نيز گويد : اگر ( مراد رسول خدا صلى اللَّه عليه و آله ) از مولى ناصر ، يا آقا و سيّد و غير آن مىبود نيازى بجمع كردن صحابه و گواه گرفتن آنها نداشت ! و موجبى نداشت كه دست على را بگيرد و بلند كند ! زيرا ، اينرا همه كس ميدانست ، و احتياجى نبود بدعاى پيغمبر صلى اللَّه عليه و آله درباره او به اللهم وال من والاه تا آخر آن .\r\nو نيز مدعى گويد : كه چنين دعائى در خور كسى نميشود مگر امام معصوم و مفترض الطاعه بعد از پيغمبر صلى اللَّه عليه و آله باشد مدّعى بدلائل گذشته و بدليل قرار دادن پيغمبر صلى اللَّه عليه و آله حق را تابع و پيرو على عليه السّلام نه متبوع او ، و اين مقام شايسته نيست جز براى آنكس كه فرمانبردارى و عصمت او واجب باشد ، مدعى گويد : بنابر اين ( دلايل و براهين ) ثابت است كه : على رضى اللَّه عنه تنها وصىّ است و وصايت او از طرف رسول خدا صلى اللَّه عليه و آله منصوص است ، و خلافت آنكس كه بر او پيشى گرفت معصيت و نافرمانى است ، افتراء ( ادعاء ) مدعى تمام شد .\r\n","description":"","footnote":"","page_name":" 232 ","page_number":238},
  {"content":"\r\n( مؤلَّف الغدير گويد ) : بتحقيق احاديث صحيح و حسن گذشت ، و در آن احاديث تمام آنچه مدعى ذكر نموده نيست ، بلكه از آنچه ما ذكر كرديم آنچه به صحت پيوسته عبارتست از ( جملهء )\r\nمن كنت مولاه ، فعليّ مولاه\r\nو ( جملهء )\r\nاللهمّ وال من من والاه\r\nو ( جملهء ) :\r\nإنّ اللَّه ولي المؤمنين ، و من كنت وليّه ، فهذا وليّه ، اللَّهمّ وال من والاه ، و عاد من عاداه ، و انصر من نصره\r\n، و نيز صحيح از آنچه ما ذكر نموديم اين سخن پيغمبر صلى اللَّه عليه و آله است : كه بمردم فرمود : آيا ميدانيد ( تصديق داريد ) كه من اولى ( سزاوارتر ) بولايت مؤمنين هستم از خود آنها ؟ گفتند بلى يا رسول اللَّه فرمود : هر كس من مولاى اويم ، على عليه السّلام مولاى او است ، بار خدايا : دوست بدار آنكه را كه او را دوست ميدارد ، و دشمن بدار آنكه را كه او را دشمن ميدارد و نيز اين سخن پيغمبر صلى اللَّه عليه و آله است كه فرمود : مانند اينست كه دعوت شده‌ام و دعوت را اجابت نموده‌ام ، و همانا من وا گذاشته‌ام در ميان شما دو چيز خطير و گرانبها را : كتاب خدا و عترتم : اهل بيتم . پس مراقب باشيد چگونه بعد از من درباره آن دو رفتار مينمائيد ؟ ( آن دو ) هرگز جدا نشوند تا در كنار حوض بر من وارد شوند ، سپس فرمود : همانا خداوند مولاى من است ، و من وليّ هر مؤمن هستم ، سپس دست على عليه السّلام را گرفت و فرمود : هر كس من مولاى اويم ، اين وليّ او است ، بار خدايا دوست بدار آنكه را كه او را دوست دارد و دشمن بدارد آنكه را كه او را دشمن دارد ، و نيز صحيح از آنچه ما ذكر كرديم ، اين سخن پيغمبر صلى اللَّه عليه و آله است كه فرمود : آيا من بهر مؤمنى اولى ( سزاوارتر ) از خود او نيستم ؟ گفتند :\r\nبلى هستى ، در اين موقع فرمود : پس همانا اين ( اشاره بعلى عليه السّلام ) مولاى كسى است كه من مولاى اويم ، خدايا دوست بدار دوستان او را ، و دشمن بدار دشمنان او را پس از اين جريان عمر رضى اللَّه عنه او را ( على عليه السّلام ) ملاقات كرد و گفت : گوارا باد تو را ، صبح و شام نمودى در حالى كه مولاى هر مرد و زن مؤمن هستى ، تمام شد آنچه ( از اخبار و روايات صحيح و حسن ) بدست آمده و در آنچه ذكر شد ، چيزى از\r\n","description":"","footnote":"","page_name":" 233 ","page_number":239},
  {"content":"\r\nاختراعات مدّعى و افتراهاى او وجود ندارد ( 1 ) .\r\nو ابن عقده تمامى طرق احاديث مذكوره و غير آنها را در كتاب جداگانه اى جمع نموده است .\r\n31 - سيد محمّد برزنجى ، شافعى ، متوفاى 1103 در تأليف خود « النواقض » گويد : بدانكه ، شيعه ادعا ميكنند كه اين حديث نصّى است آشكار و نمايان در امامت على رضى اللَّه عنه ، و اين مهمترين شبه‌هاى آنها است ، و مقدارى كه ( از حديث مذكور ) ما ذكر نموديم :\r\n« من كنت مولاه ، فعلى مولاه\r\n، بدون آن زيادتى\r\n( اللهم وال من والاه . . )\r\nصحيح است و از طرق بسيار روايت شده است ( 2 )\r\n32 - ضياء الدين مقبلى ، متوفاى 1108 حديث غدير را در كتاب خود « الابحاث المسدّدة في الفنون المتعدّده » از احاديث متواتره و قطعى بشمار آورده است .\r\nو در تعليق « هداية العقول الى غاية السئول » در جلد 2 ص 30 ( مينگارد ) : علامه ، سيد عبد اللَّه بن وزير ، در تاريخ معروف خود - موسوم - به ( طبق الحلوى ) از سيد محمّد ابراهيم نقل نموده كه : حديث :\r\n« من كنت مولاه »\r\n. يكصد و پنجاه طريق دارد ، ولى همهء آن طريق را جز افرادى از حفاظ حديث نشناخته‌اند ، و علَّامه بزرگوار محمّد ( 3 ) بن اسمعيل امير رحمه اللَّه گفته : حديث مزبور يكصد و پنجاه طريق دارد ، و\r\n\r\n","description":"","footnote":"\r\n( 1 ) مدعى ، چيزى اضافه بر آنچه اين مرد به صحت آن اعتراف دارد نياورده جز بيانى كه در كيفيت احتجاج و استدلال - كه ناگزير از آن بوده ، بنابر اين اگر اين مرد ( شيخانى ) در دليل نظرى داشته ؟ چرا ابراز نكرده ؟ ! به زودى بر حقايق اين گفتار در تمام اين موارد انشاء اللَّه تعالى واقف خواهيد شد .\r\n( 2 ) قبلا تصريح حفاظ حديث بر صحت صدور ذيل حديث مزبور و اينكه حديث مزبور از صدر و ذيل داراى اسناد قوى است بيان شده و به زودى در مبحث « قرائن معينه » اين كتاب گفتار نهائى و كافى ما را انشاء اللَّه تعالى بدست خواهيد آورد .\r\n( 3 ) يكى از شعراى غدير است كه در قرن دوازدهم ميزيسته ، و شرح حال او در محل خود خواهد آمد .\r\n","page_name":" 234 ","page_number":240},
  {"content":"\r\nعلَّامهء مقبلى ( شرح حال او در ج 1 ص 227 گذشت ) بعد از تحقيق و بررسى بعض طرق اين حديث گويد : هر گاه اين امر معلوم نباشد پس در دين معلومى ( امرى مقطوع ) وجود نخواهد داشت ! و در فصول خود اين حديث و همچنين حديث منزلت را از احاديث متواتر لفظى قرار داده ، و جلال ، نسبت بتواتر حديث غدير كلام ( فصول ) را اقرار نموده ولى بمتواتر بودن حديث منزلت تسليم نشده و چنين گويد :\r\nحديث منزلت صحيح و مشهور است ، نه متواتر ( 1 ) .\r\nو سيد - امير محمّد صنعانى - نامبردهء در كتاب « الروضة النديّه - شرح التحفة العلويه » - گويد : و حديث غدير نزد بيشتر از پيشوايان حديث متواتر ( شناخته شده ) است ، حافظ ذهبى ، در « تذكرة الحفّاظ » در شرح حال طبرى گويد : محمّد بن جرير ( طبرى ) دربارهء حديث غدير كتابى جداگانه تأليف نموده است ، ذهبى گويد : من بر آن كتاب دست يافتم و از بسيارى طرق آن دچار دهشت شدم ! !\r\nو نيز ذهبى در شرح حال حاكم ( از او نقل نموده كه ) گويد : حديث مزبور داراى طرق نيكوئى است ، كه طرق آن را جداگانه تصنيف و جمع نموده‌ام .\r\nسپس گويد : استاد - مجتهد ، ضياء الدين صالح بن مهدى مقبلى ( كه در حرم خداوند « مكه » مسكن گزيده ) در « ابحاث خود » حديث غدير را در احاديث متواترهء كه جمع نموده بشمار آورده ، و نامبرده از پيشوايان علم و تقوى و انصاف است ، و با انصاف پيشوايان حديث داير بتواتر آن ديگر لزومى ندارد كه با ايراد طرق آن ايجاد ملال شود ، بلكه براى تيمّن و تبرّك بذكر بعضى از آنها پرداخته مىشود .\r\n33 - شيخ محمّد صدر العالم در كتاب « معارج العلى فى مناقب المرتضى » چنين گويد : سپس بدان كه حديث موالات در نظر سيوطى رحمه اللَّه بطوريكه در « قطف الازهار » ذكر نموده متواتر است ، لذا من خواستم طرق آن را وارسى كنم تا اين تواتر آشكار گردد ، بنابر اين ميگويم : احمد و حاكم از ابن عباس و ابن ابى شيبه\r\n\r\n","description":"","footnote":"\r\n( 1 ) متواتر بودن حديث منزلت و اينكه مورد اتفاق ( همه علماء حديث ) است بر او پوشيده مانده .\r\n","page_name":" 235 ","page_number":241},
  {"content":"\r\nو احمد از نامبرده ( ابن عباس ) از بريده ، و احمد و ابن ماجه از براء ، و طبرانى از جرير . و ابو نعيم از جندع انصارى ، و ابن قانع از حبشى بن جناده‌اند . و ترمذى با دقت در سند روايت نموده و گفته حديث - حسن و غريب است ( ! ) .\r\nو نسائى و طبرانى و ضياء مقدّسى از ابى الطفيل ، از زيد بن ارقم يا حذيفة بن اسيد .\r\nو ابن ابى شيبه و طبرانى از ابى ايّوب ، و ابن ابى شيبه و ابن ابى عاصم و ضياء از سعد بن ابى وقاص . و شيرازى در « الالقاب » از عمر . و طبرانى از مالك بن حويرث .\r\nو ابو نعيم در « فضايل الصحابه » از يحيى بن جعده ، از زيد بن ارقم ، و ابن عقده در كتاب الموالات از حبيب بن بديل بن ورقاء . و قيس بن ثابت و زيد بن شراحيل انصارى . و احمد از على و سيزده نفر . و ابن ابى شيبه از جابر .\r\nو احمد و ابن ابى عاصم با دقت در طريق در « السنّه » از زاذان بن عمر روايت كرده‌اند ، گفت : در رحبه از على عليه السّلام شنيدم . . تا آخر حديث را ذكر نموده ، سپس گويد : و احمد با دقت در طريق از براء ابن عازب و زيد بن ارقم روايت نموده . .\r\nو لفظ آن دو را ذكر نموده ، سپس گويد : و طبرانى از ابن عمر . و ابن ابى شيبه از ابى هريره و دوازده تن از صحابه و احمد و طبرانى و ضياء از ابى ايّوب و جمعى از صحابه و حاكم از على و طلحة . و احمد و طبرانى و ضياء از على و زيد بن ارقم و سى نفر از صحابه . و ابو نعيم در فضايل الصحابه از سعد . و خطيب از انس روايت نموده‌اند . و عبد اللَّه بن احمد و ابو يعلى و ابن جرير و خطيب و ضياء از عبد الرحمن بن ابى ليلى روايت نموده‌اند كه گفت : على عليه السّلام را در رحبه ديدم . . و تمام حديث را ذكر نموده . و سپس گويد : و طبرانى از عمرو بن مرّه و زيد بن ارقم با هم روايت نموده . و طبرانى و حاكم از ابى الطفيل از زيد بن ارقم روايت نموده‌اند و حديث را بلفظى كه ذكر نموديم بيان داشته و سپس گويد : و طبرانى از حبشى بن جناده روايت كرده . و ابو نعيم در « فضايل الصحابه » از زيد بن ارقم و براء بن عازب روايت نموده .\r\n34 - سيد ابن حمزه ، حرّانى ، دمشقى ، حنفى ، متوفاى 1120 حديث غدير\r\n","description":"","footnote":"","page_name":" 236 ","page_number":242},
  {"content":"\r\nرا در كتاب خود « البيان و التعريف » جلد 2 ص 136 و 230 از طريق ترمذى و نسائى و طبرانى و حاكم و ضياء مقدسى روايت نموده سپس گويد : سيوطى گفته كه حديث متواتر است .\r\n35 - ابو عبد اللَّه زرقانى ، مالكى ، متوفاى 1122 در جلد 7 « شرح المواهب » ص 13 بعد از ذكر كلام مصنف مذكور در ص 300 - گويد : و مخصوص فرمود ( رسول خدا صلى اللَّه عليه و آله ) او ( على عليه السّلام ) را بسبب زيادتى علم او ، و دقايق استنباط و فهم او ، و حسن سيرت و صفاى سريرهء او ، و اخلاق كريم او ، و استوارى و استحكام قدم او - ( تا آنجا كه گويد ) : و طبرانى و غير او باسناد صحيح آورده‌اند كه :\r\nرسول خدا صلى اللَّه عليه و آله خطبهء در غدير خم ايراد فرمود هنگام بازگشت از « حجة الوداع » و آن موضعى است در جحفه - سپس حديث را ذكر نموده - و در حديث مزبور است :\r\nاى مردم ، همانا خداوند مولاى من و من مولاى اهل ايمان هستم و من باهل ايمان اولى ( سزاوارتر ) هستم از خود آنها ، پس هر كه من مولاى اويم ، على عليه السّلام مولاى او است ، بار خدايا دوست بدار دوستان او را و دشمن دار دشمنان او را و يارى كن كسى را كه او را يارى نمايد ، و خوار نما كسى را كه او را خوار نمايد و او را محور و مدار حق قرار ده ، و بعضى پنداشته‌اند كه زيادتى\r\n« اللهمّ وال من والاه . . »\r\nساختگى است و اين پندار مردود است باينكه اين جمله‌ها از طرقى آمده كه بسيارى از آن طرق را ذهبى به صحت پذيرفته و دار قطنى از سعد روايت كرده كه چون ابو بكر و عمر اين كلمات ( پيغمبر صلى اللَّه عليه و آله ) را شنيدند ، گفتند : گرديدى اى پسر ابى طالب مولاى هر مرد و زن مؤمن ، سپس داستان نزول آيهء : * ( سَأَلَ سائِلٌ . . ) * را پيرامون قضيّه ذكر نموده و شرح حال ابن عقده را ذكر و او را ستوده سپس گويد : و اين حديث متواتر است ، شانزده نفر صحابى آن را روايت نموده‌اند ( 1 ) ، و در روايتى\r\n\r\n","description":"","footnote":"\r\n( 1 ) اين تعدادى است كه بحيطه اطلاع او در آمده و او به همين تعداد حديث مزبور را متواتر ميداند ، و چنان كه قبلا اشعار نموديم راويان اين حديث از صحابه از يكصد نفر متجاوز است .\r\n","page_name":" 237 ","page_number":243},
  {"content":"\r\nاز احمد مذكور است كه : سى تن صحابى اين خطبه و سخن را از پيغمبر صلى اللَّه عليه و آله شنيدند و هنگامى كه على عليه السّلام در ايام خلافتش مورد معارضه و منازعه واقع شده بود به آنچه شنيده بودند براى آنحضرت شهادت دادند ، بنابر اين سخن كسى كه بر صحّت آن معترض و يا داستان مزبور را رد نموده باعتبار اينكه على عليه السّلام در يمن بوده - قابل توجه و التفات نيست ، زيرا بثبوت رسيده كه آن جناب از يمن مراجعت فرمود و با رسول خدا صلى اللَّه عليه و آله « حجة الوداع » را درك فرمود .\r\n36 - شهاب الدين حفظى شافعى ، يكى از شعراى الغدير است در قرن دوازدهم نامبرده در كتاب ذخيرة الاعمال فى شرح عقد جواهر اللآل - گويد : اين حديث صحيح است و شكى در آن نيست ، ترمذى و نسائى و احمد آن را روايت كرده‌اند و طرق آن بسيار است ، امام احمد رحمه اللَّه گويد : و سى تن صحابى هنگامى كه على عليه السّلام در ايام خلافتش مورد معارضه و منازعه قرار گرفته بود به اين حديث براى آنحضرت شهادت دادند .\r\n37 - ميرزا محمّد بدخشى در كتاب « نزل الابرار » ص 21 گويد : اين حديث صحيح و مشهور است ، و نسبت بانكار صحت اين حديث سخن نگفته مگر متعصّب انكار پيشه كه سخن او بىاعتبار است ! چه آنكه حديث مزبور طرق بسيار زيادى دارد و ابن عقده تمام طرق آن را در كتاب جداگانه جمع نموده و ذهبى به صحت بسيارى از طرق آن تصريح نموده ، و تعداد بسيارى از صحابه آن را روايت نموده‌اند .\r\nو در كتاب « مفتاح النجا فى مناقب آل العبا » گويد : حكيم در « نوادر الاصول » و طبرانى بسند صحيح در « تاريخ كبير » از ابى الطفيل ، از حذيفة بن اسيد رضى اللَّه عنه روايت نموده‌اند كه : رسول خدا صلى اللَّه عليه و آله در غدير خم زير درختى خطبه ايراد فرمود و گفت : ايها الناس بتحقيق خداى مهربان و دانا مرا آگاه فرمود .\r\nتا آخر خطبه كه در صفحه 59 جلد 1 گذشت ، سپس گويد : و احمد از براء ابن عازب و زيد بن ارقم رضى اللَّه عنهما روايت نموده ، بلفظى كه در ص 63 و 64 - جلد اول بيان داشتيم ، سپس گويد : و احمد از على و ابى ايوب انصارى و عمرو بن مرّه\r\n","description":"","footnote":"","page_name":" 238 ","page_number":244},
  {"content":"\r\nو ابو يعلى از ابى هريره . و ابن ابى شيبه از او و از دوازده تن از صحابه . و بزار از ابن عباس و عماره و بريده . و طبرانى از ابن عمر و مالك بن حويرث و ابى ايوب و جرير و سعد بن ابى وقّاص و ابى سعيد خدرى و انس . و حاكم ، از على و طلحه .\r\nو ابو نعيم در « فضايل الصحابه » از سعد . و خطيب از انس رضى اللَّه عنهم روايت نموده‌اند ، سپس حديث را ذكر نموده و گويد : و در روايت ديگر طبرانى از عمرو بن مرّه و زيد بن ارقم و حبشى بن جناده رضى اللَّه عنهم ، مرفوعا بلفظ : من كنت مولاه فعلى مولاه ، اللهم وال من والاه ، و عاد من عاداه ، و انصر من نصره ، و اعن من اعانه ، روايت شده ، و در نزد ابن مردويه از ابن عباس رضى اللَّه عنهما مرفوعا چنين است :\r\nاللهم : من كنت مولاه فعلى مولاه ، اللهم وال من والاه ، و عاد من عاداه و اخذل من خذله ، و انصر من نصره ، و احب من احبه و ابغض من ابغضه ، و در روايت ديگر از ابى نعيم در كتاب « فضايل الصحابه » از زيد بن ارقم و براء بن عازب با هم مرفوعا چنين مذكور است : ألا ! ان اللَّه وليى و أنا ولى كل مؤمن ، من كنت مولاه فعلى مولاه و از احمد در روايت ديگر . و از ابن حبّان و حاكم و حافظ ابى بشير اسماعيل بن عبد اللَّه عبدى اصفهانى ، مشهور بسمّويه از ابن عباس از بريده روايت شده ( و لفظ روايت را ذكر نموده ) و از طبرانى در روايت ديگر از ابى الطفيل از زيد بن ارقم روايت شده - و لفظ آن را ذكر كرده - و نزد ترمذى و حاكم ، از زيد بن ارقم روايت شده - و لفظ آن را ذكر نموده - .\r\nسپس گويد : - اين حديث صحيح و مشهور است ، حافظ ابو عبد اللَّه محمّد بن احمد بن عثمان ذهبى تركمانى فارقى ، سپس دمشقى ، بصحّت بسيارى از طرق حديث مزبور تصريح نموده ، و اين حديث طرق بسيار زيادى دارد ، و حافظ ، ابو - العباس احمد بن محمّد بن سعيد كوفى ، معروف به ابن عقده تمام طرق اين حديث را در يك كتاب جداگانه جمع نموده ، و احمد از ابى الطفيل روايت كرده كه : على كرم اللَّه وجهه در رحبه مردم را جمع نمود . . سپس داستان ( مناشدهء ) رحبه را ذكر نموده است .\r\n","description":"","footnote":"","page_name":" 239 ","page_number":245},
  {"content":"\r\n38 - مفتى شام ، عمادى حنفى ، دمشقى ، متوفاى 1171 در كتاب « الصلاة الفاخره » ص 49 حديث مزبور را از احاديث متواتره بشمار آورده ، و بطوريكه در آغاز كتابش متعرّض است ، حديث مزبور را از ده تن و بيشتر از استادان به نقل از ترمذى و بزّار و احمد و طبرى و ابى نعيم و ابن عساكر و ابن عقده و ابى يعلى روايت كرده است .\r\n39 - ابو العرفان - صبّان شافعى ، متوفاى 1206 در كتاب « اسعاف الراغبين » در حاشيهء نور الابصار ص 153 بعد از روايت حديث گويد : سى تن صحابى آن را از پيغمبر صلى اللَّه عليه و آله روايت نموده ، و بسيارى از طرق آن صحيح يا حسن است .\r\n40 - سيد محمود آلوسى بغدادى ، متوفاى 1270 در جلد 2 كتاب « روح المعانى » ص 249 گويد : بلى در نزد ما بثبوت پيوسته كه رسول خدا صلى اللَّه عليه و آله در حق امير عليه السّلام در آنجا ( يعنى غدير خم ) فرموده :\r\n« من كنت مولاه فعلى مولاه »\r\n، و بر اين جمله چنان كه در بعضى روايات هست اضافه فرموده ، ليكن در جميع آنچه روايت شده بر آنچه ادعا دارند از امامت كبرى و زعامت عظمى دلالتى نيست ( 1 ) و در جلد 2 ص 350 صحت آن را از قول ذهبى نقل نموده .\r\nو نيز از ذهبى نقل كرده كه گفت : همانا جمله :\r\n« من كنت مولاه »\r\nمتواتر است و متيقن است كه رسول خدا صلى اللَّه عليه و آله آن را فرموده ، و اما : جمله :\r\n« اللهمّ وال من والاه »\r\n، زيادتى است كه اسناد آن قوى است .\r\n41 - شيخ محمّد ، حوت ، بيروتى ، شافعى ، متوفاى 1276 در كتاب « اسنى المطالب » ص 227 گويد : حديث :\r\n« من كنت مولاه ، فعلى مولاه »\r\n، اصحاب سنن جز ابى داود ، آن را روايت نموده‌اند ، و احمد آن را روايت كرده ، و صحت آن را اشعار نموده‌اند ، و بلفظ :\r\n« من كنت وليّه ، فعلى وليّه »\r\nنيز روايت شده ، و احمد و نسائى و حاكم آن را روايت و صحت آن را اشعار نموده‌اند .\r\n42 - مولوى ، ولىّ اللَّه لكنهوى در كتاب ( مرآت المؤمنين في مناقب اهل\r\n\r\n","description":"","footnote":"\r\n( 1 ) قريبا در « بيان مفاد حديث » بدلالت آن بر امامت كبرى و زعامت عظمى واقف خواهيد شد ، فقط منظور از نقل كلام او در اينجا تمكين او در قبال صحت سند حديث است .\r\n","page_name":" 240 ","page_number":246},
  {"content":"\r\nبيت سيد المرسلين ) بعد از ذكر حديث بطرق متعدد كلامى ايراد نموده كه مفاد و ترجمهء آن اينست : و بايد دانست كه اين حديث صحيح است و داراى طرق عديده است ، و آنكس كه در صحت آن سخنى دارد خطا نموده ! ، زيرا حديث مزبور را جمعى از علماء حديث مانند ترمذى و نسائى ، با دقت در طريق روايت نموده‌اند ، و جمعى از صحابه در ايّام خلافت على عليه السّلام آن را براى آن جناب شهادت داده‌اند سپس حديث مناشده و گيرا شدن نفرين ( حضرت على عليه السّلام ) را ذكر نموده !\r\n43 - حافظ معاصر ، شهاب الدين ، ابو الفيض ، احمد بن محمّد بن صديق حضرمى در كتاب خود « تشنيف الاذان » ص 77 گويد : و اما حديث :\r\n« من كنت مولاه فعلىّ مولاه »\r\n، اين حديث از پيغمبر صلى اللَّه عليه و آله بتواتر رسيده است ، از روايت قريب شصت نفر ، اگر اسنادهاى همه آنها را بياوريم بسيار طولانى خواهد بود ! ولى از نظر تمام نمودن فايده بذكر آنها كه با دقت در طريق آن را روايت نموده‌اند اشاره مينمائيم ، و هر كس بخواهد بر طرق و اسنادهاى اين روايت وقوف يابد به كتاب ما در متواتر رجوع نمايد ، اينك ميگوئيم :\r\nحديث مزبور را احمد در مسند خود ، و ابن ابى عاصم در « السنّه » از على عليه السّلام و سيزده تن از صحابه روايت نموده‌اند ، و نسائى در « خصايص » از على و ده و اند نفر مرد ، و طحاوى در « مشكل الآثار » و بزار در « مسند » ، و ابن عساكر و كسان ديگر آن را آورده‌اند ، و ابن راهويه در « مسند » و ابن جرير در « تهذيب الآثار » و ابن ابى عاصم در « السنّه » و طحاوى در « مشكل الآثار » و محاملى در « امالى » و ابن عقده و خطيب از حديث ابن عباس روايت نموده‌اند ، و احمد و نسائى در « الكبرى » و « خصايص » و ابن ماجه و حسن بن سفيان و دولابى در « الكنى » و ابن عساكر در « التاريخ » از حديث براء بن عازب روايت نموده‌اند ، و احمد و ترمذى و نسائى در « الكبرى » و ابن حبّان در « صحيح » و بزار و دولابى در « الكنى » و طبرانى و حاكم و محدثين ديگر از زيد بن ارقم روايت نموده‌اند ، و احمد و نسائى در « الكبرى » و « خصايص » و سمّويه در « فوائد » خود و عثمان بن\r\n","description":"","footnote":"","page_name":" 241 ","page_number":247},
  {"content":"\r\nابى شيبه و ابن جرير در « التهذيب » و ابن حبّان و حاكم و طبرانى در « الصغير » و ابو نعيم در « الحليه » و « تاريخ اصفهان » و « الفضايل » و ابن عقده و ابن عساكر ، از طرقى كه بحدّ تواتر ميرسد از بريده روايت كرده‌اند ، و احمد و نسائى در « الكبرى » و طبرانى از حديث ابى ايّوب روايت نموده‌اند ، و ترمذى و ابن عقده و طبرانى و دار قطنى و از طريق دار قطنى ، ابن عساكر ، از حديث حذيفة ابن اسيد روايت كرده‌اند ، جز آنكه اين طريق در نزد ترمذى مورد شكّ است .\r\nو نسائى و ابن ماجه و سعيد بن منصور و ابن جرير « در تهذيب » و بزار و ابن عقده و ابن عساكر از حديث سعد بن ابى وقاص روايت نموده‌اند ، و ابن ابى شيبه و بزّار هر دو در مسند خود و ابو يعلى و طبرانى در « الاوسط » و ابن عقده و نيز طبرانى در « الصغير » و ابن عقده و ابو نعيم در « حليه » و « تاريخ » و خطيب و ابن عساكر از حديث انس بن مالك روايت نموده‌اند ، و حاكم و طبرانى در « الاوسط » و ابو نعيم در تاريخ و ابن عساكر ، از حديث ابى سعيد روايت كرده‌اند و عثمان بن ابى شيبه و نسائى هر دو در سنن خود و ابن عقده و ابو يعلى و طبرانى و بانياسى در « جزء » خود ، و ابو نعيم در تاريخ اصفهان و ابن عساكر در تاريخ دمشق ، از حديث جابر بن عبد اللَّه روايت نموده‌اند ، و طبرانى از حديث عمرو بن ذى مرّ و عثمان بن ابى شيبه در سنن خود و ابن عقده و طبرانى و ابن عدى و از طريق ابن عدى ابن عساكر ، از حديث ابن عمر روايت كرده‌اند ، و ابن عقده و طبرانى و ابن عساكر از حديث مالك بن حويرث ، و ابو نعيم در حليه و طبرانى و ابو طاهر مخلصى و ابن قانع و ابن عساكر از حبشى بن جناده روايت نموده‌اند ، و طبرانى و ابن عقده از حديث جرير بن عبد اللَّه بجلى ، و بزار از حديث عماره ، و طبرانى و ابن عقده و ابن عساكر از حديث عمّار بن ياسر ، و نيز ابن عساكر از حديث رباح بن حارث و از حديث عمر بن خطَّاب ، و از حديث نبيط بن شريط ، روايت نموده‌اند ، و ابن عقده و ابن عساكر از حديث مسمرة بن جندب ، و طوسى در امالي خود ، از حديث ابى يعلى و ابو نعيم در « الصحابه » از حديث جندب انصارى ، و ابن عقده در كتاب\r\n","description":"","footnote":"","page_name":" 242 ","page_number":248},
  {"content":"\r\n« الموالات » از حديث جماعتى باسنادهاى متعدد ، از جمله : حبيب بن بديل ، و قيس بن ثابت ، و زيد بن شرحبيل ، و عباس بن عبد المطَّلب و حسن بن على و برادرش عليهما السّلام و عبد اللَّه بن جعفر ، و سلمة بن اكوع ، و زيد بن ابى ثابت ، و ابوذر ، و سلمان فارسى و يعلى بن مرّه و خزيمة بن ثابت و سهل بن حنيف ، و ابو رافع ، و زيد بن حارثه و جابر بن سمره ، و ضمرة الاسلمى و عبد اللَّه ابن ابى اوفى ، و عبد اللَّه بن بسر مازنى و عبد الرحمن بن يعمر ديلمى ، و ابو الطفيل ، و سعد بن جناده ، و عامر بن عميره و حبّة بن جوين ، و ابو امامه ، و عامر بن يعلى ، و وحشى بن حرب ، و عايشه ، و ام سلمه روايت نموده‌اند و حاكم ، از حديث طلحة بن عبيد اللَّه روايت نموده است .\r\n* ( وَتَمَّتْ كَلِمَةُ رَبِّكَ صِدْقاً وَعَدْلًا ، لا مُبَدِّلَ لِكَلِماتِه وَهُوَ السَّمِيعُ\r\n* ( الْعَلِيمُ . وَإِنْ تُطِعْ أَكْثَرَ مَنْ فِي الأَرْضِ\r\n* ( يُضِلُّوكَ عَنْ سَبِيلِ الله إِنْ يَتَّبِعُونَ\r\n* ( إِلَّا الظَّنَّ وَإِنْ هُمْ إِلَّا يَخْرُصُونَ ) *\r\nسورهء انعام آيه 115 ، 116\r\n","description":"","footnote":"","page_name":" 243 ","page_number":249},
  {"content":"\r\n\r\nدادرسى در پيرامون سند حديث\r\n* ( وَأَنِ احْكُمْ بَيْنَهُمْ بِما أَنْزَلَ الله وَلا تَتَّبِعْ أَهْواءَهُمْ ) *\r\nسورهء مائده\r\nتحقيق و كاوشهائى كه ( در خلال مطالب گذشته ) صورت گرفت ، شما ( خوانندهء گرامى ) را آگاه ساخت بر گروههاى بسيار از علماء امّت و حفّاظ حديث و رؤساء مذهب ( سنّت و جماعت ) كه حديث غدير را روايت كردند و با اطمينان و سكونت خاطر آن را تلقى نمودند ، و بر گروه ديگر كه در قبال هر گونه شك و ريب نسبت به آن دفاع و هوا دارى كردند و بصحيح بودن اسنادهاى زيادى از طرق حديث مزبور و حسن بودن طرق ديگر و قوى بودن اسناد بعضى ديگر از طريق حديث حكم نمودند ، و در اين زمينه گروهى از بزرگان علماء بمتواتر بودن حديث مزبور حكم نموده‌اند و آنها را كه منكر اين معنى شده‌اند مورد انتقاد و سرزنش قرار داده‌اند ، و بر شما محقق شد و دانستيد كه بر حسب آنچه بدان وقوف يافتيم يكصد و ده تن از صحابه ، حديث غدير را روايت نموده‌اند و در ص 145 مقدّمهء جلد اول « در تكميل تعداد مؤلَّفين حديث غدير » ذكر شده كه : حافظ سجستانى حديث مزبور را از يكصد و بيست تن از صحابه روايت نموده و نيز در ص 149 مقدمهء فوق الذكر از حافظ ابو العلاء همدانى نقل شد كه نامبرده حديث مذكور را به دويست و پنجاه طريق روايت كرده ، و بر همين مقياس است روايت تابعين و آنها كه متأخرتر از آنانند ( كه در جلد اول ذكر شد ) و با اين كيفيّات در احاديث وارده از رسول خدا صلى اللَّه عليه و آله هرگز حديثى را نخواهيد يافت كه به اين مرتبه از ثبوت و يقين و تواتر رسيده باشد !\r\nشمس الدين جزرى ( شرح حال او در ص 209 جلد اول بيان شده ) يك رسالهء جداگانه در اثبات تواتر اين حديث ترتيب داده و منكر تواتر آن را منسوب بنادانى نموده ، بنابر اين همانطور كه از فقيه ، ضياء الدين مقبلى در ص 235\r\n","description":"","footnote":"","page_name":" 244 ","page_number":250},
  {"content":"\r\nذكر شد ، اگر تحقّق و ثبوت اين حديث ( با اين همه شواهد و دلايل ) غير معلوم پنداشته شود ، هيچ امرى در دين معلوم ( و مدلَّل ) نخواهد بود ! ! و در ص 216 از عاصمى نقل شد كه : حديث مزبور را امّت ( اسلامى ) بقبول تلقى نموده و پذيرش ( صحت و تواتر آن ) موافق با اصول ( درايت ) است ، و در ص 216 از غزالى نقل شد كه : همگان اجماع بر متن حديث مزبور دارند ، و در ص 231 از ذهبى نقل شد كه جمهور اهل سنّت بر اين حديث اتفاق دارند ، و در ص 238 از بدخشى نقل شد كه : اين حديث صحيح و مشهور است ، و پيرامون صحت آن سخن نگفته مگر متعصب انكار پيشه كه بسخن او اعتبارى نيست و در ص 219 ذكر شد كه : اين حديثى است كه صحت آن مورد اتفاق همگانى است ، و اينكه صدر حديث متواتر است ، و متيقّن است كه رسول خدا صلى اللَّه عليه و آله اين سخن\r\n( من كنت مولاه . . )\r\nرا فرموده و ذيل حديث\r\n( اللهم وال من والاه . . )\r\nزيادتى است كه اسناد آن قوى است ، و در ص 241 اشعار شد كه : اين حديث صحيح است و هر كس در صحت آن سخنى گفته بخطا رفته ، و در ص 239 ذكر شد كه : اين حديث مشهور است و داراى طرق بسيار زيادى است ، و نيز در ص 239 از قول آلوسى ذكر شد كه :\r\nبلى نزد ما ثابت است كه رسول خدا صلى اللَّه عليه و آله آن را در حق على عليه السّلام فرموده . . و در ص 227 ذكر شد كه : حديث مزبور صحيح است و شكى در آن نيست ، و در ص 221 و 226 مذكور گشت كه : اين حديث متواتر است از پيغمبر صلى اللَّه عليه و آله و از امير المؤمنين عليه السّلام نيز متواترا رسيده و آن را گروه بسيارى ( از راويان و محدثين ) روايت نموده‌اند ، و اعتبارى نميتوان قايل شد براى كسى كه بدون آگاهى و تسلط در علم حديث نسبت بحديث مزبور اسناد ضعف داده ! و در ص 230 ذكر شد كه :\r\nاين حديث صحيح است و شكى كه منافى آن باشد در آن نيست ، و سخن كسى كه در پيرامون صحت آن ترديد كرده در خور توجه و التفات نيست ، و همچنين سخن كسى كه جمله بعدى\r\n« اللَّهمّ وال من والاه . . »\r\nرا زيادى دانسته و آن را نفى نموده قابل اعتنا نخواهد بود !\r\n","description":"","footnote":"","page_name":" 245 ","page_number":251},
  {"content":"\r\nو در ص 221 ذكر شد كه : اين حديث متواتر است و سخن آنكه در صحت آن ترديد كرده قابل توجه نخواهد بود ، و صحت حديث مزبور از گروهى حاصل شده كه قطع بخبر آنها هست ، و در ص 216 از اصفهانى نقل شد كه : حديث مزبور صحيح است و هيچگونه علَّت ( و نقصى ) در آن به نظر نميرسد ، و اين حديث را حدود يكصد تن روايت نموده‌اند كه از جمله آنها ده نفرى هستند كه بشارت به بهشت يافته‌اند ، . . تا آخر سخنانى كه به تفصيل مذكور گشت .\r\nليكن ( با همه اين كيفيّات ) از خلال عصبيّتها و پشت تپه‌ها كينه‌ها محصول شومى بدست آمده كه گروهى ( جفا پيشه و معاند ) را از ( شعاع فضيلت علوى ) بسوى ديگر كشانيده تا صفاى حق و حقيقت را تيره و كرد ساختند و آرامش و اطمينانى را ( كه در سايه ولايت مطلقهء الهيه ) وجود داشته باضطراب مبدل نمودند و با آهنگهاى ماجرا جويانه و جنجالهاى ناموزون در قبال يك حقيقت آشكار بمخالفت و بى انصافى گرائيدند ! !\r\nدر نتيجه ، آن يك - منكر صحت صدور حديث غدير خم شد ( 1 ) و علَّت انكار خود را مسافرت على عليه السّلام به يمن و نبودن او با پيغمبر صلى اللَّه عليه و آله در سفر حجة الوداع بيان داشت ! ! و آنديگرى منكر صحت صدر حديث ( 2 ) شد و گفت : بيشتر آنهائى كه داستان غدير خم را روايت نموده‌اند - صدر حديث را روايت نكرده‌اند ! سوّمى ذيل حديث را بضعف ( سند ) نسبت داد ( 3 ) و گفت : شكى نيست كه ذيل حديث عارى از حقيقت است ! چهارمى در اصل حديث نكوهش و طعن نمود و دعاء\r\n\r\n","description":"","footnote":"\r\n( 1 ) طحاوى و غيره آن را از بعض حكايت كرده و از آن جواب گوئى نموده‌اند ، چنان كه در صفحه 215 و 224 گذشت .\r\n( 2 ) تفتازانى در كتاب خود « المقاصد » صفحهء 290 اين عنوان را نموده و بعض از متأخرين هم از او تقليد و تبعيت كرده‌اند .\r\n( 3 ) ابن تيميه است در جلد 4 « منهاج السنه » صفحه 85 ( اشعار به اين مطلب واهى نموده ) .\r\n","page_name":" 246 ","page_number":252},
  {"content":"\r\nملحق به آن را معتبر دانست ( 1 ) ! و گفت : غير از احمد ، جز قسمت اخير حديث را كه عبارتست از :\r\n« اللهم وال من والاه . . »\r\nالخ روايت ننموده ! ! ! تا آخر\r\nدر حالى كه ( بر حسب مطالبى كه تفصيلا بيان شد ) دانستيد كه : تمام حديث مزبور متواتر است و عموم علماء حديث اتفاق بر صحت آن نموده‌اند و باعتبار تمام حديث ( در كلمات خود ) تصريح نموده‌اند و به بيهوده سرائىها و سخنان بى اساس و ماجراجويانه اهميت نداده‌اند ، و در نتيجه اجماع علماء اهل حديث ( بر صحت تمام حديث ) بر بيهوده سرايان سبقت گرفته و آنها را تعقيب كرده و ديگر پناهگاهى در وادى اعتبار براى آنها باقى نمانده ! . در زمينه انكار و ترديد بعضى از ( نادانان معاند ) يك بار گويد : علماء ما اين حديث را روايت نكرده‌اند ( 2 ) بار ديگر گويد : از طريق راويان ثقه صحت اين حديث تأييد نشده است ( 3 ) و برخى از متأخرين بتقليد از او گويد : محدثين مورد اعتماد و ثقه اين حديث را ذكر ننموده‌اند ( 4 ) و در عين حال خود اين گويندهء مقلَّد در موضع ديگر از كتابش قائل بتواتر آن مىشود ! و ما در قبال آن گروه پيشينه ساز و پيروان آنان جز با سلام روبرو نميشويم ، چنان كه خداى سبحان ما را به آن امر فرموده ( 5 ) .\r\nو من نمىدانم نارسائى نيروى دانش مانع آن گشته كه گويندهء بدوى ( اين ترّهات ) علماء هم كيش خود را بشناسد ؟ يا بر كتب صحيح و مسند وقوف حاصل نمايد ؟ . و يا اينكه او همه اين اعلام ( دانشمندان مشهور اهل سنت ) را ثقه و مورد اعتماد نميداند ؟ !\r\n\r\n","description":"","footnote":"\r\n( 1 ) محمد محسن كشميرى در « نجات المؤمنين » .\r\n( 2 ) ابن حزم در : مفاضلهء بين صحابه بيان داشته .\r\n( 3 ) ابن تيميه در جلد 4 « منهاج السنه » صفحه 86 اين مطلب را از ابن حزم نقل و حكايت نموده .\r\n( 4 ) هروى سبط ميرزا مخدوم بن عبد الباقى در « السهام الثاقبه » .\r\n( 5 ) خداى متعال در قرآن فرمايد : * ( وَإِذا خاطَبَهُمُ الْجاهِلُونَ قالُوا سَلاماً آيه 63 سوره فرقان .\r\n","page_name":" 247 ","page_number":253},
  {"content":"\r\n\r\nفان كان لا يدرى فتلك مصيبة\r\nو إن كان يدرى فالمصيبة اعظم\r\n\r\nاگر نميداند اين خود مصيبتى است و اگر ميداند مصيبت بزرگتر است\r\nدر ميان اين گروه ( معاند ) كسى هست : كه دهان بىپرواى خود را به اين سخن ميآلايد كه : اين حديث را غير از احمد در مسندش كسى روايت نكرده ! ! ( 1 ) و مسند احمد هم مشتمل بر حديث صحيح و ضعيف مىباشد ! اين شخص گوئى به هيچ تاليفى جز مسند احمد دست نيافته ؟ ! و يا سير و سلوك علمى او را بر اسنادهاى صحيح و بهم پيوسته و نيرومند در كتابهاى صحيح و مسندها و سنن و غيرها واقف ننموده و گوئى بر آنچه كه علماء بنام و مشهور در پيرامون احمد و مسند او جداگانه تاليف نموده‌اند آگاهى نيافته ! يا سخن سبكى به گوش او نخورده كه در جلد 1 طبقاتش ص 201 گويد كه : احمد ، مسند خود را تاليف نموده و اين كتاب اصلى از اصول اين امّت است ، امام حافظ ، ابو موسى مدينى ( شرح حال او در ج 1 ص 190 گذشت ) گويد : مسند امام احمد ، اصل بزرگ ، و مرجع استوار و محكمى است براى اصحاب حديث ، كتاب مزبور منتخبى است مشتمل بر احاديث بسيار و مسموعات فراوان ، و در نتيجه ، اين كتاب پيشوا و تكيه گاه است ، و در موقع تنازع پناه گاه و مورد استناد است ، بنابر آنچه پدرم و ديگرى ما را خبر دادند ، باينكه مبارك بن عبد الجبّار از بغداد كتبا به آنها نوشت و گفت كه خبر داد ما را . . سپس سند را از طريق حافظ ابن بطَّه تا احمد ذكر نموده و گويد ، كه احمد گفت : همانا من اين كتاب ( مسند ) را جمع نمودم و آن را از بيش از هفتصد و پنجاه هزار حديث انتخاب كردم بنابر اين هر زمان مسلمين دربارهء حديثى از رسول خدا صلى اللَّه عليه و آله اختلاف نمودند به آن ( مسند ) مراجعه نمايند ، اگر در آنجا بود هيچ و اگر نبود آن حديثى كه مورد اختلاف واقع شده فاقد حجيّت و سنديت است ، و عبد اللَّه گويد :\r\nبپدرم گفتم چرا از وضع كتب كراهت دارى ؟ در حالى كه خود مسند را به كار بستى\r\n\r\n","description":"","footnote":"\r\n( 1 ) ابن تيميه در منهاج السنه جلد 4 ص 86 اين عقيده را از ابن حزم آورده است .\r\n","page_name":" 248 ","page_number":254},
  {"content":"\r\n( تأليف نمودى ) ؟ گفت اين كتاب را تنظيم نمودم تا هنگام اختلاف مردم در سنّت رسول خدا صلى اللَّه عليه و آله پيشواى آنها باشد و براى رفع و حلّ اختلاف بدان مراجعه نمايند . و نيز از قول ابو موسى مدينى گويد : حديث را ( احمد - در مسند ) نياورده مگر از كسى كه صدق و ديانت او در نزد او به ثبوت رسيده باشد نه از آنهائى كه امانتشان مورد نكوهش و طعن است و ( نيز ) ابو موسى گويد : از جمله دلائل بر اينكه آنچه امام احمد در كتاب خود قرار داده از حيث سند و متن در آن احتياط نموده و جز آنچه كه سند آن صحيح بوده در كتاب خود وارد ننموده اينست كه . .\r\nسپس دليل اين مدعاى خود را ذكر نموده ( بطور خلاصه پايان يافت ) و گوئى آنكس كه اين عقيده را دربارهء احمد و مسندش دارد بسخن حافظ جزرى ( شرح حال او در ج 1 ص 209 ذكر شده ) واقف نشده كه در قصيدهء كه بدان امام احمد و مسند او را توصيف و ستايش نموده و قصيدهء مزبور را در « المصعد الاحمد فى ختم مسند احمد » ص 45 ذكر و ثبت كرده ، از جمله چنين سروده :\r\n\r\nو انّ كتاب المسند البحر للرضى\r\nفتى حنبل للدين أيّة ( 1 ) مسند\r\nحوى من حديث المصطفى كل جوهر\r\nو جمّع فيه كل درّ منضد\r\nفما من صحيح كالبخارى جامعا\r\nو لا مسند يلفى كمسند احمد\r\n\r\n( 2 )\r\nو اينست حافظ سيوطى ، در ديباچه كتاب « جمع الجوامع » ( بطوريكه در جلد 1 كنز العمال ص 3 مذكور است ) گويد : و هر چه ( از احاديث ) در مسند\r\n\r\n","description":"","footnote":"\r\n( 1 ) بعقيدهء اينجانب ( آقاى سينا ) كلمهء ( أية ) در شعر اشتباهست بدليل اينكه كلمهء ( اى ) هميشه براى نكره صفت واقع مىشود مانند جائنى رجل اى رجل و در اينجا موصوف يعنى كتاب المسند معرفه است و علاوه چون مذكر است بايد اى مسند باشد نه اية كه در مؤنث آورده مىشود و گويا صحيحش ( آيهء ) است بمعنى نشانه .\r\n( 2 ) ترجمه - و همانا كتاب « مسند » بمانند دريا تأليف فرزند پسنديده و برومند حنبل براى دين چگونه مسندى است كه از سخنان پيامبر برگزيده صلى اللَّه عليه و آله هر گونه گوهر ( تابناكى ) را در بر گرفته و هر در سفته و منظمى را در خود جمع نموده ، پس هيچ صحيحى مانند صحيح بخارى جامع نيست و هيچ مسندى چون مسند احمد يافت نشود . مترجم\r\n","page_name":" 249 ","page_number":255},
  {"content":"\r\nاحمد ذكر شده پذيرفته است ، پس حديث ضعيف مذكور در آن نزديك بحديث حسن است ، پس - بفرض اينكه ما به آنچه اين مرد ( صاحب عقيدهء مزبور دربارهء احمد و مسندش ) گويد تن دهيم ، گناه احمد چيست ؟ و بر مسند چه جرمى است كه اين حديث از جملهء احاديث صحيح باشد كه در آن آورده ؟ وانگهى مسالمت و تن دادن بسخن اين مرد داير به تخصيص روايت حديث مزبور به احمد ممكن نخواهد بود ، در حالتى كه راويان حديث مزبور گروهى هستند از پيشوايان رواة حديث كه اين حديث را در كتب صحيح و مسندهاى خود درج نموده‌اند و افراديكه همه ثقه و مورد اعتمادند از افراد ثقه و مورد اعتماد آن را دريافت و روايت كرده‌اند و مردم بسيارى از رجال اسناد آن رجالى هستند كه در صحيح مسلم و بخارى مذكورند .\r\nديگرى ( از اهل عناد ) آمده و ميگويد ( 1 ) : ( حديث غدير ) در غير كتب صحيح نقل شده ! و او غافل است از اينكه حديث مزبور را ترمذى در صحيح خود و ابن ماجه در سنن خود ، و دار قطنى بطرق متعدّد ، و ضياء الدين مقدسى در ( المختاره ) و و و . . آن را با دقت در طريق روايت نموده‌اند [ زيادتى چاپ دوم - و در ص 240 سخن شيخ محمّد حوت را شنيدى كه گويد : اين حديث را اصحاب سنن ( جز ابى داود ) روايت نموده‌اند ، و احمد نيز آن را روايت كرده و همه صحت اين حديث را اقرار نموده‌اند 
  ] و اصحاب آن گويند كه : اين كتب كتب صحيحى است و بنا بر اين آنچه از حديث نسبت بكتب مذكوره داده شود نمودار صحت آنحديث است .\r\nو با اين مطالب خواهيد دانست كه گفتار آنكه ( 2 ) در صحت اين حديث باستناد روايت ننمودن دو استاد ( مسلم و بخارى ) آن را در صحيح خودشان - طعن و قدح نموده ، چه ارزشى خواهد داشت ؟ ! !\r\n\r\n","description":"","footnote":"\r\n( 1 ) حسام الدين سهارنپورى است در كتاب « مرافض الروافض » .\r\n( 2 ) قاضى عضد ايجى در كتاب « المواقف » و تفتازانى است در « شرح المقاصد » .\r\n","page_name":" 250 ","page_number":256},
  {"content":"\r\nبا اينكه ديگرى آمده و صحت حديث را تأييد و حسن بودن آن را مدلَّل ميداند و اتفاق جمهور اهل سنت را بر آن نقل مىكند و ميگويد : چه بسا حديث صحيح هست كه در عين حال - دو استاد نامبرده آن را روايت نكرده‌اند چنان كه در ص 231 گذشت .\r\nو ما ميگوئيم : اين مطلب ( عدم روايت مسلم و بخارى بسيارى از احاديث صحيحه را ) تا حدّى است كه حاكم نيشابورى كتاب بزرگى كه از حيث حجم كمتر از صحيح مسلم و صحيح بخارى نيست در تدارك و جبران احاديث كه آن دو در صحيح خود روايت نكرده‌اند تاليف نموده و با ذهبى در آنچه كه در « الملخّص » روايت كرده هم دست شده و در شرح حال علماء كتب ديگرى نيز خواهيد يافت كه در تدارك و جبران احاديث صحيحى كه در صحيح مسلم و بخارى ثبت نگشته تأليف شده است .\r\nو همين حاكم نيشابورى است كه در جلد 1 ( مستدرك ) صفحهء 3 گويد :\r\nبخارى و مسلم - هيچ يك چنين عنوانى ننموده‌اند كه : حديث صحيح منحصرا احاديثى است كه آن دو مورد بررسى و روايت قرار داده‌اند ، و گروهى از بدعت گذاران در همين عصر حاضر ، بظهور پيوسته‌اند كه راويان آثار را مورد شماتت قرار داده‌اند باينكه آنچه از حديث در نزد شما صحيح تلقى شده تمام آن بده هزار حديث نميرسد و اين همه اسنادهائى كه جمع آورى شده و مشتمل بر يكهزار جزء ( مجلَّد ) يا كمتر يا بيشتر گرديده همه آنها غير صحيح و ناپذيرفتنى است !\r\nو گروهى از برجستگان اهل علم در اين شهر و غير آن از من ( گفتار حاكم نيشابورى است ) خواستار شدند كه كتابى تأليف نمايم مشتمل بر احاديثى كه روايت شده است باسنادهائيكه محمّد بن اسماعيل ( بخارى ) و مسلم بن حجّاج بامثال آنها استدلال و احتجاج مينمايند ، زيرا راهى براى اخراج كردن احاديثى كه معلول نيست وجود ندارد ، و خود آن دو ( رحمهما اللَّه ) اين ادعا را شخصا هم ننموده‌اند ، و جماعتى از علماء عصر آنها ( بخارى و مسلم ) و اعصار بعد از آنها احاديثى را بدست آورده و\r\n","description":"","footnote":"","page_name":" 251 ","page_number":257},
  {"content":"\r\nبرخ آنها كشيده‌اند كه آن دو احاديث مذكوره را آورده‌اند در حالتى كه آنها معلول است ! و من كوشش بسيارى به كار بردم در پيدا كردن راه تصحيح آنها تا بطريقى كه مورد پسند و رضايت اهل فن حديث باشد از آن احاديث دفاع نمايم ، و من از خداوند استعانت ميجويم براى بررسى و روايت احاديثى كه راويان آنها ثقه بوده و هر دو استاد نامبرده ( مسلم و بخارى ) يا يكى از آن دو بامثال آنها استدلال و احتجاج نموده‌اند و شرط صحيح بودن در نظر تمام فقهاء اهل اسلام همين است كه زيادتى در اسنادها و متن احاديث از اهل وثوق و مورد اعتماد پذيرفته و مقبول است . . اه .\r\nو حافظ بزرگوار عراقى در كتاب « فتح المغيث » ص 17 در شرح اين دو بيت خود در « الفيّه حديث » .\r\n\r\nو لم يعمّاه و لكن قلّ ما\r\nعند ابن الاخرم منه قدفاتهما\r\n\r\nگويد : مقصود اينست كه : ( مسلم و بخارى ) تمام احاديث صحيح را ثبت و روايت نكرده‌اند ، يعنى كتاب آن دو شامل تمام احاديث صحيحه نيست و آن دو به چنين امرى ملتزم و متعهد نشده‌اند ، و الزام دار قطنى و غيره آن دو را باحاديث غير لازم است .\r\nحاكم ، در خطبهء « مستدرك » گويد : ( بخارى و مسلم ) هيچيك از آنها چنين حكمى ننموده‌اند كه : جز آنچه از حديث آنها بررسى و روايت نموده‌اند حديثى صحيح نيست . اه .\r\nبخارى گويد : در كتاب جامع جز احاديث صحيح حديثى داخل ننمودم و بعضى از احاديث صحيحه را بعلَّت طولانى بودن ترك و از ذكر آنها صرف نظر نمودم و مسلم گويد : من هر حديث صحيحى را در اينجا ( يعنى در كتاب صحيح خود ) قرار نداده‌ام ، و فقط احاديثى را در آن نهادم كه ( اهل حديث ) اجماع بر آن نموده‌اند مرادش آن احاديثى است كه شرايط مجمع عليه بودن به نظر او در آن احاديث وجود داشته هر چند اجتماع شرايط مذكوره در بعض از آن احاديث در نظر بعض از اهل حديث ظاهر نشده باشد ، و عراقى نيز در ص 19 در شرح اين دو بيت خود :\r\n","description":"","footnote":"","page_name":" 252 ","page_number":258},
  {"content":"\r\n\r\nو خذ زيادة الصحيح اذ تنصّ\r\nصحّته او من مصنّف ينصّ\r\nبجمعه نحو ابن حبّان الزكى\r\nو ابن خزيمة و كالمستدرك\r\n\r\nگويد : چون در پيش عنوان شد كه : بخارى و مسلم تمام احاديث صحيحه را جمع و بررسى و روايت نكرده‌اند كانّه گفته شد كه ( با اين كفيّت ) صحّت احاديث زايد بر آنچه در صحيح مسلم و بخارى است چگونه و از كجا شناخته شود ؟ ! و او در پاسخ گويد : آن حديث زائد را كه تصريح بصحّت آن شده باشد بصحّت قبول كن ، يعنى پيشواى مورد اعتمادى چون ابى داود و ترمذى و نسائى و دار قطنى و خطابى و بيهقى در مصنّفات مورد اعتماد خود صحّت آن را تصريح نموده باشند ، ابن الصلاح اين قيد را ( در مصنّفات آنها ) آورده و من موضوع را به اين قيد مقيد نميكنم و ( ميگويم ) همين كه طريق صحيحى بدست آمد مشعر بر اينكه آنها حديث را صحيح اعلام نموده‌اند اگر چه در غير مصنّفات خود آنها باشد يا صحّت حديث را پيشوائى از ائمّهء حديث اعلام نمود كه تصنيف مشهورى از او بدست نيامده مانند يحيى بن سعيد قطَّان و ابن معين و مانند آنها كه در اين صورت هم حكم بصحّت حديث بجا و درست است . و اينكه ابن الصلاح مذكور بودن حديث را در مصنفات آنها قيد نموده براى اينست كه او معتقد شده باينكه در اين عصرها و ازمنه كسى را نميسزد كه صحّت احاديث را بررسى و بدان حكم نمايد ، و به اين علَّت بر صحّت سنديكه بوسيله كسى در غير تصنيف مشهورى اعلام شده باشد اعتماد ننموده است ، و نيز حديث صحيح اخذ مىشود از مصنفاتى كه بجمع احاديث صحيحه فقط اختصاص داشته باشد مانند صحيح ابى بكر ، محمّد بن اسحاق بن خزيمه ، و صحيح ابى حاتم محمّد بن حبّان و كتاب مستدرك بر صحيح مسلم و بخارى تأليف ابى عبد اللَّه حاكم ، و آنچه از زيادتى ( متّصل بحديثى ) و يا تتمهء حديثى كه از آن چيزى حذف شده باشد كه در مستخرجه هاى بر صحيح بخارى و مسلم يافت شود ، آن زيادتى يا تتمه نيز محكوم به صحت خواهد بود .\r\nو بر ارباب تحقيق و بحث پوشيده نباشد كه در قرون نخستين در برابر امر ( ولايت )\r\n","description":"","footnote":"","page_name":" 253 ","page_number":259},
  {"content":"\r\nكه پيغمبر اسلام صلى اللَّه عليه و آله در روز غدير بدان تصريح و اعلان فرمود ، اين گونه سر و صداهاى ناموزون و همهمه‌هاى بى اساس وجود نداشته ، جز اينكه در آنزمان معدودى از اهل كينه و عداوت ورزى بر آل اللَّه وجود داشته كه براى اين داستان ( اعلام ولايت ) علَّت و قضيهء شخصى ميتراشيدند كه بين امير المؤمنين عليه السّلام و زيد بن حارثه واقع شده ! براى كوچك نمودن موقعيّت بزرگ آن جناب در نفوس . تا اينكه زمان مأمون خليفهء عباسى رسيد و نامبرده جهل نفر از فقهاء عصر را احضار و با آنها دربارهء موضوع غدير - خم مناظره نمود و حق مطلب را بر آنها اثبات و مدلَّل ساخت بطوريكه در صفحه 82 گذشت ، سپس در قرن چهارم امّت اسلامى داستان غدير را با پذيرش تلقّى نمودند و علماء حفّاظ و صاحبان دقت نظر در برابر اين قضيه خاضع و سر تمكين فرود آوردند بدون اينكه كمترين اعتراضى بنمايند و سخن ترديد آميز كسى را كه باسم و رسم ناشناس است داير بر اينكه : على عليه السّلام در اين سفر ( حجة الوداع ) با رسول خدا صلى اللَّه عليه و آله نبوده رد و ابطال كردند بطوريكه در ص 215 گذشت ، و صريح كلمات بزرگان ( علم حديث ) را باتفاق جمهور اهل سنّت داير بصحّت حديث مزبور و سخن آنها را در تواتر آن در مطالب گذشته بيان نموديم و در ميان آنها بزرگان استادان دو مرد بزرگ حديث ( مسلم و بخارى ) حديث مزبور را بتحقيق با اسنادهاى صحيح و حسن روايت نموده و ( بثبوت و تحقق آن ) اطمينان حاصل نموده‌اند ، و در ميان بزرگان اساتيد مذكور گروهى از اساتيد قرن سوم هستند كه دو استاد نامبرده از آنها باسنادهاى آنها در كتابهاى صحيح خود روايت ميكنند و آنها از اينقرارند :\r\nيحيى بن آدم متوفاى 203 ، شبابة بن سوار متوفاى 206 ، اسود بن عامر متوفاى 208 ، عبد الرزّاق بن همام متوفاى 211 ، عبد اللَّه بن يزيد متوفاى 212 عبيد اللَّه بن موسى متوفاى 213 ، حجاج بن منهال متوفاى 217 ، فضل بن دكين متوفاى 218 ، عفان بن مسلم متوفاى 219 ، عليّ بن عياش متوفاى 219 ، محمّد بن كثير متوفاى 223 ، موسى بن اسماعيل متوفاى 223 ، قيس بن حفص متوفاى 227 هدبة بن خالد متوفاى 235 ، عبد اللَّه بن ابى شيبه متوفاى 235 ، عبيد اللَّه بن عمر\r\n","description":"","footnote":"","page_name":" 254 ","page_number":260},
  {"content":"\r\nمتوفاى 235 ، ابراهيم بن منذر متوفاى 236 ، ابن راهويه اسحاق متوفاى 237 ، عثمان بن ابى شيبه متوفاى 239 ، قتيبة بن سعيد متوفاى 240 ، حسين بن حريث متوفاى 244 ، ابو الجوزاء احمد متوفاى 246 ، ابو كريب محمّد متوفاى 248 ، يوسف ابن عيسى متوفاى 249 ، نصر بن على متوفاى 251 ، محمّد بن بشّار متوفاى 252 ، محمّد بن مثنّى متوفاى 252 ، يوسف بن موسى متوفاى 253 ، محمّد صاعقه متوفاى 255 و غير اينها ( 1 ) .\r\nبنابر اين عدم بررسى و روايت از طرف بخارى و مسلم نسبت به اين حديث كه صحت و تواتر آن مورد اتفاق است اگر به حساب نقصان صحيح مسلم و صحيح بخارى و طعن بمؤلَّفين آنها گزارده نشود ، طعن يا نقص حديث مزبور نخواهد بود ! و گوئى شيخ محمود قادرى اين مطلب را دريافته و با عنوان جملهء : چه بسا حديث صحيح كه دو استاد نامبرده آن را روايت ننموده‌اند ) كه در صفحه 231 ذكر شد ) منظورش منزه ساختن ساحت دو كتاب مذكور ( صحيح مسلم و صحيح بخارى ) و دو مؤلَّف آنها از نقص بوده ، نه اينكه ميخواسته حديث را اثبات نمايد ! چه آنكه نامبرده ( در مورد حديث ) گويد : جمهور اهل سنّت به آنچه ما ذكر كرديم اتفاق دارند .\r\nو بر هر فرد هوشيار و بينا پوشيده نيست كه آغاز كنندهء ردّ حديث بر خلاف اجماع ابن حزم اندلسى است ( 2 ) در حالتى كه همين شخص معتقد است باينكه : امّت اجتماع بر خطا نميكند ، سپس ابن تيميه از او پيروى كرده و سخن ابن حزم را مدرك طعن خود بر حديث مزبور قرار داده و جز آن دستاويزى براى خود در اين امر نيافته مگر اينكه بر سخن ابن حزم افزوده گويد : از بخارى و ابراهيم حرّانى و طائفهء از اهل علم بحديث نقل شده كه نامبردگان نسبت بحديث مزبور نكوهش و طعن زده و آن را ضعيف شمرده‌اند ! اين مرد سخن خود را نيز از ياد برده كه در جلد 4 « منهاج السنه » ص 13 گويد : همانا داستان غدير در هنگام بازگشت رسول\r\n\r\n","description":"","footnote":"\r\n( 1 ) شرح حال همهء اينها در صفحهء 142 - 157 ج 1 درج شده .\r\n( 2 ) پس از تمام شدن محاكمه براى عمومى دربارهء ابن حزم و عقيدهء او واقف خواهى شد .\r\n","page_name":" 255 ","page_number":261},
  {"content":"\r\nخدا صلى اللَّه عليه و آله از حجة الوداع واقع شده و مردم بدين اتفاق و اجماع دارند ، سپس افرادى كه شيفته انحراف و جدائى از حق ثابت بودند نظير : تفتازانى ، و قاضى ايجى ، و قوشچى ، و سيد جرجانى ، از اين دو نفر ( ابن حزم و ابن تيميّه ) تقليد و پيروى نموده و بليّه اى بر بليّه افزودند ! و در ردّ حديث مزبور اكتفا باستناد عدم آن در صحيحين نكردند و بر افتراء و تهمت ابن تيميّه داير به نسبت دادن طعن در حديث مزبور به بخارى و حرّانى واقف نشدند يا نسبت اين مطالب به بخارى و حرّانى بسبب ضعف ناقل ( ابن تيميّه ) آنها را خوشدل و آسوده نساخت تا ( از روى تجرّى ) بطور ارسال مسلَّم گفتند : ابن ابى داود و ابو حاتم سجستانى اين حديث را مورد طعن و نكوهش قرار داده‌اند ، سپس ، ابن حجر بميان آمد و بر نسبت دادن اين موضوع به ابى داود و سجستانى كلمه ( و غير آنها ) را افزود :\r\nتا اينكه روزگار وجود هروى را بخشيد و او سجستانى را بر كنار و بجاى او واقدى و ابن خزيمه را قرار داد چنان كه در « الهام الثاقبه » گويد : بسيارى از ائمّهء حديث صحت حديث مزبور را مورد طعن و نكوهش قرار داده‌اند ، مانند ابى داود و واقدى و ابن خزيمه و غير آنها از علماء مورد وثوق و اعتماد ! !\r\nنميدانم اينها تا چه حد بر خداى مهربان جرى و بى باكند ؟ ! ! ( در حالى كه مفترى سرانجام محروم و بى نصيب است ! ) .\r\nمن چه بگويم و چه ميتوان گفت درباره يك دانشمند اهل بحث و تحقيق كه اين گونه نسبتهاى ساختگى و بىاساس را به ائمّهء حديث و حفاظ سنت در كتاب خود روا مىبيند ؟ آيا از اينان سئوال نميشود كه منشأ و مصدر اين نقلها و اضافات كجا است ؟ آيا در كتاب كه گرد آورى شده آن را يافته‌اند ؟ آن كتاب چه كتابى است و در كجا است ؟ و چرا نام آنكتاب را نبرده‌اند ؟ ! يا از اساتيد حديث آن را روايت نموده‌اند ؟ چرا از ذكر اسناد خوددارى كرده‌اند آيا كسى از اينها نمىپرسد :\r\nطعن و نكوهش كسى چون بخارى و نظاير او در حديث چگونه بر گروه بسيارى از حفاظ و معاريف علماء و دانايان ماهر در فن حديث در قرنهاى نخست تا قرن هفتم و\r\n","description":"","footnote":"","page_name":" 256 ","page_number":262},
  {"content":"\r\nهشتم ( قرن ابن تيميّه و مقلَّدين او ) پنهان مانده ؟ بطوريكه احدى از اين مقوله دم نزده و اثرى از اين مطلب در هيچ تأليف و مسندى يافت نميشود ؟ يا اينكه بررسى و سير ( در مدارك ) آنها را بر اين امر واقف و مطلَّع نمود ولى آنها در بازار حق ارزشى براى آن قائل نشده و لذا آن را ناديده انگاشتند ؟ ! !\r\nو بعد از همه اينها ، در پهنهء حقيقت كجا كسى را سراغ دارى كه گناه قول بانكار تواتر آنحديث را بخشيده و از اين گفتار ناروا كه : شيعه اتفاق دارند بر اعتبار تواتر در آنچه كه بدان بر امامت استدلال مينمايند ، پس چگونه براى آنها جايز و رواست كه بحديث غدير احتجاج و استدلال كنند ، در حالى كه حديث مزبور از احاديث آحاد باشد ؟ ( 1 ) اغماض روا دارد ! اين مرد اين سخن را ميگويد در حالى كه او حديث را باستناد اينكه هشت نفر صحابى آن را روايت نموده‌اند متواتر ميداند ( 2 ) و همانا در اين گروه هست كسى كه حديث را باستناد اينكه چهار نفر از صحابه آن را روايت نموده متواتر ميداند و ميگويد : مخالفت آن روا نيست ( 3 ) و بمتواتر بودن حديث ( الأئمّة من قريش ) ( 4 ) قطع دارد در حالى كه ميگويد : اين حديث را انس ابن مالك و عبد اللَّه ابن عمر و معاويه روايت كرده‌اند ، و معناى حديث مزبور را جابر ابن عبد اللَّه و جابر بن سمره و عبادة بن صامت روايت نموده‌اند ، و ديگرى اين سخن را دربارهء حديث ديگرى ميگويد كه آن را على عليه السّلام از پيغمبر صلى اللَّه عليه و آله روايت نموده و دوازده نفر آن را از على عليه السّلام روايت كرده‌اند ( 5 ) و سپس ميگويد : اين دوازده\r\n\r\n","description":"","footnote":"\r\n( 1 ) تفتازانى در ( مقاصد ) صفحه 290 و ابن حجر در ( صواعق ) صفحه 25 و مقلدين آنها .\r\n( 2 ) به ( صواعق ) ص 13 مراجعه نمائيد .\r\n( 3 ) ابن حزم در ( المحلى ) در مسئله عدم جواز فروختن آب گويد : پس اينان چهار تن از صحابه رضى اللَّه عنهم هستند ، و در نتيجه اين نقل متواتر است و مخالفت آن روا نيست .\r\n( 4 ) به جلد 4 ( فصل ) ص 89 مراجعه نمائيد .\r\n( 5 ) به جلد 7 تاريخ ابن كثير ص 289 مراجعه نمائيد .\r\n","page_name":" 257 ","page_number":263},
  {"content":"\r\nطريق منتهى به او ( على عليه السّلام ) مىشود و چنين حديثى در حدّ تواتر است ، و ديگرى حديث :\r\n« تقتلك الفئة الباغية »\r\nرا ( در مورد عمار بن ياسر ) متواتر ميداند و ميگويد : ( 1 ) روايات بتواتر رسيده است نسبت به اين حديث ، اين حديث از عمّار و عثمان و ابن مسعود و حذيفه و ابن عباس دربارهء ديگران روايت شده ، و سيوطى سخن كسى را كه تواتر ( حديث ) را بده نفر محدود ساخته نيكو شمرده و در الفيّهء خود صفحهء 16 گويد :\r\n\r\nو ما رواه عدد جمّ يجب\r\nاحالة اجتماعهم على الكذب\r\nفمتواتر و قوم حدّدوا\r\nبعشرة و هو لدىّ اجود\r\n\r\n( 2 )\r\nاينها است نظريات مشهورهء اينان در حدّ تواتر ، لكن هنگامى كه بر خورد بحديث غدير نمودند ، براى پذيرش آن حدّ و ميزان را بقدرى بالا مىبرند كه روايت يكصد و ده تن صحابى يا بيشتر بهر تعداد باشد - بحدّى كه آنها در نظر گرفته‌اند نمىرسد ؟ ! !\r\nو از غرائب و شگفتىهاى امروز مطلبى است كه احمد امين در كتاب خود « ظهر اسلام » تعليق صفحه 194 آورده بمفاد اينكه : حديث غدير را شيعه از براء بن عازب روايت نموده ، و تو خوانندهء ( گرامى ) ميدانى كه : نصيب و سهم براء بن عازب از نقل و بررسى علماء اهل سنّت از بسيارى از روايات صحابه وافرتر و زيادتر است ، چه آنكه ضمن صفحات 45 - 48 ج اول و صفحات 181 - 196 اين مجلد دانستى كه متجاوز از چهل مرد از برجسته گان علمائشان حديث را با بررسى و دقت در طريق از براء ابن عازب روايت نموده‌اند ، كه در آنها شخصيتهائى چون : احمد و ابن ماجه و ترمذى\r\n\r\n","description":"","footnote":"\r\n( 1 ) جلد 7 ( تهذيب التهذيب ) ص 409 و ( الاصابه ) جلد 2 ص 512 .\r\n( 2 ) ترجمه دو بيت : و حديثى را كه تعداد زيادى روايت نموده‌اند كه واجب است اجتماع آن گروه را بر دروغ محال دانست .\r\nپس چنين رواتى متواتر است و گروهى متواتر را بده نفر محدود نموده‌اند و اين در نزد من نيكوتر است - مترجم .\r\n","page_name":" 258 ","page_number":264},
  {"content":"\r\nو نسائى و ابن ابى شيبه و نظاير اينها وجود دارد ، و جملهء از اسنادهاى آن صحيح است و رجال آنان همگى ثقه هستند ، ليكن احمد امين چنين پسنديده كه اين روايت فقط منسوب به شيعه باشد ! ! ؟ براى اينكه از صلاحيت استدلال ساقط شود ! !\r\nبلى اين سخن احمد امين تازگى و غرابتى ندارد ! در ميان ساير سخنان ساختگى و بى اساسش كه در صفحات اسلامى ! ! در بامداد و پيش از ظهر و نيمروز انباشته .\r\n* ( كَبُرَتْ كَلِمَةً تَخْرُجُ مِنْ أَفْواهِهِمْ إِنْ يَقُولُونَ إِلَّا كَذِباً . فَلَعَلَّكَ باخِعٌ نَفْسَكَ عَلى\r\n* ( آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً ) *\r\nسورهء كهف\r\n","description":"","footnote":"","page_name":" 259 ","page_number":265},
  {"content":"\r\n\r\nرأى همگانى دربارهء ابن حزم اندلسى . متوفاى 456\r\nچه ميتوانم نگاشت از شخصيتى كه فقهاء زمانش در دادن گمراهى نسبت به او و نكوهش شديد اجماع نموده و عوامرا از نزديك شدن به او بر حذر داشته‌اند و همگان حكم دادند باينكه تأليفات و مدوّنات او را هر زمان مشتمل بر گمراهى يافتند بسوزانند ، چنان كه در جلد 4 « لسان الميزان » صفحهء 200 مذكور است ، و آلوسى - هنگامى كه از او نام مىبرد او را به اين جمله معرفى مينمايد : ضالّ ، مضلّ - گمراه و گمراه كننده است چنان كه در جلد 21 صفحه 76 تفسيرش مذكور است ؟ !\r\nچه ميتوانم گفت دربارهء نويسنده و مؤلفى كه از دروغ بستن به خدا و رسول او ترس ندارد و بر جسارت ورزيدن به مقدسات شرع نبوى صلى اللَّه عليه و آله و متهم ساختن مسلمين بهر ناروا و فحشائى و پيشه ساختن سخنان باطل و رأيهاى فرومايه بىباكست ؟ !\r\nچگونه ياد كنم از سخندان و اهل بحثى كه در گفتارهاى خود به مبدئى قائل نبوده و در رأى خود بمأخذى از كتاب و سنّت استناد ندارد جز اينكه هر وقت رأيى اظهار كند بنيانش زور گوئى است ، و هر زمان حكم كند دروغ و بى اساس است . !\r\nاموريرا بامّت اسلامى نسبت ميدهد كه از آن مبرّا هستند ! و مطالبى را به پيشوايان و حفّاظ مذهب اسناد ميدهد كه از آن دورند تأليفات نامبرده بهترين نمودارى است كه حقّ سخن را درباره رأى همگان بر گمراهى او ادا مىكند ، اينك نمونه‌هاى چندى از آراء او .\r\nدر كتاب فقه خود ( المحلَّى ) جلد 10 صفحهء 482 گويد : مسئله ، كسى كشته شده و در ميان اولياء مقتول كسانى هستند كه غايب و يا كودك و يا مجنون ميباشند ، در اين مورد اختلاف نموده‌اند ، سپس از ابى حنيفه نقل مىكند كه او ميگويد :\r\n","description":"","footnote":"","page_name":" 260 ","page_number":266},
  {"content":"\r\nهمانا حق قصاص ( كشتن ) از قاتل با ولىّ مكلَّف و بالغ است و در انتظار كودكان نمىماند .\r\nو از شافعى نقل كرده كه : مادام در اولياء مقتول كودكى است ولىّ بزرگ قصاص نبايد بكند ، تا كودك به حد بلوغ و رشد برسد ، سپس بر شافعيها اعتراض مىكند باينكه : حسن بن على عليهما السّلام عبد الرحمن بن ملجم را كشت در حالتى كه على عليه السّلام فرزندان صغير داشت ، سپس ( ابن حزم ) گويد : اين داستان ( يعنى قتل ابن ملجم ) برابر آنچه شافعىها را با آن طعن مىكنند موجب طعن بر خود آنان نيز هست ، زيرا همانا آنها و مالكىها اختلاف ندارند در اينكه هر كس ، كسى را بر تأويل بكشد ، در اين قتل قصاصى بر او نيست ، و بين احدى از امّت اسلامى خلافى نيست در اينكه : عبد الرّحمن بن ملجم ، على عليه السّلام را نكشت مگر در حال تأويل و اجتهاد و در نظر گرفتن اينكه اين كار درست و مقرون بصواب است ( ! ) و در اين باره عمران بن حطَّان شاعر طائفهء صفريه ( 1 ) گويد :\r\n\r\nيا ضربة من تقىّ ما اراد بها\r\nالَّا ليبلغ من ذى العرش رضوانا\r\nانّى لاذكره حينا فاحسبه\r\nاوفى البريّة عند اللَّه ميزانا\r\n\r\n( 2 )\r\nمراد اينست : من در خصوص او ( ابن ملجم ) انديشه ميكنم و سپس چنين ميپندارم . . . پس بنابر اين ، حنفيون در مخالفت با حسن بن على گرفتار نظير طعن و ملامتى هستند كه آن را بشافعىها روا ميداشتند و از بازگشت تيرهاى ( ملامت و سرزنش ) بسوى خودشان هرگز نقل نميكنند و از افتادن خودشان در چاهى كه\r\n\r\n","description":"","footnote":"\r\n( 1 ) صفريه بضم و سكون فاء نام طايفه ايست از خوارج كه زياديه هم ناميده ميشوند و آنان اصحاب زياد بن اصفرند . مترجم .\r\n( 2 ) شگفتا از ضربتى كه از پرهيزكارى ( چون ابن ملجم ! ) صادر گشت كه اراده نداشت به آن ضربت مگر اينكه بخوشنودى خداوند نايل آيد .\r\nهمانا من ياد ميكنم او را هنگامى ، و ميپندارم او را كاملترين خلق در نزد خداوند از حيث ميزان عمل . مترجم\r\n","page_name":" 261 ","page_number":267},
  {"content":"\r\nكندند دم نميزنند ! ( 1 )\r\nاكنون با من بيائيد ، تا از هر وابستهء بدين اسلام سئوال كنيم اين يگانه فتوى از چه قسمت از سخن پيغمبر صلى اللَّه عليه و آله گرفته شده است . آيا از اين فرمودهء او است كه در حديث صحيح وارد شده كه بعلى عليه السّلام فرمود : كشندهء تو پستترين و نابكارترين آخرين است ؟ و در لفظ حديث ديگر : پستترين و نابكارترين مردم است ؟ و در حديث سوم : پست و نابكارترين اين امت است چنان كه پى كنندهء ناقه ( صالح ) پست و پليدترين قوم ثمود است ؟ ! اين سخن رسول خدا صلى اللَّه عليه و آله را حفاظ صاحبان دقت نظر و بزرگان از ائمّهء حديث بطرق متعددى - كه بنابر تعيين حدّ تواتر ابن حزم ، نزديك باينست كه متواتر باشد - روايت نموده‌اند ، از جملهء راويان آن است :\r\nپيشواى حنبليان ، احمد ، در جلد 4 « المسند » صفحه 263 ، و نسائى در « الخصائص صفحهء 39 ، و ابن قتيبه در جلد 1 » الامامة و السياسة « صفحهء 135 ، و حاكم در جلد 3 » المستدرك « صفحهء 140 - از عمار ، و ذهبى در » تلخيص « خود كه هر دو صحت آن را تثبيت كرده‌اند و حاكم نيز آن را در صفحهء 113 از ابن سنان دولى روايت كرده و صحيح بودن آن را تأييد نموده و اين مطلب را ذهبى در تلخيص خود ذكر كرده است ، و خطيب در جلد 1 تاريخش صفحه 135 ، از جابر بن سمره ، و ابن عبد البرّ در » الاستيعاب « ( حاشيه الاصابه ) در جلد 3 صفحهء 60 - اين روايت را از نسائى نقل كرده سپس گويد : و طبرى و غيره نيز آن را ذكر كرده‌اند ، و ابن اسحاق در » السير « آن را ذكر نموده و اين روايت از محمّد بن كعب قرظى از يزيد ( 2 ) بن جشم از عمار بن ياسر - معروف است ، و روايت مزبور را از ابى خيثمه از طرقى ذكر كرده ، و محبّ الدين طبرى در » رياض « خود از طريق احمد و ابن ضحاك از على عليه السّلام\r\n\r\n","description":"","footnote":"\r\n( 1 ) و اين مطلب را ابن حجر در « تلخيص الخبير فى تخريج احاديث الرافعى الكبير » .\r\nچاپ هند در سال 1303 ص 416 از ابن حزم حكايت مىكند .\r\n( 2 ) در نسخه‌ها چنين ذكر شده ، ولى صحيح آن : از ابى يزيد بن خثيم است .\r\n","page_name":" 262 ","page_number":268},
  {"content":"\r\nو از طريق ابى حاتم و ملَّا - از صهيب با دقت در طريق روايت نموده ، و ابن كثير در جلد 7 تاريخش صفحهء 323 از طريق ابى يعلى و در صفحهء 325 از طريق خطيب ، و سيوطى در جلد 6 « جمع الجوامع » صفحه 411 چنان كه در ترتيب جمع الجوامع او است از ابن عساكر و حاكم و بيهقى ، و در صفحه 412 به چند طريق از ابن عساكر ، و در صفحه 413 از طريق ابن مردويه ، و در صفحه 157 از طريق دار قطنى و در صفحه 399 از طريق احمد و بغوى و طبرانى و حاكم و ابن مردويه و ابى نعيم و ابن عساكر و ابن نجّار - روايت نموده . ؟ !\r\nو اين سخن ابن حزم چه سازش و مناسبتى دارد ؟ با فرمايش ديگر رسول خدا صلى اللَّه عليه و آله بعلى عليه السّلام : آيا تو را خبر دهم از كسى كه عذاب و شكنجهء او روز قيامت از همهء مردم سختتر است ؟ على عليه السّلام عرض نمود : خبر ده مرا يا رسول اللَّه ، فرمود :\r\nهمانا معذبترين مردم در روز قيامت پى كنندهء ناقه ثمود است ، و آنكس كه ريش تو را به خون سرت خضاب مىكند ، اين روايت را ابن عبد ربّه در جلد 2 « العقد الفريد » ص 298 آورده .\r\nو نيز چه سازش دارد ؟ با فرمايش ديگر رسول خدا صلى اللَّه عليه و آله ( خطاب بعلى عليه السّلام - ) : كشندهء تو شبه يهود است ولى او خود يهود است ، اين روايت را ، ابن عدىّ در « الكامل » و ابن عساكر بطوريكه در ترتيب جمع الجوامع جلد 6 صفحهء 413 مذكور است - با دقت در طريق آورده‌اند .\r\nو نيز سخن ابن حزم چه تناسب دارد با سخنى كه ابن كثير در جلد 7 تاريخش در صفحه 323 ذكر نموده كه : على عليه السّلام بسيار ميفرمود : چه چيز باز ميدارد شقىترين امّت را ؟ و اين خبر را سيوطى در جلد 6 « جمع الجوامع » چنان كه در ترتيب او جلد 6 ص 411 مذكور است به دو طريق از ابى سعد و ابى نعيم و ابن ابى شيبه ، و در صفحه 413 از طريق ابن عساكر با دقت در طريق ذكر نموده .\r\nو يا چه مناسبتى دارد ؟ با سخن ديگر امير المؤمنين عليه السّلام بابن ملجم : نمىبينم تو را ، جز از بدترين خلق خدا ، اين خبر را طبرى در جلد 6 تاريخش در ص 85\r\n","description":"","footnote":"","page_name":" 263 ","page_number":269},
  {"content":"\r\nو ابن اثير در جلد 3 « كامل » صفحه 169 ، روايت نموده‌اند .\r\nو يا با سخن ديگر آنحضرت : در كمين من نيست جز يك شقى . اين خبر را احمد باسنادش - بطوريكه در جلد 7 « البداية و النهايه » صفحه 324 مذكور است با دقت در طريق آورده و با سخن چهارم آن جناب باهل بيتش : به خدا سوگند دوست دارم شقى ترين امّت برانگيخته شود ؟ ابو حاتم و ملَّا در سيرهء خود بطوريكه در جلد 2 « رياض » صفحه 248 مذكور است ، اين خبر را با دقت در طريق آورده‌اند ، و با سخن پنجم آنحضرت : چه چيز مانع است ، شقىترين شما را ؟ بطوريكه در جلد 3 « كامل » صفحه 168 و در جلد 6 « كنز العمال » صفحهء 12 از طريق عبد الرزّاق و ابن سعد ذكر شده .\r\nو با سخن ششم آن جناب : شقىترين امّت منتظر چيست ؟ بطوريكه در جلد 2 « الرياض » صفحهء 248 مذكور است ، محاملى با دقت در طريق آن را روايت كرده .\r\nايكاش ميدانستم : كدام اجتهاد به اين نتيجه ميرسد كه قتل امام مفترض الطَّاعه واجب شود ؟ ! و كدام اجتهاد تجويز مىكند كه كشتن امام بجاى مهريّه نكاح ( 1 ) زنى خارجيه قرار داده شود كه شقىترين فرد قبيلهء مراد دلدادهء او شده ؟\r\nو يا براى اجتهاد در برابر نصّ روشن و نمايان پيغمبر صلى اللَّه عليه و آله چه مجال و موقعيتى باقى است ؟ و اگر چنين فتح بابى بشود ، اجتهاد شامل كشتن همهء پيغمبران و خلفاء پيغمبران مىشود ؟ !\r\nولى ابن حزم ( با اين نظريهء سخيف خود كه در چنين مورد اجتهاد را مجوز قتل امام ميداند ) رضايت نميدهد كه كشندهء عمر و عثمان نيز مجتهد و معذور باشند ؟ ما نيز چنين نظرى نداريم .\r\nسپس ايكاش ميدانستم : كدام امّتى از امم اتفاق كرده در معذور داشتن عبد الرحمن بن ملجم در جنايتى كه مرتكب شد ؟ كاش ابن حزم ما را به آن امّت راهنمائى ميكرد ؟ ! زيرا امّت اسلامى داراى چنين عقيده سخيف نبوده و نيست ، مگر خوارج\r\n\r\n","description":"","footnote":"\r\n( 1 ) به جلد 1 « الامامة و السياسة » ص 134 ، و تاريخ طبرى جلد 6 ص 83 و مستدرك جلد 3 صفحه 143 و كامل جلد 3 ص 168 و البداية و النهاية جلد 7 ص 328 مراجعه فرمائيد .\r\n","page_name":" 264 ","page_number":270},
  {"content":"\r\nكه از دين خارج شده‌اند و اين مرد از آنان پيروى نموده ! و بشعر شاعر ايشان استدلال كرده است ؟ !\r\nبار خدايا ، عمران بن حطان خود كيست ؟ ! و داورى او دربارهء ابن ملجم داير به نيكو شمردن عمل وى در ريختن خون ولى خدا و امام منزه امير المؤمنين منشأ چه اثرى است ؟ سخن ( شعر ) او چه ارزشى دارد تا بدان استدلال شود و در احكام اسلام تكيه گاه قرار گيرد ؟ ! و ارزش فقيهى ! ( ابن حزم ) كه مسير كسى چون عمران را پيروى مىكند و در دين خدا سخن او را دستاويز مىكند و با پيغمبر بزرگ صلى اللَّه عليه و آله در نصوص صحيحه و ثابتهء آنحضرت مخالفت مىورزد و آن نصوص را رد مىكند و بسخنان سخيف و كودكانه يكنفر خارجى كه از دين بيرون رفته امّت اسلامى را متهم ميسازد چيست ؟ ؟ ! در حالى كه اين قاضى هم زمان او ابو الطيب ، طاهر بن عبد اللَّه شافعى ( 1 ) درباره عمران و روش او چنين ميسرايد :\r\n\r\nانى لابرء ممّا انت قائله\r\nعن ابن ملجم الملعون بهتانا\r\nيا ضربة من شقى ما اراد بها\r\nالا ليهدم للاسلام اركانا\r\nانى لا ذكره يوما فالعنه\r\nدنيا و العن عمرانا و حطَّانا\r\nعليه ثم عليه الدهر متصلا\r\nلعائن اللَّه اسرارا و اعلانا\r\nفانتما من كلاب النار جاء به\r\nنصّ الشريعة برهانا و تبيانا\r\n\r\n( 2 )\r\nترجمهء ابيات - همانا من از آنچه كه دربارهء ابن ملجم ملعون بر خلاف واقع گفته اى بيزارم . شگفت از ضربت يك شقى ! كه اراده نداشت از آن جز اينكه پايه‌هاى اسلام را منهدم و ويران سازد ، همانا من روزى او را ياد ميكنم ، و عمران ، و حطَّان\r\n\r\n","description":"","footnote":"\r\n( 1 ) نامبرده از فقهاء شافعى است ، ابن خلكان در جلد 1 تاريخش ص 253 گويد : نامبرده ثقه و راستگو و متدين و با ورع بوده و باصول فقه و فروع آن عارف و در دانش خود مردى بوده اهل تحقيق ، سليم الصدر ( يعنى عارى از عصبيت و كينه ) نيكومنش ، و داراى روش صحيح ، شعر بر طريقه فقها مىسرايد . در سال 348 در آمل متولد شده و در سال 450 در بغداد وفات يافته .\r\n( 2 ) جلد 2 مروج الذهب ص 43 .\r\n","page_name":" 265 ","page_number":271},
  {"content":"\r\n( پدر عمران ) را لعن مىفرستم ، بطور مداوم در نهان و آشكار لعنتهاى خدا بر او و آنديگرى باد ، شما دو تن ( منظور ابن ملجم و سرايندهء اشعار ستايش آميز براى او ( عمران ) است و ممكن هم هست كه منظور عمران و پدرش حطَّان باشد ) از سگان جهنم هستيد . كه نص شريعت دليل و برهان آنست .\r\nو بكر بن حسّان باهلى گويد :\r\n\r\nقل لا بن ملجم و الاقدار غالبة\r\nهدّمت و يلك للاسلام اركانا\r\nقتلت افضل من يمشى على قدم\r\nو اول الناس اسلاما و ايمانا\r\nو اعلم النّاس بالقرآن ثم بما\r\nسن الرسول لنا شرعا و تبيانا\r\nصهر النبى و مولانا و ناصره\r\nاضحت مناقبه نورا و برهانا\r\nو كان منه على رغم الحسود له\r\nمكان هرون من موسى بن عمرانا\r\nو كان في الحرب سيفا صارما ذكرا\r\nليثا اذا ما لقى الاقران اقرانا\r\nذكرت قاتله و الدمع منحدر\r\nفقلت سبحان رب الناس سبحانا\r\nانى لا حسبه ما كان من بشر\r\nيخشى المعاد و لكن كان شيطانا\r\nاشقى مراد اذا عدّت قبائلها\r\nو اخسر الناس عند اللَّه ميزانا\r\nكعاقر الناقة الاولى التى جلبت\r\nعلى ثمود بارض الحجر خسرانا\r\nقد كان يخبرهم ان سوف يخضبها\r\nقبل المنيّة ازمانا فازمانا\r\nفلا عفى اللَّه عنه ما تحمّله ( 1 )\r\nو لا سقى قبر عمران و حطانا\r\nلقوله في شقى ظلّ مجترما\r\nو نال ما ناله ظلما و عدوانا\r\n( يا ضربة من تقىّ ما ارادبها\r\nالا ليبلغ من ذى العرش رضوانا )\r\nبل ضربة من غوىّ اورثته لظى ( 2 )\r\nو سوف يلقى به الرحمن غضبانا\r\nكانّه لم يرد قصدا بضربته\r\nالاليصلى عذاب الخلد نيرانا\r\n\r\n( 3 )\r\n\r\n","description":"","footnote":"\r\n( 1 ) در كامل ( ابن اثير ) چنين ثبت شده : فلا عفا اللَّه عنه سوء فعلته .\r\n( 2 ) در كامل چنين است : بل ضربة من غوى اوردته لظى .\r\n( 3 ) مروج الذهب جلد 2 ص 43 ، استيعاب در شرح حال امير المؤمنين عليه السلام ، كامل ابن اثير جلد 3 ص 171 ، تمام المتون صفدى ص 152 .\r\n","page_name":" 266 ","page_number":272},
  {"content":"\r\nترجمه ابيات - بگو ابن ملجم را ، در حالى كه مقدرات غلبه كننده است ، واى بر تو كه اركان اسلام را خراب نمودى ، برترين آنان را كه باپاى خود راه ميروند ( يعنى بشر ) و نخستين كسى را كه ايمان آورده و اسلام را كيش خود قرار داد كشتى و آنكه داناترين مردم بوده به قرآن و به آنچه پيغمبر آئين و شريعت قرار داد داماد پيغمبر صلى اللَّه عليه و آله و سرور ما ، و ياور پيغمبر صلى اللَّه عليه و آله ، آنكه مناقبش بعالميان مورد برهان است ، آنكه مقام و منزلت او نسبت به پيغمبر صلى اللَّه عليه و آله برغم حسودش همانند جايگاه هارون از موسى بن عمران است ، آنكه در نبرد شمشيرى برنده و حساس و در برابر اقران ( شجاعان ) بمانند شيرى بود ، من به ياد آوردم كشندهء او را در حالى كه اشك چشمانم جارى است گفتم : منزه است پروردگار خلق بمنتهاى منزّهى ، من گمان ندارم كشندهء او از بشر بوده كه از روز بازگشت ترسان باشد ، بلكه شيطانى بوده است ( سرتاسر وجود او غرق در گمراهى و پليدى ) آنكه در ميان شقىترين قبيله مراد است هنگاميكه قبائل بشمار آيند و در نزد خداوند و در ميزان عدل او زيانكارترين مردم است ، بمانند پى كننده ناقهء نخستين ، كه بر قوم ثمود در سرزمين « حجر » خسران و زيان بار آورد - آن جناب ( على عليه السّلام ) بمردم زمان به زمان خبر ميداد قبل از مرگ خود ، كه به زودى محاسن او را ( كشنده اش با خون مقدسش ) رنگ خواهد نمود ! !\r\nپس خداى از او نگذرد جنايتى را كه متحمل شد ، و قبر عمران و حطان را سيراب نگرداند ، به علت سخن او دربارهء پليديكه مرتكب جنايت شد و رسيد به او ( على عليه السّلام ) آنچه رسيد از راه ظلم و دشمنى : كه شگفت از ضربتى كه از پرهيزكارى ( چون ابن ملجم ! ) صادر گشت كه اراده نكرد به آن ضربت مگر اينكه بخشنودى خداوند نائل آيد ( نه چنين است ) - بلكه ضربتى بود از گمراهى كه او را در شرارهء آتش دوزخ افكند و به زودى بدان سبب گرفتار خشم الهى خواهد شد ، گوئى او با اين ضربت اراده نكرد مگر اينكه در آتش عذاب دائمى بسوزد .\r\nزيادتى چاپ دوم : [ ابن حجر در جلد 3 « الاصابه » صفحهء 179 صاحب ابيات\r\n","description":"","footnote":"","page_name":" 267 ","page_number":273},
  {"content":"\r\nمذكوره را بكر بن حمّاد تا هرتى ثبت نموده ، و نامبرده از اهل قيروان بوده و در زمان بخارى ميزيسته و جواب داده ( 1 ) از آن اشعار ( عمران ) سيد حميرى شاعر مشهور شيعه و اين اشعار در ديوان او است . اه -\r\nو در جلد 2 « استيعاب » ص 472 : ابو بكر بن حماد تاهرتى ثبت شده . و اشعاريهم از او در سوگوارى امير المؤمنين عليه السّلام ذكر نموده كه با اين بيت آغاز مىشود :\r\n\r\nو هزّ علىّ بالعراقين لحية\r\nمصيبتها جلَّت على كلّ مسلم\r\n\r\nيعنى على عليه السّلام به حركت آورد در بصره و كوفه محاسنى كه مصيبت آن بهر مسلمانى سخت گرديد .\r\nو محمّد بن احمد طبيب ( 2 ) در مقام رد بر عمران بن حطان گويد :\r\n\r\nيا ضربة من غدور صار ضاربها\r\nاشقى البرية عند اللَّه انسانا\r\nاذا تفكَّرت فيه ظلت العنه\r\nو العن الكلب عمران بن حطانا\r\n\r\nيعنى چه ضربتى بود كه از مردى بسيار مكار سر زد و زنندهء آن بدان سبب در نزد خداوند پليدترين خلق گرديد ! هر زمان كه من در آن انديشه مينمايم او را لعن ميكنم و لعن ميكنم آن سگ ( عمران بن حطَّان ) را 
  ] .\r\nمضافا بر آنچه ذكر شد ، اقدام امام مجتبى عليه السّلام بكشتن ابن ملجم در حضور گروه مسلمين كه از صحابه و تابعين در آنميان بودند و اين اقدام را شايسته و صحيح تلقى نمودند و حتى هر يك از آنها دوست ميداشت كه او مباشر كشتن آن پليد باشد اين جهات ما را دلالت مىكند بسوى اين حقيقت كه : اين عمل ( جنايت بزرگ ) آن لعين از امورى نبوده كه اجتهاد در آن راه داشته باشد ، تا چه رسد باينكه اجتهاد اين عمل را نيكو شمرد ؟ ! اجتهاد در چنين مورد بر فرض وجود آن اجتهاد در برابر\r\n\r\n","description":"","footnote":"\r\n( 1 ) در متن كتاب اجازه ثبت شده ولى مسلما اشتباه است .\r\n( 2 ) آن دو بيت در كامل مبرد جلد 3 ص 90 طبع محمد بن على صبيح و اولادش ثبت شده ولى مخفى نماند كه از اصل كتاب نيست .\r\n","page_name":" 268 ","page_number":274},
  {"content":"\r\nنصوص آشكار است ، بنابر اين مصلحت عمومى ايجاب مينمود براى تمام مسلمين كه اين جرثومه و منشاء شرور و پليديها را نابود سازند و اين اقدام عمل واجب به همه مسلمين بود ، جز اينكه : امام وقتى حضرت مجتبى باحراز اين فضيلت مانند ساير شئون و فضائل بر ديگران پيشى گرفت ، پس اين كيفيت از آنموضوعهائى نيست كه ابن حزم برشته تحرير در آورده و بر شافعى و حنفى و مالكى ، خود خواهانه حكم كند و يا آنها را بباد مسخره و استهزاء بگيرد .\r\nاين امر از ضروريات اسلام است در مورد كشندهء هر امام و پيشواى بحقى ( كه بايد قاتل او كشته شود ) و به همين جهت مىبينيد آنها كه بامامت عمر بن خطاب معتقدند در وجوب كشتن قاتل او شك و ترديدى ندارند . و هيچيك از آنها در چنين موردى مجال و محلى براى اجتهاد نمىبيند - چنان كه قريبا در سخنان خود ابن حزم نيز خواهد آمد : كه نامبرده در مورد كشندگان عثمان براى اجتهاد محلى و مجالى نيافت .\r\nپس چه قدر فرق است بين ابن حزم و ابن حجر ، ! آن يك ، عمل عبد الرحمن ( ابن ملجم ) را پسنديده ميشمارد ! و اين يك از ذكر نام او در كتاب خود « لسان الميزان » معذرت ميخواهد ! ! -\r\nزيادتى چاپ دوم [ . . - و در جلد 7 « تهذيب التهذيب » 338 او را از بقاياى خوارج و يك مرد آدم كش حيله گر ميشمارد .\r\nابن حجر در اين نظر و گفتار خود از حافظ ، ابى زرعهء عراقى پيروى نموده آنجا كه در جلد 1 « طرح التثريب » صفحه 86 گويد : گروهى از خوارج بر او ( على عليه السّلام ) هجوم بردند ، و او با آنها جنگ نمود و بر آنان پيروز گشت ، سپس :\r\nاز بقاياى آنها شقىترين آخرين عبد الرحمن بن ملجم مرادى كه مردى لعنت زده و غافلگير بود بر او حمله ور شد و آنحضرت را از پاى درآورد 
  ] .\r\nو از جملهء نمونه‌هاى آراء او ( ابن حزم ) سخن او است در الفصل 4 ص 161 درباره مجتهدى كه بخطا رفته باشد : . . و عمّار رضى اللَّه عنه را ابو الغاديه ، يسار\r\n","description":"","footnote":"","page_name":" 269 ","page_number":275},
  {"content":"\r\nبن سبع سلمى كشت ، عمّار در بيعت رضوان حضور داشته ، و به اين جهت او از كسانى است كه خداوند براى او گواهى داده كه دانسته است آنچه در قلبش بوده و سكينه ( آرامش و اطمينان ) را بر او فرستاده و از او خشنود گرديده است ، پس ابو الغاديه رضى اللَّه عنه ( قاتل او ) متأوّل و مجتهديست كه دربارهء او بخطا رفته و بر او ستم نموده و بيك پاداش نائل گرديده ، و اين شخص مانند كشندگان عثمان رضى اللَّه عنه نيست ، زيرا براى آنها مجالى و محلى براى اجتهاد در كشتن او نيست ، به جهت اينكه او ( عثمان ) كسى را نكشته است و با كسى نبرد و كشتار نكرده و دفاع ننموده و پس از داشتن همسر زنا نكرده و پس از ايمان كافر نشده تا تأويلى محاربه را تجويز نمايد ، بلكه آنان ( كشندگان عثمان ) گناهكار ، جنگجو ، ريزنده خون حرام بعمد و بلا تأويل بر سبيل ظلم و نا حقّى ميباشند ، پس آنان گناهكار و ملعونند . . تمام شد !\r\nمن براى اجتهاد ابى الغاديه ( باغين نقطه دار ) معنائى نيافته‌ام ! چه اين مرد از افراد ناشناس است در دنيا و از افراد بى شخصيت و بى ارزش عهد نبوى است ، و جز باينكه او ( جهنى ) است بعنوان و سمت ديگرى معرفى نشده است و در هيچ كتاب مشتمل بر شرح حال رجال چيزى كه مشعر بر اجتهاد او باشد ذكر نشده و از علم الهى چيزى از او نقل نشده جز اين فرمايش پيغمبر صلى اللَّه عليه و آله : دمائكم و اموالكم حرام يعنى : خونها و مالهاى شما حرام است ( يعنى محترم و مصون از تعرض است ) و اين فرمايش آن جناب : لا ترجعوا بعدى كفار أيضرب بعضكم رقاب بعض - يعنى : بعد از من بازگشت بكفر ننمائيد كه بعض از شما بعض ديگر را بكشد . و اصحاب رسول خدا صلى اللَّه عليه و آله تعجب داشتند از اينكه او اين ( سخنان پيغمبر صلى اللَّه عليه و آله ) را شنيده و مع الوصف مباشر قتل عمّار مىشود ( 1 ) واحدى از علماء اعلام در دين تا پيدا شدن ابن حزم از اجتهاد كسى چون ابو الغاديه دم نزده و سخنى نگفته‌اند ! !\r\nگذشته از اين ، ندانسته‌ام كه در برابر نصها و تصريحهاى نبوى دربارهء\r\n\r\n","description":"","footnote":"\r\n( 1 ) جلد 2 « استيعاب » صفحه 680 و جلد 4 « اصابه » صفحه 150 .\r\n","page_name":" 270 ","page_number":276},
  {"content":"\r\nعمار ، اين اجتهاد چه معنى دارد ؟ ؟ .\r\nمقصودم از نصوص تنها اين گفتار رسول خدا صلى اللَّه عليه و آله نيست كه در روايت صحيح و ثابت و متواتر ( 1 ) آن جناب بعمار فرمود :\r\n« تقتلك الفئة الباغية »\r\nيعنى كشندهء تو دستهء ستمكارند ، و در لفظ روايت ديگر :\r\n« الناكبة عن الطريق »\r\nيعنى دستهء از كسانى كه از راه راست منحرفند ، هر چند همين سخن مجالى باقى نميگذارد براى اجتهاد در نيكو پنداشتن قتل او ، زيرا كشندهء او هر قدر قائل به تأويل باشد ، دشمنى بر عمار نموده و از راه راست منحرف شده ، و ما اجتهادى نميشناسيم كه عدوان را تجويز نمايد ! عدوانى كه عقل خود قباحت آن را ثابت دانسته و دين اقدس الهى هم در قبيح شمردن آن قانون عقل را پشتيبانى نموده است ، هر چند معاويه آن را تأويل يا رد نمود با گفتارش بعبد اللَّه بن عمر وقتى كه حديث نبوى را راجع بقتل عمار بمعاويه نقل كرد ، و عمرو بن عاص به او گفت : آيا سخن عبد اللَّه را نميشنوى ، معاويه گفت همانا تو پيرى احمق هستى كه پيوسته حديث نقل ميكنى و حال آنكه در ميان بولت شسته ميشوى يعنى از پيرى غرق در بول هستى ، آيا ما او را كشتيم ؟\r\nجز اين نيست كه على و يارانش او را كشتند او را آوردند و در ميان نيزه‌هاى ما افكندند ! ( 2 )\r\nو با اين گفتار ديگرش ( معاويه ) بعمرو بن العاص : اهل شام را بر من تباه نمودى : آيا هر چيزى كه از رسول خدا صلى اللَّه عليه و آله شنيده اى آن را بازگو ميكنى ؟ ! عمرو گفت : من گفتم ، ولى علم بغيب نداشتم و نميدانستم صفين ( جنگ صفين ) دست ميدهد ؟ من هنگامى آن را گفتم كه عمار دوست متّبع تو بود و تو هم مانند من دربارهء او روايت كردى ! . .\r\n\r\n","description":"","footnote":"\r\n( 1 ) متواتر بودن اين حديث را ابن حجر در جلد 2 « اصابه » صفحه 512 و در جلد 7 « تهذيب التهذيب » ص 409 ذكر نموده .\r\n( 2 ) تاريخ طبرى جلد 6 ص 23 و تاريخ ابن كثير جلد 7 ص 369 .\r\n","page_name":" 271 ","page_number":277},
  {"content":"\r\nو براى آن دو ( معاويه و عمرو بن عاص ) در اين قضيه معاتبه و مؤاخذه مشهورى است و شعرى نقل شده ، از جمله اين ابيات عمرو است :\r\n\r\nتعاتبني ان قلت شيئا سمعته\r\nو قد قلت لو انصفتنى مثله قبلي\r\nأنعلك فيما قلت نعل ثبيتة\r\nو تزلق بي في مثل ما قلته نعلي\r\nو ما كان لي علم بصفّين انّها\r\nتكون و عمّار يحث على قتلي\r\nو لو كان لي بالغيب علم كتمتها\r\nو كابدت اقواما مراجلهم تغلي\r\nابى اللَّه الَّا انّ صدرك واغر\r\nعلىّ بلاذنب جنيت و لا ذحل\r\nسوى اننى و الراقصات عشيّة\r\nبنصرك مدخول الهوى ذاهل العقل\r\n\r\nترجمه - مرا عتاب و مؤاخذه ميكنى به گفتن چيزى كه آن را شنيده‌ام ؟ در حالتى كه اگر با من انصاف كنى خود مانند آن را پيش از من گفته اى ، آيا پاپوش تو ، در آنچه گفتى ثابت و استوار است و پاپوش من در گفتن سخنى نظير سخن تو مرا ميلغزاند ؟ و مرا بصفين آگاهى نبود كه فراهم مىشود و عمار تحريص بر كشتن من مينمايد ، اگر مرا علم غيبى بود آن گفتار را كتمان ميكردم و مشقتهاى گروهى را كه سينه هايشان از حسد ميجوشد تحمل ميكردم ، خداوند إبا فرموده جز اينكه سينهء تو بر من خشمناك باشد بدون گناه و جنايتى كه مرتكب شده باشم و يا خونى كه بر گردن من باشد ، جز اينكه من قسم بشتران راه رو در وقت شام نسبت به يارى تو كم ميل و پريده عقل ميباشم .\r\nو معاويه با ابياتى به او پاسخ داد ، از جملهء آن ابيات :\r\n\r\nفيا قبّح اللَّه العتاب و أهله\r\nألم تر ما اصبحت فيه من الشغل\r\nفدع ذا و لكن هل لك اليوم حيلة\r\nتردّ بها قوما مراجلهم تغلي\r\nدعاهم عليّ فاستجابوا لدعوة\r\nاحبّ اليهم من ثرى المال و الاهل\r\n\r\n( 1 )\r\n\r\n","description":"","footnote":"\r\n( 1 ) شرح نهج البلاغه ابن ابى الحديد جلد 2 صفحه 274 .\r\n","page_name":" 272 ","page_number":278},
  {"content":"\r\nترجمه - خداى زشت گرداند عتاب و اهل آن را ، آيا نمىبينى در چه روزگار گرفتارى بسر ميبرم ؟ ! اين سخنان را واگذار ، آيا امروز حيلهء دارى كه بدانوسيله گروهى را كه حسد مىورزند رد كنى على آنها را دعوت كرد و آنها اجابت نمودند دعوتى را كه در نزد آنها از ثروت و مال و عيال محبوبتر است .\r\nكما اينكه مقصودم آن خبرى نيست كه طبرانى ( 1 ) آن را از ابن مسعود از پيغمبر صلى اللَّه عليه و آله با دقت در طريق روايت نموده كه فرمود :\r\n« اذا اختلف الناس كان ابن سميّة مع الحقّ »\r\nيعنى زمانى كه مردم اختلاف نمودند پسر سميّه ( عمّار - نام مادرش سميّه است ) با حق است . هر چند اين روايت هم برهانى است قاطع ، چه آنكه با اين وصف معارض با ابن سميّه ( عمّار ) ناچار بر باطل خواهد بود ، و نميتوانى پيدا كنى اجتهاديرا كه غلبهء مبطل را بر محقّ بعد از چنين نصّ جلىّ و آشكارى نيكو بشمارد ؟ !\r\nهمانا من مقصودم خبرى است كه حاكم در ج 3 « مستدرك » ص 387 با دقت در طريق روايت نموده و صحت آن را اعلام داشته و همچنين ذهبى در تلخيصش باسناد از عمرو بن عاص روايت نموده كه گفت : شنيدم رسول خدا صلى اللَّه عليه و آله ميفرمود : پروردگارا قريش ( در آزار ) عمّار حريص است ، همانا كشندهء عمّار و برهنه كنندهء او در آتش است ، و اين خبر را سيوطى از طريق طبرانى در جلد 2 « جامع صغير » ص 193 و ابن حجر در جلد 4 « الاصابه » ص 151 آورده‌اند .\r\nو سيوطى بطوريكه در جلد 7 « ترتيب جمع الجوامع » ص 73 مذكور است در جمع الجوامع اين فرمايش رسول خدا صلى اللَّه عليه و آله را روايت كرده كه بعمّار فرمود :\r\nبرهنه كنندهء تو و كشندهء تو داخل در آتش مىشود ، اين خبر را سيوطى در جلد مزبور از طريق ابن عساكر روايت كرده و در جلد 6 ص 184 از طريق طبرانى ( در الاوسط ) و در ص 184 از طريق حاكم آن را روايت نموده است .\r\nو حافظ ، ابو نعيم ، و ابن عساكر - بطوريكه در جلد 7 ترتيب جمع الجوامع\r\n\r\n","description":"","footnote":"\r\n( 1 ) جمع الجوامع سيوطى بطوريكه در جلد 6 ترتيب آن در ص 184 ذكر شده است .\r\n","page_name":" 273 ","page_number":279},
  {"content":"\r\nص 72 مذكور است ، از زيد بن وهب روايت كرده‌اند كه گفت : عمّار بن ياسر بخورده گرفتن بقريش حريص بود و قريش نيز معامله به مثل مىكرد و در نتيجه بر او دست يافته و او را زدند ، وى در خانه خود نشست ، عثمان بعيادت او آمد و سپس از نزد او بيرون شد و بر منبر بر آمد و گفت : شنيدم ، رسول خدا صلى اللَّه عليه و آله بعمار فرمود :\r\n« تقتلك الفئة الباغية ، قاتل عمّار في النار »\r\nيعنى ( خطاب بعمار ) گروهى ستمكار تو را ميكشند ، كشندهء عمّار در آتش است .\r\nو حافظ ، ابو يعلى و ابن عساكر ، بطوريكه در جلد 7 ترتيب - جمع الجوامع - ص 74 مذكور است ، با دقت در طريق از عبد اللَّه بن عمر روايت كرده‌اند كه گفت : شنيدم ، رسول خدا صلى اللَّه عليه و آله بعمّار ميفرمود : تقتلك الفئة الباغية ، بشّر قاتل عمّار بالنّار . يعنى گروه ستمكار تو را ميكشند ، بشارت ده كشندهء عمّار را به آتش .\r\nو در « جمع الجوامع » بطوريكه در جلد 7 ترتيب آن ص 75 و جلد 6 ص 184 مذكور است ، از طريق حافظ ابن عساكر از اسامة بن زيد آورده كه گفت :\r\nرسول خدا صلى اللَّه عليه و آله فرمود :\r\n« ما لهم و لعمّار يدعوهم إلى الجنّة و يدعونه الى النار قاتله و سالبه في النار »\r\nيعنى آنها را چكار است به كار عمّار ؟ ميخواند آنها را بسوى بهشت ، و آنها او را دعوت ميكنند بسوى آتش ، كشنده و برهنه كننده عمار در آتش است ، ابن كثير در جلد 7 تاريخش ص 268 آن را روايت نموده .\r\nو در ترتيب الجمع - جلد 7 ص 75 از طريق ابن عساكر ، از مسند على عليه السّلام مذكور است :\r\n« ان عمارا مع الحق و الحق معه يدور عمار مع الحق اينما دار ، و قاتل عمّار في النار »\r\n، يعنى همانا عمار با حق است و حق با او است ميگردد عمار با حق بهر كجا كه حق بگردد و كشندهء عمّار در آتش است .\r\nو احمد و ابن عساكر از عثمان . و ابن عساكر از ام سلمه روايت نموده‌اند از رسول خدا صلى اللَّه عليه و آله كه بعمار فرمود : تقتلك الفئة الباغية قاتلك في النار . يعنى گروه ستمكار تو را ميكشند ، كشندهء تو در آتش است . كنز العمال جلد 6 ص 184 .\r\n","description":"","footnote":"","page_name":" 274 ","page_number":280},
  {"content":"\r\nو ابن كثير در جلد 7 تاريخش اين حديث را از طريق ابى بكر بن ابى شيبه از ام سلمه آورده .\r\nو احمد در جلد 4 مسندش ص 89 از خالد بن وليد روايت كرده كه گفت :\r\nرسول خدا صلى اللَّه عليه و آله فرمود : من عادى عمّارا عاداه اللَّه ، و من ابغض عمّارا ابغضه اللَّه يعنى هر كه با عمار دشمنى كند خدا با او دشمنى مىكند و هر كس با عمار كينه ورزد خدا با او كين مىورزد ، و اين خبر را حاكم در جلد 3 « مستدرك » ص 391 به دو طريق با دقت آورده و او و ذهبى دو طريق مزبور را به صحت پذيرفته‌اند ، و خطيب در جلد 1 تاريخش ص 152 ، و ابن اثير در جلد 4 « اسد الغابه » ص 45 ، و ابن كثير در جلد 7 تاريخش ص 311 ، و ابن حجر در جلد 2 « الاصابه » ص 512 ، و سيوطى در « جمع الجوامع » بطوريكه در جزء 7 ترتيب آن ص 73 مذكور است از طريق ابن ابى شيبه و احمد و بطوريكه در جزء 6 ترتيب ص 184 مذكور است از طريق احمد و ابن حبان و حاكم آن را آورده‌اند .\r\nو حاكم در جلد 3 « المستدرك » ص 390 باسناديكه او و ذهبى به صحت پذيرفته‌اند از رسول خدا صلى اللَّه عليه و آله به اين لفظ روايت نموده : من يسبّ عمارا يسبّه اللَّه ، و من يبغض عمارا يبغضه اللَّه و من يسفّه عمارا يسفّهه اللَّه ، يعنى هر كس عمّار را سبّ نمايد ( دشنام دهد ) خدا او را سبّ مىكند و هر كس بغض عمار را در دل بگيرد خدا به او كين ورزد ، و هر كس عمار را بسفاهت نسبت دهد خدا او را سفيه ميداند . و اين خبر را سيوطى در جمع الجوامع بطوريكه در جزء 7 ترتيب آن ص 73 مذكور است ، از طريق ابن النجار ، آورده .\r\nو طبرانى بلفظ :\r\n« من سبّ عمارا سبّه اللَّه ، و من حقّر عمارا حقّره اللَّه و من سفّه عمارا سفّهه اللَّه »\r\nروايت نموده ، يعنى هر كس دشنام دهد عمار را خدا او را دشنام دهد و هر كس تحقير نمايد ( كوچك بشمارد ) عمار را خدا او را تحقير نمايد و هر كس عمار را بسفاهت نسبت دهد خدا او را تسفيه كند .\r\nو حاكم در ج 3 « مستدرك » ص 391 باسناد خود ، بلفظ :\r\n« من يحقّر عمارا يحقّره\r\n","description":"","footnote":"","page_name":" 275 ","page_number":281},
  {"content":"\r\nاللَّه و من يسبّ عمارا يسبّه اللَّه و من يبغض عمارا يبغضه اللَّه\r\n، روايت كرده . و سيوطى آن را در جمع الجوامع - بطوريكه در جزء 7 ترتيب الجمع ص 73 مذكور است ، از طريق ابى يعلى و ابن عساكر و در جزء 6 ص 185 از ابى يعلى و ابن قانع و طبرانى .\r\nو ضياء مقدسى - در « المختاره » روايت نموده .\r\nو حاكم در جلد 3 « مستدرك » ص 389 باسنادى كه او و ذهبى در تلخيصش آن را به صحت پذيرفته‌اند ، بلفظ : من يسبّ عمارا يسبّه اللَّه و من يعاد عمارا يعاده اللَّه روايت كرده .\r\nو احمد در جلد 4 « مسند » ص 90 باسنادش ، بلفظ : من يعاد عمارا يعاده اللَّه عزّ و جلّ و من يبغضه يبغضه اللَّه عزّ و جلّ و من يسبّه يسبّه اللَّه عزّ و جلّ ، روايت نموده .\r\nاين نصوص صحيحه و متواتره ( 1 ) كجا ؟ و اجتهاد ابو الغاديه كجا ؟ - يا - آنها كجا و نيكو شمردن ابن حزم عمل ابى الغاديه را كجا ؟ ! - يا - رأى او در اجتهادش كجا ؟ يا بخشيدنش بابى الغاديه پاداش واحد را كجا ؟ در حالى كه بموجب نص شريف نبوى صلى اللَّه عليه و آله ناچار ( كشندهء عمّار ) در آتش است ، آيا بغض و تحقيرى بزرگتر از كشتن متصور است ؟ !\r\nو در اين زمينه و از مجموع آنچه ذكر شد درسهائى هست راجع به اين مطالب كه تاريخ بما ميآموزد ، ابن اثير در جلد 3 « كامل » ص 134 گويد : همانا ابو الغاديه عمار را كشت و تا زمان حجّاج زندگى نمود و بر حجاج داخل شد و حجاج مقدم او را گرامى داشت ، و به او گفت : ابن سميه ( يعنى عمار ) را تو كشتى ؟ گفت : آرى ، حجاج گفت : هر كس مسرور مىشود كه در روز قيامت فردى توانا و مقتدر را به بيند ، به اين شخص كه ابن سميّه ( عمار ) را كشته بنگرد ، سپس ابو الغاديه از حجاج حاجتى مسئلت نمود و حجاج نپذيرفت ابو الغاديه ( بر سبيل اعتراض و با تاثر ) گفت :\r\nما دنيا را براى اينان مهيا و رام نموده‌ايم و اينان از دنيا ( كه با كوشش ما براى آنها مسخر\r\n\r\n","description":"","footnote":"\r\n( 1 ) بنابر آنچه ابن حزم در حد تواتر در سائر احاديث معتقد است .\r\n","page_name":" 276 ","page_number":282},
  {"content":"\r\nشده ) بما بهره نمىدهند ! و در عين حال چنين ميپندارد كه من در روز قيامت توانا هستم ! ! حجاج گفت : آرى به خدا سوگند كسى كه دندان او مانند ( كوه ) احد است و ران او مانند كوه ورقان است و نشيمن گاه او مانند مدينه و ربذه است ، همانا چنين كسى در روز قيامت بزرگ و مقتدر است ! ! سوگند به خدا اگر تمام اهل زمين در كشتن عمار شركت نموده بودند همه داخل آتش ميشدند : [ زيادتى چاپ دوم :\r\nو اين داستان را ابن حجر در جلد 4 « اصابه » ص 151 ذكر نموده است 
  ] .\r\nو در « استيعاب » - « حاشيه اصابه » جزء 4 ص 151 مذكور است كه : ابو الغاديه دوستدار عثمان بود و او كشندهء عمار است ، نامبرده هر وقت براى ورود بمجلس معاويه و غيره اذن ميطلبيد ، ميگفت : كشندهء عمار بر در است ، ! و هر وقت نسبت بداستان كشتن عمار از او سئوال ميشد ، چگونگى كشتن او را وصف ميكرد و باكى نداشت و در نزد اهل علم در داستان او شگفتى است ، زيرا همين مرد از پيغمبر صلى اللَّه عليه و آله روايت كرده كه فرمود : بعد از من بازگشت بكفر نكنيد كه بعض از شما بعض ديگر را بكشد ، او اين سخن را از پيغمبر صلى اللَّه عليه و آله شنيده مع الوصف عمار را بقتل رسانيد ! !\r\nو اين جهات من حيث المجموع حاكى و مشعر است از هدف مورد علاقه او در كشتن عمار و آگاهى و وقوف او بر آنچه پيغمبر گرامى و منزه صلى اللَّه عليه و آله دربارهء قاتل عمار فرموده ، و عدم خوددارى و بى پروائى او در كشتن عمار ، پس از اين غير از اينكه بالطبع اين مرد ( ابو الغاديه ) پيروى و همعقيده با پيشوايش معاويه بوده كه به محدثين فرمايش پيغمبر صلى اللَّه عليه و آله ، سخن نامبرده اش را ميگفت كه : تو پيرى احمق هستى و پيوسته حديث مينمائى در حالى كه در بول خود شستشو ميشوى ! !\r\nو تو ( خوانندهء گرامى ) به مقصد اين سخن ( معاويه ) و مقدار علاقمندى گويندهء آن بسنّت نبويّه و پيروى او از آنچه كه از مصدر وحى الهى روايت شده داناترى ! و بامثال اين ( مبانى و معتقدات ) بوده اجتهاد ابو الغاديه در آنچه كه مرتكب شد و در آن ورطه اى كه افتاد ! !\r\nو منتهاى آنچه ابن حزم درباره كشندگان عثمان معتقد است ، اينست كه :\r\n","description":"","footnote":"","page_name":" 277 ","page_number":283},
  {"content":"\r\nاجتهاد آنها در برابر اين نص نبوى است : روا نيست « ريختن » خون مرد مسلمى كه بوحدانيت خدا و رسالت من شهادت ميدهد ، مگر يكى از سه شخص : ثيّب زناكار - نفس در مقابل نفس « قصاص در قبال قتل » كسى كه دين خود را واگذارد و از جماعت جدا شود ( 1 ) - ! ولى اين عقيده را دربارهء قاتل على عليه السّلام و آنان كه با او مقاتله نمودند ، و درباره قاتل عمّار قائل نيست ! و حال آنكه دانستى كه جريان در مورد اينان عين همان جريانى است كه درباره كشندگان عثمان پنداشته !\r\nعلاوه بر اينكه ، اين مبنى بنابر اصلى كه اين شخص درست كرده - در موارد عديده منتهى نميشود مگر به خطاء اين گروه در اجتهادشان ، پس چرا درباره آنها روا نمىداند استحقاق يك پاداش را همانطور كه براى عبد الرحمن بن ملجم و نظراء او روا ميداند ؟ ! بلى . ممكن است ، معتذر به اين معنى شود كه اين : قاتل على است و آنها كشندگان عثمان ! ! !\r\nگذشته از اينكه در اين مورد ( در مورد كشندگان عثمان ) مجال و محلَّى براى اجتهاد قائل نيست ، اين معنى بنابر پندار او فقط در مورد اجتهاديست كه درست و بر وفق صواب باشد ! و اما اجتهاد ناصواب ، در اين مورد نيز جاريست چنان كه در امثال اين بنا بعقيده اش جريان دارد .\r\nبعد از اين مراتب اين مرد در اثبات و پا بر جا نمودن نظريات فاسدهء كه پنداشته خود را در يك ورطه نامطلوبى افكنده است : يعنى دشنام دادن بصحابه ، كه گفت : آنها ( يعنى كشندگان عثمان ) گناهكار و ملعون هستند ! ! در حالى كه تمام ياران و هم كيشان او برآنند كه هر كس آنها را دشنام دهد گمراهست و در خور تكفير يا تفسيق است و اين امر در نظر بسيارى از پيشوايان بقول مطلق بدون تفكيك بين فرقهء با فرقهء ديگر و يا استثناء احدى از آنان موجب تعزير است ، زيرا اجماع دارند\r\n\r\n","description":"","footnote":"\r\n( 1 ) اين روايت را بخارى و مسلم در صحيحين و ابو داود و ترمذى و نسائى و ابن ماجه و دارمى در سنن و ابن سعد در طبقات و احمد و طيالسى در مسندهايشان و ابن هشام در سيره و واقدى در مغازى ص 430 و 432 با دقت در طريق روايت نموده‌اند .\r\n","page_name":" 278 ","page_number":284},
  {"content":"\r\nبر عدالت تمام صحابه ( 1 ) و خود اين شخص در جلد 3 « فصل » ص 257 ميگويد :\r\nاما كسى كه يكى از صحابه رضى اللَّه عنهم را دشنام دهد ، اگر نادان باشد معذور است ، و اگر بر او دليل و حجتى قائم شود مع هذا او بروش خود ادامه دهد بدون عناد و لجاج چنين كسى فاسق است ، مانند كسى كه زنا و دزدى مرتكب شود ، و اگر به خدا و رسول صلى اللَّه عليه و آله در اين كار عناد و لجاج ورزيد او كافر است ، و بتحقيق رسيده كه عمر رضى اللَّه عنه در محضر پيغمبر صلى اللَّه عليه و آله نسبت به حاطب ( كه از مهاجرين و از اصحاب بدر است ) گفت : بگذار ، اين منافق را گردن بزنم ، عمر در تكفير حاطب ، كافر نشد ، بلكه متأول خطا كار بود ، در حالى كه رسول خدا صلى اللَّه عليه و آله فرموده است : علامت نفاق كينه ورزى با انصار است ، و به على فرمود : با تو كينه نمىورزد مگر منافق . . اه .\r\nو در نظر ابن حزم چه بسيار مجتهدين نظير عبد الرحمن بن ملجم و ابو الغاديه هستند كه در « فصل » حكم داده باينكه آنها مجتهدند و در آنچه بخطا تشخيص دهند در خور پاداش هستند ! ! در جلد 4 ص 161 گويد : قطع داريم كه معاويه رضى اللَّه عنه و ياران او بخطا اجتهاد نمودند و مستحق يك پاداش و اجر هستند ، و در ص 160 معاويه و عمرو بن عاصى را از مجتهدين شمرده ، سپس گويد : جز اين نيست كه اينان در مسائل خونهائى اجتهاد نمودند مانند خونهائى كه اهل فتوى دربارهء آنها اجتهاد ميكنند ، و در ميان فتوى دهندگان كسانى هست كه رأى آنها بر كشتن ساحر است و كسان ديگرى هستند كه چنين رأى ندارند .\r\nو كسانى هستند كه نظرشان كشتن آزاد است بقصاص كشتن بنده ، و كسانى هستند كه رأيشان چنين نيست ، و كسانى در ميان آنها معتقدند كه مؤمن بقصاص كشتن كافر كشته شود و كسانى نه چنينند ، پس چه فرقى هست بين اين گونه اجتهادها با اجتهاد معاويه و عمرو و غيرهما ؟ ! اگر نادانى و نابينائى و درهم\r\n\r\n","description":"","footnote":"\r\n( 1 ) بكتاب « الصارم المسلول على شاتم الرسول » ص 572 - 592 و « الاحكام فى اصول الاحكام » جلد 2 ص 631 و « الشرف المؤبد » تاليف شبراوى ص 112 - 119 مراجعه نمائيد .\r\n","page_name":" 279 ","page_number":285},
  {"content":"\r\nنمودن مطالب بدون دانش در ميان نبود ! ! تمام شد .\r\nو چقدر تفاوت هست ، بين فتوى دهندگانى كه أدلَّه در فتوى بر آنها مشتبه گشته و يا از جهت صراحت و ظهور و لو نسبت بفهم مفتى اختلاف داشته يا اينكه مفتى يكى از دو دستهء دلائل را از دستهء ديگر به علت صحّت طريق در نزد او يا تعدّد اسناد قويتر يافته و در نتيجه بجانب قوّت تمايل پيدا كرده و مفتى ديگر بنوعى از استنباط جانب ديگر را بر خلاف مفتى اوّل قويتر دانسته پس هر يك بنا بمذهب خود فتوى داده و همه در رأى خود تكيه و اعتماد بكتاب و سنّت كرده و آن را دليل مدّعى قرار داده‌اند چقدر فرق و تفاوت است بين اينان و بين جنگجويان با على عليه السّلام در حالى كه كتاب عزيز الهى در برابر چشم و گوش ملت اسلامى واقع و آيهء تطهير كه ناطق بعصمت پيغمبر و داماد برگزيده او و دو دختر زادهء اوست و در آن كتاب مقدّس آيهء مباهله در حقّ آنان نازل گشته و على در آن آيهء نفس پيغمبر خوانده شده و غير از آن دو از آيات ديگر بالغ بر سيصد آيه ( 1 ) كه همگى دربارهء امام امير المؤمنين شرف صدور يافته هر روز و هر ساعت خود نمائى مىكند .\r\nو اينست تصريحات و نصوص حفاظ داراى دقت نظر و پيشوايان مشهور و در مقابل آنها كتب صحيح و مسندها است و در آن كتب داستان تطهير ، و حديث منزلت و حديث برائت ، همان بانك رسا و روشن و متواتر نبوى صلى اللَّه عليه و آله كه صحابه همه آنها را بر زبان خود جارى ساخته و از آنان بتابعين رسيده است .\r\nآيا در نظر شما امكان دارد ؟ كه مولى سبحانه و تعالى در مجتمعى پاكى و منزه بودن ذات و شخصيتى را از هر گونه ناپاكى و تيرگى اعلام فرمايد و عصمت او را از هر پليدى اشعار يا او را بمنزلهء نفس نفيس پيغمبر صلى اللَّه عليه و آله بزرگوار قرار دهد و ( اين مناقب او را ) به گوش بندگانش برساند ، يا بموجب نص كتاب\r\n\r\n","description":"","footnote":"\r\n( 1 ) بتاريخ خطيب جلد 6 ص 221 و تاريخ ابن عساكر ، و كفايهء گنجى ص 108 و صواعق ص 76 و تاريخ الخلفاء سيوطى ص 115 و فتوحات اسلاميه جلد 2 ص 342 و نور الابصار ص 81 مراجعه نمائيد و در اين زمينه مصادر بسيار ديگرى هم هست .\r\n","page_name":" 280 ","page_number":286},
  {"content":"\r\nمقدسش بر امت پيغمبر صلى اللَّه عليه و آله اقدسش مودّت خويشاوندان او را واجب گرداند ( در حالى كه امير المؤمنين سرور آنها است ) و ولاء آنها را پاداش تحمّل بار سنگين رسالت نهائى عظمى قرار دهد و بلسان پيغمبرش صلى اللَّه عليه و آله بامّت او خبر دهد كه طاعت على عليه السّلام طاعت او و تمرّد و عصيان به او تمرّد و عصيان او است ( 1 ) و با همهء اينها مجال و محلَّى براى اجتهاد باقى باشد كه بر طبق آن جايز گردد كه با او جنگ نمايند ، و يا كشته شود و يا از روى زمين نفى شود ، يا در ملاء عام به او دشنام و ناسزا گويند ؟ و يا بر منابر مسلمين بر او لعن كنند ! و علنا با او محاجّه و معارضه شود ! آيا فهم آزاد و درّاكهء تو ( خواننده عزيز ) حكم مىكند باينكه اين چنين اجتهادها در اين گونه موارد بمانند اجتهاد اهل فتوى است در مورد قتل ساحر و امثال آن ؟ ؟ ! !\r\nدر حالى كه خود ابن حزم در جزء 3 فصل ص 258 ميگويد : هر كس از اهل اسلام تأويل كند و بخطا رود اگر حجتى بر او قائم نشود و حق بر او آشكار نگردد او معذور است و مستحق يك پاداش است بپاس اينكه در طلب حق بوده و قصد بسوى حق داشته ، و چون تعمّد نداشته ، خطاء او بخشوده است بدليل قول خداى تعالى * ( وَلَيْسَ عَلَيْكُمْ جُناحٌ فِيما أَخْطَأْتُمْ بِه وَلكِنْ ما تَعَمَّدَتْ قُلُوبُكُمْ ) * يعنى و باكى بر شما نيست در امرى كه در آن بخطا افتاديد ولى دلهاى شما به آن تعمد نداشته ، و اگر در تأويل خود بواقع و صواب رسيده ، براى او دو پاداش است ، يكى براى رسيدن او بواقع و صواب و يكى هم براى طلب و كاوش او ، و اگر حجت بر او قائم شده باشد و حق براى او آشكار شده باشد و معذلك عناد نموده باشد ولى معارض با خدا و رسول نباشد ، او فاسق است ، براى اينكه بسبب اصرار در امر حرام بر خداى تعالى جرأت نموده ، و اگر ضمن عناد از حق با خدا و رسولش معارضه كند او كافر و مرتدّ است و خون و مال او حلال است و در اين احكام فرقى نيست بين\r\n\r\n","description":"","footnote":"\r\n( 1 ) حاكم در جلد 3 مستدرك ص 121 ، 128 و ذهبى در تلخيص خود با دقت در طريق روايت نموده‌اند و هر دو آن را به صحت پذيرفته‌اند .\r\n","page_name":" 281 ","page_number":287},
  {"content":"\r\nخطاى در اعتقاد در هر چيزى كه از شريعت باشد و خطاى در فتوى در هر امرى كه باشد . . تمام شد .\r\nبنابر اين : آيا ممكن است انكار حجيت كتاب عزيز خداوند ؟ يا نفى آنچه تلاوت نموديم از آن ؟ يا ممكن است احتمال داده شود كه اين حجّتهاى قاطع كلا بر اين مجتهدين ! پنهان مانده و حق بر آنها آشكار نشده ؟ ؟ ! و حجت بر آنها قائم نگشته ؟ يا اجتهاد و تأويل در اين نصوص نيز جريان يافته ؟ !\r\nمضافا بر آنچه ذكر شد ، در اين زمينه نصوص ديگرى از پيغمبر صلى اللَّه عليه و آله هست درباره حرب با على عليه السّلام و سلم با او از جملهء آن نصوص : حديثى است كه حاكم در جلد 3 مستدرك ص 149 با دقت در طريق از زيد بن ارقم از پيغمبر صلى اللَّه عليه و آله روايت نموده كه آن جناب بعلى عليه السّلام و فاطمه و حسن و حسين عليهم السّلام فرمود :\r\n« انا حرب لمن حاربتم و سلم لمن سالمتم »\r\nيعنى من با كسى كه شما بجنگيد در جنگم و با كسى كه شما مسالمت كنيد در حال سلم و آرامشم ، و ذهبى اين حديث را در تلخيص خود ذكر كرده و گنجى در « الكفايه » ص 189 از طريق طبرانى ، و خوارزمى در مناقب ص 90 و سيوطى در جمع الجوامع بطوريكه در جزء 6 ترتيبش ص 216 مذكور است از طريق ترمذى و ابن ماجه و ابن حبان و حاكم روايت نموده‌اند ، و خطيب در جلد 7 تاريخش در ص 137 حديث مزبور را باسنادش از زيد بلفظ :\r\n« انا حرب لمن حاربكم و سلم لمن سالمكم »\r\n: يعنى من با كسى كه با شما بجنگد در جنگم ، و با كسى كه با شما مسالمت كند در سلم ميباشم ، آورده و حافظ ابن عساكر در جلد 4 تاريخش ص 316 آن را ذكر نموده ، و گنجى در « كفايه » ص 189 از طريق ترمذى ، و ابن حجر در « صواعق » ص 112 از طريق ترمذى و ابن ماجه و ابن حبان و حاكم ، و ابن صباغ مالكى در فصولش ص 11 و محب الدين در جلد 2 « الرياض » ص 189 ، و سيوطى در « جمع الجوامع » بطوريكه در جزء 7 ترتيبش ص 102 مذكور است از طريق ابن ابى شيبه و ترمذى و طبرانى و حاكم ، و ضياء مقدسى در مختاره اش - روايت نموده‌اند . [ زيادتى چاپ دوم : و ابن\r\n","description":"","footnote":"","page_name":" 282 ","page_number":288},
  {"content":"\r\nكثير در جلد 8 تاريخش اين روايت را ص 36 بلفظ اوّل از ابى هريره از طريق نسائى از حديث ابى نعيم - فضل بن دكين و ابن ماجه از حديث وكيع - هر دوى آنها از سفيان ثورى روايت نموده‌اند 
  ] .\r\nو احمد در جلد 2 مسندش ص 442 از ابى هريره بلفظ : انا حرب لمن حاربكم و سلم لمن سالمكم روايت نموده . و حاكم در جلد 3 « مستدرك » ص 149 ، و خطيب در جلد 4 تاريخش ص 208 و گنجى در « الكفايه » ص 189 ، از طريق احمد آن را روايت نموده و گفته : اين حديث ، حسن و صحيح است ، و متقى در « كنز » جلد 6 ص 216 از طريق احمد و طبرانى و حاكم روايت كرده .\r\nو محب الدين طبرى در جلد 2 « الرياض » ص 189 از ابى بكر صدّيق با دقت در طريق آورده كه گفت : رسول خدا صلى اللَّه عليه و آله را ديدم كه خيمهء بر پا نموده در حالى كه بر كمان عربى تكيه داشت و در خيمه على و فاطمه و حسن و حسين عليهم السلام بودند پس فرمود معشر المسلمين ، انا سلم لمن سالم اهل الخيمة ، حرب لمن حاربهم ، ولىّ لمن والاهم ، لا يحبّهم الَّا سعيد الجدّ طيّب المولد ، و لا يبغضهم الَّا شقى الجدّ ردىّ المولد ، يعنى : اى گروه مسلمين ، من با هر كس كه با اهل اين خيمه در مسالمت باشد مسالم هستم و با هر كس كه با آنها بجنگد در جنگم و با دوستان آنها دوستم ، دوست نميدارد آنها را مگر كسى كه نيك بخت و پاك زاد باشد و با آنها كين نميورزد مگر بدبخت و ناپاك زاده .\r\nو حاكم در جلد 3 مستدرك صفحهء 129 با دقت در طريق از جابر بن عبد اللَّه روايت نموده كه گفت : شنيدم رسول خدا صلى اللَّه عليه و آله در حالى كه بازوى على بن أبي طالب عليه السّلام را گرفته بود فرمود :\r\n« هذا أمير البررة ، قاتل الفجرة ، منصور من نصره مخذول من خذله ، ثمّ مدّ بها صوته »\r\nيعنى اين فرمانده نيكان است . كشنده بدان و فاجران است ، كسى كه او را يارى كند يارى شده است ، و كسى كه او را خوار نمايد خوار و زبون است . سپس صداى خود را به گفتن اين سخنان كشيد ( كه جلب توجه بيشترى در شنوندگان نمايد ) و اين روايت را ابن طلحهء شافعى در « مطالب السؤل »\r\n","description":"","footnote":"","page_name":" 283 ","page_number":289},
  {"content":"\r\nصفحه 31 از ابى ذر با دقت در طريق بلفظ :\r\n« قائد البررة و قاتل الكفرة »\r\nتا آخر آورده است . يعنى پيشواى نيكان و كشندهء ناسپاسان و كافران . و ابن ججر آن را در صواعق ص 75 از حاكم روايت كرده . و احمد زينى دحلان در ج 2 « فتوحات اسلاميه » صفحه 338 آن را ذكر نموده .\r\nبر اين مبنى احاديث بسيار زيادى هست كه اگر آنها را جمع نمايم مشتمل بر مجلَّدات بزرگ و پر حجم خواهد بود .\r\nعلاوه بر اين . رسول خدا صلى اللَّه عليه و آله بين اصحاب خود دائر بمقاتله او نشر تبليغ ميفرمود و همگان را از تكاليف امير المؤمنين عليه السّلام ( در نبرد با پيمان شكنان و متمرّدان و منحرفين ) آگاهى ميداد . همين مقاتله اى كه ابن حجر در آن معتقد به اجتهاد معاويه و عمرو بن عاص و همراهان آنهاست ( براى اينكه آنها را در آن مقاتله معذور و مأجور قلمداد نمايد ! ) ( در حالى كه پيغمبر صلى اللَّه عليه و آله اهل ايمان و امير آنها ( وليّ منزّه خداوند ) را امر ميفرمود بجنگ و كشتار گروههاى نامبرده ( ناكثين ، قاسطين ، مارقين ) و بالطبع اين امر بر أحدى از اصحاب پوشيده و مخفى نمىماند اينك نمونه هائى از دعوتها و اوامر و اخبار رسول خدا صلى اللَّه عليه و آله داير به اين امر ( 1 ) .\r\nحاكم در جلد 3 مستدرك صفحه 139 و ذهبى در تلخيص خود از ابى ايوب انصارى با دقت در طريق روايت نموده‌اند كه گفت : همانا رسول خدا صلى اللَّه عليه و آله امر فرمود على بن أبي طالب عليه السّلام را به جنگ ناكثين ( پيمان شكنان ) و قاسطين ( منحرفين از حق ) و مارقين ( خارجين از دين بضلالت و بدعت ) . و اين روايت را گنجى در كفايه ص 72 روايت كرده .\r\nو حاكم در جلد 3 مستدرك ص 140 با دقت در طريق از ابى ايوب آورده كه گفت : شنيدم رسول خدا صلى اللَّه عليه و آله به على عليه السّلام ميفرمود : تو با ناكثين و قاسطين و مارقين نبرد خواهى نمود .\r\n\r\n","description":"","footnote":"\r\n( 1 ) اين روايات را به منظور اختصار ، بجميع طرقى كه بدست آورده‌ايم ذكر نكرديم و قريبا در جلد سوم مفصلا خواهد آمد .\r\n","page_name":" 284 ","page_number":290},
  {"content":"\r\nو خطيب در جلد 8 تاريخش ص 340 و در جلد 13 ص 187 و همچنين ابن عساكر روايت نموده‌اند از امير المؤمنين عليه السّلام كه فرمود امر كرد مرا رسول خدا صلى اللَّه عليه و آله بقتال ناكثين و قاسطين و مارقين ، و حموينى اين روايت را در باب 35 « فرايد السمطين » با دقت در طريق ، و سيوطى در « جمع الجوامع » بطوريكه در جزء 6 ترتيبش ص 392 ذكر شده روايت نموده‌اند ، و حاكم و ابن عساكر بطوريكه در جزء 6 ترتيب جمع الجوامع مذكور است ، از ابن مسعود روايت نموده‌اند كه گفت : رسول خدا صلى اللَّه عليه و آله بيرون آمد و به منزل امّ سلمه رسيد سپس على عليه السّلام آمد پيغمبر صلى اللَّه عليه و آله بامّ سلمه فرمود : به خدا سوگند ، اين قاتل قاسطين و ناكثين و مارقين است بعد از من ، و حموينى در « فرايد السمطين » ( در باب پنجاه و چهارم ) به دو طريق از سعد بن عباده از على عليه السلام روايت نموده كه فرمود : من مأمور به نبرد با ناكثين و مارقين و قاسطين هستم .\r\nو بيهقى در « المحاسن و المساوى » ج 1 ص 31 ( اين قسمت زيادتى چاپ دوم است ) و خوارزمى در مناقب ص 52 و 58 از ابن عباس روايت كرده‌اند كه گفت :\r\nرسول خدا صلى اللَّه عليه و آله به امّ سلمه فرمود :\r\nهذا على بن ابى طالب ، لحمه من لحمى و دمه من دمى ، و هو منى بمنزلة هارون من موسى الا انه لا نبى بعدى يا ام سلمة ، هذا امير المؤمنين و سيد المسلمين و وعاء علمى و وصيى ، و بابى الذى اوتى منه ، اخى فى الدنيا و الاخرة و معى فى المقام الاعلى ، على يقتل القاسطين و الناكثين و المارقين يعنى : اينست عليّ بن أبى طالب ، گوشت او از گوشت من است و خون او از خون من است ، و او از من بمنزلهء هارون است از موسى ، جز اينكه بعد از من پيغمبرى نخواهد بود ، اى امّ سلمه ، اين است امير المؤمنين و سيد المسلمين و جايگاه علم من و وصىّ من و درى است كه از آن در به من راه خواهند يافت ، او برادر من است در دنيا و آخرت ، او با من است در مقام برتر و بالاتر ، على ميكشد منحرفين از حق و پيمان شكنان و خارجين از دين را .\r\n","description":"","footnote":"","page_name":" 285 ","page_number":291},
  {"content":"\r\nو اين خبر را حموينى در باب 27 و 29 « فرايد » بسه طريق روايت نموده ( و در روايت او اين جمله :\r\n« و عيبة علمى »\r\nبجاى :\r\n« وعاء علمى »\r\nمذكور است ( 1 ) يعنى جعبهء علم من ) .\r\nو گنجى در « الكفايه » ص 69 و متقى در ج 6 « كنز » ص 154 ، از طريق حافظ عقيلى آن را روايت نموده‌اند .\r\nو شيخ الاسلام حموينى در فرايدش با دقت در طريق از ابى ايوب از طريق حاكم روايت كرده كه گفت : رسول خدا صلى اللَّه عليه و آله مرا امر فرمود بقتال ناكثين و قاسطين و از طريق ديگرش از غياث بن ثعلبه از ابى ايوب روايت كرده - غياث - گويد كه ابو ايّوب اين سخن را در خلافت عمر بن خطاب گفت .\r\nو حموينى در فرايد در باب 53 از ابى سعيد خدرى روايت نموده كه گفت :\r\nرسول خدا صلى اللَّه عليه و آله ما را امر فرمود بقتال ناكثين و قاسطين و مارقين . ما عرض نموديم :\r\nيا رسول اللَّه ما را بقتال اينها امر فرموديد ، با چه كس اين امر را انجام دهيم ؟\r\nفرمود : با على بن أبى طالب .\r\n[ زيادتى چاپ دوم : و ابن عبد البرّ در جلد 3 « الاستيعاب » ص 53 حاشيه اصابه گويد : و روايت شده از حديث على عليه السّلام و از حديث ابن مسعود و از حديث ابى ايّوب انصارى اينكه : ( رسول خدا صلى اللَّه عليه و آله ) امر فرمود بقتال ناكثين و قاسطين و مارقين 
  ] .\r\nتو ( خوانندهء گرامى ) شايد كه به آنچه واقف شدى از حقّ اذعان نمودى و فقط اكنون جوياى سخن قاطع دربارهء معاويه و عمرو بن عاص هستى ، بنابر اين بر تو باد مراجعه به آنچه كه در طى كتابهاى تاريخ از سخنان آن دو ثبت است ، و به زودى ما نيز ضمن شرح حال عمرو بن عاص و در بحث و بررسى از معاويه در جلد دهم شما را واقف خواهيم ساخت بر آنچه كه رشد و صلاح را از غىّ و گمراهى متمايز و آشكار خواهد نمود .\r\n\r\n","description":"","footnote":"\r\n( 1 ) زيادتى چاپ دوم است . مترجم .\r\n","page_name":" 286 ","page_number":292},
  {"content":"\r\nاين اجمال سخن بود در آراء ابن حزم و گمراهى و زورگوئيهاى او ، و بنا بر اين ( همانطور كه خودش گفته ) شما ( خوانندهء گرامى ) اگر نادانى و نابينائى و درهم نمودن مطالب بدون علم و اطلاع در كار نباشد ، رأى عمومى را در گمراهى نامبرده خواهيد يافت كه از اهلش صادر و در محلَّش واقع گشته ، و در اينجا ديگر مجالى نيست براى نسبت دادن حسد و كينه به كسانى از مالكيّين يا غير آنها كه به اين موضوع ( يعنى گمراهى ابن حزم ) حكم نموده‌اند ، چه آنها كه همزمان با او بوده‌اند و چه متأخرين از او ، و كتاب او ( فصل ) قوىترين دليل بر گفتار حق و رأى درست ما است .\r\nابن خلكان در جزء 1 تاريخش در ص 370 گويد : نامبرده ( ابن حزم ) نسبت بعلماء پيش از خود بسيار بدگوئى كرده و كسى از زبان او ايمن نمانده ! . ابن عريف گويد : زبان ابن حزم و شمشير حجاج همانند يكديگر بودند ! اين سخن را دربارهء او گفته به علت بدگوئى بسيار او نسبت به پيشوايان ! كه در نتيجه دلها از او متنفر گشت ، و فقهاء زمان او را هدف بدگوئى قرار دادند و كينهء او را بدل گرفته و سخن او را رد كردند و اجماع بر گمراهى او كردند ، و بر او طعنها زدند و سلاطين و بزرگان را از فتنهء او ترساندند و عوامشان را از نزديك شدن به او و اخذ آراء او نهى نمودند ، در نتيجه پادشاهان او را تبعيد نمودند و از خاندانش آواره كردند تا ناچار خود را به صحراى لبله رسانيد ( 1 ) و در پايان روز يكشنبه دو روز از ماه شعبان مانده سال 456 در آنجا چشم از جهان بست .\r\n* ( أَ فَمَنْ حَقَّ عَلَيْه كَلِمَةُ الْعَذابِ . ) * * ( أَ فَأَنْتَ\r\n* ( تُنْقِذُ مَنْ فِي النَّارِ ) *\r\n\r\n","description":"","footnote":"\r\n( 1 ) لبله : بفتح هر دو لام از بلاد اندلس است .\r\n","page_name":" 287 ","page_number":293},
  {"content":"\r\n\r\nمفاد حديث غدير\r\nپس از آنچه در مباحث اين كتاب شرح و بيان شد اميد است كه ديگر زمينه و راهى براى شك و ترديد در صدور حديث غدير خم از مصدر مقدس نبوى باقى نمانده باشد ، و امّا دلالت آن بر امامت مولاى ما أمير المؤمنين عليه السّلام اگر هر چيز در خور شك و ترديد باشد شكى نداريم در اينكه لفظ ( مولى ) خواه بر حسب وضع لغوى ، صريح در معناى مقصود ما باشد ، و خواه بواسطه مشترك بودن آن بين معانى بسيار و متعدد ، مفاد آن مجمل باشد ، و خواه از قرائن تعيين كننده معناى امامت كه منظور ما است عارى و برهنه باشد ، و خواه چنين قرائنى را در بر داشته باشد ، در هر صورت اين لفظ در اين مقام جز به همين معنى به معناى ديگر دلالت نخواهد داشت زيرا آنان كه در آن اجتماع عظيم ( روز غدير خم ) اين لفظ را شنيده و درك نموده و يا پس از زمانى اين خبر مهم به آنها رسيده از كسانى كه به نظر و سخن آنها در لغت استدلال مىشود ( و نظر آنها حجيّت دارد ) همه ، همين معنى را از اين لفظ فهميده‌اند بدون اينكه در ميان آنها منع و انكارى ديده شود ؟ و درك و فهم همين معنى پيوسته بعد از آنها در ميان شعرا و رجال ادب جريان داشته تا عصر حاضر ما و همين ( وحدت تشخيص ) برهانى است قاطع در معناى مقصود و در طليعهء اين گروههاى پى در پى شخص مولى امير المؤمنين عليه السّلام نامبردار است ، آنجا كه در پاسخ نامه معاويه ابياتى انشاء و مرقوم داشته كه در محل خود خواهيد شنيد و اين بيت در آن منصوص است .\r\n\r\nو اوجب لي ولايته عليكم\r\nرسول اللَّه يوم غدير خمّ\r\n\r\n( 1 )\r\nو از جمله آنان حسان بن ثابت است كه در سرزمين خم و روز معهود شخصا حضور داشته و از رسول خدا صلى اللَّه عليه و آله رخصت خواست كه داستان حديث و امر ولايت را بنظم درآورد و از جمله ابيات او اين بيت است :\r\n\r\n","description":"","footnote":"\r\n( 1 ) و واجب ساخت براى من ولايت خود را بر شما . رسول خدا صلى اللَّه عليه و آله در روز غدير خم . مترجم .\r\n","page_name":" 288 ","page_number":294},
  {"content":"\r\n\r\nفقال له قم يا علىّ فانّنى\r\nرضيتك من بعدى اماما و هاديا\r\n\r\n( 1 )\r\nو از جمله آنان صحابى بزرگوار ، قيس بن سعد بن عبادهء انصارى است كه ضمن ابياتى گويد :\r\n\r\nو علىّ امامنا و امام\r\nلسوانا اتى به التنزيل\r\nيوم قال النبيّ : من كنت مولا\r\nه ، فهذا مولاه خطب جليل\r\n\r\n( 2 )\r\nو از جملهء آنگروه : محمّد بن عبد اللَّه حميرى است كه گويد :\r\n\r\nتناسوا نصبه في يوم خمّ\r\nمن البارى و من خير الانام\r\n\r\n( 3 )\r\nو از جملهء آنها : عمرو بن عاصى صحابى است : كه گويد :\r\n\r\nو كم قد سمعنا من المصطفى\r\nوصايا مخصّصة في علىّ\r\nو في يوم خمّ رقى منبرا\r\nو بلَّغ و الصحب لم ترحل\r\nفأمنحه إمرة المؤمنين\r\nمن اللَّه مستخلف المنحل\r\nو في كفّه كفّه ، معلنا\r\nينادى بامر العزيز العلىّ\r\nو قال فمن كنت مولى له\r\nعلى له اليوم نعم الولىّ\r\n\r\n( 4 )\r\nو از جملهء آنها : كميت بن زيد اسدى است كه در سال 126 بشهادت رسيد در منظومهء كه ضمن آن گويد :\r\n\r\n","description":"","footnote":"\r\n( 1 ) پس مر او را گفت : يا على برخيز ، همانا من تو را پسنديدم بعد از خود بعنوان امام و راهنما ، مترجم .\r\n( 2 ) و على امام ما است و امام غير ما ( يعنى همه ) كه كتاب الهى آن را آورد : روزيكه پيغمبر صلى اللَّه عليه و آله فرمود هر كس من مولاى اويم اين مولاى او است ، امر مهمى است مترجم\r\n( 3 ) فراموش نمودند نصب او را در روز خم كه از طرف خداوند و بهترين خلق صورت گرفته بود . مترجم .\r\n( 4 ) و چه بسا كه شنيديم از مصطفى سفارشهاى مخصوص دربارهء على - عليه السلام - و در روز خم بر منبر بر آمد و تبليغ فرمود در حالى كه هنوز ياران كوچ نكرده بودند پس به او بخشش فرمود فرماندهى مؤمنين را از طرف خداوند در حال خليفه شونده براى صاحب شريعت و كف على در كف او بود در حالى كه علنا ندا ميكرد بامر خداوند عزيز و بلند و گفت هر كس من مولاى اويم على امروز براى او بهترين ولى است ، مترجم .\r\n","page_name":" 289 ","page_number":295},
  {"content":"\r\n\r\nو يوم الدوح دوح غدير خمّ\r\nابان له الولاية لواطيعا\r\nو لكنّ الرجال تبايعوها\r\nفلم ار مثلها خطرا مبيعا ( 1 )\r\n\r\nو از جملهء آنها : سيد اسمعيل حميرى است كه در سال 179 وفات يافته ، در اين باره اشعار بسيارى سروده كه خواهد آمد ، و از جملهء آنها است :\r\n\r\nلذلك ما اختاره ربّه\r\nلخير الانام وصيّا ظهيرا\r\nفقام بخمّ بحيث الغدير\r\nو حطَّ الرّحال و عاف المسيرا\r\nو قمّ له الدوح ثمّ ارتقى\r\nعلى منبر كان رحلا و كورا\r\nو نادى ضحى به اجتماع الحجيج\r\nفجاؤا اليه صغيرا كبيرا\r\nفقال و في كفّه حيدر\r\nيليح اليه مبينا مشيرا\r\nالا ! انّ من انا مولى له\r\nفمولاه هذا قضا لن يجورا\r\nفهل انا بلَّغت ؟ قالوا نعم\r\nفقال اشهدوا غيّبا او حضورا\r\nيبلَّغ حاضركم غائبا\r\nو اشهد ربّى السميع البصيرا\r\nفقوموا بامر مليك السما\r\nء يبايعه كلّ عليه اميرا\r\nفقاموا لبيعته صافقين\r\nاكفّا فاوجس منهم نكيرا\r\nفقال : الهى وال الولىّ\r\nو عاد العدوّ له و الكفورا\r\nو كن خادلا للاولى يخذلون\r\nو كن للاولى ينصرون نصيرا\r\nفكيف ترى دعوة المصطفى\r\nمجابا بها ام هباء نثيرا\r\nاحبّك يا ثانى المصطفى\r\nو من اشهد الناس فيه الغديرا\r\n\r\n( 2 )\r\n\r\n","description":"","footnote":"\r\n( 1 ) و روز ( اجتماع نزد درختان بزرگ ) درختانى كه در غدير خم است ، آشكار نمود ( رسول خدا صلى اللَّه عليه و آله ) براى او ( على عليه السّلام ) ولايت را اگر امر او اطاعت ميشد ! و ليكن آنمردان ! گردن نهادند و دست اطاعت نسبت بولايت او دادند ، پس من نديدم كالائى گرانبهاتر از آن ( ولايت ) مترجم .\r\n( 2 ) براى اينست كه پروردگار او ( على عليه السّلام ) را به سمت وصايت و پشتى بانى بهترين خلق برگزيد ، پس به پا خاست ( پيغمبر صلى اللَّه عليه و آله ) در غدير خم و بارهاى سفر را فرو نهاد و از راه رفتن دست كشيد درختان براى او روفته و بر طرف شد سپس بر منبرى كه از جهاز شتران بود برآمد و در هنگام نيمروز زايران خانه خدا را ندا فرمود و كوچك و بزرگ نزد او آمدند پس فرمود در حالى كه حيدر ( على عليه السلام ) در دست او ( رسول صلى اللَّه عليه و آله ) بود و اشاره ميفرمود ( رسول صلى اللَّه عليه و آله ) بسوى او ( على عليه السّلام ) آگاه باشيد هر كه ، من مولاى اويم ، اين مولاى او است ، اين حكمى است كه هرگز در خور انحراف نيست ، پس آيا من ( امر خدا را ) ابلاغ كردم ؟ گفتند : بلى ، فرمود پس گواه باشيد حاضران و غائبان و آنها كه حاضرند بغايبين ابلاغ نمايند و خداوند شنوا و بينا را گواه ميگيرم پس برخيزيد بامر خداوند آسمان و همگان او را بر خود امير دانند و با او بيعت نمايند ، پس برخاستند و كف بر كف او زدند و بيعت كردند ، و آن جناب ( پيغمبر صلى اللَّه عليه و آله ) از آنان احساس نارضايتى فرمود ، سپس گفت : خداى من ، دوست بدار دوست او را و دشمن بدار دشمن او و نا سپاسى كننده او را و خوار گردان خوار كننده او را و نسبت بياران او يار باش ، پس چگونه مىبينى دعوت پيغمبر برگزيده را ؟ آيا اجابت شد و يا امر او بهدر رفت ؟ ! اى ثانى پيغمبر برگزيده ، و آنكه پيغمبر مردم را در غدير دربارهء او حاضر ساخت من تو را دوست ميدارم . مترجم .\r\n","page_name":" 290 ","page_number":296},
  {"content":"\r\nو از جملهء آنها : عبدى كوفى . از شعراى قرن دوّم است در قصيدهء بائيه بزرگ او كه از جملهء آن اين ابيات است :\r\n\r\nو كان عنها لهم في خمّ مزدجر\r\nلمّا رقى احمد الهادى على قتب\r\nو قال و الناس من دان اليه و من\r\nثاو لديه و من مصغ و مرتقب\r\nقم يا علىّ فانى قد امرت بأن\r\nابلغ النّاس و التبليغ اجدر بى\r\nانى نصبت عليا هاديا علما\r\nبعدى و إنّ عليا خير منتصب\r\nفبايعوك و كلّ باسط يده\r\nاليك من فوق قلب عنك منقلب\r\n\r\n( 1 )\r\n\r\n","description":"","footnote":"\r\n( 1 ) و براى آنان در ( خم ) نسبت بامر ولايت انذار و تبليغى بود ، آنگاه كه پيامبر راهنما بر جهاز شتران بر آمد و در حالى كه بعضى به او نزديك و برخى در برابرش ايستاده و گوش بسخنان او فرا داده و منتظر سر انجام امر بودند بعلى عليه السلام فرمود : برخيز ، همانا به من امر شد كه بمردم ابلاغ كنم و اين كار مرا سزاوار و در خور است ، همانا من على را با سمت راهنما و نشانهء بعد از خود وا داشتم و همانا على بهترين كسى است كه به اين مقام منصوب شده است ، سپس همگان دست بيعت بسوى تو گشودند از روى دلى كه از تو منحرف و دگرگون بود . مترجم .\r\n","page_name":" 291 ","page_number":297},
  {"content":"\r\nو از جمله آنها : استاد عربيت و ادب ابو تمام متوفاى 231 است ، در قصيدهء رائيه اى كه از جملهء آن اين ابياتست :\r\n\r\nو يوم الغدير استوضح الحقّ اهله\r\nبضحياء لا فيها حجاب و لا ستر\r\nاقام رسول اللَّه يدعوهم بها\r\nليقربهم عرف و ينئاهم نكر\r\nيمدّ بضبعيه و يعلم أنّه\r\nولى و موليكم فهل لكم خبر ؟\r\nيروح و يغدو بالبيان لمعشر\r\nيروح بهم غمر و يغدو بهم غمر\r\nفكان لهم جهر باثبات حقّه\r\nو كان لهم في بزّهم حقّه جهر\r\n\r\n( 1 )\r\nو گروهى از نوابغ دانشمندان كه عارف برموز علم و عربيت بوده‌اند با التزام بموارد لغت و آگاهى به وضع الفاظ و تقيد بموازين صحيح در تركيب كلام و شعر از آن دسته پيروى نموده‌اند مانند : دعبل خزاعى ، و حمانى كوفى ، و امير ابو فراس ، و علم الهدى : مرتضى ، و سيد شريف : رضى ، و حسين بن حجّاج و ابن رومى ، و كشاجم ، و صنوبرى ، و مفجّع ، و صاحب بن عبّاد ، و ناشئ صغير و تنوخى ، و زاهى ، و ابو العلاء سروى ، و جوهرى ، و ابن علويّه ، و ابن حمّاد و ابن طباطبا ، و ابى الفرج ، و مهيار ، و صولى نيلى ، و فنجكردى و غير آنها از بزرگان ادب و استادان لغت ، كه آثار آنها با گذشت روزگاران پيوسته نقل و ثبت\r\n\r\n","description":"","footnote":"\r\n( 1 ) در روز غدير ، نمودار گرديد حق براى اهل آن در روز روشن بدون پرده و مانعى ، به پا داشت رسول خدا صلى اللَّه عليه و آله ( حق را ) در حالى كه مسلمين را در آن روز روشن دعوت فرمود تا آنها بنيكى و صلاح بگرايند و از بدى و فساد دور باشند ، بازوان او ( على عليه السلام ) را كشيد در حالى كه اعلام ميفرمود كه او ولى و مولاى شما است ، آيا به اين امر آگاهى داريد ؟ ! صبح و شام پيوسته براى گروهى حقيقت را بيان و عيان ميساخت ، گروهى كه تيره گى ( عصبيت و عناد ) شام آنها را فرا مىگرفت و صبح فرا مىگرفت ، حق ولايت براى آنگروه آشكار و عيان ثابت و استوار ميشد و آنها نيز آشكار و عيان جفا ميكردند و حق را از او سلب مينمودند ( به نظر نگارنده ( سينا ) اولى و اصح بجاى « لهم » اولى « له » است و گويا شعر بدين شكل وارد شده و مراد اينست كه رسول اكرم پيوسته حق على عليه السلام را آشكار ميساخت و مردم كينه توز نيز پيوسته آنحق را انكار مىنمودند ) مترجم .\r\n","page_name":" 292 ","page_number":298},
  {"content":"\r\nگشته تا عصر و زمان ما ، و براى هيچ سخندان و اهل فن روا و ممكن نيست كه بخطاى همهء آنها در تشخيص حكم كند ، چه تمامى آنان خود سر چشمه لغات و مرجع اصلى امّت در ادب ميباشند .\r\nو در اين زمينه افراد و دسته هائى از مردم بوده‌اند كه از آن لفظ ( مولى و ولىّ ) اين معنى را فهميده‌اند و آنها اگر چه با شعر بدان اشعار نكرده‌اند ، ولى در سخنان صريح خود آن را آشكار ساخته‌اند و يا از مضمون خطابشان اين معنى آشكار گشته ، و از جمله آنان شيخين ( ابو بكر و عمر ) هستند ، هنگاميكه به منظور تهنيت و بيعت به نزد امير المؤمنين عليه السّلام آمدند در حالى كه ميگفتند :\r\n« امسيت يا بن ابى طالب مولى كلّ مؤمن و مؤمنه\r\n( 1 ) « نميدانم كدام يك از معانى مولى كه تطبيق آن بر مولاى ما امكان داشته قبل از آن روز وجود نداشته تا تازه شناخته شود و شيخين بيايند و براى خاطر آن او را تهنيت گويند و تصريح نمايند كه در آن روز موسوم و موصوف به آن گرديده ؟ ! آيا آن معانى عبارت از نصرت و محبّت است كه على عليه السّلام از روزيكه از پستان ايمان شير خورده و با برادر و پسر عم برگزيدهء خود نشؤ و نما كرده پيوسته متّصف به آنها بوده ؟ ! يا معانى ديگر مولى كه نميتوان آنها را در اين مقام بخصوص منظور و مراد دانست ؟ ! نه به خدا قسم نه اين و نه آن هيچيك نبود و جز همان معنائى نبود كه همه حاضرين آن را فهم نموده‌اند يعنى اولويت على عليه السّلام بآندو نفر و بجميع مسلمين از خودشان و بر همين معنى و مبنى با او بيعت كردند و او را تهنيت گفتند .\r\nو از جمله آنها ( كه همين معنى را از كلمهء مولى فهميد ) حارث بن نعمان فهرى ( يا جابر بن نعمان فهرى ) است كه فورا پاداش عناد و انكار او به او رسيد ، آنروزيكه آمد نزد رسول خدا صلى اللَّه عليه و آله و گفت : يا محمّد ! ما را بشهادتين و به نماز و زكات و حج امر كردى و به اين او امر اكتفا ننمودى تا بازوى پسر عمّت را گرفتى و او را بلند نمودى و بر ما برترى دادى و گفتى :\r\n« من كنت مولاه فعلى\r\n\r\n","description":"","footnote":"\r\n( 1 ) داستان تهنيت با اسنادها و تفاصيل آن در صفحات 178 - 196 گذشت .\r\n","page_name":" 293 ","page_number":299},
  {"content":"\r\nمولاه »\r\n- كه داستان آن در صفحه 127 - 137 گذشت .\r\nآيا مقصود ملازم با تفضيل ( برترى دادن ) كه اين كافر حسود و معاند را گران آمد و ترديد نمود كه آن از طرف خداوند است و يا بمقتضاى محبت و علاقه شخص پيغمبر صلى اللَّه عليه و آله است ممكن است دو معنى پيش گفته ( ناصر - محبّ ) يا غير آن از ساير معانى ( مولى ) باشد ؟ ! گمان ندارم فكر آزاد تو ( خوانندهء عزيز ) چنين احتمالى را بپذيرد و روا بداند ؟ ! بلكه ضمير روشن و نيروى درك تو با كمال صراحت به تو ميگويد : معنى اين كلمه همان ولايت مطلقه ايست كه ستمكاران قريش دربارهء خود رسول خدا صلى اللَّه عليه و آله بدان ايمان نياوردند مگر بعد از آنكه بوسيلهء آيات باهره ( و معجزات ) مقهور گشتند و نيروى برهان و نبردهاى خورد كننده آنها را زبون ساخت تا نصرت الهى و پيروزى حق رسيد و ديدى كه مردم دسته دسته و فوج فوج بدين خدائى گرائيدند ، ناچار پذيرش اين معنى دربارهء امير المؤمنين عليه السّلام بالطبع بر آنها گرانتر و مهمتر است ، منتهى آنچه را كه معاندين در دل داشتند حارث بن نعمان آن را آشكار نمود و خداى عزيز و توانا او را مورد عقوبت خود قرار داد ! !\r\nو از جملهء آنان ( كه همين معنى را از ولايت فهم نموده‌اند ) آنگروهى هستند كه بر امير المؤمنين عليه السّلام در ميدان وسيع كوفه وارد شدند در حالى كه عرض ميكردند :\r\nالسلام عليك يا مولانا امام عليه السّلام براى واقف ساختن ساير شنوندگان و حاضرين بر معنى درست ، از آنها توضيح خواست و فرمود : من چگونه مولاى شما هستم در حالى كه شما گروهى از عرب هستيد ؟ ! آنان در جواب آنحضرت عرض كردند :\r\nما از رسول خدا صلى اللَّه عليه و آله در روز غدير خم شنيديم كه ميفرمود : « من كنت مولاه فعلى مولاه ( 1 ) » خوانندهء گرامى خود ميداند : آن مولويّت كه در نظر عرب ( عربى كه هرگز در برابر هر كس خاضع نميشود ) مورد اهميّت و داراى عظمت\r\n\r\n","description":"","footnote":"\r\n( 1 ) مراجعه شود به آنچه در گذشته دائر باسنادهاى اين حديث و متن آن در ص 46 - 52 بيان داشتيم .\r\n","page_name":" 294 ","page_number":300},
  {"content":"\r\nاست تنها ، محبت يا نصرت و يا ساير معانى عرفى مولى نبوده . بلكه اين مولويت همان رياست كبرى و سرورى است كه تحمل آن براى آنان سخت و دشوار بوده مگر موجبى براى خضوع و گردن نهادن آنها در قبال آن معنى دست دهد ، و معناى مزبور همانست كه در حضور آنجمعيت امير المؤمنين عليه السّلام بطور استفهام توضيح خواست و آنها را ملزم ساخت كه در جواب آنحضرت عرض نمودند كه از نص و تصريح رسول خدا صلى اللَّه عليه و آله آن را فهميده‌اند و درك نموده‌اند .\r\nدرك و فهم اين معنى حتى بر زنان پرده نشين پوشيده نبوده چنان كه در ص 79 از زمخشرى در ربيع الابرار نقل نموديم كه بانو دارميهء حجونيّه كه معاويه از سبب دوستى او نسبت به امير المؤمنين عليه السّلام و كينه او نسبت به خودش پرسش نمود ؟\r\nآن بانو استدلال بامورى نمود ، از جمله به اين امر كه : رسول خدا صلى اللَّه عليه و آله سمت ولايت را براى امير المؤمنين عليه السّلام در روز غدير خم بر قرار فرمود و كينه خود را نسبت به او ( معاويه ) به اين علت اعلام نمود كه او ( معاويه ) با كسى جنگ كرده كه بر امر خلافت از او ( معاويه ) اولى بوده و آنمقامى را كه در خور آن نبوده طلب نموده ، و معاويه بر او در اين امور انكارى ننمود ! ! و قبل از همهء اين امور و دلائل مناشدهء شخص امير المؤمنين عليه السّلام و احتجاج و استدلال آن جناب است در روز رحبه كه به تفصيل اسنادها و طرق صحيحه آن در صفحات 14 - 44 اشعار شد و جريان مناشده و احتجاج آن جناب در هنگامى صورت گرفت كه در امر خلافت مورد معارضه و منازعه قرار گرفته بود و بآنجناب : رسيده بود كه مردم ( در اثر القائات مغرضانه و تبليغات سوء ) آنحضرت را نسبت به آنچه كه داير بتفضيل ( برترى و اولويت ) خود از پيغمبر صلى اللَّه عليه و آله نقل و روايت فرموده بود ، متهم ساخته و در مقدم داشتن آنحضرت بر سايرين ترديد نموده بودند ! مناشدات و استدلال آنحضرت به شرحى كه در صفحات 40 و 223 و 224 و 230 و 238 مذكور است بيان شد و برهان الدين حلبى در جلد 3 « سيرة الحلبيه » ص 303 گويد آن جناب بحديث غدير احتجاج و استدلال فرمود پس از آنكه امر خلافت بآنحضرت برگشت ،\r\n","description":"","footnote":"","page_name":" 295 ","page_number":301},
  {"content":"\r\nبه منظور ردّ و ابطال دعاوى آنكه با آن جناب در امر خلافت معارضه و منازعه نمود .\r\nبا اين حالات و كيفيات آيا معناى ديگرى براى مولى جز آنچه ما ميگوئيم و جز معنائى كه خود آن جناب فهم و درك كرده يا آنان كه از صحابه براى او شهادت و گواهى دادند و آنان كه براى پنهان داشتن فضيلت او كتمان شهادت كردند تا مبتلاى بلاى افتضاح آور شدند يا آنان كه با او طريق منازعت پيمودند تا دهنهايشان بواسطهء آن شهادت بسته شد ، فهميدند معقول و متصور هست ؟ و گرنه در برابر معارضه و منازعهء امر خلافت در معنى حبّ و نصرت چه گواهى براى آن جناب بود و حال آنكه اين دو معنى شامل ساير مسلمين هم بود و اختصاص بآنجناب نداشت مگر بنا بر تعريفى كه به زودى ذكر آن را خواهيم نمود و آن همان معنى اولويت است كه مطلوب ما است .\r\nو آنها كه بر موارد استدلال و احتجاج بين افراد امّت و اجتماعات آنان يا باحتجاجاتى كه در خلال كتب بسيار از قديمترين ازمنه تا عصر حاضر تأليف و تصنيف گرديده بررسى و وقوف يافته‌اند به خوبى ميدانند كه اهل لسان از حديث غدير خم جز همان معنى اولويّت كه در اثبات امامت مطلقه بدان استدلال مىشود معنى ديگرى نفهميده‌اند كه عبارتست از همان اولويت از هر فرد نسبت بجان و مال او در امر دين و دنيايش ، همان اولويت كه براى رسول خدا صلى اللَّه عليه و آله و جانشينان منصوص او بعد از او مسلم و ثابت است ، ما وقوف بر اين حقيقت را به مقدار احاطه اهل بحث و قدرت علمى اهل تتبّع و تحقيق محول نموده و بيش از اين در انمقام بسط سخن نميدهيم .\r\n","description":"","footnote":"","page_name":" 296 ","page_number":302},
  {"content":"\r\n\r\nمفعل به معناى افعل\r\nاما در خصوص اينكه مراد از لفظ « مولى » در لغت همان « اولى » است و يا اينكه « اولى » يكى از معانى « مولى » است ، براى بدست آوردن برهان بر اين امر شما خواننده ( گرامى ) را كافى است آنچه كه در كلمات مفسّرين و محدثين خواهيد يافت در تفسير قول خداى تعالى در سورهء ( حديد ) : * ( فَالْيَوْمَ لا يُؤْخَذُ مِنْكُمْ فِدْيَةٌ وَلا مِنَ الَّذِينَ كَفَرُوا مَأْواكُمُ النَّارُ هِيَ مَوْلاكُمْ وَبِئْسَ الْمَصِيرُ ) * ( 1 ) بعض از مفسّرين منحصرا كلمهء مولى را در تفسير اين آيه به ( اولى ) تفسير نموده و بعضى - اولى - را يكى از معانى مولى دانسته - از جملهء دستهء اوّل ( يعنى آنها كه مولى را منحصرا به اولى تفسير كرده‌اند ) :\r\n1 - ابن عبّاس در تفسيرش - از تفسير فيروز آبادى ص 342\r\n2 - كلبى ( 2 ) كه فخر رازى در جلد 8 تفسيرش در ص 93 از او حكايت نموده\r\n3 - فرّاء - يحيى بن زياد كوفى نحوى متوفاى 207 ، كه فخر رازى در جلد 8 تفسيرش در ص 93 از او حكايت نموده .\r\n4 - ابو عبيدة معمّر بن مثنّى بصرى ، متوفاى 210 ، كه فخر رازى در جلد 8 تفسيرش در ص 93 از او نقل نموده و استشهاد او را به بيت لبيد ذكر نموده بيت لبيد :\r\n\r\nفغدت كلا الفرجين تحسب انّه\r\nمولى المخافة خلفها و امامها\r\n\r\n( 3 )\r\n\r\n","description":"","footnote":"\r\n( 1 ) ترجمه - يعنى ( خطاب بمنافقين ) پس در روز محشر از شما فديه گرفته نميشود - يعنى هيچ اقدامى كه جبران استحقاق عذاب را بكند از شما پذيرفته نيست و همچنين از ساير كفار - جايگاه شما آتش است و آتش اولى است بشما كه بواسطه كفر و نفاق شما را در بر گيرد و در اختيار خود قرار دهد و چه بد سرانجام و عاقبتى است .\r\n( 2 ) محمد بن سائب مفسر نسابه متوفاى 146 در كوفه .\r\n( 3 ) لبيد - ابو عقيل - لبيد بن ربيعة بن عامر بن مالك بن جعفر بن كلاب بن ربيعة بن عامر بن صعصعه عامرى - از شرفاء عصر جاهليت و اسلام بوده در سال 41 هجرى در سن 140 سالگى و بقولى 157 سالگى وفات يافته - حساسترين سخنى كه ( بروايت از رسول خدا صلى اللَّه عليه و آله ) در عرب گفته شده اين سخن لبيد است : الا كل شيء ما خلا اللَّه باطل - بيت مورد استشهاد منسوب به او از قصيده ايست شامل 88 بيت كه قصيدهء مزبور از جمله قصايد هفتگانه است كه در كعبه آويخته بوده و بنام سبعهء معلقه مشهور گشته - اجمال معنى شعر : در وصف گاو وحشى است كه از صداى آدميان ( كه در تعقيب او بودند ) هر اسناك شد تا به حدى كه انست صدا از جلو او بوده يا از عقب و كدام يك از جلو و عقب اولى بترس و انديشه است بين دو دست و دو پاى چهارپايان را فرج مينامند ) - نقل از شرح معلقات سبعه - مترجم\r\n","page_name":" 297 ","page_number":303},
  {"content":"\r\nو استاد بزرگوار مفيد نيز اين معنى را از ابو عبيده در رسالهء خود كه در معنى مولى تاليف نموده ذكر كرده ، و شريف مرتضى در « شافى » از كتاب خود ( غريب القرآن ) نيز ذكر نموده و استشهاد او را به بيت لبيد نيز قيد كرده - و شريف جرجانى در جلد 3 ( شرح المواقف ) ص 271 با نقل اين قول از او استدلال نموده براى ردّ بر صاحب متن .\r\n5 - اخفش اوسط . ابو الحسن سعيد بن مسعده نحوى متوفاى 215 . اين معنى را فخر رازى در « نهاية العقول » از او و همچنين استشهاد او را به بيت لبيد نقل نموده .\r\n6 - ابو زيد سعد بن اوس لغوى بصرى ، متوفاى 215 ، صاحب كتاب « جواهر العبقريّه » معنى مزبور را از او نقل كرده .\r\n7 - بخارى ابو عبد اللَّه محمّد بن اسماعيل ، متوفاى 215 اين معنى را در ج 7 صحيح خود ص 240 بيان نموده .\r\n8 - ابن قتيبه ، متوفاى 276 ( شرح حال او در ج 1 ص 161 ذكر شده ) در جلد 2 « القرطين » در صفحه 164 اين معنى را عنوان نموده و به بيت لبيد استشهاد جسته .\r\n9 - ابو العباس تغلب احمد بن يحيى نحوى شيباني ، متوفاى 291 ، قاضى زوزنى حسين بن احمد ، متوفاى 486 در شرح - سعه معلقه - در بيت لبيد نامبرده گويد :\r\n","description":"","footnote":"","page_name":" 298 ","page_number":304},
  {"content":"\r\nتغلب گفته : همانا مولى در اين بيت به معناى اولى به چيز است ، مانند قول ( خداى تعالى ) « مأويكم النار هى مولاكم » يعنى : آتش اولى بشما است .\r\n10 - ابو جعفر طبرى ، متوفاى 310 معنى مزبور را در ج 9 تفسير خود ص 117 ذكر نموده است .\r\n11 - ابو بكر انبارى ، محمّد بن قاسم لغوى ، نحوى ، متوفاى 328 معنى مزبور را در تفسير خود بنام ( مشكل القرآن ) ذكر نموده و شريف مرتضى در « الشافى » از او نقل و استشهاد او را به بيت لبيد آورده است ، ابن بطريق نيز در « العمده » ص 55 از او نقل نموده است .\r\n12 - ابو الحسن رمانى ، على بن عيسى مشهور به ورّاق نحوى ، متوفاى 384 / 82 فخر رازى در « نهاية العقول » معنى مزبورا از او نقل نموده .\r\n13 - ابو الحسن واحدى ، متوفاى 468 ( شرح حال او در صفحه 183 ج 1 مذكور است ) در « الوسيط » آورده : « مأويكم النار هي مولاكم » يعنى جايگاه شما آتش است ، آتش اولى ( سزاوارتر ) است بشما بعلَّت آنچه از گناهان مرتكب شده‌ايد يعنى همانا آتش است كه بر شما ولايت مىكند ، بعلَّت اينكه امر شما در اختيار آن مىباشد پس آتش اولى بشما است از هر چيزى .\r\n14 - ابو الفرج ابن جوزى ، متوفاى 597 ( شرح حال او در ج 1 ص 191 ذكر شده ) معنى مزبور را در تفسير خود « زاد المسير » از ابى عبيده نقل و آن را پسنديده است .\r\n15 - ابو سالم محمّد بن طلحه شافعى ، متوفاى 652 اين معنى را در « مطالب السؤل » ص 16 عنوان نموده .\r\n16 - شمس الدين سبط ابن جوزى حنفى ، متوفاى 654 در « التذكره » صفحه 19 آن را ذكر كرده .\r\n17 - محمّد بن ابى بكر رازى صاحب « مختار الصحاح » در « غريب القرآن »\r\n","description":"","footnote":"","page_name":" 299 ","page_number":305},
  {"content":"\r\n( كه در سال 668 از آن فراغت يافته ) گويد : مولى آنكسى است كه اولى ( سزاوارتر ) به چيز است و از اين قبيل است قول خداى تعالى : * ( مَأْواكُمُ النَّارُ هِيَ مَوْلاكُمْ ) * يعنى آن ( آتش ) اولى ( سزاوارتر ) است بشما ، و مولى در لغت بر هشت وجه است و از جمله آن هشت وجه اولى بالشيء را بشمار آورده است .\r\n18 - تفتازانى ، متوفاى 791 ، در « شرح المقاصد » ص 288 نقل از ابي عبيده معنى مزبور را ذكر كرده .\r\n19 - ابن صبّاغ مالكى ، متوفاى 855 ( شرح حال او در ج 1 ص 211 ذكر شده ) در « الفصول المهمّه » ص 28 اولى بالشىء را از معانى كلمه مولى كه در قرآن عزيز استعمال شده بشمار آورده است .\r\n20 - جلال الدين محمّد بن احمد محلَّى شافعى ، متوفّاى 854 در « تفسير جلالين » .\r\n21 - جلال الدين احمد خجندى ، در « توضيح الدلائل على ترجيح الفضايل » از او نقل شده كه گويد : مولى به چند معنى اطلاق مىشود ، و از جمله آن معانى اولى است ، در قول خداى تعالى : * ( هِيَ مَوْلاكُمْ ) * يعنى آن ( آتش ) اولى بشما است .\r\n22 - علاء الدين قوشچى ، متوفّاى 879 ، همان معنى را در شرح تجريد ذكر نموده .\r\n23 - شهاب الدين احمد بن محمّد خفّاجى حنفى متوفاى 1069 ، در حاشيه تفسير بيضاوى با استشهاد به بيت لبيد معنى مزبور را آورده است .\r\n24 - سيد امير محمّد صنعاني ، در « الروضة النديّه » با نقل از فقيه حميد محلَّى معنى مزبور را ذكر كرده .\r\n25 - سيد عثمان حنفى مكَّى ، متوفاى 1268 ، در ج 2 « تاج التفاسير » ص 196 آن را ذكر كرده .\r\n","description":"","footnote":"","page_name":" 300 ","page_number":306},
  {"content":"\r\n26 - شيخ حسن عدوى حمزاوى مالكى ، متوفاى 1303 در « النور السارى » حاشيه صحيح بخارى ج 7 ص 240 گويد : « هي مولاكم » يعنى آتش اولى ( سزاوار تر ) است بشما از هر جايگاهى بنا بر كفر و ترديد شما ( در دين ) .\r\n27 - سيد محمّد مؤمن شبلنجى ، در « نور الابصار » ص 78 همان معنى را ذكر كرده .\r\nو از جمله گروه دوم - يعنى آنها كه ( اولى ) را يكى از معانى مولى دانسته‌اند :\r\n28 - ابو اسحاق احمد ثعلبى ، متوفاى 427 در « الكشف و البيان » گويد :\r\n« مأويكم النار هي مولاكم » يعنى آتش يار و مونس شما و اولى و احقّ است باينكه مسكن شما باشد ، سپس به بيت لبيد مذكور استشهاد نموده .\r\n29 - ابو الحجاج يوسف بن سليمان شنتميرى ، متوفاى 476 در « تحصيل عين الذهب » ( ط - حاشيه كتاب سيبويه ) ج 1 ص 202 اين معنى را در گفتار لبيد ذكر نموده و به آيه كريمه استشهاد كرده است .\r\n30 - فرّاء حسين بن مسعود بغوى ، متوفاى 510 در « معالم التنزيل » همان معنى را ذكر كرده .\r\n31 - زمخشرى ، متوفاى 538 ، در ج 2 « الكشاف » ص 435 آن را ذكر و استشهاد به بيت لبيد نموده ، سپس گويد : جايز نيست كه ( در آيه مباركه : هي مولاكم ) مراد « هي ناصركم » باشد تا آخر .\r\n32 - ابو البقاء محبّ الدين عكبرى بغدادى ، متوفاى 616 در ص 135 تفسيرش آن را ذكر نموده .\r\n33 - قاضى ناصر الدين بيضاوى متوفاى 692 ، در ج 2 تفسيرش ص 497 آن را ذكر و به بيت لبيد استشهاد نموده .\r\n34 - حافظ الدين نسفى متوفاى 701 / 710 در تفسير خود ( حاشيهء تفسير خازن ) جلد 4 ص 229 آن را بيان نموده .\r\n","description":"","footnote":"","page_name":" 301 ","page_number":307},
  {"content":"\r\n35 - علاء الدين على بن محمّد خازن بغدادى ، متوفاى 741 در ج 4 تفسيرش صفحه 229 آن را ذكر كرده .\r\n36 - ابن سمين احمد بن يوسف حلبى ، متوفاى 856 در تفسير خود « المصون في علم الكتاب المكنون » گويد : « هي مولاكم » ، جايز است كه مولى مصدر باشد يعنى آتش ولايت شما است ، يعنى داراى ولايت شما ، و نيز جايز است اسم مكان باشد ، يعنى : مكان ولايت شما ، و جايز است كه به معناى اولى بكم باشد مانند اينكه ميگوئى « هو مولاه » ( يعنى او اولى به او است ) .\r\n37 - نظام الدين نيشابورى ، در تفسير خود ( حاشيه تفسير رازى ) ج 8 آن را ذكر كرده .\r\n38 - شربينى شافعى ، متوفاى 977 در ج 4 تفسيرش ص 200 آن را ذكر و استشهاد به بيت لبيد نموده .\r\n39 - ابو السعود محمّد بن محمّد حنفى قسطنطينى متوفاى 972 در ج 8 تفسيرش ( حاشيه تفسير رازى ) ص 72 اين معنى را ذكر نموده سپس بقيه معانى ( مولى ) را بيان كرده است .\r\n40 - شيخ سليمان جمل ، در حاشيه كه بر تفسير جلالين نوشته و آن را به ( فتوحات الهيه ) ناميده و در سال 1198 از آن فراغت يافته اين معنى را ذكر كرده است .\r\n41 - مولى جار اللَّه ، اللَّه آبادى ، در حاشيهء تفسير بيضاوى گويد : مولى مشتق از اولى است بحذف زيادتى .\r\n42 - محبّ الدين افندى ، در كتاب خود ( تنزيل الآيات على الشواهد من الابيات ) چاپ سال 1281 در شرح بيت لبيد ، معناى مزبور را عنوان نموده .\r\nاگر اين گروه كه همه پيشوايان علم عربيت و اساتيد لغت هستند اين معنى را از معانى لغوى لفظ مولى نميدانستند براى آنها روا نبود كه آن را به « اولى » تفسير نمايند ، و اما سخن بيضاوى بعد از ذكر معنى اولى كه گويد : و حقيقت معناى\r\n","description":"","footnote":"","page_name":" 302 ","page_number":308},
  {"content":"\r\nآن « محراكم » مىباشد يعنى جايگاهى كه دربارهء آن سزاوار است گفته شود كه « هو اولى بكم » يعنى آن لايقتر است بشما مانند اينكه گوئى : « هو مئنة الكرم » يعنى او مكان گفتار گوينده است كه : « انه الكريم » يعنى براستى او كريم است يا معناى : « اولى بكم » بمعنى : « مكانكم عمّا قريب » مىباشد كه از ولى به معناى قرب است - يا بمعنى « ناصركم » است يعنى يار شما به طبق قول شاعر كه گفته : تحيّة بينهم ضرب وجيع « يعنى سلام و تحيّت ميان ايشان عبارت است از ضربت دردناك ، يا معناى » مولاكم « : متوليكم باشد ، يعنى : ( آتش ) عهده دار شما است چنان كه موجبات آن را در دنيا عهده دار بوده‌ايد .\r\nمقصود بيضاوى از اين شرح بيان معنى حقيقى لغوى آن كه در آغاز بدان تصريح نموده نيست ، بلكه مقصودش بيان حاصل معنى است و مقدم داشتن اين معنى كه : « هي اولى بكم » ، و استشهاد او به بيت لبيد كه جز اين معنى ( اولى ) در آن احتمال داده نشده است ، مشعر بر اينست كه معنى اصلى و حقيقى كلمهء ( مولى ) همان ( اولى ) است و سخن اخير او كه گفته : جايگاهي كه دربارهء آن سزاوار است گفته شود الخ و نكته سنجى او در تقريب بقيّهء معانى به نحوى از عبارات كه هر يك از آنها مناسب با يكى از آن معانى است باستثناى معنى « اولى » از لحاظ تقريب معنى از وجهه لغوى نيست بلكه معنى لغوى را با مقدّم داشتن آن و استشهاد به بيت لبيد تثبيت نموده و در اينجا مراد تقريب معنى از وجههء قصد و اراده است ( بعبارت ديگر مرادش اينست كه از آن معنى لغوى در آيه ، مراد و مقصود آن معانى است كه بيان داشته است ) و آنچه در تفسير نسفى مذكور است قريب به اين است .\r\nو خازن گويد : « هي مولاكم : اى وليّكم » يعنى ( در آيه مورد استشهاد ) مولى به معناى وليّ است ، و گفته شده كه به معناى اولى است ، يعنى آتش اولى ( سزاوارتر ) بشما است براى گناهانى كه مرتكب شده‌ايد ، و معنى چنين مىشود : آتش است كه متولى امر شما مىشود زيرا آتش امر شما را در اختيار گرفته و شما خود را ( بسبب كفر و نفاق ) تسليم آن نموده‌ايد ، پس آتش از هر چيزى اولى ( سزاوار )\r\n","description":"","footnote":"","page_name":" 303 ","page_number":309},
  {"content":"\r\nتر است بشما ، و گفته شده كه معناى جمله « هي مولاكم » اينست كه : مولى و ناصرى براى شما نخواهد بود ، زيرا كسى كه آتش مولاى او باشد مولاى ديگر ندارد ، اه .\r\nاما تفسير آن به ولى ، اينهم منافاتى با نظر ما ندارد زيرا ثابت و محقق شده كه ولى با مولى در معانى متعددى يكسان است و از جملهء آن معانى : اولى بامر است و قريبا اين موضوع براى شما بوضوح خواهد پيوست انشاء اللَّه تعالى ، بنابر اين هر دو قول تنها در تعبير مغايرت دارند و در حقيقت مباينتى ندارند ، و آنچه بعد از اين امر بيان شده همانطور كه قبلا اشعار نموديم تقريبى است براى ارادهء معنى ، و قول سوم عبارتست از ذكر لازمهء معنى خواه ولى باشد و خواه اولى ، و بنابر اين بين آن نيز با آنچه از تفسير لفظ بيان شد منافاتى وجود نخواهد داشت ، و در اينجا آيات ديگرى نيز هست كه مولى در آنها به معناى اولى بامر استعمال شده ، از جملهء آن آيات است : قول خداى تعالى در سوره بقره : « أنت مولانا » ثعلبي در « الكشف و البيان » ميگويد : يعنى : ناصرنا و حافظنا و وليّنا و اولى بنا .\r\nو قول خداى تعالى در سورهء آل عمران : * ( بَلِ الله مَوْلاكُمْ ) * احمد بن حسن زاهد درواجكى در تفسير خود مشهور به زاهدى گويد : يعنى « اللَّه اولى بأن يطاع » خداوند اولى ( سزاوار ) تر به اينست كه اطاعت شود .\r\nو قول خداى تعالى در سورهء توبه : * ( ما كَتَبَ الله لَنا هُوَ مَوْلانا وَعَلَى الله فَلْيَتَوَكَّلِ الْمُؤْمِنُونَ ) * ابو حيان در جلد 5 تفسيرش در ص 52 گويد : كلبى گفته است : « هو مولانا يعنى هو اولى بنا من أنفسنا في الموت و الحياة » يعنى : او اولى ( سزاوار ) تر است بما از خود ما در مرگ و زندگى ، و گفته شده : « مالكنا و سيّدنا فلهذا يتصرف كيف يشاء » يعنى مالك ما و آقاى ما است پس براى اين سمت ( كه بر ما دارد ) هرطور بخواهد تصرف مينمايد ، و سجستانى عزيزى در « غريب القرآن » ص 154 گويد : يعنى وليّ ما است ، و مولى بر هشت وجه است : معتق ( آزاد كننده ) معتق ( آزاد كرده شده ) و وليّ ، و اولى بالشيء ، و ابن عمّ ، و داماد ، و همسايه و هم پيمان .\r\n","description":"","footnote":"","page_name":" 304 ","page_number":310},
  {"content":"\r\n\r\n( سخن رازى در مفاد حديث )\r\nرازى آمده و شبهه هائى را از روى شك و ترديد كه از اظهار آن عاجز و ناتوانست در دهن جويده گاهى فرو برده و زمانى نشخوار كرده و بميان مىگذارد و با تمايل بفراز و نشيب ميخواهد آنها را با صورت پسنديده و كسوت زيبا نشان دهد .\r\nنامبرده بعد از نقل معنى « مولى » به اولى از جماعتى ، چنين ميگويد : « قال تعالى : * ( مَأْواكُمُ النَّارُ هِيَ مَوْلاكُمْ وَبِئْسَ الْمَصِيرُ ) * در لفظ مولى اينجا اقوالى است ، يكى از آن اقوال از ابن عباس است كه گفته : موليكم ، يعنى مصيركم ( باز گشت شما ) و تحقيق اين معنى اينست كه : مولى موضع ولى است و آن عبارتست از قرب ( نزديكى ) و بنابر اين معنى چنين مىشود : همانا آتش جايگاه شما است جايگاهى كه بدان نزديك ميشويد و به آن ميرسيد . معنى دوم از كلبى است ، يعنى : اولى بكم ، و همين معنى - قول زجّاج و فرّاء و ابى عبيده است ، و بدان ، آنچه را كه اينان گفته‌اند معناى ( كلمه است ) نه تفسير لفظ ، زيرا اگر مولى و اولى در لغت يكى بودند ، استعمال هر يك از آنها بجاى آنديگرى صحيح مىبود ، آنوقت لازم بود كه گفته شود : هذا مولى من فلان ( همانطور كه گفته مىشود هذا اولى من فلان ) و چون اين درست نيست خواهيم دانست كه آنچه در اين باره گفته‌اند معنى است نه تفسير و اينكه ما به اين نكته دقيق آگاهى داديم براى اينست كه : شريف مرتضى هنگاميكه تمسك جسته در امامت على عليه السّلام بقول ( رسول خدا صلى اللَّه عليه و آله ) :\r\n« من كنت مولاه فعلى مولاه »\r\n، گفته كه : يكى از معانى مولى - اولى - است و براى اثبات اين امر استدلال باقوال ائمّهء لغت در تفسير اين آيه نموده باينكه معناى مولى - اولى - مىباشد ، و چون ثابت شد كه لفظ مزبور ( لغة ) متحمل اين معنى ( اولى ) مىشود ناچار ( در اين مورد ) بايد حمل به همين معنى شود زيرا معانى ديگر\r\n","description":"","footnote":"","page_name":" 305 ","page_number":311},
  {"content":"\r\nمولى يا ثبوت آن در مورد على عليه السّلام آشكار است ، مانند ابن عمّ ( 1 ) و ناصر بودن و يا محققا در اين مورد منتفى است ، مثل معنى - معتق و معتق ( آزاد كننده و آزاد شده ) - بنابر اين بر تقدير اول ( تحقق ثبوت ) اطلاق اين لفظ عبث خواهد بود و بر تقدير دوم ( تحقق نفى ) اطلاق كذب و خلاف واقع است ! و امّا - ما - با دليل بيان كرديم كه سخنان اينان در اين مورد بيان معنى است نه تفسير و هنگامى كه چنين شد استدلال به آن ساقط مىشود - جلد 8 تفسير رازى ص 93 .\r\nو در « نهاية العقول » گويد : اگر روا باشد كه مولى به معناى اولى بيايد بايد صحيح باشد كه آنچه قرين يكى از اين دو لفظ قرار ميگيرد قرين آن لفظ ديگر نيز قرار گيرد ! و حال آنكه چنين نيست ، پس ممتنع است كه مولى به معناى اولى باشد .\r\nبيان اين ملازمه اينست كه : واضع لغت جز در وضع الفاظ مفرده در برابر معانى مفردهء آن به تنهائى تصرف ديگرى ندارد ، ولى پيوستن بعض از اين الفاظ ببعض ديگر بعد از آنكه هر يك از آن دو به معناى مفرد خود وضع شده ، امريست عقلى ( نه وضعى ) ، مثلا ، زمانى كه ما گفتيم : انسان حيوان است ، افاده لفظ انسان حقيقت مخصوصه را بر حسب وضع آن است و افاده لفظ حيوان نيز حقيقت مخصوصه خود را بر حسب وضع آن مىباشد ، اما نسبت دادن حيوان به انسان بعد از پى بردن باينكه هر يك از اين دو لفظ در برابر معناى مخصوص وضع شده است امريست عقلى نه وضعى و پس از ثبوت اين امر وقتى كه لفظ « اولى » براى معنائى وضع شده و لفظ ( من ) براى معناى ديگر ، درست بودن دخول يكى از آنها به ديگرى بتجويز عقلى است نه وضع ، و پس از ثبوت اين موضوع ، هر گاه مفهوم از لفظ « اولى » بدون كم و\r\n\r\n","description":"","footnote":"\r\n( 1 ) اين سخن غفلتى است شگفت زيرا به زودى پى خواهى برد كه رسول اكرم صلى اللَّه عليه و آله پسر عموى جعفر و عقيل و طالب و آل طالب بود در صورتى كه امير المؤمنين پسر عموى آنان نبود بلكه برادر ايشان بود بنابر اين لازمهء اين معنى اگر از لفظ مولى آن اراده شود كذبست نه از معانى است كه ثبوت آن ( بنا بادعاى رازى ) ثابت و آشكار است .\r\n","page_name":" 306 ","page_number":312},
  {"content":"\r\nزياد همان مفهوم از لفظ « مولى » باشد و عقل مقرون شدن مفهوم « من » را بمفهوم « اولى » درست تشخيص داد لازمه اش اينست كه مقرون شدن آن ( مفهوم من ) بلفظ « مولى » نيز درست باشد ، زيرا صحت اين اقتران بين دو مفهوم است نه بين دو لفظ .\r\nبيان اينكه چنين نيست كه : هر چه صحيح باشد دخول آن بر يكى از آن دو ، صحيح باشد دخول آن بر آنديگرى ، اينست كه : گفته نميشود هو مولى من فلان : او مولى از فلانى است ، ولى درست است كه گفته شود هو مولى و هما موليان :\r\nاو يك مولى است ، و آن دو دو مولى هستند ، و درست نيست كه گفته شود هو اولى بدون « من » و هما اوليان .\r\nو نيز ميگوئى هو مولى الرجل و مولى زيد : او مولاى آن مرد است و مولاى زيد است ، و نميگوئى : او اولاى آنمرد - او اولاى زيد است ، و نيز درست است كه بگوئى هما أولى رجلين و هم اولى رجال : آن دو ، اولاى دو مرد هستند يا - آنها اولاى مردانى هستند ، ولى نميتوانى بگوئى : هما مولى رجلين و هم مولى رجال : آن دو مولاى دو مرد هستند و آنها مولاى مردانى هستند ، و نيز درست است كه گفته شود هو مولاه و مولاك : او مولاى او است و او مولاى تو است ، ولى گفته نميشود هو اولاه و اولاك : او اولاى او است و او اولاى تو است ، اين ايراد هم وارد نيست كه : مگر درست نيست گفته شود : ما اولاه ؟ يعنى : چه مولائى است او ؟ زيرا ميگوئيم كه اين ، افعل تعجب است ، نه افعل تفضيل ، بعلاوه در اينجا كلمه اولى فعل است و در مورد قبلى اسم است ، و ضمير در اينجا منصوب است و در مورد قبلى مجرور است ، بنابر اين جهات حمل مولى بر اولى جايز نيست ، تمام شد .\r\nو اگر بخواهى تعجب كنى جاى تعجب است كه : اختلاف احوال در مشتقات از حيث لازم بودن و متعدّى بودن بر حسب صيغه‌هاى مختلف آنها بر رازى پوشيده باشد ! ! اتحاد معنى يا مرادف بودن الفاظ مربوط بذات و جوهر معانى است نه\r\n","description":"","footnote":"","page_name":" 307 ","page_number":313},
  {"content":"\r\nبعوارضى كه از انواع تركيب يا تصريف الفاظ و صيغه‌هاى آنها بوجود ميآيد ؟ ! بنابر اين اختلاف حاصل بين مولى و اولى از لحاظ در بر گرفتن لفظ ( اولى ) حرف - ب - را و برهنه بودن لفظ ( مولى ) از آن همانا ناشى از ناحيه صيغهء ( افعل ) است از اين مادّه - همانطور كه مصاحبت حرف ( من ) بطور مطلق مقتضاى اين صيغه ( افعل ) است ، و بنابر اين ، مفاد و معناى - فلان ، اولى بفلان است ، و معناى : فلان مولاى فلان است ، يكى است وقتى كه از مولى معنى اولى به ( سزاوارتر به او از ديگرى ) اراده شود ، كما اينكه لفظ أفعل با حال اضافه به تثنيه و جمع يا ضمير آنها استعمال مىشود ، ( مثلا ) گفته مىشود : زيد افضل الرجلين - يا - زيد افضلهما - يعنى : زيد فاضلترين آن دو مرد است - يا - زيد فاضلترين آن دو است - و - زيد افضل القوم - يا - زيد افضلهم - يعنى : زيد ، فاضلترين آنگروهست - يا - زيد فاضلترين آنها است ، ولى اگر ما بعد كلمه مزبور مفرد باشد چنين ( با حال اضافه ) استعمال نميشود - يعنى گفته نميشود : زيد افضل عمرو ، و در چنين مورد ناچار با كمك حرف ديگر ( من ) بايد استعمال شده و گفته شود زيد افضل من عمرو - يعنى زيد فاضلتر است از عمرو ، و با اين كيفيت هيچ عاقلى ترديد ندارد كه در تمام اين موارد معنى يكى است ، و همين طور است در ساير كلمات هم وزن با ( افعل ) مثل : اعلم اشجع . احسن . اسمح . اجمل و نظاير آنها .\r\nخالد بن عبد اللَّه ازهرى در باب ( افعل التفضيل ) در كتاب خود ( تصريح ) گويد : واقع شدن لفظى بجاى لفظ ديگر كه با او مرادف ( از حيث معنى متّحد ) است ، وقتى درست است كه مانعى در كار نباشد ، و در اين مورد ، مانع همان ( دستور ) استعمال است زيرا ، اسم تفضيل جز با لفظ ( من ) كه خاص آن مىباشد با هيچيك از حروف جارّه سازش ندارد ، و گاه اين لفظ ( من ) با مجرورش ( يعنى اسمى كه بر سر آن در آمده ) حذف مىشود ، و اين در جائى است كه حذف آن معلوم باشد ، مثل : * ( « وَالآخِرَةُ خَيْرٌ وَأَبْقى » ) * .\r\n","description":"","footnote":"","page_name":" 308 ","page_number":314},
  {"content":"\r\nمضافا بر آنچه ذكر شد ، اشكالى را كه رازى به آن تشبّث نموده شامل معانى ديگر مولى كه او و غير او ذكر نموده‌اند نيز مىشود ، از جمله معناى ( ناصر ) كه در مورد حديث\r\n( من كنت مولاه . . )\r\nبراى كلمه : « مولى » اختيار كرده ، چه آنكه بجاى : ناصر دين اللَّه ، مولى دين اللَّه ، استعمال نشده ، و آنجا كه ( حكايت از ) عيسى على نبيّنا و آله و عليه السلام در قرآن ذكر شده كه : * ( مَنْ أَنْصارِي إِلَى الله ) * بجاى آن : « من موالىّ الى اللَّه » ، نگفته ، و حواريّون نيز در جواب : « نحن موالى اللَّه » بجاى نحن انصار اللَّه نگفته‌اند .\r\nو از جمله معانى مولى ، ولىّ است ، دربارهء - مؤمن - ولىّ اللَّه - گفته شده ولى در لغت : مولى اللَّه : وارد نشده ، در حالى كه ، گفته مىشود : اللَّه ولىّ المؤمنين و مولاهم . چنان كه راغب در كتاب خود ( مفردات ) در ص 555 به اين نكته تصريح نموده ( 1 ) .\r\nو با من بيائيد تا يكى از معانى مولى را كه همه بر آن متفق هستند ، بررسى كنيم ، يكى از معانى مورد اتفاق منعم عليه است ، و محسوس است كه اين معنى در مصاحبت « على » با اصل آن ( لفظ مولى ) مخالف است ، و رازى ناگزير است اين معنى را در اين مورد منع نمايد ، مگر اينكه بگويد لفظ منعم با مجرورش ( عليه ) مجموعا و روى هم معناى مولى است ، ولى نامبرده اين معنى را در مورد ( اولى به ) كه مجموع لفظ اولى و مجرور ( به ) روى هم معناى مولى باشد ، نمىپذيرد ! و علَّت خوددارى او در اين مورد وجود امرى است كه هنگام شب آن را انديشيده ( 2 ) است .\r\nو اين حالت در تفسير الفاظ و مشتقات و بسيارى از كلمات مترادف اگر\r\n\r\n","description":"","footnote":"\r\n( 1 ) ما اين تفصيل و بحث دامنه دار مؤلف جليل القدر را از نظر امانت در ترجمه آورديم و اگر ، خوانندگان فارسى زبان از اين گونه مطالب بهرهء نمىبرند ، ولى براى اهل محاوره و آنها كه در فنون عربيت واردند سودمند است - مترجم\r\n( 2 ) سابق بر اين گذشت كه اين جمله در حكم مثل است . مترجم .\r\n","page_name":" 309 ","page_number":315},
  {"content":"\r\nقائل بثبوت ترادف باشيم شايع و مطرد مىباشد مثلا ، گفته مىشود : اجحف به و جحفه - يعنى او را بفوق طاقتش تكليف نمود - اكبّ لوجهه و كبّه اللَّه يعنى او را بر روى افكند خدا - احرس به و حرسه - يعنى او را نگاهدارى نمود - و زريت عليه زريا و ازريت به : يعنى او را تحقير و عتاب نمودم - و نسأ اللَّه فى اجله و انسأ اجله - يعنى اجل او را بتاخير انداخت خدا ، و رفقت به و ارفقته - يعنى با او مدارا و نرمى كردم ، و خرجت به و اخرجته ، يعنى او را خارج نمودم ، و غفلت عنه و اغفلته - يعنى : از او غافل شدم - و ابذيت القوم و بذوت عليهم ، يعنى سخن زشت به آن گروه گفتم ، و اشلت الحجر و شلت به - يعنى سنك را بلند نمودم ، چنان كه گفته مىشود رأمت النّاقه ولدها - يعنى عطفت عليه : شتر ماده متمايل به فرزند خود شد - اختتأله - يعنى خدعه - با او مكر نمود ، صلَّى عليه - يعنى دعاله ، براى او دعا كرد ، خنقته العبرة - يعنى غصّ بالبكاء - گريه او را گلوگير كرده ، احتنك الجراد الارض يعنى استولى عليها : ملخ بر زمين مستولى شد ، و ( در قرآن ) لأحتنكنّ ذرّيته ، يعنى أستولينّ عليهم : بر ذريهء او مستولى ميشوم ، و گفته مىشود :\r\nاستولى عليه - يعنى : غلبه - بر او غالب شد و قدرت يافت ، و همهء اين الفاظ كه مرادف يكديگر استعمال ميشوند يك معنى را در بر دارند ، و گفته مىشود :\r\nاجحف فلان بعبده - يعنى - كلَّفه ما لا يطاق - بندهء خود را بامرى كه توانائى نداشت تكليف نمود .\r\nو شاه صاحب ، در مورد حديث غدير ( و خطبهء پيغمبر صلى اللَّه عليه و آله ) گويد : همانا لفظ ( أولى ) در گفتار رسول خدا صلى اللَّه عليه و آله كه فرمود\r\n« الست اولى بالمؤمنين من انفسهم »\r\nمشتق از ولايت است ، به معناى دوستى . . اه پس گفته مىشود\r\n« اولى بالمؤمنين »\r\nيعنى :\r\nمحبوبتر نزد آنان ، و گفته مىشود : بصر به - و نظر اليه - و رآه - همه يكى است يعنى او را ديد ، و اين اختلاف را در اكثر الفاظ مترادفه كه ( رمانى - متوفاى 384 ) آنها را در يك تأليف جداگانه شامل 45 ص ( چاپ مصر 1321 )\r\n","description":"","footnote":"","page_name":" 310 ","page_number":316},
  {"content":"\r\nجمع نموده خواهيد يافت ، و احدى از علماء لغت نسبت به اين امر بمجرّد اختلاف كيفيّت با پيوستن حروف انكار ننموده است ، همانطور كه بساير اختلافات واردهء از حيث تركيب انكارى ننموده‌اند ، - ( مثلا ) گفته مىشود : « عندى درهم غير جيّد » و اجازه داده نشده كه گفته شود عندى درهم إلَّا جيّد ( غير و إلَّا هر دو از ادات استثنا هستند و موارد استعمال آنها مختلف است ) و گفته مىشود : انّك عالم ، ولى گفته نميشود : ان انت عالم ( انّ و ان هر دو از حروف مشبهه بالفعل است و موارد استعمال آن مختلف است ) و ( الى ) بر ضمير داخل مىشود ولى ( حتّى ) داخل بر ضمير نميشود با اينكه معناى آنها يكى است ، يا ملاحظه كنيد در دو حرف - ام - و - او - كه هر دو در مورد ترديد استعمال ميشوند ولى در تركيب كلام به چهار وجه از يكديگر جدا هستند و همچنين ، هل و همزه كه هر دو در مورد استفهام استعمال ميشوند ولى از ده جهت با يكديگر فرق دارند ، و - ايّان - و - حيث - از حيث معنى متّحدند و در عين حال از سه جهت با يكديگر در استعمال فرق دارند ، و - كم - و - كأيّن - يك معنى ميدهند ولى از پنج جهت با يكديگر در استعمال فرق دارند ، و - اىّ - و من - با وجود اتحاد معنى از شش جهت فرق دارند ، - و - عند - و - لدن - ولدى - با اتحاد معنى از شش جهت متباين هستند ، و شايد - نظام الدين نيشابورى در تفسير خود بعد از نقل محصّل كلام رازى تا آنجا كه گفته : و در اين هنگام استدلال به آن ساقط مىشود به همين گزافه گوئى او اشاره نموده كه بعد از نقل آخرين كلام او گويد : در اين اسقاط ( ساقط كردن استدلال ) بحثى است كه ( بر ارباب خرد ) پوشيده نيست !\r\n\r\nشبههء مزبور نزد علماء\r\nاين شبههء بى اساس رازى بر ( اهل لسان ) عرب و علماء پوشيده نبوده و قبل از رازى و بعد از او مورد بررسى قرار گرفته و چون اساس و پايه درستى نداشته بطلان و غير وارد بودن آن را تشخيص داده‌اند ، و لذا طرح اين شبهه آنها را از\r\n","description":"","footnote":"","page_name":" 311 ","page_number":317},
  {"content":"\r\nرأى و نظر خود يعنى آمدن لفظ مولى به معناى اولى منحرف نساخته و تفتازانى در « شرح المقاصد » ص 289 و قوشچى در « شرح تجريد » با بيان متّحد گفته‌اند :\r\nمولى ، گاه از آن اراده مىشود معتق ( آزاد كننده ) و حليف ( هم پيمان ) و جار ( همسايه ) و ابن عم ، و ناصر ، و اولى بتصرّف ، خداى متعال فرمايد : مأويكم النار هى موليكم ، يعنى : اولى بكم ، ابو عبيده آن را ذكر كرده ، و پيغمبر صلى اللَّه عليه و آله فرمود : هر زنى بدون اذن مولايش ازدواج نمايد . . يعنى بدون اذن كسى كه به او اولويت دارد و مالك و عهده دار امر او است و اولى ( سزاوارتر ) به تصرف در ( شئون ) او است ، و اين تعبير در شعر عرب فراوان است خلاصه استعمال مولى بمعنى متولَّى و مالك امر و اولى بتصرّف در كلام عرب شايع و از غالب پيشوايان لغت نقل شده است ، و مقصود اينست كه اين كلمه ( مولى ) براى اين معنى اسم است ، نه اينكه صفتى است بمنزلهء اولى ، تا مورد اعتراض واقع گردد كه صيغهء افعل التفضيل نيست و بنا بر اين مانند آن استعمال نميشود . . اه\r\nنامبردگان ( تفتازانى و قوشچى ) اين معنى را در مورد تقريب استدلال بحديث ( غدير ) بر امامت ذكر نموده‌اند سپس از جهات مختلفه آن را ردّ نموده‌اند جز از اين جهت و در نتيجه اين معنى را در اين مورد پذيرفته‌اند ، چنان كه ، شريف جرجانى در « شرح المقاصد » با آن دو در پذيرش اين معنى هم گام و متفق شده و اضافه نموده باينكه : تفتازانى با اين معنى ( و اثبات آن ) مناقشهء قاضى عضد را ردّ نموده داير بر اينكه : مفعل را به معناى افعل ، احدى ذكر نكرده ، سپس جرجانى گويد :\r\nپاسخ داده شده است از اين مناقشه باينكه : مولى به معناى متولَّى ( عهده دار ) و مالك امر و اولى ( سزاوارتر ) به تصرف در كلام عرب شايع و از پيشوايان لغت نقل شده است ، ابو عبيده گويد : هى موليكم ، يعنى : اولى بكم ، و ( رسول خدا صلى اللَّه عليه و آله ) فرموده : ايّما امرئة نكحت به غير اذن موليها ، يعنى به غير اذن آنكس كه اولى به اوست و مالك ( و عهده دار ) تدبير در امر او است . . . اه .\r\nو ابن حجر با همه سختى و شدّتى كه در ردّ استدلال بحديث مزبور دارد\r\n","description":"","footnote":"","page_name":" 312 ","page_number":318},
  {"content":"\r\nمعذلك در « صواعق » ص 24 به آمدن مولى بمعنى اولى بالشيء - تسليم شده منتها در متعلق اولويّت مناقشه نموده كه آيا اين اولويت در تمام امور است و يا از بعض جهات ؟ و دوّمى را اختيار كرده و فهم اين معنى را از حديث ( غدير ) بشيخين ( ابو بكر و عمر ) نسبت داده - در گفتار آنها ( بعلى عليه السّلام ) :\r\n« امسيت مولى كلّ مؤمن و مؤمنه »\r\nو اين عنوان را شيخ عبد الحق در « لمعات » خود از او ذكر كرده و همچنين شيخ شهاب الدين احمد بن عبد القادر شافعى در « ذخيرة المآل » با او هم گام ( و هم عقيده ) شده ، گويد : تولَّى : به معناى ولايت است و به معناى دوست و ياور - و يا به معناى ، اولى ( سزاوارتر ) به پيروى و نزديك شدن به او است ، مانند قول خداى تعالى : * ( إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه . . ) * يعنى همانا نزديك ترين مردم به ابراهيم آنانند كه از او پيروى كردند . . و همين معنا است كه عمر رضى اللَّه عنه از حديث ( غدير ) فهميد ، چه او پس از شنيدن ( سخن پيغمبر صلى اللَّه عليه و آله ) گفت : « هنيئا يابن ابى طالب امسيت ولىّ كلّ مؤمن و مومنه » يعنى گوارا باد تو را اى پسر ابى طالب ، گرديدى ولى هر مرد و زن مؤمن . اه .\r\nقبلا نيز از انبارى در « مشكل القرآن » نقل شد كه : براى مولى هشت معنى است و يكى از آنمعانى : اولى بالشىء است ، و رازى اين را از او و از ابى عبيده حكايت نموده سپس در « نهاية العقول » گويد : ما نمىپذيريم اين مطلب را كه هر كس لفظ مولى را به معناى اولى حمل كرده قائل باينست كه حديث ( غدير ) دلالت بر امامت على رضى اللَّه عنه دارد ، مگر نه اينست كه ابا عبيده و ابن انبارى حكم نموده‌اند باينكه لفظ مولى به معناى اولى است و معذلك قائل بامامت ابى بكر رضى اللَّه عنه ميباشند ( 1 ) . . اه\r\nو شريف مرتضى از ابى العباس مبرّد نقل نموده كه : ولى در اصل يعنى آنكه اولى و احقّ ( سزاوارتر ) است ، و مانند آنست ، مولى ، و ابو نصر فارابى\r\n\r\n","description":"","footnote":"\r\n( 1 ) رأى و عقيده آنها در امر امامت براى ما مهم نيست ، فقط مقصود ما تصريح نامبردگان است به معناى لغوى لفظ مزبور .\r\n","page_name":" 313 ","page_number":319},
  {"content":"\r\nجوهرى متوفاى 393 در جلد 2 « صحاح اللَّغه » ص 564 در مادهء ( ولى ) گويد :\r\nدر قول لبيد ( در بيتى كه قبلا ذكر شد ) مراد از مولى اولى ( سزاوارترين ) موضعى است كه محل ترس است ، و ابو زكريّا خطيب تبريزى در جلد 1 ديوان حماسه ص 22 در قول جعفر بن علبهء حارثى :\r\n\r\nألهفى بقرّى سحبل حين احلبت\r\nعلينا الولايا و العدوّ المباسل\r\n\r\n( 1 )\r\nيكى از معانى هشت گانهء مولى را ( 2 ) ولىّ و اولى بالشيء بشمار آورده ، و از عمر بن عبد الرحمن فارسي قزويني در « كشف الكشاف » در مورد بيت ( لبيد ) مذكور است : مولى المخافة . يعنى اولى ( و سزاوارتر ) و لايقتر به اين كه در آن خوف باشد و سبط ابن جوزى در « تذكره » ص 19 اين معنى را از معانى ده گانهء مولى كه بعلماء عربيّت مستند است شمرده است ، و مانند اوست ابن طلحهء شافعى در « مطالب السؤل » ص 16 وى ( اولى ) را در آغاز معاني كه نامبرده در كتابش آورده قرار داده است و شلنجي در « نور الابصار » ص 78 از او پيروى كرده و اين معنى را اسناد به علماء داده و عبد الرحيم ابن عبد الكريم و رشيد النبيّ ، شرح دهندگان معلقات سبع در بيت لبيد گويند : كه شاعر مزبور از : مولى المخافه : اولى بمخافه را اراده نموده .\r\nباتمام اين كيفيّات كه ذكر شد معلوم مىشود كه : اسناد صاحب « تحفهء اثنى عشريه » انكار استعمال مولى به معناى ، اولى بالشيء را بقاطبهء اهل عربيّت تا چه اندازه عارى از حقيقت است ! ! آيا اين مرد گمان كرده ، اينها را كه ما نام برديم پيشوايان ادبيات فارسى هستند ؟ ! يا اينكه آنان به قدر شاه صاحب هندى از موارد لغت عربى آگاهى نداشته‌اند ؟ ! نهاد پاك و ضمير آزاد تو ( خوانندهء ارجمند ) خود در اين امر داورى نمايد .\r\n\r\n","description":"","footnote":"\r\n( 1 ) اى تأسف من بقرى سحبل ( هر دو نام جائى است ) هنگاميكه در آن گرد آمدند زنان و بينوايان و دشمن جنگجو .\r\n( 2 ) و آن معانى عبارتند از : بنده ، سرور ، پسر عم ، داماد ، همسايه ، هم پيمان ، ولى ، اولى بالشىء .\r\n","page_name":" 314 ","page_number":320},
  {"content":"\r\nمضافا بر آنچه بيان شد ، اظهار عقيدهء رازى داير باينكه اولى در حال اضافه استعمال نشده است بطور مطلق ممنوع است ، زيرا چنان كه دانستيد ، اين لفظ به تثنيه و جمع اضافه شده و حتى در حديث نبوى اضافه شدن آن به نكره ملاحظه مىشود ، در صحيح بخارى جزء دهم صفحات 7 و 9 و 10 و 13 باسنادهاى بسيار كه از حيث لفظ متفق هستند ، از ابن عباس روايت شده ، از رسول خدا صلى اللَّه عليه و آله كه فرمود :\r\n« الحقوا الفرائض بأهلها فما تركت الفرائض فلأولى رجل ذكر »\r\n( 1 ) و مسلم در صحيح خود جزء دوم ص 2 آن را روايت نموده ، و در روايتى كه احمد در جزء 1 « مسند » ص 313 آورده : « فلأولى ذكر » نقل شده و در صفحه 335 : « فلأولى رجل ذكر » و در جزء 2 « نهايهء » ابن اثير ص 49 : « لأولى رجل ذكر » ثبت گرديده .\r\nو حديثى كه از لحاظ سياق با حديث غدير هم مثل است جدّا نظريهء ما را دربارهء حديث غدير تأييد مىنمايد و آن فرمايش رسول اكرم صلى اللَّه عليه و آله است كه فرمود :\r\nما من مؤمن الا انا اولى الناس به فى الدنيا و الاخرة ، اقرؤوا ان شئتم : النبى اولى بالمؤمنين من أنفسهم ، فايما مؤمن ترك ما لا فليرثه عصبته من كانوا ، فان ترك دينا او ضياعا فليأتنى و انا مولاه ( 2 ) .\r\nاين روايت را بخارى در جزء هفتم صحيح خود صفحهء 190 آورده ، و مسلم در جزء دوم صحيح خود ص 4 به اين لفظ آن را آورده :\r\n« ان على الارض من مؤمن الا انا اولى الناس به ، فايّكم ما ترك دينا اوضياعا فانا مولاه » ( 3 )\r\n\r\n","description":"","footnote":"\r\n( 1 ) برسانيد فريضه‌ها ( اموال موروثى ) را باهلش و آنچه از فريضه‌ها باقى ماند بنزديكترين مرد از ذكور بدهيد مترجم .\r\n( 2 ) نيست مؤمنى مگر من سزاوارترين شخص هستم به او در دنيا و آخرت بخوانيد اگر بخواهيد : النبى الخ يعنى پيغمبر بمؤمنين اولى از نفسهاى ايشانست پس هر مؤمنى كه مالى از خود ارث بگذارد كسان او وارث اويند هر كه باشند و اگر دينى يا زمينى تركه گذارد پس بيايد پيش من و من سزاوارتر به آن هستم مترجم .\r\n( 3 ) نيست بر روى زمين هيچ مؤمنى مگر من اولى و سزاوارترين مردم هستم به او پس هر كدام يك از شما دين يا ضيعه اى باقى بگذارد من اولى و صاحب آنم مترجم .\r\n","page_name":" 315 ","page_number":321},
  {"content":"\r\n\r\nسخن ديگر رازى\r\nرازى را سخن ديگرى است كه گاه در آن بالا رفته و گاه پائين آمده و در كتابش « نهاية العقول » چنين پنداشته كه : هيچ كس از پيشوايان نحو و لغت اشعار به اين امر نكرده كه - وزن مفعل كه وضع شده است براى معنى مصدرى يا زمان يا مكان به معناى - افعل - آمده باشد كه از آن معناى تفضيل بدست مىآيد ، و تو ( خوانندهء عزيز ) پس از درك آنچه كه براى تو خوانديم از نص و تصريح ( ائمهء لغت ) مشعر بر آمدن مولى به معناى - اولى بالشيء ، بوهن و بى اساسى گفتار او و كسانى كه از او پيروى كرده‌اند واقف خواهى شد ! از قبيل قاضى عضد ايجى در « المواقف » و شاه صاحب هندى در « التحفة الاثنى عشريه » و كابلى در « صواقع » و عبد الحق دهلوى در « لمعات » و قاضى سناء اللَّه پانى پتى در « السيف المسلول » و در ميان آنان كسانى هستند كه در انكار راه مبالغه پيموده تا به حدى كه باهل عربيّت نسبت انكار اينموضوعرا داده‌اند و چنان كه دانستيد اساس اين شبهه از رازى است و او آن را به ديگرى اسناد نداده و اين اشخاص هر جا كه طعنى در دلالت بر نظريه اماميه پيدا كرده‌اند كور كورانه از او تقليد و پيروى نموده‌اند !\r\nمن اين گروه را ملامت نميكنم كه بر كلمات اهل لغت و به كار بردن عرب الفاظ خود را وقوفى ندارند ، زيرا اينان از فن عربيّت و از آئين اهل لسان دورند زيرا از رازى تا ايجى ، و از هندى تا كابلى ، و از دهلوى تا پانى پتى چه نسبتى با زبان خالص عرب و چه سازش با عربيّت ( زبان آنان ) دارند بلى بقول عرب حنّ قدح ليس منها يعنى بناله در آمد تيرى ناتراشيده كه از آنها نبود و هنگاميكه بقول ديگر تازيان اختلط الحابل بالنابل يعنى تورانداز و تيرانداز داخل هم شدند شكار بدست نمىآيد و كسانى كه\r\n","description":"","footnote":"","page_name":" 316 ","page_number":322},
  {"content":"\r\nاز فنّ لغت بدور و بيگانه‌اند اگر در آن داورى نمايند نتيجه اين سخنان پوچ و پا در هوا بدست ميآيد .\r\n\r\nإذا ما فصّلت عليا قريش\r\nفلا في العير انت و لا النفير\r\n\r\n( 1 )\r\nآيا آنان كه تصريح نموده‌اند باينكه لفظ مولى گاه به معناى اولى بالشيء ميآيد ، داناتر بمواقع لغت نبوده‌اند از اين كسى كه مانند شبكور در خبط و اشتباهست و حال آنكه در ميان آنان كسانى هستند كه خود منشأ لغت و پيشواى ادب و محيط بفنون عربيت هستند و در علم تفسير مرجع هستند ، آيا تصريح اينان دليل قاطع نيست باينكه : مفعل به معناى افعل ( در بعض موارد ) آمده ، بنابر اين چه شايستگى در اين انكار مطلق خواهد بود ؟ !\r\nبقول عرب « لأمر مّا جدع قصير انفه » براى مجوزى و به خاطر امرى قصير دماغ خود را بريد ( 2 ) براى رازى كه اين سفسطه را بوجود آورده كافي است قول ابي الوليد ابن شحنه حنفى حلبى در « روض المناظر » در حوادث سال 606 كه گويد : رازى در انواع علوم دست داشت جز علم عربيت ، و ابو حيّان در ج 4 تفسيرش در ص 149 بعد از نقل كلام رازى گويد : تفسير او از نحوهء كلام عرب و مقاصد آنان خارج است و سخنان او در اكثر مطالبش شباهت دارد بكلام آنها كه خود را از حكماء مينامند ! ! ( زيادتى چاپ دوم ) و شوكانى در ج 4 تفسيرش در ص 163 در مورد قول خداى تعالى : * ( لا تَخَفْ نَجَوْتَ مِنَ الْقَوْمِ الظَّالِمِينَ ) * ( سورهء قصص ) گويد : رازى را در اين موضع اشكالاتى است كه بسيار سرد است به حدى كه سزاوار نيست چنين مطالبى در تفسير كلام خداى عز و جل ذكر شود ! و جواب اشكالات باردهء او در نظر افراد مبتدى آشكار است تا چه رسد به كاملين .\r\n\r\n","description":"","footnote":"\r\n( 1 ) زمانيكه طوائف بزرگ قريش بشمار آمدند تو نه در ميان خرانى و نه در ميان كاروان ( يعنى نسبت به هيچ كس ندارى ) .\r\n( 2 ) قصير يكى از وزراء جذيمه بود كه با بريدن دماغ خود خود را مظلوم قلمداد كرد و زباء دختر پادشاه غسانى را بكشتن داد و اين مثل در جائى گفته مىشود كه كسى براى رسيدن به مقصود خود از راه حيله برآيد .\r\n","page_name":" 317 ","page_number":323},
  {"content":"\r\nو انگهى دلالت وزن مفعل بر زمان و مكان چون دلالت وزن أفعل بر تفضيل و مانند خواص هر يك از مشتقات ، از جمله عوارض هيئتهاى لفظ مىباشد و ربطى با جوهر و موادّ الفاظ ندارد ، و اين امرى است غالبى كه از اين راه بقاعده و قياس مادام كه خلاف آن از عرب نرسيده پى برده مىشود ، ولى مورديكه خلاف آن از عرب ثابت شد بايد حكومت را در معانى الفاظ بدانها سپرد ، و اگر بر رازى معلوم شده باشد كه مولى اختصاص دارد بحدوث يا بحدوثيكه در زمان و مكان واقع است در اين صورت ملزم خواهد بود كه آمدن آن را به معناى فاعل و مفعول و فعيل انكار نمايد ! و حال آنكه خود تصريح نموده كه مولى بمعانى ناصر ، و معتق ، و معتق ، و حليف آمده و تمام اهل عربيّت هم با او در اين امر متّفق هستند و همگى مقرّند باينكه مولى به معناى ولىّ آمده و عدّه از اهل لغت از جمله معانى آن : شريك ، و قريب ، و محبّ و عتيق ، و عقيد ، و مالك ، و مليك را ذكر نموده‌اند علاوه بر اين ، جماهير اهل لغت يعنى آنان كه قولشان سنديت دارد و اولى را از جمله معانى مولى ذكر نموده‌اند قصدشان اين نبوده كه اولى معناى وصفى مولى است تا مورد مناقشه واقع شود باينكه معناى تفضيل از مفاد مولى خارج است و بر آن زيادتى دارد و در نتيجه نميتواند مولى با اولى يكى باشد ؟ ! بلكه مقصود آنان اينست كه مولى اسم است براى اين معنى ( اولى ) و بنابر اين ديگر دستاويزى وجود ندارد كه نيروى تشخيص و نظر اهل لغت را ضعيف سازد ؟ ! .\r\nبفرض اينكه رازى و آنها كه همانند اويند بر نظير اين استعمال در غير مولى واقف و آگاه نشدند ، اين عدم وقوف آن هم با اينهمه نصوص كه دانستيد مستلزم آن نيست كه از اصل آن را انكار نمايند ؟ ! چه بسيار است در لغت عرب از استعمال مخصوص بيك ماده ، از جمله كلمه ( عجاف ) جمع اعجف كه بر حسب قاعده وزن افعل جمع آن به وزن فعال نيامده مگر در اين يك مادهء مخصوص چنان كه جوهرى در صحاح به آن تصريح نموده .\r\nو خود رازى هم در تفسيرش ، و سيوطى در جلد 2 « المزهر » ص 63 به اين امر\r\n","description":"","footnote":"","page_name":" 318 ","page_number":324},
  {"content":"\r\nتصريح نموده‌اند و در قرآن كريم چنين آمده : * ( وَقالَ الْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ ( 1 ) * ( ) * ( سورهء يوسف ) و از همين ماده است شعر عرب در مدح سيّد مضر هاشم بن عبد مناف :\r\n\r\nعمرو العلى هشم الثريد لقومه\r\nو رجال مكَّة مسنتون عجاف\r\n\r\n( 2 )\r\nو از اين قبيل است : مطابق قاعدهء ( صرف ) فعل مضاعف و متعدّى كه بر وزن فعلت ( مفتوح العين ) باشد مضارع آن مضموم العين است مثل رددت و عددت مگر سه حرف ( سه مادّه ) كه مضارع آنها مضموم و مكسور آمد كه عبارتند از : شدّ .\r\nنمّ ، علّ ، و بعضى بر آنها افزوده‌اند : بثّ ( ادب الكاتب ص 361 ) .\r\nو نيز از جملهء ( قواعد استثنائى ) اينست كه ضمير تثنيه و جمع در هيچيك از اسماء افعال ظاهر نميشود مانند ، صه و مه ، مگر در « ها » كه به معناى خذ « بگير » است ، كه در آن گفته مىشود : هاؤما ، و هاؤم ، و هاؤنّ ، و در كلام خداى سبحان ( قرآن ) است : * ( « هاؤُمُ اقْرَؤُا كِتابِيَه » ) * به تذكرهء ابن هشام و « اشباه و نظاير » سيوطى مراجعه كنيد .\r\nو از جمله : قياس شايع در مصدر - تفاعل - تفاعل ( بضمّ عين است ) مگر در ماده « تفاوت » كه جوهرى در مصدر اين مادّه اوّل ضمّ و او را ذكر كرده سپس از ابن سكيت از كلابيّن ( قبيله اى از عرب ) فتح و او را نقل نموده و از عنبرى كسر و او را ، و از ابى زيد بطوريكه در ادب الكاتب ص 593 مذكور است ، فتح و كسر هر دو حكايت شده و سيوطي در ج 2 « المزهر » ص 39 حركات ثلاثه را در آن نقل نموده .\r\nو از جمله : قياس شايع در مضارع - فعل - مفتوح العين كه مضارع آن يفعل بكسر عين است اينست كه مضموم العين استعمال نميشود ، مگر در مادّهء - وجد -\r\n\r\n","description":"","footnote":"\r\n( 1 ) من هفت رأس گاو چاق مىبينم كه مىخورد آنها را هفت رأس گاو لاغر .\r\n( 2 ) عمرو بزرگ ( نام هاشم ) تليد تهيه كرد براى قوم خود در حالى كه اهل مكه گرفتار قحطى شده و لاغر بودند .\r\n","page_name":" 319 ","page_number":325},
  {"content":"\r\nكه عامريّين ( قبيله اى از عرب ) بطوريكه در صحاح مذكور است مضارع آن را مضموم العين استعمال نموده‌اند و شاعر قبيلهء مزبور لبيد گفته :\r\n\r\nلو شئت قد نقع الفؤاد بشربة\r\nفدع الصوادى لا يجدن غليله\r\n\r\n( 1 )\r\nو ابن قتيبه در « ادب الكاتب » ص 361 و فيروز آبادى در جلد 1 « قاموس » صفحه 343 بدان تصريح نموده‌اند و در ج 2 « المزهر » ص 49 از ابن خالويه در « شرح الدريديه » نقل شده كه گفته : در كلام عرب در ماده اى كه فاء الفعل آن و او باشد ، - فعل يفعل - نيست مگر در يك حرف ( يك ماده ) و آن : وجد يجد است .\r\nو از جمله : قياس شايع اينست كه : اسم فاعل وزن أفعل بر فاعل نيامده مگر در ماده‌هاى : أبقل داراى حبوبات شد و أورس داراى برگ شد و أيفع نورس گرديد كه گفته مىشود : « أبقل الموضع فهو باقل و أورس الشجر فهو وارس و أيفع الغلام فهو يافع » . در ج 2 « المزهر » ص 40 چنين مذكور است ، و در « صحاح » ذكر شده :\r\nبلد عاشب جاى علف دار : در حالى كه در ماضي آن گفته نميشود مگر : اعشبت الأرض .\r\nو از جمله ، اينست كه : اسم مفعول از باب أفعل به وزن فاعل نيامده مگر در يك حرف ( يك مادّه ) و آن قول عرب است : « أسأمت الماشية في المرعى فهي سائمه » چرانيدم چهار پارا در چراگاه و نگفته‌اند : مسامه ، و قول خداى تعالى است : فيه تسيمون ، كه از مادّه : أسام يسيم مىباشد ، سيوطي در ج 2 « المزهر » ص 47 اين مطلب را ذكر نموده .\r\nو شما بسيارى از اين نوادر و استثناات را در « المخصّص » تأليف ابن سيده و لسان العرب خواهيد يافت ، و سيوطى در جلد 2 « المزهر » چهل صفحه از آنها را ذكر نموده است .\r\n\r\n","description":"","footnote":"\r\n( 1 ) شعر لبيد بدين صورت است تدع القوادى لا يجدن غليلا يعنى اگر ميخواستى دل مىيافت شفاى خود را با يك شربت و نوش كه ميگرداند تشنه‌ها را سيراب به نحوى كه نيابند سوز تشنگى را - مترجم .\r\n","page_name":" 320 ","page_number":326},
  {"content":"\r\n\r\nجواب رازى\r\nدر قبال تمام آنچه در اين زمينه ما بثبوت رسانديم ، رازى را سخنى است كه كاشف از تيره گى درون و سوء نيّت اوست نامبرده در « نهاية العقول » گويد : و امّا آنچه را كه از علماء اهل لغت نقل كرده‌اند داير باينكه : مولى به معناى اولى است براى آنان در اين امر حجّت و دليلى نيست ، زيرا در اثبات لغت اين گونه نقل صلاحيّت آن را ندارد كه بدان استدلال شود ، بنابر اين ما ميگوئيم ( سخن رازى است ) :\r\nهر چند كه ابا عبيده گفته : در قول خداى تعالى : * ( مَأْواكُمُ النَّارُ هِيَ مَوْلاكُمْ ) * معناى آن « هي اولى بكم » مىباشد ، و اين معنى را اخفش و زجّاج و عليّ بن عيسى نيز ذكر نموده‌اند و به بيت « لبيد » هم استشهاد كرده‌اند ، ولى اين مطالب از ناحيه اين پيشوايان تساهل است نه تحقيق بعلَّت اينكه بزرگان از ناقلين چون خليل و هم - طرازهاى او اين معنى را فقط در تفسير اين آيه و تفسير آيهء ديگر بطور مرسل ( غير مسند ) ذكر نموده‌اند و در كتب اصلى لغت ذكرى از اين معنى بميان نياورده‌اند .\r\nسخن رازى تمام شد .\r\nكاش اين نكته براى من روشن بود كه چه كسى برازى خبر داد كه اين توجيه از طرف پيشوايان ( تفسر و لغت ) جنبه تساهل داشته و تحقيق نيست ؟ ! و آيا اين اظهار عقيدهء رازى در تمام آنچه از معانى لغويّه از آنان نقل شده شايع و شامل همهء موارد است ؟ يا اينكه اين شخص بالفظ مولى حساب ديگرى دارد ؟ و آيا براى يكنفر لغوى هنگاميكه معنائى را براى لفظى قائل مىشود جز اينكه استشهاد به بيت عرب يا آيه اى از قرآن كريم بنمايد ( كه اين كار را كرده‌اند ) ، تكليف ديگرى هم هست ؟ !\r\nو آيا عدم ذكر خليل و هم طرازهاى او را چگونه دليل بر تسامح گرفته آن هم بعد از بيان نقل از ائمه لغت ؟ ! براى تحقق يك معنى شرط نشده كه معناى\r\n","description":"","footnote":"","page_name":" 321 ","page_number":327},
  {"content":"\r\nمزبور در تمام كتب ذكر شده باشد ، و آيا رازى در اين مورد فقط كتاب « العين » ( تأليف خليل ) و همانند آن را دليل منحصر براى تحقّق معناى لغوى ميداند ؟ و آيا تا كنون چه كسى شرط نموده در نقل لغت كه حتما سلسلهء اسناد بطور تصريح ذكر شود ؟ مگر بدست آوردن لغتى جز اتّكاء به بيت شعر ( كه از عرب نقل شده ) و يا آيهء كريمه اى از ( قرآن ) يا سنّت ثابته و يا استعمالى كه ( از اهل اصطلاح ) شنيده شده باشد راه ديگرى دارد ؟ ! و آيا رازى بهتر از اينان ( ابو عبيده و اخفش و غيره ) كسى براى تعليم معانى ميتواند معرّفي كند ! اين مرد ! چرا در ساير موارد كه يكى از اين گروه معنائى از معانى « لغت » عربى را ذكر نموده‌اند سخنى را كه در اين مورد مخصوص ( معناى مولى ) ميگويد در آنمورد نميگويد ؟ ! آرى ناچاريم بگوئيم كه در اين مورد هدف خاصّي دارد ! كه نميتواند از آن هدف خود تجاوز نمايد !\r\nاين مرد آيا در ثبوت يك معناى لغوى فقط وجود آن معانى را در فرهنگ لغات شرط ميداند ؟ بطوريكه اگر در تفسير آيه اى ، يا معناى حديثى ، يا بررسى بيت شعرى ذكر شده باشد ارزش و وزنى براى آن قائل نيست ؟ در صورتى كه ما مىبينيم كه علماء در ثبوت يك معناى لغوى بگفتار هر كسى كه اطلاع از لغت داشته باشد اعتماد مينمايند ، اگر چه دختركى از عرب بيابانى باشد ( 1 ) و در نظر اكثريت چيزى از قبيل ايمان ، يا عدالت ، يا بلوغ در اين مورد شرط نيست اينست قسطلانى در ج 7 « شرح البخارى » ص 75 گويد : در اثبات لغت تنها همان قول شافعى حجت و دليل است .\r\nو سيوطى در ج 1 « المزهر » صفحه 77 گويد : نقل يكتن از اهل لغت محكوم بقبول است ، و در ص 83 از انبارى حكايت شده نقل يكفرد عادل كافي است و شرط نيست كه ديگرى هم با او در آن نقل موافقت كرده باشد ، و در ص 87 گويد : بقول يك شيخ و يك عربي لغت ثابت مىشود ، و در ص 27 از خصايص ابن جنّي نقل كرده\r\n\r\n","description":"","footnote":"\r\n( 1 ) به جلد 1 « المزهر » صفحه 83 و 84 مراجعه نمائيد .\r\n","page_name":" 322 ","page_number":328},
  {"content":"\r\nكه نامبرده گويد : هر كس بگويد كه لغتى شناخته نميشود مگر آنكه نقل شده باشد ( بخطا رفته ) زيرا لغت گاه بوسيله قرائن هم بدست مىآيد ( مثلا ) هنگامى كه انسان گفتار شاعرى را بشنود كه سروده :\r\n\r\nقوم إذا الشرّ ابدى ناجديه لهم\r\nطاروا إليه زرافات و وحدانا\r\n\r\n( 1 )\r\nخواهد دانست كه : زرافات به معناى جماعات است ، و نيز ثبوت لغت را بوسيله قرينه و بگفتار يك شاعر عربي كافي دانسته و تمام اين مصادر و دلايل در مورد لفظ مولى ( به معناى اولى ) وجود دارد منتهى رازى نميداند كه لغت بچه وسيله ثابت مىشود ؟ ! و لذا مىبينيد در سخن خود ترديد داشته و حرف در دهان توأم باضطراب است و بدون مبنى و قاعده اى مانند رعد و برق تندى و خشونت بخرج ميدهد و با همه زد و بندهايش گمان ندارم بتواند حتى يكى از اين سؤالات را كه در برابر او گذارديم جواب دهد ! ! .\r\nگوئى در استدلالش بكتاب « العين » و تهى بودن كتاب مزبور از اين لغت ، فراموش كرده و يا خود را بفراموشى زده دربارهء آنچه كه در « المحصول » خود به زبان آورده مشعر بر اينكه : تمامى اهل لغت بالاتفاق كتاب « العين » را مورد نكوهش قرار داده‌اند ؟ ! بطوريكه اين معنى را سيوطى در جلد 2 « المزهر » ص 47 و 48 از او نقل نموده است .\r\nو من نميدانم مقصود او از كتب اصلي لغت چيست ! و چه كسى به كتب فرهنگ لغات كه مقصود از آنها بررسى الفاظ و تطبيق آنها بر معاني است در مقام احتجاج ، اين نام را اختصاص داده و آنچه را كه دربارهء لغات غير معلوم قرآن يا حديث يا ادبيات عرب تأليف شده از كتب اصليه خارج و جدا ساخته ؟ ! و آيا نيّت صاحبان فرهنگ لغات در صحّت استدلال به آن دخالت دارد ؟ و يا مورد وثوق و اطمينان بودن صاحبان كتب و تسلَّط آنها بفنّ و تحقيق و جستجوى آنها در موارد استعمال عرب\r\n\r\n","description":"","footnote":"\r\n( 1 ) گروهى كه هر زمان آثار و علائم نبرد نمايان مىشود گروه گروه و فرد فرد بسوى آن ميشتابند و پرواز ميكنند .\r\n","page_name":" 323 ","page_number":329},
  {"content":"\r\nموجب آن گشته كه به كتب مذكوره استدلال شود ؟ در حالتى كه تمام اين جهات در كتب پيشوايان و علماء بنام و مشهوريكه آمدن مولى به معناى اولى از آنها نقل شد موجود است .\r\n\r\nمفعل به معناى فعيل\r\n( خوانندهء عزيز ) با من بيا تا داد و فرياد و هيجان شاه وليّ اللَّه صاحب هندى را كه در ( تأليف خود ) تحفة الاثنى عشريه به راه انداخته و بر عربيّت هجوم آورده بررسى كنيم ( و اين از اموريست كه بر ملَّت عرب و آئين عربيّت بسى گران و ناگوار است ) اين مرد در مقام ردّ دلالت حديث\r\n« من كنت مولاه فعلى مولاه »\r\n( بر ولايت امير المؤمنين عليه السّلام ) چنين پنداشته كه استدلال به اين حديث تمام نخواهد بود مگر بآمدن مولى به معناى ولى در صورتى كه وزن مفعل به معناى فعيل نيامده است .\r\nو با اين بيان خواسته تصريح اهل لغت را از ميان ببرد داير باينكه مراد از آمدن مولى به معناى ولىّ همان معنائى است كه از : ولىّ امر ، ولىّ زن ، ولىّ يتيم ولىّ بندهء مملوك ، و ولايت سلطان و ولىّ عهد ( وليعهد ) نسبت به كسى كه پادشاه و سرپرست مملكت او را براى زمان بعد از خود بر مىانگيزد ( و انتخاب مينمايد ) فهميده مىشود .\r\nآرى ! گفتار فرّاء - متوفاى 207 در « معانى القرآن » و ابى العباس مبرّد مشعر بر اينكه : ولىّ و مولى در لغت عرب يكى است از نظر اين ( عالم ! ) دهلوى مستور گشته و اتفاق پيشوايان علم لغت را بر اين امر از ياد برده كه در كتب فرهنگ لغات ، ولىّ را از جمله معانى مولى بشمار آورده‌اند ! و سخنان سايرين ( از علماء لغت و تفسير ) را ناديده گرفته ، از قبيل « مشكل القرآن » تاليف انبارى و « الكشف و البيان » تاليف ثعلبى - در قول خداى تعالى : * ( أَنْتَ مَوْلانا ) * و « صحاح » تاليف جوهرى جلد 2 ص 564 و « غريب القرآن » تاليف سجستانى ص 154 و « قاموس » تاليف فيروز آبادى جلد 4 ص 401 و « الوسيط » تأليف واحدى - و تفسير قرطبى\r\n","description":"","footnote":"","page_name":" 324 ","page_number":330},
  {"content":"\r\nجلد 3 ص 431 و « نهايه » تاليف ابن اثير جلد 4 ص 246 - گويد : و از اين قبيل است - گفتار عمر بعلى عليه السّلام : اصبحت مولى كل مؤمن ، و « تاج العروس » جلد 10 ص 399 كه استشهاد كرده بقول خداى تعالى : * ( بِأَنَّ الله مَوْلَى الَّذِينَ آمَنُوا وَأَنَّ الْكافِرِينَ لا مَوْلى لَهُمْ ) * و بقول رسول خدا صلى اللَّه عليه و آله :\r\n« و ايّما امرأة نكحت به غير اذن موليها »\r\n. . و بحديث غدير : من كنت مولاه فعلى مولاه ( 1 ) .\r\n\r\nنظرى در معانى مولى\r\nعلماء لغت از جمله معانى مولى ذكر نموده‌اند : سيّد را كه غير از مالك و معتق است ، همانطور كه از جمله معانى ولىّ ذكر نموده‌اند : امير و سلطان را ، با اتفاقشان بر اتحاد معانى ولىّ و مولى ، و هر يك از اين دو معنى ( امير و سيد ) پيوسته متضمن معناى اولويّت بامر مىباشد ، و بر اين مبنى : امير كسى است كه در تعيين برنامه مربوط به نظم جامعه اولى ( سزاوارتر ) است از افراد رعيت و همچنين در اجراى قواعد و قوانين مربوط به تهذيب و تربيت افراد و جلوگيرى از تجاوز هر فردى از آنان نسبت به ديگرى و همچنين - سيّد - يعنى آقا و سرور ، نسبت به تصرف در شئون قومى كه به آنان سيادت مىكند اولى ( سزاوارتر ) است و دايرهء اين دو وصف از حيث وسعت و تنگى به نسبت اختلاف در مقادير امارت و سيادت مختلف خواهد بود ، بنابر اين دامنه وظايف و اختيارات امارت و سيادت در والى يك شهر وسيعتر است از اختيارات متصديان ديوان خانه‌ها و وسيعتر از اختيارات والي مدينه اختيارات كسى است كه يك ايالت و منطقه را در اختيار دارد ( مانند استانداران ) و بالاتر از همه اين مقامات مقام پادشاهان است ( كه بر يك كشور سرورى مينمايند ) و بالاتر از مقام سلاطين از حيث توسعه در اختيارات مقام پيغمبرى است كه بر\r\n\r\n","description":"","footnote":"\r\n( 1 ) براى ما مقدور نيست كه تمام مصادر و حتى قسمت اكثر آن را ذكر كنيم و اين نظريهء پست براى ما حايز اهميت نخواهد بود .\r\n","page_name":" 325 ","page_number":331},
  {"content":"\r\nجميع جهان مبعوث شده باشد ، و آنكس كه پيغمبر او را جانشين و خليفهء خود قرار ميدهد ( براى اجراء قوانين شريعت خود ) .\r\nو ما اگر ( براى مماشات با اين گروه مخالف ) از آمدن مولى به معناى اولى بالشيىء غمض عين و صرف نظر نمائيم از اين دو معنى نميتوانيم صرف نظر كنيم و اين دو معنى ( امير و سيّد ) را در اين حديث ( حديث غدير خم ) جز بعالىترين مراتب آن و يا دامنه دارترين دواير آن نميتوان منطبق ساخت ، بعد از اينكه هر يك از معانى مولى را دانستيم كه ( با بررسى در لغت عرب ) بالغ بر بيست و هفت معنى مىشود كه ارادهء آن معانى در حديث مزبور امكان ( و مناسبت ) ندارد مگر آنمعنائيكه با اين دو معنى مطابقت داشته باشد و معانى بسيت و هفت گانه مولى از اينقرار است :\r\n1 - ربّ ( پروردگار ) 2 - عمّ 3 - ابن عم - 4 - ابن ( فرزند ) - 5 - ابن اخت ( خواهر زاده ) 6 - معتق ( آزاد كننده ) 7 - معتق ( آزاد كرده شده ) - 8 - عبد ( برده و مملوك ) - 9 - مالك ( 1 ) 10 - تابع ( پيرو ) - 11 - منعم عليه ( مورد احسان قرار گرفته ) - 12 - شريك - 13 - حليف ( هم پيمان ) 14 - صاحب ( رفيق ) - 15 - جار ( همسايه ) - 16 - نزيل ( وارد و ساكن ) - 17 - صهر ( داماد ) - 18 - قريب ( نزديك ) - 19 - منعم ( خداوند نعمت ) - 20 - عقيد ( هم عهد و وابسته ) - 21 - ولىّ - 22 - اولى بالشيء - 23 - سيّد ( سرور و آقا ) 24 - محبّ ( دوستدار ) - 25 - ناصر ( ياور ) - 26 - متصرف در امر - 27 - متولى در امر .\r\n( اينك بررسى هر يك از اين معانى براى تطبيق بمقام مورد بحث ) :\r\nامّا معناى اول ( ربّ ) ، ارادهء آن كفر است ، زيرا براى عالميان پروردگارى\r\n\r\n","description":"","footnote":"\r\n( 1 ) در جلد 7 صحيح بخارى صفحه 57 ( بجاى « مالك » ) مليك مذكور است ، و قسطلانى در جلد 7 شرح آن ص 77 گويد : مولى مليك است ، زيرا عهده دار امور مردم است ، و ابو محمد عينى نيز در « عمدة القارى » آن را چنين شرح داده ، و همچنين عدوى حمزاوى در « النور السارى » به همين لفظ بيان كرده .\r\n","page_name":" 326 ","page_number":332},
  {"content":"\r\nجز خداى تعالى نيست ، و امّا معانى دوم و سوم تا چهاردهم - ارادهء هر يك از آنها در حديث مزبور مستلزم كذب است ، زيرا پيغمبر صلى اللَّه عليه و آله عمّ فرزندان برادرش خواهد بود ، اگر داراى برادرى باشد ! و امير المؤمنين عليه السّلام ابن عم پدر آنها خواهد بود ! و حال آنكه پيغمبر صلى اللَّه عليه و آله فرزند عبد اللَّه است و امير المؤمنين عليه السّلام پسر برادر عبد اللَّه ( ابو طالب ) است ، و واضح است كه مادر هر يك جدا است و در نسب مختلف است ، بنابر اين دائىهاى هر يك از آن دو با دائىهاى آنديگرى مغاير است ، و در نتيجه على عليه السّلام خواهر زاده آنكس كه پيغمبر صلى اللَّه عليه و آله خواهر زادهء او است نخواهد بود ، و شما ( خواننده عزيز ) به خوبى ميدانيد : كسى كه پيغمبر صلى اللَّه عليه و آله او را آزاد كرده بار ديگر ( معقول نيست ) كه على عليه السّلام او را آزاد كرده باشد و نيز به خوبى ميدانيد كه آن دو ( پيغمبر صلى اللَّه عليه و آله و على عليه السّلام ) هر يك سرور و آقاى آزاد مردان از اولين و آخرين ميباشند و بنابر اين هيچكدام آزاد شده هيچ فرزند زنى نبودند و نسبت بندگى و بردگى بهر يك از آن دو در سخافت و شناعت معلوم است و اين مطلب نيز معلوم است كه وصىّ پيغمبر صلى اللَّه عليه و آله نسبت به بردگان مملوك پيغمبر صلى اللَّه عليه و آله مالكيّت نداشته ، بنابر اين مالك هم ( كه يكى از معانى مزبور است ) مناسبت ندارد ، و پيغمبر صلى اللَّه عليه و آله تابع و پيرو احدى ( جز خداى عز و جل فرستندهء او ) نبوده پس عارى از معنى است كه در ملاء مسلمين با صداى رسا بفرمايد : هر كس كه من تابع اويم على تابع او است ! و بر رسول خدا صلى اللَّه عليه و آله كسى را سمت منعمى نبوده و بلكه منّت و نعمت از ناحيهء آن جناب بر تمام خلق بوده ، پس معناى ( منعم عليه ) نيز مورد نخواهد داشت ، و پيغمبر صلى اللَّه عليه و آله با كسى در تجارت و غيره شركتى نداشته تا وصىّ او نيز با او شريك باشد .\r\nمضافا بر اينكه ، اين تصور ( تسليم حقّ شركت به ديگرى ) در شمار تصورات بىپايه و اساس است ، بفرض اينكه براى آن جناب شركتى با ديگرى وجود داشته است و امّا تجارت آن جناب براى امّ المؤمنين خديجه عليه السّلام قبل از بعثت صرفا كار كردن بنفع خديجه و براى او بوده نه اينكه با او شركت داشته است ، و بفرض اينكه\r\n","description":"","footnote":"","page_name":" 327 ","page_number":333},
  {"content":"\r\nبگوئيم شركت داشته و ذى نفع بوده وصىّ گرامى او ( على عليه السّلام ) نه در سفر با آن جناب بوده و نه دخالتى در امر تجارت او داشته .\r\nو پيغمبر اكرم صلى اللَّه عليه و آله با احدى هم پيمان نبوده كه بدانوسيله كسب قدرت و عزت كند و همانا عزّت مخصوص خداوند و رسول او و اهل ايمان است ، و همه مسلمانان بسبب آن جناب كسب عزت و نيرو كردند ، و بنابر اين قصد اينمعنى در اينمقام امكان پذير نيست و بفرض ثبوت ، ملازمهء بين آن دو نيست ، و امّا ، صاحب و جار و نزيل و صهر و قريب ، خواه مراد قرابت رحمى باشد و خواه قرابت از حيث مكان ، ارادهء هيچ يك از اين معانى ممكن نيست زيرا كم ارجى اين معانى با بر پا ساختن آن اجتماع بزرگ و مهم در اثناء مسافرت و در منطقهء ريك زار غير مسكون ، در آن گرماى طاقت فرسا ، بثبوت مىرسد ، آن هم بكيفيتى كه حسب الامر پيغمبر صلى اللَّه عليه و آله پيش روان از آن كاروان را متوقف سازند و دنبالهء كاروان را از ادامه سير باز دارند در جائى كه محل فرود آمدن نيست ، ( اين خصوصيات حكايت دارد ) كه چيزى جز امر مؤكَّد الهى توأم با تهديد ( در صورت عدم تبليغ ) موجب باز داشت در آن نقطه نبوده ، اينست كه رسول خدا صلى اللَّه عليه و آله چنين محفلى را بر پا ميدارد در حالى كه مردم از رنج سفر صدمه ديده و حرارت آن نقطه در آنزمان توقف را دشوار ميسازد تا حدى كه بعضى از افراد رداى خود را به زير پاى خود مىافكند ، در چنين شرايط سخت و موقعيت فوق العاده منبرى از جهاز شتران بر پا مىنمايند و پيغمبر صلى اللَّه عليه و آله بر فراز آن مردم را بامر خداوند آگاه مىفرمايد كه در گذشت او فرا رسيده و او مأمور بتبليغ امر مهمى است كه انديشناك است از اينكه بواسطه پايان يافتن روزگار زندگانيش فرصتى ديگر براى انجام اين امر باقى نمانده باشد ، در حالى كه اين امر بزرگترين اهميت را در دين خدائى و در امر دنياى خلق دارا است ، آيا با اين همه مقدمات فوق العاده و تشكيلات مهم و بىسابقه معقول است كه آنحضرت بمردم از طرف خداوند خبر دهد باموريكه چندان ارزش و اهميّتى نداشته باشد ! ! مثلا بمردم خبر دهد كه : هر كس ، پيغمبر صلى اللَّه عليه و آله با او رفاقت و مصاحبت داشته\r\n","description":"","footnote":"","page_name":" 328 ","page_number":334},
  {"content":"\r\nيا همسايهء او بوده يا علاقه دامادى با او داشته و يا به خانه او ورود نموده و منزل گزيده يا با او ( بهر يك از دو معنى كه ذكر شد ) قرابت داشته ، با على عليه السّلام نيز چنان خواهد بود ؟ ! ! نه ، خدا ميداند كه چنين معانى را نميتوان پذيرفت حتى از افراد كم خرد و ضعيف العقل تا چه رسد از كسى كه عقل نخستين و انسان كامل و پيامبر دانا و خطيب موصوف به بلاغت باشد ؟ ! ! راستى تهمت پست و ناروائى است اگر اراده كردن چيزى از اين معانى به پيغمبر اسلام صلى اللَّه عليه و آله نسبت داده شود و اگر چنين فرض كنيم كه يكى از اين معانى مراد بوده چه فضيلت و مزيتى براى امير المؤمنين عليه السلام در آن معنى بوده كه به او در قبال آن تهنيت و آفرين گفته شود ؟ ! و مورد اعجاب و تحسين قرار گيرد ؟ و سعد بن ابي وقاص در حديث خود ( 1 ) آن را بر شتران سرخ مو برترى دهد كه براى او باشند يا در نظر او از دنيا و ما فيها محبوبتر باشد و آرزو كند كه با داشتن آنمقام عمر نوح را دارا باشد .\r\nو اما منعم ( فرض ارادهء اين معنى ) نيز مورد ندارد ، زيرا هر كس كه رسول خدا صلى اللَّه عليه و آله بر او انعام و احسان كرده باشد ملازمه ندارد باينكه امير المؤمنين عليه السّلام نيز به او انعام نموده باشد ، بلكه خلاف اين معنى بديهى است ، مگر اينكه مراد اين باشد كه : هر كس پيغمبر صلى اللَّه عليه و آله بسبب دين و هدايت و تهذيب ( اخلاق ) و ارشاد و عزّت در دنيا و نجات در آخرت نسبت به او انعام فرموده علي عليه السّلام نيز به تمام اين امور به او انعام نمايد بعلَّت اينكه قايم مقام آن جناب و متحمّل وظايف از طرف او است ، و حافظ شرع او است ، و ابلاغ كننده دين او است و براى همين سمت و مقام او است كه خداى متعال دين ( اسلام ) را بسبب او ( و ولايت او ) كامل فرمود و نعمت خود را بسبب اين دعوت آشكار تمام فرمود ، در اين صورت اين همان معنى امامت و ولايتى است كه ما آن را ميجوئيم و مساوى با همان معنائى است كه ما در مقام اثبات آن ميباشيم و جز اين مقصودى نداريم ؟ !\r\nو امّا معنى عقيد بديهى است كه مراد از اين كلمه معاقده و معاهده با بعض قبايل\r\n\r\n","description":"","footnote":"\r\n( 1 ) بصفحه 77 - 83 جلد اول مراجعه نمائيد .\r\n","page_name":" 329 ","page_number":335},
  {"content":"\r\nاست براى برقرارى آرامش و صلح يا يارى كردن و هم آهنگى ، بنابر اين معنى ندارد كه امير المؤمنين چنين باشد مگر از آنجهت كه آن جناب در تمام اقدامات و مقاصد آن جناب از مثبت و منفى پيرو او است ، و بنابر اين معنى تمام مسلمين در اين وصف با آن جناب مساوى هستند و تخصيص آن جناب بذكر آن هم با اين تشريفات و اهتمامى كه بيان شد معنى ندارد مگر آنكه مراد اين باشد كه در معاهدات و قراردادهائى كه رسول خدا صلى اللَّه عليه و آله منعقد فرموده على عليه السّلام براى سلطنت اسلامى و نگهدارى دولت اسلامى از پراكندگى و انحلال و حفظ و صيانت آن از هر گونه مشكلات و حوادث دخالت خاصّه دارد ، و بنابر اين معنى دخالت و سمت آن جناب چون شخص رسول خدا صلى اللَّه عليه و آله خواهد بود ، و اگر مراد معاقده در اوصاف و فضايل باشد چنان كه گفته مىشود : فلانى عقيد كرم و عقيد فضل است ، يعنى : كريم است و فاضل هر چند حمل اين معنا را ذوق عربى نمىپذيرد معذلك نتيجه معنى و مقصود پيغمبر صلى اللَّه عليه و آله چنين مىشود كه هر كس ، من در نزد او عقيد فضايل شناخته شده‌ام بايد بمانند اين در باره على عليه السّلام معتقد باشد ، و بنابر اين تقريب ، اين معنى با مقصد ما نزديك است .\r\nو نزديكترين معانى كلمهء عقيد اينست كه از آن اراده شود عهودى كه پيغمبر با مسلماني كه با او بيعت كردند منعقد ساخت بر اين مبنى كه دين او را بآغوش گيرند و در راه مصالح آن و دور ساختن هر ناروا و فساد از آن بكوشند در اين صورت مانعى براى ارادهء اين معنى نيست بلكه اين معنى تعبير ديگرى است از گفتار آن جناب :\r\n« إنّه خليفتي و الامام من بعدى »\r\nهمانا او ( على عليه السّلام ) جانشين من است و بعد از من امام است .\r\nو امّا محبّ و ناصر ، بفرض ارادهء اين دو معنى ، از اين دو حال بيرون نيست ، يا مراد تحريص مردم است بر محبت و يارى او بعلَّت اينكه از جملهء مؤمنين به او و مدافعين از او است ، و يا امر به او ( على عليه السّلام ) است بمحبت و يارى مؤمنين و بر هر تقدير يا جمله اخبارى است ، يا انشائي ، اما احتمال اوّل يعنى اخبار بوجوب دوستي او بر اهل ايمان ، اين يك امر مجهول و بىسابقه نبوده كه پيغمبر اكرم ابلاغ نكرده و به اين\r\n","description":"","footnote":"","page_name":" 330 ","page_number":336},
  {"content":"\r\nكيفيّت بىسابقه و با اين ترتيب آنحضرت مأمور بابلاغ آن باشد و كوتاهي در ابلاغ آن برابر با عدم تبليغ امر رسالت باشد بطوريكه در قرآن حكيم به آن تصريح شده و مستلزم اين باشد كه گروههاى خلق ( در آنمكان ) باز داشت شوند و يك چنين مجمع مهمى در چنين نقطهء پر حرجى كه قرارگاه نيست منعقد گردد و سپس با ابلاغ آن تكميل دين و اتمام نعمت و خشنودى پروردگار تحقق پذيرد كه گوئى :\r\nيك امر تازهء را ابلاغ فرموده و چيزى را كه مسلمانها نميدانسته‌اند اعلام و مقرر فرموده است ، و سپس آنها كه در مقام تهنيت او بر آمدند با جمله‌هاى :\r\n« اصبحت مولاى و مولى كل مؤمن و مؤمنه »\r\nاو را تهنيت دهند ، حاكى از حدوث يك امر بزرگ و بىسابقه كه گويندهء اين سخنان ( تهنيت ) تا آنموقع آن را نميدانسته ! چگونه چنين احتمالى را ميتوان داد ؟ در حالى كه آنان شب و روز تلاوت ميكردند اين آيات را : * ( وَالْمُؤْمِنُونَ وَالْمُؤْمِناتُ بَعْضُهُمْ أَوْلِياءُ بَعْضٍ ) * : اهل ايمان دوستان يكديگرند * ( إِنَّمَا الْمُؤْمِنُونَ إِخْوَةٌ ) * اهل ايمان برادرانند ، كه اين مشعر است بلزوم دوستى متقابل بين آنها همانطور كه بين دو برادر است ؟ حاشا ! پيغمبر صلى اللَّه عليه و آله اعظم از اينستكه چنين امر بىارزشى را ابلاغ و خداى حكيم ما پاكتر از اينست كه شبيه اين امر بيهوده را تشريع فرمايد ! !\r\nو اما احتمال دوم - يعنى انشاء وجوب دوستى و نصرت او با آن گفتار ، اين احتمال نيز در سستى دست كمى از احتمال اول ندارد زيرا در آن هنگام امرى وجود نداشته كه انشاء نشده باشد و حكمى نبوده كه تشريع و ابلاغ نشده باشد تا نيازى به بيان انشائى آن باشد ، ! چنان كه دانستيد ، بعلاوه بنابر اين دو وجه حق مقام اين بوده كه رسول خدا صلى اللَّه عليه و آله بفرمايد :\r\n« من كان مولاى ، فهو مولى علىّ »\r\nيعنى هر كه محبّ و ناصر منست بايد محبّ و ناصر على نيز باشد پس اين دو احتمال از مفاد لفظ خارج است ، و شايد سبط ابن جوزى كه در تذكره اش در ص 19 گويد : جايز نيست كه لفظ مولى در اين حديث بر ناصر حمل شود ، نظرش به همين معنى بوده ، و قريبا تمام لفظ او ذكر خواهد شد ، مضافا بر اينها ، بنابر اين\r\n","description":"","footnote":"","page_name":" 331 ","page_number":337},
  {"content":"\r\nاحتمال وجوب محبت و مبادلهء نصرت اختصاص بامير المؤمنين عليه السّلام نخواهد داشت ! و بلكه يك سيره و روش است كه بطور مساوى براى همه مسلمين است ، بنابر اين دليل تخصيص آن بآنجناب و اهتمام در شأن او چيست ؟ و اگر مقصود محبت و نصرت مخصوص بوده كه از حدود محبّت و نصرت رعيّت بالاتر بوده ، از قبيل وجوب متابعت و پيروى و امتثال اوامر و تسليم در قبال او ، اين خود همان معناى حجيّت و امامت است ، خصوصا بعد از مقارنهء آن به آنچه كه نظير آن در خود پيغمبر صلى اللَّه عليه و آله است با تصريح به اين جمله :\r\n« من كنت مولاه »\r\n. . و در اين صورت تفكيك بين معناى مولى در مورد آن دو ( پيغمبر صلى اللَّه عليه و آله و على عليه السّلام ) در يك سياق و عنوان مستلزم ابطال كلام خواهد بود ! !\r\nو امّا احتمال سوم - يعنى ، اخبار پيغمبر صلى اللَّه عليه و آله و سلَّم باينكه محبّت مردم و يارى بر ايشان بر ذمّه على عليه السّلام است ، و در اين صورت لازم بود كه روى سخن پيغمبر صلى اللَّه عليه و آله بعلى عليه السّلام ميبود و به او تأكيد ميفرمود ، نه اينكه به شنوندگان ابلاغ و تأكيد نمايد ، و همچنين احتمال ديگر يعنى انشاء وجوب دوستى و يارى در حقّ مردم بر ذمّهء على عليه السّلام كه در اين فرض هم بايد گفت كه پيغمبر صلى اللَّه عليه و آله از اين اهتمام و بوجود آوردن آن تشريفات خاصه و ايراد خطبه و جلب توجه خلق براى استماع و مبالغه در تبليغ . . از همه اين امور بى نياز بود ، مگر اينكه مقصودش جلب عواطف مردم و افزايش محبت آنان نسبت بعلى عليه السّلام بوده باشد كه مردم وقتى كه دانستند على عليه السّلام دوست و ياور آنها است از او تبعيت كنند و در هيچ امرى مخالفت او را روا ندانند و هيچ گاه سخن او را رد نكنند ! !\r\nو با نحوهء سخن پيغمبر صلى اللَّه عليه و آله يعنى ابتدا نمودن به جملهء :\r\n« من كنت مولاه »\r\n. . ما خواهيم دانست كه بر اين تقدير آن جناب از محبت و نصرت اراده نفرموده مگر آن اندازه و مقدار را كه در خود پيغمبر صلى اللَّه عليه و آله وجود داشته ، زيرا دوستى و يارى آن جناب نسبت بامّتش ( از حيث كيفيت و جهت ) غير از دوستى و\r\n","description":"","footnote":"","page_name":" 332 ","page_number":338},
  {"content":"\r\nيارى است كه در افراد مؤمنين ( نسبت به يكديگر ) وجود دارد ، چه آن جناب امّت خود را دوست دارد و آنها را يارى ميفرمايد از نقطهء نظر اينكه زعيم ( فرمانده ) دين و دنياى آنها است ، مالك امر آنها است ، نگهبان حوزهء آنها است ، حافظ شخصيت آنها است ، و از خود آنها به آنها اولى ( سزاوارتر ) است ، اگر آن جناب نسبت به آنها اين درجه از محبت و نصرت را اجراء و عملى نميفرمود گرگان خونخوار و وحشيان سركش و بىباك آنها را پراكنده و نابود ميساختند و از هر طرف دستهاى ستم و تجاوز به طرف آنها گشوده ميشد و چه حوادث نابود كنندهء از قبيل هجوم دشمنان ، و تاراج اموال و كشتن نفوس و هتك حرمت اشخاص رخ ميداد كه در اين صورت غرض اصلى صاحب شريعت از به پا داشتن دعوت و گسترش بساط دين و بلند داشتن آيات الهى با پراكندگى جامعهء اسلامى از بين ميرفت ، پس هر كس در محبت و نصرت خلق در اين حد و به اين كيفيت معرفى شود ، ناچار او خليفة اللَّه است در زمين و خليفهء فرستادهء خدا است ( در ميان خلق ) و بنابر اين فرض معناى حديث نيست مگر همان معنى كه ما گفتيم .\r\n\r\nمعانى كه ارادهء آنها از حديث ( غدير ) امكان دارد\r\nاز معانى كه براى مولى بيان شد و مورد بررسى قرار گرفت باقى نماند جز : « ولىّ و اولى بالشّيء و سيّد ( به معناى سرور و آقا - نه به معناى مالك و آزاد كننده ) و متصرف در امر و متولَّي امر » .\r\n« امّا وليّ » ايجاب مينمايد كه از آن اراده شود خصوص آنمعنائى كه از « اولى » اراده مىشود ، به علت عدم صحّت بقيهء معانى بطوريكه بشما ( يكايك آنمعانى و فقدان مناسبت آنها را ) مدلَّل و معلوم ساختيم ، « و امّا سيّد ( 1 ) » به معناى پيش\r\n\r\n","description":"","footnote":"\r\n( 1 ) جمع كثيرى از پيشوايان تفسير و حديث و لغت آن را ( سيد را ) از معانى مولى بشمار آورده‌اند .\r\n","page_name":" 333 ","page_number":339},
  {"content":"\r\nگفته ، اين معنى پيوسته از معناى : « اولى بالشيء » جدائى نا پذير است ، زيرا تقدّم آن بر غيرش محرز است ، خصوصا در كلمهء كه پيغمبر صلى اللَّه عليه و آله خود را متصف بدان فرموده و سپس پسر عمّ خود ( على عليه السّلام ) را برابر با وصف خود قرار داده بنابر اين امكان نخواهد داشت كه ( مثلا ) مراد از آن كسى باشد كه با پيش دستى و غلبه و ستم سرورى يافته باشد ، و بلكه اين سيادت دينى است و بر همه عموميّت دارد بطوريكه تبعيّت و پيروى از آن بر تمام كسانى كه سيادت بر آنان است واجب خواهد بود .\r\nو همچنين است : « متصرف در امر » و اين معنى را رازى در جلد 6 تفسيرش از قفّال در مورد قول خداى تعالى : * ( وَاعْتَصِمُوا بِالله ، هُوَ مَوْلاكُمْ ) * ( سورهء حجّ ) ذكر نموده كه قفّال گفته : « هو موليكم : سيّدكم و المتصرّف فيكم » . و اين دو معنى را ، سعيد چلپى ، مفتى روم ، و شهاب الدين ، احمد خفاجى در حاشيه خود بر بيضاوى ذكر نموده‌اند و ( ابن حجر ) در صواعق ص 25 اين معنى را از معانى حقيقى آن ( مولى ) بشمار آورده است ، و كمال الدين جهرمى هم در ترجمهء صواعق و همچنين محمّد بن عبد الرسول برزنجى در « النواقض » و شيخ عبد الحق در « لمعات » در اين مطلب از او پيروى نموده‌اند ، پس در اين مقام امكانى نيست جز اينكه مراد به آن : متصرّفى باشد كه خداى سبحان او را برانگيخته كه در خور تبعيّت باشد ، و او بشر را بسوى طرق رستگارى رهبرى نمايد .\r\nپس چنين شخصى در انواع تصرف نسبت بجامعهء انسانيّت اولى ( سزاوارتر ) است از غيرش ، و بنابر اين كسى كه داراى چنين سمتى است ، يا پيغمبرى است مبعوث و يا امامى است مفترض الطاعه كه از طرف پيغمبر مبعوث ، بامر پروردگار تصريح و معرفى شده كه در گفتار و كردارش از آن امر جدا نميشود و از روى ميل شخصى و دلخواه خود سخنى نميگويد و آنچه بگويد ، نيست مگر وحى الهى كه به او ابلاغ مىشود .\r\nو همچنين است : متولَّى امر ، كه ابو العباس مبرّد آن را از جمله معانى مولى\r\n","description":"","footnote":"","page_name":" 334 ","page_number":340},
  {"content":"\r\nبشمار آورده ، در تفسير قول خداى تعالى : * ( بِأَنَّ الله مَوْلَى الَّذِينَ آمَنُوا ) * گويد :\r\nولىّ و مولى در معنى يكسانند ، و اوست كه سزاوارتر بخلق خود و متولى امور ايشان است ( 1 ) و ابو الحسن واحدى در تفسيرش « الوسيط » و قرطبى در جلد 4 تفسيرش در ص 232 در تفسير قول خداى تعالى در سورهء آل عمران : * ( بَلِ الله مَوْلاكُمْ ) * و ابن اثير در جلد 4 « النهايه » ص 246 ، و زبيدى در جلد 10 « تاج العروس » ص 398 ، و ابن منظور در « لسان العرب » ص 20 ( به اين معنى اشعار نموده‌اند ) و چنين گفته‌اند : و از اين قبيل است حديث :\r\n« أيّما امرأة نكحت به غير اذن موليها فنكاحها باطل »\r\nو در روايت ديگر :\r\n« به غير اذن وليّها »\r\nمذكور است ، يعنى : « متولَّى امرها » ، و بيضاوى در تفسير قول خداى تعالى : * ( . . ما كَتَبَ الله لَنا هُوَ مَوْلانا ) * ( سورهء توبه ) در جلد 1 تفسيرش در ص 505 ، و در قول خداى تعالى : * ( وَاعْتَصِمُوا بِالله هُوَ مَوْلاكُمْ ) * ( سوره حجّ ) در جلد 2 ص 114 ، و در قول خداى تعالى : * ( وَالله مَوْلاكُمْ ) * ( سورهء تحريم ) در جلد 2 ص 530 و ابو السعود عمادى در تفسير قول خداى تعالى * ( وَالله مَوْلاكُمْ ) * ( سورهء تحريم در حاشيهء تفسير رازى ) جلد 8 ص 183 و در قول خداى تعالى : * ( هِيَ مَوْلاكُمْ ) * ، و راغب در « مفردات » و احمد بن حسن زاهد در واجكى در تفسيرش گويند : مولى ، در لغت كسى است كه متولى ( عهده دار ) مصالح تو است ، بنابر اين ، او مولاى تو است : قيام بامور تو را دنبال مىكند و تو را بر دشمنانت يارى مينمايد ، و به همين مناسبت ، ابن عم و معتق ، مولى ناميده شده و سپس اين كلمه ( مولى ) اسم گرديده براى كسى كه چيزى ( امرى ) را در بر ميگيرد ( عهده دار مىشود ) و از آن جدا نميشود ، و زمخشرى در « كشّاف » و ابو العباس ، احمد بن يوسف شيبانى كواشى - متوفاى سال 680 در تلخيصش ، و نسفى در تفسير قول خداى تعالى : * ( أَنْتَ مَوْلانا ) * ، و نيشابورى در « غريب القرآن » در قول خداى تعالى : * ( أَنْتَ مَوْلانا ) * و قول خداى تعالى : * ( فَاعْلَمُوا أَنَّ الله مَوْلاكُمْ ) * و قول خداى تعالى : * ( هِيَ مَوْلاكُمْ ) * ، ( به اين معنى اشعار نموده‌اند ) ، و قسطلانى\r\n\r\n","description":"","footnote":"\r\n( 1 ) اين معنى را شريف مرتضى در ( شافى ) از او حكايت نموده .\r\n","page_name":" 335 ","page_number":341},
  {"content":"\r\nدر حديثى كه در ص 315 گذشت از قول بخارى و مسلم - در قول رسول خدا صلى اللَّه عليه و آله\r\n« انا مولاه »\r\nگويد : « اى : ولىّ الميّت ( يعنى ولىّ مرده ) اتولَّى عنه اموره » - از جانب او امور او را عهده دار خواهم بود ، و سيوطى در تفسير ( جلالين ) در قول خداى تعالى : * ( أَنْتَ مَوْلانا ) * ، و قول خداى تعالى : * ( فَاعْلَمُوا أَنَّ الله مَوْلاكُمْ ) * و قول خداى تعالى : * ( لَنْ يُصِيبَنا إِلَّا ما كَتَبَ الله لَنا هُوَ مَوْلانا ) * ( همين معنى را ذكر نموده ) بنابر اين ، اين معنى نيز از - اولى - جدائى نخواهد داشت ، خاصه بمعنائى كه صاحب رسالت خود را بدان توصيف فرموده بنابر اين كه آن را اراده كرده باشد .\r\nامّا آنچه كه در خصوص اين مقام نظريه و عقيدهء ما است ، بعد از فرو رفتن در اعماق لغت و مجموعه‌هاى ادبى و جامعه‌هاى عربى اينست كه : حقيقت معنى مولى از ميان معانى ( متعدد ) نيست مگر : اولى بالشيء ، و اين معنى جامع تمامى آن معانى است و در هر يك از آن معانى با نوعى از توجّه مأخوذ است و لفظ مولى بر هيچيك از آن معانى اطلاق نشده مگر بمناسبت اين معنى ، بنابر اين مقدمه :\r\n1 - پروردگار سبحان اولى ( سزاوارتر ) است بخلق خود از هر غالب و قاهر ، ما سوى را آفريده ، بطوريكه حكمتش خواسته و تصرف مىكند بمقتضاى ارادهء خود .\r\n2 - و عمّ از همهء مردم به محافظت فرزند برادرش و عطوفت به او اولى ( سزاوارتر ) است و او جايگزين پدر او است ، كه اولى ( سزاوارتر ) به او بوده .\r\n3 - و ابن عمّ اولى ( سزاوارتر ) بيگانگى و پشتى بانى پسر عمّ خود است چه آن دو دو شاخه‌هاى يك درختند .\r\n4 - و فرزند اولى ( سزاوارترين ) خلق است باطاعت پدر و فروتنى در برابر او - خداى متعال فرمايد : * ( وَاخْفِضْ لَهُما جَناحَ الذُّلِّ مِنَ الرَّحْمَةِ ) * ( 1 ) .\r\n5 - و فرزند خواهر ، نيز اولى ( سزاوارترين ) خلق است بفروتنى و خضوع\r\n\r\n","description":"","footnote":"\r\n( 1 ) يعنى و خود را در قبال آنها ( پدر و مادر ) فروتن و خاضع كن و از فرط مهربانى خود را براى آنها خوار و كوچك كن . سوره لقمان .\r\n","page_name":" 336 ","page_number":342},
  {"content":"\r\nنسبت به دائى خود كه برادر مادرش بوده .\r\n6 - و معتق ( آزاد كننده ) اولى ( سزاوارتر ) است به تفضل نسبت به كسى كه آزاد كرده است از غير خود .\r\n7 - و معتق ( آزاد شده ) اولى ( سزاوارتر ) است باينكه احسان و نيكى كسى را كه او را آزاد كرده منظور دارد و بوسيله فرمانبردن او اوامر او و فروتنى در قبال او سپاسگذارى او را بنمايد .\r\n8 - و عبد ( بندهء مملوك ) نيز اولى ( سزاوارتر ) است به تبعيت و اطاعت امر مولاى خود از غيرش و اين اطاعت امر مالك بر او واجب است و سعادت او منوط به آن مىباشد .\r\n9 - و مالك اولى ( سزاوارتر ) است بسر پرستى و حفاظت بنده‌هاى مملوك خود و امور آنها و تصرف در آنان تا حدوديكه بحدّ ستم نرسد .\r\n10 - و تابع اولى ( سزاوارتر ) است به يارى متبوع خود از كسى كه تابع ( پيرو ) او نيست .\r\n11 - و منعم عليه ، اولى ( سزاوارتر ) است بسپاسگذارى منعم خود از غيرش .\r\n12 - و شريك اولى ( سزاوارتر ) است برعايت حقوق شركت و حفظ رفيق و شريكش تا به او زيانى نرسد .\r\n13 - و حليف ( هم پيمان ) امر او واضح است ، چه او اولى ( سزاوارتر ) است بقيام بحفظ كسى كه با او هم پيمان است و دفع هر ستمكارى از ساحت او .\r\n14 - و همچنين است صاحب ( رفيق ) ، او اولى ( سزاوارتر ) است باداى حق صحبت از غيرش .\r\n15 - همانطور كه - جار ( همسايه ) اولى ( سزاوارتر ) است برعايت حقوق همسايگانش از آنها كه دور هستند .\r\n","description":"","footnote":"","page_name":" 337 ","page_number":343},
  {"content":"\r\n16 - و مانند آنست - نزيل ( وارد بر قومى ) - او اولى ( سزاوارتر ) است به قدر دانى و حقشناسى آنهائى كه در ميان آنها قرار گرفته و بدانها پناه برده و در پرتو آنها ( از آنچه گريزان بوده ) ايمن گرديده است .\r\n17 - و صهر ( داماد ) اولى ( سزاوارتر ) است بمراعات حقوق كسى كه داماد او گرديده و بدينوسيله پشتى بانى يافته و در زندگى نيرومند گشته ، در حديث است كه : سه كس داراى سمت پدرى است ، پدريكه تو را بوجود آورده ، كسى كه به تو زن داده ، كسى كه به تو تعليم داده .\r\n18 - و بر آن قياس كن ، قريب ( نزديك ) را ، چه او اولى ( سزاوارتر ) است بامر نزديكانش و دفاع از آنان و كوشش در راه مصالح آنان .\r\n19 - و منعم ، اولى ( سزاوارتر ) است بزيادتى مهر و صفا بر كسى كه مورد انعام او واقع گشته و اينكه نيكى را نسبت به او تكرار نمايد .\r\n20 - و عقيد ( وابسته ) مانند حليف ( هم پيمان ) است در اولويت براى يارى كردن آنكس كه با او پيوند نموده ( عهد بسته ) .\r\n21 - و همانند آن دو است محب و 22 - ناصر ، چه هر يك از ايندو اولى ( سزاوارتر ) هستند بدفاع از كسى كه او را دوست دارند يا يارى او را به عهده گرفته‌اند .\r\n23 - و در مورد « ولى » و 24 - سيّد - و 25 - متصرف در امر - و 26 - متولَّى امر - به شرحى كه قبلا داده شد از چگونگى حال آگاه شديد .\r\nحال كه وضعيت معانى مشروحه بالا و عدم تناسب آنها با مورد بحث روشن گشت ، ديگر براى مولى باقى نمانده مگر يك معنى ، و آن : اولى بالشيء است و اين اولويت بحسب استعمال در هر يك از مواردش مختلف است ، و بنابر اين اشتراك در مولى ، اشتراك معنوى است ، و اين اشتراك ( معنوى ) از اشتراك لفظى اولى بهتر است ، چه آنكه اشتراك لفظى مستلزم وضعهاى زياد و نامعلوم است بنصّ ثابت كه بنا باصل مسلَّم آن وضعها منتفى است و شمس الدين ابن بطريق در « العمده »\r\n","description":"","footnote":"","page_name":" 338 ","page_number":344},
  {"content":"\r\nص 56 در بعض از اين نظريه بر ما پيشى گرفته و نامبرده يكى از اعلام طائفه است در قرن ششم و از كلمات تعدادى از علماء اهل سنت نيز در اين زمينه قمستى ريزش نموده ( 1 ) آنجا كه مناسبات بعضى از معانى مولى را ذكر نموده‌اند مانند آنچه ما ذكر كرديم .\r\nو روايت كه مسلم باسناد خود در صحيح خود ص 197 از رسول خدا صلى اللَّه عليه و آله آورده :\r\n« لا يقل العبد لسيده مولاى »\r\n- يعنى نبايد بنده مملوك به مالك خود بگويد :\r\nمولاى من ، و در حديث ابى معاويه اين جمله را افزوده :\r\n« فانّ مولاكم اللَّه »\r\n، يعنى :\r\nزيرا همانا مولاى شما خدا است ، و اين روايت را تعدادى از پيشوايان حديث در تاليفات خود با بررسى در طريق آورده‌اند ، اين روايت كاشف از اينست كه معناى مقصود ، كه « اولى » است متبادر بذهن است وقتى كه بطور مطلق گفته شود از مولى بيان اينمطلب از بعضىها در ضمن مطالبى كه پيرامون مفاد حديث ( غدير ) ايراد مىشود خواهد آمد .\r\n\r\nقراين معينه\r\nمتصله و منفصله\r\nتا اينجا ( با توضيحاتى كه داده شد ) اهل بحث و كاوش را گزيرى نمانده و ناچار بايد تسليم باشند باينكه مولى به معناى - اولى بالشيء - است و چنانچه ما از آنكه گفتيم تنزّل كرده و بگوئيم : يكى از معانى مولى اين معنى است ، و آن را مشترك لفظى بدانيم ، ( باز هم مقصود حاصل است ) زيرا در حديث مزبور ( حديث غدير ) قرينه‌هاى متّصله و گاهى منفصله وجود دارد كه با وجود اين قرائن ارادهء\r\n\r\n","description":"","footnote":"\r\n( 1 ) به آنچه در سابق از درواجكى و ديگران نقل كرديم و به آنچه از سبط ابن جوزى و ديگران نقل خواهيم كرد مراجعه كنيد كه عدهء زيادى از علما را در طى كلمات قوم خواهى يافت كه نظير آن دو اظهار عقيده كرده‌اند .\r\n","page_name":" 339 ","page_number":345},
  {"content":"\r\nغير اين معنى از بين ميرود - اينك بيان مطلب :\r\nقرينهء اولى - مقدّمهء حديث است و آن ، سخن پيغمبر صلى اللَّه عليه و آله است كه فرمود :\r\n« الست اولى بكم من انفسكم »\r\n( يعنى آيا من سزاوارتر نيستم بشما از خود شماها ) يا سخنان ديگر آن جناب بالفاظ ديگر كه همين معنى را ميفهماند ، و متفرّع فرمود بر اين سخن خود اين جمله را :\r\n« فمن كنت مولاه فعلي مولاه »\r\n، و اين حديث را بكيفيتى كه بيان شد بسيارى از علماء فريقين - روايت نموده‌اند ، و از حفاظ اهل سنّت و پيشوايان آنان اينهاست :\r\n1 - احمد بن حنبل - 2 - ابن ماجه - 3 - نسائى - 4 - شيباني - 5 - ابو يعلى - 6 - طبرى - 7 - ترمذى - 8 - طحاوى - 9 - ابن عقده - 10 - عنبرى - 11 - ابو حاتم - 12 - طبراني - 13 - قطيعي - 14 - ابن بطَّه - 15 - دار قطني - 16 - ذهبي - 17 - حاكم - 18 - ثعلبي - 19 - ابو نعيم - 20 - ابن السمّان - 21 - بيهقي - 22 - خطيب - 23 - سجستاني - 24 - ابن المغازلي - 25 - حسكاني - 26 - عاصمي - 27 - خلعي - 28 - سمعاني - 29 - خوارزمي - 30 - بيضاوى - 31 - ملَّا - 32 - ابن عساكر - 33 - ابو موسى - 34 - ابو الفرج - 35 - ابن اثير - 36 - ضياء الدّين - 37 - قزاوغلي - 38 - گنجي - 39 - تفتازاني - 40 - محب الدين - 41 - وصّابي - 42 - حمويني - 43 - ايجى - 44 - وليّ الدين - 45 - زرندى - 46 - ابن كثير - 47 - شريف - 48 - شهاب الدين - 49 - جزرى - 50 - مقريزى - 51 - ابن الصبّاغ - 52 - هيثمي - 53 - ميبدى - 54 - ابن حجر 55 - اصيل الدين - 56 - سمهودى - 57 - كمال الدين - 58 - بدخشي - 59 - شيخاني - 60 - سيوطي - 61 - حلبي - 62 - ابن باكثير - 63 - سهارنپورى - 64 - ابن حجر مكَّي .\r\nدر بيان طرق حديث از صحابه و تابعين بطور وضوح موارد ذكر مقدّمهء حديث غدير را با تعيين اجزاء كتب اين دسته از علماء اعلام و صفحات آنها سابقا بيان نموديم ، و گروه ديگرى نيز از راويان اين مقدّمه هستند كه عدّهء آنها در\r\n","description":"","footnote":"","page_name":" 340 ","page_number":346},
  {"content":"\r\nخور توجه است و ما در اينجا با ذكر ( مجدّد ) آنها اطالهء سخن نميدهيم ، مضافا بر آنها تعداد بى شمارى از علماء شيعه را نيز در نظر بگيريد كه اين حديث را روايت نموده‌اند .\r\nبنابر اين ، مقدّمهء ( سخن پيغمبر صلى اللَّه عليه و آله ) از جمله واردات صحيح و ثابت است و بطوريكه تعداد بسيار از اعلام نامبرده تصريح نموده‌اند چاره و مفرّى جز اعتراف به آن نيست ( 1 ) .\r\nبنابر اين مطلب ، اگر رسول خدا صلى اللَّه عليه و آله غير از معنائى كه در مقدمهء سخن خود\r\n« الست اولى بكم من انفسكم . . »\r\nبدان تصريح فرموده معناى ديگرى را اراده فرموده بود ، فرمايش آن جناب به صورت كلامى در ميآمد كه رشتهء ارتباط آن گسيخته باشد و قسمتى از آن با قسمت ديگر بىارتباط باشد ( و ما پيغمبر بزرگوار را بزرگتر ميدانيم از هر لغزش و سخن نارسائى ) و در اين صورت سخن آنحضرت از مرز بلاغت جدا ميبود در حالى كه آن جناب افصح بلغا و بليغترين كسانى است كه به زبان عربى دهن گشوده است ، پس جز از اذعان و اعتراف بارتباط اجزاء كلام آن حضرت با متحد دانستن معنى در مقدمه و ذى المقدمه راهى نيست و حق هم در هر كلاميكه از وحى الهي سرچشمه گرفته جز آن نيست .\r\nو مزيد بر توضيح و بيان مطلب براى شما ( خواننده گرامى ) شرحى است كه در تذكرهء سبط ابن جوزى در ص 20 مذكور است ، نامبرده بعد از تعداد ده معنى براى مولى و تصريح باينكه معانى دهم مولى ( اولى ) است ، چنين گويد : و مراد از ( مولى ) در حديث ( غدير ) طاعت مخصوص است ، پس معناى دهم ( كه : اولى است ) متعيّن است و معناى حديث چنين مىشود : هر كس من اولى به او هستم از خودش ، پس على عليه السّلام اولى به او است ، و حافظ ابو الفرج يحيى بن سعيد ثقفي اصفهاني در كتاب خود\r\n\r\n","description":"","footnote":"\r\n( 1 ) به بحث « راويان حديث از صحابه » و بحث « سخنانى پيرامون سند حديث » مراجعه شود .\r\n","page_name":" 341 ","page_number":347},
  {"content":"\r\nمسمّى به « مرج البحرين » تصريح به اين نموده ، چه او اين حديث را باسناد خود به استادانش روايت نموده و در روايت مزبور چنين گفته : پس رسول خدا صلى اللَّه عليه و آله دست على عليه السّلام را گرفت و فرمود :\r\n« من كنت وليّه و اولى به من نفسه ، فعليّ وليّه »\r\nيعنى هر كس ، من وليّ اويم و اولى ( سزاوارتر ) به او هستم از خودش ، پس على عليه السّلام وليّ او است . پس دانسته شد كه تمام معاني بازگشت به معناى دهم ( اولى بالشيء ) دارد . و گفتار رسول خدا صلى اللَّه عليه و آله نيز :\r\n« ألست أولى بالمؤمنين من أنفسهم »\r\nنيز دلالت بر همين معنى دارد ، و اين ( حديث ) نصّ صريح است در اثبات امامت او ( على عليه السّلام ) و پذيرش طاعت او . . اه .\r\nو ابن طلحهء شافعي در « مطالب السؤل » ص 16 تصريح نموده است كه طايفهء ( از علماء حديث ) لفظ ( مولى ) را در حديث ( غدير ) حمل بر ( اولى ) نموده‌اند ، و نظير اين جمله‌ها ( از اعترافات علماء ) قريبا نيز در محل خود ان شاء اللَّه به نظر شما خواهد رسيد .\r\nقرينهء دوم - دنبالهء حديث است ، كه رسول خدا صلى اللَّه عليه و آله فرمود :\r\n« اللَّهمّ وال من والاه و عاد من عاداه »\r\nدر جملهء از طرق حديث بر فرمايش رسول خدا صلى اللَّه عليه و آله اين جمله‌ها نيز افزوده شده :\r\n« و انصر من نصره و اخذل من خذله »\r\nيا جمله هائى كه متضمن همين معاني است ، و با ذكر گروه‌هاى راويان كه قبلا ذكر نموديم ديگر موجبي براى تطويل باعادهء ذكر آنها نيست ، و ضمن كلمات رسيده پيرامون سند حديث در صفحات 214 - 243 بر شما ( خوانندهء عزيز ) گذشت اينكه صحيح دانستن عدّهء بسيارى از علما ، حديث ( غدير ) را مبتني بر مبناى مجموع حديث است با دنبالهء آن\r\n« اللَّهمّ وال من والاه . . »\r\nو با اين كيفيّت براى اهل تحقيق و بحث امكان خواهد داشت كه ذيل حديث مزبور را قرينهء مدّعى بداند بدلايل و وجوهيكه جز با معناى اولويّت اولويّتي كه ملازم با سمت امامت باشد ملتئم نخواهد بود .\r\nوجوه و دلائل مزبور : اول : در آن زمان كه پيغمبر صلَّى اللَّه عليه و آله و سلَّم\r\n","description":"","footnote":"","page_name":" 342 ","page_number":348},
  {"content":"\r\nنسبت بموهبت خداى سبحان بوصيّ او دائر باحر از مقام شامخ رياست عامّه بر تمامى امّت اسلامي و امامت مطلقهء او بعد از خودش قيام و اين امر مهم را اعلام فرمود آن جناب بر حسب اوضاع و احوال بالطبع ميدانست كه تماميّت اين امر نيازمند بهواداران بسيار و ياران با اقتدار است تا بدانوسيله متصديان امور ولايات و عمّال در قبال اين امر گردن نهند ، از طرفى آنحضرت مطلع بود كه در ميان آن گروه كسانى هستند كه بر علي عليه السّلام رشك مىبرند چنان كه در قرآن بدان اشعار شده ( 1 ) و نيز اشخاصي هستند كه با آن جناب كين ميورزند و در دستهء اهل نفاق افرادى هستند كه بر مبناى خونهاى جاهليّت دشمنى با او را در دلهاى خود نگاهداشته‌اند و بعد از آن جناب بر مبناى حرص و آز آنها كه فكر سرورى و رياست و افزايش بهره‌هاى مادى در مغز خود مىپرورانند حوادث ناگوارى رخ خواهد داد و جنب و جوشهائى به كار خواهد افتاد ، و علي عليه السّلام هم به حكم حق خواهى و عدالت آرزوها و اطماع آنها را اجابت نخواهد كرد و آنها را جهت بىتجربگى و بي كفايتى لايق و سزاوار مقامهائيكه چشم طمع بدان دوخته‌اند نخواهد دانست ، ناچار آنها هم بر سر مخالفت و رزمجوئى با او رفته و اوضاع را آشفته خواهند نمود ، كما اينكه بطور اجمال پيش گوئى و اخبار فرمود با اين جمله از فرمايش خود :\r\n« ان تؤمّروا عليا و لا أراكم فاعلين تجدوه هاديا مهديّا »\r\nو در لفظ ( روايت ) ديگر چنين فرمود :\r\n« ان تستخلفوا عليّا و ما أراكم فاعلين تجدوه هاديا مهديّا »\r\nيعنى اگر علي را بفرماندهي - خلافت - بپذيريد در حالتى كه نمىبينم كه اين كار را بكنيد ، خواهيد يافت او را راهنمائى با بصيرت و مطَّلع ( به ص 36 و 37 ج 1 مراجعه نمائيد ) در نتيجه توجه به اين كيفيّات و امور ، آن جناب ( بعد از ابلاغ ولايت علي عليه السّلام ) شروع فرمود بدعا كردن به آنها كه پيرو\r\n\r\n","description":"","footnote":"\r\n( 1 ) در قول خداى تعالى : * ( أَمْ يَحْسُدُونَ النَّاسَ عَلى ما آتاهُمُ اللَّه مِنْ فَضْلِه . ابن مغازلى در « مناقب » و ابن ابى الحديد در جلد 2 شرحش ص 236 و حضرمى شافعى در « الرشفه » ص 27 اشعار نموده‌اند كه : اين آيه درباره على عليه السلام و مختصات علمى او ( كه مورد رشك و حسد واقع شد ) نازل گرديده است .\r\n","page_name":" 343 ","page_number":349},
  {"content":"\r\nو دوست و ياور اويند و نفرين به آنها كه بر سر دشمنى و اعراض از اويند تا بدينوسيله امر خلافت براى او تماميّت يابد و مردم بدانند كه پيروى و دوستى علي عليه السّلام موجب بهره مندى از موالات خداى سبحان و دشمنى و اعراض از علي عليه السّلام موجب خشم و سخط پروردگار است ، تا بدين وسيله بسوى حق و اهل حق بگردايند ، و چنين دعائى آن هم بلفظ عمومى نخواهد بود مگر دربارهء كسى كه شأن و مقامي چنين دارا باشد و لذا افراد اهل ايمان كه خداى متعال دوستي متقابل را بر آنها واجب فرموده ، نظير اين سخن و دعاء دربارهء آنها نقل نشده چه آنكه منافرت و بىمهريهائى كه در آنها يافت مىشود جزئياتى است كه به اين پايه از اهميت نميرسد اين چنين دعائى دربارهء كسى خواهد بود كه در امر دين در حكم ستون و پايه باشد و در اسلام شخصيّت و مقام او نمايان باشد و بر امّت اسلامى امامت و سرورى داشته باشد كه ضعف و عدم پيشرفت او در آنمقام باعث ناتوانى حق و گسيختن رشته اسلام گردد .\r\nدوم - سياق اين دعاء است\r\n« اللَّهمّ وال من والاه . . »\r\nاز حيث افادهء عموميّت افرادى كه از كلمهء من فهميده مىشود و عموميّت زمانى و حالى كه از حذف متعلَّق معلوم ميگردد دلالت بر عصمت امام عليه السّلام دارد ، زيرا از جملهء مزبور استفاده مىشود كه موالات و يارى او و احتراز از دشمنى و اعراض از او بر هر كس و در هر زمان و در هر حال واجب است ، و اين معنى مستلزم اينست كه آنحضرت در تمام احوال و ازمان موصوف بعصمت و مصون از معصيت باشد ، و جز حق هيچگاه سخنى نگويد و جز به حق كارى از او سر نزند و جز با حق نباشد زيرا اگر در معرض ارتكاب خلافي و معصيتى قرار گيرد لازم است كه بر او اعتراض شود و بخاطر عمل ناروايش مورد عداوت قرار گيرد و از او اعراض شود ، پس چون رسول خدا صلى اللَّه عليه و آله نسبت بهيچيك از شؤن و زمانهاى او استثنائى در فرمايش خود نياورده ، ما خواهيم دانست كه آن جناب ( على عليه السّلام ) در هيچ زمان و در هيچ حال فاقد عصمت و عدالت و حق خواهى نبوده ، و كسى كه داراى چنين مقامى باشد واجب است كه امام بر خلق باشد ، چه امامت كسى كه مادون او باشد بر او طبق موازين استدلالى كه در محل خود بيان شده قبيح\r\n","description":"","footnote":"","page_name":" 344 ","page_number":350},
  {"content":"\r\nو ناروا خواهد بود ، پس چون او امام است ناچار اولى ( سزاوارترين ) مردم است به آنها از خودشان .\r\nسوم - مناسبترين مقصود رسول اكرم صلى اللَّه عليه و آله از اين دعا كه سخنان خود را با آن پايان داده ( و ناچار جمله‌هاى دعا مرتبط با جمله‌هاى قبل از آن است ) اينست كه آن جناب در مقام بيان تكليف بر حاظرين بوده كه عبارت باشد از وجوب طاعت ( فرمانبردارى امّت در قبال علي عليه السّلام ) و وجوب موالات كه در نتيجه ترغيب مردم است در آن دعا به فرمانبردارى و گردن نهادن در قبال او و تهديد است از تمرّد و سرپيچى از اوامر او ، و اين معنى فقط در صورتى است كه مولى نازل منزلهء اولى باشد بخلاف اينكه بگوئيم مراد پيغمبر صلى اللَّه عليه و آله از ( مولى ) محب و ناصر بوده كه در اين صورت از سخنان پيغمبر صلى اللَّه عليه و آله جز اين بدست نمىآمد كه : علي عليه السّلام محب و دوستدار كسى است كه رسول خدا صلى اللَّه عليه و آله او را دوست بدارد يا يار و مدد گار كسى است كه رسول خدا صلى اللَّه عليه و آله يار او باشد ، و در اين صورت مناسب اين بود كه دعا اختصاص به او ( على عليه السّلام ) داشته باشد در موقعى كه او قيام بمحبت يا نصرت پيغمبر صلى اللَّه عليه و آله بنمايد ، نه اينكه شامل عامهء ملت شود اگر قيام و اقدام بموالات او نمايند و نفرين بعامهء آنان باشد اگر قيام بدشمنى با او بنمايند ، مگر اينكه ( فرض نمائيم ) غرض آن جناب تأكيد موجبات پيوستگى مراسم دوستانه بين او و امّت بوده وقتى كه دانستند او ( على عليه السّلام ) دوست ميدارد و يارى مىكند هر فردى از آنها را در هر حال و در هر زمان كما اينكه آن جناب چنين است و در اين صورت و در نتيجه پيغمبر صلى اللَّه عليه و آله علي عليه السّلام را از خود خليفه قرار ميدهد تا وظيفهء محبت و نصرت را انجام دهد و با اين تعيين براى امّت وسيلهء نجات از هر مهلكه و خلاص از هر ترس و احتفاظ از هر پستى فراهم گردد چنان كه بين سلاطين و رعايا و امراء و مأموران ترتيب بدان جاريست .\r\nچون محبت و نصرت در وجود نازنين پيغمبر صلى اللَّه عليه و آله بر اين مبنا و صفت است ناچار در آنكسى هم كه قدم بجاى قدم آن جناب ميگذارد بايد بر همين منوال و خصوصيّت باشد و إلَّا سياق كلام مختل و ارتباط سخن گسيخته مىشود ، در نتيجه با\r\n","description":"","footnote":"","page_name":" 345 ","page_number":351},
  {"content":"\r\nاين تقريب و توضيح پس از مماشات با آنها كه مولى را به معناى محبّ و ناصر گرفته‌اند باز معنى مولى با معناى امامت يكى است و همان مفاد اولى را مىرساند . و براى حديث ( غدير ) از حفاظ علماء در طرق گوناگون الفاظ و كلماتى است كه متّصل بحديث مزبور روايت شده كه جز با معنائى كه مقصود ما است از كلمهء مولى سازش و التيام ندارد .\r\nقرينهء سوم - قول رسول خدا صلى اللَّه عليه و آله است به اين شرح : اى گروه مردم بچه امرى شهادت ميدهيد ؟ مردم گفتند : شهادت ميدهيم بيگانگى خدا ، فرمود بعد از آن بچه ؟ گفتند : باينكه محمّد صلى اللَّه عليه و آله بنده و فرستادهء او است ، فرمود : ولىّ شما كيست ؟ گفتند : خدا و رسولش مولاى مايند ، سپس بازوى عليّ عليه السّلام را گرفت و او را به پا داشت و فرمود : هر كس ، خدا و رسول او مولاى او است ، اين مولاى او است . . تا آخر حديث .\r\nاين جمله‌ها در حديثى كه از روايت جرير رسيده مذكور است ، و لفظ روايت رسيدهء از خود امير المؤمنين عليه السّلام و روايت زيد بن ارقم و عامر بن ليلى نيز قريب به اين مضمون است ، و در لفظ حذيفة بن اسيد بسند صحيح چنين مذكور است : آيا شما نيستيد كه شهادت ميدهيد بيگانگى خدا و اينكه محمّد صلى اللَّه عليه و آله بنده و فرستادهء او است ؟ تا آنجا كه راوى گويد : گفتند بلى ، به اين شهادت ميدهيم ، فرمود : خداوندا گواه باش ، سپس فرمود : اى مردم ، همانا خدا مولاى من است ، و من مولاى مؤمنين هستم ، و اولى ( سزاوارتر ) هستم به آنها از خودشان ، پس هر كس كه من مولاى او هستم ، اين ( يعنى علي عليه السّلام ) مولاى او است ( 1 ) .\r\nبنابر اين ، واقع شدن ولايت در سياق شهادت بتوحيد و رسالت و رديف نمودن آن در دنبال مولويّت مطلقهء خداى سبحان و رسول او بعد از او ، ( اين ترتيب و نظام در انشاء سخن ) ممكن نيست مگر اينكه اراده شود از آن معنى ولايت و امامتى كه ملازم با اولويت به خود خلق از خود آنان باشد .\r\n\r\n","description":"","footnote":"\r\n( 1 ) بصفحات 52 و 56 و 57 و 64 و 74 و 90 و 102 جلد 1 مراجعه نمائيد .\r\n","page_name":" 346 ","page_number":352},
  {"content":"\r\nقرينهء چهارم - اين گفتار رسول خدا صلى اللَّه عليه و آله است در دنباله لفظ حديث :\r\n« اللَّه اكبر على اكمال الدين و اتمام النعمة و رضى الربّ برسالتى و الولاية لعلىّ بن ابى طالب ( 1 ) »\r\nو در لفظ شيخ الاسلام حموينى :\r\n« اللَّه اكبر تمام نبوتى ( 2 ) و تمام دين اللَّه بولاية عليّ بعدى »\r\n( 3 ) آيا شما ( خوانندهء گرامى ) چه معنائى را در رديف رسالت در نظر ميگريد ؟ كه بسبب آن دين تكميل شود و نعمت تمام شود و خدا بدان خشنود گردد ؟ غير از امامتى كه تماميت امر رسالت و تكميل نشر آن و استحكام پايه‌هاى آن بسته به آن است ؟ بنابر اين كسى كه اين وظيفهء مقدس و مهم را بر عهده دارد ( بالطبع ) اولى ( سزاوارترين ) مردم است به آنها از خودشان .\r\nقرينهء پنجم - اين سخن پيغمبر صلى اللَّه عليه و آله است قبل از بيان ولايت : گوئى كه من خوانده شده‌ام و دعوت الهى را ( براى انتقال بسراى ديگر ) اجابت نموده‌ام ، - يا - نزديك است كه خوانده شوم و اجابت نمايم ، - يا - آگاه باشيد ، همانا نزديك است كه من از شما جدا شوم - يا - نزديك است كه فرستادهء پروردگارم بيايد و من اجابت نمايم و اين كلمات از روايات حفاظ حديث مكرر نقل شده است ( 4 ) .\r\nاز اين سخن اين حقيقت معلوم مىشود كه از وظايف تبليغى آن جناب موضوع مهمّى باقى است كه خوف دارد از اينكه مرگش در رسد و آن را اعلام نفرموده باشد ، و اگر قيام به آن امر نكند امر رسالت نا تمام خواهد ماند ، و آنحضرت بعد از آن كلمات و اشعار باهميت ، امرى را غير از ولايت امير المؤمنين عليه السّلام و ولايت عترت طاهره كه او سر حلقهء آنان است ، بيان و اعلام نفرمود ، بطوريكه در نقل\r\n\r\n","description":"","footnote":"\r\n( 1 ) يعنى خدا بزرگتر است و ستايش بر اوست در برابر كامل نمودن دين و تمام كردن نعمت و خوشنودى خدا برسالت من و ولايت على بن ابى طالب .\r\n( 2 ) يعنى خدا بزرگتر است تمام شدن نبوت من و دين خدا بسبب ولايت على بن ابى طالب است پس از من .\r\n( 3 ) بصفحات 85 جلد 1 و 12 و 115 - 123 همين مجلد مراجعه شود .\r\n( 4 ) بصفحات 57 و 58 و 64 و 67 و 68 و 69 و 74 و 90 جلد 1 و ص 29 همين مجلد مراجعه نمائيد .\r\n","page_name":" 347 ","page_number":353},
  {"content":"\r\nمسلم مصرّح است ، با اين كيفيت ، آيا جايز است كه آن امر مهمّ منطبق با اين ولايت ، جز معناى امامت كه مورد تصريح كتب صحاح است ، معناى ديگرى باشد ؟\r\nو آيا داراى اين مقام جز اينست كه اولى ( سزاوارتر ) بمردم از خود آنها باشد ؟ !\r\nقرينهء ششم - سخن رسول خدا صلى اللَّه عليه و آله است بعد از بيان ولايت علي عليه السّلام :\r\nتهنيت دهيد مرا ، تهنيت دهيد مرا ، همانا خداوند متعال مخصوص گردانيد مرا به نبوت و اهل بيت مرا بامامت ، چنان كه در ص 184 گذشت .\r\nبنابر اين صريح عبارت مزبور همان امامت مخصوص باهل بيت است كه سرور و سر حلقهء آنها امير المؤمنين عليه السّلام است ، و آن جناب در اين موقع منظور ( مستقيم ) رسول خدا صلى اللَّه عليه و آله بوده است .\r\nگذشته از اين ، خود همين تهنيت و بيعت و دست دادن و گرد آمدن براى انجام اين مراسم و ادامهء پيوسته اين مراسم تا سه روز - بطوريكه در صفحات 177 - 196 مذكور شد ، جز با معناى خلافت و اولويّت با معناى ديگرى سازش و مناسبت ندارد و به همين جهت است كه مىبينيد ، شيخين : ابو بكر و عمر با أمير المؤمنين عليه السّلام روبرو شدند و او را بولايت تهنيت گفتند ، و در اين جريان بيان معناى مولى شده ، همان - مولى - كه در فرمايش رسول خدا صلى اللَّه عليه و آله بوده است ، در اين صورت كسى كه اين خلعت را پوشيده ، نيست مگر اولى ( سزاوارترين ) مردم به آنها از خود آنها .\r\nقرينهء هفتم ، فرمايش رسول خدا صلى اللَّه عليه و آله است بعد از بيان ولايت :\r\n« فليبلَّغ الشاهد الغايب »\r\nيعنى آنها كه حضور دارند مراتب را بغايبين ابلاغ نمايند : چنان كه در صفحات 69 جلد 1 و ص 3 و 63 همين مجلد گذشت .\r\nآيا اين گونه تأكيد پيغمبر صلى اللَّه عليه و آله داير باينكه حاضرين بغايبين ابلاغ نمايند گمان ميكنيد نسبت بموالات و محبت و نصرت بوده كه بموجب كتاب و سنّت هر فردى آن را ميدانسته كه بايستى در ميان افراد مسلمين بر قرار باشد ؟ گمان ندارم هيچ كوته نظر و ضعيف الرأى چنين گمانى بنمايد و در برابر اين همه تشريفات و اهتمام و تأكيد موضوع مورد نظر پيغمبر اسلام را يك امر سادهء و عمومى تصور كند ! !\r\n","description":"","footnote":"","page_name":" 348 ","page_number":354},
  {"content":"\r\nو بدون شك و ترديد شما ( خوانندهء فكور ) تشخيص خواهيد داد كه مقصود رسول خدا صلى اللَّه عليه و آله از اين امر مؤكَّد نبوده است مگر موضوع مهمى كه تا آنهنگام فرصت ابلاغ آن نبوده و طوائف و قبايل مختلفه كه در آنمجمع حضور نداشته‌اند اطلاعى از آن نداشته‌اند ، و اين امر مهم نيست مگر همان امامت كه كمال دين و تمام نعمت و خشنودى پروردگار بسته به آن مىباشد و گروهى كه حضور داشتند از سخنان پيغمبر صلى اللَّه عليه و آله جز اين امر مهم چيز ديگرى درك و فهم نكرده‌اند و رسول گرامى صلى اللَّه عليه و آله لفظ ديگرى كه در آن مجمع بزرگ در خور تبيلغ باشد بر لفظ ( مولى ) اختيار نفرمود و با اينهمه اهميّت كه بنحوهء تبليغ خود داد از معانى مولى - جز اولى اراده نفرموده است -\r\nقرينهء هشتم - قول رسول خدا صلى اللَّه عليه و آله است بعد از بيان ولايت - در لفظ ابى سعيد و جابر ( مذكور در ص 85 جلد 1 و 118 - 122 و 125 همين مجلد ) : اللَّه اكبر على اكمال الدين و اتمام النعمة و رضى الربّ برسالتى و الولاية لعلىّ من بعدى - يعنى : پس رسول خدا صلى اللَّه عليه و آله ( از فرط سرور و اعجاب ) بر اكمال دين و اتمام نعمت و خشنودى پروردگار برسالت خود و ولايت على عليه السّلام بعد از خود ، تكبير فرمود : و در لفظ وهب مذكور در ص 110 جلد 1 :\r\n« انّه وليّكم بعدى »\r\nاست و در لفظ على كه در ص 12 همين مجلد ( در مناشدهء آنحضرت در ايام عثمان ) : ولى هر مؤمن است بعد از من ، آمده .\r\nو به همين مضمون است روايتى كه ترمذى و احمد و حاكم و نسائى و ابن ابى شيبه و طبرى و بسيارى ديگر از حفاظ بطرق صحيحه از قول رسول خدا صلى اللَّه عليه و آله روايت كرده‌اند : همانا على از من است و من از اويم ، و او ولى هر مؤمن است بعد از من ، و در روايت ديگر : و او ولىّ شما است بعد از من .\r\nو همچنين روايتى كه ابو نعيم در جلد 1 « حلية الاولياء » ص 86 آورده و افراد ديگر ( از علماء حديث ) باسناد صحيح روايت كرده‌اند از قول رسول خدا صلى اللَّه عليه و آله : هر كس كه او را خشنود ميسازد كه زندگى او همانند زندگى من و مرگ\r\n","description":"","footnote":"","page_name":" 349 ","page_number":355},
  {"content":"\r\nاو همانند مرگ من باشد و در بهشت عدن كه پروردگارم نهال آن را نشانده مسكن گيرد ، پس دوست بدارد على را بعد از من و تبعيت نمايد بر ائمهء بعد از من ، زيرا آنها عترت منند و از سرشت من آفريده شده‌اند . . تا آخر حديث و همچنين روايتى كه ابو نعيم در جلد 1 « حليه » ص 86 باسناد صحيح كه رجال آن مورد وثوق و اعتمادند ، از حذيفه و زيد و ابن عباس ، از رسول خدا صلى اللَّه عليه و آله روايت نموده كه فرمود :\r\nهر كس او را خوشحال ميسازد كه زندگى و مرگ او چون من باشد و بدانهء جوهر از ياقوت تمسّك جويد كه خداوند آن را بدست خود آفريد و سپس فرمود به آن :\r\nبوجود آى . آن هم موجود شد ، پس دوست بدارد ( پيروى كند ) على عليه السّلام را بعد از من .\r\nاين بيانات و تعبيرها بما علم يقين ميدهد كه ولايت ثابته براى امير المؤمنين عليه السّلام مرتبه ايست معادل با مرتبهء صاحب رسالت با حفظ تفاوت بين دو مرتبه از حيث تقدم زمانى و اولويّت ، خواه از لفظ ( بعد از من ) بعديّت از حيث زمان باشد يا رتبه ، پس امكان ندارد كه از كلمه مولى اراده شود مگر اولويّت بر خلق در تمام شؤونشان زيرا در ارادهء معنى نصرت و محبت از مولى به اين قيد ، سياق حديث واژگون مىشود و بجاى اينكه حاكى از فخر و مباهات باشد ، يكنوع منقصتى بشمار خواهد آمد بطوريكه پوشيده نيست !\r\nقرينهء نهم ، قول رسول خدا صلى اللَّه عليه و آله است بعد از ابلاغ ولايت :\r\n« اللهمّ انت شهيد عليهم انى قد بلَّغت و نصحت »\r\nيعنى : بار خدايا تو بر اينها گواهى كه من ابلاغ نمودم و خير و صلاح آنها را بايشان گفتم ، گواه گرفتن بر امّت بابلاغ و نصيحت مستلزم اينست كه موضوع تبليغ پيغمبر صلى اللَّه عليه و آله در آن روز امر جديدى باشد كه قبل از آن روز آن امر را ابلاغ نفرموده بوده ، مضافا بر اينكه در بقيهء معانى عمومى مولى بين افراد مسلمين از قبيل دوستى و يارى - نيازى براى گواه گرفتن بر امّت درباره على بخصوص در خور تصوّر نيست مگر بر مبنى و حدّى كه بيان نموديم .\r\n","description":"","footnote":"","page_name":" 350 ","page_number":356},
  {"content":"\r\nقرينهء دهم - سخن رسول خدا صلى اللَّه عليه و آله است قبل از بيان حديث ( بطوريكه در صفحات 11 و 60 گذشت ) كه فرمود : همانا خداوند مرا مأمور ابلاغ امرى نموده كه بسبب آن سينهء من تنگ شد و گمان نمودم كه مردم مرا تكذيب ميكنند خداوند مرا تهديد فرمود كه اگر آن امر را ابلاغ نكنم مرا عذاب فرمايد .\r\nو اين فرمايش نبوى در ص 100 به اين لفظ ذكر شده :\r\n« انّ اللَّه بعثنى برسالة فضقت بها ذرعا و عرفت أنّ الناس مكذّبى فاوعدنى لا بلغنّ او ليعذّبنى »\r\n، ( مفاد آن با جملهء كه قبلا ذكر و ترجمه شد يكى است ) ، و در ص 13 همين مجلد مفاد فرمايش آن جناب چنين مذكور است : و من در ابلاغ اين امر از ترس طعن و نكوهش اهل نفاق و تكذيب آنها بخداى خود مراجعه نمودم ، خداى مرا تهديد فرمود كه يا اين امر را تبليغ كنم يا مرا عذاب فرمايد : و در ص 98 جلد 1 ( مفاد خبر ابن عباس ) چنين مذكور است : چون پيغمبر صلى اللَّه عليه و آله مأمور شد كه على بن ابى طالب عليه السّلام را در مقام خود بر قرار فرمايد ، پيغمبر صلى اللَّه عليه و آله روانه مكه شد و فرمود :\r\nديدم كه مردم بعهد كفر و زمان جاهليت نزديكند . چنان كه اين امر را در حقّ على انجام دهم ، خواهند گفت كه چون على پسر عمّ او بود ( از روى علاقهء شخصى ) اين مقام را به او داد ! پس آنحضرت به مكه رفت و حجة الوداع را بجا آورد و مراجعت فرمود تا بغدير خم رسيد . . تا آخر حديث .\r\nو در ص 96 همين مجلد ( مفادا ) چنين مذكور است : همانا خداوند امر فرمود محمّد صلى اللَّه عليه و آله را كه على عليه السّلام را بمردم نشان دهد و آنان را بولايت او خبر دهد پيغمبر صلى اللَّه عليه و آله انديشه فرمود از اينكه بگويند او از پسر عمّ خود پشتى بانى فرموده :\r\nو در اين اقدام بر او طعن و ملامت نمايند ! . . تا آخر حديث ، و در ص 93 همين مجلَّد ( مفادا ) - چنين مذكور است : چون خداوند امر فرمود رسول خود را كه علي عليه السّلام را به پا دارد و آنچه را كه فرمود ، دربارهء او بگويد عرض كرد\r\n","description":"","footnote":"","page_name":" 351 ","page_number":357},
  {"content":"\r\nپروردگارا همانا قوم من بجاهليت قريب العهدند ( در نسخه‌ها چنين مذكور است ( 1 ) ) سپس بانجام حج خود رفت ، و چون مراجعت كرد در غدير خم فرود آمد . . تا آخر حديث . و در صفحه 95 مذكور است : زمانيكه جبرئيل امر ولايت را آورد ، عرصه بر پيغمبر صلى اللَّه عليه و آله تنگ شد و فرمود : قوم من قريب العهد بجاهليت ميباشند ، در اين موقع آيهء * ( يا أَيُّهَا الرَّسُولُ . . ) * نازل گرديد .\r\nمجموع اين امور حاكى و مشعر از خبر بزرگ و مهمى است كه ( پيغمبر صلَّى اللَّه عليه و آله ) در بيان و ابلاغ آن از انگيزش اهل نفاق و تكذيب آنها ميترسيد ، پس آنچه را كه از آن حذر ميفرمود و موجب آن ميشد كه گفته شود :\r\nنسبت بابن عمّ خود بر مبناى علاقه و دوستى اقدام نموده ، ميبايستى امرى باشد كه بامير المؤمنين عليه السّلام اختصاص داشته باشد ، نه يك امر عادى كه همه مسلمين در آن شركت دارند ، از قبيل نصرت و محبت ، و اين امر نيست مگر اولويت بامر و معانى ديگرى كه جارى مجراى اولويت باشد .\r\nقرينهء يازدهم - در اسنادهاى بسيار زياد ، از موضوع روز غدير بلفظ - نصب - تعبير شده .\r\nدر ص 105 جلد 1 از قول عمر بن خطاب ذكر شد كه : ( نصب رسول اللَّه عليّا علما ) رسول خدا صلى اللَّه عليه و آله على را بطور نمايان منصوب داشت و فرمود : . . ،\r\nو در ص 11 جلد 1 ( در مناشده علي عليه السّلام در عهد خلافت عثمان ) مذكور شد :\r\n« فامر اللَّه نبيّه . . و ان ينصبنى للنّاس بغدير خم »\r\nو مأمور گشت ( پيغمبر صلى اللَّه عليه و آله ) كه مرا در غدير خم براى مردم بولايت منصوب فرمايد . . و در گفتار ديگر آن جناب در روايت عاصمى ( بطوريكه خواهد آمد ) :\r\n« نصبنى علما »\r\n، و در ص 64 همين مجلد است از امام حسن - سبط - عليه السّلام :\r\n« اتعلمون انّ رسول اللَّه نصبه يوم غدير خم »\r\n: يعنى : آيا آگاهيد كه رسول خدا صلى اللَّه عليه و آله نصب فرمود او ( علي عليه السّلام ) را\r\n\r\n","description":"","footnote":"\r\n( 1 ) مراد اينست كه كلمهء جاهليت در نسخه‌ها بدون الف و لام ذكر شده است در صورتى كه بايد مقرون به آن ذكر شده باشد .\r\n","page_name":" 352 ","page_number":358},
  {"content":"\r\nدر روز غدير خم ؟ و در ص 67 از عبد اللَّه بن جعفر : « و نبيّنا قد نصب لامّته افضل الناس و اوليهم و خيرهم بغدير خم » ، يعنى : و پيغمبر ما صلى اللَّه عليه و آله بتحقيق نصب فرمود براى امّتش برترين مردم و سزاوارترين آنها و بهترين آنها را در غدير خم . . و در ص 78 از قيس بن سعد : « نصبه رسول اللَّه بغدير خم » ، يعنى : نصب فرمود او را رسول خدا صلى اللَّه عليه و آله در غدير خم ، ذكر شده .\r\nو در ص 96 از ابن عباس و جابر : امر اللَّه محمّدا ان ينصب عليّا للنّاس فيخبرهم بولايته . يعنى : امر فرمود خدا ، محمّد صلى اللَّه عليه و آله را كه نصب نمايد علي عليه السّلام را براى مردم ، و خبر دهد آنها را بولايت او . و در ص 116 از ابى سعيد خدرى : « لمّا نصب رسول اللَّه عليا يوم غدير خم فنادى له بالولاية » . يعنى : چون رسول خدا صلى اللَّه عليه و آله نصب فرمود على را روز غدير خم ، پس ولايت او را اعلام داشت ، ثبت گرديده .\r\nاين لفظ ( نصب ) ما را آگاه ميسازد بايجاد مرتبهء براى امام عليه السّلام در آن روز ( غدير خم ) كه قبل از آن روز چنين مرتبهء براى آن جناب شناخته نشده ، و اين مرتبه غير از محبت و نصرت است كه نزد همه معلوم بوده و براى هر فردى از افراد مسلمين ثابت بوده ، و استفادهء معناى خاصّ ( اولويّت ) از كلمه نصب بر مبناى شايع بودن استعمال آن در برقرارى حكومتها و تثبيت ولايات قابل ترديد نيست چه ، ( مثلا ) گفته مىشود : پادشاه ، زيد را بر فلان منطقه و ولايت بعنوان والى نصب كرد ، و در چنين موردى ( از كلمهء نصب ) نميتوان احتمال داد كه : او را بعنوان رعيّت بودن يا محب ، يا ناصر ، يا محبوب ، يا منصور نصب نمود - همانند و مساوى با آنمعنى كه بافراد مجتمع كه زير سيطره و امر آن پادشاهند شامل است .\r\nمضافا بر اينكه اين لفظ ( نصب ) در طرق متعددهء حديث مقرون بلفظ ولايت ذكر شده و يا در دنبال آن تصريح شده كه : نصب او براى مردم - يا - براى امّت صورت گرفته ، و با اين خصوصيات خواهيد دانست كه مرتبه ثابت شده براى او همان حاكميّت مطلقه است بر همهء امّت ، و اين همان معناى امامت است كه ملازم با اولويتى است كه مدعى و معتقد ما است در معنى مولى ، و اين معنى از لفظ\r\n","description":"","footnote":"","page_name":" 353 ","page_number":359},
  {"content":"\r\nديگر ابن عباس كه در ص 98 ج 1 و ص 93 همين مجلَّد گذشت استفاده مىشود آنجا كه گويد : چونكه به پيغمبر صلى اللَّه عليه و آله امر شد على عليه السّلام را برقرار نمايد در مقاميكه خود در آن قائم است .\r\nو سخن رسول خدا صلى اللَّه عليه و آله كه در ص 12 ج 1 گذشت به اين معنى كه مراد ما است تصريح دارد كه : خداى عزّ و جل امر كرده كه امام و پيشواى شما را منصوب نمايم ، و آنكه را كه بعد از من وصيّ من و خليفهء من است و آنكسى را كه خداى عز و جل در كتاب خود طاعت او را واجب فرموده و طاعت او را همدوش طاعت من ساخته و شما را امر بولايت او فرموده . و سخن پيغمبر صلى اللَّه عليه و آله كه در ص 90 گذشت كه : همانا خداوند بتحقيق نصب فرموده است او ( على عليه السّلام ) را براى شما وليّ و امام و واجب ساخته طاعت او را بر هر كس ، حكم او نافذ و سخن او مطاع است .\r\nقرينهء دوازدهم - سخنى است كه از قول ابن عباس بعد از ذكر حديث در صفحهء 99 جلد 1 و صفحهء 94 همين مجلَّد گذشت : « فوجبت في رقاب القوم » ( در لفظ روايتى ) « و في اعناق القوم » ( در لفظ روايت ديگر ) يعنى : پس سوگند به خدا واجب شد ( ولايت علي ) در گردنهاى اين گروه .\r\nاين سخن ( ابن عباس ) معناى تازه ايرا مىرساند كه از حديث استفاده شده غير از آنچه قبل از آن مسلمين ميشناختند و در نظر هر فرد از آنها ثابت بود ، و ابن عباس اين امر را با سوگند مورد تأكيد قرار داده .\r\nو آن معناى بزرگ و مهمّى است كه ايفاى آن بر ذمّه‌ها واجب و بر گردنها لازم است معنائى كه با اقرار برسالت همدوش است و امام عليه السّلام در آن با ديگرى برابر نيست و آن نيست مگر خلافتى كه ( على عليه السّلام ) از بين مجتمع اسلامى بدان ممتاز گشته و معنى اولويت از آن منفك نخواهد بود .\r\nقرينهء سيزدهم - روايتى است كه شيخ الاسلام حموينى در « فرايد السمطين » از ابي هريره آورده كه گفت : چون رسول خدا صلى اللَّه عليه و آله از حجة الوداع مراجعت\r\n","description":"","footnote":"","page_name":" 354 ","page_number":360},
  {"content":"\r\nفرمود اين آيه نازل شد : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ . . ) * و چون ( آنحضرت ) استماع نمود قول خداى تعالى را : * ( وَالله يَعْصِمُكَ مِنَ النَّاسِ ) * قلب او آرامش يافت تا اينكه بعد از ذكر حديث گويد : « و هذه آخر فريضة أوجب اللَّه عباده » يعنى و اين آخرين امر واجبى بود كه خداوند بندگان خود را بدان ملزم فرمود ، پس چون رسول خدا صلى اللَّه عليه و آله تبليغ فرمود ( اين آيه ) نازل شد : * ( الْيَوْمَ أَكْمَلْتُ لَكُمْ دِينَكُمْ . . ) * تا آخر آيه .\r\nاين لفظ ما را آگاه ميسازد كه رسول خدا صلى اللَّه عليه و آله در اين كلمه پرده برداشته از فريضه اى كه قبل از آن سابقهء تبليغ نداشته ، و روا نيست كه اين معنى محبت و نصرت باشد ، زيرا محبت و نصرت چه با بيان كتاب و چه سنّت از روزگارى پيش معروف و مقرر بوده . پس باقى نماند مگر معناى امامت كه امر بدان تأخير يافت تا تشويش و شدت ( عصبيّتها و خود سريها ) زبون و زدوده شود و نفوس مسلمين آماده پذيرش و تسليم در قبال وحي الهي گردد ، تا از چنين امر مهم و بزرگى نفوس سركش نرمند و اين چنين امر با معناى اولى سازش دارد .\r\nقرينه چهاردهم - در صفحات 63 و 73 ج 1 بيان شد ، در حديث زيد بن ارقم بطرق بسيارش كه : داماد ( 1 ) او از او دربارهء حديث غدير خم سؤال نمود ، زيد بن ارقم به او گفت : شما اهل عراق ، در شما هست آنچه هست ( از سخن چيني و نفاق ) دامادش به او گفت : باكى بر تو نخواهد بود ، از من ايمن هستى . زيد گفت : بلى ، ما در جحفه بوديم ، پس رسول خدا صلى اللَّه عليه و آله ( از جايگاه خود ) بيرون آمد . . تا پايان حديث .\r\nو در صفحه 53 ج 1 گذشت از عبد اللَّه بن العلا كه بزهرى پس از آنكه او داستان غدير را حديث نمود ، گفت : در شام اين حديث را بازگو منما ، و در ص 183 همين مجلَّد از سعيد بن مسيّب براى شما نقل نمودم كه گفت : بسعد بن ابى وقاص\r\n\r\n","description":"","footnote":"\r\n( 1 ) در حديث مزبور اشعار به اين دارد كه شخص مزبور داماد عطيه عوفى بوده است ، مترجم .\r\n","page_name":" 355 ","page_number":361},
  {"content":"\r\nگفتم : ميخواهم راجع بموضوعى از تو سؤال كنم ولى پرهيز ميكنم ، گفت آنچه ميخواهى سؤال كن من پسر عموى توام .\r\nظاهر از اين كلمات اينست كه در بين مردم براى حديث ( غدير ) معنائى متبادر بوده كه روايت كننده آن ترس داشته از بيان آن كه مبادا در اثر توليد عداوت نسبت به وصيّ ( پيغمبر صلى اللَّه عليه و آله ) در عراق و در شام به او بدى و آسيبي برسد . و به همين علَّت زيد بن ارقم از داماد عراقى خود پرهيز كرد زيرا او از آنچه از دوروئى و ضديت در ميان عراقيّين از آن روز پيدا شده بود آگاه بود و لذا سرّ خود را فاش نميكرد تا ( طرف ) به او اطمينان و ايمنى داد ، آنگاه داستان را براى او بيان نمود . با اين كيفيّت ديگر نميتوان فرض نمود كه معناى حديث ( مولى ) همان معناى مبتذل و شايع در هر فرد مسلمى باشد ، و بلكه معناى حديث امرى است كه فقط بقامت امام ( على عليه السّلام ) راست ميآيد كه بدانسبب بر ما سواى خود برترى مييابد ، و آن معناى خلافت است كه با اولويت كه مراد ما است يكسان و متحد است .\r\nقرينهء پانزدهم - احتجاج امير المؤمنين عليه السّلام است بحديث ( غدير خم ) در روز رحبه بعد از آنكه خلافت به او منتهى گشت به منظور ردّ بر كسى كه در خلافت با او معارضه و منازعه مينمود ، چنان كه در صفحه 296 همين مجلَّد گذشت ، و خموشى و بلا جواب شدن آن گروه پس از آنكه ( گواهان ) شهادت دادند ، آيا اگر معناى مولى ( در حديث غدير ) فرض شود كه حب و نصرت بوده و ملازمه با اولويت بر خلق نداشته ، چه برهان و دليلى در قبال منازعه و معارضه در امر خلافت براى آن جناب وجود داشته كه به آن استشهاد نموده و حاضرين در غدير خم را ( كه در رحبه بودند ) سوگند داده كه شهادت دهند ؟ !\r\nقرينهء شانزدهم - در داستان ركبان در صفحات 46 - 52 همين مجلد گذشت كه : گروهي كه از جمله آنها ابو ايوب انصارى بود بامير المؤمنين با اين جمله سلام نمودند : « السلام عليك يا مولانا » آن جناب فرمود : چگونه من مولاى شمايم در حالتى كه شما طايفه از ( صحرانشينان ) عرب هستيد ! گفتند : ما شنيديم از پيغمبر صلى اللَّه عليه و آله\r\n","description":"","footnote":"","page_name":" 356 ","page_number":362},
  {"content":"\r\nكه فرمود :\r\n« من كنت مولاه فعليّ مولاه »\r\nو تو ( خوانندهء عزيز ) به خوبى علم دارى باينكه تعجب امير المؤمنين عليه السّلام ( از پاسخ آنان ) يا ارادهء كشف حقيقت براى گروه حاضرين به جهت معنى مبتذل ( حب و نصرت ) كه سيرهء مساوى و متقابلى است بين افراد مسلمين نبود به اين معنى كه ( مثلا ) معناى سخن سواران مزبور :\r\n« السلام عليك يا مولانا » اينست : « السلام عليك يا محبّنا او ناصرنا » ، خاصه بعد از تعليل به اين جمله : « و انتم رهط من العرب » ( يعنى - در حالى كه شما طايفهء از صحرانشينان عرب هستيد ) زيرا نفوس عربى استنكافي نداشته كه معناى محبّت و نصرت بين افراد جامعهء آنان برقرار باشد ، بلكه اين معنى در نظر آنها بزرگ و مهم شمرده ميشده كه يكى از آنها بمولويّت بر آنها ( به معناى مقصود ما ) مخصوص گردد به اين جهت است كه بچنين معنائى اذعان نمىكنند و گردن نمىنهند مگر با نيروى زيادى كه بر همگى آنان تفوق گيرد يا نصّ خدائى كه افراد مسلمان آنها را به آن ملزم نمايد ، و اين معنى نيست مگر همان ( اولى ) كه مرادف است با امامت و ولايت مطلقهء كه آن جناب از آنها داير به آن كسب اطلاع فرمود و آنها در پاسخى كه دادند استناد بحديث غدير نمودند .\r\nقرينهء هفدهم - در صفحه 53 همين مجلد گذشت ، گيرا شدن نفرين مولاى ما امير المؤمنين عليه السّلام دربارهء آنهائى كه شهادت خود را بحديث غدير كتمان كردند در روز مناشده رحبه و روز ركبان ، و در نتيجه دچار نابينائى و برص شدند و يا دچار سوء عاقبت ( ارتداد بعد از اسلام ) و يا آفت و بدبختى ديگرى گرديدند ! در حالتى كه آنها از افرادى بودند كه در غدير خم ( در روز معهود ) حاضر بوده‌اند ! !\r\nآيا هيچ سخندان و اهل تحقيقى روا مىبيند كه احتمال داده شود ، باينكه وقوع اين بليّه‌ها و بدبختىها بر آن قوم و سخت گيرى امام بنفرين كردن بر آنها براى كتمان آنها نسبت به معناى محبت و نصرتى باشد كه در ميان تمام افراد دينى شمول و عموميّت دارد ؟ ! در صورت روا بودن چنين امرى لازم مىآمد كه نفرين امام شامل بسيارى از مسلمين شود كه ميان خود دشمنى و زد و خورد و كشتار نمودند تا ريشهء\r\n","description":"","footnote":"","page_name":" 357 ","page_number":363},
  {"content":"\r\nاين دو صفت ( محبت و نصرت ) را كندند تا چه رسد به آنان كه ثبوت و برقرارى آن دو صفت را ميان خود كتمان نمودند همه دوچار عواقب شوم نامبرده بشوند ! ولى شخص واقع بين و كنجكاو داع ننگ و عار را ميبيند كه بر آنها زده شده و نفرين بر آنها رسيده كه اين نبأ عظيم را كتمان نمودند ، همان نبأ عظيمى كه اين مولاى بزرگوار صلوات اللَّه عليه بدان مخصوص گشته ، و آن نيست مگر همان معنائى كه نصوص بسيار بر آن توافق كرده و قرائن متراكمهء زياد آن را نمايان ساخته كه عبارتست از امامت و اولويّت آن جناب بر آنها از خود آنها .\r\nو گذشته از اين مرحله ، كتمان شهادت آنها نسبت بيك امرى عادى كه در آن جناب و غير او بطور على السويه وجود داشته باشد نميتواند باشد ، بلكه لازم است كه اين كتمان نسبت بفضيلتى باشد كه اختصاص به شخص آن جناب دارد ، كه گوئى بر آنها گوارا نبود كه امام بدان امر ممتاز و مخصوص باشد و لذا كتمان نمودند ليكن نفرين آنحضرت آنان را بوسيله آشكار نمودن حق رسوا و مفتضح نمود و نشانهء زشت و آشكار اين كتمان بر جبهه‌ها و چشمها و پهلوهاى آنها باقى ماند تا زنده بودند ، و بعد از آنها هم اوراق تاريخ و كتب آن آثار را در خود ثبت كرد كه دهان به دهان بگردد و تا پايان عمر جهان زبان زد جهانيان باشد !\r\nقرينهء هجدهم - در داستان مناشدهء رحبه - ص 26 و 27 همين مجلَّد از طريق احمد و نسائى و هيثمى و محبّ الدين طبرى باسناد صحيح گذشت كه :\r\nامير المؤمنين عليه السّلام چون در رحبه مردم را در موضوع حديث غدير سوگند داد ، عده اى از اصحاب رسول خدا صلى اللَّه عليه و آله شهادت دادند باينكه آن را از آنحضرت شنيدند ، ابو الطفيل گفت : من از آن مجلس خارج شدم در حالى كه در خود چيزى ( از ترديد و انكار ) احساس مينمودم ، ( 1 ) سپس زيد بن ارقم را ملاقات كردم و به او گفتم از\r\n\r\n","description":"","footnote":"\r\n( 1 ) ( مفاد ) اين جمله در لفظ احمد چنين مذكور است ، و در لفظ نسائى : در حالى كه در خود از او چيزى احساس ميكردم ، و در لفظ محب الدين طبرى : در حالى كه در خود از شك و ترديد چيزى احساس ميكردم ، مذكور است .\r\n","page_name":" 358 ","page_number":364},
  {"content":"\r\nعلى رضى اللَّه عنه شنيدم كه چنين و چنان ميگفت ، زيد گفت : چه انكارى دارى ؟\r\nمن نيز از رسول خدا عليه السّلام شنيدم كه آن سخنان را ميفرمود .\r\nبه نظر شما ( خوانندهء عزيز ) ابو الطفيل چه چيزى را انكار مينمود يا بزرگ و مهم مىشمرد ؟ آيا ترديد و انكار او نسبت بصدور حديث بوده ؟ اين احتمال كه درست نيست ، زيرا اين مرد شيعى و از دوستان فداكار امير المؤمنين عليه السّلام و از كسانى است كه ثقه و مورد اعتماد آن جناب است ، بنابر اين در حديثى كه مولاى او روايت مىكند شك و ترديدى نمىكند ، نه ( براى او جاى ترديد نيست ) . بلكه آنچه مورد ترديد يا استكبار او بوده معناى با عظمت آن حديث بود و او از اين در تعجب بود كه آنگروه اين حقيقت را دگرگون ساختند و از بيان شهادت ( بر خلاف ديگران ) كوتاهى و تقصير نمودند ؟ با اينكه آنها همه عرب اصيل بودند و بلفظ و معناى حقيقى آن آگاه بودند ، در حالى كه از پيروان رسول صلى اللَّه عليه و آله و اصحاب آن جناب بودند ، پس جاى احتمال بود كه اكثر آنها آن را نشنيده‌اند ، يا حوادث مهمّه و مشكلات هائله بين آنها مانع از ابراز و شهادت شده است ، اين بود كه زيد بن ارقم او را مطمئن نمود كه خود نيز شنيده ، در نتيجه او ( ابو الطفيل ) دانست كه تمايلات و هواهاى نفسانى آنگروه بين آنها و تسليم در برابر اين حقيقت حايل گشته ، حال آيا اين معناى مهم غير از خلافت كه هم طراز اولويت است ميتواند باشد بديهى است كه معنى حبّ و نصرت منظور نيست ، چه هر يك از اين دو ( حب و نصرت ) نسبت بفرد فرد جامعه اسلامى شمول و عموميّت دارد .\r\nقرينهء نوزدهم - داستان انكار حارث فهرى نسبت بسخن رسول خدا صلى اللَّه عليه و آله در داستان غدير است ، اين نيز در صفحات 127 - 137 همين مجلد گذشت و بطوريكه در ص 293 مؤكَّدا شرح داديم اين حديث نميتواند با غير « اولى » از معانى مولى سازش داشته باشد .\r\nقرينهء بيستم - حافظ ابن سمّان بطوريكه در جلد 2 « الرياض النضره » ص 170 و « ذخاير العقبى » تاليف محبّ الدين طبرى ص 68 و « وسيلة المآل »\r\n","description":"","footnote":"","page_name":" 359 ","page_number":365},
  {"content":"\r\nتاليف شيخ احمد بن باكثير مكَّى ، و مناقب خوارزمى ص 97 ، و « صواعق » ص 107 مذكور است ، از حافظ دار قطنى از عمر روايت نموده كه : دو تن از صحرا نشينان كه با هم خصومت و نزاع داشتند نزد عمر آمدند ، عمر به على عليه السّلام گفت :\r\nبين اين دو نفر حكم كن ، يكى از آن دو گفت : اين ، قضاوت خواهد كرد بين ما ؟\r\n( از روى استخفاف و تحقير ) ، در اين هنگام عمر از جا جست و گريبان آنمرد را گرفت و گفت : واى بر تو ! ميدانى اين كيست ؟ ! اين ، مولاى من و مولاى هر مؤمن است ، و هر كس كه اين شخص مولاى او نباشد او مؤمن نيست ! .\r\nو باز از عمر روايت نموده كه : مردى با او در مسئله اى منازعه نمود ، عمر گفت : اين شخص كه نشسته ( اشاره بعلى بن ابى طالب عليه السّلام نمود ) بين من و تو ( حكم ) باشد ، آنمرد گفت : اين ، شكم گنده ( از روى استخفاف ) عمر از جاى خود برخاست و گريبان او را گرفت بطوريكه او را از زمين بلند نمود ، سپس به او گفت : آيا ميدانى كه چه كسى را كوچك شمردى ؟ اين ، مولاى من و مولاى هر مسلم است .\r\nو در فتوحات اسلاميه جلد 2 ص 307 مذكور است : علي عليه السّلام يك بار بر مرد صحرا نشينى داورى فرمود ، و آنمرد راضى به حكم آن جناب نشد ! عمر بن خطاب گريبان او را گرفت و به او گفت : واى بر تو همانا او مولاى تو و مولاى هر مرد و زن مؤمن است ، و طبرانى با بررسى در طريق روايت نموده كه : بعمر گفته شد :\r\nتو نسبت بعلى نوعى تعظيم و تكريم بجا ميآورى كه با احدى از اصحاب پيغمبر صلى اللَّه عليه و آله نمىنمائى ؟ ! گفت : همانا او مولاى من است ، و اين روايت را زرقانى مالكى در شرح المواهب ص 13 از دار قطنى نقل و ذكر نموده است .\r\nبنابر اين ، مولويّت ثابته براى امير المؤمنين عليه السّلام كه عمر بدان اعتراف نمود نسبت به خود و نسبت بهر مؤمن هموزن با همان مولويّتى كه در روز غدير خم بدان اعتراف كرده ، و اعتراف خود را توأم به اين جمله نمود كه : هر كس ، اين وصىّ ( يعنى على عليه السّلام ) مولاى او نيست ، او مؤمن نخواهد بود به اين معنى كه\r\n","description":"","footnote":"","page_name":" 360 ","page_number":366},
  {"content":"\r\nهر كس كه اعتراف بمولويت آن جناب نكند ، مؤمن نيست ، يا باينمعنى كه : هر كس ، مولاى علي عليه السّلام نباشد ، يعنى محبّ و ناصر او نباشد ، ولى آنچنان محبت و نصرتى كه اگر از او منتفى شود - ايمان از او منتفى گرديده ، اين معنى مرتبط نخواهد بود مگر با ثبوت و تحقق خلافت براى او ، زيرا محبت و نصرت عادى كه مورد دستور و ترغيب ( شارع مقدس ) است و در بين تمام مسلمين برقرار است ، با منتفى شدن آن ايمان منتفى نميشود ، و ممكن هم نيست چنين باشد زيرا معلومست كه مخالفت و دشمنىهاى متقابل كه بين صحابه و تابعين وجود داشت تا حدى كه در بعضى موارد منجر بدشنام دادن و گلاويز شدن آنها با يكديگر مىگرديد و كار به نبرد و جنگ منتهى مىشد ، و حتى بعضى از اين امور در محضر پيغمبر صلى اللَّه عليه و آله واقع مىشد مع ذلك ، آن جناب از آنها نفى ايمان نفرمود و آنها كه معتقد به عدالت تمامى صحابه بودند با مشاهدهء آن مشاجرات و منازعات باحدى از آنها خورده نگرفتند ، پس ( راهى ) باقى نماند جز اينكه ( بگوئيم ) : ولايتى كه داراى اين صفت است ( يعنى نفى ايمان است ) همان امامت است كه ملازم با اولويتى است كه مقصود ما است ، خواه - عمر - به اين سخن خود ناظر به حديث غدير باشد ( كما اينكه آوردن حافظ محب الدين طبرى اين روايت را در ذيل حديث غدير اشاره به آن دارد كه استناد عمر در سخن خود بحديث غدير است ) و خواه اين كلمه را بعنوان يك حقيقت مهم و آشكار ، كه از نواحى مختلفه در نظر او ثابت و محقق بوده اظهار نموده باشد ! .\r\nدنبالهء سخن - ابن اثير در جلد 4 « نهايه » ص 246 و حلبى در جلد 3 « سيره » ص 304 و بعض ديگر اين روايت را به شخص مجهول نسبت داده و گفته‌اند كه :\r\nسبب اين كلام پيغمبر صلى اللَّه عليه و آله\r\n( من كنت مولاه فعلىّ مولاه )\r\nاين بوده كه : اسامة ابن زيد به علي عليه السّلام گفت : تو مولاى من نيستى ، منحصرا رسول خدا صلى اللَّه عليه و آله مولاى من است ، پس پيغمبر صلى اللَّه عليه و آله فرمود : هر كس كه من مولاى اويم ، علي عليه السّلام مولاى او است .\r\n","description":"","footnote":"","page_name":" 361 ","page_number":367},
  {"content":"\r\nكسى كه اين روايت مجهول را ذكر نموده ، منظورش اين بوده كه حديث مزبور را از عظمت آن فرود آورده و از آن سلب اهميّت نمايد به اين منظور آن را به صورت يك قضيهء كوچك و شخصى در آورده و چنين وانمود كرده كه مختصر معارضه و نقارى بين دو نفر از افراد امّت دست داده بوده و رسول خدا صلى اللَّه عليه و آله با اين جملهء از فرمايش خود آن را اصلاح فرموده ، در حالى كه او نمىداند خود را بنادانى مىزند در اينكه روايات متواتره و احاديث بسيار زيادى در سبب بر افراختن اين امر خطير در مقابل پندار بى پايه و مايه ( و مغرضانهء ) او وجود دارد كه مقصود او را در هم ميشكند ، از نزول آيهء تبليغ تا اقدامات مهمه كه در مقدّمهء ابلاغ اين امر صورت گرفت و وقايعى كه مقارن ابلاغ آن وقوع يافت ، بطوريكه هيچيك از اين امور و وقايع با اين مطلب بىاساس و دروغ سازش و مناسبتى ندارد ، و مانند دلائل قطعيه مزبور است ( در ردّ و تكذيب اين روايت مجعول « موضوع اسامه » ) آيهء كريمه * ( الْيَوْمَ أَكْمَلْتُ لَكُمْ دِينَكُمْ . . ) * كه صراحت دارد به كمال دين و تمامى نعمت و خشنودى پروردگار به اين آهنگ آشكار ، و اين عظمت ( و اهميّت ) ناشى از ارزش اصلاح بين دو مرد كه با يكديگر مشاجره نموده‌اند ، نيست .\r\nوانگهى گويندهء اين داستان توجه نكرده كه همين داستان بر فرض صحت آن بر تأكيد معنى و حجيّت آن بر خصم ( طرف مخالف ) افزوده است :\r\nفرض كنيد ، سبب اين بيان آشكار ( پيغمبر صلى اللَّه عليه و آله ) امرى است كه اين راوى ( مجهول ) ذكر نموده ، ولى ما ميگوئيم : آن معنى را كه اسامه از كلمهء مولى دربارهء رسول خدا صلى اللَّه عليه و آله ثابت دانسته و نسبت بامير المؤمنين عليه السّلام آن را انكار داشته ، ناچار بايد معنائى باشد كه مستلزم برترى و فضيلت ( خاصى ) باشد نه معنائى كه هر كس از آن بهره مند است حتى خود اسامه ، و دارا بودن آن بين مسلمين موجب برترى نخواهد بود ، در اين صورت ، اين معنى كه مورد انكار واقع شده و سپس با سخن پيغمبر صلى اللَّه عليه و آله درباره علي عليه السّلام ثابت و محقق شده نيست مگر\r\n","description":"","footnote":"","page_name":" 362 ","page_number":368},
  {"content":"\r\nهمان اولويت يا آنچه كه جارى مجراى اولويت است از معانى مولى . ! و ميگوئيم :\r\nهمانا پيغمبر صلى اللَّه عليه و آله چون ميدانست كه در ميان امّت كسانى هستند كه با پسر عم او معارضه و مشاجره با گفتار خواهند نمود و ممكن است كه اين مشاجرهء لفظى منتهى بامور ناروا و عواقب وخيمى شود كه مورث ضدّيت با او و بر پاكردن دواهى و ناگوارىهائى در برابر رفتار اصلاحى او بعد از پيغمبر اكرم گردد از اينرو ، آن مجمع بزرگ را ( در غدير خم ) تشكيل داد و در آن مجمع موقعيت و جايگاه وصىّ خود را در امر دين و قرب و منزلت او به او ، و اهليّت او را بجلالت و اينكه : احدى از افراد امّت را نمىرسد كه با او ( علي عليه السّلام ) بگفتار يا كردارى مقابله ( و معارضه ) نمايد ، و آنچه در عهده ديگرانست همان اطاعت و تبعيت و تسليم در مقابل امر او و فروتنى در برابر مقام اوست ، و آن جناب بعد از شخص پيغمبر صلى اللَّه عليه و آله بر مسير آنحضرت سير مىكند ، به اين منظور با اين تشكيلات و تصريحات موانع و موجبات لغزش را از مسير او بر طرف فرمود و سنن و مراسم فرمان بردارى را در مقابل او آشكار فرمود ، و با خطبهء كه انشاء فرمود طرق طرفيت و ضديت با او را ( بهر عذر و بهانه ) قطع فرمود ، كه ما از هر گونه جد و جهد در توضيح و بيان مفاد آن دريغ ننموديم .\r\nو همانند اين روايت مجهول است ، روايتى كه احمد بن حنبل در ج 5 مسندش در ص 347 و چند نفر ديگر ( از علماء حديث ) از بريده نقل كرده‌اند كه او گفت :\r\nبا علي عليه السّلام در جنگ يمن همراه بودم شدت و غلظتى از او ديدم ، پس از بازگشت بحضور رسول خدا صلى اللَّه عليه و آله از او نام بردم و نكوهش او نمودم ، ناگاه ديدم كه چهرهء رسول خدا صلى اللَّه عليه و آله متغيّر شد و فرمود : اى بريده آيا من بمؤمنين از خودشان اولى ( سزاوارتر ) نيستم ؟ گفتم : بلى هستى يا رسول اللَّه ، فرمود :\r\n« من كنت مولاه فعليّ مولاه »\r\n. گوئى راوى اين داستان مانند راوى داستان قبلي خواسته صورت امر مزبور را كوچك و ناچيز جلوه دهد ! به اين منظور آن را در قالب يك قضيّهء شخصى ريخته !\r\n","description":"","footnote":"","page_name":" 363 ","page_number":369},
  {"content":"\r\nو ما بعد از اينكه حديث غدير را با طرق متواترش ثابت نموديم ديگر اهميّتى به اين قبيل قضايا و روايات نميدهيم ، زيرا منتهاى چيزى كه از اين حديث برآيد مكرّر نمودن اين لفظ است از رسول خدا صلى اللَّه عليه و آله كه گاه اين حقيقت ( اولويّت علي عليه السّلام ) به صورت نوعى ( در محضر عمومى ) اعلام شده و گاه به صورت شخصى ، تا اينكه بريده بداند آنچه را كه از امير المؤمنين عليه السّلام ديده و آن را درشتى پنداشته مجوّز آن نيست كه دربارهء آن جناب سخن ناروا بگويد ، بر اساس آنچه كه در خور مقام و شأن حكامى است كه امر رعيّت به آنها واگذار شده است ، چنان كه هنگاميكه حاكم اقدام بامرى مىكند كه متضمّن مصلحت عمومى است اگر آن اقدام در نظر فردى از افراد عادى ناخوش و نامطلوب برآيد ، او حق ندارد در اين باره سخن بگويد و اعتراض و نكوهشى بنمايد ! زيرا در اجراء مصلحت عمومى نظر فردى تأثيرى ندارد و مرتبت و صلاحيت مقام ولايت بر توقعات و انتظارات شخصى و فردى حكومت و برترى دارد لذا پيغمبر صلى اللَّه عليه و آله خواست بريده را بجاى خود بنشاند و او را ملزم فرمايد كه از حدّ خود تجاوز نكند در آنچه كه براى أمير المؤمنين عليه السّلام معين و مقرر گشته از ولايت عامّه نظير آنچه كه براى خود پيغمبر صلى اللَّه عليه و آله با فرمايش آن جناب :\r\n« الست اولى بالمؤمنين من انفسهم »\r\n( آيا من بمؤمنين از خود آنها اولى ( سزاوارتر ) نيستم ؟ ) ثابت و مدلَّل گرديده است .\r\n* ( هذا بَيانٌ لِلنَّاسِ وَهُدىً وَمَوْعِظَةٌ لِلْمُتَّقِينَ ) *\r\nسوره آل عمران - آيه 138\r\n","description":"","footnote":"","page_name":" 364 ","page_number":370},
  {"content":"\r\n\r\nاحاديثى كه معانى مولى و ولايت را تفسير نموده\r\nپيش از اتمام اين قرائن ( بايد توجه كرد ) به تفسيرى كه رسول خدا صلى اللَّه عليه و آله شخصا درباره معناى لفظ ( مبارك ) خود فرموده ، و پس از آن به آنچه كه مولاى ما امير المؤمنين عليه السّلام مطابق تفسير پيغمبر عليه السّلام در اين باره بيان فرموده .\r\nعليّ بن حميد قرشى در « شمس الاخبار » ص 38 بنقل از « سلوة العارفين » تأليف : الموفّق باللَّه ، حسين بن اسمعيل جرجانى پدر - المرشد باللَّه - باسنادش از پيغمبر صلى اللَّه عليه و آله روايت نموده كه : چون از رسول خدا صلى اللَّه عليه و آله در معناى اين فرموده :\r\n« من كنت مولاه ، فعلى مولاه »\r\nسؤال شد ، فرمود : خدا ، مولاى من است ، اولى ( سزاوارتر ) است به من از خودم ، امرى ( ميل و ارادهء ) براى من با وجود ذات مقدس او نيست ، و من مولاى مؤمنين هستم ، به آنها از خودشان اولى ( سزاوارتر ) ميباشم ، و با وجود من امر ( اراده و ميلى ) براى آنها نيست ، و هر كس كه من مولاى اويم ، به او از خودش اولى هستم ، امر ( ميل و ارادهء ) براى او با وجود من نيست ، على مولاى او است ، به او از خودش اولى ( سزاوارتر ) است براى او امرى ( ميل و ارادهء ) نيست با وجود او .\r\nو در صفحه 65 همين مجلَّد در حديث استدلال و احتجاج عبد اللَّه بن جعفر بر معاويه مذكور افتاد كه به او گفت : اى معاويه ، همانا من شنيدم از رسول خدا صلى اللَّه عليه و آله بر منبر ميفرمود ، در حالى كه روبروى او بودم و عمر بن ابي سلمه ، و اسامة بن زيد ، و سعد بن ابي وقاص ، و سلمان فارسى ، و ابوذر ، و مقداد ، و زبير بن عوام نيز بودند ، كه ميفرمود : آيا من بمؤمنين اولى ( سزاوارتر ) نيستم از خودشان ؟ گفتيم :\r\nبلى يا رسول اللَّه فرمود : آيا زنان من مادران شما نيستند ؟ گفتيم : بلى يا رسول اللَّه . فرمود :\r\n« من كنت مولاه ، فعليّ مولاه ، اولى به من نفسه »\r\nو با دست خود بشانهء على زد و گفت : بار خدايا دوست بدار دوستان او را ، و دشمن بدار دشمنانش\r\n","description":"","footnote":"","page_name":" 365 ","page_number":371},
  {"content":"\r\nرا ، اى مردم ، من بمؤمنين اولى ( سزاوارتر ) هستم از خود آنها ، براى آنها با وجود من امرى ( ميل و ارادهء ) نيست ، و على بعد از من بمؤمنين اولى ( سزاوارتر ) است از خود آنها ، براى آنها با وجود او امرى ( ميل و ارادهء ) نيست . تا آنجا كه عبد اللَّه بن جعفر گفت : و پيغمبر ما صلى اللَّه عليه و آله بتحقيق برترين و سزاوارترين مردم و بهترين آنها را در روز غدير خم و در غير آنمورد براى امّتش نصب فرمود ، و بسبب او بر آنها حجّت آورد و آنها را امر باطاعت او فرمود و خبر داد آنها را كه او ( على عليه السّلام ) از آن جناب بمنزلهء هارون است از موسى ، و همانا او وليّ هر مؤمن است بعد از آنحضرت و اينكه ، هر كس او ( پيغمبر صلى اللَّه عليه و آله ) وليّ او است على نيز وليّ او است و هر كس او اولى به او است از خود او علي نيز اولى به او است ، و اينكه او جانشين و وصيّ او است . . تا پايان حديث مزبور .\r\nو در ص 11 در روايتى كه شيخ الاسلام حمويني در داستان احتجاج امير المؤمنين در ايام خلافت عثمان آورده ذكر شد كه : سپس رسول خدا صلى اللَّه عليه و آله خطبهء ايراد فرمود و گفت اى مردم آيا آگاه هستيد كه خداى عز و جل مولاى من است و من مولاى مؤمنين هستم و من بمؤمنين اولى ( سزاوارتر ) هستم از خودشان ؟ گفتند : بلي يا رسول اللَّه ، فرمود : يا على ، برخيز ، ( امير المؤمنين عليه السّلام فرمايد ) : پس من برخاستم فرمود :\r\n« من كنت مولاه فعليّ مولاه ، اللَّهمّ وال من والاه و عاد من عاداه »\r\n( پس از سخن پيغمبر ) سلمان به پا خاست و گفت : يا رسول اللَّه ، چگونه ولائى ؟ ( على بر ما دارد ) فرمود : ولائى مانند ولاى من ، هر كس كه من به او اولى هستم از خودش ، پس على نيز به او اولى است از خودش .\r\nو در ص 61 در داستان مناشدهء امير المؤمنين در روز صفّين سخن آن جناب مذكور شد كه : سپس ، رسول خدا صلى اللَّه عليه و آله فرمود : اى مردم ، همانا خدا ، مولاى منست ، و من مولاى مؤمنين هستم ، و اولى ( سزاوارتر ) بآنهايم از خودشان ، هر كه من مولاى اويم ، پس از من علي عليه السّلام مولاى او است ، خداوندا ، دوست بدار دوستانش را و دشمن بدار دشمنانش را و يارى كن ياران او را ، و خوار گردان\r\n","description":"","footnote":"","page_name":" 366 ","page_number":372},
  {"content":"\r\nخوار كنندگان او را ، پس سلمان فارسى به پا خاست و نزد آن جناب آمد و گفت :\r\nيا رسول اللَّه ، چگونه ولائى ؟ فرمود : چون ولاى من ، هر كس كه من به او اولى هستم از خودش ، پس از من على به او اولى است از خودش .\r\nو حافظ عاصمى در « زين الفتى » گويد : روايت شده كه : از علي بن ابي طالب عليه السّلام سئوال شد درباره فرمودهء پيغمبر صلى اللَّه عليه و آله : من كنت مولاه ، فعلى مولاه ؟\r\nفرمود : مرا منصب پيشوائى داد آنزمان كه به پا خاستم .\r\nمراد آن جناب از جمله ( زمانى كه من برخاستم ) قيام او است در روز غدير در آن مجمع ، پس از آنكه رسول خدا صلى اللَّه عليه و آله به او امر فرمود ( كه برخيزد ) براى اينكه او را بلند كند و معرّفى فرمايد ، و او را به علميّت ( پيشوائى ) بر امت نصب فرمايد . و اين معنى در صفحات 23 و 51 جلد 1 و ص 11 و 93 همين مجلد ذكر آن گذشت و حسان در آن روز اشارهء بقيام آنحضرت نمود ، آنجا كه گويد :\r\n\r\nفقال له : قم يا علىّ فاننى\r\nرضيتك من بعدى اماما و هاديا\r\n\r\n( 1 )\r\nو در حديثى كه ، سيد همدانى در « مودة القربى » روايت كرده مذكور است كه : رسول خدا صلى اللَّه عليه و آله فرمود : اى گروه مردم آيا خداوند به من اولى نيست از خودم ؟ كه مرا امر مىكند و نهى مىكند ، براى من بر خداوند امر و نهى نيست ؟\r\nگفتند : بلى يا رسول اللَّه ، فرمود : هر كس كه خدا و من مولاى او است ، پس اين ، على مولاى او است ، بشما امر و نهى مينمايد ، براى شما امر و نهى بر او نخواهد بود ، پروردگارا دوست بدار دوستان او را و دشمن بدار دشمنان او را و يارى نما ياران او را ، و خوار نما خوار كنندگان او را ، پروردگارا ، تو گواهى بر ايشان كه من ابلاغ نمودم و پند دادم .\r\nو امام ، حافظ واحدى بعد از ذكر حديث غدير گويد : اين ولايتى كه پيغمبر صلى اللَّه عليه و آله براى علي عليه السّلام بر قرار فرمود ، در روز قيامت مورد پرسش قرار خواهد گرفت ، در قول خداى تعالى : * ( وَقِفُوهُمْ إِنَّهُمْ مَسْؤُلُونَ ) * - روايت شده :\r\n\r\n","description":"","footnote":"\r\n( 1 ) معنى بيت در ضمن ابيات ديگر حسان در پيش گذشت .\r\n","page_name":" 367 ","page_number":373},
  {"content":"\r\nيعنى از ولايت على رضى اللَّه عنه ، و معنى چنين مىشود : همانا از آنان سؤال مىشود آيا بر طبق سفارش پيغمبر صلى اللَّه عليه و آله حق موالات او را ادا نمودند يا امر ولايت را ضايع و مهمل گذاردند ؟ ! ! تا بمقام مطالبه برآيند و بر كيفر اعمال خود برسند .\r\nو شيخ الاسلام حموينى در « فرايد السمطين » در باب چهاردهم ، و جمال الدين زرندى در « نظم درر السمطين » و ابن حجر در « صواعق » ص 89 ، و حضرمى در « الرشفه » ص 24 اين حديث را با بررسى در طريق روايت و ذكر نموده‌اند .\r\nو حموينى ، از طريق حاكم ابي عبد اللَّه ابن البيّع و او ، از محمّد بن مظفّر با بررسى طريق آن روايت نموده كه روايت كرد بما عبد اللَّه بن محمّد بن غزوان ، از علي بن جابر ، از محمّد بن خالد حافظ ابن عبد اللَّه ، از محمّد بن فضيل ، از محمّد بن سوقه ، از ابراهيم ، از اسود ، از عبد اللَّه بن مسعود كه وى گفت : رسول خدا صلَّى اللَّه عليه و آله فرمود : فرشتهء نزد من آمد و گفت : يا محمّد سل من ارسلنا قبلك من رسلنا على ما بعثوا ؟ ؟ - يعنى اى محمّد از پيغمبران پيش از خود سئوال كن ؟ بر چه امرى مبعوث شدند ؟ آنها ( پيغمبران پيشين ) گفتند : بر ولايت تو و ولايت علي بن ابي طالب .\r\nو گفته كه از علي عليه السّلام روايت شده كه فرمود :\r\n« جعلت الموالاة اصلا من اصول الدين »\r\n، يعنى : قرار داده شده است موالات ، اصلى از اصول دين ، و نيز وى از طريق حاكم ابن البيّع با بررسى طريق روايت نموده از حديث محمّد بن على ، از احمد بن حازم ، از عاصم بن يوسف يربوعى ، از سفيان بن ابراهيم حرنوى از پدرش ، از ابي صادق كه او گفت : علي عليه السّلام فرمود : اصول الاسلام ثلاثة ، لا ينفع واحد منها دون صاحبه : الصلاة ، و الزكاة ، و الموالاة يعنى اصول اسلام سه چيز است كه هيچيك از آنها بدون آنديگرى سود ندهد ، نماز ، و زكات ، و موالات و در ص 360 همين مجلد گذشت كه : عمر بن خطاب نفى ايمان نمود از كسى كه امير المؤمنين عليه السّلام مولاى او نباشد .\r\n","description":"","footnote":"","page_name":" 368 ","page_number":374},
  {"content":"\r\nو آلوسى در جزء 23 تفسيرش ص 74 در قول خداى تعالى : * ( وَقِفُوهُمْ إِنَّهُمْ مَسْؤُلُونَ ) * بعد از تعداد اقوالى كه در تفسير آن رسيده ، گويد : و بهترين ( مقدم ترين ) اين اقوال اينست كه : سؤال از عقايد و اعمال است و سرآمد آنها : لا إلاه الَّا اللَّه است و از بزرگترين آنها ولايت على كرّم اللَّه تعالى وجهه مىباشد .\r\nو از طريق بيهقى از حافظ حاكم نيشابورى باسنادش از رسول خدا صلى اللَّه عليه و آله ( روايت شده ) كه : هنگامى كه خداى ( متعال ) اولين و آخرين را در روز قيامت جمع فرمايد و صراط بر جسر جهنّم نصب شود ، احدى از آن عبور نمىكند ، مگر با او براءت ( ايمنى از آتش ) بسبب ولايت عليّ بن ابي طالب عليه السّلام باشد ، و اين روايت را محبّ الدين طبرى در جلد 2 « رياض » صفحه 172 با بررسى در طريق آورده .\r\nمجال آنقدر وسعت ندارد كه آنچه از مصادر بسياريرا كه بر آنها آگهى و وقوف يافته‌ايم و در آنها روايات وارده در ( تفسير ) قول خداى تعالى : * ( وَقِفُوهُمْ إِنَّهُمْ مَسْؤُلُونَ ) * : * ( وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا ) * ذكر شده و همچنين آنچه را كه حفاظ ( حديث ) با بررسى در طريق از رسول خدا صلى اللَّه عليه و آله در مورد حديث براءت و گذر كردن از پل صراط روايت كرده‌اند ذكر نمائيم ، بنابر ( آنچه ذكر شد ) گمان ندارم وجدان آزاد تو خواننده عزيز حكم نمايد باينكه تمام اين ( دلايل و قرائن ) مناسبت و ملايمتى داشته باشد با معنائى كه از ( مدلول ) خلافت و اولويت بر مردم از خود آنها بيگانه باشد و معذلك آنمعنى را اصلى از اصول دين ، و ايمان با نبودن آن معنى را منتفى ، و عمل هيچ عمل كننده را بدون آن درست بداند ؟ !\r\nو اين اولويت ، كه از اصول دين بشمار آمده ، و مولويتى كه ايمان با نبودن آن منتفى است ، بطوريكه در كلام عمر ( در ص 360 ) گذشت ، در كلام ديگر او ( عمر ) بابن عباس تصريح به آن شده و راغب آن را در جلد 7 محاضراتش در\r\n","description":"","footnote":"","page_name":" 369 ","page_number":375},
  {"content":"\r\nص 213 ذكر نموده كه ابن عباس گفت : شبى با عمر براهى ميرفتم ، و عمر بر قاطرى و من بر اسبى سوار بوديم ، در اينموقع ( عمر ) آيه ءاى را قراءت كرد كه در آن از على بن ابي طالب عليه السّلام ياد شده ، سپس گفت : سوگند به خدا اى اولاد عبد المطلب ، بطور تحقيق على در ميان شما اولى ( سزاوارتر ) به اين امر ( خلافت ) بود از من و ابى بكر . ابن عباس گويد : من با خود گفتم : خدا مرا نبخشد اگر من او را ببخشم ( خدا مرا رها نكند اگر دست از او بدارم ) ، پس به او گفتم : يا امير المؤمنين آيا تو چنين سخنى را ميگوئى ؟ در حالى كه تو و رفيقت برجستيد و امر خلافت را شما از ما سلب نموديد ، نه ساير مردم ! ! عمر گفت : دور شويد ( يا - از اين سخن خوددارى كنيد ) اى اولاد عبد المطلب : همانا شما ياران عمر بن خطاب هستيد ، ( ابن عباس گويد ) پس از اين سخن او ، من خود را به عقب افكندم و او زمانى اندك جلو افتاد سپس ( چون تعلل مرا در طى راه احساس نمود ) مرا ( با تعرّض و نكوهش امر به همراهى در روش نمود ) گفت : راه بيا از راه و امانى ، و گفت : سخن خود را بر من تكرار كن ، گفتم : مطلبى را يادآور شدى ، و من پاسخ آن را رد نمودم ، و اگر تو سكوت مىكردى ، ما نيز ساكت بوديم .\r\nعمر گفت : به خدا قسم ما نكرديم آنچه را كه كرديم از روى عداوت و ليكن ما او را كوچك شمرديم و ترسيديم كه عرب بسبب كشتارهائى كه ( در غزوات ) از آنها كرده بخلافت او تن ندهند و با او هم داستان و متحد نشوند ، ( ابن عباس گويد ) خواستم ( در پاسخ او ) بگويم : رسول خدا صلى اللَّه عليه و آله او را اعزام مينمود ( بقبائل عرب و ميدانهاى جنگ ) و او بزرگان و رؤساى آنها را در هم ميشكست و زبون ميساخت و پيغمبر صلى اللَّه عليه و آله در آن مأموريتها على را كوچك نمىشمرد ، مع الوصف تو و رفيقت ( ابو بكر ) او را كوچك ميشماريد ؟ ! سپس عمر گفت : شد آنچه شد ، در عين حال تو چگونه ميبينى ؟ به خدا قسم ، ما در هيچ امرى بدون او ( على عليه السّلام ) تصميم نميگيريم و هيچ كارى بدون اذن او انجام نميدهيم .\r\n","description":"","footnote":"","page_name":" 370 ","page_number":376},
  {"content":"\r\nو در شرح نهج البلاغه جلد 2 ص 20 ( در ذكر اين داستان ) چنين مذكور است : عمر گفت : اى ابن عباس سوگند به خدا همانا ، اين رفيق تو ( يعنى علي عليه السلام ) اولى ( سزاوارترين ) مردم است بامر ( خلافت ) بعد از رسول خدا صلَّى اللَّه عليه و آله و سلَّم جز اينكه ما درباره او ( تصدى او بامر خلافت ) از دو چيز ترسيديم ، . . تا آنجا كه ابن عباس گويد : گفتم يا امير المؤمنين ، آن دو چيز كدام است ؟ گفت : ترس و انديشهء ما از جوانى او ، و علاقه و محبت او نسبت به اولاد عبد المطلب بود .\r\nو در جلد 2 ص 115 ( همان كتاب ) چنين مذكور است : بى ميلى ما نسبت به او به جهت جوانى او و محبّت او نسبت به اولاد عبد المطلب بود .\r\nو گواهى بولايت أمير المؤمنين عليه السّلام به معناى مقصود ما ( اولويت مطلق ) نور و حكمتى است كه در دلهاى دوستان آن جناب نهاده شده است كه در برابر آن بار سفر بسته مىشود ( 1 ) و براى تعيين ( و تشخيص ) حامل بار سنگين آن ( ولايت ) رسولان اعزام ميشوند ، چنان كه در آنچه بيهقى در « المحاسن و المساوى » ج 1 ص 30 ضمن حديث طولانى كه بين ابن عباس و مردى از اهالى ( حمص ) از توابع شام جريان يافته وارد شده ، ضمن آن چنين مذكور است : آنمرد شامى بابن عباس گفت : همانا طايفه و قبيلهء من خرج سفر براى من گرد آوردند و من فرستادهء آنهايم كه بعنوان امين خود مرا نزد تو فرستاده‌اند و تو را نميسزد كه مرا بدون برآوردن حاجتم برگردانى ، زيرا قبيله و قوم من در امر على عليه السّلام ( و براى محبت او ) در معرض هلاكت هستند ، تو آنها را از اين تنگى و مشكل برهان ، تا خداوند تو را از تنگى برهاند ، در نتيجه ابن عباس به او گفت : اى برادر شامى همانا على عليه السّلام در اين امّت از حيث فضيلت و علمش همانند آن عبد صالح است كه موسى عليه السّلام با او ملاقات نمود . سپس حديث\r\n\r\n","description":"","footnote":"\r\n( 1 ) اين عبارت جارى مجراى مثل است و در موقع كثرت ميل به چيزى گفته مىشود .\r\n","page_name":" 371 ","page_number":377},
  {"content":"\r\nام سلمه را ذكر نموده كه متضمن فضايل بسيارى است براى على عليه السّلام و آن مرد شامى بابن عباس گفت : سينهء مرا از نور و حكمت پر نمودى و مرا از تنگى و مشقّت رهاندى خداى تو را از تنگى برهاناد ، گواهى مىدهم باينكه على رضى اللَّه عنه مولاى من و مولاى هر مرد و زن مؤمنى است .\r\n* ( هذا صِراطُ رَبِّكَ مُسْتَقِيماً قَدْ فَصَّلْنَا الآياتِ لِقَوْمٍ يَذَّكَّرُونَ ) *\r\nسورهء انعام آيه 136 .\r\n","description":"","footnote":"","page_name":" 372 ","page_number":378},
  {"content":"\r\n\r\nسخنانى در پيرامون مفاد حديث « غدير »\r\nاز بزرگان پيشوايان « حديث » در تأليفاتشان\r\nآنچه از معناى ( مولى ) با حقيقت امر موافقت دارد ، در بهترين مظاهرش آشكار و نمايان شد ، بطوريكه خصم را ديگر راهى جز تسليم و گردن نهادن در مقابل آن حقيقت باقى نماند ، مگر كسى كه راه عناد و لجاج پويد و مسلك و روش او انحراف از راه راست باشد . و كاوش و تعقيب كشف حقيقت ما را بسخنانى تابناك از گروهى دانشمند واقف و آگاه نمود كه حس حقيقت جوئى آنها را به آنچه صراحت ( در معناى مقصود ) دارد رهبرى نموده و در نتيجه حقايقى را كه در اين باره بدست آوردند بدان اشعار نموده‌اند بدون اينكه توجه بآهنگهاى ناهنجار و ماجرا جوئيها بنمايند\r\nاينك عين كلمات آنان :\r\n1 - ابن زولاق ، حسن بن إبراهيم ، ابو محمّد مصرى ، متوفاى 387 در تاريخ مصر چنين گويد :\r\nو در هجدهم ذى حجه سال 362 ( كه روز غدير است ) گروهى از اهالى مصر و مغاربه و باتفاق آنها ديگران براى دعا گرد آمدند ، چه آن روز ، روز عيد بود .\r\nزيرا رسول خدا صلى اللَّه عليه و آله در آن روز امير المؤمنين علىّ بن أبي طالب عليه السّلام را بخلافت برگزيد ( 1 ) .\r\nاين كلام مشعر بر اينست كه : ابن زولاق آن مرد عرب توانا بلغت و ادب از حديث غدير ، جز همان معني كه نظر ما است معناى ديگرى را نفهميده و آن روز را جز روز بيعت با امير المؤمنين و نصب او بخلافت نديده .\r\n2 - امام ابو الحسن واحدى ، متوفاى 468 بعد از ذكر حديث غدير گويد :\r\nاين ولايت كه پيغمبر صلى اللَّه عليه و آله آن را استوار و بر قرار داشت ، روز قيامت مورد بررسى\r\n\r\n","description":"","footnote":"\r\n( 1 ) اين جمله را مقريزى در جلد 2 ( خطط ) ص 222 از او حكايت نموده است .\r\n","page_name":" 373 ","page_number":379},
  {"content":"\r\nو سؤال خواهد بود . تمام مطالب او در صفحهء 367 همين مجلد مذكور است مراجعه نمائيد .\r\n3 - حجة الاسلام ابو حامد غزالى ، متوفاى 505 در كتاب خود « سر العالمين ( 1 ) صفحه 9 ( 2 ) گويد : علماء در ترتيب خلافت و ( چگونگى ) تحقق و حصول آن براى كسى كه امر خلافت به او ارجاع شده اختلاف نموده‌اند نظر بعض از آنان اين است كه خلافت به نص ( تصريح بمقام ذى صلاحيت ) است ، و دليل اينان در اين مسئله قول خداى تعالى است : * ( قُلْ لِلْمُخَلَّفِينَ مِنَ الأَعْرابِ سَتُدْعَوْنَ إِلى قَوْمٍ أُولِي بَأْسٍ شَدِيدٍ تُقاتِلُونَهُمْ أَوْ يُسْلِمُونَ ، فَإِنْ تُطِيعُوا يُؤْتِكُمُ الله أَجْراً حَسَناً وَإِنْ تَتَوَلَّوْا كَما تَوَلَّيْتُمْ مِنْ قَبْلُ يُعَذِّبْكُمْ عَذاباً أَلِيماً ) * ( 3 ) و بتحقيق آنها را ( مسلمين را ) أبو بكر بعد از رسول خدا صلى اللَّه عليه و آله دعوت بطاعت نمود . و آنها دعوت او را اجابت نمودند و بعض از مفسرين در ( تفسير ) قول خداى تعالى :\r\n\r\n","description":"","footnote":"\r\n( 1 ) در نسبت كتاب بغزالى شكى نيست و ذهبى در ( ميزان الاعتدال ) در ترجمه حسن صباح اسماعيلى بدان تصريح كرده و از او قصه او راى نقل مىكند و سبط ابن جوزى در ( تذكره ) در صفحه 36 بدان تصريح كرده و قسمتى از سخن نامبرده راى آورده .\r\n( 2 ) در نسخه « سر العالمين » كه در سال 1305 قمرى چاپ شده و در دسترس نگارنده است اين مطالب از صفحه 15 تحت عنوان ( باب المقالة الرابعه ) ذكر شده است ، مترجم .\r\n( 3 ) آيه 17 سوره فتح ، آنها كه اين آيه راى بمنزلهء نص بر خلافت ابى بكر گرفته‌اند به جمله * ( « سَتُدْعَوْنَ إِلى قَوْمٍ أُولِي بَأْسٍ شَدِيدٍ » استناد نموده‌اند و آنگروه توانا و مجهز راى عبارت از اهل رده ميدانند كه ابى بكر بعد از پيغمبر ( ص ) مسلمين راى دعوت به نبرد با آنها نمود و حال آنكه طبق تفاسير عديده مراد از داعى در جمله ( ستدعون ) شخص پيغمبر ( ص ) است ، زيرا آن جناب بعد از داستان حديبيه كه موضوع تخلف منافقين است ، مردم راى بجنگهاى متعدد و نبرد با گروههاى با سطوت و نيرو دعوت فرمود مانند اهل حنين و طايف و غيرها ، بنابر اين حمل مدلول اين آيه به وقايع بعد از وفات پيغمبر ( ص ) معنى ندارد و معنى آيه چنين است يعنى بگو بر باز پس مانده گان اعراب به زودى دعوت خواهيد شد بسوى قومى كه صاحبان جنگ سخت هستند بايد جنگ كنيد با ايشان تا مسلمان شوند پس اگر اطاعت كنيد بفرمان خدا و پيغمبر خدا خواهد داد بشما اجر زيبائى و اگر روى برگردانيد چنان كه رو گردان شديد در پيش عذابى دردناك بشما خواهد كرد .\r\n","page_name":" 374 ","page_number":380},
  {"content":"\r\n* ( وَإِذْ أَسَرَّ النَّبِيُّ إِلى بَعْضِ أَزْواجِه حَدِيثاً . . ) * راجع بلفظ حديث ( در آيه ) چنين گفته يعنى همانا پدر تو ، او است خليفه - بعد از من اى حميراء - و زنى ( برسول خدا صلى اللَّه عليه و آله ) گفت :\r\nهنگامى كه تو را از دست داديم ، بكه رجوع نمائيم ؟ پيغمبر صلى اللَّه عليه و آله اشاره به ابى بكر نمود ، و ( از جمله اموريكه بمنزله نص خلافت ابي بكر دانسته‌اند ) : اينكه او ( ابو بكر ) در حيات رسول خدا صلى اللَّه عليه و آله ( به جماعت ) امامت نمود ، و امامت ( جماعت ) تكيه گاه دين است .\r\n( دنبالهء سخن غزالى است ) اين بود اجمالى از آنچه قائلين . بنصوص بدان تعلق ( و استناد ) نموده‌اند ، و سپس تاويل نموده گويند : اگر على عليه السّلام اولين ( شخص ) خلفاء ميبود ، موجبات فنا و نيستى را براى آنها ( امّت ) جلب و فراهم ميساخت و در نتيجه پيروزى در فتوحات و منقبتها نصيب آنها نميشد ، و ملامت و منقصتى نخواهد بود در اينكه او ( على عليه السّلام ) چهارمين خليفه باشد ، كما اينكه آخرين پيغمبران بودن رسول خدا صلى اللَّه عليه و آله ملامت و منقصتى ندارد ، و آنها كه از اين طريقه عدول نموده‌اند چنين پنداشته‌اند كه : اين ( مبنى ) و آنچه بدان تعلق ( استناد ) يافته فاسد است و تأويل مزبور هم سرد ( و بى اساس ) است ! ! و از گمان و دلخواه شما صادر گشته ، و بطور تحقيق در خلافت و احكام ميراث صورت گرفته مانند داود ، و زكريا ، و سليمان ، و يحيى ، و اين دسته گويند : براى زنهاى ( پيغمبر صلى اللَّه عليه و آله ) يكهشتم خلافت بوده ، پس به اين عقيده استناد كرده‌اند ، و اين ( نظر ) باطل است ، زيرا اگر ( خلافت ) ميراث مىبود ، هر آينه عباس ( عموى پيغمبر صلى اللَّه عليه و آله ) سزاوارتر بود .\r\nلكن ، چهرهء برهان نمايان گشت و گروههاى ( علماء حديث و تفسير ) اجماع نمودند بر متن حديث ( غدير ) از خطبهء رسول خدا صلى اللَّه عليه و آله در روز غدير خم باتفاق همگان كه آن جناب فرمود :\r\n« من كنت مولاه فعلي مولاه »\r\nپس ( از اين سخن پيغمبر صلى اللَّه عليه و آله ) عمر گفت : « بخ بخ يا ابا الحسن ، لقد اصبحت مولاى و مولى كل مؤمن و مؤمنة » پس اين ( سخن عمر ) گردن نهادن بامر و رضايت و تأييد است\r\n","description":"","footnote":"","page_name":" 375 ","page_number":381},
  {"content":"\r\nسپس هواى نفسانى به علت شيفتگى برياست غلبه كرد و عشق و علاقه بدست گرفتن استوانهء خلافت و بلند كردن پرچمهاى بزرگ ( فرماندهى ) و حركت بيرقها توأم بچكاچك سلاحها و صف آرائىهاى سپاهها و درهم پيوستن سوارها و فتح نمودن بلاد و ممالك ، آنان را با جام پر از آرزو سيراب نمود ( 1 ) ، در نتيجه بازگشت بخلاف و سركشى نخست نمودند و ( امر پيغمبر صلى اللَّه عليه و آله را ) پشت سر افكندند و ببهاى كمى آن را فروختند و چه داد و ستد بدى بود كه كردند و چه بد بود آنچه خريدند ! !\r\n4 - شمس الدين ، سبط ابن جوزى حنفى ، متوفاى 654 در ( تذكرهء خواص الامّه ) ص 18 گويد : علماء تاريخ متفقند كه داستان غدير بعد از بازگشت پيغمبر صلى اللَّه عليه و آله از حجة الوداع در هجدهم ذى حجه بوده ، گرد آورد صحابه را و آنان يكصد و بيست هزار تن بودند و گفت :\r\n« من كنت مولاه فعلى مولاه »\r\n. . تا پايان حديث پيغمبر اكرم تصريح بر اين امر نموده ، نه بطور تلويح و اشاره .\r\nو ابو اسحق ثعلبى در تفسير خود باسنادش آورده كه : چون پيغمبر صلى اللَّه عليه و آله اين سخن را فرمود ، در اقطار منتشر شد و در بلاد و شهرها شايع گشت . . ( سپس آنچه را كه درباره آيه : * ( سَأَلَ سائِلٌ . . ) * ذكر شد ، بيان نموده ) بعد از آن گويد : و امّا قول او ( پيغمبر صلى اللَّه عليه و آله ) :\r\n« من كنت مولاه . . »\r\nعلماء عربيت گفته‌اند كه لفظ مولى بمعانى متعددى آمده ، ( سپس از معانى مولى ، نه معنى ( 2 ) ذكر نموده\r\n\r\n","description":"","footnote":"\r\n( 1 ) عبارت كتاب در اينجا بىاشتباه به نظر نمىرسد گذشته از اينكه در سه جا كلمهء هوى تكرار شده خفقان كه عبارت از حركت است در هوى استعمال نميشود بلكه به لواء كه بمعنى بيرق بزرگ لشكر است نسبت داده مىشود و همچنين كلمهء قعقعه كه بمعنى حركت توأم بصداست مانند حركت و صداى ابر و رعد نسبت برايت كه بمعنى پرچم است داده نشده و گفته نميشود قعقعه الرايات به نظر مىرسد كه عوض خفقان الهوى كه عبارت اصل است خفقان الالويه باشد و قعقعه نيز بجاى قعقعة الرايات نسبت به كلمه اى كه بمعنى اسلحه است داده شود بدين جهت در ترجمه صحت معنى در نظر گرفته شد و علاوه يكى از دو جملهء غلب الهوى و سقاهم كأس الهوى زائد به نظر رسيد و بدين شكل كه خارج از هدف اصلى نيست ترجمه گرديد ، مترجم .\r\n( 2 ) و آن معانى عبارتست از : مالك . معتق بكسر تا . معتق بفتح تا . ناصر . ابن عم حليف ، متولى ضمان جريره . جار . سيد مطاع .\r\n","page_name":" 376 ","page_number":382},
  {"content":"\r\nبعد گويد : و دهم به معناى اولى است ، خداى تعالى فرمايد : * ( فَالْيَوْمَ لا يُؤْخَذُ مِنْكُمْ فِدْيَةٌ وَلا مِنَ الَّذِينَ كَفَرُوا مَأْواكُمُ النَّارُ ، هِيَ مَوْلاكُمْ ) * . سپس شروع بابطال يكايك معانى مذكوره نموده و گويد :\r\nو مراد از ( مولى ) در حديث مزبور ، طاعت ( فرمانبردارى ) محضه و مخصوصه است ، پس وجه دهم متعيّن است و آن : « اولى » است ، و معناى ( فرمايش پيغمبر صلى اللَّه عليه و آله ) چنين مىشود : هر كس كه من به او اولى ( سزاوارتر ) هستم از خود او ، على اولى ( سزاوارتر ) است به او . . و حافظ ، ابو الفرج ، يحيى بن سعيد ثقفى اصفهانى در كتاب خود ( بنام - مرج البحرين ) تصريح به اين معنى نموده . چه نامبرده اين حديث را باسناد خود از استادانش روايت نموده و در آن گويد : پس رسول خدا صلى اللَّه عليه و آله دست علي عليه السّلام را گرفت و گفت :\r\n« من كنت وليّه و اولى به من نفسه فعلي وليّه »\r\n، پس دانسته شد كه تمام معانى ( مولى ) به معناى دهم ( اولى ) باز گشت مينمايد و سخن آن جناب ( پيغمبر صلى اللَّه عليه و آله ) نيز دلالت به همين معنى دارد :\r\n« ألست اولى بالمؤمنين من انفسهم »\r\n؟ ( يعنى : آيا نه اينست كه من اولى بمؤمنين هستم از خودشان ؟ ) ، و اين نصّ صريحى است در اثبات امامت او ( على عليه السّلام ) و پذيرش طاعت او ، و همچنين سخن پيغمبر صلى اللَّه عليه و آله :\r\n« و ادر الحقّ معه حيثما دار و كيفما دار »\r\nيعنى : « پروردگارا » او را محور و مدار حق قرار ده « تا آخر . .\r\n5 - كمال الدين ابن طلحهء شافعى ، متوفاى 654 در « مطالب السئول » ص 16 بعد از ذكر حديث غدير و نزول آيهء تبليغ در آن باره ، گويد : پس قول رسول خدا صلى اللَّه عليه و آله :\r\n« من كنت مولاه فعلى مولاه »\r\nمشتمل بر لفظ « من » ( هر كس ) مىباشد و اين لفظ داراى معناى عمومى است ، پس اقتضا دارد اين معنى را كه : هر انسانى كه رسول خدا صلى اللَّه عليه و آله مولاى او بوده ، على عليه السّلام مولاى او است ، و حديث مزبور مشتمل بر لفظ ( مولى ) است . و اين لفظ در قبال معانى متعدد استعمال شده كه در قرآن كريم به آن معانى استعمال شده ، يك بار به معناى اولى آمده : خداى تعالى درباره منافقين فرموده : * ( مَأْواكُمُ النَّارُ هِيَ مَوْلاكُمْ ) * يعنى :\r\n« اولى بكم »\r\n","description":"","footnote":"","page_name":" 377 ","page_number":383},
  {"content":"\r\nسپس نامبرده - ( ابن طلحه ) از جمله معانى آن - اينها را ذكر نموده : ناصر ، و وارث . و عصبه ( پيوند و خويش ) و صديق ، و حميم . ( نزديك ) و معتق ، سپس گويد :\r\nوقتى كه ( مولى ) به اين معانى وارد شده - بهر يك از آن معانى حمل شود يا - به معناى اولى چنان كه طايفه اى بر اين عقيده‌اند ، - يا - بمعنى صديق و حميم ، معناى حديث چنين مىشود : هر كس ، كه من اولى ( سزاوارتر ) به او هستم ، يا - ناصر اويم ، يا وارث اويم . يا پيوند و خويش اويم . يا صديق و نزديك اويم . على نيز نسبت به او چنين است ، و اين بيان صراحت دارد باينكه ( پيغمبر صلى اللَّه عليه و آله ) علي عليه السّلام را به اين منقبت عاليه اختصاص داده و او را براى سايرين همانند خودش نسبت بهر كس كه كلمه ( من عمومى ) شامل آنها است قرار داده ، بامتيازى كه براى غير او قرار نداده است .\r\nو بايد دانست كه اين حديث ( غدير ) از اسرار قول خداى تعالى است در آيهء مباهله : * ( فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ . . ) *\r\nكه مراد از ( انفسنا ) شخص على است ، بنابر ( دلائلى ) كه گذشت . چه خداى متعال چون شخص رسول خدا صلى اللَّه عليه و آله را با شخص علي عليه السّلام قرين هم قرار داد و هر دو را با ضميرى كه مضاف برسول خدا صلى اللَّه عليه و آله است جمع كرد ، رسول خدا صلى اللَّه عليه و آله نيز بموجب اين حديث ( غدير ) ثابت فرمود براى على عليه السّلام آنچه را كه براى خودش ثابت است بر تمامى اهل ايمان ، زيرا پيغمبر صلى اللَّه عليه و آله اولى بمؤمنين است ، ناصر مؤمنين است . سيد ( آقا و سرور ) مؤمنين است . . و هر معنائى كه بموجب كلمه ( مولى ) امكان داشته باشد كه دربارهء پيغمبر صلى اللَّه عليه و آله اطلاق شود آن را براى علي عليه السّلام قرار داد ، و اين مرتبه ءايست بسى ارجمند و درجه و جايگاهى است بس رفيع كه رسول خدا صلى اللَّه عليه و آله بعلي عليه السّلام اختصاص داده ، نه باحدى جز او . و براى همين امر آن روز ( روز غدير خم ) روز عيد و موسم سرور است براى دوستان آن جناب .\r\nتقرير و شرح و بيان اين مطلب : بدان ( اى خوانندهء ارجمند ) - خداى بنور خودش تو را باسرار تنزيل واقف سازد و بلطفش نيروى بينش به تو عطا فرمايد كه\r\n","description":"","footnote":"","page_name":" 378 ","page_number":384},
  {"content":"\r\nتو را بشاهراه ( سعادت ) رهبرى فرمايد - كه ، چون از جمله معانى كه لفظ ( مولى ) حمل به آن شده « ناصر » است ، و ( بنابر اين معنى ) جملهء :\r\n« من كنت مولاه فعلى مولاه »\r\nچنين مىشود : هر كس كه من ناصر او هستم ، على ناصر او است ، و در اين صورت ، پيغمبر صلى اللَّه عليه و آله علي عليه السّلام را به ناصر وصف فرموده نسبت بهر كس كه خودش ناصر او است ، زيرا اين معنى را بلفظ عموم ( من ) ذكر فرموده و جز اين نيست كه اثبات پيغمبر صلى اللَّه عليه و آله اين صفت ( ناصريّت ) را در حقّ علي عليه السّلام براى اينست كه خداى عزّ و جل اين صفت را درباره علي عليه السّلام قرار داده است .\r\n( مؤيّد اين مطلب ) ابو اسحق تعلبى بسند خود - در تفسيرش نقل نموده و روايت منتهى به اسماء بنت عميس مىشود كه گفت : چون اين آيه نازل شد : و ان تظاهرا عليه فانّ اللَّه هو مولاه و جبريل و صالح المؤمنين . از رسول خدا صلى اللَّه عليه و آله شنيدم فرمود :\r\n« صالح المؤمنين علىّ بن ابي طالب »\r\n( عليه السّلام ) پس چون خداى تعالى در آيهء كه نازل فرمود به پيغمبر صلى اللَّه عليه و آله خبر داد كه ناصر او خدا است ، و جبرئيل است ، و عليّ است ، وصف ناصريت ( از جانب خدا ) براى عليّ عليه السّلام ثابت است ، پس پيغمبر صلى اللَّه عليه و آله به پيروى از قرآن كريم وصف ناصريّت را براى علي عليه السّلام ثابت فرمود . سپس رسول خدا صلى اللَّه عليه و آله علي عليه السّلام را به آنچه كه از لوازم اين سمت و وصف است توصيف فرمود بصريح سخن خود ، بطوريكه حافظ ابو نعيم در جلد 1 ( حلية ) ص 66 بسند خود روايت نموده :\r\nاينكه على عليه السّلام بر رسول خدا صلى اللَّه عليه و آله داخل شد و آن جناب فرمود : مرحبا بسيّد المسلمين ، و امام المتقين ، يعنى : خير مقدم بآقا و سرور مسلمين و پيشواى پرهيز كاران ، پس سيادت بر مسلمين و پيشوائى پرهيزكاران چون از صفات نفسى و شخص پيغمبر است و خداى متعال از على ( بموجب كلمه : انفسنا : در آيه مباهله ) به نفس او ( پيغمبر ) تعبير فرموده و او را به چيزى توصيف فرموده كه آن از صفات پيغمبر است اين مطلب را درياب و فهم كن .\r\nبدينجهت ، پيوسته رسول خدا صلى اللَّه عليه و آله آن جناب را بصفات خاصه خود متصف فرموده است نظر به اين نكته كه ذكر نموديم . حتّى ، حافظ نامبرده اين روايت را\r\n","description":"","footnote":"","page_name":" 379 ","page_number":385},
  {"content":"\r\nنيز در جلد 1 حليه ص 67 بسند خود از انس بن مالك آورده كه گفت : رسول خدا صلى اللَّه عليه و آله بابى برزه ( در حالى كه من مىشنيدم ) فرمود : اى ابى برزه همانا خداوند درباره علي بن ابي طالب به من سپرده كه او پرچم هدايت و مركز نورانيت ايمان و پيشواى اولياى من و نور همهء پيروان من است ، اى ابو برزه على پيشواى پرهيزكاران است ، هر كس او را دوست بدارد مرا دوست مىدارد . و هر كسى او را دشمن بدارد مرا دشمن ميدارد . پس او را به اين امر بشارت ده . پس از آنكه اين مستند براى تو واضح و آشكار شد سرّ و حكمت اختصاص علي عليه السّلام از طرف پيغمبر صلى اللَّه عليه و آله به بسيارى از صفات كه براى غير او نيست هويدا مىگردد و في ذلك فليتنافس المتنافسون ( 1 ) .\r\n6 - صدر الحفاظ ، فقيد الحرمين ، ابو عبد اللَّه گنجي ، شافعي ، متوفاى 658 در « كفاية الطالب » ص 69 بعد از ذكر سخن پيغمبر صلى اللَّه عليه و آله بعلي عليه السّلام : اگر كسى را بجاى خود تعيين ميكردم - هيچكس از تو سزاوارتر نبود بواسطه پيشى تو در اسلام و خويشى تو با رسول خدا و داماد بودن تو با همسرى فاطمه سيده زنان عالمين چنين گويد : و اين حديث هر چند دلالت دارد بعدم تعيين خليفه ، ولى حديث غدير خم دليل است بر توليت ( سرپرستى ) و توليت همان تعيين خليفه است ، و اين حديث يعنى حديث غدير خم بعلَّت اين كه در پايان زندگى پيغمبر صلى اللَّه عليه و آله شر فصدور يافته ناسخ است .\r\n7 - سعيد الدين فرغانى ، متوفاى 699 - بطوريكه ذهبى در « العبر » ذكر نموده ، در شرح قصيدهء تائيهء ابن فارض حموى متوفاى 576 كه اوّل آن اين بيت است :\r\n\r\nسقتنى حميّا الحبّ راحة مقلتى\r\nو كأسى محيّا من عن الحسن جلَّت\r\n\r\n( 2 )\r\n\r\n","description":"","footnote":"\r\n( 1 ) ما اين كلام را با وجود خورده هايش نقل كرديم هر چند براى ما دربارهء اجزاء آن نظر و اعتراض است .\r\n( 2 ) شاعر چشم خود را به كف ساقى تشبيه كرده و گويد : كف چشم من مرا از بادهء محبت سيراب كرد و پيالهء من چهرهء كسى است كه از زيبائى بالاتر است .\r\n","page_name":" 380 ","page_number":386},
  {"content":"\r\nدر شرح اين بيت او :\r\n\r\nو اوضح بالتأويل ما كان مشكلا\r\nعلىّ بعلم ناله بالوصيّة\r\n\r\n( 1 )\r\nگويد : و همچنين ، اين بيت ، مبتدا است و خبر آن محذوف ( 2 ) ، تقدير آن چنين است : و بيان على كرم اللَّه وجهه و توضيح او بوسيلهء تأويل مشكلات كتاب و سنت بواسطهء علمى است كه به او رسيد بدين سبب كه پيغمبر صلى اللَّه عليه و آله او را وصىّ و قايمقام شخص خود قرار داد با اين سخن خود :\r\n« من كنت مولاه فعلى مولاه »\r\nو اين سخن پيغمبر صلى اللَّه عليه و آله در روز غدير خم است ، بنابر آنچه خود آن جناب كرّم اللَّه وجهه در جملهء از ابيات خود بدان اشعار داشته كه از آن جمله اين است :\r\n\r\nو اوصاني النبيّ على اختيارى\r\nلامّته رضى منه بحكمي\r\nو اوجب لى ولايته عليكم\r\nرسول اللَّه يوم غدير خمّ\r\n\r\n( 3 )\r\nو غدير خم آبى است بر يك منزلى مدينه كه اكنون ( طريق المشاة إلى مكَّة ) معروف است اين بيان ( على عليه السّلام ) بواسطهء تأويل بسبب علمى كه بوصيّت پيغمبر صلى اللَّه عليه و آله حاصل گشته از جمله فضايل بىشماريست كه رسول خدا صلى اللَّه عليه و آله او ( على عليه السّلام ) را بدان مخصوص گردانيد و آن جناب آنها را در برگرفت .\r\nو گويد ( سخن فرغانى است ) : و امّا سهم ( و بهرهء ) عليّ بن أبي طالب كرم اللَّه وجهه از علم و كشف و پرده برداشتن از مشكلات سخن بزرگ و كتاب كريم ( قرآن ) كه خاصه ترين معجزات ( پيغمبر صلى اللَّه عليه و آله ) است بواضحترين بيان بسبب ( امتياز و افتخاريست ) كه ( على عليه السّلام ) بسبب قول ( پيغمبر صلى اللَّه عليه و آله ) :\r\n« أنا مدينة العلم و عليّ\r\n\r\n","description":"","footnote":"\r\n( 1 ) و آشكار ساخت با تأويل آنچه را كه مشكل بود على بواسطهء علمى كه رسيده بود بدان بوسيلهء وصيت پيغمبر .\r\n( 2 ) اين تعبير فرغانى خالى از اشكال به نظر نمىرسد .\r\n( 3 ) و پيغمبر صلى اللَّه عليه و آله به من وصيت فرمود بر مبناى برگزيدن من براى امتش رضايت خود را بداورى من ، و برقرار ساخت براى من ولايت خودش را بر شما در روز غدير خم .\r\n","page_name":" 381 ","page_number":387},
  {"content":"\r\nبابها »\r\nو بقول آن جناب :\r\n« من كنت مولاه فعليّ مولاه »\r\nبدان نايل و مفتخر گشت ، با فضايل بىشمار ديگر .\r\n8 - علاء الدين ابو المكارم سمناني ، بياضي ، مكَّي ، متوفاى 736 در « العروة الوثقى » گويد : و ( پيغمبر صلى اللَّه عليه و آله ) بعلى - بر او باد درود و درود فرشتگان گرامى - فرمود :\r\n« أنت منّي بمنزلة هارون من موسى و لكن لا نبيّ بعدى »\r\nو در غدير خم بعد از حجة الوداع ( مشرف ) بر گروهى از مهاجر و انصار در حالى كه شانهء او را گرفته بود فرمود :\r\n« من كنت مولاه فعليّ مولاه ، اللَّهم وال من والاه ، و عاد من عاداه »\r\nو اين حديثى است كه علماء حديث عموما ) بر صحت آن اتفاق دارند در نتيجه او ( على عليه السّلام ) آقا و سرور اولياء گرديد ، و قلب او بر قلب محمّد عليه التحية و السلام بود ، و به اين سرّ اشاره نموده است سرور صديقين رفيق و همراه غار پيغمبر صلى اللَّه عليه و آله ابو بكر هنگامى كه ابا عبيدهء جراح را براى طلب حضور او ( على عليه السّلام ) فرستاد به اين گفتار : اى ابا عبيده ، تو امين اين امّتى تو را ميفرستم بسوى كسى كه در مرتبه هم طراز است با كسى كه ديروز او را از دست داديم ( پيغمبر صلى اللَّه عليه و آله ) ، سزاوار است كه با او بحسن ادب سخن بگوئي .\r\n9 - طيبى ، حسن بن محمّد ، متوفاى 743 در « الكاشف » در شرح حديث غدير گويد : قول او ( پيغمبر صلى اللَّه عليه و آله )\r\n« انّي أولى بالمؤمنين من انفسهم »\r\nيعنى همانا من اولى ( سزاوارتر ) هستم باهل ايمان از خود آنها ) قصد آنحضرت ( مدلول ) قول خداى تعالى است : * ( النَّبِيُّ أَوْلى بِالْمُؤْمِنِينَ مِنْ أَنْفُسِهِمْ ) * ( اين جمله از آيه ) اطلاق دارد و دانسته نشد كه باهل ايمان از خود آنها بچه چيز اولى است ؟ لذا پس از آن مقيّد ساخت ( به اين جمله ) : * ( « وَأَزْواجُه أُمَّهاتُهُمْ » ) * تا اعلام فرموده باشد كه آن جناب بمنزلهء پدر است ، و قراءت ابن مسعود رضى اللَّه عنه اين معنى را تأييد مىكند ، او چنين قراءت كرده : « النبيّ أولى بالمؤمنين من أنفسهم و هو أب لهم » . و مجاهد گفته كه : هر پيغمبرى پدر امّتش مىباشد و به همين جهت و مناسبت مؤمنين برادران يكديگر شدند پس در اين هنگام در قول پيغمبر صلى اللَّه عليه و آله :\r\n« من كنت مولاه فعليّ مولاه »\r\nدر بودن او\r\n","description":"","footnote":"","page_name":" 382 ","page_number":388},
  {"content":"\r\n( على عليه السّلام ) بمنزلهء پدر تشبيه صورت گرفته ، پس بر امّت واجب است احترام و بزرگ داشت او و نيكى به او ، و بر او است كه نسبت بامّت شفقت و مهربانى نمايد و چون پدر بر اولاد با آنها رؤوف باشد و براى همين عمر تهنيت گفت با اين عبارت : « يا بن أبى طالب اصبحت و امسيت مولى كل مؤمن و مؤمنة » .\r\n10 - شهاب الدين بن شمس الدين دولت آبادى ، متوفاى 1049 در « هداية السعداء » گويد : و در « تشريح » گويد : ابو القاسم ( رح ) گفت : هر كس بگويد كه على از عثمان افضل است چيزى بر او نيست ( يعنى سخن بگزاف نگفته ) بعلَّت اينكه ابو حنيفه رضى اللَّه عنه و ابن مبارك گفته‌اند : هر كس بگويد : على افضل عالمين است ، يا افضل مردم است ، يا بزرگترين بزرگان است ، بر او چيزى نيست ( سخن بمبالغه و گزاف نگفته ) براى اينكه مراد از اين ( تفضيل ) افضليت نسبت بمردم عصر و زمان خلافت او است ( ! ) مانند سخن ( پيغمبر صلى اللَّه عليه و آله )\r\n« من كنت مولاه فعلى مولاه »\r\nيعنى در زمان خلافتش و مانند اين كلام در قرآن و در احاديث و اقوال علماء از تعداد و احصاء خارج است .\r\nو نيز در « هداية السعداء » گفته كه : در ( حاصل التمهيد في خلافة ابى بكر و دستور الحقايق ) چنين آمده كه : همانا پيغمبر صلى اللَّه عليه و آله چون از مكَّه مراجعت فرمود در غدير خم فرود آمد و امر فرمود جهاز شتران را بر يكديگر گرد آوردند و مانند منبرى ساخت پس بر آن رفت و فرمود : آيا نه اينست كه من بمؤمنين اولى ( سزاوارتر ) هستم از خودشان ؟ گفتند آرى چنين است ، پس فرمود :\r\n« من كنت مولاه فعلىّ مولاه ، اللَّهم وال من والاه و عاد من عاداه ، و انصر من نصره ، و اخذل من خذله »\r\nو خداى عز و جل فرمود : * ( إِنَّما وَلِيُّكُمُ الله وَرَسُولُه وَالَّذِينَ آمَنُوا : الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * و اهل سنت گفته‌اند : مراد از حديث\r\n« من كنت مولاه فعلىّ مولاه »\r\nيعنى در وقت خلافت و امامت او .\r\n11 - ابو شكور محمّد بن عبد السعيد بن محمّد كشى ، سالمى حنفى در « التمهيد في بيان التوحيد » گويد : رافضيان گويند : امامت براى على بن ابى طالب رضى اللَّه عنه\r\n","description":"","footnote":"","page_name":" 383 ","page_number":389},
  {"content":"\r\nمنصوص است ، بدليل اينكه پيغمبر صلى اللَّه عليه و آله او را وصىّ خود و خليفهء بعد از خود قرار داد ، آنجا كه فرمود : آيا خشنود نيستى كه بوده باشى از من بمنزلهء هارون از موسى جز اينكه بعد از من پيغمبرى نيست ، پس ( همانطور كه ) هارون عليه السّلام خليفهء موسى عليه السّلام بود ، همچنين است على رضى اللَّه عنه ، و دليل دوم اينست كه پيغمبر صلى اللَّه عليه و آله او را ولى مردم قرار داد ، پس از آنكه از مكَّه مراجعت فرمود و در غدير خم فرود آمد امر كرد پيغمبر صلى اللَّه عليه و آله كه جهاز شتران را گرد آورند و آنها را به صورت منبرى ساخت و بر آن بالا رفت و فرمود :\r\n« الست به اولى المؤمنين من انفسهم »\r\nگفتند آرى ، پس فرمود\r\n« من كنت مولاه فعلىّ مولاه ، اللَّهمّ وال من والاه و عاد من عاداه و انصر من نصره و اخذل من خذله »\r\n، و خداى جلّ جلاله فرمايد : * ( إِنَّما وَلِيُّكُمُ الله وَرَسُولُه وَالَّذِينَ آمَنُوا : الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * اين آيه كه در شأن على رضى اللَّه عنه نازل گشته ، دلالت دارد بر اينكه او بعد از رسول خدا صلى اللَّه عليه و آله اولاى ( سزاوارترين ) مردم بوده .\r\nسپس در جواب از آنچه ذكر شد ، گويد : و امّا سخن ( رافضيان ) كه پيغمبر عليه السلام او را ولىّ قرار داد ، ميگوئيم : مراد او ( پيغمبر صلى اللَّه عليه و آله ) در وقت او ( على عليه السّلام ) است ، يعنى بعد از عثمان رضى اللَّه عنه و در زمان معاويه رضي اللَّه عنه و ما نيز همين را ميگوئيم و همچنين است جواب از قول خداى تعالى انّما وليّكم اللَّه و رسوله و الَّذين آمنوا . . ما ميگوئيم كه : علي رضى اللَّه عنه به اين دليل ولى و امير بوده ، در ايام خود و در وقت خود و آن بعد از عثمان رضى اللَّه عنه است و امّا قبل از آن وقت چنين سمتى را نداشته ( ! ) ( 1 ) .\r\n12 - ابن باكثير مكى شافعى ، متوفاى 1047 در « وسيلة المآل في عدّ مناقب الآل » بعد از ذكر حديث غدير به طرق متعدّده گويد : و دار قطنى در فضايل از\r\n\r\n","description":"","footnote":"\r\n( 1 ) قصد ما از ذكر اين قول و اقوال بعد از آن صرفا موافقت ( اين علماء ) در مفاد « ولايت » است و اما در زمان ولايت و افضليت ، ما با اين مرد همعقيده نيستم و در مطالب گذشته بررسى و بحث كامل نموده‌ايم و در مطالب بعد هم بيان صريح ما در اين موضوع خواهد آمد .\r\n","page_name":" 384 ","page_number":390},
  {"content":"\r\nمعقل بن يسار رضى اللَّه عنه با بررسى طريق روايت نموده كه گفت : شنيدم ابو بكر رضى اللَّه عنه ميگفت : على بن ابى طالب عليه السّلام عترت رسول خدا صلى اللَّه عليه و آله است ، يعنى آنهائى كه پيغمبر صلى اللَّه عليه و آله بتمسّك به آنها و پذيرش رهبرى آنها را تأكيد فرموده ، پس آنها ستارگان راهنمائى هستند هر كس از آنها پيروى نمود هدايت يافت ، و ابو بكر رضى اللَّه عنه او ( على عليه السّلام ) را به اين مزيت مخصوص داشته ، زيرا او ( على عليه السّلام ) در اين مقام امام است ، و در شهر علم و عرفان است ، پس او امام ائمه و عالم امّت است . و گوئى اين نظر و گفتار را ( ابو بكر ) از رسول خدا صلى اللَّه عليه و آله اخذ و به او تبعيت نموده كه آن جناب او را در روز غدير خم از بين آنها به آنچه سابقا ذكر شد اختصاص داد ، و اين حديث درست و شكى و ريبى كه منافى با آن باشد وجود ندارد ، و از گروه بسيار زيادى از صحابه روايت شده و شيوع و شهرت بسزا يافته و كافي است در اين باب مجمع حجة الوداع .\r\n13 - سيد امير محمّد يمنى ، متوفاى 1182 در « الروضة الندية شرح التحفة العلويّة » بعد از ذكر حديث غدير بطرق متعدد گويد : و فقيه ، حميد در معانى آن ( حديث غدير ) سخن گفته و در آن اطالهء كلام داده و بعض از سخنان او را ما نقل مينمائيم ( تا اينكه گويد ) : و از جملهء سخنان او اينست : دست او را ( پيغمبر صلى اللَّه عليه و آله ) گرفت و بلند كرد و گفت :\r\n« من كنت مولاه فعليّ مولاه »\r\nو مولى هر وقت بدون قرينه اطلاق شود از آن معنى مالك متصرف فهميده مىشود ، و هنگاميكه در اصل براى معانى متعددى استعمال ميشد از جمله آنمعانى : مالك تصرف است ، و به همين علَّت است ، زمانى كه گفته شود : « هذا مولى القوم » اين معنى در فهم از آن سبقت ميگيرد كه : او مالك است براى تصرف در امور آنها ، سپس از معانى آن ( مولى ) اينها را شمرده : ناصر ، و ابن عم ، و معتق ، و معتق ، سپس گويد : و از جمله معانى آن اولى است ، خداى تعالى فرمايد : * ( مَأْواكُمُ النَّارُ هِيَ مَوْلاكُمْ ) * يعنى : « اولى بكم و بعذابكم » و بعد از همهء اين مطالب ، اگر از لفظ مولى در جمله سابقه\r\n« من\r\n","description":"","footnote":"","page_name":" 385 ","page_number":391},
  {"content":"\r\nكنت مولاه . . »\r\nمعناى مالك بر تصرف سبقت به فهم نگيرد ( متبادر بذهن نشود ) ناچار بطور مساوى منسوب به تمام معانى خواهد بود و آن را بهمهء معانى حمل خواهيم نمود ، مگر آنمعانى كه در حق او ( على عليه السّلام ) امكان حمل ندارد ، از قبيل : معتق و معتق ، در نتيجه اين معنى ( مالك براى تصرف ) داخل در معانى محتمله است و معنى ( سزاوارتر ) و مفيد از آن ملك تصرف است و هنگاميكه ( بنص فرموده پيغمبر صلى اللَّه عليه و آله ) او اولى ( سزاوارتر ) بمؤمنين از خود آنها باشد ، امام خواهد بود ، و از جملهء آن كلماتست قول رسول خدا صلى اللَّه عليه و آله :\r\n« من كنت وليّه فهذا وليّه »\r\nولى بر حسب تبادر بفهم مالك براى تصرف است ، اگر چه در غير آن استعمال شود ، و بنابر اين معنى است كه رسول خدا صلى اللَّه عليه و آله فرمود :\r\n« و السلطان ولى من لاولى له »\r\nيعنى : و سلطان ولى كسى است كه وليّى براى او نيست ، مرادش ملك تصرف در عقد و نكاح است ، يعنى : براى سلطان ( 1 ) است ولايت در او هنگاميكه بسته و خويشاوندى موجود نباشد و اين معنى بر سبيل حقيقت است ، پس على القاعده زماني كه دليلى بر تخصيص به معناى خاص نباشد بايد كلمه حمل به تمام آنها بشود .\r\n14 - شيخ احمد عجيلى ، شافعى ، در « ذخيرة المآل شرح عقد جواهر اللآل في فضائل الآل » بعد از ذكر حديث غدير و داستان حارث بن نعمان فهرى گويد :\r\nو اين از نيرومندترين دلايل است بر اينكه على رضى اللَّه عنه اولى ( سزاوارتر ) است بامامت و خلافت و صداقت و نصرت و پيروى نمودن از او باعتبار احوال و اوقات و خصوص و عموم و در اين سخن مناقضه ( و منافاتى ) وجود ندارد با آنچه گذشت و آنچه انشاء اللَّه تعالى خواهد آمد داير باينكه در يمن بعض از همراهان آن جناب ( على عليه السّلام ) كه با او بود درباره او سخن ( ناروائى ) گفت ( پيغمبر صلى اللَّه عليه و آله ) در مراجعت از حجّش خطبه اى ( مشعر بولايت او ) ايراد فرمود براى آگاه نمودن خلق به منزلت و قدر او و ردّ سخن ( ناروائى ) كه بعض از همراهان او ( در يمن ) گفته بود\r\n\r\n","description":"","footnote":"\r\n( 1 ) عبارت اصل بجاى سلطان لفظ امام است ولى بديهى است كه در اينجا منظور سلطان است .\r\n","page_name":" 386 ","page_number":392},
  {"content":"\r\nمانند بريده ، چه نامبرده نسبت بآنجناب كينه و عداوت داشت و در مسافرت يمن شدتى ديد و پس ( از مراجعت ) براى پيغمبر صلى اللَّه عليه و آله حكايت كرد ، و در حين حكايت او چهرهء آنحضرت دگرگون ميشد و فرمود : يا بريده\r\n« الست اولى بالمؤمنين من أنفسهم ؟ من كنت مولاه فعليّ مولاه »\r\n( و بعد از اين فرمايش ) به بريده فرمود :\r\nدرباره على نكوهش مكن ، زيرا على از من است و من از اويم و او بعد از من ولي شما است ( 1 ) .\r\n* ( وَهُدُوا إِلَى الطَّيِّبِ مِنَ الْقَوْلِ وَهُدُوا إِلى صِراطِ الْحَمِيدِ ) *\r\n« سورهء حج ، آيه 24 »\r\n\r\n","description":"","footnote":"\r\n( 1 ) سخن در پيرامون اين حديث و امثال آن در صفحه 362 و 363 گذشت .\r\n","page_name":" 387 ","page_number":393},
  {"content":"\r\n\r\nتوضيح واضح درباره مفاد حديث\r\nداعى ما به اين امر ( توضيح واضح ) چشم پوشى عده ايست از لازمهء حق كه اعتراف به حق در مفاد حديث نموده‌اند ( 1 ) هنگاميكه آن را چون آفتاب تابان روشن و درخشان يافته يا با ما در پذيرش آن اظهار هم آهنگى كرده‌اند ( 2 ) و آنچه لازمهء اين حقيقت است اينست كه پس از آنكه خلافت رسول خدا صلى اللَّه عليه و آله براى مولاى ما أمير - المؤمنين عليه السّلام ثابت و مبرهن گشت لازمهء لا ينفك آن بلا فصل بودن است همانطور كه سيره بدين جاريست اگر پادشاهى يكى از نزديكان مورد علاقه خود را بولايت عهد خود منصوب نمايد و يا كسى كه هنگام مردنش كسى را وصى خود قرار دهد و هر دو گواهانى بر اين امر بگيرند در اين صورت آيا آن گواهان يا غير آنها ممكن است احتمال بدهند كه : ولايت عهد كسي كه از طرف پادشاه تعيين شده ، يا وصايت وصى كه از طرف شخص وصيت كننده تعيين شده ، بعد از گذشتن مدتى طولانى پس از مردن آن پادشاه يا آنشخص وصيّت كننده تحقق خواهد يافت ؟ يا بعد از قيام كسان ديگر بتصدى آنمقام يا آن وصايت كه در حين برقرارى امر ولايت عهد و يا بيان وصيت نامى از آنها برده نشده ؟ ! و آيا معقول است كه با تصريح و تعيين جانشين از طرف پادشاه يا وصى از طرف موصى ، مع الوصف مردم بيايند و ديگرى را براى تصدى مقام سلطنت بعد از آن پادشاه و يا براى اجراء مقاصد وصيت كننده انتخاب كنند ! و كسانى براى بدست گرفتن اين امور قيام نمايند ، بمانند موردى كه شخص بدون وصيت مرده و يا پادشاهى بدون تعيين جانشين از دنيا رفته ؟ ! ! نه چنين نيست ! كسى چنين اعتقادى و چنين كارى نميكند مگر آنكه از حق آشكار و صريح منحرف شود و از راى خردمندان سر باز زند .\r\n\r\n","description":"","footnote":"\r\n( 1 ) بصفحات 383 - 385 مراجعه نمائيد .\r\n( 2 ) بشرح مواقف ج 3 ص 271 و « مقاصد » ص 290 و « صواعق » ص 26 و « سيرة الحلبيه » ج 3 ص 303 مراجعه نمائيد .\r\n","page_name":" 388 ","page_number":394},
  {"content":"\r\nآيا در آنجا كسى پيدا نميشود كه با اين انتخاب كنندگان روبرو شده به آنها بگويد : اگر پادشاهى به غير آنكس كه بولايت عهد خود منصوب نموده و يا آن شخص وصيت كننده به غير آنكس كه وصى خود قرار داده نظرى و تمايلي ميداشت ، چرا خود اين كار را نكرد ؟ در حالى كه اين مردم را ميديد و ميشناخت ؟ .\r\nدر مورد امر خلافت نيز ميگوئيم آنان كه ميگويند : ولايت ثابته براى مولاى ما بنص و تصريح روز غدير مربوط به زمان خلافت صورى او بعد از عثمان است كسى نيست بگويد : آيا رسول خدا صلى اللَّه عليه و آله آنها را كه بر پسر عمش ( على عليه السّلام ) سبقت گرفتند نمىشناخت و مقام و حدود صلاحيت آنها را نميدانست ؟ پس چرا هنگامى كه مرگ خود را نزديك ديد عهده دارى اين امر را بعلى عليه السّلام اختصاص داد و گروه حاضرين را امر فرمود كه به او بيعت كنند و بحاضرين امر فرمود كه بغايبين ابلاغ نمايند ( 1 ) ؟ و اگر براى آن اشخاص نصيبى از امر خلافت ميديد چرا از بيان آن در موقع حاجت خوددارى كرد ؟ و حال آنكه اين موضوع مهمترين فرايض دين و اصل اساسى از اصول آئين بود ! و ميدانست كه بر حسب اوضاع و احوال رأى و نظر مردم در چنين امر مهمى با يكديگر برخورد خواهد كرد ( چنان كه برخورد كرد ) و پيش بينى ميفرمود كه گاه جدال ( و اختلافات لفظى ) بزد و خورد منتهى مىشود و مشاجرات به نبرد و كشتار مىانجامد ! با اين كيفيّات پيغمبر رحمت صلى اللَّه عليه و آله با چه مجوّز و بهانه امّت خود را در مورد بزرگترين معالم دين بلا تكليف رها فرمود ؟ !\r\nپيغمبر رحمت صلى اللَّه عليه و آله اين كار را نكرد ، ( و براى خلافت و وصايت بعد از خود جز نام على عليه السّلام از كسى نام نبرد ) ولى خوشبينى اين گروه بگذشتگانشان كه در امر خلافت دست به كار شدند و عليه صاحب خلافت به پا خاستند و بعنوان جوان بودن و كمى سن او و علاقه و محبت او نسبت به اولاد عبد المطلب چنان كه در ص ؟ ؟ ؟ گذشت\r\n\r\n","description":"","footnote":"\r\n( 1 ) در تعدادى از احاديث پيش گفته اين سه جمله را ( 1 - نزديك شده دعوت حق را اجابت كنم . 2 - امر به بيعت با امير المؤمنين عليه السلام . 3 - امر بابلاغ بغايبين ( مىيا ؟ ؟ ؟\r\n","page_name":" 389 ","page_number":395},
  {"content":"\r\nمدلول صريح و نص مسلَّم را بظرف ( زمان ) خلافت صورى چسباندند .\r\nولى حسن يقين برسول خدا صلى اللَّه عليه و آله ما را ملزم دارد به اعتقاد باينكه : تكليف واجب خود را داير ببيان رسا و كافي تا آنجا كه مورد احتجاج امّت است ايفا فرموده خداوند ما را به راه راست هدايت فرمايد .\r\n\r\nقربات ( عبادات و اعمال وارده ) در روز غدير\r\nاز آنجا كه غدير روزيست كه خداوند متعال به آن دين را كامل و نعمت را بر بندگانش تمام فرمود از اين جهت كه خشنودى خود را بامامت مولاى ما امير - المؤمنين اعلام فرمود و او را رايت هدايت قرار داد تا امّت را بسنن سعادت و راه مستقيم حق وا دارد و از پرتگاه هلاكت و لغزش گاه ضلالت باز دارد ، بدين سبب بعد از روز مبعث نبوى صلى اللَّه عليه و آله روزى بعظمت اين روز نخواهيد يافت كه نعمتهاى ظاهرى و باطنى در آن اين چنين فراوان شده و رحمت واسعهء او همگى را فرا گرفته باشد ، بزرگتر از اين روز ( فرخنده اى ) كه فرع اين اساس مقدس ( بعثت نبوى ) و استوار سازنده اين دعوت قدسى است ، بنابر اين بر هر فرد از افراد گروه ديندار واجب است كه در قبال اين نعمتهاى عظمى قيام بسپاسگذارى نمايد و تمام مظاهر شكرگزارى پروردگار و تقرب بساحت قدس او را از خود ظاهر سازد و از انواع عبادات ، از قبيل نماز و روزه و نيكى و صلهء رحم و اطعام و شركت در مجامع متشكله مناسب اين روز بهره مند شود ، و در احاديث مأثوره از اين امور مراسمى و آدابى رسيده از جملهء آنها روزه است .\r\n\r\nحديث روزهء روز غدير :\r\nحافظ ، ابو بكر خطيب بغدادى ، متوفاى 463 در جلد 8 تاريخش ص 290 آورده ، از عبد اللَّه بن علي بن محمّد بن بشران ، از حافظ على بن عمر دار قطنى ، از ابى نصر حبشون خلال ، از على بن سعيد رملى ، از ضمرة بن ربيعه ، از عبد اللَّه بن شوذب\r\n","description":"","footnote":"","page_name":" 390 ","page_number":396},
  {"content":"\r\nاز مطر ورّاق ، از شهر بن حوشب ، از ابى هريره ، كه گفت : هر كس روز هجدهم ذى حجه روزه بدارد براى او ( ثواب ) روزهء شصت ماه نوشته مىشود ، و آن روز غدير خم است هنگامى كه پيغمبر صلى اللَّه عليه و آله دست على بن ابى طالب را گرفت و فرمود :\r\n« الست ولىّ المؤمنين »\r\nيعنى آيا من ولى مؤمنين نيستم ؟ گفتند بلى يا رسول اللَّه ، هستى ، فرمود :\r\n« من كنت مولاه فعليّ مولاه »\r\nپس از آن عمر بن خطاب گفت : به به براى تو اى پسر ابى طالب گرديدى مولاى من و مولاى هر مسلم ، پس از آن خداوند ( اين آيه را ) نازل فرمود : * ( الْيَوْمَ أَكْمَلْتُ لَكُمْ دِينَكُمْ . . ) * « و كسى كه روز بيست و هفتم رجب را روزه بدارد براى او ( ثواب ) روزهء شصت ماه نوشته مىشود ، و آن اولين روزى است كه جبرئيل عليه السّلام بر محمّد صلى اللَّه عليه و آله برسالت نازل شد .\r\nو اين روايت را بطريق ديگر از على بن سعيد رملى روايت نموده ، و عاصمى در « زين الفتى » آورده كه : خبر داد ما را محمّد بن ابى زكريا ، باخبار ابو اسمعيل ابن محمّد فقيه ، از ابو محمّد يحيى بن محمّد علوى حسينى ، از ابراهيم بن محمّد عامى ، از حبشون بن موسى بغدادى ، و او بحديث على بن سعيد شامى و او بحديث ضمره ، از شوذب ، تا آخر سند و متن مذكور بدون ذكر روزهء رجب .\r\nو روايت مزبور را ، ابن مغازلى شافعى در مناقبش از ابى بكر ، احمد بن طاوان آورده كه گفت : خبر داد ما را ، ابو الحسين احمد بن حسين بن سمّاك ، بحديث ابو محمّد جعفر بن محمّد بن نصير خلدى ، بحديث على بن سعيد رملى . تا آخر سند و متن مذكور .\r\nو سبط ابن جوزى در تذكره اش ص 18 و خطيب خوارزمى در مناقبش ص 94 از طريق حافظ بيهقى از حافظ حاكم نيشابورى ابن البيع صاحب « المستدرك » از ابى يعلى زبيرى ، از ابى جعفر احمد بن عبد اللَّه بزاز ، از على بن سعيد رملى . تا آخر ، و شيخ الاسلام حموينى در « فرايد السمطين » در باب سيزدهم از طريق بيهقى روايت مزبور را ذكر نموده‌اند .\r\n","description":"","footnote":"","page_name":" 391 ","page_number":397},
  {"content":"\r\n\r\nرجال سند حديث :\r\n1 - ابو هريره . جمهور ( علماء سنّت ) بر عدالت وثقه بودن او اجماع دارند بنا بر اين احتياجى به بسط مقال درباره او نداريم .\r\n2 - شهر بن حوشب اشعرى ، حافظ ابو نعيم او را از اولياء شمرده و شرح حال كامل و جداگانه اى براى او در ج 6 « حليه » ص 59 - 67 ذكر نموده ، و ذهبى ستايش بخارى را نسبت به او در ميزانش حكايت نموده ، و از احمد بن عبد اللَّه عجلى و يحيى و ابن شبيه و احمد و نسوى ثقه بودن او را ذكر نموده و حافظ ابن عساكر شرح حال او را در جلد 6 تاريخش ص 343 ثبت نموده و گويد : دربارهء او از امام احمد سؤال شد ، نامبرده گفت : چه نيكو است حديث او ، و او را توثيق نمود و ستايش كرد ، و يك بار ( دربارهء او ) گفت كه : باكى بر او نيست و عجلى گويد : او شامى است ، از تابعين است . ثقه است ، و يحيى بن معين او را توثيق نموده ، و يعقوب بن شيبه گويد : او ثقه است ، ولى بعض از آنان ( علماء ) او را مورد طعن قرار داده‌اند .\r\nو ابن حجر شرح حال او را در جلد 4 « التهذيب » ص 370 ذكر و از احمد ثقه بودن و نيكوئى حديث و ستايش او را نقل كرده ، و از بخارى حسن حديث و اعتبار و قوت او را در امر حديث ، و از معين ثقه بودن و دقت نظر او را ، و از عجلى و يعقوب و نسوى ثقه بودن او را حكايت كرده ، و از ابى جعفر طبرى نقل كرده كه نامبرده فقيه و تواناى در قراءت و عالم بوده و در مورد او كسى هم هست كه او را ضعيف شمرده و بطوريكه ابو الحسن قطان گفته برهانى براى او شنيده نشده ، در حالى كه بخارى و مسلم و چهار پيشواى ديگر ( صاحبان صحاح ) ترمذى ، ابو داود . نسائى ابن ماجه ، از او نقل حديث نموده‌اند .\r\n3 - مطر بن طهمان وراق ابو رجاء خراسانى ، مولى على ، در بصره سكونت گرفته و انس را درك نموده ، حافظ ابو نعيم او را از اولياء شمرده و در ج 3 « حليه » صفحه 75 شرح حال جداگانه براى او ثبت نموده ، و از ابى عيسى روايت كرده كه او گفته : من بمانند مطر در فقاهت و زهد نديدم ، و ابن حجر شرح حال او را در\r\n","description":"","footnote":"","page_name":" 392 ","page_number":398},
  {"content":"\r\nجلد 10 تهذيب ص 167 درج و گفتار ابى نعيم مذكور را نقل نموده و ابن حبّان در افراد ثقه از او ياد كرده و از عجلى راستى گفتار او را و اينكه باكى بروايت او نيست نقل و از بزاز حكايت نموده كه : باكى بر او نيست و انس را ديده و سراغ نداريم كسى را كه حديث او را ترك نموده باشد ، نامبرده در سال 125 و گفته شده 129 در گذشته ، و گفته شده كه در حدود 140 منصور او را كشته ، بخارى و مسلم و بقيه پيشوايان ديگر شش گانه يعنى صاحبان صحاح از او حديث نقل و روايت نموده‌اند .\r\n4 - ابو عبد الرحمن بن شوذب ، حافظ ابو نعيم در ج 6 « حليه » ص 129 - 135 او را در شمار اولياء آورده و از كثير بن وليد روايت نموده كه او گفته : هر وقت ابن شوذب را ميديدم ملائكه را ياد مينمودم .\r\nو جزرى در « خلاصه » ص 170 از احمد و ابن معين ثقه بودن او را حكايت نموده و ابن حجر در جلد 5 « تهذيب » ص 255 از او ذكرى بميان آورده كه خلاصه اش اينست كه : او استماع حديث نموده و در فقه دست يافته و از ثقات بوده سفيان ثورى گفته : نامبرده از استادان مورد وثوق ما بوده و ابن خلفون از ابن نمير و غيره توثيق او را نقل كرده و از ابي طالب و عجلى و ابن عمّار و ابن معين و نسائى حكايت كرده كه نامبرده ثقه است ، در سال 86 متولد و در يكى از سالهاى 144 / 156 / 157 وفات يافته ، حديث او را پيشوايان ششگانه جز مسلم روايت كرده‌اند ، و حاكم در « مستدرك » و ذهبى در « تلخيص » صحيح بودن حديث او را تصديق نموده‌اند .\r\n5 - ضمرة بن ربيعهء قرشى ، ابو عبد اللَّه دمشقى ، متوفاى 182 / 200 / 202 حافظ ابن عساكر در جلد 7 تاريخش ص 36 شرح حال او را نگاشته و از احمد حكايت كرده كه گفت به من رسيد كه : نامبرده استادى صالح بوده ، و در جواب پرسشى كه از او شد ، گفت : اين مرد ثقهء مورد اعتماد ، مردى است ذيصلاحيت و خوش روايت ، و از ابن معين ثقه بودن او را نقل نموده ، و از ابن سعد حكايت\r\n","description":"","footnote":"","page_name":" 393 ","page_number":399},
  {"content":"\r\nكرده كه : نامبرده ثقه و مورد اطمينان و داراى عمل خير بوده و در اين ( مزايا و محسّنات ) كسى از او افضل و برتر نبوده ، و از ابن يونس نقل كرده كه : او در زمان خود مردى فقيه بوده ، و جزرى در خلاصهء خود ص 150 ثقه بودن او را از احمد و نسائى و ابن معين و ابن سعد ذكر كرده . و خلاصه مندرجهء در تهذيب ابن حجر چنين است : از قول احمد است كه او ، مردى است كه حديث او صالح و از افراد ثقه و مورد اطمينان است ، در شام همانند او نبوده ، و از قول ابن معين و نسائى و ابن حبّان و عجلى است كه او ثقه بوده و از قول ابي حاتم است كه او صالح بوده ، و از قول ابن سعد و ابن يونس است كه او هر دو وصف مذكور را داشته صاحبان صحاح جز مسلم - از طريق او حديث روايت نموده‌اند و حاكم در « مستدرك » و ذهبى در « تلخيص » صحيح بودن حديث او را اشعار نموده‌اند .\r\n6 - ابو نصر على بن سعيد ، ابي حملهء رملى ، متوفاى 216 ، تاريخ فوت او را بخارى چنين ثبت كرده ، ذهبى در « ميزان الاعتدال » جلد 2 ص 224 او را توثيق نموده و گفته : من باكى بر او نيافتم و تاكنون نديده‌ام كه احدى در مورد او سخنى بگويد ، و او در امر ( حديث ) داراى صلاحيت است ، و احدى از صاحبان كتب ( صحاح ) ستّه با وجود ثقه بودنش از طريق او حديثى روايت نكرده‌اند ، و نامبرده ( ذهبى ) بعنوان على بن سعيد نيز شرح حال او را آورده و گفته : در خصوص او چنين ثابت است كه گوئى صدوق است ، و ابن حجر در جلد 4 ( لسان ) ص 227 ثقه بودن او را اختيار نموده و بر ذهبى ايراد گرفته و گفته با وصف اينكه او ثقه است و كسى دربارهء او نكوهش نكرده چگونه او را در عداد ضعفاء ذكر نموده اى ؟ !\r\n7 - ابو نصر حبشون بن موسى بن ايوب خلَّال ، متوفاى 331 ، شرح حال او را خطيب بغدادى در جلد 8 تاريخش ص 289 - 291 ثبت نموده و گفته : نامبرده ثقه است و در بغداد - باب البصرة سكونت داشته و از حافظ دار قطنى حكايت نموده كه او صدوق است .\r\n","description":"","footnote":"","page_name":" 394 ","page_number":400},
  {"content":"\r\n8 - حافظ ، على بن عمر ابو الحسن بغدادى ، مشهور به دار قطنى ، صاحب سنن ، متوفاى 385 خطيب بغدادى شرح حال او را در جلد 12 تاريخش ص 34 - 40 ثبت نموده و گفته : نامبرده - يگانه عصر و نخبه روزگار و پيشواى زمان خود و بىهمتا بوده ، علم اثر و معرفت بعلل حديث و اسماء رجال و احوال راويان به او منتهى گشته ، مضافا بر مراتب صدق و امانت و فقه و عدالت و قبول شهادت و صحت اعتقاد و سلامت مذهب و احاطه بعلوم ، سواى علم حديث ، و از ابى الطيّب ، طاهر بن عبد اللَّه طبرى حكايت نموده كه : دار قطنى امير المؤمنين حديث بود ، و حافظى نديدم وارد بغداد شده مگر آنكه بسوى او شتافت و به او تسليم شد ، يعنى در برابر تقدّم او در حفظ و برترى منزلت در علم گردن نهاد ، و سپس در شرح حال و ستودن او بسط كلام داده .\r\nو ابن خلكان در جلد 1 تاريخش ص 359 شرح حال او را ذكر و او را ستوده و همچنين ذهبى در جلد 3 تذكره ص 199 - 203 و از قول حاكم نقل كرده كه :\r\nدار قطنى در حفظ و فهم و ورع يگانه عصر خود گرديد و پيشواى قرّاء و نحويّين بود و من در سال 67 چهار ماه در بغداد مقيم شدم و اجتماع ما زياد شد و در تصادف با او ، او را بالاتر از آنجچه براى من توصيف شده بود يافتم ، و از او از علل و استادان ( حديث ) سؤال نمودم و نامبرده را مصنفاتى است كه ذكر آنها به طول مىانجامد و من گواهى مىدهم كه در بسيط زمين همانند او بجايش نه نشست . . تا آخر .\r\nو در اين باره در بسيارى از كتب رجال ضمن شرح حال كامل او انواع ستايشها موجود است كه ما بذكر آنها اطالهء كلام نميدهيم ، ما در اسناد اين حديث بررسى طولانى نموديم تا تو ( خواننده عزيز ) را آگاه نموده باشيم باينكه اين حديث تا چه پايه صحيح است و رجال طريق اين حديث تا چه اندازه ثقات هستند و آنچنان ثقه بودن آنها واضح و مبرهن است و در اين خصوص كافيست كه ثقه بودن آنها به جائى از وضوح رسيده كه براى هيچ ماجراجوئى كه در انواع جدل ريزه كار و در هر سخن و گفتار تصرّفات نابجائى به كار مىبندد مجالى باقى نيست\r\n","description":"","footnote":"","page_name":" 395 ","page_number":401},
  {"content":"\r\nكه نسبت به آن زبان بنكوهش دراز كند ، چه اينهمه كتب شرح حال رجال همه پر از توصيف آنها است بهر ثنا خوانى و ستايشگرى .\r\nمضافا بر مزيّتى كه اين حديث دارا است يعنى اشعار آن به نزول آيه كريمه * ( الْيَوْمَ أَكْمَلْتُ لَكُمْ دِينَكُمْ . . ) * در روز غدير خم كه مؤيد و پشتى بان احاديث گذشته است كه تصريح به اين امر دارند ، و در ميان راويان آن افرادى مانند طبرى و ابن مردويه و ابى نعيم و خطيب و سجستانى و ابن عساكر و حسكانى و نظاير آنان از پيشوايان و حفاظ وجود دارند ، بصفحات 115 - 126 مراجعه نمائيد .\r\n\r\nاكنون كه اين امر بر تو ( خوانندهء ارجمند ) آشكار و مدلَّل شد ، با من بيا تا مطالب ابن كثير را مورد بررسى قرار دهيم كه در پيرامون اين حديث گفته : ( 1 ) و چنين پنداشته كه اين حديث ناشناس و بلكه دروغ است ! ! باستناد روايتى كه بدست آورده حاكى از اينكه اين آيه در روز عرفه موسم حجة الوداع نازل گرديده ! ! و راستى جاى شگفتى است كه كسى قطع حاصل نمايد به ناشناس بودن يكى از دو گروه و دو دسته ( از راويان ) در روايات متعارضه در حالى كه هر دو در صحّت همانند و برابر با يكديگرند ! كاش ميدانستم كه در كفّهء مقابل حديث ( مورد نظر ) ما كدام مرجّح وجود دارد كه صحت آن را ترجيح دهد و چه امرى كفّهء جانب اين حديث را سبك نموده و موجب عدم اعتدال در ميزان گرديده ؟ با امكان معارضهء ابن كثير بمانند گفتارش دربارهء جانب ديگر براى مخالفتى كه با آنچه ما دربارهء نزول آيه كريمه ثابت نموديم دارد ؟ ! و آيا براى اين پندار ابن كثير مجوّزى پسنديده وجود دارد ؟ غير از اينكه او ميخواهد قرآن كريم را از اين نباء عظيم ( امر ولايت و امامت ) منحرف و جدا سازد ؟ ! اگر نه چنين است ؟ براى ابن كثير هم امكان داشت كه مانند سبط ابن جوزى در تذكره اش ص 18 او هم نزول آيه را دو مرتبه احتمال دهد كما اينكه ( تكرار نزول ) در مورد بسمله و آيات ديگرى\r\n\r\n","description":"","footnote":"\r\n( 1 ) در اين گفتار خود بطوريكه از مندرجات جلد 5 تاريخش صفحه 214 معلوم مىشود از ذهبى تقليد و پيروى كرده !\r\n","page_name":" 396 ","page_number":402},
  {"content":"\r\nكه در پيش ( صفحه 157 ) ذكر نموديم واقع شده ، ابن كثير را شبههء ديگرى است كه در جلد 5 تاريخش در ص 214 ذكر نموده ، داير بتأييد در انكار حديث ! شبهه مزبور عبارت است از پندار او در اينكه پاداش روز غدير ( مذكور در روايت مزبور ) اگر معادل باشد با روزهء شصت ماه مستلزم اينست كه مستحب بر واجب برترى و فضيلت داشته باشد ! ! زيرا آنچه دربارهء روزه تمام ماه رمضان رسيده اينست كه ثواب آن معادل با ده ماهست ، و اين ( تفاوت ) بى سابقه و ناروا و باطل است .\r\nردّ و ابطال اين شبهه و پندار به دو طريق نقض و حلّ صورت ميگيرد ، امّا ردّ نقضى بوسيله يكعدّه روايات بسيار زياد است كه براى ما مجال ذكر همه آنها ( و حتّى ذكر اكثر آنها ) نيست ( 1 ) ، و اكتفا ميكنيم از آنها به چند حديث :\r\n\r\n1 - حديث : كسى كه ماه رمضان را روزه بدارد و شش روز از شوال را هم در دنبال آن قرار دهد يعنى روزه بگيرد مثل اينست كه تمام روزگار ( عمر خود ) را روزه داشته ، اين حديث را مسلم به چند طريق در صحيح خود جلد 1 ص 323 و ابو داود در سنن خود جلد 1 ص 381 و ابن ماجه در سنن خود جلد 1 ص 524 و دارمى در سنن خود جلد 2 ص 21 و احمد در مسند خود جلد 5 ص 417 و 419 و ابن ربيع در « تيسير الوصول » جلد 2 ص 329 - نقل از ترمذى و مسلم - با بررسى طريق روايت نموده‌اند و هر كس كه قايل به استحباب روزهء اين شش روز است اتكاء و اسنادش بر اين روايت است .\r\n2 - حديث : كسى كه روزه بدارد شش روز بعد از فطر را ، چنانست كه تمام سال را روزه داشته ، حديث مزبور را ، ابن ماجه در سنن خود جلد 1 ص 524 و دارمى در سنن خود جلد 2 ص 21 و احمد در مسندش جلد 3 ص 308 و 324 و 344 و در جلد 5 ص 280 و نسائى و ابن حبّان هر دو در سنن خود با بررسى طريق\r\n\r\n","description":"","footnote":"\r\n( 1 ) به جلد 1 « نزهة المجالس » ص 151 - 158 و 167 - 176 مراجعه نمائيد .\r\n","page_name":" 397 ","page_number":403},
  {"content":"\r\nروايت نموده‌اند و سيوطى صحت اين حديث را در جلد 2 « الجامع الصغير » ص 79 تأييد نموده است .\r\n3 - رسول خدا صلى اللَّه عليه و آله امر ميفرمود به روزه داشتن ايام البيض - يعنى - سيزدهم و چهاردهم و پانزدهم ( هر ماه ) و ميفرمود مانند روزه داشتن تمام عمر يا مانند حال عمر است ، اين حديث را ، ابن ماجه در سنن خود جلد 1 ص 522 و دارمى در سنن خود جلد 2 ص 19 با بررسى طريق روايت نموده‌اند .\r\n4 - هيچ روزهائى از روزهاى دنيا براى عبادت محبوبتر نيست در نزد خدا از عبادت دهه ( ذى حجّه ) و همانا روزه داشتن يك روز از آن معادل است با روزه داشتن يكسال و يكشب آن ( در فضيلت ) - معادل شب قدر است ، اين حديث را ، ابن ماجه در سنن خود جلد 1 ص 527 و غزالى در احياء العلوم جلد 1 ص 227 با بررسى طريق روايت نموده‌اند . و در كتاب اخير الذكر ، ( اين حديث نيز مذكور است ) : كسى كه سه روز از ماه حرامى را كه عبارتست از پنجشنبه و جمعه و شنبه روزه بدارد خدا بپاداش هر روز براى او عبادت نهصد سال ثبت ميفرمايد .\r\n5 - ( زيادتى چاپ دوم ) از انس بن مالك نقل شده كه گفت : گفته ميشد در ايام دهگانه ( ذيحجه ) بهر روز هزار روز ، و دربارهء روز عرفه ده هزار روز ، يعنى در فضيلت - اين موضوع را ، منذرى در « الترغيب و الترهيب » جلد 6 ص 66 نقل از بيهقى و اصفهانى ذكر نموده .\r\n6 - روزه داشتن سه روز از هر ماه ( معادل ) روزهء عمر است با افطار آن ، حديث مزبور را احمد در مسندش جلد 5 ص 34 ، و ابن حبّان در صحيح خود با بررسى طريق روايت نموده‌اند ، و سيوطى در جلد 2 « الجامع الصغير » ص 78 صحت آن را تأييد نموده ، و نسائى و ابو يعلى در مسند خود و بيهقى از جرير بطوريكه در جلد 2 جامع الصغير ص 78 مذكور است ، روايت مزبور را بلفظ : روزهء سه روز از هر ماه روزهء عمر است ، آورده‌اند .\r\nو ترمذى و نسائى ( بطوريكه در جلد 2 « تفسير الوصول » ص 330 مذكور\r\n","description":"","footnote":"","page_name":" 398 ","page_number":404},
  {"content":"\r\nاست ) با بررسى در طريق روايت نموده‌اند كه : هر كس ، سه روز از هر ماه را روزه بدارد ، اين ( از حيث ثواب ) معادل روزهء عمر است ، و خداى متعال در تصديق اين در كتاب خود اين آيه را نازل فرمود كه :\r\n« من جاء بالحسنة فله عشر امثالها »\r\nيكروز به ده روز ، و اين حديث را بلفظى قريب به اين ، مسلم در صحيح خود جلد 1 ص 319 و 321 آورده ، و نسائى از حديث جرير آورده كه : روزه داشتن سه روز از هر ماه ( در ثواب ) معادل روزه داشتن تمام عمر است ، سه روز ايام البيض ( زيادتى چاپ دوم ) و اين روايت را حافظ منذرى نيز در « الترغيب و الترهيب » جلد 2 ص 33 ذكر نموده و ابن حجر در جلد 2 « سبل السلام » ص 234 آن را ذكر و صحت آن را اشعار نموده .\r\n7 - روزه داشتن روز عرفه مانند روزه داشتن هزار روز است ، حديث مزبور را ابن حبّان ( بطوريكه در جلد 2 « الجامع الصغير » ص 78 مذكور است ) از عايشه روايت نموده ( زيادتى چاپ دوم ) و طبرانى در « الاوسط » و بيهقى ( بطوريكه در جلد 2 « الترغيب و الترهيب » ص 27 و 66 مذكور است ) با بررسى در طريق آن را روايت كرده‌اند .\r\n8 - ( زيادتى چاپ دوم ) از عبد اللَّه بن عمر رسيده كه گفت : هنگاميكه ما با رسول خدا صلى اللَّه عليه و آله بوديم روزه داشتن روز عرفه را معادل دو سال ميدانستيم ، اين حديث را طبرانى در « الاوسط » روايت نموده و در نزد نسائى ( بطوريكه در جلد 2 « الترغيب و الترهيب » ص 27 مذكور است ) بلفظ - يكسال - است .\r\n9 - هر كس روز بيست و هفتم ماه رجب را روزه بگيرد خداى تعالى براى او ثواب شصت ماه ثبت ميفرمايد ، اين حديث را ، حافظ دمياطى ( 1 ) در سيرهء خود ( چنان كه در جلد 1 « السيرة الحلبيه » ص 254 مذكور است ) با بررسى در طريق -\r\n\r\n","description":"","footnote":"\r\n( 1 ) ذهبى در جلد 4 « تذكره » ص 268 ( درباره نام و نشان و مقام او ) گويد : استاد ما ، امام ، علامه ، حافظ ، حجت ، فقيه ، نسابه استاد محدثين ، شرف الدين ابو محمد عبد المؤمن دمياطى شافعى ، سپس او را بسيار ستوده و در گذشت او را بسال 705 ثبت نموده .\r\n","page_name":" 399 ","page_number":405},
  {"content":"\r\nروايت كرده ، و صفورى در جلد 1 « نزهة المجالس » ص 154 آن را روايت نموده است .\r\n10 - از ابى هريره و سلمان روايت شده ، از رسول خدا صلى اللَّه عليه و آله ، باينكه :\r\nدر رجب روز و شبى هست كه هر كس آن روز را روزه بدارد و آنشب را قيام بعبادت نمايد براى او است پاداش كسى كه صد سال روزها روزه بدارد و شبها قيام بعبادت كند . و آن ( شب و روز ) سه روز باقى مانده از ماه رجب است ، اين حديث را شيخ عبد القادر گيلانى ( بطوريكه در « نزهة المجالس » صفورى جلد 1 ص 154 مذكور است ) ، در « غنية الطالبين » روايت كرده .\r\n11 - ماه رجب ، ماه بزرگى است ، هر كس يكروز از آن را روزه بدارد خداوند ( ثواب ) سه هزار سال براى او ثبت - خواهد فرمود ، ( بطوريكه در « نزهة المجالس » صفورى ص 153 مذكور است ) گيلانى اين حديث را در - « غنية الطالبين » روايت نموده .\r\n12 - كسى كه روز عاشورا روزه بدارد ، گوئى تمام عمر را روزه گرفته ، در تورات نوشته شده ، اين روايت را صفورى در جلد 1 « نزهة المجالس » ص 174 ذكر نموده .\r\n13 - ( زيادتى چاپ دوم ) هر كس يكروز از محرّم را روزه بدارد ، براى او است بهر روز ( ثواب ) سى روز روزه داشتن ، ( بطوريكه حافظ منذرى در « الترغيب و الترهيب » جلد 2 ص 27 ذكر نموده ) طبرانى اين حديث را در « الصّغير » آورده .\r\n\r\nو اما رد حلى :\r\nما اصل مسلَّمى در دست نداريم كه باتّكاء آن زيادتى پاداش عبادات واجبه را بر ثواب مستحبات لازم بشماريم ، بلكه امثال احاديثى كه در ردّ نقضى ذكر شد ما را بامكان عكس و حتى وقوع آن راهنمائى مينمايد ، و احاديث واردهء در مورد ساير اعمال ( مستحبّه ) جز روزه كه در شرع مورد ترغيب قرار گرفته اين معنى را تأييد و تاكيد مينمايد ، مضافا بر اين ، اصولا پاداش و ثواب در مقابل حقايق اعمال و مقتضيات\r\n","description":"","footnote":"","page_name":" 400 ","page_number":406},
  {"content":"\r\nطبيعى آن قرار دارد ، نه در برابر عنوانهاى عارض بر آن از قبيل وجوب و استحباب كه بر حسب مصالح مقرون بدان اعمال مقرّر مىشود .\r\nبنابر اين امتناعى نيست كه در طبيعت يك عمل مستحبّ ، در ماهيّتهاى گوناگون يا در ماهيّتهاى متّحد بر حسب مناسبات همزمان به آن عمل چيزى باشد كه موجب افزايش ثواب و پاداش گردد .\r\nو در اين مقام اين نكته قابل تذكر است كه : مترتّب شدن ثواب و پاداش بر يك عمل منحصرا به نسبت و مقدار كشف آن عمل از حقيقت ايمان و جايگزين بودن آن است در نفس ، و آنچه كه شكَّى در آن نيست اينست كه بجا آوردن اعمال ( مستحبّه ) اضافه بر آنچه از واجبات بر عهده بنده است و يا دورى و اجتناب از مكروهات علاوه بر ترك امور محرّم و ناروا بيشتر از ثبات و استقامت انسان در بجا آوردن امر ( مولى ) كشف كننده و دالّ بر امتثال او و خضوع و فروتنى در برابر او و ابراز علاقه و محبّت نسبت به اوست و به همين امر ايمان كامل ( و استوار ) مىشود ، و پيوسته بنده تقرّب ميجويد بمولاى خود ( بوسيله اعمال مستحبه ) تا بدان حدّ كه او را دوست بدارد ، چنان كه در حديثى كه بخارى در جلد 9 صحيح خود ص 214 از ابى هريره روايت نموده مذكور است كه رسول خدا صلى اللَّه عليه و آله فرمود :\r\nهمانا خداى عزّ و جل فرمايد : ما يزال عبدى يتقرّب الىّ بالنوافل حتى احبّه ، فاذا احببته كنت سمعه الذى يسمع به و بصره الذى يبصر به و يده الَّتي يبطش بها و رجله التى يمشى بها الحديث ( 1 ) يعنى : پيوسته بندهء من بسبب نافله‌ها به من نزديكى ميجويد تا او را دوست بدارم ، پس وقتى كه او را دوست داشتم ، خواهم بود گوش او كه با آن بشنود و چشم او كه با او ببيند و دست او كه با او قبضه كند و پاى او كه با او راه رود .\r\nبلكه ممكن است گفته شود : بر حسب نواميس عدالت ( الهى ) لزومى ندارد\r\n\r\n","description":"","footnote":"\r\n( 1 ) اين حديث را بيهقى در كتاب « الاسماء و الصفات » ص 416 و ذهبى در جلد 1 « الميزان » ص 301 روايت كرده‌اند .\r\n","page_name":" 401 ","page_number":407},
  {"content":"\r\nكه اجر و پاداش اضافى براتيان بوظيفه واجب و ترك عمل حرام مترتب شود ، جز همان عطايا و مواهبى كه بنده از آن برخوردار و بهره مند است ، از قبيل نعمت زندگى و خرد و عافيت و استفادهء از نيروى حيات و آمادگى براى عمل و نجات يافتن از آتش در آخرت ، حتى اينكه تمام اعمال صالحهء بنده در مقابل اينهمه مواهب و عطاياى الهيّه و نعمتهاى بىمنتهاى او بسى كوچك و ناچيز است و اين همه عنايات عاليهء پروردگار نيست مگر تفضّل او به بندهء خود .\r\nو همين حقيقت است كه از آيات متعدّدهء كتاب عزيز ( قرآن ) استفاده مىشود ، نظير اين كلام خداى متعال : * ( « إِنَّ الْمُتَّقِينَ فِي مَقامٍ أَمِينٍ ، فِي جَنَّاتٍ وَعُيُونٍ يَلْبَسُونَ مِنْ سُندُسٍ وَإِسْتَبْرَقٍ مُتَقابِلِينَ كَذلِكَ وَزَوَّجْناهُمْ بِحُورٍ عِينٍ ، يَدْعُونَ فِيها بِكُلِّ فاكِهَةٍ آمِنِينَ ، لا يَذُوقُونَ فِيهَا الْمَوْتَ إِلَّا الْمَوْتَةَ الأُولى وَوَقاهُمْ عَذابَ الْجَحِيمِ فَضْلًا مِنْ رَبِّكَ ، ذلِكَ هُوَ الْفَوْزُ الْعَظِيمُ » ) * ( 1 ) .\r\nپس تمام آنچه در آنجا از پاداشها و ثواب هست جز اين نيست كه همه بفضل و احسان خداى سبحانه و تعالى است .\r\nفخر رازى در جلد 7 تفسيرش در ص 459 گويد : اصحاب ما به اين آيه استدلال نمودند بر اينكه بهره مندى از ثواب و پاداش از طرف ذات اقدس الهي بر سبيل تفضّل است نه از راه استحقاق ، زيرا خداى تعالى چون اقسام ثواب ( و پاداش ) اهل تقوى را تعداد فرمود ، بيان كرد كه تمام آنها بر سبيل فضل و احسان از جانب او براى آنان حاصل مىشود و سپس فرمود : * ( ذلِكَ هُوَ الْفَوْزُ الْعَظِيمُ ، يعنى : اين رستگارى بزرگى است ، و ( نيز ) اصحاب ما به اين آيه استدلال نموده‌اند بر اينكه تفضّل ( و احسان )\r\n\r\n","description":"","footnote":"\r\n( 1 ) سورهء دخان - ترجمه : همانا پارسايان در جايگاهى امن و امان قرار دارند ، در باغها و چشمه سارها ، لباسهاى از سندس و استبرق در بر كرده برابر يكديگر قرار دارند ، و آنها را با حور العين همسرى و آميزش داده‌ايم . آنان در آنجا در حالى كه از هر نا ملايم و ناروائى ايمن هستند هر گونه ميوه اى را مىطلبند ، در آنجا مرگ را نمىچشند ، جز در مرحلهء نخست و خداى آنان را از شكنجهء آتش دوزخ نگاه داشته است . - اين عنايات از راه فضل پروردگار تو است و اين ( شمول فضل خداى متعال ) رستگارى بزرگى است .\r\n","page_name":" 402 ","page_number":408},
  {"content":"\r\nاز حيث درجه بالاتر است از ثواب و پاداش استحقاقى ، چه خداوند متعال آن را توصيف فرموده باينكه فضلى است از جانب خداوند ، و سپس فضل را توصيف فرموده باينكه رستگارى بزرگى است ، و باز دليل بر اين مطلب اينست كه : پادشاه بزرگ وقتى كه پاداش و اجرت اجير را عطا نمود و سپس شخص ديگرى را خلعتى بخشيد ، اين خلعت ( بطبيعت حال ) بالاتر از آن اجرت و پاداش است .\r\nو ابن كثير خودش هم در جلد 4 تفسيرش در ص 147 گفته : در روايت صحيح از رسول خدا صلى اللَّه عليه و آله رسيده كه فرمود : عمل كنيد و عمل خود را استوار سازيد و از راه خلوص و صدق آن را انجام دهيد و بدانيد كه عمل هيچكس هرگز او را داخل بهشت نميكند ، عرض كردند : درباره خود شما همچنين است ، يا رسول اللَّه ؟ فرمود آرى مگر اينكه رحمت و فضل خدا مرا فرا گيرد . تمام شد .\r\nو در اختيار و وسع تو ( خوانندهء عزيز ) است كه اين معنى را از روايت صحيحى كه بخارى در « صحيح » خود جلد 4 ص 264 از رسول خدا صلى اللَّه عليه و آله آورده درك كنيد كه فرمود : حق خداوند بر بندگان اينست كه او را پرستش كنند و چيزى را در پرستش او شريك و انباز نياورند و حق بندگان بر خدا اينست كه موحدين را شكنجه و عذاب نفرمايد .\r\nو تو ( خوانندهء گرامى ) به خوبى آگاه هستى باينكه : اين مقدار از حق ثابت بر خداوند براى بندگان همانا بنا بتقرير عقل سليم است ، و امّا زايد بر آن از نعمتهاى ( الهى ) كه پيغمبر صلى اللَّه عليه و آله از بيان آن سكوت فرموده نيست مگر فضل و احسان از جانب مولى ( پروردگار ) سبحان .\r\nو در روش و كار دولتها با افراد كارمندان مشاهده ميكنيد كه در مقابل انجام تكاليف و خيانت نكردن در آن پاداش و اجر آنها جز همان حقوق مقرر و رتبه‌هاى قانونى نيست ، و چنانچه يكى از آنها بترفيع مقامى يا رتبهء زيادى اضافه بر استحقاق نايل گردد ، بسبب خدمت اضافي ، زايد بر وظايف مقرره بر او است و كسى در ميان مردم نيست كه اين روش را بر حكومتها خورده گيرى نمايد و بدبين شود ، و اين\r\n","description":"","footnote":"","page_name":" 403 ","page_number":409},
  {"content":"\r\nحالت عينا بين بردگان و موالى آنها برقرار و معمول است و اين روش از امور ثابت و پايدارى است كه در نفوس تمام افراد بشر موجود است ، جز اينكه ذات اقدس خداوند سبحان بفضل دايم و پيوسته خود جهانيان را در برابر تكاليف واجبه وظايفشان پاداشها و اجرهاى فراوان عطا ميفرمايد\r\n\r\nو در اينجا كلمهء قدسيه ايست از سرور و مولاى ما زين العابدين ، امام منزه علي بن الحسين صلوات اللَّه عليهما و آلهما كه از ذكر آن در اينجا نبايد خوددارى كرد و آن فرمايش آن جناب است در ضمن دعائى كه در مقام اعتراف بتقصير و نارسائى از اداى شكر در صحيفهء شريفهء آن جناب وارد شده :\r\n« اللَّهم انّ أحدا لا يبلغ من شكرك غاية الَّا حصل عليه من احسانك ما يلزمه شكرا و لا يبلغ مبلغا من طاعتك و ان اجتهد الَّا كان مقصّرا دون استحقاقك بفضلك فأشكر عبادك عاجز عن شكرك و اعبدهم مقصّر عن طاعتك ، لا يجب لاحد ان تغفر له باستحقاقه ، و لا ان ترضى عنه باستيجابه ، فمن غفرت له فبطولك و من رضيت عنه فبضلك ، تشكر يسير ما شكرت به ، و تثبيت على قليل ما تطاع فيه ، حتى كانّ شكر عبادك الَّذى اوجبت عليه ثوابهم و اعظمت عنه جزائهم امر ملكوا استطاعة الامتناع منه دونك فكافيتهم ، ا و لم يكن سببه بيدك فجازيتهم ، بل ملكت يا الهي امرهم ، قبل ان يملكوا عبادتك ، و اعددت ثوابهم قبل ان يفيضوا في طاعتك ، و ذلك ان سنّتك الافضال ، و عادتك الاحسان ، و سبيلك العفو ، فكلّ البريّة معترفة بانّك غير ظالم لمن عاقبت ، و شاهدة بانّك متفضّل على من عافيت ، و كلّ مقرّ على نفسه بالتقصير عمّا استوجبت ، فلولا انّ الشيطان يختدعهم عن طاعتك ، ما عصاك عاص ، و لولا أنّه صورّ لهم الباطل في مثال الحقّ ، ما ضلّ عن طريقك ضالّ ، فسبحانك ما ابين كرمك في معاملة من اطاعك او عصاك ، تشكر للمطيع ما انت تولَّيته له ، و تملى للعاصى فيما تملك معاجلته فيه اعطيت كلا منهما ما لم يجب له ، و تفضّلت على كلّ منهما بما يقصر عمله عنه ، و لو كافأت المطيع على ما انت توليته لاوشك ان يفقد ثوابك ، و ان تزول عنه نعمتك ، و لكنّك بكرمك جازيته على المدّة القصيرة الفانية\r\n","description":"","footnote":"","page_name":" 404 ","page_number":410},
  {"content":"\r\nبالمدة الطويلة الخالدة ، و على الغاية الزّائلة بالغاية المديدة الباقية ، ثم لم تسمه القصاص فيما أكل من رزقك ، الذى يقوى به على طاعتك ، و لم تحمله على المناقشات في الآلات الَّتى تسبّب باستعمالها إلى مغفرتك و لو فعلت ذلك به لذهب بجميع ما كدح له ، و جملة ما سعى فيه ، جزاء للصّغرى من اياديك و مننك ، و لبقى رهينا بين يديك بسائر نعمك . فمتى كان يستحق شيئا من ثوابك لا متى الخ\r\nترجمه : بار خدايا ، كسى شكر و سپاس تو را ( در قبال موهبتى ) بانجام نمىرساند مگر شكر و سپاس ديگرى در قبال احسان بر او واجب آيد ، و كسى در راه طاعت و بندگى تو هر قدر كوشش كند به جائى نميرسد جز آنكه قصور و نارسائى او از اداء حق فضل تو آشكار گردد ، بنابر اين ، شاكرترين بندگان تو از اداى حق شكرت عاجز و كوشاترين آنها از اداى حق بندگيت قاصر است .\r\nكسى از روى استحقاق نه در خور آمرزش تو است و نه شايستهء رضاى تو ، پس هر كس را آمرزيدى بمقتضاى كرم تو است و از هر كس راضى شدى بموجب فضل و عنايت تو است .\r\nكمترين شكر و سپاس بنده ات را مىستائى و ناچيزترين طاعت را پاداش دهى گوئى شكر بندگانت را كه مستوجب پاداش داشته اى و در برابرش اجرى بزرگ قرار داده اى از امورى بوده كه در خورددارى از آن در برابرت مختار و توانا بوده‌اند كه بپاداش آن را تلافى فرموده اى يا تو خود سبب آن نبوده اى كه در قبالش اجرى فراوان آماده داشته اى نه چنين است ، بلكه اى معبود من - تو خود قيام بامر آنان نموده اى قبل از آنكه بطاعت تو قيام كنند و پاداش آنها را آماده فرمودهء پيش از آنكه بر بندگيت گردن نهند ، زيرا شيوه تو فضل و كرم و عادت تو اعانت و احسان و رويهء تو عفو بر بندگان است ، آرى تمامى خلق معترفند كه : هر كرا عقاب كنى بر او ستمى نرفته و همه گواهند كه هر كه از او دفع بلا كنى به او تفضل فرمودهء و جمله اقرار دارند كه در انجام آنچه تو مستوجبى مقصّرند ، اگر شيطان آنها را فريب نميداد و از اطاعت تو باز نميداشت كسى مرتكب گناه و تمرد نميشد\r\n","description":"","footnote":"","page_name":" 405 ","page_number":411},
  {"content":"\r\nو اگر باطل را به صورت حق در نظرشان جلوه گر نميساخت ، كسى از راه بندگى تو گمراه نميگشت !\r\nتو منزّهى ، چقدر كرم و احسان تو در حق مطيع و عاصى نمايان است ؟ ! مطيع را مورد نوازش قرار ميدهى در امرى كه خود او را بانجام آن توانا ساختى و عاصى را مهلت ميدهى در حالى كه قادرى در عقاب او شتاب كنى ؟ بهر دو گروه ( مطيع و عاصى ) عنايتى فرموده اى كه استحقاق آن را نداشته‌اند ، و تفضلى نموده اى كه عمل آنها در برابرش نارسا و كوتاهست . اگر مطيع را بر حسب قدرتى كه خودت به او داده اى پاداش ميدادى جاى اين بود كه از پاداش تو محروم ماند و نعمت تو از او روى بزوال نهد ، ولى تو در برابر طاعت ناچيز او در زمان كوتاه كمى ، پاداش بسيار و پايان ناپذير به او عطا فرمودى و در قبال مدّت نزديك ناپايدار با مدت دراز پايدار مأجور ساختى .\r\nسپس در خوردن از آن روزى كه ميتوانست بوسيلهء آن بر طاعت تو نيرو گيرد قصاص روا نداشتى و در به كار بردن از آن آلات كه ميتوانست بواسطهء آن بعفو و مغفرت تو راه يابد خورده گيرى در حساب بجا نياوردى و گر نه همه مجاهدات او در مقابل بجا آوردن تو كوچكترين مواهب و عطاياى تو ارزش نميداشت و همچنان در گرو سائر عنايات و الطاف تو مىماند در اين صورت كى استحقاق كمترين پاداش تو را داشت نه ، كى ؟ . . الخ .\r\nو در روز غدير ، نمازى وارد است كه ابو النضر عياشى ، و صابونى مصرى دربارهء آن كتابى جداگانه تأليف نموده‌اند دربارهء آن نماز و دعاهائى كه در آن روز وارد است بتأليفاتى كه بدين منظور تهيّه و جمع آورى شده مراجعه فرمائيد .\r\n* ( هذا كِتابٌ أَنْزَلْناه مُبارَكٌ فَاتَّبِعُوه وَاتَّقُوا لَعَلَّكُمْ تُرْحَمُونَ ) *\r\nسورهء انعام ، آيه 155 .\r\n\r\n","description":"","footnote":"","page_name":" 406 ","page_number":412}
  ]