[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتخريب و بازسازى بقيع\r\nبه روايت اسناد\r\nسيد على قاضى عسكر\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nقاضى عسكر ، سيد على ، 1333 -\r\nتخريب و بازسازى بقيع به روايت اسناد / سيد على قاضى عسكر . - تهران : مشعر ، 1384 .\r\n168 ص .\r\nISBN 978 - 964 - 7635 - 85 - 1\r\nفهرستنويسى بر اساس اطلاعات فيپا .\r\n1 . بقيع - تاريخ - اسناد و مدارك . 2 . زيارتگاه هاى اسلامى . - عربستان سعودى - مدينه . الف . عنوان .\r\n3 ت 2 ق / 7 / 262 BP\r\n7635 / 297\r\nكتابخانه ملى ايران 15870 - 84 م\r\nتخريب و بازسازى بقيع\r\nبه روايت اسناد\r\nتأليف : سيد على قاضى عسكر\r\nناشر : نشر مشعر\r\nنوبت گرافى و چاپ : دار الحديث\r\nشمارگان : 3000 نسخه\r\nبها : 650 تومان\r\nشابك 1 - 85 - 7635 - 964 - 978\r\nISBN 978 - 964 - 7635 - 85 - 1\r\nمراكز پخش و فروشگاه هاى مشعر :\r\nتهران : تلفن : 64512003 - 021 / قم : تلفن : 7746532 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه\r\nخداوند در قرآن كريم از عموم افراد بشر خواسته است تا در روى كرهء خاكى گردش كنند و با تاريخ و آثار گذشتگان آشنا شوند .\r\nقُلْ سِيرُوا فِي اْلأَرْضِ فَانْظُرُوا كَيْفَ كانَ عاقِبَةُ الَّذِينَ مِنْ قَبْلُ كانَ أَكْثَرُهُمْ مُشْرِكِينَ . « 1 »\r\nاقوام و ملل دنيا خصوصاً آنها كه از تمدّنى كهن برخوردارند ، هميشه تلاش كرده‌اند تا تاريخ و آثار گذشته خود را حفظ كرده و از آن حراست و پاسدارى كنند .\r\nنگاه به تاريخ و حفظ آثار از دو جهت براى انسان‌ها سودمند است :\r\nجهت اوّل اينكه از تجربه‌هاى سودمند و الگوهاى مثبت گذشته بهره گرفته آن را چراغ راه آينده خويش قرار مىدهند .\r\n\r\n\r\n","description":"","footnote":"\r\n( 1 ) . روم : 42\r\n","page_name":" 9 ","page_number":9},
  {"content":"\r\n\r\nو دوّم با تجربه‌هاى تلخ و شكست‌ها و ناكامىهاى انسان‌ها در طول تاريخ آشنا شده ، از دوباره تجربه كردن آنها پرهيز مىكنند .\r\nقرآن كريم به هر دوى اينها توجّه كرده است ، از يك سو مردم را به عبرت‌گيرى از تاريخ فرا مىخواند ، و از سوى ديگر آنها را به حفظ آثار تشويق مىكند . در بازگو نمودن داستان اصحاب كهف از مؤمنانى سخن مىگويد كه براى جاودانه نمودن ياد اين جوانان غيرتمند و دين‌باور ، تصميم گرفتند مسجدى بر روى قبور آنها بنا كنند .\r\nقالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً . « 1 »\r\nدر جريانى ديگر ، ابراهيم خليل عليه السلام در كنار كعبه سرپناهى براى همسر و فرزندش هاجر و اسماعيل بنا مىكند . سپس همين مكان مدفن اسماعيل و هاجر مىشود و خداوند آن را مقدّس شمرده و حاجيان بر گرد آن در اطراف كعبه طواف مىكنند و حجر اسماعيل براى هميشه خاطرهء شكوهمند اين مادر و فرزند و ديگر مدفونين در آن مكان مقدّس را جاودانه نگه مىدارد .\r\nابراهيم اين پيامبر بت شكن ، به هنگام بناى كعبه روى سنگى مىايستد كه به قدرت خداوند جاى پاى او در آن سنگ مىماند ، و همين مسأله موجب مىشود تا خداوند اين اثر ارزمند را نگهدارى نموده ، از مردم بخواهد نزد آن نماز بخوانند . وَاتَّخِذُوا مِنْ مَقامِ\r\n\r\n\r\n","description":"","footnote":"\r\n( 1 ) . كهف : 21\r\n","page_name":" 10 ","page_number":10},
  {"content":"\r\n\r\nإِبْراهِيمَ مُصَلًّى .\r\nفرزندى تشنه از تشنگى پا به زمين مىسايد و خداوند با فرستادن جبرئيل و بخاطر ارج نهادن به عاطفهء مادرى هاجر ، از زير پاهاى كوك اسمعيل ، چشمه زمزم را پديد مىآورد و آن را براى هميشه تاريخ نگه مىدارد تا اين خاطرهء مهم از حافظهء تاريخ پاك نگردد .\r\nقرآن از خانه‌هايى ياد مىكند كه پيامبران و صالحان در آنها مىزيسته‌اند و ياد آور پاكىها ، خلوص نيّت‌ها و بزرگى و عظمت آنها است فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ . . . « 1 »\r\nو رسول خدا صلى الله عليه و آله در پاسخ سؤال كننده‌اى كه مىپرسد آيا بيت على عليه السلام و فاطمه عليها السلام نيز در شمار همان خانه‌ها به حساب مىآيد ؟\r\nرسول خدا صلى الله عليه و آله در حالى كه اشاره به خانهء على و فاطمه مىكرد فرمود : نعم من أفاضيلها . « 2 »\r\nفرمود : آرى و از بهترين آنها .\r\nمتأسفانه در زمان ما ، آنگاه كه مسلمانان براى آشنايى باى اين آثار و الگوهاى الهى به سرزمين وحى سفر مىكنند ، با كمال تأسف آنها را ويران شده مىبينند و به ناچار اشك تأثر مىريزند و با خود مىانديشند كه چگونه يك فكر غلط موجب از بين رفتن اينهمه\r\n\r\n\r\n","description":"","footnote":"\r\n( 1 ) . نور : 36\r\n( 2 ) . تفسير الدرّ المنثور : ج 5 ، ص 50\r\n","page_name":" 11 ","page_number":11},
  {"content":"\r\n\r\nآثاربزرگ و عبرت‌آموز شده است ، چرا قبور اهل‌بيت عليهم السلام و گنبد و بارگاه‌هاى موجود در بقيع ، احد ، مقبرة المعلّى تخريب شده ات ؟\r\nچرا از خانهء امام صادق عليه السلام و امام سجّاد عليه السلام و ديگر صحابهء جليل‌القدر رسول خدا صلى الله عليه و آله در مدينه و خانهء خديجهء كبرى عليها السلام و محل ولادت كوثر رسول صلى الله عليه و آله زهراى بتول عليها السلام خبرى نيست ؟\r\nچرا آثار به جا مانده از جنگ‌ها و نبردهاى افتخارآميز مسلمانان در دفاع از اسلام همه از بين رفته است ؟\r\nاين چراها همه بىپاسخ است زيرا مخاطبان كسانى هستند كه مظاهر توحيد را ، نشانه‌هاى شرك مىدانند و مسلمانان را با اين حربه زنگ‌زده متهّم به شرك مىكنند ! و نگاه متحجرانه خوارج را به دين و آموزه‌هاى دينى ، بار ديگر در مقابل افكار جهانيان به نمايش مىگزارند .\r\nاين نوشتار تنها توانسته است گوشهء بسيار كوچكى از آثار اين فكر متحجرانه و واپس‌گرا را ترسيم كند .\r\nاميد آنكه در فرصتى ديگر بتونيم گسترده‌تر به تمامى زواياى اين بحث بپردازيم .\r\nمؤلّف\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nگنجينهء تاريخ اسلام\r\nبقيع تنها يك گورستان نيست ، بلكه گنجينهء تاريخ اسلام است .\r\nقبور چهار امام معصوم شيعيان و نيز قبور همسران ، دختران ، برخى فرزندان ، اصحاب ، تابعين و عمه‌هاى پيامبرخدا صلى الله عليه و آله و نزديك به ده هزار نفر از شخصيت‌هاى نامدار تاريخ اسلام در آنجا واقع است .\r\nبقيع با اين همه عظمت ، در عين حال غريب و مظلوم است . هر زائرى كه به مدينه مىرود ، با اولين نگاهش به اين گورستان ، از شدت حزن و اندوه ، اشك از ديدگانش سرازير و بىاختيار سر به ديوار گذارده و بر مظلوميت اهل‌بيت پيامبر صلى الله عليه و آله مىگريد . اشكى كه در درون قطرات مرواريدگونهء آن ، بغض و خشم هدف‌دارى نهفته است كه اگر حاجى بتواند همان‌جا فرياد برمىآورد كه چرا با اهل‌بيت پيامبر صلى الله عليه و آله و افتخارات اسلام اين‌گونه برخورد مىشود ؟\r\nمردم در همه‌جاى دنيا از افتخارات ملى خود تجليل و تمجيد مىكنند و حتى براى سربازان گمنامشان ، سنگ نشان و يادبود\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nدرست مىكنند ، اما در بقيع حتى از گذاردن سنگى معمولى بر روى قبور آنان دريغ مىنمايند .\r\nهر حاجى با خروج از مدينه ، كوله‌بارى از غم و اندوه را بر دوش كشيده و با بازگشت به ميهن خود ، مظلوميت اهل‌بيت عليهم السلام را فرياد مىكند و نسل‌به‌نسل اين مظلوميت به ديگران منتقل مىگردد و به انتظار روزى به‌سر مىبرند كه اين شام سيه به پايان رسيده و بقيع به پايگاهى براى شناخت و گسترش فرهنگ اهل‌بيت عليهم السلام و اصحاب و ياران رسول‌خدا صلى الله عليه و آله تبديل گردد .\r\nپيشينهء قبرستان بقيع به دوران قبل از اسلام مىرسد ، ليكن در اسناد به روشنى مشخص نيست كه قدمت آن به چه تاريخى مربوط است و از چه زمان مردمان مدينه جنازهء درگذشتگان خود را در اين گورستان به خاك مىسپرده‌اند ؟\r\nمنابع تاريخى گواهى مىدهد كه پيش از هجرت ، مردم مدينه اجساد مردگان خود را در دو گورستانِ « بنىحرام » و « بنىسالم » و گاهى نيز در منازل خود دفن مىكردند . « 1 » گزارش منابع تاريخى گواه آن است كه با هجرت مسلمانان به مدينه ، بقيع تنها قبرستان مسلمانان گرديده و به مرور زمان و با دفن اجساد تعدادِ زيادى از صحابه و تابعين و نيز همسران و دختران و فرزندان و اهل‌بيت رسول‌اللَّه صلى الله عليه و آله ، از\r\n\r\n\r\n","description":"","footnote":"\r\n( 1 ) . تاريخ حرم ائمّهء بقيع ، ص 61\r\n","page_name":" 14 ","page_number":14},
  {"content":"\r\n\r\nاهميت ويژه‌اى برخوردار شد . « 1 » و رفته رفته گورستان‌هاى پيشين ، به حالت متروكه در آمد و از ميان رفت . « 2 »\r\nدر روايت آمده است كه : رسول‌اللَّه صلى الله عليه و آله به دستور خداوند ، كنار اين قبرستان حضور مىيافت و به مدفونين آن سلام مىكرد و براى آنان از خداوند آمرزش مىطلبيد . « 3 »\r\nبقيع را از آن رو « بقيع الغرقد » ناميده‌اند كه نوعى درخت خاردار در آنجا مىروييده و نامش « غرقد » بوده است . « 4 » سپس آن درخت از ميان رفت امّا نامش ماندگار شد .\r\nبرخى نيز گفته‌اند : بقيع غرقد نام زمينى است كه نوعى درخت بلندِ توت آن را پوشانده باشد « 5 » .\r\nبقيع تا يكصدسال پيش ، ديوار و حصارى نداشت ، اما اكنون با ديوارى بلند محصور گشته و از گذشته تاكنون مسلمانان از هر فرقه و مذهبى ، پس از زيارت پيامبرخدا صلى الله عليه و آله به اينجا آمده ، اهل‌بيت پيامبر صلى الله عليه و آله و ديگر آرميدگان در اين گورستان را زيارت مىكرده‌اند .\r\nقبور امامان معصوم عليهم السلام و تعداد ديگرى از دفن‌شدگان در بقيع نيز داراى قبّه و سايبان بوده ، كه در حملهء وهابيان تخريب گرديد و\r\n\r\n\r\n","description":"","footnote":"\r\n( 1 ) . مدينه‌شناسى ، ج 1 ، ص 321\r\n( 2 ) . وفاء الوفا ، ج 3 ، ص 888\r\n( 3 ) . صحيح مسلم ، ج 4 ، ص 40 ؛ سنن نسايى ، ج 4 ، ص 91 ؛ كافى ، ج 4 ، ص 559\r\n( 4 ) . لسان‌العرب ، ج 1 ، ص 462 ، القاموس‌المحيط ، ج 3 ، ص 11\r\n( 5 ) . همان .\r\n","page_name":" 15 ","page_number":15},
  {"content":"\r\n\r\nهم‌اكنون اين قبرستان ، بدون سقف و خاكى است و تنها برخى از قبور آن با ديوارهاى سنگ‌چين‌شده مشخص و نسبت به ديگر قبرها ممتاز است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمدفون‌شدگان در بقيع\r\nروبروى درِ كنونى ، كمى به سمت راست ، قبور مطهر چهار امام معصوم عليهم السلام قرار دارد :\r\n\r\n1 - امام حسن بن على عليهما السلام\r\nامام مجتبى عليه السلام در نيمهء رمضان سال سوم هجرت در مدينه زاده شد و از همان دوران كودكى مورد علاقهء شديد رسول خدا صلى الله عليه و آله قرار گرفت ، پس از رحلت آن حضرت ، در كنار امير مؤمنان عليه السلام در همهء عرصه‌ها حضور داشت و سرآمد مردم روزگار خود پس از پدر بزرگوارش بود ، وى براى دفاع از اسلام و ولايت در جنگ‌هاى جمل ، صفين و نهروان شركت جست .\r\nپس از شهادت پدر ، به امامت منصوب و حدود شش ماه خلافت كرد ، سپس معاويه جنگى را بر آن حضرت تحميل نمود و به دليل اينكه مردم ايشان را تنها گذاشتند ناچار به پذيرش صلح‌نامه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nپيشنهادى از سوى معاويه گرديد و سرانجام به تحريك معاويه پسر ابوسفيان ، در سال 50 ه . ق . توسط همسرش جعده دختر أشْعَث بن قيس ، مسموم و به شهادت رسيد و در بقيع به خاك سپرده شد .\r\nكرامت ، اخلاق و فضائل گوناگون آن‌حضرت موجب شده بود تا مردم ايشان را كريم اهل‌بيت بخوانند و محبوب قلوب مردم بود .\r\n\r\n2 - امام زين العابدين على بن الحسين عليهما السلام\r\nامام سجاد عليه السلام در سال 38 ه . ق . در مدينه به دنيا آمد و در دوران امامت حسن بن على عليهما السلام و پدر بزرگوارش حسين ابن على عليهما السلام رشد يافت . در كربلا همراه پدر بود اما به خواست خداوند و به دليل بيمارى شديدى كه در آن چند روز بر آن‌حضرت عارض گرديد ، نتوانست سلاح در دست گيرد و از حريم دين و ولايت دفاع كند . آن حضرت پس از حادثهء عاشورا همراه با ديگر بازماندگان كربلا به اسارت درآمد و ابتدا به كوفه و سپس به شام منتقل گرديد .\r\nاز آن پس نزديك سى و چهار سال امامت كرد و سرانجام در سال 94 ه . ق . به تحريك وليد بن عبدالملك مسموم و به شهادت رسيد و در كنار امام مجتبى عليه السلام در بقيع آرميد .\r\nزهد و عبادت و كرم و بزرگوارى آن حضرت زبان زد خاص و عام و دوست و دشمن بود .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\n3 - امام محمد بن على بن الحسين عليهم السلام\r\nامام باقر عليه السلام در سال 57 ه . ق . به دنيا آمد و تا سال 94 ه . ق . در كنار پدر بزرگوارش در مدينه زندگى كرد . پس از شهادت پدر به امامت و رهبرى رسيد و شاگردان فراوانى را تربيت كرد . وى در نشر معارف اسلامى ومكتب اهل بيت پيامبر عليهم السلام گام‌هاى بلندى برداشت .\r\nاز اين رو آن حضرت را « باقر العلوم » يعنى شكافندهء دانش‌ها لقب دادند . امام باقر عليه السلام در سال 114 و يا 117 ه . ق . به تحريك هشام بن عبدالملك به شهادت رسيد و در كنار پدر بزرگوارش در بقيع به خاك سپرده شد .\r\n\r\n4 - امام جعفر بن محمد الصادق عليهما السلام\r\nآن حضرت در سال 80 يا 83 ه . ق . به دنيا آمد و پس از شهادت پدر ، رهبرى پيروان اهل بيت عليهم السلام را بر عهده گرفت و در دوران حيات پر بار خود ، هزاران شاگرد را در رشته‌ها و علوم مختلف تربيت كرد . منصور دومين خليفه عباسى بر آن حضرت به شدّت سخت گرفت و سرانجام در 25 شوال 148 ه . ق . به تحريك وى ، آن حضرت مسموم و به شهادت رسيد و در بقيع كنار جد و پدرش دفن شد .\r\n\r\nعباس بن عبدالمطلب\r\nدر كنار قبور چهار امام از اهل بيت رسول خدا صلى الله عليه و آله دو قبر ديگر\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nوجود دارد كه يكى از آنها قبر عباس بن عبدالمطلب عموى پيامبر صلى الله عليه و آله و ديگرى قبرفاطمه‌بنت اسد مادر اميرمؤمنان على عليه السلام است .\r\nقبور ائمهء بقيع عليهم السلام :\r\n1 - امام حسن مجتبى عليه السلام ، 2 - امام سجّاد عليه السلام ، 3 - امام محمّد باقر عليه السلام ،\r\n4 - امام جعفرصادق عليه السلام و نيز عباس بن عبدالمطّلب\r\nعباس بن عبدالمطلب از شخصيت‌هاى بزرگ قريش و 2 يا 3 سال از رسول‌خدا صلى الله عليه و آله بزرگتربود . در مكه از اظهار ايمان خوددارى مىكرد ، در سال دوم به همراه قريش با اكراه در جنگ بدر شركت جست ، سپس به اسارت مسلمانان درآمد و با فديه آزاد گرديد و\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nسرانجام در زمرهء بهترين ياران پيامبر صلى الله عليه و آله درآمد .\r\nپس از رحلت رسول خدا صلى الله عليه و آله به امير مؤمنان على بن ابى طالب عليه السلام وفادار ماند و در سال 33 ه . ق . در زمان عثمان در مدينه درگذشت و در قبرستان بقيع دفن گرديد .\r\n\r\nفاطمه بنت اسد\r\nاو همسر ابوطالب ، مادر على بن ابى طالب عليه السلام و از نخستين بيعت كنندگان با رسول خدا صلى الله عليه و آله بود و در آن دوران كه ابوطالب\r\nمزار فاطمهء بنت اسد ، مادر امير مؤمنان على عليه السلام\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكفالت رسول‌خدا صلى الله عليه و آله را به عهده گرفت سهم به سزايى در سرپرستى و خدمت به پيامبر صلى الله عليه و آله داشت . وى از آن چنان قداستى برخوردار گرديد كه به درون كعبه راه يافت و فرزندش على بن ابىطالب عليه السلام را در آن جا به دنيا آورد .\r\nهنگام رحلت او رسول خدا صلى الله عليه و آله به شدت متأثر گرديد ، در تشييع جنازه‌اش حاضر و بر وى نماز گزارد و در حالى كه بر وى مىگريست او را در قبر نهاد .\r\n\r\nقبور فرزندان رسول خدا صلى الله عليه و آله\r\nدر قبرستان بقيع سه تن از دختران رسول خدا صلى الله عليه و آله به نام‌هاى زينب ، ام كلثوم و رقيّه و نيز ابراهيم پسر آن حضرت مدفون‌اند :\r\n\r\nزينب\r\nبزرگترين دختر پيامبر صلى الله عليه و آله زينب بود كه از خديجه متولد شد . او با ابوالعاص بن ربيع ازدواج كرد و در سال هشتم هجرى قمرى بدرود حيات گفت .\r\n\r\nام كلثوم\r\nام‌كلثوم همسر عُتيبة بن ابىلهب بود . وى در سال سوم هجرت به عقد عثمان در آمد ودرسال 9 ه . ق . وفات يافت و در\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nحالى كه پيامبر صلى الله عليه و آله بر او مىگريست در بقيع به خاك سپرده شد .\r\n\r\nرقيه\r\nرقيه‌درمكه‌به‌عقد عتبة بن ابى لهب و پس از وى به عقد عثمان درآمد . او به حبشه هجرت كرد سپس از حبشه به مدينه آمد و سرانجام در سال دوم هجرت بر اثر بيمارى وفات يافت . برخى وفات او را سال چهارم هجرت ذكر كرده‌اند . پيامبر صلى الله عليه و آله دستور داد او را در بقيع به خاك سپردند .\r\nقبور دختران رسول خدا صلى الله عليه و آله\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nابراهيم عليه السلام\r\nابراهيم فرزند رسول خدا صلى الله عليه و آله در ذىالحجّه سال 8 ه . ق . در مدينه از مادرش ماريه قبطيّه متولد شد . پيامبر صلى الله عليه و آله به وى علاقهء شديد داشت و عاطفه نشان مىداد ، اما او پس از يك سال و ده ماه از دنيا رفت و به دستور رسول خدا صلى الله عليه و آله ، در كنار قبر عثمان بن مظعون در بقيع به خاك سپرده شد . محلّ ولادت او « مَشربهء ام‌ّابراهيم » لقب گرفت كه هم اكنون از آثار اسلامى مدينه به شمار مىآيد .\r\nآرامگاه ابراهيم فرزند پيامبر صلى الله عليه و آله\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nهمسران پيامبر مدفون در بقيع\r\n\r\n1 - ام سلمه\r\nوى در شمار نخستين گروندگان به اسلام بود و در سال 60 يا 61 ه . ق . بدرود حيات گفت و در بقيع به خاك سپرده شد .\r\n\r\n2 - زينب بنت جحش ( دختر عمهء پيامبر صلى الله عليه و آله )\r\nوى ابتدا به عقد زيد بن حارثه درآمد و پس از آن كه زيد در سال پنجم هجرت او را طلاق داد ، با رسول خدا صلى الله عليه و آله ازدواج كرد و سرانجام در سال 20 ه . ق . در سن پنجاه سالگى درگذشت و در بقيع به خاك سپرده شد .\r\n\r\n3 - ماريه قبطيه\r\nمادر ابراهيم ، پسر رسول خدا صلى الله عليه و آله است . وى در سال 16 ه . ق .\r\nدر مدينه درگذشت و در بقيع دفن گرديد .\r\n\r\n4 - زينب بنت خُزَيمه\r\nوى همسر يكى از صحابه رسول خدا ( عبداللَّه بن جحش ) بود كه پس از شهادت او ، به عقد پيامبر صلى الله عليه و آله درآمد و پس از دو يا سه ماه\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدر حالى كه بيش از سى سال نداشت ، در سال چهارم هجرت بدرود حيات گفت و در بقيع آرميد .\r\n\r\n5 - عايشه دختر ابوبكر\r\nوى در سال چهارم بعثت به دنيا آمد و سه سال پس از مرگ حضرت خديجه ، با رسول خدا صلى الله عليه و آله ازدواج كرد و در سال 57 يا 58 ه . ق . درگذشت و در بقيع دفن شد .\r\n\r\n6 - حفصه دختر عمر بن خطاب\r\nوى 5 سال قبل از بعثت زاده شد . ابتدا با خُنيس بن حُذافه ازدواج كرد و پس از درگذشت او به عقد پيامبر صلى الله عليه و آله در آمد و بنا به گفتهء واقدى ، در سال 45 ه . ق . در مدينه از دنيا رفت و در بقيع دفن شد .\r\n\r\n7 - ام حبيبه دختر ابوسفيان\r\nوقتى عبيداللَّه بن جحش ، شوهر ام حبيبه در حبشه نصرانى شد ، و از دنيا رفت ، وى به عقد رسول خدا صلى الله عليه و آله درآمد و در سال 42 يا 44 ه . ق . در مدينه درگذشت و در بقيع به خاك سپرده شد .\r\n\r\n8 - جُويريه بنت حارث\r\nوى در سال پنجم يا ششم هجرت و پس از غزوه بنى المصطلق\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبه ازدواج رسول خدا صلى الله عليه و آله درآمد و در سال 50 يا 56 ه . ق . در مدينه وفات يافت و در بقيع به خاك سپرده شد .\r\n\r\n9 - صفيه\r\nاو ابتدا به همسرى « سَلّام بن مِشْكم » درآمد و پس از مرگ شوهر با « كنانة بن ابى الحُقيق » ازدواج كرد ، كنانه در جنگ خيبر كشته شد و صفيه اسير گرديد و رسول خدا صلى الله عليه و آله وى را آزاد كرد و به همسرى گرفت . وى به گفتهء واقدى در سال 50 ه . ق . در مدينه وفات يافت و در بقيع به خاك سپرده شد .\r\nقبور همسران پيامبر اكرم صلى الله عليه و آله\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\n10 - سوده دختر زمعة بن قيس\r\nوى همسر پسر عمويش « سكران بن عمرو » بود كه پس از وفات او ، به عقد رسول خدا صلى الله عليه و آله درآمد . در سال 50 يا 54 ه . ق . در مدينه وفات يافت و در بقيع دفن شد .\r\n\r\n11 - ريحانه بنت زيد\r\nوى در سال ششم هجرت به عقد رسول خدا صلى الله عليه و آله درآمد و پس از حجة الوداع درگذشت و در بقيع به خاك سپرده شد .\r\n\r\nقبر عمه‌هاى پيامبر صلى الله عليه و آله\r\n\r\nصفيّه ، دختر عبدالمطّلب\r\nوى همسر عوّام بن خُوَيلد و مادر زبير بود ، در نبرد احد در شمار زنانى بود كه به سوى احد آمد و بر شهادت حمزه مرثيه سرايى كرد و در جنگ خندق يك يهودى مهاجم را از پاى درآورد . وى در سال 20 ه . ق . در حالى كه 75 ساله بود بدرود حيات گفت و در بقيع به خاك سپرده شد .\r\n\r\nعاتكه ، دختر عبدالمطّلب\r\nدر برخى نقل‌ها آمده است كه عاتكه پس از آمدن به مدينه ،\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nدر اين شهر وفات يافت و در بقيع به خاك سپرده شد . برخى نيز نوشته‌اند كه عاتكه در مكه درگذشته و هرگز به مدينه نيامده است .\r\nامّ البنين و عمّه‌هاى پيامبر اسلام صلى الله عليه و آله\r\n\r\nقبور ديگر زنان با فضيلت\r\n\r\n1 - ام البنين\r\nام البنين دختر حزام بن خالد بود كه به همسرى على ابن ابىطالب عليه السلام در آمد و از آن حضرت چهار پسر به نام‌هاى : عباس ، جعفر ، عثمان و عبداللَّه به دنيا آورد كه همگى همراه با حسين بن على عليهما السلام در كربلا به شهادت رسيدند . ام البنين در مدينه وفات يافت\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو در بقيع به خاك سپرده شد .\r\n\r\n2 - حليمهء سعديه\r\nوى مادر رضاعى پيامبر صلى الله عليه و آله بود . پس از آن كه در مدينه بدرود حيات گفت ، در بقيع دفن گرديد .\r\nمزار حليمهء سعديّه\r\n\r\nديگر مدفونين بقيع\r\n\r\n1 - عقيل بن ابىطالب\r\nوى برادر امير مؤمنان على عليه السلام و زادهء فاطمه بنت اسد و از نظر سنّى بيست سال بزرگتر از آن حضرت بود . در راه گسترش اسلام\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nفداكارىهاى بسيارى از خود نشان داد و در دوران پيرى نابينا شد .\r\nوى قبل از واقعهء حَرّه در اواخر حكومت معاويه و يا اوائل حكومت يزيد درگذشت و در بقيع به خاك سپرده شد .\r\nآرامگاه عقيل بن ابىطالب\r\n\r\n2 - عبداللَّه بن جعفر\r\nمادرش اسماء بنت عُميس بود . اسماء پس از آن كه همراه شوهرش جعفر به حبشه هجرت كرد ، عبداللَّه و دو فرزند ديگرش محمد و عون را در آن جا به دنيا آورد . عبداللَّه در جنگ موته پدر را از دست داد و در طول حيات رسول خدا صلى الله عليه و آله و سپس همراه با امير مؤمنان فداكارىهاى بسيارى در راه گسترش اسلام از خود نشان داد . حضرت على عليه السلام زينب كبرى عليها السلام را به ازدواج او درآورد ،\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nيكى از فرزندانش به نام عون در كربلا به شهادت رسيد و دو فرزند ديگرش نيز به دست امويان در واقعهء حرّه در مدينه به شهادت رسيدند . وى در سال 80 هجرى قمرى به سن 90 سالگى در مدينه درگذشت و در كنار عقيل در بقيع دفن شد .\r\n\r\n3 - محمد بن على معروف به ابن حنفيّه\r\nاو از شخصيت‌هاى معروف صدر اسلام و فرزند بزرگوار اميرمؤمنان عليه السلام است . در جنگ‌هاى آن حضرت با قاسطين و مارقين و ناكثين شركت داشت و در سال 81 ه . ق . درگذشت و در بقيع به خاك سپرده شد .\r\n\r\n4 - ابوسفيان بن حارث\r\nوى كه پسر عموى پيامبر صلى الله عليه و آله بود ، در سال 6 ه . ايمان آورد و به سال 20 هجرى در مدينه درگذشت و در بقيع به خاك سپرده شد .\r\n\r\n5 - اسماعيل بن جعفر\r\nاوفرزند امام‌صادق عليه السلام بود كه با اهل‌وعيال خوددرمنطقه عُرَيض به سر مىبرد و سرانجام در دوران حيات پدر بزرگوارش در سال 143 ه . ق . زندگى را بدرود گفت و در فاصله حدود 15 مترى قبور ائمه در بقيع به خاك سپرده شد . در طرح توسعه دولت سعودى و پس‌از احداث خيابان اباذر ، قبر اسماعيل به داخل بقيع منتقل گرديد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n6 - عثمان بن مظعون\r\nوىاز افاضل صحابه پيامبر صلى الله عليه و آله و سيزدهمين كسى بود كه به رسول خدا صلى الله عليه و آله ايمان آورد . دوبار به حبشه هجرت كرد و در جنگ بدر شركت داشت و پس از بازگشت در بيست و دومين ماه هجرت درگذشت . عثمان بن مظعون نخستين مهاجرى بود كه در مدينه وفات يافت و در بقيع دفن شد .\r\n\r\n7 - اسعد بن زراره\r\nوى از بيعت كنندگان با پيامبر در عقبه و نخستين كسى بود كه به دستور رسول خدا صلى الله عليه و آله نماز جمعه را در مدينه اقامه كرد . او در سال اول هجرت و در حالى كه هنوز بناى مسجد النبى صلى الله عليه و آله به پايان نرسيده بود درگذشت . رسول خدا صلى الله عليه و آله بر جنازهء او حاضر شد و وى را غسل داد و كفن پوشانيد و در حالى كه مىگريست او را در بقيع درون قبر نهاد .\r\n\r\n8 - خُنيس بن حُذافه\r\nوى از هجرت كنندگان به حبشه و از نخستين اسلام آورندگان بود و بر اثر زخمى كه در جنگ بدر برداشت ، سرانجام در سال سوّم ه . ق . به‌شهادت رسيد . پيامبر صلى الله عليه و آله بر جنازه‌اش نماز گزارد و او را كنار قبر عثمان بن مظعون در بقيع به خاك سپرد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\n9 - سعد بن معاذ\r\nسعد از قبيلهء اوس و از صحابه بزرگ پيامبر صلى الله عليه و آله بود و در جنگ بدر پرچم دار اوسيان بود . در جنگ خندق مجروح شد و در آستانه شهادت قرار گرفت و سرانجام همزمان با غزوه بنىقريظه از دنيا رفت . پيامبر صلى الله عليه و آله بر او نماز گزارد و او را در بقيع ، نزديك قبر فاطمه بنت اسد به خاك سپرد .\r\n\r\n10 - عبداللَّه بن مسعود\r\nاو از نخستين كسانى است كه به رسول خدا صلى الله عليه و آله ايمان آورد و در خواندن و آموختن قرآن به مرتبهء والايى دست يافت و در جمع آورى قرآن نيز نقش داشت . وى در سال 32 ه . ق . بدرود حيات گفت و در كنار قبر عثمان بن مظعون در بقيع به خاك سپرده شد .\r\n\r\n11 - ابوسعيد خُدرى\r\nوىاز صحابه رسول‌خدا صلى الله عليه و آله بودودر جنگ احد شركت داشت . داراى دو خصلت علم و شجاعت بود . پس از رحلت پيامبر صلى الله عليه و آله از راويان مناقب اهل بيت به شمار مىآمد . وى سرانجام در سال 64 يا 74 ه . ق . در مدينه وفات يافت و در نزديكى قبر فاطمهء بنت اسد به خاك سپرده شد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\n12 - مقداد بن اسود\r\nاو از صحابه جليل القدر رسول خدا صلى الله عليه و آله و مورد علاقه آن حضرت بود . در سال 33 ه ق . در سن 70 سالگى در جُرُف ، سه مايلى مدينه درگذشت . جنازه‌اش را به مدينه حمل كرده ، در بقيع به خاك سپردند .\r\n\r\n13 - ارقم ابن ابى ارقم\r\nاز نخستين گروندگان به اسلام بود و خانه‌اش در مكه مركز تبليغ و تعليم رسول خدا صلى الله عليه و آله گرديد . در بسيارى از نبردها و حوادث صدر اسلام حضور داشت و سرانجام در سن 80 سالگى درگذشت و در بقيع به خاك سپرده شد .\r\n\r\n14 - حكيم بن حِزام\r\nوىپسر برادر حضرت‌خديجه عليها السلام بودكه درروز فتح مكه اسلام آورد و پس از سال 54 ه . ق . در مدينه درگذشت و در بقيع آرميد .\r\n\r\n15 - جابر بن عبداللَّه\r\nوى از صحابهء مشهور بود . در 19 غزوه شركت داشت . و سرانجام پس از 94 سال ، به سال 90 ه . ق . درگذشت و در بقيع جاى گرفت .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\n16 - زيد بن ثابت\r\nوى از جمع آورندگان قرآن بود كه در سال 45 يا 50 هجرى وفات يافت و در بقيع به خاك سپرده شد .\r\n\r\n17 - سهل بن سعد ساعدى\r\nوى در سال 88 ه . ق . پس از يك صد سال زندگى در مدينه درگذشت .\r\n\r\n18 - مالك بن انس\r\nوى از ائمهء چهار گانهء اهل سنت و پيشواى مالكىها است كه در ميان سال‌هاى 174 تا 179 ه . ق . در مدينه وفات يافت و در بقيع به خاك سپرده شد .\r\n\r\n19 - نافع المدنى\r\nاواز بزرگان‌تابعين بود و در ميان سال‌هاى 117 تا 120 ه . ق . در مدينه درگذشت و در كنار قبر مالك بن انس در بقيع به خاك سپرده شد .\r\n\r\n20 - نافع ، شيخ القراء\r\nوى يكى از قرّاء سبعه است كه حدود 70 سال براى مردم مدينه قرآن خواند . وى در سال 169 در مدينه وفات نمود و در بقيع آرميد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n21 - اسامة بن زيد\r\nوى در سال 54 ه . ق . در سن 57 سالگى در مدينه درگذشت .\r\n\r\n22 - زيد بن سهل ، ابوطلحهء انصارى\r\nاو از صحابه رسول خدا صلى الله عليه و آله است كه در سال 34 ه . ق . و يا در سال چهلم وفات رسول خدا صلى الله عليه و آله در مدينه درگذشت .\r\n\r\n23 - شهداى حَرّه\r\nتعدادىاز شهداى واقعهء حَرّه نيز كه به‌دستور يزيد و توسط مسلم بن‌عقبه وسربازان وى به شهادت رسيدند ، درقبرستان بقيع مدفون‌اند .\r\nمزار شهداى واقعهء حرّه\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبرخى ديگر از چهره‌هاى معروف صدر اسلام كه در بقيع به خاك سپرده شده‌اند عبارتند از :\r\n1 - عبدالرحمان بن عوف\r\n2 - عثمان بن عفان\r\n3 - سعد بن ابى وقاص\r\n4 - ابوهريره\r\n5 - صُهَيب بن سنان\r\n6 - اسيد بن حُضير\r\n7 - حُوَيطب بن عبدالعُزّى\r\n8 - رُكانة بن عبد يزيد\r\n9 - عبداللَّه بن سَلام\r\n10 - عبداللَّه بن عمرو\r\n11 - ابوسلمة بن عبدالاسد\r\n12 - عبداللَّه بن عتيك\r\n13 - قتادة بن نعمان\r\n14 - عمرو بن حَزم\r\n15 - مخرمة بن نوفل\r\n16 - عبداللَّه بن انيس\r\n17 - براء بن معرور\r\n18 - جُبير بن مُطْعِم\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n19 - مِسْطَح بن اثاثه\r\n20 - معاذ بن عَفْراء\r\n21 - ابن عمرو بن نفيل\r\n22 - مالك بن تيّهان\r\n23 - ابوالسيد ساعدى\r\n24 - محمد بن مَسْلمه\r\n25 - عُوَيْم بن ساعده\r\n26 - كعب بن عمرو\r\n\r\nبيت الأحزان\r\nدر قسمت شمالى قبور ائمهء بقيع ، مكان كوچكى وجود داشته كه فاطمهء زهرا عليها السلام پس از رحلت پدر بزرگوارش ، به آن جا مىآمده و به شدت مىگريسته است . اين مكان به بيت الاحزان و يا مسجد فاطمه معروف بوده ، و تا اوايل سدهء اخير بنايى داشته كه مردم در آن جا زيارت خوانده و نماز مىگزاردند .\r\n\r\nتوجّه واليان به قبرستان بقيع\r\nواليان مدينه در طول تاريخ ، مقابر اهل‌بيت عليهم السلام ، همسران پيامبر صلى الله عليه و آله ، فرزندان و ياران پيامبر صلى الله عليه و آله و تابعين مشهور و مدفون در بقيع را ، با سنگ‌نبشته‌هاى هنرى و بناهاى عظيم و ضريح‌هاى ثمين و سيمين مشخص و در بازآفرينى و بازسازىها ، پيوسته حراست و\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nحفاظت از آن‌ها را برعهده مىگرفتند . . . . « 1 »\r\nتا پيش از سلطهء وهابيان بر حجاز ، بيشترِ سفرنامه‌نويسانى كه از مدينه ديدار داشته‌اند ، گزارشى از قبّه‌ها و بناهاى ساخته‌شده بر روى قبور ائمه و ديگر صالحان و چگونگى آن را گزارش كرده‌اند .\r\nتصويربرداران نيز تصاوير گويا و روشنى از اين قبرستان و بناهاى ساخته شده در آن برداشته‌اند كه نمونه‌هايى از آن را « ابراهيم رفعت‌پاشا » در سال‌هاى 1318 تا 1325 ه . ق . و نيز « محمد لبيب‌بك » در سال 1377 ه . ق . از خود به يادگار گذاشته‌اند . « 2 »\r\nتصوير قبّه و بارگاه در بقيع\r\n\r\n\r\n","description":"","footnote":"\r\n( 1 ) مدينه‌شناسى ، ج 1 ، ص 323 ؛ تاريخ حرم ائمّهء بقيع ، ص 87 .\r\n( 2 ) مدينه‌شناسى ، ج 1 ، ص 333 .\r\n","page_name":" 40 ","page_number":40},
  {"content":"\r\n\r\n\r\nتخريب آثار\r\nپس از تسلّط سعوديان بر حجاز ، و با توجه به پيوند فكرى و مذهبى آنان با محمدبن عبدالوهاب ، در هر شهر و منطقه‌اى كه وارد مىشدند ، آثار و ابنيهء ساخته شده بر روى قبور بزرگان صدر اسلام را خراب و ويران مىكردند .\r\nوهابيان ، بار نخست در سال 1221 ه . ق . بخشى از بناهاى قبرستان بقيع را ويران نموده و سپس با تكميل سلطهء خود بر حجاز در شوال سال 1344 ه . ق . كليهء اين بناها و گنبدها و آثار را ويران و اموال و اشياء گران‌قيمت موجود در اين اماكن را به تاراج بردند و نه تنها در مدينه ، بلكه در هرجا گنبد و بارگاه و زيارتگاهى بود ، به ويرانى آن اقدام كردند .\r\nمرحوم سيد محسن امين ، ابعاد ويرانىهاى وهابيان در حجاز را اين گونه بيان مىكند :\r\nوقتى وهابيان وارد طائف شدند ، گنبد مدفن ابن‌عباس را خراب كردند ، چنان كه يك‌بار ديگر نيز اين كار را كرده بودند . آنان هنگامىكه وارد مكه شدند ، گنبدهاى قبر عبدالمطّلب ، ابوطالب و خديجه ام‌ّالمؤمنين عليها السلام را ويران نمودند و زادگاه پيامبر صلى الله عليه و آله و فاطمهء زهرا عليها السلام را با خاك يكسان كردند و آنگاه‌كه وارد جده شدند ، گنبد و قبر حوّا را\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nخراب كردند و به‌طور كلّى ، تمام مقابر و مزارات را در مكه ، جده ، طائف و نواحى آن‌ها ويران نمودند و زمانى هم كه مدينهء منوره را محاصره كردند ، به ويران كردن مسجد و مزار [ حضرت 
  ] حمزه پرداختند .\r\nپس از تسلّط وهابيان بر مدينهء منوره ، قاضى القضات وهابيان ، شيخ عبداللَّه‌بن بليهد ، در رمضان 1344 ه . ق . از مكه به جانب مدينه حركت و اعلاميه‌اى صادر و ضمن آن ، جواز ويران كردن گنبدها و زيارتگاه‌ها را از مردم سؤال كرده بود ، بسيارى از مردم از ترس به آن پاسخ نداده و برخى نيز لزوم ويران كردن را خواستار شده بودند !\r\nالبته هدف او از اين اعلاميه و سؤال ، نظرخواهى واقعى نبود ، بلكه مىخواست در ميان مردم آمادگى ايجاد كند ، چون وهابيان در هيچ‌يك از اعمال خود و در ويران كردن گنبدها و ضريح‌ها ، حتى گنبد مرقد حضرت رسول صلى الله عليه و آله منتظر نظر مردم نبودند زيرا اين اعمال ، پايهء مذهب آنان است .\r\nشاهد سخن آنكه ، آنان پس از نشر اين اعلاميه و سؤال و جواب ، همهء گنبدها و زيارتگاه‌ها را در مدينه و اطراف آن ويران كردند و حتى گنبد مضاجع ائمه اهل‌بيت عليهم السلام را در بقيع ، كه قبر عباس عموى پيامبر صلى الله عليه و آله نيز در كنار آن‌ها بود ، خراب نمودند و ديوارها و صندوق‌ها و ضريح‌هايى كه روى قبرهاى شريف قرار داشت ، همه را از بين بردند ، در حالى كه\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبراى آن ، هزار ريال مجيدى هزينه كرده بودند . « 1 » آن‌ها در اين زيارتگاه‌ها ، جز تلّى سنگ و خاك ، به عنوان علامت باقى نگذاشتند .\r\nاز جملهء تخريب‌ها ، از ميان بردن گنبد مرقد عبداللَّه و آمنه ، پدر و مادر حضرت رسول خدا صلى الله عليه و آله و نيز مزار همسران آن بزرگوار و قبر عثمان بن عفان و قبر اسماعيل بن جعفرالصادق عليه السلام و قبر مالك امام دارالهجره و غير آن بود كه بيان همهء آن‌ها به‌طول مىانجامد و به‌طور خلاصه ، تمام مزارات مدينه و اطراف آن و ينبع را خراب كردند و پيش از آن ، قبر حمزه عموى پيامبر صلى الله عليه و آله و قبور بقيهء شهداى احد را از بين برده بودند و از آن‌ها جز مشتى خاك برجاى نمانده بود و كسى كه بخواهد قبر حمزه را زيارت كند ، در صحرا جز تپه‌اى از خاك نمىبيند .\r\nوهابيان از ترس نتيجهء كارشان ، از خراب كردن گنبد و بارگاه حضرت رسول صلى الله عليه و آله و كندن ضريح آن بزرگوار خوددارى كردند و گرنه آنان هيچ قبر و ضريحى را استثنا نكرده‌اند ، بلكه قبر پيامبر صلى الله عليه و آله از آن جهت كه بيشتر مورد احترام و علاقهء مردم است ، از ديدگاه آن‌ها و از نظر دلايل وهابيان ، اولى به خرابى است و اگر از اين نظر خاطرشان\r\n\r\n\r\n","description":"","footnote":"\r\n( 1 ) در كتاب تاريخ حرم ائمّهء بقيع صفحه 51 اينچنين نقل شده : . . . اين اقدام دقيقاًدر هشتم شوال 1344 ه . ق . انجام گرفت و به كارگرانى كه اين عمل ننگين را انجام دادند مبلغ هزار ريال مجيدى دست مزد پرداخت گرديد .\r\n","page_name":" 43 ","page_number":43},
  {"content":"\r\n\r\nجمع بود ، حتماً قبر پيامبر صلى الله عليه و آله را نيز ويران مىكردند ! بلكه پيش از مزارهاى ديگر ، به تخريب آن اقدام مىكردند . « 1 »\r\nايوب صبرى پاشا ، تخريب قبور در حرمين شريفين را پيش از استقرار كامل دولت سعودى ، اين‌چنين گزارش مىكند :\r\nشريف غالب ، پس از اطمينان يافتن به نفرستادن نيرو و امكانات لازم ، به ناچار برادرش ، شريف عبدالمعين را به قائم‌مقامى خود برگزيد و مهمان‌سراى خويش - واقع در دامنهء كوه جياد - را منهدم ساخت و دست زن و بچه‌اش را گرفته ، رهسپار جدّه شد .\r\nشريف عبدالمعين ، جمعى از علماى مكه ، چون شيخ محمد طاهر ، سيد محمد ابوبكر ميرغنى ، سيد محمد عطاسى و عبدالحفيظ عجمى را نزد سعود بن عبدالعزيز فرستاد و از او تقاضاى عفو و امان كرد ( در سال 1218 ه . ق . ) .\r\nسعود تقاضاى شريف عبدالمعين را پذيرفت و به همراه علمايى كه از مكه به نزدش آمده بودند و با سپاه گرد آمده ، به‌سوى مكه معظمه حركت نمود .\r\nسعود ، قائم مقامى عبدالمعين را پذيرفت و با صادر كردن فرمان هدم قبور و تخريب گنبدها و بارگاه‌ها ، از ميزان قساوت و شقاوت خود پرده برداشت .\r\nوهابىها مىگفتند :\r\n\r\n\r\n","description":"","footnote":"\r\n( 1 ) . وهّابىها ، صص 76 و 77 ؛ كشف الارتياب ، ص 55\r\n","page_name":" 44 ","page_number":44},
  {"content":"\r\n\r\nاهالى حرمين شريفين ، به جاى خداوند يكتا ، گنبد و بارگاه‌ها را مىپرستند . اگر گنبدها تخريب گردد و ديوارهاى مشاهد مشرّفه برداشته شود ، تازه اهالى حرمين از دايرهء شرك و كفر بيرون آمده ، در مسير پرستش خداوند يكتا قرار خواهند گرفت . . . ! » « 1 »\r\nوى در جاى ديگر مىنويسد :\r\nسعود پس از محاصرهء طولانىِ شهر مدينه و پيدا شدن آثار تسليم مردم شهر ، شروطى براى آنان تعيين كرد كه در صورت پذيرش آن‌ها ، تعرّضى نسبت به اهل مدينه نداشته باشد . آن شروط عبارت بودند از :\r\n1 - بايد پرستش پروردگار متعال بر اساس احكام و معتقدات آيين وهابيت انجام پذيرد .\r\n2 - بايد احترام حضرت رسول صلى الله عليه و آله بر اساس معيارهايى كه از طرف پيشواى وهابيان معين و مقرر گشته ، رعايت گردد .\r\n3 - بايد گنبد و بارگاه همهء مقابر و مراقدى كه در داخل مدينهء منوره و يا در نواحى آن موجود است ، تخريب گردد ؛ يعنى سقف و ديوارشان برداشته شده ، همهء آن‌ها بدون ضريح و صندوق ، صاف و به‌صورت پشت ماهى درآورده شود .\r\n4 - همه بايد دين و آيين نياكان خود را ترك نموده ، به دين و\r\n\r\n\r\n","description":"","footnote":"\r\n( 1 ) . تاريخ وهابيان ، ص 68\r\n","page_name":" 45 ","page_number":45},
  {"content":"\r\n\r\nآيين وهابيت درآيند و پس از اين ، براساس آيين وهابيت به احكام دين عمل نمايند .\r\n5 - هركس بايد معتقد شود كه به محمدبن عبدالوهاب از سوى خداوند رحمان الهام شده ، آيين او مذهب حق مىباشد و بايد او را به‌عنوان مجدّد دين و احياگر مذهب بشناسد .\r\n6 - كسانى كه در دين نياكان خود پايدارى نشان دهند و آيين وهابيت را نپذيرند ، بايد با ابراز خشم و غضب و اجراى جور و ستم در تنگنا قرار گيرند و اهانت و تحقير شوند .\r\n7 - علمايى كه از پذيرش آيين وهابيت سرباز مىزنند را بايد به‌قتل برسانند و يا مخفىگاه آنان را به امراى وهابى گزارش كنند .\r\n8 - وهابيانى را كه براى حفاظت از حصار مدينه تعيين خواهند شد ، به داخل حصار راه دهند .\r\n9 - هرگونه امر و نهى كه از طرف وهابيان ، در مورد مسائل مذهبى و يا سياسى اعلام شود ، هرقدر سخت و توان‌فرسا باشد ، بايد از صميم دل پذيرا شوند و مو به مو اجرا كنند و در احترام فوق‌العادهء امراى وهابيان بكوشند . « 1 »\r\nسعود پس از پذيرش اين شروط از سوى مردم ، تخريب گنبد و بارگاه قبور را به عهدهء خود مردم گذاشت و آنان نيز به دليل\r\n\r\n\r\n","description":"","footnote":"\r\n( 1 ) . تاريخ وهابيان ، صص 81 و 88\r\n","page_name":" 46 ","page_number":46},
  {"content":"\r\n\r\nمحاصرهء شديد اقتصادى و ستم‌هاى گوناگونى كه متحمّل شدند ، بخشى از آن را پذيرفته و به اجرا گذاشتند .\r\nايوب صبرى پاشا ، متن نامهء مردم مدينه ، خطاب به سعود بن عبدالعزيز را نقل كرده كه در قسمتى از آن آمده است :\r\n« . . . فرمان داده بوديد كه گنبدها و بارگاه‌هاى موجود بر فراز قبور مطهره را تخريب كنيم ، آن را نيز به تبعيت از حديث مشهور انجام داديم . هر فرمانى از طرف شما صادر شود ، علىرغم خواستهء اين و آن ، در حق ما نافذ است . . . . » « 1 »\r\n« اين نامه به‌دست سعودبن عبدالعزيز رسيد ، ليكن وى نمايندگان اهالى مدينه را به حضور نپذيرفت و بر شدّت تضييقات خود افزود و در لحظهء ورود به مدينهء منوره ، دستور داد كه بايد بقاياى گنبدها و بارگاه‌ها به‌طور كامل ويران شود .\r\nاز دستورات اكيد سعود ، اين بود كه بايد هرگنبدى به‌دست خادمين آن مرقد مطهر تخريب گردد . از اين رهگذر ، خدمتگزاران اماكن متبركه به‌ناچار به اين جنايت هولناك اقدام مىكردند .\r\nخادمان حرم مطهر حضرت حمزهء سيدالشهدا ، اظهار داشتند :\r\nما در اثر پيرى و ضعف جسمى ، قدرت هدم و تخريب نداريم .\r\n\r\n\r\n","description":"","footnote":"\r\n( 1 ) . تاريخ وهابيان ، ص 92\r\n","page_name":" 47 ","page_number":47},
  {"content":"\r\n\r\nسعود با نزديكان خاص خود ، شخصاً به حرم مطهّر جناب حمزه رفت و به يكى از زورمندان وهابى كه او را در جسارت و گستاخى ، با يك قبيله برابر مىدانست ، دستور داد كه بيل و كلنگ برداشته ، بر فراز گنبد مطهّر برود . او نيز با تعبير « علىالرأس و العين » آمادگى خود را اعلام كرد و گستاخانه بر فراز گنبد مطهّر پانهاد و كلنگ را با شدت تمام بر پرچمى كه برفراز گنبد در اهتزاز بود ، فرود آورد . كلنگ از دست وى بيرون شد ، توازن بدنش به‌هم خورد ، از فراز گنبد به زير افتاد و در همان لحظه مرد ( سال 1222 ه . ق . ) .\r\nسعود پس از مشاهدهء اين واقعه ، از تخريب گنبد منصرف و پس از سوزانيدن درِ حرم ، مردم را در ميدان مناخه جمع و براى آنان سخنرانى كرد . . . . » « 1 »\r\nايوب صبرى پاشا در بخش ديگرى از كتاب خود مىنويسد :\r\n« هنگامىكه قافلهء شام چند منزل از مدينه دور شدند ، سعود در محكمه حضور يافته ، دستور داد كه همهء زر و زيور و جواهرات گران‌بهاى موجود در روضهء مطهر و گنجينهء حرم نبوى را غارت كنند . سپس فرمان داد گنبدهايى را كه تاكنون تخريب نشده ، منهدم سازند . فقط گنبد مطهر حضرت رسول صلى الله عليه و آله را بر اساس تقاضاى اهالى مدينه اجازه داد كه به\r\n\r\n\r\n","description":"","footnote":"\r\n( 1 ) . تاريخ وهابيان ، ص 94\r\n","page_name":" 48 ","page_number":48},
  {"content":"\r\n\r\nهمان حال باقى بماند . . . . » « 1 »\r\nسپس اهالى مدينه را در مسجدالنبى صلى الله عليه و آله گردآورد و براى آنان سخنرانى كرد و در بخشى از آن گفت :\r\n« . . . ايستادن در پيش روى رسول‌اللَّه صلى الله عليه و آله و سلام كردن به رسم سابق ، در مذهب ما ممنوع است و اين نوع تعظيم و تجليل در مذهب وهابى ، نامشروع است و چنين اقدامى از ديدگاه وهابى بدعت ، زشت ، ناپسند و ممنوع است . كسانى كه از پيشِ روىِ مبارك عبور مىكنند ، بايد بدون توقف حركت كنند و فقط مىتوانند در حال عبور بگويند : « السلام على محمّد » و همين مقدار بنابر اجتهاد پيشواى ما كافى است . » « 2 »\r\n\r\nعكس العمل‌ها\r\nبا انتشار خبر تخريب ابنيهء بقيع ، به‌خصوص آثار قبور پيشوايان معصومِ مدفون در آن قبرستان ، افكار عمومى در ايران به‌شدت تحت تأثير قرار گرفت و شيعيان از خود واكنش‌هاى شديدى نشان دادند بگونه‌اى كه رييس‌الوزراى وقت ، مجبور شد روز شانزدهم صفر را عزاى عمومى اعلام كند . متن بخش‌نامه به شرح زير است :\r\n\r\n\r\n","description":"","footnote":"\r\n( 1 ) . تاريخ وهابيان ، ص 107\r\n( 2 ) . همان ، ص 108\r\n","page_name":" 49 ","page_number":49},
  {"content":"\r\n\r\nمتحدالمآل تلگرافى و فورى است\r\nعموم حكّام ايالات و ولايات و مأمورين دولتى :\r\nبه موجب اخبار تلگرافى ، از طرف طايفهء وهابىها ، اسائهء ادب به مدينهء منوّره شده و مسجد اعظمِ اسلامى را هدف تيرِ توپ قرار داده‌اند . دولت از استماع اين فاجعهء عظيمه ، بىنهايت مشوّش و مشغول تحقيق و تهيهء اقدامات مؤثره مىباشد . عجالتاً ، با توافق نظر آقايان حجج اسلامِ مركز ، تصميم گرفته شده كه براى ابراز احساسات و عمل به سوگوارى و تعزيه‌دارى ، يك روز تمام مملكت تعطيل عمومى شود ، لهذا مقرر مىدارم ، عموم حكام و مأمورين دولتى ، در قلمرو مأموريت خود به اطلاع آقايان علماى اعلام هر نقطه ، به تمام ادارات دولتى و عموم مردم ، اين تصميم را ابلاغ و روز شنبه شانزدهم صفر را روز تعطيل و عزادارى اعلام نمايند . « 1 »\r\nبه‌دنبال اين بخش‌نامه ، روز شنبه شانزدهم صفر ( 15 شهريور ) ، تعطيل عمومى شد و از طرف دسته‌جات مختلف تهران ، مراسم سوگوارى و عزادارى به‌عمل آمد و طبق دعوتى كه به‌عمل آمده بود ، در همان روز ، علما در مسجد سلطانى اجتماع نمودند و دسته‌جات عزادار ، با حال سوگوارى ، از كليهء نقاط تهران به طرف مسجد سلطانى عزيمت كرده ، در آنجا اظهار تأسف و تأثر\r\n\r\n\r\n","description":"","footnote":"\r\n( 1 ) . مدرس قهرمان آزادى ، ج 2 ، ص 682\r\n","page_name":" 50 ","page_number":50},
  {"content":"\r\n\r\nبه‌عمل آمد .\r\nعصر همين روز نيز يك اجتماع چندين ده‌هزار نفرى ، در خارج دروازه دولت تشكيل گرديد و در آنجا خطبا و ناطقين ، نطق‌هاى مهيّجى ايراد كرده و نسبت به قضاياى مدينه و اهانتى كه از طرف وهابىها به گنبد مطهر حضرت رسول صلى الله عليه و آله به عمل آمده بود ، اظهار انزجار و تنفّر شد . « 1 »\r\nخبرنگار ديلى تلگراف ، كه آن روز در مراسم حضور داشته ، چنين گزارش داده است :\r\nدر وسط چهار راه ، يك برج چوبى شش‌گوش ، به ارتفاع 30 پا ، كه با فرش پوشيده شده و بالاى آن پرچم سياهى در اهتزاز بود ، برپا گرديد . . . حدود 25 هزار نفر از مردان سالخورده تا كودكان خردسال ، پشت سر هم رج بسته ، چهار زانو ، در حال انتظار نشسته بودند . . . ورود مدرّس . . . با كف زدن و فرياد مسرّت مردم اعلام شد . . . مشاراليه از جمعيت تشكّر نمود و در ميان علما و نمايندگان مجلس قرار گرفت . . . ميرزا عبداللَّه ، واعظِ معروف ، كلام خود را با نعت پيغمبر و درود بر ائمه شروع كرد ، ولى ناگهان صداى آرام و آهسته‌اش ، صورت جدى به خود گرفت . . . و گفت :\r\nاگر شما اعلام جهاد كنيد [ مردم 
  ] با سر و پاى برهنه و بدون سلاح ، به مرقد پيغمبر اكرم شتافته ، با دندان و ناخن‌هاى خود ،\r\n\r\n\r\n","description":"","footnote":"\r\n( 1 ) . مدرس قهرمان آزادى ، ج 2 ، ص 682\r\n","page_name":" 51 ","page_number":51},
  {"content":"\r\n\r\nدشمنان خدا را قطعه‌قطعه مىكنند . بيشترِ جملات حماسى او با گريه و زارى توأم بود . « 1 »\r\n\r\nسخنرانى مرحوم مدرس در مجلس\r\nمرحوم مدرس ، به مناسبت اين موضوعِ مهم ، در روز هشتم شهريور 1304 ه . ق . مطابق با دهم صفرالمظفّر 1344 ه . ق . در مجلس شوراى ملى ، نطقى ايراد كرد و پس از بيان مقدمه‌اى چنين گفت :\r\n« . . . ما خيلى جامع خودمان را از دست داديم . برادرانى داريم در اكثر دنيا كه دول اسلامى ، آن‌طورىكه بايد و شايد با آن‌ها رفتار نكرده است و بالأخره يك‌وقت بيدار شده و هوشيار شويم و جامعهء خودمان را حفظ كنيم . از آقايانى كه در تحت لواى اين قوم‌اند ، سؤال مىكنم ، چه وقت است آن وقت ؟ از امروز بهتر ؟ كيست كه آن لوا را بردارد و بگويد در اين موقع من لواى اسلام را برمىدارم و اين قوم را در تحت قوميت و در تحت جامع ديانت اسلاميه ، قوميتشان را ترقّى مىدهم و حفظ مىكنم .\r\nامروز از اين واقعه‌هايى كه استماع فرموده‌ايد ، اگرچه به آن درجه كه بايد اطمينان پيدا شود ، هنوز نشده است كه حادثه\r\n\r\n\r\n","description":"","footnote":"\r\n( 1 ) . فصلنامهء تاريخ روابط خارجى ، سال دوم ، شمارهء 9 ، ص 28 ، به نقل از رستاخيز ايران ؛ سازمان برنامه ؛ صص 233 و 234\r\n","page_name":" 52 ","page_number":52},
  {"content":"\r\n\r\nاز چه قبيل است و تا چه مرتبه است ؟ البته دولت مكلّف است تحقيقات كامل بكند و به عرض مجلس برساند ، و ليكن عرض مىكنم : امروز اهل ايران يك قسمت از قسمت‌هاى دول اسلامى است ، بلكه مىتوان گفت كه قسمت بزرگ دول اسلامى است . بايد امروز اين جامعه در تمام دنيا خودشان را معرفى كنند كه ملت و دولت ايران قدم برمىدارند كه اين جامعه را حفظ كنيم و خودمان را به بركت اين جامعه نگاهدارى كنيم .\r\nدولت تقاضاى كميسيون از مجلس نمود ، البته وظيفه‌شان هم همين بود كه پيشنهاد تقاضاى كميسيون بفرمايند ، البته مجلس هم مساعدت خواهد نمود و به عقيدهء بنده ، تمام فكر را بايد صرف اين كار كرد و بايد يك قدم‌هايى كه مقتضاى حفظ ديانت و حفظ قوميت و حفظ مليت خودمان است ، در اين مورد برداريم و هيچ كارى و هيچ‌چيزى را مقدم بر اين كار قرار ندهيم و نگذاريم كه اين مسأله زيادتر از اين ، اسباب خرابى جامعه شود كه مبادا يك ضرر عظيم‌ترى بر ما مترتب گردد و خداى نخواسته حال ما از اين روزى كه هستيم بدتر شود . و زياده بر اين ، چيزى عرض نمىكنم . » « 1 »\r\nمرحوم‌مدرس ، پس از ايراد سخنرانىدر مجلس ، مسألهء تشكيل كميسيون ويژه براى پيگيرى موضوع را به‌شكل جدى دنبال مىكند .\r\n\r\n\r\n","description":"","footnote":"\r\n( 1 ) . مدرس قهرمان آزادى ، ج 2 ، ص 684\r\n","page_name":" 53 ","page_number":53},
  {"content":"\r\n\r\n\r\nنامه‌ها و تلگراف‌هاى علما و مراجع\r\nمراجع ، علما و حوزه‌هاى علميه نيز پيوسته با ارسال نامه و مخابرهء تلگراف ، خواستار برخورد قاطع با عوامل تخريب قبور اماكن متبركه هستند . مرحوم آيت‌اللَّه سيد ابوالحسن اصفهانى ، تلگرافى به آيت‌اللَّه شيخ محمد خالصى در كاظمين مخابره كرده و او نيز بلافاصله مسألهء غارت وهابيان را به اطلاع مرحوم مدرس مىرساند . « 1 »\r\nمدرس در پاسخ آيت‌اللَّه خالصى نوشت :\r\nاگر لازم باشد ، اطلاع دهيد من با گروهى از مردم ايران حركت خواهيم كرد . « 2 »\r\nبه‌دنبال ارسال پاسخ مرحوم مدرس ، در عراق شايع شد كه مدرس از تهران حركت كرده و حدود 200 هزار نفر نيرو آماده شد . « 3 »\r\n\r\nواكنش ديگر مسلمانان\r\nمسلمانان مناطق ديگر نيز انزجار خود را از اين عمل ننگين ، به تهران اعلان كردند و خواستار اقدام جدّى شدند .\r\n\r\n\r\n","description":"","footnote":"\r\n( 1 ) . مدرس ، مجاهدى شكست‌ناپذير ، عبدالعلى باقى ، ص 78\r\n( 2 ) . مدرس مجاهدى شكست‌ناپذير ، ص 129\r\n( 3 ) . همان .\r\n","page_name":" 54 ","page_number":54},
  {"content":"\r\n\r\nمردم قفقاز با ارسال عريضه از تفليس براى نمايندگان مجلس شوراى ملى ، از آنان خواستند با توجه به جسارت و بىادبىهايى كه طايفهء ضالّهء وهابىها و رييس مردود آن‌ها ابن‌سعود ، نسبت به اماكن متبركه و مراقد مقدسه نموده است ، رييس دولت ايران پيش قدم شده ، با ساير دول اسلامى هم كه البته وظيفهء خود را خوب مىدانند ، كمك فرموده ، اين منبع فساد و دشمن حق و انصاف را ريشه‌كن و خاك پاك را از لوث وجودشان تطهير فرمايند . « 1 »\r\nعلاوه بر مسلمانان منطقهء قفقاز ، از مناطق ديگر ، مانند مسلمان‌هاى تمام جماهير متحده ؛ يعنى آذربايجان ، ازبكستان ، تركمنستان ، قزاقستان ، تاتارستان ، ياشقيرستان ، قزاقان و اتباع دول ايران ، تركيه ، افغانستان ، چين ، مغولستان هم با ارسال تلگرافى اعلام نمودند كه :\r\nچون مكهء معظمه و مدينهء منوّره با يادگارهاى مقدس خود ، متعلق به تمام مسلمين مىباشد ، پس بايد تمام دول جهان اسلام بر حفظ و حراست اين اماكن مقدس بكوشند . « 2 »\r\n\r\n\r\n","description":"","footnote":"\r\n( 1 ) . فصلنامه تاريخ روابط خارجى ، سال دوم ، شمارهء 9 ، ص 26 ، به نقل از بايگانى اسناد وزارت امور خارجه ، سال 1302 ، ش كارتن 30 ، دوسيه 1\r\n( 2 ) . همان ، ص 27 ، به نقل از تلگراف 6 / 9 ، ص 1925 به وليعهد و مجلس شوراى ملى و . . . ، بايگانى اسناد وزارت امور خارجه ، سال 1304 ، ش كارتن 30 ، دوسيه 3 / 1\r\n","page_name":" 55 ","page_number":55},
  {"content":"\r\n\r\n\r\nواكنشِ سردار سپه\r\nبا توجه به شدّت اعتراض‌ها ، سردارسپه در مجلس قول داد تا شخصاً به اين موضوع رسيدگى كند « 1 » ليكن اسناد و مدارك نشان مىدهد كه وى هيچگونه اقدام مثبتى انجام نداده است . به‌عنوان مثال ، سيد محمدعلى شوشترى ، نمايندهء گرگان در مجلس شوراى ملى ، در جلسهء 198 مجلس پنجم مىگويد :\r\n« اخيراً بىسيم از قول نمايندهء ابن سعود ، يك چيزهايى توى اين مملكت منتشر كردند . اگر حقيقتاً اصل قضايا واقع نشده است ، كميسيون محترمى كه رييس محترم دولت آمده است ، اظهار كرده است و مجلس معين كرد ، كميسيون محترم اين قضيه را تكذيب بفرمايند و اگر واقع شده است و براى نظريات سياسى براى آن احساسى كه در مسلمانان ديگر توليد شد كه دست هيچ متجاوز و متجاسرى نبايد به مكه و مدينه دراز شود . . . . » « 2 »\r\n\r\nواكنش مسلمانان هند\r\nانعكاس وقايع مجلس ايران ، در هند نيز تأثير گذاشت . آقاى شوكت على ، منشى افتخارى كميتهء مركزى خلافت هند ، در\r\n\r\n\r\n","description":"","footnote":"\r\n( 1 ) . فصلنامهء تاريخ روابط خارجى ، سال دوم ، شمارهء 9 ، ص 28\r\n( 2 ) . مشروح مذاكرات مجلس شوراى ملى ، مورخ 23 شهريور 1304 ه . ق .\r\n","page_name":" 56 ","page_number":56},
  {"content":"\r\n\r\nمراسله‌اى براى زعماى ايران چنين نوشت :\r\n« اينك در هر كشور اسلامى ، مردِ تواناىِ نيرومندِ شجاعِ متديّنى ، سكان كشتى ملك را در كف گرفته و آن را به‌سوى مقصد جلال و شكوه سوق مىدهد ، واقعاً وقتىكه چنين مطالب و تفاصيل خوبى راجع به برادران ايرانى خود مىشنويم و مشاهده مىكنيم كه رخوت ديرين را از سر برون نموده و حاضر شده‌اند براى ترقى وطن ، به هرگونه فداكارى قيام نمايند ، مسرت و خوشوقتى ما به وصف نمىگنجد . . . عنقريب . . . كنفرانسى از مسلمانان دنيا تشكيل خواهيم داد و براى اينكه حجاز مقدس ، سرچشمهء نور و تربيت اسلامى گردد و آخرين علايم و امارات نفوذ غيراسلامى از آن محو شود ، از جميع ممالك اسلامى دعوت خواهيم كرد كه نمايندگان مسؤول خود را براى حضور در آن گسيل دارند . . . ما مىخواهيم يك جمهورى اسلامى ، از حجازيان منتخبه با كمك و مساعدت و مشورت مؤتمر ( كنفرانس ) اسلاميه ، ادارهء امور داخلى عادى را بچرخاند . » « 1 »\r\n\r\n\r\n","description":"","footnote":"\r\n( 1 ) . فصلنامهء تاريخ روابط خارجى ، سال دوم ، شمارهء 9 ، صص 28 و 29 ، به نقل از مراسله 14 سپتامبر 1925 ، كميتهء مركزى خلافت موجود در اسناد وزارت امور خارجه .\r\n","page_name":" 57 ","page_number":57},
  {"content":"\r\n\r\n\r\nسرپرست اتباع و حجاج ايرانى\r\nدر آستانهء سقوط حكومت هاشمى در حجاز ، در تاريخ شانزدهم تيرماه 1303 ه . ق . منتخب‌الدوله به سِمت سرپرست اتباع و حجاج ايرانى منصوب و وارد مكه گرديد ، ليكن پس از روى كار آمدن عبدالعزيز و انتشار اخبارى مبنى بر تخريب اماكن مقدس دو شهر مكه و مدينه و نگرانىهايى كه در كشورهاى اسلامى به خصوص ايران به‌وجود آمد و از آنجا كه هنوز حكومت سعوديان استقرار لازم را نداشت ، عبدالعزيز اين اخبار را تكذيب و از دولت‌هاى اسلامى مىخواست تا نمايندگانى را براى پيگيرى موضوع به حجاز اعزام دارند . ايران از جمله اولين كشورهايى بود كه هيأتى مركب از غفارخان جلال‌السلطنه ( وزير مختار ايران در مصر ) و حبيب‌اللَّه خان هويدا به حجاز اعزام كرد و اين هيأت در تاريخ 24 / 6 / 1304 ه . ق . وارد جده گرديد . « 1 »\r\nعبدالعزيز پذيرايى گرمى از اين هيأت به‌عمل آورده و براساس گزارش هويدا اظهار تمايل زيادى به نزديكى با ايران از خود نشان مىداد ، هويدا در اين زمينه چنين مىنويسد :\r\n« . . . يك شبانه روز در بحره متوقف و دو دفعه با ابن سعود ملاقات شد . فوق‌العاده احترام و محبت نمود و هر دفعه خيلى اظهار ميل به تقرب به دولت عليّه مىكرد و مىگفت : ما با\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 26\r\n","page_name":" 58 ","page_number":58},
  {"content":"\r\n\r\nدولت ايران همجواريم و به‌قدر سىهزار شيعه در نجد و احساء نزد من هستند ، مىتوانيد از آن‌ها تحقيق نماييد ، آنچه در حق ما شهرت مىدهند ، اكثر تهمت و افترا است . ان‌شاءاللَّه شما به مدينه رفته ، خواهيد ديد كه آنچه گفته‌اند دروغ است ! من صريحاً به شما مىگويم و شما هم به دولت عليّه بنويسيد كه من حرمين شريفين را به جان و مال و اولاد خود حافظ و حارس‌ام . مهدومات مكه نيز قبل از ورود من بوده است . » « 1 »\r\nعبدالعزيز در اينجا ، موضوع تخريب قبور را به ديگران نسبت داده ، ليكن در ملاقات ديگرى كه هويدا با وى داشته ، چنين اظهار مىكند :\r\n« . . . بلى ، وهابىها اعتقاد به تعمير قبور و قبه‌ها ندارند و بدعت مىدانند و « خيرالقبور الدوارس » را حديث معتبر مىشناسند . مع‌هذا بعد از ورود خودم ، فوراً جلوگيرى كرده‌ام و حاليه نيز با كمال اصرار و الحاح منتظرم كه دول و ملل اسلامى نماينده‌هاى خود را بفرستند و در امور حجاز قرارى دهند و براى تعمير اين قبور نيز اگر مصمم شوند ، مخالفت نمىكنم ، سهل است ، مساعدت خواهم كرد . . . . »\r\nوى همچنين در بارهء شيعيان نجد مىگويد :\r\n« . . . قريب بيست - سىهزار رعاياى شيعى مذهب ، در نجد و\r\n\r\n\r\n","description":"","footnote":"\r\n( 1 ) . اسناد روابط ايران و عربستان ، ص 27\r\n","page_name":" 59 ","page_number":59},
  {"content":"\r\n\r\nاحسا دارم ، سؤال كنيد ، همگى در نهايت آزادى و آسودگى و راحتى مشغول كسب و كار خود هستند و هيچ فشارى ، نه مذهبى و نه غيرمذهبى ، بر آن‌ها نبوده و نيست . . . . » « 1 »\r\nهمانگونه كه در گزارش‌هاى پيشين گذشت ، عبدالعزيز به‌لحاظ مشكلاتى كه در آغاز راه با آن روبه‌رو بوده ، تلاش مىكند ضمن پافشارى بر اعتقاد وهابيان به تخريب قبور ، آن را به‌نوعى به ديگران نسبت داده و با آوردن نمايندگان كشورهاى اسلامى به حجاز در تثبيت حكومت خويش تلاش كند و با وقت‌كشى ، آرام‌آرام به‌سوى استقرار حكومت خود گام بردارد .\r\n\r\nدو ديدگاه\r\nآقاى سيّدعلى موجانى در رابطه با تشكيل كميسيونى با عنوان « كميسيون دفاع از حرمين شريفين » ، كه به اصرار مدرس تشكيل شد ، مىنويسد :\r\nدو ديدگاه مشخص در ميان رجال سياسى آن عهدِ ايران به چشم مىخورد :\r\n1 - گروهى كه سيد حسن مدرس در رأس آن‌ها قرار داشت ، كه خواهان نمايندگان دول مسلمان به‌منظور حفظ حرمين شريفين و مقابله با اقدامات وهابىها بودند .\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى : ص 28\r\n","page_name":" 60 ","page_number":60},
  {"content":"\r\n\r\n2 - گروه دوّم ، كسانى كه در رأس اركان ادارى - سياسى كشور قرار داشتند و از نظريهء هويدا مبنى بر اعزام نماينده‌اى به كنفرانس خلافت اسلامى ، كه توسط وهابىها برگزار مىشد ، جانبدارى مىنمودند .\r\nدر حالىكه گروه اول ، حتى حاضر به شناسايى وهابىها نبودند ، دستهء دوم باب مكاتبه و مراوده با ايشان را نيز گشوده بودند .\r\nاين رويارويى مىرفت تا آشكارا به‌نفع مجلسيان تمام شود ، ليكن متأسفانه دورهء پنجم قانون‌گذارى در ساعت 5 / 3 بعد از ظهر پنج‌شنبه 22 / 11 / 1304 به اتمام رسيد و روزنامهء ناهيد دربارهء پايان اين دورهء مجلس نوشت :\r\n« . . . إِنَّا لِلَّهِ وَ إِنَّا إِلَيْهِ راجِعُونَ . . . در و دولاب و اثاثيه و مخازن مرحوم ، مطابق وصيت ، از طرف متولىباشىِ دوم ، آقاى ارباب كيخسرو مهر و موم شد . رحمةاللَّه عليه برحمةٍ واسعة » .\r\n\r\nعدم همكارى با سعودىها\r\nاين حادثه سبب شد تا در عمل ، از امكان فعاليت‌هاى مدرس كاسته شود و متأسفانه به‌دليل سانسور شديد مطبوعات و فقدان اسناد و مدارك لازم ، ارزيابى و قضاوت آنچه در اين دوره فترت رخ داده است ، با مشكل روبه‌رو مىگردد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nپاره‌اى اسناد پراكندهء موجود در بايگانى وزارت امور خارجهء جمهورى اسلامى ايران ، مبيّن اين واقعيت است كه ظاهراً مخالفت مدرس با حضور در كنفرانس خلافت اسلامى شدت گرفته و همين امر سبب ترديد شيعيان برخى از كشورهاى ديگر شده بوده است . « 1 »\r\nبا انتشار فتواى جمعى از علماى وهّابى ، داير بر وجوب ويرانى قبور و عدم زيارت اماكن مقدسه و انعكاس آن به ايران ، موجى از خشم و نفرت ، جهان اسلام را فراگرفت و سبب شد تا بسيارى از كشورهاى مسلمان ، به دعوت مدرس ، از حضور در كنفرانس چشم بپوشند . وى گفته بود :\r\n« بنده تصور نمىكنم كه اجتماع حقيقى از طرف ملل و دول اسلامى بشود ؛ مثلًا از سوريه تا به‌حال هنوز جواب به او ( ابن‌سعود ) نداده‌اند و گمان نمىرود كسىبرود ، مگر اينكه از سورىهايى كه در مكه هستند در انجمن حاضر شده . . . از عراق و فلسطين و الجزاير و ريف و تونس و تركيه و افغان و غيرهم هيچ آثارى نيست . »\r\n\r\nتشكيل كنگره خلافت\r\nليكن با تلاش‌هايى كه صورت گرفت ، كنگرهء خلافت در اول ذىقعده 1344 ه . ق . / 13 مه 1926 با حضور گروهى اندك آغاز\r\n\r\n\r\n","description":"","footnote":"\r\n( 1 ) . فصلنامهء تاريخ روابط خارجى ، سال دوّم شمارهء 9 صص 29 تا 33\r\n","page_name":" 62 ","page_number":62},
  {"content":"\r\n\r\nشد . در جلسهء دوم ، شيخ خليل خالدى ، قاضىالقضاة سوريه پيشنهاد كرد در خصوص ارتباط و اتصال با ساير كشورهاى مسلمان ، به‌خصوص ايران مذاكره شود . اما هنوز كنگره در جريان بود كه علماى نجف اطلاع دادند وهابيون به بقيع حمله نموده‌اند . « 1 »\r\n\r\nتشكيل كميسيون حرمين شريفين\r\nدر نتيجهء اين خبر ، جمعى از علماى تهران ؛ از جمله مدرس ، با تشكيل جلسه‌اى در منزل امام‌جمعه خويى تصميم گرفتند تا كميسيونى براى رسيدگى به وقايع پيش‌آمده در محل مجلس ، با حضور سيد حسن مدرس ، امام جمعه خويى ، امام جمعه تهران ، بهبهانى ، آيت‌اللَّه زاده خراسانى ، حاج ميرزا محمدرضا كرمانى ، مستوفىالممالك ، وثوق‌الدوله ، محتشم‌السلطنه ، مشيرالدوله و احتشام‌السلطنه تشكيل شود و با بررسى پرونده‌هاى موجود در وزارت خارجه و دفتر شاه ، تصميمات لازم در اين خصوص اخذ شود .\r\nنخستين جلسهء اين كميسيون ، روز بعد تشكيل شد و در اين جلسه است كه مدرس به مستوفىالممالك پيشنهاد مىكند تا در اين شروط حساس عهده‌دار مقام رياست وزرا گردد .\r\nتصميم مهم ديگر كميسيون تكليف ، صدور ابلاغيه‌اى به\r\n\r\n\r\n","description":"","footnote":"\r\n( 1 ) . فصلنامهء تاريخ روابط خارجى ، سال دوّم ، شمارهء 9 ، ص 31\r\n","page_name":" 63 ","page_number":63},
  {"content":"\r\n\r\nوزارت دربار بود كه تمام بخش‌هاى وزارت امور خارجه را مكلف مىكرد تا تمام امور مربوط به حرمين را تنها پس از اطلاع كميسيون مجرى دارند .\r\nهمچنين مقرر شد تا نام كميسيون ، به كميسيون دفاع حرمين شريفين تبديل شود و از مخبرالسلطنه ، مستشارالدوله و ممتازالدوله نيز براى حضور در جلسات ، دعوت به‌عمل آيد .\r\nدولت وهابى در واكنش نسبت به اقدامات كميسيون ، فعاليت گسترده‌اى را آغاز كرد . شيخ رشيد رضا ، صاحب امتياز مجلهء المنار ، شرح مفصلى در روزنامه‌هاى مصر منتشر و از دولت عليّه ايران به زندقه ياد كرده و در مقابل اين خدمت 4000 ليرهء طلا دريافت نموده ، به مكه معظمه متوجه شد و مجلس درس مفصلى در صحن كعبهء معظمه داير كرده ، ارادهء ابن‌سعود را به‌دست گرفت .\r\nروى تند اين تبليغات بيشتر متوجه جناح مذهبى ايران ، به رهبرى مدرس بود ، چراكه بررسى اسناد ، نمايانگر اين حقيقت است كه روابط دربار پهلوى و ابن‌سعود كاملًا دوستانه بوده است .\r\nدر يكى از اسناد آمده است :\r\n« در موقع تاجگذارى بندگان ، اعلىحضرت ، قوى شوكت همايون شاهنشاهى ، ابن سعود تلگراف تبريك عرض نموده بود . اولياى دولت عليّه به‌جاى اينكه جواب آن‌را به توسط وزارت جليلهء امور خارجه يا به توسط دربار به سلطان نجد مخابره فرمايند ، آقاى عين‌الملك ( هويدا ) را با مأموريت\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nرسمى به مكه اعزام فرمودند كه مراتب محظوظيت خاطر مهر مظاهر همايونى را به ابن سعود ابلاغ نمايد . » « 1 »\r\nترديد در ميان رجال سياسى ايران ، براى اتخاذ يك موضع اصولى در بارهء اين واقعه ، هر آن شدت پيدا مىكرد . كميسيون به رهبرى مدرس ، با تحت فشار قرار دادن مستوفىالممالك ، رييس‌الوزرا ، او را واداشت تا به انتشار اعلانى تحت عنوانِ « به اهالى مملكت و عموم مسلمين اعلام مىشود » ، اعتراض رسمى دولت خود به اقدامات وهابىها را آشكار نمايد . دولت در اين اعلاميه از تمام ملل اسلاميه تقاضا مىكند كه در يك تجمع عمومى ، ملل اسلامى مقدرات حرمين شريفين را حل و تسويه نمايند . « 2 »\r\nهيأت علميهء نجف كه به موازات كميسيون حرمين شريفين تشكيل شده بود ، در اين زمان با ارسال تلگرافى براى سيد حسن مدرس و ديگران ، ضمن انزجار از عمليات وهابيان ، آمادگى خود را براى حفظ نواميس اسلام اعلام مىنمايد .\r\nمدرس در پى اين وقايع ، با برگزارى مجلسى در مسجد مروى تهران بر منبر رفته ، شرح مبسوطى از فجايع و عقايد سخيفهء وهابىها داده ، خواهان اتحاد جامعهء اسلامى مىشود .\r\nبا افتتاح دورهء ششم قانون‌گذارى و علىرغم مشكلات داخلى\r\n\r\n\r\n","description":"","footnote":"\r\n( 1 ) . فصلنامهء تاريخ روابط خارجى ، سال دوّم ، شمارهء 9 ، ص 31\r\n( 2 ) . فصلنامهء تاريخ روابط خارجى ، سال دوّم شمارهء 9 ، ص 32\r\n","page_name":" 65 ","page_number":65},
  {"content":"\r\n\r\nموجود ، كماكان فكر و ذهن مدرس و اطرافيانش ، پىگيرىِ موضوعِ حرمين شريفين مىباشد .\r\nبهبهانى در سخنان پيش از دستور خود ، با اشاره به بىتوجهى ملل مسلمان نسبت به تهديدات كفار ، چنين نتيجه مىگيرد :\r\n« تا كى بىحالى ؟ ! تاكى بىاعتنايى ؟ ! تا كى مسامحه . . . ؟ ! قلوب هريك از مسلمانان ايرانى را مملو از خون ( كرده‌اند ) . . . ! مىخواهند يك صفوف جديدى به ملل اسلامى . . . بيفزايند . . . ، ايران كه هم از نقطه‌نظر سياسى و هم از نقطه‌نظر مذهبى ، از جميع فِرَق اسلامى بايستى علاقمندتر باشد ، در چه حال است ؟ ! آقا بالا سرها ، قيم‌ها ، متولّىها ، سياستمدارها ، صاحب‌اختيارها ، بالأخره آنها كه هميشه خود را همه‌چيز و ديگران را ناچيز مىشمارند ، در اين موقع مهم سياسى و ديانتى ، در اين موقع حياتى ، در اين مدت مديد ( تقريباً يك‌سال ) چه كرده‌اند ؟ ! جمعى مشغول تكذيب ، جماعتى بىخيال ، چند نفر مشغول كار ، ولى چه‌كار ؟ نشستند و گفتند و برخاستند . از هركس پرسيدم ، گفتند : مشغول مذاكره هستيم . خلاصه تاكنون چه كرده‌اند ؟ ! حرف زده‌اند ! حرف خالى و بىفايده ! » .\r\nاو سپس پيشنهاد مذاكره با نمايندگان كشورهاى مسلمان را براى انعقاد يك كنفرانس بين‌المللى مىدهد تا در آن آيندهء سياسى حجاز مشخص شود و پيشنهادى با قيد دو فوريت تقديم مجلس\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمىكند . اين پيشنهاد در واقع قانونى كردن كميسيون دفاع حرمين شريفين است ، ليكن پيشنهاد او با عكس‌العمل شديد رييس‌الوزرا و بعضى از نمايندگان روبه‌رو مىشود . بررسى نسخهء منحصر به‌فرد دستنويس مذاكرات مجلس ، روشن مىسازد كه در اين سازمان ، سانسور شديدى بر مطبوعات اعمال مىشده است ؛ « نظميه ، حتى نطق وكلا را سانسور مىكند و نمىگذارد در روزنامه‌ها نوشته شود .\r\nنظميه فقط كارش اين است كه ادارهء سانسور درست كند كه هرچه نوشته مىشود سانسور بكند . « 1 »\r\nسرانجام براثر « تعقيب مذاكرات قبل از دستور » و پا فشارى اعضاى كميسيون ، پيشنهاد بهبهانى با امضاى 22 تن ؛ از جمله مدرس ، به‌عنوان ماده واحده در مجلس مطرح مىشود .\r\nعلىرغم مخالفت بعضى نمايندگان ، كه آيا كميسيون توانايى انجام اقدامى عملى را دارد يا خير ؟ مدرس در دفاع از مادهء واحده مىگويد :\r\n« عقيدهء ما اين است كه از براى مملكت ايران خيلى نافع است ؛ سياستاً و عظمتاً و بايد در صدد انجام آن مسأله برآييم كه به عبارت اخرى ، مركزيت دادن ايران است به‌جهت اين مسأله . ما همه شركت داريم ، ليكن ايران كه دولت بزرگ اسلام است ، براى مركزيت دادن به اين مسأله كه منظور نظر\r\n\r\n\r\n","description":"","footnote":"\r\n( 1 ) . فصلنامهء تاريخ روابط خارجى ، سال دوّم ، شمارهء 9 ، ص 32 و 33\r\n","page_name":" 67 ","page_number":67},
  {"content":"\r\n\r\nتمام است ، البته مجلس شوراى ملى احق و اولى است كه در اين مسأله شركت كند . . . اما نمىتوانم بگويم اين مسألهء به اين بزرگى نتيجه‌اش يك ماهه و دوماهه ، يك ساله مىشود .\r\nمسأله به‌قدرى بزرگ است كه بايد يك‌سال ، دو سال هم تعقيب كرد تا ان‌شاءاللَّه الرحمان ( نااميد نيستيم ) نتيجهء خوبى بگيريم . » « 1 »\r\nاسناد و مدارك ناقص موجود ، حكايت از آن دارد كه اين ماده واحده به تصويب رسيد ، اما ظاهراً فشار زيادى بر اين جناح مجلس وارد آمد ، به‌طورى كه تقريباً يك ماه پس از اين ، مدرس در تاريخ 7 / 8 / 1305 در راه مدرسهء سپهسالار ( شهيدمطهرى ) ترور شد و اگرچه از اين توطئه جان سالم به‌در برد ، اما نتوانست لااقل در 10 جلسه مجلس حضور يابد .\r\nمتأسفانه فقدان اسناد و مدارك سبب شده تا پس از اين واقعه ، ديگر اطلاعى از نتيجهء اقدامات كميسيون و فعاليت‌هاى مدرس دراختيار نداشته باشيم .\r\nتنها يك سند كه تاريخ تقريبى آن ، سال 1345 ه . ق . / 1305 ه . ش است ، تاحدى فشار حاكم بر جناح مدرس را روشن مىكند . در اين سند ، ميرزا مهدى زنجانى ، از يكى از تجّار ( تهران ) مىخواهد تا پيام او را به مدرس ابلاغ كند كه :\r\n\r\n\r\n","description":"","footnote":"\r\n( 1 ) . فصلنامهء تاريخ روابط خارجى ، سال دوّم شمارهء 9 ، ص 33\r\n","page_name":" 68 ","page_number":68},
  {"content":"\r\n\r\n« چنانچه يك اقدامى از طرف دولت ايران نشود ، اسباب سرشكستگى مسلمين و موجب توليد مفاسد خواهد شد . اين كاغذ را به شما محرمانه نوشتم . . . شهداللَّه تعالى ، مىترسم اين قضيه ( حملهء وهابىها ) تعاقب شود و بالمره موجب تباهى مسلمين شود . »\r\nمدرس در حاشيهء اين نامه ، تنها به نگارش بيتى بسنده مىكند كه خود نشانگر دشوارىهاى موجود و مسائل پشت‌پرده است :\r\n از قيامت خبرى مىشنوى * دستى از دور برآتش دارى ! « 1 » \r\n\r\nتسلّط عبدالعزيز بر حجاز\r\nپس از كناره‌گيرى ملك على از قدرت ، عملًا عبدالعزيز بر حجاز مسلّط شد و در تاريخ 17 دىماه 1304 ه . ش اطلاعيه‌اى به اين شرح صادر كرد :\r\nبسم‌اللَّه الرحمن الرحيم\r\nانّ الحمد للَّه‌نحمده و نشكره و نصلّي ونسلّم على خير أنبيائه و أشرف مخلوقاته سيّدنا محمّد صلّىاللَّه عليه و آله و صحبه و سلّم .\r\nاما بعد ، قضاياى حسين و پسرانش را با ما ، دور و نزديك\r\n\r\n\r\n","description":"","footnote":"\r\n( 1 ) . نك : مدرس و كميسيون دفاع حرمين شريفين ، فصلنامهء تاريخ روابط خارجى ، سال دوم ، شمارهء 9 ، صص 29 تا 33\r\n","page_name":" 69 ","page_number":69},
  {"content":"\r\n\r\nشنيده‌اند تا آنكه براى مدافعه از حيات و بلادمان و دفاع از بلاد مقدسه و جلوگيرى از اعمال ناشايسته ، ناچار شمشير كشيده و با جان و مال در اين راه انفاق كرديم و به فضل خداوند رئوف ، بلاد فتح و امنيت در آنجا حاصل شد و از وقتى كه به اين كار مبادرت نموديم ، مصمم بوديم آنچه را كه عالم اسلامى كه اهل حجاز ركنى از آن است ، راجع به آيندهء اين بلاد مقدسه حكم نمايند اجرا شود و مكرر عموم مسلمانان را دعوت نمودم كه مجمع اسلامى تشكيل داده ، آنچه مصلحت آيندهء اين بلاد است مقرر دارند . سپس به دعوت عام و خاص پرداخته ، به تاريخ 10 ربيع‌الثانى 1344 ه . ق . به حكومت‌ها و شعب اسلام نوشته‌جات - چنان كه در جرايد عالم نيز انتشار يافت - فرستاده شد . دو ماه گذشت ، جوابى از احدى نرسيد ، جز جمعيت خلافت در هند و او - بارك‌اللَّه فيها - آنچه بتواند براى خوشى و آسايش حجاج اجرا نموده و مىنمايد .\r\nو چون بحمداللَّه قضيه در حجاز با منصوريت خاتمه پيدا كرد و اهالى حجاز ، دسته‌دسته و يك‌يك آمدند و آزادانه تشكيل مملكت را چنان كه وعده شده بود ، درخواست نمودند و چاره‌اى جز قبول خواهش‌هاى مكرر آن‌ها نيافتم .\r\nپس از آنكه عالم اسلام در اين موقعِ مهم ، تصميم و اقدامى ننمود كه هر قسم مىخواهند ادارهء بلاد را خود مقرر دارند ، لهذا\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nآزادى به آنان داده شد و ما قصدى جز اصلاح به‌قدر امكان نداريم ؛ وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ « 1 » . « 2 »\r\nعبدالعزيز بن عبدالرحمن الفيصل آل سعود\r\n22 جمادىالثانيه 1344\r\n\r\nابلاغيهء دولت سعودى\r\nپس از آنكه در تاريخ 24 جمادىالثانى 1344 ه . ق . رسماً دولت سعودى تشكيل مىشود ، ابلاغيه‌اى به اين شرح صادر مىنمايد :\r\nبسم‌اللَّه الرحمن الرحيم\r\nابلاغيه پادشاهى به حكومت‌هاى متحابه\r\nبه فضل و عنايت پروردگار ، اهل حجاز اجتماع و به پادشاهىِ ما در حجاز ، بر طبق كتاب‌اللَّه و سنت حضرت رسول صلى الله عليه و آله و خلفاى راشدين و تأسيس حكومت موروثى كه امور حجاز با اهل حجاز باشد ، بيعت كردند و به اميد خداوند و توكّل بر ذات اقدسش ، قبول بيعت نموديم و استمداد و استعانت از ذات خداوند تبارك و تعالى داريم . پس لقب ما « جلالة ملك الحجاز و سلطان نجد وملحقاتها » مىباشد و براى امنيت و راحتى و گشايش و سعادت و خوشى\r\n\r\n\r\n","description":"","footnote":"\r\n( 1 ) . هود : 88\r\n( 2 ) . تاريخ روابط خارجى ايران و عربستان سعودى ، صص 55 و 56\r\n","page_name":" 71 ","page_number":71},
  {"content":"\r\n\r\nساكنين اين بلاد و عموم حجاج و زائرين ، نهايت كوشش داريم و عنقريب آنچه منظور عالم اسلامى است به‌عمل آيد و از جريان امور حجاز خشنود شوند و از خداوند مسألت مىنمايم كه مرا در انجام اين امر معاونت فرمايند .\r\nوإنّه ولى التوفيق\r\nملك الحجاز و سلطان نجد و ملحقاتها\r\n\r\nممنوعيت سفر به حجاز\r\nاين اقدام عبدالعزيز بدين جهت بود كه كشورهاى اسلامى را در مقابل عمل انجام‌شده قرار دهد و آنان را ناگزير به برقرارى ارتباط با سعودى كند ، ليكن علىرغم آن ، اخبار و گزارش‌هاى واصله از عربستان و نگرانىهاى كشورهاى مختلف موجب شد تا مفتى مصر ، مسلمانان را از رفتن به مكه منع كند و دولت انگليس نيز اجازهء رفتن به حج را به مسلمانان هند نداد و دولت ايران هم در جلسهء يازدهم اسفند 1304 ه . ش خود اعلام كرد :\r\n« . . . مقتضى است به اطلاع عامه برسانيد كه دولت از امنيت و آسايش حجاج در حج نگران است و توصيه مىكند كه امسال از حج خوددارى نمايند . » « 1 »\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 66\r\n","page_name":" 72 ","page_number":72},
  {"content":"\r\n\r\n\r\nاطلاعيهء دولت ايران\r\nدر تاريخ 1 / 4 / 1305 ه . ش دولت ايران با صدور اطلاعيه‌اى رسمى ، صريحاً به اقدامات دولت سعودى در تخريب اماكن اسلامى و قبور ائمهء بقيع اعتراض و اعمال وهابيان را محكوم نمود .\r\nمتن اطلاعيه به اين شرح است :\r\n\r\nبه اهالى مملكت و عموم مسلمين اعلام مىشود\r\nتعدّيات و تجاوزاتى كه نسبت به عالم ديانت و عقايد فِرَق مسلمين ، از مدتى قبل ، طايفهء وهابيه به‌عمل آورده‌اند و هتك حرمتى كه نسبت به حرمين شريفين ، كه قبله و معبد كافهء مؤمنين و مركز اتحاد روحانى تمام مسلمين است مرتكب شده‌اند ، عموم مسلمين را مضطرب و نگران ساخته است و جسارتى كه از طرف آن‌ها نسبت به بقاع متبركهء بزرگان دين در بقيع به‌ظهور رسيده و قاطبهء مؤمنين را متأثر و سوگوار نموده است ، معلوم خاطر عموم اهالى مملكت مىباشد .\r\nدولت ايران از به دو تجاوزات اين طايفه ، هميشه بر اين‌گونه عمليات كه مخالف آداب و حيثيات ديانتى و مناقض با اصول تمدن است ، اعتراضات شديد نمود تا اينكه از طرف عبدالعزيز بن سعود ، رييس آن طايفه ابراز مواعيدى شد كه اين‌گونه فجايع و تجاوزات كه بىاحترامى صريح به عقايد و شعائر ملى عالم اسلام است ، ارتكاب و تكرار نشود .\r\nولى بر خلاف انتظار ، عملياتى اخيراً منافى با مواعيد خود از\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nآن‌ها به ظهور رسيد كه قلوب اسلاميان را متأثر و متألم نمود و سبب گرديد كه دولت ايران دعوت ابن سعود را براى شركت در مجمع عمومى حجاز قابل قبول ندانسته و رد نمايد .\r\nاز آنجا كه تجليل اماكن مقدسه كه كرورها نفوس از روى عقيده و ايمان ، آن نقاط شريفه را مهبط انوار رحمانى و منبع فيض آسمانى مىدانند ، از شعائر ملى اسلامى است و مخصوصاً در اين برههء از زمان ، كه عصر احترام عقايد و آداب ديانتى است و تمام ملل متمدنهء عالم ، از هر قوم و ملت ، سعى دارند كه معتقدات مذهبى ديگران را تعظيم و تكريم نمايند و تعدّى و تحميل بر شعائر دينى ساير ملل را منسوخ سازند . بديهى است دولت و ملت ايران نمىتواند ساكت نشسته و تحمل نمايد يك فرقهء معدود كه نسبت به ملل اسلامى در حكم اقل قليل هستند ، عقايد خود را بر تمام عالم اسلام تحميل نمايند . و حقيقتاً جاى بردبارى و تحمل نيست . در عصرى كه هريك از ملل حيه ، از براى آثار و قبور حكما و بزرگان و ارباب شعر و صنعت ، هرچند كه منسوب به ملل ديگرى باشند ، هزارگونه احترامات قائل مىشوند و از اين لحاظ ، ما بين مليت و قوميت و نژاد فرقى نمىگذارند ، يك طايفه فقط به استمساك تعاليم و مبادى خود ، آثار ائمهء هدى و اولياى خدا را كه در روح و قلب كرورها نفوس جاى دارند ، منهدم سازند .\r\nدولت ايران اين رفتار را از مقولهء تجديد اعمال ادوار توحّش و جاهليت تلقى نموده و بر اين كردار فجيع شديداً اعتراض مىنمايد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدر همان حال ، به قاطبهء مسلمانان عالم خطاب و اعلام مىدارد كه ، به حكم وحدت عقيدهء اسلامى ، متفقاً به وسايل ممكنه از اين عمليات تجاوزكارانه جلوگيرى به‌عمل آورند و از آنجاكه حرمين شريفين ، حقيقتاً به تمام عالم اسلام تعلق دارد و هيچ ملت مسلمان دون ملت ديگر ، حق ندارد اين نقاط مقدسه را كه قبلهء جامعهء مسلمانان و مركز روحانيت اسلام است به خود اختصاص داده ، تصرّفات كَيْفَ ما يَشاء نمايد و اصول تعاليم خود را بر عقايد ديگران تحميل كند .\r\nبنابراين ، از تمام ملل اسلاميه تقاضا مىشود كه در يك مجمع عمومى ملل اسلامى ، مقدّرات حرمين شريفين را حل و تسويه نمايند و قوانين و نظاماتى وضع گردد كه تمام مسلمانان برطبق عقايد مختصهء خود ، بتوانند آزادانه از بركات روحانى و فيوض آسمانى اماكن مقدسهء مكهء معظمه و مدينهء طيبه برخوردار و متمتع شوند و اين سرچشمهء فيض و سعادت الهى تمام طوايف مسلمانان عالم را بدون تبعيض و استثنا سيراب سازد .\r\nاميدواريم كه ملل و دول اسلامى ، اين تقاضاى دينى و ملى را به سمع قبول اجابت كرده و راضى نشوند بيش از اين بر مقدسات ملى و شعاير مذهبى آنان لطمه وارد آيد . « 1 »\r\nاوّل تيرماه 1305\r\nحسين بن يوسف رييس الوزرا\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 69\r\n","page_name":" 75 ","page_number":75},
  {"content":"\r\n\r\nپس از صدور اين اطلاعيه ، متأسفانه هيچ‌گونه حركت جدّى در جهان اسلام براى وادار كردن سعوديان در پذيرش ترميم قبور و حفظ آثار تخريب‌شده صورت نمىپذيرد و در نتيجه فشار دولت سعودى بر شيعيان افزايش يافته ، به‌شكلى كه در شب هفتم محرم 1347 ه . ق . مدير شرطهء سعودى با تعدادى سرباز به محل برگزارى عزادارى شيعيان ايران حمله و اسباب و وسايل آنجا را غارت مىكند و سيّدى از سادات حجاج ، به‌نام حاجى سيد محمد باقر را با كمال اهانت و زجركشيده به زندان مىبرد . « 1 » و سختگيرى نسبت به حجاج ايرانى روزبه‌روز بيشتر مىشود .\r\nدر گزارش كنسولگرى ايران در جده ، به تاريخ 28 محرم 1347 ، چنين آمده است :\r\n« . . . مأمورين حكومت حجاز در مدينهء منوره و در مكه مكرمه ، با حجاج ايرانى بسيار سختگيرى كردند و نمىگذاشتند كه حجاج به آزادى ، خودشان زيارت حضرت پيغمبر صلى الله عليه و آله و زيارت ائمهء اطهار عليهم السلام در بقيع به عمل بياورند و وعده‌هايى كه حكومت داده بود ، ابداً موقع اجرا نگذاشت ، بلكه به خلاف پيشتر ، خيلى سخت‌گيرى مىنمايد . متروكات امواتِ حجاجِ ايرانى را ، كه همه را در مكه معظمه به‌واسطهء مأمورين بيت‌المال ضبط كرده‌اند ، تاكنون به جنرال قنسولگرى نفرستاده‌اند . . . لهذا از براى تأمين حقوق و شؤون\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 69\r\n","page_name":" 76 ","page_number":76},
  {"content":"\r\n\r\nمذهبى رعاياى دولت عليّهء ايران در قطعهء حجاز ، بهتر آن است كه مانند سال گذشته ، بلكه به‌طور اشدّ ، دولت عليّهء ايران اوامر مؤكده صادر فرمايند كه هيچ‌كس از ايران به حجاز نيايد و قدغن سخت مقرر فرمايد تا وقتى كه مسائل مختلف‌فيه ، به‌طور احسن و اكمل تسويه شود و تأمينات كافيه ، به‌جهت حفظ حقوق و شؤون مذهبى رعاياى دولت عليّهء ايران در حجاز تحت يك قاعدهء صحيح گرفته شود . به‌جهت استحضار خاطر اجل عالى به عرض رسيد .\r\nوكيل جنرال قنسولگرى دولت علّيه ايران\r\nمحمدعلى لارى\r\n\r\nشروع يك توطئه\r\nبراساس گزارش حسين پيرنظر « 1 » از سفارت ايران در مصر ، اگر دولت ايران براى يكى دو سال ديگر ، رفتن به حج را منع مىكرد ، حتماً حكومت حجاز حاضر به قبول شرايط پيشنهادى ايران مىشد و درنتيجه ، هم براى زائران ايرانى رفع مزاحمت مىگرديد و هم نسبت به تعمير قبور و خرابىهاى به عمل آمده امتيازاتى به‌دست مىآمد .\r\nليكن متأسفانه اين كار صورت نمىپذيرد و در خرداد 1308 ه . ش . اولين مراودهء رسمى ديپلماتيك ميان ايران و حكومت\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 73\r\n","page_name":" 77 ","page_number":77},
  {"content":"\r\n\r\nعبدالعزيز صورت گرفته و در شهريور همين سال ، معاهدهء مودّت ميان ايران و حجاز امضا و در فروردين سال 1309 ه . ش . حبيب‌اللَّه هويدا با عنوان نمايندهء ايران و با سمت كاردار وارد جدّه مىشود .\r\nتأسيس سفارت ايران در عربستان ، كه به نوعى تقويت حكومت عبدالعزيز را در پى داشت ، به حدّى براى عبدالعزيز مهم بود كه هويدا پس از ملاقات با وى ، از قول كفيل وزارت خارجه در گزارش خود مىنويسد :\r\n« . . . و ذكر كرد كه هيچ وقت اعلىحضرت را تا اين درجه شاد و مسرور نديده بوديم كه امروزه از ملاقات شما و وصول نامهء همايون شاهنشاهى اظهار شادى و سرور علنى مىفرمودند . . . . » « 1 »\r\n\r\nمأموريت حبيب‌اللَّه هويدا\r\nحبيب‌اللَّه هويدا در ايجاد اين ارتباط نقش مهمّى داشته و از اين رو دولت حجاز به مسؤولان وزارت خارجهء خود دستور مىدهد كه هميشه او را راضى و خورسند نگاه دارند تا اسباب تكدّر خاطر و دلتنگى براى او فراهم نشود و تمام مطالب و تقاضاهاى او را به فوريت انجام دهند ! « 2 »\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 84\r\n( 2 ) . همان مدرك .\r\n","page_name":" 78 ","page_number":78},
  {"content":"\r\n\r\nباتوجه به اينكه حبيب‌اللَّه هويدا يكى از دو نمايندهء ايران براى بررسى وضعيت حجاز در اثر حملهء وهابىها و تخريب اماكن مقدسه بوده و از سوى ديگر ، وى براساس اسناد موجود ، داراى مسلك بهائيّت و از بهائيان شناخته شده بوده است ، « 1 » همه گوياى آن\r\n\r\n\r\n","description":"","footnote":"\r\n( 1 ) . پدربزرگ هويدا ، ميرزا رضا قناد ، از بهائيان متعصب و از فدائيان عباس‌افندى محسوب مىشد . علاقهء او به رهبر بهائيان به‌حدّى بود كه هنگام سفر او به فلسطين ، همراهش به « عكا » رفت و مستخدم و خادم مخصوص عباس افندى گرديد .\r\nعباس افندى به‌واسطهء خدمات ميرزا رضا ، مخارج تحصيل فرزند او را تقبل كرد و حبيب‌اللَّه ( پدر اميرعباس ) را براى تحصيل به اروپا فرستاد . حبيب‌اللَّه در اروپا به زبان‌هاى انگليسى و فرانسه مسلط شد و چون عربى را هم روان صحبت مىكرد ، در مراجعت به ايران ، در دستگاه سردار اسعد بختيارى به‌عنوان مترجم استخدام شد و همزمان كار ترجمهء متون خارجى براى « روزنامهء رعد » را هم به‌عهده گرفت .\r\nپروفسور براون ، ميرزا رضاى قنّاد ( محمدرضا ) پدربزرگ هويدا را يكى از چندتن رازدار رهبر بهائيان مىداند .\r\nفاضل مازندرانى ، مؤلف كتاب ظهورالحق ( متعلق به بهائيان ) در جلد هشتم ( قسمت دوم ) صفحهء 1138 در بارهء معرفى پدربزرگ هويدا مىنويسد :\r\n« ديگر آقا محمدرضا قناد سابق‌الوصف ، از مخلصين مستقيمين اصحاب آن حضرت شد تا وفات نمود و مدفن او در قبرستان « عكا » است و از پسرانش ميرزا حبيب‌اللَّه عين‌الملك ( پدر هويدا ) كه به پرتو تأييد و تربيت آن حضرت ، صاحب حسن خط و كمال شد و همى سعى كرد و كوشيد كه شبيه به رسم‌الخط مبارك نوشت . و در سنين اوليه نزد آن حضرت كاتب آثار و مباشر خدمات گرديد . بعداً مشاغل دولتى و مأموريت در وزارت خارجهء ايران يافت و پسر ديگرش ميرزا جليل خياط ( عموى هويدا ) در « عكا » و هم از دخترش ( عمهء هويدا ) كه در شام شوهر نمود ، مآل با سعادت و رضايتى بروز نكرد !\r\nحبيب‌اللَّه ( عين الملك ) با دخترى به‌نام افسرالملوك ازدواج كرد ، افسرالملوك دختر محمدحسين‌خان سردار ، از تروريست‌هاى معروف بهايى بود كه در دوران قاجاريّه در آشوب و بلوايى كه بهائيان در چند شهر ايران به‌راه انداختند نقش داشت .\r\nحبيب‌اللَّه ( عين‌الملك ) با كمك و حمايت سردار اسعد بختيارى ، به وزارت امور خارجه رفت و به‌واسطهء آشنايى به زبان عربى و سابقهء اقامت در شامات ، مأمور خدمت در سوريه و لبنان گرديد . عين‌الملك كه در اين سال‌ها همچنان به « آل‌رضا » معروف بود ، با سوء استفاده از موقعيت ديپلماتيك خود ، به تبليغ بابىگرى در اين كشورها پرداخت .\r\nچند ماه پس از اقامت حبيب‌الملك در شامات ، او را مأمور خدمت در « جدّه » كردند ، وى در « جدّه » با انگليسىها سر و سرّى پيدا كرد و علىرغم اقامت در سرزمينى كه قلب جهان اسلام محسوب مىگردد ، به تبليغات بابىگرى خود ادامه داد . . . .\r\nفعاليت‌هاى بهايىگرى قنسول ايران موجد بروز آثار سوئى گرديد و وزارت امور خارجهء ايران مجبور شد وى را به تهران احضار نمايد . عين‌الملك پس از احضار به تهران ، مجدداً روانهء عكا گرديد و تا پايان عمر در خدمت رهبر بهائيان باقى ماند .\r\n« حبيب‌اللَّه » عين‌الملك دو پسر داشت : يكى به‌نام اميرعباس و ديگرى به نام فريدون هويدا .\r\n( اميرعباس هويدا ، صص 14 و 15 ) .\r\n","page_name":" 79 ","page_number":79},
  {"content":"\r\n\r\nاست كه متأسفانه نمايندهء ايران به‌صورت پنهانى نقشى مؤثر در ناديده گرفتن اين مسألهء مهم داشته است . اين نكته زمانى تقويت\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمىشود كه ملك عبدالعزيز به هويدا مىگويد :\r\n« . . . ما شما را از خود مىدانيم ، شما نيز خود را مثل ساير نمايندگان اجانب ندانيد ، هيچ وقت لزوم به تحصيل اجازه نيست ، هر وقت كه ميل داريد ، بدون هيچ ملاحظه ، به ديدن ما بياييد ، چه در مكه چه در اين‌جا ، ما هميشه آمادهء ملاقات شما هستيم . . . . » « 1 »\r\nدر روزنامهء الوطن ( چاپ بغداد ) ، در تاريخ 20 ربيع الاول 1348 ه . ق . در زمينهء به‌رسميت شناختن دولت حجاز توسط ايران دربارهء نمايندهء ايران ، حبيب اللَّه خان عين الملك معروف به هويدا مىنويسد :\r\n« . . . مشاراليه كاملًا به اين قضايا آگاه است و علاوه بر اينكه زبان مملكت را به‌خوبى مىداند ، محل اعتماد ملك عبدالعزيز و رجال حكومت حجاز است و شخصاً نزد آن‌ها محترم است و بديهى است كه تعيين او به اين سمت ، مسأله را به‌طور دلخواه حل و تسويه مىنمايد ! » « 2 »\r\nهويدا تا سال 1353 ه . ق . به‌عنوان نمايندهء ايران در حجاز مشغول به‌كار بوده است . وى در مأموريتش به مدينه ، براى كسب اطلاع از ميزان خرابىها ، تلاش جدى كرده تا اين حادثهء مهم را\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 88\r\n( 2 ) . اسناد روابط ايران و عربستان سعودى ، ص 75\r\n","page_name":" 81 ","page_number":81},
  {"content":"\r\n\r\nبسيار كمرنگ جلوه داده ، وهابيان را به‌نوعى ، تبرئه نمايد . در گزارش وى چنين آمده است :\r\n. . . بالاى مناره ، قبه مطهّر صعود كرديم ، يكصد و سى پله بالا رفتيم و از آن‌جا قبهء مطهر را زيارت نموديم ( زيرا صعود بالاى قبه غيرممكن است ) . از آن‌جا مشاهده نموديم كه فقط پنج گلوله تفنگ به قبهء مطهر اصابت نموده و اندكى سوراخ كرده است و ابداً خرابى وارد نيامده است ! اولًا نمىشود حتم كرد كه اين گلوله‌ها از طرف وهابىها بوده است ! ثانياً برفرض اينكه از طرف آن‌ها بوده باشد ، واضح است عمدى نبوده است ! و در اثناى تيراندازى به همديگر خطاءً به قبه مطهر اصابت كرده است ! و دليل صحت اين نظريه اين است كه قبهء مرقد مطهر ، خيلى عظيم و بزرگ است و وهابىها هم در پشت دروازه و قلعه شهر بوده‌اند و تعدادشان بيش از سه - چهار هزار بوده است ؛ اگر قصد اصابت مىداشتند ، اقلًا دو سه هزار گلوله به قبه مطهر مىرسيد ! به‌هرحال فقط آثار پنج گلوله تفنگ در روى قبهء مطهر بود و همچنين آثار چهار - پنج گلوله بر قبهء اهل‌بيت بود ، خادم‌باشىِ حرم مقدس نيز سه - چهار عدد گلوله آورده و به بنده داد و گفت كه اين‌ها را روى بام حرم يافته و تصور مىكند كه از گلوله‌هايى است\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nكه به قبه مقدس رسيده است . فدوى آن‌ها را تقديم خواهم نمود كه در موزهء وزارت معارف محفوظ بماند . . . . » « 1 »\r\n\r\nمتن كامل گزارش هويدا\r\nجهت اطلاع بيشتر خوانندگان ، متن كامل گزارش به اين شرح تقديم مىگردد :\r\nتاريخ سند : 11 ديماه 1304\r\nفرستنده : حبيب‌اللَّه هويدا\r\nگيرنده : وزارت امور خارجه\r\nموضوع : گزارش در باب وقايع حجاز\r\nنمره : 211\r\nمقام منيع وزارت جليلهء امور خارجه دامت شوكته\r\nبر حسب اوامر متعددهء تلگرافى وزارت جليلهء متبوعه ، روز 15 مهرماه 1304 ، مطابق 7 اكتبر 1925 از شام به مصر و از آن‌جا در معيت جناب غفارخان وزير مختار مصر ، در روز 19 مهرماه با كشتى خديوى به طرف جده حركت و روز 24 مهرماه وارد جده شده [ روز 
  ] 29 با اتومبيل‌هاى سلطان نجد به‌طرف مكهء معظمه رهسپار شديم .\r\nابن سعود در ميان راه جده و مكه ، در محلّى كه به اسم بحره\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 50\r\n","page_name":" 83 ","page_number":83},
  {"content":"\r\n\r\nمعروف است ، براى پذيرايى از نمايندهء انگليس « مستر كلايتون » ، كه براى عقد معاهده آمده بود ، چادرهاى متعدد افراشته بود و خود نيز چون آن‌جا بود ، اول براى ملاقات او رفته ، پس از صرف ناهار و چاى ، چهار بعد از ظهر با يك نفر ميهماندار مخصوص و چهار نفر گارد مخصوص ، در حالتى كه مُحرم بوديم ، پس از وصول به مكه معظمه و اداى وظايف دينيهء عمره ، به خانه‌اى كه معين كرده بودند رفته ، روز بعد براى مشاهده و زيارت مقامات و قبور مهدومه ، كه در قبرستانى كه در منتهىاليه يك طرف شهر در دامنهء كوهى واقع است رفتيم .\r\nقبر حضرت خديجه و حضرت آمنه « 1 » و قبر عبدالرحمن بن ابىبكر و قبور بنىهاشم و مسجد جن و قبر عبداللَّه‌بن الزبير و قبور شهدا و قبور ساير ناس كه در آن قبرستان بود ، وهابىها همه را خراب و مهدوم كرده‌اند .\r\nمولد حضرت پيغمبر و خانهء حضرت خديجه كه ولادتگاه حضرت صديقهء طاهره ، زهرا - صلوات‌اللَّه عليها - بوده است ، همه را مهدوم و با خاك يكسان كرده‌اند . عمارت و قبه‌هاى مراقد حضرت خديجه و آمنه را كه با خاك يكسان كرده‌اند سهل است ، قبر حضرت خديجه را نبش كرده بودند و معلوم بود كه دوباره با خاك\r\n\r\n\r\n","description":"","footnote":"\r\n( 1 ) . قبر حضرت آمنه مادر رسول‌خدا صلى الله عليه و آله در محلّى به نام ابواء ، ميان مكّه و مدينه‌قرار دارد .\r\n","page_name":" 84 ","page_number":84},
  {"content":"\r\n\r\nو گِل پر كرده‌اند . خانهء متولّى قبر خديجه را منهدم و تمام دارايى او را به يغما برده‌اند و خانهء متولّى در همان قبرستان ، پهلوى قبر حضرت آمنه و خديجه بوده است .\r\nالبته راجع به اين معاهدات و تفصيل ملاقات و مذاكرات با سلطان ابن سعود ، جناب اجل غفارخان وزير مختار راپرت مفصل تقديم نموده‌اند و احتياج به تكرار فدوى نيست ! « 1 » زيرا مأموريت فدوى فقط براى مدينهء منوّره است .\r\nبنده در اياب و ذهاب و در كليهء مواقع و در ملاقات‌هاى با اعلىحضرت ملك على و سلطان ابن سعود با جناب وزيرمختار بودم و وظيفهء ترجمانى را به‌عمل مىآوردم ، لهذا همين‌قدر عرض مىكنم كه جناب غفارخان ، الحق يكى از رجال سياسى تجربه‌ديده و هوشيار و با متانت و عاقبت‌انديش دولت علّيهء ابد مدت هستند و اين مأموريت را فوق‌العاده با متانت و سياست و كياست انجام دادند و از اين بهتر امكان‌پذير نبوده و نيست .\r\nفدوى راجع به ملاقات‌ها و مذاكراتى كه با ملك على و سلطان ابن‌سعود با حضور جناب وزير مختار شده ، در اين‌جا شرحى نمىدهم كه مبادا در تعبير كم و زياد شود و محول به راپرتى كه خود ايشان تقديم كرده‌اند ، مىنمايم . علىهذا ذيلًا به شرح مأموريت\r\n\r\n\r\n","description":"","footnote":"\r\n( 1 ) . معلوم مىشود اعتراف وى به تخريب قبور در مكّه به دليل آن بوده كه قبلًاگزارش آن توسط غفارخان به تهران ارسال گرديده و او مىدانسته اگر ننويسد از طريق گزارش غفارخان واقعيت‌ها به تهران منعكس خواهد شد .\r\n","page_name":" 85 ","page_number":85},
  {"content":"\r\n\r\nمخصوص خودم كه راجع به مدينهء منوّره است ، مىپردازم :\r\nنظر به اينكه وقتى در مكّه معظمه بوديم ، سلطان نجد ذكر نمود كه ايصال مرا فقط تا به « عيون » كه اردوگاه قشون وهابىها است و دو ساعت از مدينهء منوره دور است تعهد مىكند و از آن‌جا تا مدينه را درعهده نمىگيرد ، سوءظنى ما را دست داده ، با جناب وزيرمختار به جده برگشتم كه با ملك‌على مذاكره نمايم . ملك‌على بيچاره گفت :\r\nمن هرچه شما بگوييد حاضرم ، ولى قشون ما همه در داخل مدينه هستند و در خارج شهر قشون نداريم ( و از عيون ) تا به مدينه ، همه نخلستان است و همه در دست خود وهابىها است ، مىترسم كه براى بدنام كردن ، از بين نخيل تيرى به شما بزنند و بگويند كه از طرف ما بوده است .\r\nپس اصلح آن است كه سلطان با گاردهاى خود ، شما را به دائرهء تلگراف بىسيم ما كه خارج شهر است رسانده ، گاردهاى ما آن‌جا شما را تحويل مىگيرند و در حين عودت نيز در همان نقطه شما را تحويل سوارهاى سلطان مىدهند .\r\nلهذا فدوى از جدّه تفصيل را به ابن‌سعود نوشتم ، روز بعد جواب رسيد و قبول كرد و اتومبيل فرستاد و همان روزى كه جناب وزيرمختار سوار كشتى و عازم مصر شدند ، بنده نيز سوار اتومبيل و عازم ( بحره ) گشتم ، يك شبانه‌روز در بحره متوقف و دو دفعه با ابن‌سعود ملاقات شد ، فوق‌العاده احترام و محبت نمود و هر دفعه خيلى اظهار ميل به تقرّب به دولت علّيه مىكرد و مىگفت :\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nما با دولت ايران هم‌جواريم و به‌قدر سىهزار نفر شيعه در نجد ، و در احساء نزد من هستند ، مىتوانيد از آن‌ها تحقيق نماييد ، آن‌چه در حق ما شهرت مىدهند اكثر تهمت و افتراست ، ان‌شاءاللَّه شما به مدينه رفته ، خواهيد ديد كه آنچه گفته‌اند دروغ است ، من صريحاً به شما مىگويم و شما هم به دولت عليه بنويسيد كه من حرمين شريفين را به جان و مال و اولاد خود حافظ و حارسم ، مهدومات مكه نيز قبل از ورود من بوده است ، بلى وهابىها اعتقاد به تعمير قبور و قبّه‌ها ندارند و بدعت مىدانند و « خيرالقبور الدوارس » را ، حديث معتبر مىشناسند . مع‌هذا بعد از ورود خودم فوراً جلوگيرى كرده‌ام و حاليه نيز با كمال اصرار و الحاح منتظرم كه دول و ملل اسلامى ، نماينده‌هاى خود را بفرستند و در امور حجاز قرارى دهند و براى تعمير اين قبور نيز اگر مصمم شوند ممانعت نمىكنم سهل است ، مساعدت خواهم كرد ، حتى اگر خروج مرا نيز از حجاز مقرر دارند ، فوراً بيرون مىروم .\r\nقبل از حركت بنده به مدينهء منوره و بعد از عودت ، سلطان اين صحبت‌ها را مكرر گوشزد نمود و بعد از عودت از مدينه در ملاقات اخير خواهش كرد كه فدوى در تقرّب بين او و دولت علّيه اقدام كنم و نيز خواهش نمود كه مكاتبه با او داشته باشم .\r\nبه هر صورت ابن‌سعود پنج نفر از تفنگداران مخصوص شخصى خود را ، با سه نفر شتر ذلول مخصوص براى بنده و نوكر بنده معين كرد كه تا مدينه ذهاباً و اياباً با بنده باشند و براى تهيّه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nحركت از بحره به مكه رفته ، چهار روز در آن‌جا ماندم سپس تفنگداران شترسوار را به رابغ كه كنار درياست فرستادند و بنده نيز با مستشار مخصوص خود او با اتومبيل به رابغ رفتيم .\r\nاز مكه تا رابغ با شتر پنج منزل است ، با اتومبيل نه ساعت طول كشيد . در رابغ چند روزى منتظر تفنگداران شدم ، مستشار مخصوص سلطان به مكه عودت نمود . در اين اثنا فدوى سخت مريض و بسترى و مبتلا به دسانترى شدم و ده روز سفر تأخير افتاد .\r\nنه علاجى نه درمانى ، نه حبيبى و نه طبيبى .\r\nرابغ عبارت از يك دِه بزرگى است كه هيچ چيز در آن يافت نمىشود ، جز نان و برنج و گوشت چيزى نيست ، از سبزيجات اثرى نيست ، آب چاهِ آن هم تلخ و ناگوار . به‌هرحال ، به روحانيت حضرت ختمى مرتبت متوسل شده ، به قوهء دعا و مناجات بهبودى حاصل شد .\r\nدر اين اثنا ، پسر سلطان با پانصد نفر شترسوار از قشون وهابىها ، براى رفتن به مدينه به رابغ رسيدند . فدوى نيز با وجود ضعف و نقاهت با تفنگدارهاى مخصوصه به آن‌ها ملحق شدم و حركت نموديم و روز ششم به عيون رسيديم . ديگر جسارت مىدانم عرض كنم اين شش روز شترسوارى ، چه بر سر اين فدوى آورد .\r\nبه هرحال بعد از دو روز استراحت ، مراسله‌اى به امير مدينه و به حاكم لشكرى مدينه نوشته ، توصيه‌نامه‌هاى ملك على را در جوف\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nنهاده ، با قاصد مخصوص به مدينه فرستادم . روز بعد جواب رسيد كه با نهايت شادى و افتخار منتظر هستند . لهذا با پنج نفر سوار و ده نفر پياده از قشون سلطان حركت كردم ، در همان محل معيّن ، يك نفر مهمان‌دار با يك درشكه و شش - هفت نفر سوار مسلّح حاضر بوده مرا تسليم گرفتند و رييس سواران سلطان هم ورقهء كتبى از بنده گرفتند كه مرا به سلامت تحويل دهند .\r\nاز آن‌جا به سمت مدينهء منوره رهسپار شديم ، در خارج از دروازه ، به‌قدر پانصد نفر قشون و صاحب منصب‌هاى لشكرى و كشورى و امير مدينه شريف احمدبن منصور و جمع زيادى از اهالى استقبال شايانى نمودند و همچنين روز عودت به همين ترتيب مشايعت كردند .\r\nبعد از ورود و استحمام به زيارت حرم مقدس مطاف ملأ اعلى ، مرقد مطهر حضرت خاتم‌الانبياء - عليه آلاف التحية و الثناء - مشرف شدم ، روحانيتى كه در آن مقام مقدس دست مىدهد ، از وصف خارج است . به محض عتبه‌بوسى ، زحمات و خستگى راه به‌كلّى نابود شد . خداوند سر سودن به اين آستان ملايك پاسبان را نصيب حضرت اشرف و جميع دوستان فرمايد !\r\nسه روز در مدينه توقف نمودم . روز دوم به قصد بازديد قبّهء مطهر ، با عزّت‌پاشا حاكم لشكر شهر و ميهماندار جناب سيد عمران تاجر شيعى عراقى و متولىباشى حرم مطهر داخل حرم شديم . بعد از اداى فريضهء زيارت و عتبه‌بوسى ، آغاباشى ؛ يعنى خادم باشى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nحرم ، براى هريك از ماها لباس خدمتكاران آورده ، پوشيديم و بالاى مناره قبه مطهر صعود كرديم ، يكصد و سى پله بالا رفتيم و از آن‌جا قبّه مطهر را زيارت نموديم ( زيرا صعود بالاى قبه غيرممكن است ) . از آن‌جا مشاهده نموديم كه فقط پنج گلوله تفنگ به قبهء مطهّر اصابت نموده و اندكى سوراخ كرده است و ابداً خرابى وارد نيامده است :\r\nاولًا : نمىشود حتم كرد كه اين گلوله‌ها از طرف وهابىها بوده است ، ثانياً : برفرض اينكه از طرف آن‌ها بوده باشد ، واضح است عمدى نبوده است و در اثناى تيراندازى به همديگر ، از روى خطا به قبّهء مطهر اصابت كرده است و دليل صحّت اين نظريه اين است كه قبهء مرقد مطهر ، خيلى عظيم و بزرگ است و وهابىها هم در پشت دروازه و قلعهء شهر بوده‌اند و تعدادشان بيش از سه - چهار هزار بوده است . اگر قصد اصابت مىداشتند ، اقلًا دو - سه هزار گلوله به قبهء مطهّر مىرسيد .\r\nبه‌هرحال فقط آثار پنج گلوله تفنگ در روى قبهء مطهر بود و همچنين آثار چهارپنج گلوله بر قبهء اهل بيت بود . خادم‌باشى حرم مقدس نيز ، سه - چهار عدد گلوله آورده و به بنده داد و گفت كه اين‌ها را روى بام حرم يافته و تصور مىكند كه از گلوله‌هايى است كه به قبّهء مقدس رسيده است ، فدوى آن‌ها را تقديم خواهم نمود كه در موزهء وزارت معارف محفوظ بماند .\r\nبالأخره روز چهارم برحسب خواهش بنده ، سواران سلطان ، با\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nتقريباً سى - چهل نفر پياده كه خودشان مايل به آمدن شده بودند به خارج شهر آمده ، بنده نيز با قريب بيست نفر تفنگدار سواره و پياده ، از قشون ملك على و دونفر صاحب منصب سرهنگ و سيد عمران تاجر به خارج شهر آمده و [ ما را 
  ] تسليم گارد ابن‌سعود نمودند و ورقه‌اى به خط و مهر از بنده گرفتند و عودت نمودند .\r\nبنده نيز با سواران سلطان به مقام حضرت حمزه مشرف شدم كه در بين راه واقع است . به عمارت و قبّهء حضرت حمزه با وجود اينكه چندين ماه است كه در تصرف وهابىها بوده است ، ابداً آسيبى نرسيده است ، به قبر حمزه نيز دستى نزده‌اند و روپوش آن موجود و شبكهء آهن اطراف آن نيز دست نخورده است ، فقط گويا اثاثيه‌اى كه آن‌جا بوده ؛ از قبيل پرده و قالى و چراغ به غارت برده‌اند . فقط يك نفر از اهل مدينه ذكر مىكرد كه قبر عقيل‌نام ، از اصحاب پيغمبر را كه در جنب مرقد حمزه مدفون بوده است ، خراب كرده بوده‌اند . وهابىها بعد از اينكه شنيدند بنده براى تحقيق مىآيم ، دوباره تعمير كرده‌اند ، ليكن صحت و سقم اين قول معلوم نيست .\r\nدر هرحال ، مقام حضرت حمزه ابداً خراب نشده است ، اثاثيه را هم كه مىگويند به غارت برده‌اند ، تصور نمىشود كه چيز مهمى بوده باشد ؛ زيرا فدوى در مدينه منوره مرقد حضرت عبداللَّه بن عبدالمطّلب ، پدر پيغمبر را كه زيارت كرده‌ام ، اثاثيهء آن فقط عبارت از چند گليم و قاليچهء مندرس و كهنه و حصير پاره‌شده و به‌قدرى كثيف و گردآلود بود كه انسان متأثر مىشد كه صريحاً به همراهان\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nگفتم خيلى اسباب تأثّر است كه به مرقد پدر پيغمبر اين‌گونه بىاهتمامى نموده‌ايد و كثيف نگاه داشته‌ايد .\r\nدر صورتى كه مرقد پدر پيغمبر را با اين وضع مشاهده نمودم ، تصوّر نمىكنم كه مرقد عموى پيغمبر بهتر بوده است و وهابىها هم اگر غارت كرده‌اند چيز قابلى نبوده ، فقط خود را مفتضح كرده‌اند .\r\nاين بود حقيقت مشاهدات فدوى كه عرض شد .\r\nپس از زيارت ، به اردوگاه سلطان آمده ، دو روز توقف كرده ، با پنج نفر تفنگداران مخصوص سوار شتر شده ، به‌طرف مكه رهسپار شدم . شب و روز در حركت بوديم ؛ يعنى شبانه‌روزى چهارده ساعت در حركت بوديم . روز هشتم ، بعد از ظهر ، نيمه‌جان به مكهء معظمه رسيديم . در راه از آب كثيف ناگوار مبتلا به تب و نوبه شدم كه هنوز آثارش باقى است . در وقت عودت يك كجاوه خريده ، به‌تصور اينكه شايد راحت‌تر باشد ، ولى افسوس بعد از دو - سه روز مجبور شدم كه بىكجاوه سفر كنم ؛ زيرا كجاوه با آن حركت مخصوص شتر ، عذابش بيشتر است .\r\nدو شب و يك روز در مكه مانده ، با ابن‌سعود وداع كرده ، با اتومبيل به جده آمدم . چند روزى در جده منتظر كشتى شده ، با ملك‌على چند ملاقات كرده ، بالاخره به سمت مصر و از آنجا به شام آمدم .\r\nملاقات اخير با ابن‌سعود را در ورقهء علىحده به عرض مىرسانم و همچنين ملاقات با ملك‌على را ، كه بيچاره بالاخره\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمجبور به استعفا و هجرت از حجاز شد ؛ زيرا مقصود از اين راپرت ، فقط دادن توضيحات درخصوص مدينهء منوره است .\r\nاما اين نكته را جسارت مىورزم كه در اين مسافرت مصايبى كه بر فدوى رسيد ، مرا اقلًا ده سال پيرتر كرده است و علىالعجاله نعمتى ظاهرى كه قسمتم شده است ، ضعف و ناتوانى و انحلال قواى جسمانى است و خداوند شاهد است كه از صميم قلب مىگويم كه فقط روحانيت حضرت پيغمبر صلى الله عليه و آله بنده را سالم به شام عودت داد ، وإلّا بايستى در راه مدينه و مكه هلاك شده باشم و خودم از عودت مأيوس بودم . الحمدللَّه فى كلّ حال ، ايام شوكت مستدام باد ! « 1 »\r\nفدوى - حبيب‌اللَّه هويدا\r\nهويدا در گزارش ديگر خود باز تلاش كرده ابن سعود را از اتهام تخريب قبور تبرئه كند . وى از قول ابن سعود چنين مىنويسد :\r\n« . . . خيلى اسباب حيرت است كه مسلمانان عالم فقط براى تخريب چند قبر كه قبل از ورود من به‌دست اين بدوىهاى جاهل مهدوم شده ، اين‌همه اظهار غيرت و حميّت و دردمندى نمودند و در مجامع و منابر و روزنامه‌ها مرا لعن و تكفير كردند و عالم را بر من شوراندند و بدنام خواستند . . . . » « 2 »\r\n\r\n\r\n","description":"","footnote":"\r\n( 1 ) . اسناد روابط ايران و عربستان سعودى ، ص 46\r\n( 2 ) . همان ، ص 54\r\n","page_name":" 93 ","page_number":93},
  {"content":"\r\n\r\n\r\nنامه عبدالعزيز به شاه\r\nملك عبدالعزيز در پايان مأموريت حبيب‌اللَّه هويدا رسماً از او تشكر نموده است . متن نامهء وى خطاب به شاه از اين قرار است :\r\nبسم‌اللَّه الرحمن الرحيم\r\nاز عبدالعزيز بن عبدالرحمان الفيصل آل سعود\r\nپادشاه كشور پادشاهى عربستان\r\nبه جناب اعلىحضرت رضاشاه پهلوى پادشاه ايران\r\nبرادر عزيزم\r\nالسلام عليكم و رحمةاللَّه و بركاته\r\nپيام حضرتعالى كه حاكى از انتقال جناب آقاى حبيب‌اللَّه خان هويدا كاردار نمايندگى ايران در جده از كشورمان بود ، دريافت نموديم و به اين مناسبت لازم است خشنودى خودمان را از مأموريتى كه جناب كاردار نامبرده در جهت توسعهء روابط و پيوندهاى حسنه بين دو كشور انجام دادند ابراز نماييم كه اين تلاش‌ها داراى آثار مثبتى بوده است .\r\nفرصت را مغتنم شمرده ، براى حضرت‌عالى آرزوى دوام صحت و براى ملت نجيبتان رفاه و خوشبختى [ آرزو 
  ] داريم .\r\nاين پيام امروز پانزدهم ماه محرم سال هزار و سيصد و پنجاه و سه هجرى قمرى در كاخ مكه معظمه تنظيم گرديد . « 1 »\r\n\r\n\r\n","description":"","footnote":"\r\n( 1 ) تاريخ ارسال نامه 15 محرم 1353 ه . ق است .\r\n","page_name":" 94 ","page_number":94},
  {"content":"\r\n\r\n\r\nتلاش براى بازسازى\r\nپس از سلطهء وهابيان بر حجاز و ويران ساختن حرم و گنبد ائمهء بقيع و ديگر بناهاى اين قبرستان ، شيعيان جهان و خصوصاً مراجع و علماى دينى تلاش‌ها و اقداماتى براى بازسازى و تعمير قبور بقيع انجام داده‌اند .\r\nمظفر اعلم ، نمايندهء دولت ايران در جدّه از سال 1330 ه . ش .\r\nبا تشويق و حمايت علماى شيعه كوشش‌هايى در اين راستا داشته است . وى در تاريخ 21 / 9 / 1330 در نامه‌اى به شمارهء 402 ، خطاب به كميسيون دائمى حج چنين مىنويسد :\r\nروز چهار شنبه ششم آذرماه 1330 براى زيارت مدينهء منوره به آن‌جا رفتم . نتيجهء مطالعات خود را ذيلًا به عرض مىرساند :\r\n1 - وضعيت بقيع بعد از خرابى تمام ساختمان‌هاى قبور ائمهء اطهار عليهم السلام بسيار دلخراش است و عبارت از قبرستان پست و بلند عمومى است كه هيچ فرق و امتيازى بين قبور بزرگان دين و عامّه ناس باقى نيست و اگر توفيق حاصل شود كه موافقت اولياى دولت سعودى براى ساختن ديوارى با پنجره‌هاى آهنى ، گرد محوطه مدفن مطهر ائمهء هدى تحصيل شود كه اقلًا اين قبور در ميان اين چهار ديوار محفوظ بماند ، قدم بزرگى در حفظ شعائر اسلام برداشته شده است . اميدوارم در مواقع مقتضى در مذاكره با اولياء مؤثر و متنفذ ، كوتاهى نشود . شايد بتوان فعلًا تا اين اندازه حفاظت قبور منظور را ، كه عبارت از محوطه‌اى به‌وسعت 120 متر مربع است تأمين نمود و\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nنيز سايه‌بانى در مقابل اين محوطه مانند سايه‌بان بين صفا و مروه ساخته شود .\r\n2 - حضرت آقاى سيد محمدتقى طالقانى كه از طرف حضرت آيت‌اللَّه بروجردى براى سرپرستى و هدايت جماعت شيعى مدينه موسوم به نخاوله ، كه عبارت از پنج الى شش‌هزار نفر از عناصر كارآمد و مؤثر مدينه مىباشند ، اعزام شده‌اند ، موقعيت خوبى در ميان آن‌ها احراز نموده و با كمال جديت مشغول انجام وظيفه مىباشند . در اين چند روز با استفاده از ديد و بازديدها ، ايشان را با مقامات رسمى مدينه مربوط نموده و از همه تقاضا شد لازمهء مساعدت را دربارهء ايشان دريغ ننمايند .\r\nيك روز هم به اتفاق وزير مختار مصر به بازديد ايشان به تكيه نخاوله رفتيم كه جمعى از رؤساى آن‌ها ، آن‌جا را به‌طور آبرومندى آراسته بودند و از هردو پذيرايى صميمانه‌اى به‌عمل آمد . فعلًا وضعيت‌ايشان در مدينه بسيار راحت و خوب و مورد توجه مىباشند و الحق از حيث رفتار و اخلاق و متانت نيز بهترين انتخابى بوده است كه از طرف حضرت آيت‌اللَّه العظمى به‌عمل آمده است .\r\nوزير مختار شاهنشاهى - مظفر اعلم\r\n\r\nپاسخ به نامهء مظفر اعلم\r\nدر پاسخ اين نامه ، آقاى فضل‌اللَّه نبيل ، معاون كلّ وزارت امور خارجه و رييس كميسيون دائمى حج ، طى نامهء شمارهء\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمورخ 20 / 11 / 1330 شماره 3134 / 67773 خطاب به آقاى مظفر اعلم چنين مىنويسد :\r\nبازگشت به نامهء شمارهء 402 مورخه 21 / 9 / 1330 اشعار مىدارد :\r\n1 - راجع به وضع تأسف‌انگيز قبور ائمهء اطهار عليهم السلام در بقيع ، كه از نزديك ناظر آن بوده‌ايد ، البته آن منظره مايهء كدورت خاطر جميع شيعيان مىباشد و اميد است با جديت كامل و كوشش اولياى وقت در مركز ، همان‌طور كه پيشهاد فرموده‌اند موافقتى از دولت عربستان سعودى تحصيل و آن قبور را از حال فعلى خارج نمايند .\r\n2 - دربارهء آقاى سيد محمدتقى طالقانى و اقداماتى كه نامبرده در ترويج دين مبين اسلام بين جماعت نخاولهء مدينه نموده ، اشاره شده بود . اين موضوع مايهء افتخار ايرانيان و بنابر تذكرى كه در آخر نامهء فوق‌الذكر داده بوديد ، به خدمت جناب آيت‌اللَّه العظمى آقاى بروجردى معروض گرديد و رونوشت آن نيز از نقطه‌نظر تشويق آقاى طالقانى توسط آن سفارت شاهنشانى به ايشان ابلاغ مىگردد .\r\nضمناً به اطلاع جناب‌عالى مىرساند كه وصول نامهء 402 و اقداماتى كه براى مشاهده مدينه طيبه و قبور ائمهء اطهار در بقيع فرموده بوديد ، مورد تمجيد و تحسين كليهء علاقمندان و اعضاى كميسيون دائمى حج قرار گرفت .\r\nمعاون كل وزارت امور خارجه\r\nفضل‌اللَّه نبيل\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nنامهء دوّم مظفّر اعلم\r\nمظفر اعلم در پاسخ به تلگراف شمارهء 1782 خطاب به وزارت امور خارجه مىنويسد :\r\nجده ، 27 اسفند 1330\r\nدفتر محرمانه ، شماره 82\r\nوزارت امور خارجه\r\nدر پاسخ تلگراف شمارهء 1782 معروض مىدارد :\r\nاين‌جانب موضوع بقيع را هيچ‌گاه از نظر دور نداشته و علاوه بر وظايف و دستورات ادارى ، وظيفهء دينى خود مىدانم كه تا حد امكان در اين باب اقدام و اتمام نمايم و پيوسته درصدد به‌دست آوردن فرصت مناسبى باشم كه اين موضوع را با مقامات مؤثر كشور كه فعلًا بعد از خود پادشاه ، اميرفيصل نايب‌السلطنه حجاز و وزير خارجه است در ميان نهاده و مذاكراتى را كه در زمان سفارت جناب آقاى دشتى در قاهره ، در اين زمينه با امير معظم‌له شده و بىنتيجه مانده بود ، تجديد نمايم . ولى به‌طورىكه در گزارش محرمانه 30 - 25 / 7 / 30 عرض شده است ، در اين‌مدت پنجاه و اندى كه اين‌جانب در جده مىباشم ، معظم‌له بيش از چند روزى در جده نبوده وپيوسته در رياض يا در شكارگاه بوده است و فرصت ملاقات ممتد و مناسبى به‌دست نيامده است . چند روز ديگر عازم ايتاليا است و مقتضى نيست فعلًا با ايشان در اين مسائل وارد بحث شويم .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nو اما راجع به مذاكرات آقاى دشتى هيچ‌گونه پرونده و سابقه‌اى در اين سفارت نيست ، ولى از قرار اظهار آقاى آزرمى كه در آن مذاكرات حضور داشته است و در گزارشهاى قاهره منعكس است ، امير فيصل روى توافقى نشان نداده و متمسك به مشكلات مذهبى و عقيده‌اى گرديده و اظهار داشته است ممكن است هيئت علمى ايرانى در اين زمينه با علماى ما وارد مباحثه شده و آن‌ها را با ادلّه شرعيه متقاعد نمايند و يا خود ، مجاب شوند و نتيجةً عدم امكان اين امر را ؛ يعنى احياى قبر را خاطرنشان نساخته است و اين‌جانب نيز در مطالعاتى كه در اين مدت به‌عمل آورده‌ام ، چنين استنباط كرده‌ام كه علماى وهابى در عقايد خود بسيار متعصب و در امور مذهبى بر هيئت حاكمه مسلط مىباشند و تصور نمىرود در زمينهء ساختن و پوشانيدن قبور موافقت بنمايند .\r\nولى به‌طورىكه در آن گزاش عرض شده است ، فعلًا در نظر دارم در باب ساختن سايه‌بانى در بقيع ، در مقابل قبور ائمهء اطهار عليهم السلام ، مانند سايه‌بان ميان صفا و مروه مذاكره نموده ، اگر بتوانم تا اين اندازه موافقت آن‌ها را تحصيل نمايم ، به عقيدهء بنده قدم بزرگى خواهد بود ؛ زيرا ممكن است در ضمن ساختن چنين سايه‌بانى ، محوطهء قبور را هم سنگ‌فرش نموده ، از صورت حاليه خاكى خارج نموده و اين مذاكره را در اولين فرصت مناسب با شخص خود امير فيصل خواهم نمود .\r\nاين بود نظريهء اين‌جانب در باب مذاكرات بقيع . حال هرطور\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nدستور مىفرماييد از اين‌قرار مذاكره نموده ، نتيجه را به‌عرض خواهم رسانيد ، لذا خواهشمندم تا قبل از مراجعت ايشان از ايطالى « 1 » نظر عالى را ابلاغ نماييد .\r\n\r\nگزارش دبير اوّل سفارت\r\nبه‌دنبال اين گزارش ، مجدداً در تاريخ 20 / 1 / 1331 دبيراول سفارت ايران در جده ، آقاى كاظم آزرمى ، گزارشى به اين شرح به تهران مخابره مىكند :\r\nشماره محرمانه : 8\r\nتاريخ : 20 / 1 / 1331\r\nمحرمانه\r\nوزارت امور خارجه\r\nدر تعقيب گزارش محرمانهء شمارهء 82 ، مورخ 27 / 12 / 1330 راجع به تعمير قبور ائمهء بقيع عليهم السلام با وجود اينكه هنوز پاسخ گزارش مزبور و دستور مجدّدى در اين‌باب نرسيده بود ، چون جريان كار ايجاب مىكرد جناب آقاى وزيرمختار براى رسيدگى به موضوع اماكن متبركهء مزبور و مراقبت اقدامات اولياى امور ، دولت سعودى در اصلاح وضع آن‌جا به مدينه مشرف شوند ، ساعت 30 / 5 بامداد امروز با هواپيما به آن‌جا پرواز نمودند . آقاى سيدمحمد خزانه\r\n\r\n\r\n","description":"","footnote":"\r\n( 1 ) . ايتاليا .\r\n","page_name":" 100 ","page_number":100},
  {"content":"\r\n\r\n( سيدالعراقين ) هم كه دو روز قبل به حجاز آمده بودند ، به اتفاق جناب آقاى اعلم به مدينه رفتند و پس از سه روز توقف در آن‌جا ، مستقيماً به قاهره عزيمت خواهند نمود .\r\nچون امروز پست فرستاده مىشد و جناب آقاى وزيرمختار مجال دادن گزاش اين امر را نداشتند ، به بنده دستور فرمودند ، جريان را به‌طور اجمال مطابق دستور معظم‌له به شرح زير براى مزيد استحضار به‌عرض برسانم تا خود پس از بازگشت مفصل ، جريان را گزارش دهند .\r\nبه‌طورى كه در گزارش شماره 82 مورخ 27 / 12 / 30 هم به‌عرض رسانيد ، چون انتظار مىرفت مذاكره راجع به تعمير قبور و پوشاندن آن‌ها به علت تعصب علماى وهابى نجدى به‌جايى نرسد ، لذا همان‌طورىكه در گزارش محرمانه شمارهء 52 مورخ 17 / 9 / 30 معروض شده ، راجع به بناى ديوارى براى محوطهء بقيع و تنظيف آن و ساختن سايه‌بانى درنظر داشته مذاكراتى به‌عمل آورند و موافقت اولياى امور را به اين قسمت جلب نمودند و معتقدند كه اين عمل ، قدم بزرگى در اين راه خواهد بود و ممكن است بعداً به‌يارى خداوند متعال موفق شوند با تغيير اوضاع و احوال ، به تدريج قدم‌هاى بزرگ‌ترى در اين‌راه بردارند .\r\nبه قرارىكه آقاى سيدالعراقين هم اظهار مىداشتند ، در ملاقاتى كه با اميرفيصل نايب‌السلطنه حجاز و اميرعبداللَّه فرزند ايشان به‌عمل آوردند ، در اين‌باب مذاكراتى نمودند ، به ايشان هم گفته شد كه به\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nشهردارى مدينه دستور داده شده است دور قبرستان بقيع ديوارى بكشند - كه آن‌را مصون داشته و از وضع فعلى بيرون آورد - سايه‌بانى هم در آن‌جا برپا نمايند كه زائرين را از آفتاب محفوظ دارد . دبير يكم سفارت - كاظم آزرمى\r\n\r\nگزارش مظفر اعلم\r\nآقاى اعلم پس از بازگشت از مدينه ، گزارشى به اين شرح به تهران مخابره مىنمايد :\r\nشماره محرمانه : 9\r\nجده ، 25 فروردين 1331\r\nمحرمانه\r\nوزارت امور خارجه\r\nپيرو گزارش محرمانهء شمارهء 8 ، مورخ 20 / 1 / 31 راجع به بقيع ، خاطر عالى را مستحضر مىدارد ، چون در باب ساختن سايه‌بانى از درِ بقيع تا مقابل محوطهء قبور ائمهء اطهار عليهم السلام مذاكره و موافقت حاصل گرديد ، روز چهارشنبه بيستم فروردين به اتفاق آقاى سيدالعراقين كه از كراچى به اين‌جا آمده و مورد پذيرايى دولت سعودى واقع گرديده بودند و در دنبالهء آن مذاكرات ، با اميرفيصل و امير عبداللَّه وزير كشور نيز ملاقات نموده و آن‌ها نيز مذاكرات قبلى را تأييد كرده بودند ، به مدينهء منوره رفته و اوامر هردو امير را به امير مدينه ابلاغ و به اتفاق ايشان به بقيع رفتيم و محل را از نزديك معاينه\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nنموديم و قرار شد موضوع ساختن سايه‌بان به دايرهء توسعهء حرم كه مدتى است مشغول خالى كردن و توسعهء اطراف حرم مطهر نبوى مىباشند ، ارجاع گردد كه ضمن كارهاى جارى خود ، موضوع بقيع را نيز انجام دهند .\r\nضمناً با متصدّيان و مهندسين توسعهء حرم شريف و ديگران ، جداگانه مذاكره نموده و تأكيد شد كه فعلًا با ساختن سايه‌بان شايسته‌اى حتىالمقدور در تنظيف و ترتيب آن محوطه نيز اقدام نمايند .\r\nظاهراً امير مدينه كه شخص نسبتاً مساعدى است ، وعدهء مساعدت داده است تا در عمل ، حقيقت اظهارات و مواعيد او معلوم شود و نيز در نظر دارم به مجرد شروع به كار ، حاجىرضا نام مهندس ايرانى را كه چندين سال در مكه مقيم و مشغول كارهاى ساختمانى است و با اغلب رجال مدينه سابقهء آشنايى دارد ، براى نظارت در كار بقيع به مدينه اعزام دارم كه ضمن ساختن سايه‌بان ، اكثر استفاده را براى سر و صورت دادن به محوطهء قبور ، از قبيل تعمير ديوار آن و سنگ‌فرش زمين و اصلاح و مرمّت قبور بنمايد كه اقلًّا از صورت اسفناك كنونى خارج شود و نيز بين سايه‌بان و محوطهء قبور ائمهء اطهار ، نرده‌اى از آهن بكشد كه زوار از پشت آن نرده زيارت كنند كه از طرف شدن با مستحفظين كه مانع دخول در محوطه مىباشند اجتناب شده باشد .\r\nدرهرحال با تعصّب شديدى كه حضرات راجع به موضوع\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nقبور نشان مىدهند ، هر اصلاحى مقدور باشد مغتنم است ، فعلًا به سيد محسن عمران كه از شيعيان است و در دايرهء مهندسى توسعهء حرم شريف مشغول كار است ، دستور داده‌ام ، جريان كار را گزارش دهد كه در صورت تعلّل و تأثر ، مجددّاً به اميرعبداللَّه مراجعه نمايم .\r\n\r\nپاسخ آقاى كاظمى وزير خارجه\r\nآقاى كاظمى در نامه‌اى مورخ 1 / 2 / 31 به شماره 498 خطاب به سفارت شاهنشاهى ايران در جده چنين مىنويسد :\r\nبازگشت به گزارش‌هاى شمارهء 30 مورّخ 25 / 7 / 30 و 52 مورّخه 2 / 9 / 30 و نامهء شمارهء 82 مورخهء 17 / 9 / 1330 ، موضوع ساختن سايه‌بان در بقيع مقابل قبور ائمهء اطهار ، اشعار مىدارد :\r\nمذاكرات مقدماتى كه براى ساختن سايه‌بان و گذاشتن ديوار نرده‌دار با مقامات مربوطهء كشور عربستان سعودى به‌عمل آمده ، منظور اصلى را كه ساختمان اساسى قبور منوره باشد ، تأمين نمىنمايد . انتظار مىرود كه با اقدام جدى و مؤثر و مذاكره با هر مقامى كه صلاحيت داشته باشد ، موضوع ساختمان اساسى و كامل قبور منوره را فراهم و نتيجهء اقدامات خود را سريعاً اعلام فرماييد .\r\nوزير خارجه - كاظمى\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nارسال نامه به كميسيون دائمى حج\r\nمظفر اعلم در تاريخ 26 / 1 / 31 در نامه‌اى به شمارهء 88 ، خطاب به ادارهء كميسيون دائمى حج در وزارت خارجه مىنويسد :\r\nعطف به نامهء شمارهء 3134 / 67773 مورخ 20 / 11 / 1330 راجع به وضع تأسف‌انگيز قبور ائمهء اطهار در بقيع اشعار مىدارد كه :\r\nدرنتيجهء ملاقات و مذاكرات قبلى با والاحضرت امير فيصل وزير امور خارجه و نايب‌السلطنه حجاز و فرزندش اميرعبداللَّه وزير كشور و موافقت ايشان با ساختن سايه‌بانى از درِ بقيع تا مقابل محوطهء قبور ائمهء اطهار عليهم السلام ، روز چهارشنبه بيستم فروردين ماه جارى به اتفاق آقاى سيد محمد خزانه ( سيدالعراقين ) كه از كراچى به اين‌جا آمده بود ، به مدينهء منوره رفته و با امير مدينه ملاقات نموده ، متفقاً به بقيع رفته و محل را از نزديك معاينه نموديم . قرار شد موضوع سايه‌بان را به ادارهء توسعهء حرم مطهر نبوى ارجاع نمايند كه ضمن كارهاى جارى خود ، موضوع بقيع را انجام دهند و با متصديان و مهندسين و رييس شهردارى و ديگران نيز جداگانه مذاكرهء لازم به‌عمل آمد و درنظر دارم به مجرد شروع به‌كار ، آقاى حاج‌رضا مهرآيين ، مهندس ايرانى را كه مورد توجه والاحضرت اميرعبداللَّه وزير كشور مىباشد و در مكه و طائف و جده ، ساختمان‌هايى بنا نموده است براى نظارت در كار بقيع به مدينه اعزام دارم كه ضمن ساختن سايه‌بان ، اكثر استفاده را براى سر و\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nصورت دادن به محوطهء مزبور ، از قبيل تعمير ديوار و سنگ‌فرش زمين و در صورت امكان اصلاح و مرمت قبور بنمايد كه اقلًا از صورت اسفناك فعلى خارج شود و بين سايه‌بان و محوطهء قبور ائمهء اطهار ، نرده‌اى از آهن بكشند كه زوار از پشت اين نرده زيارت كنند و با مستحفظين تماس پيدا نكنند . خواهشمند است مبلغ دويست ليره استرلينگ براى كرايهء رفت و آمد و بعضى خرج‌هاى مهندس مزبور در اختيار اين سفارت بگذارند . البته صورت هزينهء آن بعداً ارسال خواهد شد .\r\nوزير مختار شاهنشاهى - مظفر اعلم\r\nمظفر اعلم همچنين در تاريخ 3 / 2 / 1331 طى نامه‌اى خطاب به دفتر مخصوص شاهنشاهى چنين مىنويسد :\r\nپس از موافقت اميرفيصل و پسرش اميرعبداللَّه با ساختن سايبانى مقابل قبرهاى امامان بقيع و مرمت ديوارهاى آن‌جا ، اين‌جانب به‌نام دولت شاهنشاهى به‌طور مقتضى تشكر كرده‌ام ، تصور مىكنم همين‌قدر كافى است ، گزارش‌هاى مربوط را به وزارت امور خارجه تقديم كرده‌ام . « 1 »\r\nاعلم\r\n\r\n\r\n","description":"","footnote":"\r\n( 1 ) . شماره سند 13 و تاريخ ارسال آن 3 / 2 / 1331 است .\r\n","page_name":" 106 ","page_number":106},
  {"content":"\r\n\r\n\r\nنامه دوّم\r\nايشان مجدداً موضوع را از طريق وزارت امور خارجه پيگيرى و در شمارهء 257 مورخ 12 / 3 / 1331 مجدداً در نامه‌اى كه به كميسيون دائمى حج نوشته چنين مىنويسد :\r\nعطف به نامهء شمارهء 3134 - 67773 مورخ 20 / 11 / 1330 اشعار مىدارد كه چندى است از والاحضرت اميرعبداللَّه فيصل ( كفيل نيابت سلطنت حجاز و وزير كشور و بهدارى ) نامه‌اى به‌عنوان امير مدينهء منوره گرفته شده كه در آن سفارش گرديده كه با آقاى حاج رضا مهرآيين ، مهندس ايرانى ، هرگونه كمك و همراهى شود تا در ساختن سايه‌بان و ديوار بقيع از هنر و مهارت او استفاده گردد . ولى هنوز اعتبارى كه معادل دويست ليره استرلينگ در نامهء شماره 88 مورّخ 26 / 1 / 1331 براى مخارج مربوط به اين قسمت خواسته شده بود ، نرسيده و در انتظار رسيدن وجه مزبور مىباشيم . اميدواريم در ارسال وجه مذكور تسريع گردد تا از اين فرصتى كه پيش آمده ، استفاده شود و اقدامات لازم براى ساختن سايه‌بان و ديوار بقعهء مبارك به‌طور آبرومندى به‌عمل آيد .\r\nوزير مختار شاهنشاهى - مظفر اعلم\r\n\r\nايجاد سايبان كافى نيست\r\nآقاى كاظمى وزير امور خارجهء وقت ، در نامهء ديگرى خطاب به سفارت ايران در جده مىنويسد :\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبازگشت به نامهء محرمانه شمارهء 9 مورخهء 25 / 1 / 1331 راجع به تعمير قبور ائمهء اطهار عليهم السلام و ايجاد سايه‌بان در بقيع ، با اظهار قدردانى از زحماتى كه در اين زمينه ، از طرف آن سفارت شاهنشاهى و جناب آقاى مظفر اعلم به‌عمل آمده است ، مىنگارد :\r\nبه‌طورى كه استحضار دارند ، تعمير قبور بقيع مورد علاقه مخصوص عموم ايرانيان بوده و همواره تقاضا دارند اقدامات مؤثرى در اين زمينه بشود ، ولى البته تصديق مىفرمايند كه اگر پس از اين همه كوشش و فعاليت و اقدام ، اكنون فقط به ايجاد سايه‌بان كه آن هم معلوم نيست به چه نحو ساخته خواهد شد قناعت شود ، نظر آقايان علماى عظام تأمين نشده و قطعاً مراجعات محافل مزبور به وزارت امور خارجه ادامه خواهد داشت .\r\nبديهى است وزارت امور خارجه از اشكالات كار و مخالفت‌هاى اساسى اولياى امور دولت عربى سعودى استحضار دارد و به خوبى آگاه است كه همين موفقيت در ساختن سايه‌بان نيز ، در اثر كوشش‌هاى آن سفارت شاهنشاهى حاصل شده است . ولى به‌نظر وزارت امور خارجه ، بهتر است اقدامات سابق تعقيب و سعى شود مقامات مربوطه دولت عربى سعودى با تعمير قبور ائمهء اطهار عليهم السلام و ايجاد ساختمان آبرومندى در بقيع موافقت نمايند .\r\nدر هر صورت لازم است قبل از شروع ساختمانِ سايه‌بانِ\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمورد بحث ، اطلاعات بيشترى راجع به آن و حتىالامكان نقشهء سايه‌بان مذكور را به وزارت خارجه ارسال نمايند .\r\nضمناً توجه آن سفارت شاهنشاهى را به اين نكته جلب مىنمايد كه آقاى سيدالعراقين به هيچ‌وجه سمتى نداشته و سفارت شاهنشاهى بايد از دخالت ايشان در اين امر جداً جلوگيرى نمايد .\r\nوزير امور خارجه - كاظمى\r\n\r\nملاقات مظفر اعلم با امير عبداللَّه فيصل\r\nوزير مختار ايران در ديدار 17 / 2 / 1331 خود با كفيل نيابت سلطنت حجاز آقاى اميرعبداللَّه فيصل موضوع بقيع را پيگيرى نموده ، گزارشى به اين شرح به وزارت امور خارجه در تهران مخابره مىكند :\r\nوزارت امور خارجه - ادارهء اول سياسى\r\nپيرو گزارش محرمانه شماره 17 مورخ 16 / 2 / 1331 اشعار مىدارد كه عصر چهارشنبه 17 ماه جارى ، بنا به تعيين وقت قبلى با والاحضرت اميرعبداللَّه فيصل كفيل نيابت سلطنت حجاز و وزير كشور و بهدارى ملاقاتى دست داد . در اين ملاقات موضوع اعزام آقاى حاج رضا مهرآئين مهندس ايرانى از طرف سفارت براى نظارت و راهنمايى در ساختمان ديوار و سايبان بقيع از نو مطرح و مورد تأييد\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nايشان واقع گرديد و قرار شد سفارشى به اولياى امور محلى مدينه منوره بنويسند تا وسايل تسهيل كار آقاى حاج‌رضا مهندس را فراهم كنند .\r\nراجع به كمك ملت ايران به اين ساختمان ، با وجود اين‌كه اين‌جانب پيش‌بينى مىنمودم كه بعيد است چنين تقاضايى پذيرفته شود و سابقهء تعمير و مرمت حرم مطهر حضرت پيغمبر اكرم صلى الله عليه و آله كه اعلىحضرت ملك عبدالعزيز بن السعود حاضر نشد اعانه و كمك مصرىها و ساير مسلمانان جهان را قبول كند ، اين ظن و پيش‌بينى را تقويت مىكرد ، مع‌ذلك احساسات پاك هم‌ميهنان را در اين‌باره تشريح نمودم و بيان داشتم كه چقدر مايه مسرت و سرافرازى ايرانيان مىشود كه بتوانند در اين عمل خير كمك كنند .\r\nوالاحضرت اميرعبداللَّه در پاسخ فرمودند : اين كار كوچك است و ارزش كمك را ندارد و ما همه در اين‌جا خدمتگزاران عالم اسلام هستيم و پول ما و پول شما با هم فرقى ندارد و اميدواريم در كارها و نقشه‌هاى بزرگ‌ترى بتوانيم از كمك‌هاى بىدريغ ملت ايران برخوردار شويم و بدين‌ترتيب با لحن مؤدبانه و آراسته‌اى از قبول پيشنهاد ما معذرت خواستند .\r\nپس از اين ملاقات ، نامهء شمارهء 432 / 5376 مورخ 16 / 2 / 31 كه مبنى بر تقدير از كوشش‌هاى اين سفارت و ترغيب و تشويق در احراز موفقيت‌هاى بيشترى در اين‌باره بود\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nرسيد ، اين‌جانب با اظهار تشكر و امتنان بىپايان از طرف خود و كليهء كارمندان اين سفارت ، از اين ابراز توجه و تقدير معروض مىدارد كه اين سفارت با استفاده از فرصت و مواقع مناسب ، كوشش‌هاى مداوم خود را در اين راه ادامه خواهد داد تا حتىالامكان نتيجهء بهتر و بيشترى گرفته شود .\r\nولى به‌عقيدهء اين سفارت بهتر است براى احتراز از تحريك احساسات تعصب‌آميز وهابىها و علماى نجد ، حتىالمقدور در اطراف اين موضوع كمتر صحبت شود و كمتر گفت و گوى آن در مطبوعات و راديوها منعكس گردد .\r\nراجع به ارسال نقشهء ديوار و سايه‌بان كه درنظر است ساخته شود ، چون آقاى حاج‌رضا مهندس ايرانى از طرف اين سفارت در تهيهء نقشهء مذكور شركت خواهد كرد ، از اين‌رو به دست آوردن و ارسال نقشهء ساختمان مذكور اشكالى نخواهد داشت ، فعلًا اين سفارت منتظر رسيدن اعتبار دويست ليره‌اى است كه براى اين منظور از كميسيون حج خواسته است و براى اين‌كه فرصت از دست نرود ، بهتر است كه از محل موجودى كميسيون دائمى حج يا از هر محل ديگرى كه ميسر باشد ، در ارسال وجه مزبور تسريع شود تا بلكه به محض صدور حكم و توصيه از طرف والاحضرت اميرعبداللَّه بتوان آقاى مهندس را براى منظور فوق به مدينهء منوره اعزام نمود . « 1 »\r\n\r\n\r\n","description":"","footnote":"\r\n( 1 ) . شمارهء سند 21 - محرمانه و تاريخ ارسال آن 23 / 2 / 1331 است .\r\n","page_name":" 111 ","page_number":111},
  {"content":"\r\n\r\n\r\nانعكاس خبر بازسازى\r\nانتشار خبر بازسازى بقيع ، موجب خوشحالى علما ، مراجع و شيعيان گرديده ، برخى مطبوعات عراق اقدام به درج آن كردند و راديو ايران نيز خبرى در اين زمينه منتشر كرد .\r\nمرحوم آيت‌اللَّه حسن سعيد ، آقازاده مرحوم آيت‌اللَّه ميرزا عبداللَّه چهل‌ستونى كه سال‌ها در مسجد جامع تهران ( مسجد امام فعلى ) اقامهء نماز جماعت مىكرد و در آن تاريخ ، حدوداً سه‌سال بود كه در نجف مشغول به تحصيل بود ، در 23 رجب سال 1371 ه . ق . در اين رابطه نامه‌اى به اين شرح خطاب به مظفر اعلم نوشته است :\r\nبسم‌اللَّه الرحمن الرحيم\r\nبه عرض مىرساند مرقومه‌اى از جناب حجةالاسلام آقاى طالقانى زيارت گرديد كه حاكى بود از تشرّف جناب‌عالى به مدينهء منوره و صدور قرار براى ساختمان سايه‌بان و ديوار جهت ائمهء بقيع و حقيقتاً اين خبر ، مسرت و سرورى در جامعهء علمى و دينى نجف ايجاد نمود كه كم‌سابقه بود و چقدر جاى خوشبختى است در اين‌موقع كه حضرت‌عالى به‌عنوان سفارت تشريف برده‌ايد ، اين خدمت شايان را انجام داده و اين موفقيت قابل تقدير براى جامعهء تشيع مخصوصاً ملت ايران كه هميشه پرچمدار ولاى اهل‌بيت عليهم السلام\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبوده به‌وجود آمده است و راستى اين بزرگ‌ترين سعادتى است كه براى شخص جناب‌عالى ، خصوصاً و كسانى كه در اين راه سعى و كوشش نموده‌اند عموماً ، پيش آمده و ان‌شاءاللَّه روزى همان اعتقاد كاملى كه در كمون ذات جناب‌عالى موجود است ، سعى بليغ فرموده كه از اين فرصت حداكثر استفاده به‌دست آيد و قلوب شيعه كه سال‌هايى است جريحه‌دار گشته ، التيام پذيرد و جامعهء تشيع مخصوصاً ، ملت ايران در سايهء توجهات ائمهء اطهار عليهم السلام به اوج عظمت و رفعتى كه در خور است نايل آيد .\r\nحضور جناب علّامهء جليل آقاى حاج سيدالعراقين كه در اين‌كار اقدامات مؤثرى نموده و زحماتى بر خود هموار ساخته‌اند با عرض سلام و ارادت تبريك ، موفقيت كامل معظم‌له را خواستار ، در خاتمه دوام عزت و سعادت آن‌جناب را از درگاه حضرت بارىتعالى مسألت . با تقديم احترامات فائقه .\r\nضمناً بنا به اشارهء جناب آقاى طالقانى ، با مراجع تقليد و بزرگان از علماى نجف مذاكراتى به‌عمل آمده كه تلگرافات و مكاتيبى به عنوان تشكّر از دولت سعودى در خصوص اين عمل بشود ، مضافاً بر تشكراتى كه از اولياى امور دولت ايران مىگردد و قرار شد كه پس از شور ، ترتيبى اتخاذ شود و چون ممكن‌است دولت سعودى اشخاص آن‌ها را تطبيق نموده ، اعادى تلقى نمايند ، لذا مستدعى است مقرر فرماييد مراقبت فرمايند كه رعايت احترامات لازمه بشود . به تهران\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nهم مكاتيبى نوشته شده و تصور مىرود اقداماتى بنمايند و تلگرافات يا نامه‌هايى بنويسند ، ولى تظاهرات عمومى به بعد موكول گرديده است . ادام‌اللَّه بقائكم\r\nنجف 23 رجب 1371 ه .\r\nحسن سعيد\r\nمتن نامه آقاى حسن سعيد\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nنامه مرحوم آية اللَّه العظمى حكيم رحمه الله\r\nمرحوم آيت‌اللَّه العظمى آقاى سيد محسن حكيم ، از مراجع بزرگ حوزهء علميهء نجف نيز در تاريخ اول شعبان 1371 ه . ق ، نامه‌اى در اين زمينه مرقوم فرموده و از خبر بازسازى بقيع اظهار خرسندى مىكنند . متن نامه به خط آيت‌اللَّه حسن سعيد است كه احتمالًا وى آن را نوشته و مرحوم آقاى حكيم آن را مهر و امضا كرده‌اند و يا آنكه آقاى حسن سعيد نامه را به فارسى ترجمه و با خط خود آن را نوشته است .\r\nمتن نامه به اين شرح است :\r\nبسم‌اللَّه الرحمن الرحيم\r\nبه‌عرض عالى مىرساند ان‌شاءاللَّه مزاج شريف سلامت است و توفيقات ربانى شامل حال مىباشد . مرقومه‌اى از جناب مستطاب عمدة العلماء الاعلام ، ملاذ الاسلام آقاى حاج سيد محمدتقى طالقانى - دام عزّه - و اصل شده كه بحمداللَّه والمنّه موضوع تعمير قبور ائمهء بقيع عليهم السلام به‌صورت بناء مظلّه و تعمير حائط ، مورد تصويب دولت قرار گرفته و شروع به عمليات نموده‌اند .\r\nبىنهايت اين خبر در قلوب شيعه ايجاد بهجت و سرور نموده و حقيقتاً از همه‌جهت سزاوار است كه جامعهء تشيع اظهار شادى نمايد كه خداوند متعال آن‌ها را موفق به چنين خدمتى نموده است . خداوند به كسانىكه در طول اين مدت\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nطويل ، براى انجام اين‌كار قدم برداشته‌اند اجر جزيل عنايت فرمايد و سركارعالى كه در اين راه خدماتى انجام داده و بحمداللَّه توفيق پيدا كرده ، كه در موقع تصدّى جناب‌عالى اين موضوع صورت عملى به خود گيرد ، طول عمر عنايت فرمايد كه هميشه خدمات شايانى به شرع و متدينين بفرماييد و سعادت دارين را حاصل نماييد .\r\nضمناً چون اين امر مورد علاقهء جامعهء شيعه ، بلكه مسلمين است و بايد كاملًا مورد دقت قرار گيرد تا به‌خواست خداوند متعال به‌صورتى كه در خور مقام معصومين است درآيد ، لذا جمعى از علما و مؤمنين درخواست نمودند كه علاوه بر اظهار تشكرى كه از دولت و اولياى امور دولت علّيهء ايران مىشود ، تلگرافات و مكاتيبى به‌عنوان دولت سعودى مخابره گردد تا جلب عواطف آن‌ها نيز گرديده و در آينده بتوان از مساعدت آن‌ها استفاده نمود . بعضى هم معتقد بودند كه فعلًا زود است ، چون علما و مراجع بايستى در خاتمهء عمل اقدامى به‌عنوان تشكر به‌عمل آورند ، لذا بنا بر اين شد كه از جناب‌عالى استفسار شود كه شرح مفصل و طرز ساختمان را با هرگونه اقدامى كه مقتضى مىدانيد كه با وضعيات محلّى و طرز فكر مطابقت دارد ، مرقوم داشته و خاتمهء ساختمان فعلى را اعلام فرموده تا آن‌چه ميسور است عمل شود ، بلكه به خواست خداوند متعال و توجهات ائمه اطهار عليهم السلام رفع اين نگرانى عمومى شده و با حسن درايت و تدبر آن‌جناب به‌صورت مطلوبى خاتمه پيدا كند . توفيقات\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nجناب‌عالى را از پروردگار مسألت دارم .\r\nفعلًا هرگونه ابراز تشكرى كه صلاح است از طرف اين‌جانب و جامعه روحانيت از دولت و كسانىكه در اين كار شركت داشته‌اند معمول فرماييد ، موجب دعاگويى است .\r\nمحسن الطباطبايى الحكيم\r\nشنبه ، غرّة شعبان 1371 ه . ق\r\nمتن نامه آيةاللَّه حكيم\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nپاسخ مظفّر اعلم به آيت‌اللَّه حكيم قدس سره\r\nآقاى مظفر اعلم در تاريخ 16 شعبان‌المعظم 1371 در پاسخ به نامهء مرحوم آيت‌اللَّه‌العظمى سيد محسن حكيم چنين مىنويسد :\r\nبه عرض عالى مىرساند :\r\nنامهء مورخ 29 / 1 / 31 غرّهء ( يكم ) شعبان 1371 جناب‌عالى كه داير بر قدردانى از اقدامات براى ساختن سايبان جلو قبور مطهر ائمهء اطهار بقيع عليهم السلام بود ، موجب نهايت امتنان و تشكر گرديد ، اين‌جانب وظيفهء دينى خود مىدانم كه نهايت كوشش و جديت را در اين باره مبذول نمايم تا به يارى خداوند متعال بعدها وضع قبور ائمهء اطهار عليهم السلام به‌صورت رضايت‌بخش درآيد . و من‌اللَّه التوفيق و عليه التكلان .\r\nاينكه جمعى از علما و مؤمنين مىخواهند تلگرافاً يا كتباً از دولت عربى سعودى قدردانى بفرمايند ، ابداً صلاح نيست و خواهشمندم به آن‌ها بفرماييد كه چنين كارى نفرمايند ؛ زيرا موضوع را بكلّى از بين مىبرد و اقدامات سابق را بلااثر مىگذارد ، چه ، وهابىها با تشييد « 1 » قبور مخالف هستند .\r\nاين‌جانب از اولياى امور دولت عربى سعودى در موقع مناسب به‌طور مقتضى تشكر خواهم نمود و همين روزها\r\n\r\n\r\n","description":"","footnote":"\r\n( 1 ) . ساختن بنا بر قبور .\r\n","page_name":" 118 ","page_number":118},
  {"content":"\r\n\r\nيك نفر مهندس ايرانى را به مدينه مىفرستم كه نظارت نمايد تا سايه‌بان به‌طور خيلى آبرومند برپا شود .\r\nاميدوارم ادعيهء جناب‌عالى و حضرات علماى اعلام و مؤمنين در حرم مطهر حضرت اميرالمؤمنين عليه السلام براى اين‌جانب بهترين موفقيت در امور خيريه نصيب نمايد .\r\nوالسلام عليكم و رحمةاللَّه و بركاته\r\nمظفر اعلم\r\nمظفر اعلم پاسخى نيز مشابه آن‌چه براى مرحوم آيت‌اللَّه‌العظمى آقاى سيد محسن حكيم رحمه الله فرستاده بود ، براى مرحوم آيت‌اللَّه سيد حسن سعيد ارسال داشته است .\r\n\r\nنامهء مرحوم آيت‌اللَّه سيد هبةالدين شهرستانى\r\nمرحوم آيت‌اللَّه سيد هبةالدين شهرستانى نيز در تاريخ 30 شعبان 1371 ه . ق . از بغداد نامه‌اى خطاب به مظفر اعلم نوشته و چنين مرقوم نموده‌اند :\r\nپيوسته از درگاه ايزدى مزيد عزّت و خورسندى و دوام سلامتى و سعادتمندى را براى آن دوست بزرگوار ، صميمانه خواستار و از قصور يا تقصير در عريضه‌نگارى و سپاسگزارى شرمسار و در اعتذار شهداللَّه و كفى به شهيدا ، غالباً به ذكر خير و ياد خوش آن‌جناب مترنم و از طول فراق متألّم ، مخصوصاً از اسناد اين وظيفه با اينكه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nخيلى شريفه و كثيرةالنفع است و عموم اسلاميان و خصوص ايرانيان . . . « 1 » ولى چون آب جده و حجاز ملايم با مرض ترش معده نيست ، نگران مانده‌ام و منتظرم يك ساعت زودتر يا حضرت‌عالى به بغداد تشريف‌فرما شويد و يا اينكه بنده به تهران برسم و حقاً بدانيد كه در اين چندماهه مخلص مريض و بسترى ، به‌علاوه چند مانع ديگرى كه قادر بر مراسله نبوده و همين حال مرا در مكاتبات احباب مقصر نموده تا آن‌جا رسيده كه جناب اشرف عالى ، در كارت آقامحمدتقى شهرستانى قصور داعى را به كم‌لطفى تعبير فرموده و همين علالت و كسالت مزاجم باعث عدم اجابت آقايان پاكستانى گرديده ، كه نتوانستم دعوت‌هاى آن‌ها را اجابت نمايم و در اين مرحلهء اخيره ، مخلص زاده سيد جواد را به عوض خود فرستاده و بايستى امشب با طياره آن‌ها عودت نمايد و در مرحلهء پيش از اين ، جناب آقاى كاشف‌الغطا را فرستاديم ، ولى افسوس كه خيلى بر خلاف ميل مردم آن‌جا و مردم اين‌جا سلوك فرموده‌اند ، اگرچه در مراجعتشان ما را اميدوار فرمودند كه استحصال اذن تعمير بقيع شريف را به واسطهء سفير سعودى ، عبدالحميد خطيب و نوشتهء رسمى او به پادشاه حجاز و . . . ليكن با كمال تأسف رييس وفد ايرانى به‌سوى پاكستان ، يعنى آقاى حاج ميرزا خليل كمره‌اى تصريح نمودند كه از سفير سعودى مشاراليه\r\n\r\n\r\n","description":"","footnote":"\r\n( 1 ) . نقطه چين مربوط به نويسنده نامه است .\r\n","page_name":" 120 ","page_number":120},
  {"content":"\r\n\r\nتحقيق اين معنى را نموديم ، قسم ياد نمود كه من هرگز به دولت متبوعهء خودم يا به غير آن‌ها چيزى در اين باب ننوشته‌ام و ممكن نيست بنويسم ؛ زيرا كه خلاف مذهب آن‌ها است و اگر چنين توسطى بنماييم توليد اشكال براى من خواهد نمود ، سپس گفت كه شخصى با كاشف‌الغطا بود ( يعنى سيدالعراقين ) درخواست نمود با اصرار شيخ كه سفارشى براى اكرام و احترام شخص او بنويسم ، من هم مانعى نديده نوشتم و به او دادم .\r\nخلاصه ، اين سوء تصرّفات سيدالعراقين و نشريات و تنويهات او خرابى و انقلابى توليد كرده كه دود و شرارهء اين آتش دنباله‌هاى بدى دارد و در هرجا با حضرت شيخ متفقاً استشهاد به مراسلات و بيانات ملازمان حضرت‌عالى و عكس و منقولات مزّيفة و . . . و . . . « 1 » مىنمايند ( تا چه شود ) .\r\nبارى ، آقايانى كه از عمرهء رجبيه رجعت نمودند ؛ خصوصاً آقاى شيخ‌العراقين و آقا سيد ابراهيم شهرستانى ، اسرار سيدالعراقين را فاش و حقايق را بر همه روشن ساختند و توجهات عاليه را نسبت به داعى و خدمات جليلهء آن‌جناب را نَقل و نُقل مجالس نموده‌اند و ضمناً بشارت تشريف‌فرمايى موكب عالى را به مخلص داده‌اند ، خواهشمندم كه ورود حضرت‌عالى در بنده منزل كه منزل خودتان است قرار فرماييد و مانند وعدهء سه‌سال قبل تخلّف نشود ، دوستان\r\n\r\n\r\n","description":"","footnote":"\r\n( 1 ) . نقطه‌چين‌ها مربوط به متن نامه است .\r\n","page_name":" 121 ","page_number":121},
  {"content":"\r\n\r\nهمه به عرض ارادت مترنم با مخلص .\r\nدر حاشيه آمده است :\r\nجناب آقاى سفير كبير ايران ، حسين قدس نخعى ، به عرض اخلاص و سلام بالاختصاص و ذكر محامد و مناقب جناب‌عالى رطب‌اللسان و خانواده با تمام مخلص‌زادگان به عرض دستبوسى مصدّع‌اند .\r\nهبةالدين الحسينى الشهرستانى\r\n30 شعبان 1371\r\n\r\nپاسخ به نامهء مرحوم آيةاللَّه شهرستانى\r\nمظفر اعلم در تاريخ شنبه 29 رمضان 1371 برابر با 1 / 4 / 1331 در پاسخ ، نامه‌اى خطاب به آيت‌اللَّه آقاى سيد هبةالدين شهرستانى نوشته و پس از تعارفات مىنويسد :\r\nچندى قبل ، أعلى رقيمهء كريمه شرف وصول بخشيد ، از الطاف و سجاياى كريمهء جناب‌عالى هميشه سپاسگزار هستم . اميدوارم بعد از اداى فريضهء حج ، زيارتى نصيب ما شود كه چند روزى به زيارت عتبات عاليات و تجديد ديدار حضرت آيت‌اللَّه موفق شوم . راجع به بناى سايه‌بان در برابر قبور ائمه بقيع عليهم السلام به‌طورى كه مستحضر هستند ، آقايان با انتشارات بىاساس خود موضوع را متزلزل كردند ، باز مأيوس نيستم و با نهايت جديت ، كوشش مىكنم كه سر و وضعىبه آن‌جا داده‌شود ومطمئن هستم دعاى علماى اعلام\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nو مؤمنين وصالحين درپايان‌مرا موفق به اين امر خير خواهد نمود . لطفاً سلام وافر خدمت آقازادگان عزيز برسانيد .\r\nالتماس دعاى مخصوص دارم والسلام خير ختام مظفر اعلم\r\nتصوير نامهء مرحوم آيةاللَّه سيد هبة الدين شهرستانى\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nتصوير نامهء مرحوم آيةاللَّه سيد هبة الدين شهرستانى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nتصوير نامهء مرحوم آيةاللَّه سيد هبة الدين شهرستانى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nتصوير نامهء مرحوم آيةاللَّه سيد هبة الدين شهرستانى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nنامهء وزير دربار\r\nعلاء ، وزير دربار نيز در تلگرافى در تاريخ 3 / 2 / 1321 به مظفر اعلم مىنويسد :\r\nاز قرارى كه جناب آقاى سيد محمدتقى نمايندهء حضرت آيت‌اللَّه آقاى بروجردى به معظم‌له اطلاع داده‌اند ، دولت عربى سعودى درصدد است سايه‌بانى براى قبرهاى امامان بقيع ايجاد نمايد . خواهشمند است معلوم فرماييد از طرف دولت عربى سعودى چه اقدامى در اين باب معمول گرديده و چه عملى از تشكر و تقدير مناسب است كه از طرف مقام سلطنت در مقابل انجام اين امر از اعلىحضرت ملك ابن سعود به عمل آيد ؟ زودتر اطلاع دهيد .\r\nوزير دربار شاهنشاهى ، علاء\r\nمظفر اعلم گزارشى از اقدامات انجام شده براى وزير دربار ارسال مىدارد ، امّا از آنجا كه علاء ، به صورت شفاف و روشن پاسخ خويش را دريافت نمىكند لذا در تاريخ 28 آوريل 1952 ، مطابق با 8 / 2 / 1331 مجدداً در نامه‌اى خطاب به اعلم چنين مىنويسد :\r\nجناب آقاى اعلم - جده -\r\nفعلًا كه موافقت با ايجاد سايه‌بان شده است ، اقدام فرماييد كه از طرف ايرانيان هزينهء آن پرداخت شود و اعلىحضرت\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nهمايونى شاهنشاهى به اعلىحضرت ابن سعود چنين پيشنهاد بفرمايند و گرنه ، لااقل تحت‌نظر ايران ، سايه‌بان به‌شكل آبرومندى درست شود . صريحاً نظر بدهيد آيا اقتضا دارد كه چنين تقاضايى از طرف پيشگاه بشود يا نه ؟ و كار تا چه اندازه پيشرفت دارد ؟\r\nهزار و سيصد و هفت\r\nوزير دربار شاهنشاهى ، علاء\r\nاعلم پاسخ مىدهد كه چنين پيشنهادى صلاح نيست و با آن موافقت نمىكند .\r\n\r\nدولت سعودى تكذيب كرد\r\nانعكاس خبر بازسازى بقيع و عدم رازدارى و بىظرفيتى برخى افراد و انتشار اين خبر در راديو و مطبوعات ، موجب شد تا دولت سعودى بلافاصله عكس‌العمل نشان داده ، آن را تكذيب نمايد .\r\nمظفر اعلم در اين‌باره مىنويسد :\r\nشماره دفتر محرمانه : 11\r\nتاريخ 9 / 2 / 1331\r\nمحرمانه\r\nوزارت امور خارجه\r\nپيرو گزارش محرمانهء شمارهء 9 ، مورخ 25 / 1 / 1331 به‌عرض مىرساند كه ، بعد از ارسال گزارش سابق ، باز هم فرصتى حاصل\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nگرديد و با والاحضرت اميرعبداللَّه فيصل ، كفيل نيابت سلطنت حجاز در مورد توجه به بقيع و ساختن سايه‌بان در مقابل قبور ائمهءاطهار عليهم السلام مذاكره شد و ايشان وعده دادند كه اقدامات مربوط به اين امر به نحو عاجل شروع شود و به مقامات محلّى دستور دهند كه در هنگام شروع كار با نمايندگانى كه از طرف سفارت براى مشاهده و كمك و راهنمايى مىروند همراهى نمايند و نظرات و راهنمايى آنان را مورد توجه قرار دهند و در آن روز هم حضرت آقاى سيد محمدتقى طالقانى براى رفتن به مكهء معظمه و اداى عمرهء مفرده ، به جدّه تشريف آورده بودند و به ايشان مژده داده شد كه والاحضرت اميرعبداللَّه نهايت حسن نيت و مساعدت را دربارهء اين موضوع نشان مىدهند . ولى از شنيدن اين خبر در راديو تهران ، اين نگرانى به‌وجود آمد كه مبادا انتشار و پراكنده شدن خبر اين موضوع در راديو و مطبوعات خارجى موجب شود كه علماى متعصب رياض و وهابىهاى دوآتشه ، درصدد منصرف نمودن دولت سعودى از اجراى اين تصميم برآيند .\r\nو نيز از آمدن آقاى سيد محمد خزانه ( سيدالعراقين ) به حجاز و فعاليت ايشان دربارهء همين موضوع ، اين بيم و نگرانى مىرفت كه مبادا ايشان در حجاز يا در خارج ، اظهاراتى [ نمايند 
  ] كه با سياست دولت عربى سعودى سازش نداشته باشد و موجب انصراف دولت مذكور از همين اندازه همراهى جزئى گردد .\r\nو بايد در ضمن اين‌را هم به عرض برساند كه مشاراليه ،\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nداوطلب رفتن به رياض و ملاقات اعلىحضرت ملك ابن سعود گرديدند ، ولى مقامات سعودى در جده به نحو احسن به ايشان فهماندند ، كه بهتر است از اين عزم منصرف شوند ، تا مبادا رفتن ايشان به رياض مايهء ايجاد بعضى گفتگوهاى مذهبى گردد .\r\nسپس تلگرافى از جناب آقاى علاء وزير دربار شاهنشاهى رسيد كه در آن استفسار شده بود چگونه در اين‌باره از اولياى دولت سعودى سپاسگزارى به‌عمل آيد .\r\nدر پاسخ به عرض رسيد كه : سفارت خود تشكر كرده و بهتر است فعلًا به همين اندازه اكتفا شود ( رونوشت متن تلگراف و پاسخ آن به پيوست است ) .\r\nاين‌جانب از وزارت دربار شاهنشاهى و از جناب آقاى علاء نهايت تشكر و امتنان را دارم كه قبل از هرگونه اقدامى از شخص مسؤول مقيم اين‌جا ، كه از نزديك شاهد جريان است و درنتيجه وقوف كافى به‌حقيقت امر دارد ، مشورت فرمودند و اتفاقات بعدى كه در ذيل به عرض مىرسد ثابت نمود كه اين مشورت تا چه اندازه عمل صائب و به‌جايى بوده و موجب حفظ ارزش و احترام و اهميت فوق‌العاده اقدامات دربار همايون شاهنشاهى گرديده است .\r\nبارى ، متأسفانه بالاخره آن‌چه بيم آن مىرفت واقع شد ، بدين ترتيب كه گويا آقاى سيدالعراقين پس از مسافرت از حجاز ، در عراق اظهاراتى نموده‌اند كه موضوع را بزرگ‌تر از حقيقت واقع جلوه‌گر ساخته‌اند و مطبوعات عراق هم خبر مذكور را با شاخ و\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبرگ زياد منتشر نموده‌اند و درنتيجه دولت عربى سعودى از ترس و ملاحظه اعتراض و انتقاد وهابىها و علماى رياض مبادرت به تكذيب خبر نموده است .\r\n( متن تكذيب كه با لحن خشكى صادر شده ، با ترجمهء آن به پيوست گزارش تقديم مىشود ) .\r\nاكنون بيم آن مىرود كه مبادا دولت سعودى حتى از ساختن سايه‌بان در مقابل قبور ائمه عليهم السلام و برپا كردن ديوار ولو براى مدت موقّتى خوددارى كند و بدين ترتيب دخالت اشخاص غير مسؤول ، زحمات كوشش‌هاى يك سفارت‌خانه را دربارهء موضوعى كه مورد توجه مسلمانان جهان ، خصوصاً ملت ايران و دولت شاهنشاهى است برباد دهد .\r\nالبته اين‌جانب سعى بليغ خواهد نمود كه اين اتفاق غيرمترقبه در جريان توافقى كه حاصل شده مؤثر نگردد و مقامات سعودى از ساختن سايه‌بان و ديوار براى بقيع منصرف نشوند ، ليكن اطمينان ندارد كه مساعى ما در حال حاضر منتج نتيجهء عاجل شود و شايد همان‌طور كه احتمال داده مىشود ، كار ساختمان به تعويق افتد .\r\nاميد است كه حسن نيت والاحضرت اميرعبداللَّه و نظر مساعد ايشان به جلوگيرى از توسعهء عكس‌العمل تكذيب مذكور كمك كند .\r\nديروز تلگراف ديگرى نيز از جناب آقاى علاء وزيردربار شاهنشاهى در اين باره رسيد كه رونوشت متن آن به پيوست و\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nواضح است كه با جريان‌هاى اخير ، ديگر نمىشود فعلًا دربارهء اين موضوع پيشنهاد جديدى داد ، يا اقدام تازه‌اى نمود و بايد منتظر روشن شدن نظر قطعى دولت سعودى نسبت به اين امر گرديد و كوشش كرد كه نقشه و تصميم سابق به هم نخورد .\r\nوزير مختار شاهنشاهى - مظفر اعلم\r\nرونوشت نامهء بالا ، عطف به تلگراف 103 براى استحضار وزارت دربار شاهنشاهى تقديم مىشود تا از اتفاقات جديدى كه دراين‌باره رخ داده و وضع‌فعلى ، امر استحضار حاصل فرمايند .\r\n\r\nمتن تكذيب‌نامه\r\nسرانجام اين نگرانى تحقّق يافت و دولت سعودى رسماً خبر ترميم و تعمير و يا احداث ساختمان در قبرستان بقيع را تكذيب كرد .\r\nمتن تكذيبيه در تاريخ 27 آوريل 1952 مطابق با 7 / 2 / 1331 در روزنامهء شمارهء 1171 روزنامهء البلاد سعودى چاپ مكهء مكرمه منتشر گرديد .\r\nروزنامهء البلاد السعوديه چاپ مكهء معظمه\r\nشماره 1171 - 27 آوريل 1952 ( 7 / 2 / 1331 )\r\nمتن عربى\r\nاشادة قبور ائمة البقيع\r\nانتشرت بعض الصحف العراقية واذاعت بأنّ جلالة الملك\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nالمعظم قد وافق على اشادة قبور ائمة البقيع و أنّه قد بوشر فعلًا بالبناء فيها ذلك بناء على المساعي التي بذلها محمد حسين كاشف الغطاء بواسطة سيد العراقين الذي سافر من النجف إلى الحجاز مزوّداً بتوصيات الشيخ كاشف الغطاء و الحكومة العربية السعودية ، إذ تكذّب هذا الخبر تكذيباً قاطعاً تؤكد بأنّها لاتوافق على أمر يخالف الدين الإسلامي الحنيف و أوامر الرسول - صلىاللَّه عليه و سلم - و ما كان عليه السلف الصالح .\r\nترجمهء فارسى\r\nتعمير قبور ائمهء بقيع\r\nبعضى از روزنامه‌هاى عراق انتشار و شهرت داده‌اند كه اعلى حضرت با تعمير قبور ائمهء بقيع موافقت كرده‌اند و از هم‌اكنون كار تعمير و ساختمان آغاز گرديده است و اين را نتيجهء فعاليت‌هاى محمد حسين كاشف الغطاء به توسط سيدالعراقين كه با سفارش‌هاى شيخ كاشف‌الغطاء از نجف به حجاز آمده بوده است دانسته‌اند . دولت عربى سعودى در حالىكه اين خبر را جداً تكذيب مىنمايد ، تأكيد مىكند او با امرى كه مخالف دين حنيف اسلام و دستورهاى حضرت پيغمبر - صلىاللَّه عليه و سلم - و طريقهء سلف صالح است موافقت نمىكند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nنامهء آقاى سيد ابراهيم شهرستانى\r\nآقاى سيد ابراهيم شهرستانى نيز خطاب به مظفر اعلم مىنويسد :\r\nمقام منيع محترم حضرت مستطاب اجلّ اكرم عالى آقاى مظفر اعلم - دامت شوكته -\r\nبه عرض عالى مىرسانم :\r\nلايزال دوام عزّ و شوكت و صحت و سلامتى وجود ذىجود محترم حضرت‌عالى را از درگاه احديت جلّ اسمه خواهانم ، به جاه محمد و آله الطاهرين عليهم السلام .\r\nبعداً آنكه لسان و قلمم الكن و قاصر است از آنكه بتوان شكر و امتنان از توجهات و مراحم مبذوله از ناحيهء حضرت‌عالى را ، نسبت به اين دعاگوى صميمى بنمايم و از زمان ورودم به عراق ، در جميع مجالس و محافل مترنم به اخلاق حسنه آن بزرگوار بوده و مىباشم .\r\nقضيه تعمير بقعه بقيع بغرنج عجيبى شده ، آنچه مشاهداتم بود بيان كرده‌ام و ليكن از ناحيهء حضرت آقاى كاشف‌الغطا - دامت بركاته - به اغراء و تجاهلات سيدالعراقين در نجف و جاهاى ديگر ، انتشاراتى و بيانيه‌اى پخش شده ، البته تكذيب حكومت سعودى را ملاحظه نموده‌ايد ، لذا نسخه‌اى از بيانيهء آقاى كاشف‌الغطاء را هم لفّاً ارسال ، ملاحظه بفرماييد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nدر خاتمه عزت و سعادت و ظفر و نجاح آن وجود ذىجود حضرت‌عالى را از خداوند متعال خواستارم .\r\nوالسلام عليكم ورحمةاللَّه و بركاته\r\nسيد ابراهيم شهرستانى\r\n\r\nپاسخ مظفر اعلم\r\nآقاى اعلم در پاسخ به نامهء آقاى سيد ابراهيم شهرستانى چنين مىنويسد :\r\nدوست عزيزم حضرت آقاى سيد ابراهيم شهرستانى - دام‌عزّه -\r\nنامهء گرامى كه پر از الطاف و عواطف مهرآميز بود ، عزّ وصول بخشيد . آن‌چه وظيفه بود به‌عمل آورديم و خودمان را مقصر مىدانيم و از خداوند تبارك و تعالى توفيق مىخواهيم كه بتوانيم هرچه بيشتر به حجاج ارجمندخانهءپاك او ، مخصوصاً برادران و دوستان خدمت نماييم .\r\nبراى تعمير بقعهء مطهر بقيع ، كوشش‌هاى خود را بىسروصدا و آرام ادامه مىدهيم و اميدواريم به تدريج موقعيت‌هايى به‌دست آوريم ، البته ياورى و همراهى دعوات برادران با ايمان و انفاس علماى بزرگوار دين شرط است و چون هدفى كه ما داريم ، بىشك مورد پسند خداى جهان و اولياى مقدس و معظم اوست ، رجاء واثق داريم كه دير يا زود\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبه مقصود برسيم ، از لطف و مهربانى حضرت علّامه ، آقاى سيد هبةالدين شهرستانى نهايت تشكر و امتنان را دارم و خواهشمندم مراتب ارادت و عرض سلام مرا خدمت ايشان تقديم داريد .\r\nهمكاران ، آقايان رائد و شريعت ، از اظهار محبت شما سپاسگزارند و به عرض سلام مصدع هستند و التماس دعا در حرم مطهر حضرت سيدالشهدا عليه السلام دارند .\r\n\r\nپىگيرىهاى بعدى\r\nعلىرغم تكذيب دولت سعودى ، موضوع از سوى مظفر اعلم پيگيرى و در ملاقات‌هاى بعد با مقامات آن كشور مجدداً مطرح مىشود .\r\nدر گزارش شماره 17 مورّخ 16 / 2 / 1331 ، اعلم خطاب به ادارهء اول سياسى وزارت امور خارجه چنين آمده است :\r\nاداره دفتر محرمانه\r\nشماره : 17\r\nتاريخ : 16 / 2 / 1331\r\nمحرمانه\r\nوزارت امور خارجه - اداره اول سياسى\r\nپيرو گزارش محرمانهء شمارهء 11 مورّخ 9 / 2 / 1331 و عطف به نامهء محرمانهء شماره 498 مورخ 1 / 2 / 1331 آن اداره اشعار\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمىدارد كه :\r\nاخيراً فرصت ملاقاتى با والاحضرت اميرعبداللَّه فيصل ( كفيل نيابت سلطنت حجاز و وزير كشور و بهدارى ) دست داد و اينجانب راجع به تكذيبى كه دولت سعودى در موضوع تعمير بقيع منتشر كرده ، از ايشان گله نمودم .\r\nايشان پاسخ دادند كه تكذيب مذكور ، فقط تكذيب مندرجات روزنامه‌هاى عراق راجع به تجديد قبور ائمهء بقيع مىباشد و موضوع موافقت با ساختن ديوار و سايه‌بان به قوت خود باقى است و اين تكذيب تغييرى در اجراى اين نقشه به‌وجود نخواهد آورد . سپس اضافه كردند كه ما از اول گفته‌ايم و اكنون هم تكرار مىكنيم كه تعمير قبور ائمه بقيع نمىتواند مورد موافقت دولت عربى سعودى قرار گيرد ؛ زيرا با معتقدات مذهبى توافق ندارد و علماى مذهبى ما آن را نمىپذيرند .\r\nاين ملاقات و مذاكره ، چون در يكى از ميهمانىها اتفاق افتاده بود ، مجال بيشترى وجود نداشت تا صحبت‌هاى ديگرى بشود .\r\nاميدوار است در آينده بتوان وقت ملاقات مفصلى از والاحضرت اميرعبداللَّه گرفت تا در آن ملاقات ، موضوع كمك ايران به ساختمان سايه‌بان و ديوار بقعهء بقيع ، با ايشان مورد مذاكره قرار بگيرد .\r\nاما راجع به جلب موافقت اولياى دولتِ عربىِ سعودى ، براى تعمير خود قبور ائمهء اطهار عليهم السلام ، يا ايجاد ساختمان‌هايى غير از\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nسايه‌بان و ديوار در بقعهء مذكور ، بايد به عرض برساند كه فعلًا هيچ‌گونه زمينه‌اى براى اين موضوع وجود ندارد و هرگونه كوششى كه تاكنون در اين راه مبذول شده ، به نتيجه نرسيده است و اقلًا در حال حاضر دولت سعودى آماده نيست ، هيچ‌گونه روى موافقتى به اين موضوع نشان دهد و چه والاحضرت اميرفيصل و چه والاحضرت اميرعبداللَّه فيصل و چه ساير رجال عالىرتبهء دولت عربىِ سعودى ، تاكنون بارها تأكيد كرده‌اند و باز هم تأكيد مىكنند كه نبايد انتظار موافقتى را در اين مورد از دولت عربى سعودى داشت .\r\nچنان‌كه اين‌جانب از نزديك شاهد هستم و آن‌جناب هم استحضار كامل دارند ، هنوز نفوذ علماى وهابى در دستگاه دولتى عربى سعودى بسيار قوى است ، تا جايىكه در هر شهرى از اين كشور هيئتى به‌نام هيئت امر به معروف هست كه از دولت حقوق مىگيرند و كارشان اين است مراقب باشند و نگذارند امورى مخالف دين ( يا مذهب وهابى درحقيقت ) صورت گيرد و اين هيئت حتى در موضوع واردات گمركى نظارت دارند و نمىگذارند كتاب‌هاى مورد مخالفت مذهب وهابى ، يا فيلم‌هاى سينما يا گرامافون و صفحه يا از اين قبيل كالاها وارد مملكت شود و آن‌چه از اين‌گونه چيزها در كشور سعودى ديده مىشود ، همه‌اش به‌طور قاچاق و مخفى داخل شده است و همين چند هفته پيش بود كه در جده اطلاع حاصل كردند كه شخصى در خانه‌اش سينما دارد و اشخاص به‌طور پنهانى با دادن مبلغى مىروند و در منزل او از\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nتماشاى فيلم‌هاى سينمايى استفاده مىكنند ، درنتيجه فوراً به خانهء او رفتند و دستگاه سينما و كليهء فيلم‌ها را بيرون آوردند و در ملأ عام آتش زدند و خود صاحب‌خانه را مجازات نمودند .\r\nاز اين‌رو تصور مىشود بهتر است در وضع حاضر ، به همين اندازه موافقتى كه حاصل شده اكتفا گردد و از اقدامى كه نتيجه مثبتى نخواهد داد خوددارى شود .\r\nوزيرمختار شاهنشاهى - مظفر اعلم\r\n\r\nديدار با امير عبداللَّه فيصل\r\nشماره محرمانه : 21\r\nتاريخ : 23 / 2 / 1331\r\nمحرمانه\r\nوزارت امور خارجه - ادارهء اول سياسى\r\nپيوند گزارش محرمانهء شمارهء 17 مورخ 16 / 2 / 1331 اشعار مىدارد كه عصر چهارشنبه ماه جارى ، بنا به تعيين وقت قبلى با والاحضرت اميرعبداللَّه فيصل ، كفيل نيابت سلطنت حجاز و وزير كشور و بهدارى ملاقاتى دست داد . در اين ملاقات ، موضوع اعزام آقاى حاج رضا مهرآيين مهندس ايرانى از طرف سفارت براى نظارت و راهنمايى در ساختمان و ديوار و سايه‌بان بقيع از نو مطرح و مورد تأييد ايشان واقع گرديد و قرار شد سفارشى به اولياى امور محلّى مدينهء منوره بنويسند تا وسايل تسهيل كار آقاى حاج رضا\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمهندس را فراهم كنند .\r\nراجع به كمك ملت ايران به اين ساختمان ، با وجود اينكه اين‌جانب پيش‌بينى مىنمودم كه بعيد است چنين تقاضايى پذيرفته شود و سابقهء تعمير و مرمت حرم مطهر حضرت پيغمبراكرم صلى الله عليه و آله كه اعلىحضرت ملك عبدالعزيز بن سعود ، حاضر نشد اعانه و كمك مصرىها و ساير مسلمانان جهان را قبول كند ، اين ظن و پيش‌بينى را تقويت مىكرد ، مع‌ذلك احساسات پاك هم‌ميهنان را در اين‌باره تشريح نمودم و بيان داشتم كه چقدر مايهء مسرت و سرفرازى ايرانيان مىشود كه بتوانند در اين عمل خير ، كمك كنند .\r\nو الا حضرت امير عبداللَّه در پاسخ فرمودند :\r\nاين كار كوچك است و ارزش كمك را ندارد و ما همه در اين‌جا خدمتگزاران عالم اسلام هستيم و پول ما و پول شما با هم فرقى ندارد و اميدواريم در كارها و نقشه‌هاى بزرگ‌ترى بتوانيم از كمك‌هاى بىدريغ ملت ايران برخوردار شويم و بدين ترتيب با لحن مؤدبانه و آراسته‌اى از قبول پيشنهاد ما معذرت خواستند .\r\n\r\nتشكر از تلاش‌هاى سفارت\r\nپس از اين ملاقات ، نامهء شمارهء 432 / 5376 مورخ 16 / 2 / 31 كه مبنى بر تقدير از كوشش‌هاى اين سفارت و ترغيب و تشويق در احراز موفقيت‌هاى بيشترى در اين‌باره بود رسيد . اين‌جانب با اظهار تشكر و امتنان بىپايان از طرف خود و كليهء كارمندان اين سفارت ،\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nازاين‌ابراز توجه و تقدير ، معروض مىدارد كه اين سفارت با استفاده از فرصت و مواقع مناسب ، كوشش‌هاى مداوم خود را در اين راه ادامه خواهد داد تا حتىالامكان نتيجهء بهتر و بيشترى گرفته شود .\r\nولى به عقيدهء اين سفارت بهتر است براى احتراز از تحريك احساسات تعصب‌آميز وهابىها و علماى نجد ، حتىالمقدور در اطراف اين موضوع كمتر صحبت شود و كمتر گفتگوى آن در مطبوعات و راديوها منعكس گردد .\r\nراجع به ارسال نقشهء ديوار و سايه‌بان كه در نظر است ساخته شود ، چون آقاى حاج رضا مهندس ايرانى از طرف اين سفارت در تهيهء نقشهء مذكور شركت خواهد كرد ، از اين‌رو به‌دست آوردن و ارسال نقشهء ساختمان مذكور اشكالى نخواهد داشت . فعلًا اين سفارت منتظر رسيدن اعتبار دويست ليره‌اى است كه براى اين منظور از كميسيون حج خواسته است و براى اينكه فرصت از دست نرود ، بهتر است كه از محل موجودى كميسيون دائمى حج يا از هر محل ديگرى كه ميسر باشد ، در ارسال وجه مزبور تسريع شود تا بلكه به محض صدور حكم و توصيه ، از طرف والاحضرت اميرعبداللَّه ، بتوان آقاى مهندس را براى منظور فوق به مدينهء منوره اعزام نمود . وزير مختار شاهنشاهى - مظفر اعلم\r\nرونوشت بالا در تعقيب نامهء محرمانه شماره 11 مورخ 9 / 2 / 1331 براى استحضار وزارت دربار شاهنشاهى تقديم مىگردد .\r\nوزير مختار شاهنشاهى - مظفر اعلم\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nسؤال از وزير امور خارجه\r\nدر همين زمان آقاى دكتر متين دفترى ، سناتور مجلس سنا ، سؤالى را از وزير امور خارجهء وقت در مجلس مطرح و خواستار پاسخ‌گويى به آن مىشود . وزير خارجه ، آقاى دكتر كاظمى نيز روز دوشنبه مورخ 22 / 2 / 1331 ه . ش . در مجلس سنا حاضر و توضيحاتى را ارائه مىكند . متن توضيحات در سند زير آمده است :\r\nاداره اول سياسى\r\nشماره : 69\r\nتاريخ : 9 / 2 / 31\r\nوزارت امور خارجه\r\nسفارت شاهنشاهى ايران\r\nجده\r\nاخيراً از مجلس سنا سؤالى راجع به تعمير قبور ائمهء اطهار عليهم السلام از جناب آقاى وزير امور خارجه به‌عمل آمده بود . اينك به پيوست متن كامل پاسخى كه در جلسهء روز دوشنبه 22 / 2 / 1331 مجلس سنا در اين باب داده شده است ، براى اطلاع آن سفارت شاهنشاهى به پيوست فرستاده مىشود . وزير امور خارجه\r\nوزارت امور خارجه\r\nدر پاسخ سؤالى كه سناتور محترم جناب آقاى دكتر متين دفترى در موضوع قبور ائمهء اطهار عليهم السلام در بقيع فرموده بودند ، لازم\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمىداند خلاصه‌اى از جريان امر و اقداماتى كه تاكنون از طرف وزارت امور خارجه به عمل آمده است به عرض برسانم .\r\nتعمير قبور ائمهء اطهار در بقيع با ابراز علاقمندى كه سال‌ها است از طرف ملت و دولت ايران به‌عمل آمده ، مسبوق به سوابق ممتدى است و انجام اين منظور همواره مورد نظر و تقاضاى دولت و ملت ايران بوده و مىباشد . نمايندگىهاى ايران در خارجه با وجود اشكالات و موانع زياد ، هر موقع مناسبى كه به‌دست آورده‌اند با مقامات مؤثر و عالىرتبهء كشور عربى سعودى تماس گرفته و اهميت موضوع را متذكر گرديده‌اند ، من‌جمله اقداماتى است كه در دورهء سفارت كبراى سناتور محترم ، جناب آقاى دشتى در مصر به‌عمل آمده و ملاقاتى كه در اين‌باب با والاحضرت اميرفيصل نايب‌السلطنه و وزير امور خارجه كشور عربى سعودى در سال 1329 به‌عمل آورده و اشكالات موجوده را ضمن گزارش مفصلى به اطلاع وزارت امور خارجه رسانيده‌اند .\r\nاين‌جانب هم در يك‌سالهء اخير ، از عدم موفقيت‌هاى قبلى مأيوس نگرديده و با اعزام وزيرمختار جديد به جده و صدور تعليمات لازمه دربارهء تعمير بقاع متبركهء بقيع ، اقدامات جدّى به‌عمل آورده و دستورهاى مكررى در عرض چند ماه اخير صادر نمودم .\r\nدر اين اواخر ، پس از ملاقاتى كه نمايندهء ايران در جده با والاحضرتين اميرفيصل نايب‌السلطنه و وزير امور خارجه و اميرعبداللَّه وزير كشور عربى سعودى به‌عمل آوردند و انتظار ملت و\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nدولت ايران را از اولياى كشور عربى سعودى در اين‌باب جداً متذكر گرديده‌اند ، درنتيجهء اين اقدامات و توجهات و علاقه‌مندىهايى كه در پاره‌اى از محافل مهم اسلامى نسبت به اين امر ابراز شده ، موافقت‌هايى حاصل‌شده ودستورهاىلازم به‌اميرمدينه ابلاغ گرديده است كه در تعمير ديوار قبور ائمهء اطهار عليهم السلام و ساختمان سايه‌بان در بقيع اقدام لازم به‌عمل آورند و موضوع به ادارهء توسعهء حرم كه مدتى است مشغول خالى كردن و توسعهء اطراف حرم مطهر نبوى مىباشند واگذار گرديده است كه ضمن كارهاى ديگر خود ، اين موضوع بقيع را نيز انجام دهند و حتى يك نفر مهندس ايرانى مقيم آن كشور ، دربارهء تعمير قبور ائمهء اطهار عليهم السلام شركت خواهد داشت .\r\nالبته وزارت امور خارجه تعمير ديوار بقيع و ايجاد سايه‌بان مختصرى را كافى ندانسته و دستور لازم به سفارت شاهنشاهى در جده داده است تا اقدامات و مذاكرات خود را تعقيب و توجه اولياى محترم دولت عربى سعودى را به اهميت موضوع بيش از پيش جلب و تقاضا نمايند در اقدامى كه مورد نظر و تقاضاى جامعهء مسلمين و عالم تشيع و ايرانيان مىباشد توجه سريع و لازم مبذول دارند .\r\n\r\nسؤال فروزانفر از وزير خارجه\r\nمجدداً در تاريخ 28 / 3 / 1331 آقاى فروزانفر ، سناتور وقت از رياست مجلس سنا مىپرسد :\r\nخواهشمند است مقرر فرماييد سؤال زير براى آقاى وزير امور\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nخارجه ارسال شود تا براى اداى جواب در مجلس سنا حاضر شوند .\r\nسؤال : آيا تعمير بقاع متبركهء چهار امام شيعه كه در اين باب نيز چندى قبل سؤال شده بود ، انجام شده است يا خير ؟\r\nوزير خارجهء وقت ، آقاى كاظمى پاسخ مىدهد :\r\nدر پاسخ سؤال جناب آقاى فروزانفر ، سناتور محترم ، راجع به تعمير قبور ائمهء اطهار عليهم السلام لازم مىدانم توجه آقايان سناتورهاى محترم را به بياناتى كه در جلسهء دوشنبه 22 / 2 / 1331 در پاسخ سؤال جناب آقاى دكتر متين دفترى ايراد نمودم ، جلب كنم :\r\nدر آن موقع به عرض رسانيدم كه در اثر اقداماتى كه در يك‌سالهء اخير به عمل آمده است ، اولياى محترم دولت عربى سعودى ، موافقت كرده‌اند كه در تعمير ديوار قبور ائمهء اطهار عليهم السلام و ساختمان سايه‌بان در بقيع اقدام لازم به‌عمل آورند و صحبت از تجديد بناى قبور ائمهء اطهار عليهم السلام در بقيع در بين نبوده تا انصرافى از آن حاصل شده باشد . حالا اگر اشخاص غير مسؤولى براى تظاهر و خودنمايى ، چه در ايران و چه در عراق ، اظهارات مبالغه‌آميزى كرده باشند ، جز اينكه به اجراى اصل منظور ، صدمه زده باشند ، نتيجهء ديگرى نداشته و ندارد و لذا به‌نظر اين‌جانب بهتر است همواره در اين قبيل امور فقط نسبت به بيانات و اظهارات مقامات مسؤول توجه فرموده و هرگونه توضيحى هم كه لازم باشد از وزارت خارجهء مربوطه بخواهند تا ابهامى در اصل موضوع حاصل نشده و سوء تفاهمى از اظهارات مبالغه‌آميز ديگران ايجاد نگردد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبا عرض مراتب بالا در تأييد توضيحات قبلى خود ، به عرض آقايان محترم مىرسانم كه اخيراً نيز دستورات جديد و مؤكّدى براى انجام منظور به سفارت شاهنشاهى در جده صادر شده و اميدوار است نتيجهء رضايت‌بخشى حاصل و انجام اين امر در آينده پايه و اساس موفقيت‌هاى مهم‌ترى در اين زمينه بشود .\r\n\r\nديدار مجدد اعلم با امير فيصل\r\nمظفر اعلم وزير مختار شاهنشاهى ، در تاريخ 10 / 4 / 31 بار ديگر اقدام به ملاقات با امير فيصل ، نايب‌السلطنه حجاز كه به دليل فصل گرما در طائف به‌سر برده ، مىنمايد و در گزارش خود مىنويسد :\r\nاين‌جانب ، هم براى خداحافظى به مناسبت مسافرت به حبشه و نيز براى تجديد جلب توجه معظم‌له به موضوع ساختمان سايه‌بان و ديوار بقيع ، همچنين براى مذاكره در موضوع دعوتى كه بايد طبق نامهء محرمانهء شماره 1778 مورخ 31 / 3 / 1331 به نمايندگى از طرف جناب آقاى دكتر مصدق ، نخست‌وزير ، از معظم‌له براى مسافرت به ايران به عمل آيد . . . لازم ديد به طائف برود و معظم‌له را ملاقات كند . . . .\r\n\r\nپايان كار\r\nملاقات‌ها و گفتگوها همچنان ادامه مىيابد ، سفرا تغيير مىكنند و نفرات بعدى نيز تلاش‌هاى گذشتگان را با قوّت و ضعف دنبال\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمىنمايند ، تا آنكه بالاخره در سالهاى اخير در نزديكى قبور ائمه بقيع سايه‌بانى احداث نموده و راهروهاى بقيع را نيز با موزاييك‌هاى سيمانى فرش كرده‌اند ، ديوار و محوطه جلو بقيع نيز بازسازى شده است ، ليكن از تجديد بناى قبور امامان و بازسازى قبور شخصيت‌هاى مدفون در بقيع خبرى نيست .\r\nهم‌اكنون قبور چهار امام شيعه و قبور بسيارى از افتخار آفرينان صدر اسلام و چهره‌هاى مورد احترام مذاهب اسلامى در زير آفتاب و در معرض باد و باران قرار دارد و هر زائرى را با تأثّر شديد روبرو مىكند و همه را به چاره‌انديشى دعوت مىنمايد .\r\nاميد آنكه رؤساى كشورهاى اسلامى ، تمامى پيروان مذاهب اسلامى و احزاب و گروه‌هاى اسلامى براى حل اين مشكل اقدام و از دولتمردان سعودى بخواهند هر چه سريعتر بقيع را از اين حالت غريبانه خارج نموده ، آن را به عنوان يك اثر جاودانه در تاريخ اسلام احيا و پاسدارى نمايد .\r\nدر پايان براى كسانى كه مايل به تحقيق و پژوهش بيشتر در اين زمينه مىباشند ، چند سند ديگر را نيز به نقل از كتاب « اسناد روابط ايران و عربستان سعودى » كه به كوشش آقاى على محقق تهيه و تدوين گرديده ، نقل مىنمايم :\r\nتاريخ سند : 24 / 6 / 1322\r\nفرستنده : سفارت ايران در قاهره\r\nگيرنده : وزارت امور خارجه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nموضوع : تعمير ابنيه و بقاع متبركه بقيع\r\nنمره : 135 محرمانه\r\nوزارت امور خارجه\r\nنامه شماره 2100 مورخ 20 / 5 / 1322 با رونوشت نامه وزارت دربار شاهنشاهى در خصوص استدعاى حضرت آيت‌اللَّه قمى از پيشگاه اعلىحضرت همايون شاهنشاهى ، راجع به تعمير ابنيه و بقاع متبركه مدينه منوره رسيد . با وجود اين‌كه معلوم بود دولت عربى سعودى با انجام اين تقاضا مطابق منظور حضرت آيةاللَّه قمى موافقت نمىكند ، به خيال اين‌كه هرقدر در اين موضوع پيشرفت شود و وضعيت قبور و بقاع متبركه مزبور بهبودى يابد ، منظور آقايان علما تا اندازه‌اى عملى مىشود ، كاردار سفارت عربى سعودى « 1 » را ملاقات و پس از ذكر مقدمهء مناسبى راجع به روابط حسنه بين ايران و كشور عربى سعودى و رابطهء اسلاميت كه دو ملت برادر را به هم ارتباط داده و تشريح همبستگى و علاقهء فوق‌العاده ايرانيان به مكه معظمه كه كعبه تمام مسلمانان است و به مدينه منوره كه مرقد حضرت پيغمبر اسلام در آنجاست ، مطلب را آغاز و اظهار نمودم :\r\nبه‌طورى كه اطلاع داريد در آغاز ورود اعلىحضرت ملك ابن السعود به حجاز ، ابنيه‌اى كه روى قبور بقيع بود ويران گرديد و اين\r\n\r\n\r\n","description":"","footnote":"\r\n( 1 ) . كه شخصى بدوى نجدى و وهابى متعصبى است [ توضيح در حاشيهء سندآمده است 
  ] .\r\n","page_name":" 148 ","page_number":148},
  {"content":"\r\n\r\nقبور كه متعلق به بزرگان اسلام و افتخار عالميان است ، بيم آن مىرود كه به مرور به كلى نابود گردد و هيچ علامت و مشخصاتى كه آن‌ها را از ساير قبور مشخص و متمايز نمايد ندارد . اگر دولت عربى سعودى موافقت نمايد ، خيلى مايهء خرسندى دولت ايران و تمام ايرانيان خواهد بود كه اين اماكن متبركه را تعمير نمايند .\r\nنامبرده اظهار داشت كه :\r\nبناى ابنيهء روى قبور مطابق احاديث صحيحه ممنوع و بر خلاف شرع است ! ( احاديثى هم در تأييد اظهارات خود ايراد كرد ) و گفت به علاوه ، دور اين قبور سنگ‌چينى شده و معروف است كه قبور متعلق به چه اشخاصى است ، لذا موردى نيست كه براى تشخيص قبور مزبور از ساير قبور اقدامى شود !\r\nدر پاسخ گفتم البته در اجراى اين تقاضا اوامر شرع بايد كاملًا اجرا شود ، دولت ايران نيز كه كاملًا پايبند شرع و مطيع اوامر آن مىباشد ، هيچ وقت تقاضاى مخالف شرع نمىنمايد .\r\nالبته در اساس اسلام اختلافى بين مذاهب مختلف نيست ، ولى راجع به امور فرعى ممكن است اختلاف نظريه‌هايى بين علما وجود داشته باشد و در تشخيص صحت و يا عدم صحت احاديث نبوى نيز نظر متفاوت است و درنتيجه اين اختلاف نظر ، قسمت اعظم مسلمانان عالم ، مانند مسلمانان مصر و عراق و ايران و سوريه و افغانستان بناى ابنيه را روى قبور بزرگان مخالف شرع نمىدانند ، مشروط بر اين‌كه نسبت به قبور مزبور بيش از آن‌كه شرع اجازه مىدهد در تجليل و تقديس اغراق نشود .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمنظور ما از اين تقاضا اين نيست كه قبور مزار اشخاص گردد ، مقصد اصلى آن است كه با بناى مختصرى در روى قبور مزبور و تشخيص آن‌ها و ذكر صاحبان قبور از فقدان اثر و مجهول گرديدن صاحبان قبور جلوگيرى شود . البته چون فعلًا تاريخ وجود ابنيه بر روى قبور مزبور نزديك است و بيش از چند سال از ويران شدن آن نگذشته است و قبور مشخص و صاحبان قبور معروف همگان مىباشند ، ولى به متمادى ايام ممكن است اين موضوع از نظرها محو گردد .\r\nكاردار سعودى در پاسخ گفت :\r\nالبته تا آن‌جايى كه شرع اجازه دهد در انجام تقاضاى دولت شاهنشاهى موافقت مىشود و اضافه نمود كه تشخيص قبور به‌وسيلهء سنگ‌چينى اطراف آن و گذاردن سنگ قبر شرعاً مانعى ندارد ، ولى بيش از آن مطابق مذهب وهابى كه مذهب رسمى دولت عربى سعودى است ممنوع مىباشد و در هر حال اجراى اين امر هم تا حدودى كه شرع اجازه مىدهد به هزينهء خود دولت عربى سعودى انجام خواهد شد و به هيچ‌وجه اجازه نمىدهند سايرين به هزينهء خود اين كار را بكنند .\r\nدر خاتمهء مذاكرات و اصرار اين‌جانب قرار شد در اين باب يادداشت كتبى به سفارت عربى سعودى نوشته شود كه به‌وسيلهء مقتضى به وزارت خارجه عربى سعودى ابلاغ نمايند .\r\nيادداشت تهيه و ارسال گرديد . تصور نمىكنم به اين ترتيب نتيجه به‌دست بيايد ، اگر موافقت فرمايند كه امسال شخصاً به حجاز\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nو مكه مشرف شوم ، ممكن است با اميرفيصل نايب‌السلطنه و وزير خارجه حجاز كه قدرى افكارش روشن‌تر از پدر است مذاكراتى بنمايم . شايد بعون‌اللَّه نتيجه به‌دست آيد .\r\nاگر رفتن اين‌جانب تصويب گردد ، بايد قبل از وقت اعتبار مسافرت كافى حواله شود .\r\nسفير كبير ايران\r\nمحمود جم\r\nتاريخ سند : 6 / 7 / 1322\r\nفرستنده : سفارت ايران در قاهره\r\nگيرنده : وزارت امور خارجه\r\nموضوع : پيگيرى وعده ابن‌السعود در مورد تعمير قبور بقيع\r\nنمره : 140 محرمانه\r\nوزارت امور خارجه\r\nدر پيرو گزارش شماره 135 محرمانه حجاز مورخه 24 / 6 / 1322 راجع به استدعاى حضرت آيت‌اللَّه قمى از پيشگاه اعلىحضرت همايون شاهنشاهى دربارهء تعمير ابنيه و بقاع متبركه مدينه منوره اشعار مىدارد :\r\nبه‌طورى كه آگهى دارند پس از ورود وهابىها به مكه و وصول خبر ويران نمودن بعضى از بقاع متبركه در آن‌جا در موقعى كه هنوز بين سلطان ابن‌السعود و ملك على فرزند شريف حسين جنگ\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nادامه داشت ، جناب آقاى غفار جلال ، وزير مختار دولت شاهنشاهى در مصر ، از طرف دولت شاهنشاهى براى رسيدگى به اوضاع و اجراى مذاكرات لازمه ، مأمور مسافرت به حجاز شد ، آقاى محمدرضا گلستانه مأمور محاسبات اين سفارت كه به سمت مترجم عربى در مصاحبت جناب آقاى جلال به حجاز مسافرت نموده بودند اظهار مىدارد ، به‌طورى كه در خاطر دارد در آن موقع پس از مذاكرات زياد در اين باب ، سلطان ابن السعود از رفتار وهابيان كه بعضى از بقاع متبركه ( قبر و خانهء حضرت خديجه و غيره ) را خراب كرده بودند عذرخواهى نموده و وعده داده بودند كه اگر دولت شاهنشاهى مايل به تعمير خرابىها باشد ممانعت ننمايد .\r\nو به قرارى كه از پرونده امر فهميده مىشود عين مراسلات ابن‌السعود خطاب به والاحضرت اقدس پهلوى كه در آن موقع نيابت سلطنت عظمى را داشتند به پيوست گزارش شماره 230 مورخه 27 آبان‌ماه 1304 به وزارت امور خارجه فرستاده شده است ( رونوشت‌نامهء مزبور براى مزيد آگهى به پيوست تقديم مىگردد . )\r\nمتمنى است با مراجعه به پرونده‌هاى موجوده ، رونوشتى از مكاتبات نامبرده تهيه و به اين سفارت ارسال فرمايند تا در صورتى كه حقيقتاً مدرك صحيحى راجع به وعده‌هاى ملك ابن السعود در دست باشد مورد استفاده قرار دهد .\r\nسفير كبير\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nتاريخ سند : 23 / 10 / 1332\r\nفرستنده : وزير امور خارجه\r\nگيرنده : سفارت‌خانه‌هاى ايران در قاهره - كراچى - جده\r\nموضوع : استعلام در باب اخبار مربوط به تعمير قبور بقيع\r\nنمره : 3074 / 38716\r\nسفارت كبراى شاهنشاهى ايران - قاهره\r\nسفارت كبراى شاهنشاهى ايران - كراچى\r\nسفارت كبراى شاهنشاهى ايران - جده\r\nبه‌طورى كه استحضار دارند كليه كشورهاى اسلامى و مخصوصاً كشور ايران سال‌ها است كوشش مىنمايند به هر وسيله ممكن شود ، ساختمان بقاع متبركه در شهر مدينه به‌صورتى كه قبلًا اولياى كشور عربستان سعودى با آن موافقت نموده‌اند ، يعنى بناى يك مسجد در محوطه بقيع و يك سايه‌بان در اطراف آن انجام گردد . ولى اولياى كشور عربستان سعودى هميشه به تعلل و مسامحه گذرانده ، نه خودشان اين ساختمان را شروع نموده و نه حاضر شده‌اند به ساير كشورهاى اسلامى اجازه دهند مستقيماً و به خرج خودشان ساختمان را به نحو مذكور شروع نمايند .\r\nاخيراً به‌طور تواتر از خبرگزارىهاى جرايد اطلاع رسيد در ملاقاتى كه بين نخست‌وزير كشور افغانستان و اولياى كشور عربستان سعودى در موقع حج سال گذشته روى داده است ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nاعلىحضرت فعلى پادشاه كشور عربستان سعودى كه در آن موقع با سِمت ولايت عهد و نيابت سلطنت امور كشور را زيرنظر داشته به جناب آقاى نخست وزير صريحاً وعده داده‌اند كه اين منظور را انجام دهند .\r\nچون در سنوات سابقه هم ، مكرر اولياى كشور عربستان سعودى مواعيد مساعد به نمايندگان دولت شاهنشاهى ايران داده و به ساير كشورهاى اسلامى هم كه در اين مورد اظهارى نموده‌اند وعدهء مساعد داده ، ولى تاكنون هيچ يك را عملى ننموده‌اند و مقصود آن‌ها تسامح بوده است . بنابراين خواهشمند است از هر مقامى كه ممكن است ، تحقيقات عميق به‌عمل آورده ، در صورتى كه واقعاً اولياى كشور عربستان سعودى به‌قول خود وفا و اين مقصود را عملى نمايند ، مراتب را اعلام فرماييد و اگر مثل تعهدات و قول‌هاى سابق خواسته‌اند اين بار هم مانند گذشته به تسامح و تعلل بگذرانند ، مطلب را معلوم و اعلام فرمايند .\r\nپاراف : وزير امور خارجه\r\nحاشيه :\r\nدر جلسهء كميسيون [ كميسيون دائمى حج 
  ] كه به‌طور فوق‌العاده از اعضاى سابق و با حضور آيت‌اللَّه نورى در منزل جناب آقاى [ . . . 
  ] تشكيل گرديد موافقت به‌عمل آمد كه اين تحقيق به عمل آيد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nتاريخ سند : 21 / 7 / 1341\r\nفرستنده : سفارت ايران در جده\r\nگيرنده : وزارت امور خارجه\r\nموضوع : ضريح قبور ائمهء بقيع\r\nنمره : 1039\r\nوزارت امور خارجه\r\nادارهء اول سياسى\r\nعطف به نامهء شماره 1 / 3843 / 22689 مورخ 19 / 12 / 1340 و رونوشت نامهء جناب آقاى حسين امين ، ضميمهء آن در مورد ضريحى كه سابقاً پدر ايشان مرحوم محمدعلى ( حاج امين‌السلطنه ) جهت قبور ائمهء بقيع عليهم السلام كه به مدينهء منوره حمل و نصب گرديده و بعداً از طرف مقامات دولتى سعودى آن را جمع‌آورى و در محلى نگاه داشته‌اند زحمت اشعار مىدهد :\r\nسفارت كبرا موضوع را كتباً از آقاى سيد مصطفى عطار ، دليل حجاج ايرانى و متولى آسايشگاه حجاج ايرانى در مدينهء منوره كه آقاى حسين امين در نامهء خود مورخ 12 شهريور ماه 1341 داشته‌اند ، ضريح صحيح و سالم در تصرف مشاراليه است تحقيق و چند مرتبه هم تأكيد شد هرچه زودتر از جريان امر اين سفارت كبرا را مستحضر دارد .\r\nاكنون پاسخ از نامبرده رسيده كه ترجمه و رونوشت آن براى مزيد استحضار به پيوست ايفاد مىگردد . چنان‌كه ملاحظه\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمىفرمايند ، سيد مصطفى عطار از اين موضوع به‌كلى اظهار بىاطلاعى كرده است .\r\nسفير كبير - ضياءالدين قريب\r\nتاريخ سند : 27 / 11 / 49\r\nفرستنده : ادارهء اول سياسى\r\nگيرنده : مقامات مسؤول در وزارت امور خارجه\r\nموضوع : مذاكره با رايزن سفارت عربستان در ايران درباره تعمير قبور بقيع\r\nنمره :\r\nگزارش\r\nدر اجراى دستور جنابعالى ، دائر به مذاكره با مقامات سفارت سعودى پيرامون تقاضاى جمعى از روحانيون پاكستان در خصوص ترميم قبور ائمهء اطهار در جنةالبقيع ، ( موضوع مرقومه شماره 10651 مورخ 22 / 11 / 49 رياست محترم مجلس سنا به‌عنوان جناب آقاى وزير امور خارجه ) استحضار مىدهد :\r\nباتوجه به غيبت سفير عربستان سعودى ، آقاى عبدالعزيز العقيل ، رايزن آن سفارت به وزارت امور خارجه فراخوانده شد و ساعت 30 / 11 صبح امروز با اين‌جانب ملاقات نمود .\r\nدر اين ملاقات نظريات علماى شيعه و جامعهء روحانيت ايران و پاكستان درخصوص لزوم ترميم روضهء مطهر بقيع به رايزن\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nسعودى ابلاغ و خاطرنشان گرديد كه صدور اجازهء تعمير بقاع متبركه و قبور ائمهء اطهار عليهم السلام در بقيع ، خواست قلبى عالم تشيع است ، زيرا وضع كنونى روضه بقيع قلوب ميليون‌ها شيعه را جريحه‌دار مىسازد .\r\nآقاى العقيل گفت :\r\n« قبرستان مطهر بقيع داراى در و ديوار و مأمور مراقب و نظافت‌چى است ، ولى روى قبور ، بقعه و بارگاه و سنگ و علامتى چنان‌كه خواست شيعيان است قرار ندارد و اين به مقتضاى آيين فرقه وهابى است . »\r\nنامبرده افزود : « در آيين وهابى گذاشتن علامت و نام و نشان روى قبور حرام است و قبرها بايد با زمين هم‌سطح باشند ، به همين جهت در حال حاضر حتى قبر اعلىحضرت فقيد ملك عبدالعزيز بن سعود مؤسس كشور عربستان سعودى هم معلوم نيست ، البته قبرستانى كه در آن دفن شده‌اند معلوم است ، اما قبر ايشان معلوم نيست ، زيرا بىنام و نشان است و به همين ترتيب است وضع ساير پيروان مذهب وهابى .\r\nبنابراين گمان نمىرود كه انجام تقاضاى جامعهء روحانيون شيعه ميسر باشد ، زيرا هرگونه اقدامى در اين مورد با مخالفت و عكس‌العمل شديد علماى وهابى مواجه خواهد شد . »\r\nرايزن سفارت سعودى افزود :\r\n« اين اولين بار نيست كه چنين تقاضايى از طرف روحانيون\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nشيعه عنوان مىشود ، ولى هيچ‌گاه اقدامى در قبال اين تقاضا ميسور نگرديده است ، مع ذلك اگر يادداشتى در اين مورد از طرف وزارت امور خارجه به سفارت داده شود ، به مقامات مربوطه منعكس خواهيم كرد اما پاسخ آن مثبت نخواهد بود . »\r\nاين‌جانب متذكر شدم :\r\n« علماى شيعه از مخروبه بودن روضهء مطهر بقيع و لزوم تعمير و ترميم آن صحبت مىكنند و مسألهء ايجاد بقعه و بارگاه مطرح نيست . »\r\nآقاى العقيل جواب داد : « قبرستان بقيع به هيچ‌وجه مخروبه نيست و همان‌طور كه گفتم در و ديوارها ، مأمور نظافت‌چى دارد و شيعيان در پوشش تعمير و ترميم ، قصد تصرف در وضع قبور را دارند و اين امرى است كه با معتقدات وهابىها مغايرت دارد ، ولى همان‌طور كه گفتم اگر در اين مورد يادداشتى بفرستيد ما به مقامات متبوع خود منعكس مىكنيم . »\r\nالبته صدور يادداشت در اين مورد بستگى به‌نظر اولياى محترم وزارت متبوع دارد ، ولى از برداشت سخن رايزن سفارت و سابقهء امر چنين برمىآيد كه نتيجهء مثبتى بر آن مترتب نخواهد بود .\r\nسابقهء امر منضم اين گزارش است .\r\nبا احترام\r\nسرپرست ادارهء اول سياسى\r\nقاسمى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nنكتهء پايانى\r\nتلاش عالمان و بزرگان شيعه و پيروان اهل‌بيت عليهم السلام براى بازسازى بقيع از ديرزمان تاكنون پيوسته ادامه يافته و اين موضوع بارها در گفتگوهاى سياسى سرانِ دو كشورِ ايران و عربستان مطرح شده است ، ليكن متأسفانه تا اين زمان ، آنگونه كه بايد تأثيرى در پى نداشته و وهابيان همچنان نسبت به عقايد خويش اصرار ورزيده ، بر اقدامات تخريبىشان افزوده‌اند . تا آن‌جا كه در يكى دو سال اخير ، با گذاشتن درِ فلزى جلو پله‌ها ، از رفتن بانوان به قسمت فوقانى و مقابل در ورودى بقيع و پشت پنجره‌هاى آن جلوگيرى مىكنند و با استقرار نيروهاى نظامى در قسمت تحتانىِ مقابل بقيع ، مانع از نشستن و زيارت خواندن زائران مىشوند .\r\nاز سوى ديگر با گماردن تعدادى عناصر جاهل در كنار قبور بقيع ، با الفاظى خارج از ادب و نزاكت ، زائران را مورد توهين و استهزا قرار مىدهند و اين خود وسيله‌اى براى افزايش بغض و ناراحتى كسانى است كه با تأسى به پيامبر خدا صلى الله عليه و آله به زيارت قبرستان بقيع مىروند تا با چهره‌هاى صدر اسلام آشنا شده و از مدفون‌شدگان در بقيع الگو بگيرند .\r\nگفتنى است اين همه ، در حالى است كه گروهى از مراجع عظام تقليد مسأله بازسازى و احداث بنا بر روى قبور بقيع را واجب دانسته و اجازه داده‌اند با استفاده از سهم امام عليه السلام و با روش‌هاى مسالمت‌آميز نسبت به ساخت بنا بر روى قبور اقدام شود .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nگروهى از مراجع عظام تقليد در پاسخ به اين پرسش كه : آيا تلاش براى بازسازى قبور ائمهء بقيع عليهم السلام لازم است ؟ چنين فرموده‌اند :\r\nآيت اللَّه فاضل لنكرانى : اگر تلاش به شكل مسالمت‌آميز باشد اشكالى در آن نيست بلكه بر همهء مسلمانان واجب است .\r\nآيت اللَّه مكارم شيرازى : تلاش براى بناى قبور ائمه بقيع عليهم السلام واجب كفايى است . « 1 »\r\nآيت اللَّه صافى گلپايگانى : تجديد بناى قبور ائمه عليهم السلام از شعائر اسلام است و حفظ آن و تلاش در جهت تجديد بناى آن از واجبات است .\r\nآيت اللَّه سيستانى : صرف حقوق شرعيه با اذن حاكم شرعى در بناى قبور ائمهء بقيع جايز است .\r\nآيت اللَّه سيد كاظم حائرى : بدون شك اين تلاش ، از تعظيم شعائر الهى بوده ، پس هر مقدار كه امكان دارد كوشش براى ساخت بقيع سزاوار است .\r\nاميد آن‌كه روزى اين خواست مسلمانان تحقّق يابد و بقيع به شكلى زيبا و در خور شأن مسلمانان بازسازى شود و در كنار گنبد سبز و نورانى پيامبر گرامى خدا چونان نگينى بدرخشد .\r\n\r\n\r\n","description":"","footnote":"\r\n( 1 ) . در ضمن ، ايشان مصرف حقوق شرعى را با اشراف ونظارت مجتهد عادل در اين بازسازى ، جايز دانسته‌اند .\r\n","page_name":" 160 ","page_number":160},
  {"content":"\r\n\r\nتصوير 1\r\n\r\nتصاوير\r\nدر اصلى بقيع\r\nتصوير 2\r\nپنجرهء قديمى بقيع\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nتصوير 3\r\nنماى قديمى قبرستان بقيع\r\nتصوير 4\r\nنماى داخلى قبرستان بقيع\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nتصوير 5\r\nوضعيت گذشته قبرستان بقيع\r\nتصوير 6\r\nقبّه و بارگاه قبور بقيع\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nتصوير 7\r\nنماى داخلى قبور بقيع\r\nتصوير 8\r\nوضعيت داخلى قبور بقيع\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nتصوير 9\r\nنماى گنبد خضراء و بقيع\r\nتصوير 10\r\nزيارت عاشقانه\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nتصوير 11\r\nدر بسته پله‌هاى بقيع\r\nتصوير 12\r\nكبوتران بقيع\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nتصوير 13\r\nعشق زيارت\r\nتصوير 14\r\nسايبان بقيع\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nتصوير 15\r\nغربت بقيع\r\nتصوير 16\r\nمظلوميت بقيع\r\n\r\n\r\n","description":"","footnote":"","page_name":" 168 ","page_number":168}
  ]