[
  {"content":"\r\nعيون أخبار الرضا ( ع )\r\nترجمه\r\nشيخ محمد تقى آقا نجفى اصفهانى\r\nجلد اول\r\nانتشارات علميه اسلاميه\r\nچاپ اول\r\nتهران\r\n","description":"","footnote":"","page_name":" 1 ","page_number":1},
  {"content":"\r\n\r\nمقدمه\r\nصدوق محمد بن على بن حسين بن موسى بن بابويه قمى مكنى به ابو جعفر و معروف به ابن بابويه و صدوق على الاطلاق و در همين صفت طاق و شهرهء آفاق مىباشد و از اعيان و مشايخ عظام و فقهاى گرام شيعه اماميه و بسيار جليل القدر و عظيم الشان و استاد شيخ مفيد و خازن احاديث حضرت سيد المرسلين ( ص ) و حافظ اخبار و آثار حضرات ائمه طاهرين ( ع ) بلكه شيخ المشايخ و رئيس المحدثين و ركن ركين مذهب جعفرى و حصن حصين فرقه محقه اثنى عشرى و در تحقيق و انتقاد اخبار خبير و در معرفت حال رجال و محدثين بصير و در سال ( 355 ه ) ببغداد رفته و شيوخ فرقه اماميه از وى استماع حديث نموده و شيخ مفيد و ابن شاذان و غضائرى و شيخ ابو جعفر محمد دوريستى و ديگر اكابر محدثين اماميه از او روايت ميكنند و موافق فرموده شيخ حر عاملى و بعضى ديگر از اكابر اهل فن نظير او در كثرت علم و حفظ و ضبط اخبار اسلاميه ديده نشده بلكه اگر وجود مسعودش نبودى آثار اهل بيت رسالت ( ص ) به كلى محو و نابود بودى و موافق آنچه در باب كنى در شرح حال برادرش ابن بابويه حسين بن على مذكور خواهد شد .\r\nولادت ابن هر دو برادر در غيبت صغرا بدعاى حقيقت انتماى حضرت ولى عصر عجل الله فرجه واقع و در توقيع رفيع صادره از ناحيه مقدسه مباركه بفقيه و خير و مبارك و مصدر منافع بودن موصوف بوده و اين قضيه با قطع نظر از ديگر مراتب علميه و كمالات معنويه يگانه امتياز انحصارى اين دو برادر والاگهر و تنها مايه افتخار ابدى ايشان مىباشد اينك گوى سبقت از ديگر خدام شرع مقدس اسلام ربوده و در مضمار خدمات دينى اسلامى حاوى قدح معلى بوده و زحمات بسيارى در احياء و ترويج آثار پيشوايان دين مبين محمدى به كار برده و با قلم ميمنت رقم و مبارك شيم خودشان آنها را احيا كرده و محفوظات ايشان بيشتر از ساير قميين بوده و هر وقتى كه بنقل حديث ميپرداخته‌اند تماما در حيرت مانده و ميگفته‌اند كه اين امر و اين مقام خصوصيت و امتيازيست كه در اثر دعاى حضرت ولى عصر ( ع ) بشما عنايت شده و تأليفات صدوق كه تماما دينى و در حدود سيصد كتاب متنوع الطرز و تفنن الاسلوب ميباشند مشهود طبقات انام و منشأ فيض عام و مرجع استنباط احكام و استفاده هاى متنوعه فقهاى كرام و افاضل اعلام هستند و علامهء حلى و ميرداماد و شهيد در شرح ارشاد و جمعى ديگر از فحول علماء روايات مرسلهء او را نيز در موقع قبول گذاشته\r\n","description":"","footnote":"","page_name":" 2 ","page_number":2},
  {"content":"\r\nو كمتر از مراسل ابن ابى عمير ندانند و از رؤياى شيخ بهائى مكشوف ميگردد كه مقام جلالت صدوق بالاتر از ذكريا ابن آدم ( كه جلالت وى آفتابى و مصرح به علماى رجال است ) بوده و بالجمله عظمت و فقاهت و وثاقت صدوق و كثرت تأليف وجودت سليقه و خدمات دينى برجسته او در احياى آثار ائمه اطهار ( ع ) كالشمس في رابعة النهار واضح و آشكار بوده و جاى شبهه و انكار نميباشد و صدوق نزد ملوك ديالمهء وقت بسيار محترم بوده روزى بحسب درخواست ركن الدوله پدر عضد الدوله ديلمى وارد حضور سلطان و مشمول عنايات ملوكانه گرديده پس بعد از رفتن صدوق كسى از راه حسد عرضه داشت كه اين شيخ معتقد مىباشد بر اينكه سر مطهر حضرت حسين بن على ( ع ) در سر نيزه سوره كهف ميخوانده است اينك ركن الدوله صحت اين نسبت را كتبا از صدوق استفسار نموده و صدوق در جواب بنگاشت بلى اين چنين قضيه بما رسيده كه آن سر مطهر يك يا چند آيه از آن سورهء مباركه خوانده لكن از ائمه اطهار ( ع ) بما نرسيده و امكان آن را نيز انكار نداريم زيرا در جايى كه تكلم اعضاى ارباب معاصى و شهادت آنها بر سيئات ايشان در روز قيامت بمدلول آيات قرآنيه ثابت و محقق باشد چگونه روا نباشد كه سر امام و خليفة الله و سيد جوانان اهل جنت و جگر گوشه حضرت رسالت ( ص ) تكلم به قرآن مجيد نموده و اين كرامت باهره باراده خداوند قادر از وى ظاهر گردد و در حقيقت انكار امكان آن انكار قدرت خداوندى و فضيلت حضرت نبوى ( ص ) است چنانچه انكار شهادت اعضاء در قيامت اينك يكى از نوادر و كرامات صدوق را كه از وسائل رسوخ عقيده و نصب العين بودن جلالت علماى اسلام در انظار عامه مىباشد زينت بخش اوراق مينمايد صاحب روضات الجنات متوفى ( 1313 ه غشيج ) گويد از كرامات صدوق كه در اين اواخر بوقوع پيوسته و مشهود جمعى كثير بوده آن است كه در عهد فتحعلى شاه قاجار در حدود سال هزار و دويست و سى و هشت هجرت مرقد شريف صدوق كه در اراضى رى در نزديكى حضرت عبد العظيم است از كثرت باران رخنه دار شده و به جهت تعمير و اصلاح آن اطرافش را ميكندند پس بسردابهء برخوردند كه مدفنش بوده و وارد سردابه شده ديدند كه جثه او همچنان تر و تازه با بدن عريان و مستور العوره و در انگشتانش اثر خضاب و تارهاى كفن پوسيده اش به شكل فتيله ها در اطراف جثه اش بر روى خاك منتظم بوده پس اينخبر در تهران منتشر و مسموع شاه گرديده و به جهت معاينه قضيه به محل رفته لكن درباريان و امناى دولت ورود خود سلطان را بسردابه خلاف صلاح دولتى و كشورى ديده اينك جمعى از اعيان دولت و علماى بلد داخل سردابه شده و صدق قضيه را بعرض سلطانى رسانيدند پس همين كه بمرحله تحقيق و رأى العين رسيد امر همايونى به سد آن رخنه و تجديد و تعمير و تزيينات آن بقعه صادر گرديد .\r\nو اما تأليفات و آثار قلمى صدوق چنانچه مذكور شد موافق كتب تراجم و رجال در حدود سيصد كتاب دينى بوده و ميرزا محمد استرآبادى در منهج المقال وى علامه حلى نيز در رجال كبير خود بتصريح خودش اغلب آنها را نوشته‌اند و در رجال نجاشى نيز يك صد\r\n","description":"","footnote":"","page_name":" 3 ","page_number":3},
  {"content":"\r\nو نود و چندى از آنها نگارش يافته و ما هم در اينجا محض پاس خدمات دينى صدوق بعضى از آنها را مينگاريم .\r\n1 - ابطال الاختيار في امر الامه و اثبات النص فيها و آن غير از چند كتاب ديگر است كه در ذيل بنام اثبات مذكور ميداريم .\r\n2 - ابطال الغلو و التقصير 3 تا 6 اثبات الخلافة لأمير المؤمنين ( ع ) و اثبات الوصيه لعلى ( ع ) و هر يك از اين چهار فقره كتابى مستقل مىباشد .\r\n7 تا 11 - اخبار ابى ذر القفارى و فضائله و اخبار ابى طالب و عبد المطلب و عبد الله و آمنه بنت وهب و اخبار سلمان و زهدهء و فضائله و اخبار عبد العظيم و اخبار المختار 12 - اركان اسلام 13 - الاستسقاء 14 - الاعتقادات و در ايران چاپ شده 15 - الاعتكاف 16 - اكمال الدين و اتمام النعمه در غيبت امام ( ع ) و در تهران چاپ شده 17 تا 22 - الامه و الامتحان المجالس و الاواخر و الاوامر و اوصاف النبى ( ص ) 23 و 24 - التفسير المجامعه و التفسير الصغير كه اولى بزرگ و دومى ملخص آن بوده و نجاشى آن را بنام مختصر تفسير القرآن ذكر كرده است .\r\n25 و 26 - التوحيد و ثواب الاعمال 27 - جامع آداب المسافر للحج 29 - تا 37 - جامع تفسير المنزل في الحج و جامع الحج و جامع حجج الائمه و جامع حجج الأنبياء و جامع علل الحجج و جامع فرض الحج و العمره و جامع فضل الكعبه و الحرم و جامع فقه الحجج و جامع نوادر الحجج 38 - الجزيه 39 - الجمعه و الجماعه 40 - جوابات المسائل النيشابوريه 41 - جوابات المسائل الواسطيه 42 - حجج الائمه 43 - الحدود 44 - الخصال 45 - دعائم الاسلام في معرفة الحلال و الحرام 46 - صفات الشيعه 47 - عقاب الاعمال 48 - علل الشرائع و الاحكام و الاسباب 49 - عيون اخبار الرضا ( كتاب حاضر )\r\n","description":"","footnote":"","page_name":" 4 ","page_number":4},
  {"content":"\r\n50 - الغيبه و شايد همان اكمال الدين مذكور فوق باشد 51 - فضائل الشيعه 52 - كتاب الرجال المختارين من اصحاب النبى 53 - المجالس كه بنام امالى مذكور شد 54 - مختصر تفسير القرآن كه بنام تفسير صغير مذكور شد 55 - مدينة العلم 56 - المصابيح الخمسة عشر در رجال 57 - المصباح 58 - معانى الاخبار 59 - المعراج 60 - معرفة الرجال 61 - المقنع در فقه 62 - من لا يحضر الفقيه 63 - الناسخ و المنسوخ 64 - النبوه 65 - النواهى 66 - الهداية و غير اينها و در هر يك از ابواب فقهيه و زهد هر يك از چهارده معصوم عليهم السلام كتابى جداگانه تأليف داده و در اين جا فقط به همين مقدار كه مطابق عدد لفظ جلاسه است اكتفا نموديم وفات صدوق در سال سيصد و هشتاد و يك قمرى هجرت در رى واقع و در نزديكى مرقد شريف حضرت شاهزاده عبد العظيم حسنى ( ع ) مدفون و قبرش معروف و مزار و محل استفاضه عموم طبقات مىباشد .\r\n","description":"","footnote":"","page_name":" 5 ","page_number":5},
  {"content":"\r\n\r\n[ مقدمهء مترجم 
  ]\r\n* ( بِسْمِ الله الرَّحْمنِ الرَّحِيمِ ) * الحمد لله الواحد القهار العزيز الجبار الرحيم فاطر الارض و السماء خالق الظلمة و الضياء مقدر الازمنة و الدهور يدبر الاسباب و الامور باعث من في القبور المطلع على ما ظهر و استر العالم بما سلف و عبر الذى له المنة و الطول و القوة و الحول احمده على كل الاحوال و استهديه لافضل الاعمال و اعوذ به من الغى و الضلال و اشكره شكرا استوجب به المزيد و استنجز به المواعيد و استعينه على ما ينجى من الهلكة و الوعيد و اشهد ان لا إله الا الله الاول فلا يوصف بانتهاء الها يدوم و يبقى و يعلم السر و اخفى و اشهد ان محمد اعبده المكين و رسوله الامين المعروف بالطاعة المنتخب للشفاعة فإنه ارسله لاقامة العوج و بعثة لينصب الحجج رحمة للمؤمنين و حجة على الكافرين و مؤيد بالملائكة المسومين حتى اظهر دين الله على كره المشركين صلى الله عليه و على آله الطيبين و اشهد ان على بن ابى طالب امير المؤمنين و مولى المسلمين و خليفة رب العالمين و اشهد ان الائمة من ولده حجج الله الى يوم الدين و ورثة علم النبين صلوات الله و رحمة و سلامه و بركاته عليهم اجمعين اما بعد چنين گويد الراجى الى رحمة ربه الغنى و المحتاج الى كرم جواد الوفى العبد الخاطى الخاسر محمد تقى بن محمد باقر عفى الله عن جرائمهما كه چون قوام دنيا و دين و استقرار مكان و مكين بوجود محمد و اوصياء طاهرين اوست پس هر كس به اين سلسله رضيه مرضيه متمسك شد نجات يافت و هر كس از آنها تخلف ورزيد هلاك شد و تمسك بايشان تشبه بايشان است در سيرت و آداب و سلوك و سيرت ايشان نشر احكام الهى است تا بندگان خدا بسبب امتثال اوامر و اجتناب نواهى حق از ورطه هلاكت برهند و بوادى نجات رسند و پيغمبر و هر يك از اوصياء طاهرين او به قدر مقدور نشر احكام الهى را منظور داشتند و حركت و سكون و تنطق و سكوت ايشان سر مشق مطيعان حضرت حق است پس ايشان را در ميان خالق و مخلوق منزلت واسطه است كه حكم او راجل شأنه به آفريدگان تبليغ فرمايند و بنى نوع انسان را در فهم احكام بلسان اين سلسله مراتب متعدده است و هر كسى به اندازه عقل و درك خود مقدارى از آن مراتب عليه مقصوده را استنباط كند و چون اين احكام را بلغت عربى كه از بهترين لغاتست\r\n","description":"","footnote":"","page_name":" 6 ","page_number":6},
  {"content":"\r\nبيان فرموده‌اند پس برخى از عجميان را بر اين لغت راهى نيست و به هيچ وجه از آن بهره مند نشوند با آنكه اين احكام و آداب نيز از براى ايشان مقرر است پس به اندازه شعور و استدراك خود اين كتاب مستطاب عيون اخبار الرضا را كه از تأليفات وحيد دهر و فريد عصر يگانه دوران و فرزانه زمان العالم العامل و الفقيه الكامل متفرد صنعة الاخبار و جرت صناعة الآثار الشيخ صدوق ابو جعفر محمد بن على بن حسين بن موسى بن بابويه قمى است بلغت فارسى در آوردم تا فارسى زبانان از او منتفع و بهره مند شوند و آداب خود را در هر گونه سير و سلوك دانند و على قدر الامكان از عبارت حديث بيرون نشدم چه در اغلب موارد نقل بمعنى كردم و ليكن معنى مطلق حديث است بنا بر ظاهر مكشوف در نزد اين قاصر و اين بيان شافى را بكاشف النقاب مسمى نمودم اميد كه ببركت حضرت على بن موسى الرضا عليهما السلام زيان دنيا و آخرت اين خادم علوم آنها بسود مبدل شود و على الله التكلان\r\n\r\n[ مقدمهء مؤلف 
  ]\r\n\r\n[ دو قصيده در مورد حضرت رضا ( ع ) 
  ]\r\nمصنف عليه الرحمه ميفرمايد اما بعد چنين گويد ابو جعفر محمد بن على بن حسين بن موسى بن بابويه قمى فقيه مصنف اين كتاب رحمة الله عليه كه چون دو قصيده به من رسيد از قصايد ابى القاسم اسماعيل بن عباد كه برسم هديه و تحفه انشاء نموده بود از براى حضرت رضا على بن موسى بن جعفر عليهم السلام پس من اين كتاب را از براى خزانه او تصنيف نمودم چون ملاحظه نيك نمودم چيزى در نزد او بهتر از علوم اهل بيت نيافتم چه او از شيعيان خاص است و اعتقادات او بايشان مستحكم و على الدوام شغل او احسان بذريه و شيعيان ايشان است و مأمول داعى بقاء دولت ابد مدت قاهره باهره آنست كه قبول فرموده و چون در رسيدن خدمت حضرت عليه عاليه تقصير شد عفو فرمايند و مناسب آنست كه ابتدا شود بذكر اين دو قصيده چون كه في الحقيقه علة تامه است از براى تصنيف اين كتاب قاله\r\n\r\nيا زائرا وافدا الى طوس\r\nمشهد طهر و ارض تقديس\r\nابلغ سلامى الرضا و حط على\r\nاكرم رمس لخير مرموس\r\nو الله و الله حلفة صدرت\r\nمن مخلص في الولاء مغموس\r\nانى لو كنت مالكا اربى\r\nكان بطوس الفناء تعريس\r\nو كنت امضى العزيم مرتحلا\r\nمنتسعا فيه قوة العيس\r\nلمشهد با الذكاء ملتحف\r\nو بالسناء و لثناء مأنوس\r\nيا سيدى و ابن سادتى ضحك\r\nوجوه دهرى به عقب تبعيس\r\nلما رأيت و النواصب انتكست\r\nراياتها في زمان تنكيس\r\nصدعت بالحق في ولائكم\r\nو الحق مذ كان غير منحوس\r\nيا ابن النبى الذى به قمع\r\nالله ظهور الجبابر الشوس\r\nو ابن الوصى الذى تقدم\r\nفي الفضل على البزل القناعيس\r\nو حائز الفخر غير منتقص\r\nو لا بس المجد غير تلبيس\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nان بنى النصب كاليهود و قد\r\nيخلط تهويدهم بتمجيس\r\nكم دفنوا في القبور من نجس\r\nاولى به الطرح في النواويس\r\nعالمهم عند ما اباحثه\r\nفي جله ثور و مسك جاموس\r\nلم يعلموا و الاذان يرفعكم\r\nصوت اذان ام قرع ناقوس\r\nاذا تأملت شوم جبهته\r\nعرفت فيها اشتراك ابليس\r\nانتم حبال اليقين اعلقها\r\nما وصل العمر حبل تنفيس\r\nكم فرقة فيكم تكفرنى\r\nذللت هاماتها بفطيس\r\nقمعتها بالحجاج فانخذلت\r\nتجفل عنى بطير منحوس\r\nان ابن عباد استجار بكم\r\nفما يخاف الليوث في الخيس\r\nكونوا ايا سادتى و سائله\r\nيفسح له الله في الفراديس\r\nكم مدحة فيكم يحيزها\r\nكانها حلة الطواويس\r\nو هذه كم يقول قائلها\r\nقد نثر الدر في القراطيس\r\nيملك رق القريض قائلها\r\nملك سليمان عرش بلقيس\r\nبلغه الله ما يؤمله\r\nحتى يزور الامام في الطوس\r\n\r\nو له ايضا\r\n\r\nيا زائر قد نهضا\r\nمبتد راقد ركضا\r\nو قد ( ؟ ؟ ؟ ) كانه\r\nالبرق اذا ما اومضا\r\nابلغ سلامى زاكيا\r\nبطوس مولاى الرضا\r\nسبط النبى المصطفى\r\nو ابن على المرتضى\r\nمن حاز عزا اقعسا\r\nو شاد مجدا ابيضا\r\nو قل له عن مخلص\r\nيرى الولا مفترضا\r\nفي الصدر نفخ حرقة\r\nتترك قلبى حرضا\r\nمن ناصبين غادروا\r\nقلب الموالى ممرضا\r\nصرحت عنهم معرضا\r\nو لم اكره ممرضا\r\nنابذتهم و لم ابل\r\nان قبل قد ترفضا\r\nيا حبذا رفضي لمن\r\nنابذكم و ابغضا\r\nو لو قدرت زرتة\r\nو لو على جمر الغضا\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nلكننى معتقل\r\nبقيد خطب عرضا\r\nجعلت مدحى بدلا\r\nمن قصده و عوضا\r\nامانة موردة\r\nعلى الرضا ليرتضى\r\nو ام بن عباديها\r\nشفاعة لن تدحضا\r\n\r\n1 - و از امام جعفر صادق ( ع ) مرويست كه هر كس در حق ما اهل بيت شعرى انشاء نمايد 2 - بنا نمايد حقتعالى از براى او خانهء در بهشت و نيز از آن حضرت روايت شده كه فرمود هيچ گويندهء نگفته است در حق ما فردى از شعر را مگر آنكه بسبب روح القدس مؤيد و موفق شده است . 3 - و از حسين بن جهم مرويست كه گفت از حضرت رضا ( ع ) شنيدم كه ميفرمود هرگز نشده است كه مؤمنى شعرى در مدح ما بگويد مگر آنكه حقتعالى در بهشت از براى او شهرى بنا فرموده است وسيعتر از دنيا بهفت مرتبه كه زيارت مىكند آن مؤمن را در آن شهر هر فرشته مقربى و هر پيغمبر صاحب كتابى پس خداى تبارك و تعالى جزاى نيكو و ثواب وافر دهد به صاحب جليل اسماعيل بن عباد بجهة گفتار پسنديده و اعمال حميده و اخلاق جميله و شيوه رضيه و طريقه مرضيه او و او را بمأمول خود رسانيده و مسئول او را اجابت فرمايد و او را از هر شرى مصروف و ايمن و بر هر خيرى مظفر و منصور و از هر بلائى در پناه خود مؤتمن و بموالى خود ائمه هدى بخشيده چه او در بعضى از اشعار خود بايشان پناه برده چنان چه گويد .\r\n\r\nان ابن عباد استجار به من\r\nيترك المعروف مصروفه\r\n\r\nو در قصيده ديگر ميفرمايد\r\n\r\nان ابن عباد استجار بكم\r\nفكل ما خافه سكفاه\r\n\r\nو حقتعالى ايشان را اشفعاء او قرار دهد چه نقش خاتم خود را باسماء ايشان مزين نموده به اين عبارت شفيع اسماعيل في الآخرة محمد و العترة الطاهرة\r\n\r\nدر ذكر ابواب كتاب و تمام آن هفتاد و يك باب است\r\nباب اول در ذكر سبب مسمى شدن حضرت على بن موسى الرضا ( ع ) باب دوم در ذكر اخبارى كه وارد شده است در حق مادر آن حضرت و اسم آن مخدره باب سيم در ذكر مولد آن حضرت ( ع ) باب چهارم در ذكر نصوصى كه از ابى الحسن موسى بن جعفر ( ع ) وارد شده بر امامت و وصى بودن فرزند دلبند خود على بن موسى ( ع ) مشتمل بر بيست و دو خبر منصوص باب پنجم در ذكر نسخه وصيت موسى بن جعفر ( ع )\r\n","description":"","footnote":"","page_name":" 9 ","page_number":9},
  {"content":"\r\nباب ششم در ذكر اخبار منصوصه بر امامت حضرت رضا ( ع ) در جمله ائمه اثنى عشر عليهم السلام باب هفتم در ذكر برخى از اخبار كه وارد شده است در احوال حضرت موسى بن جعفر ( ع ) با هارون الرشيد و با موسى بن مهدى باب هشتم در ذكر اخبارى كه وارد شده در صحت وفات ابى ابراهيم موسى بن جعفر بن محمد بن على بن الحسين بن على بن ابى طالب عليهم السلام باب نهم در ذكر كسانى از اولاد رسول كه در يك شب هارون الرشيد آنها را بقتل رسانيد .\r\nباب دهم در ذكر جهة اينكه بعضى واقفى شدند نسبت بموسى بن جعفر و بعد از آن جناب اولاد او را امام ندانستند .\r\nباب يازدهم در ذكر اخبارى كه از حضرت رضا ( ع ) وارد شده است در توحيد و خطبهء آن جناب در توحيد .\r\nباب دوازدهم در ذكر مجلس آن جناب با اهل اديان و مقاولات در توحيد نزد مأمون ملعون باب سيزدهم در ذكر مجلس آن حضرت با سليمان مروزى متكلم خراسان در توحيد نزد مأمون ملعون باب چهاردهم در ذكر مجلس ديگر از آن حضرت نزد مامون با اهل ملل و اديان و ذكر آنچه را كه آن جناب جواب داده است بعلى بن محمد بن الجهم در عصمت انبياء باب پانزدهم در ذكر مجلس ديگر از براى آن جناب نزد مأمون در عصمت انبياء ( ع ) باب شانزدهم در ذكر آنچه وارد شده است از آن جناب در حديث اصحاب الرس باب هفدهم در ذكر آنچه وارد شده است از آن جناب در قول حقتعالى * ( وَفَدَيْناه بِذِبْحٍ عَظِيمٍ ) * باب هيجدهم در ذكر آنچه وارد شده است از آن جناب در گفتار پيغمبر ( ص )\r\nانا ابن الذبيحين ) *\r\nباب نوزدهم در ذكر آنچه وارد شده است از آن جناب در علامات امام ( ع ) باب بيستم در ذكر آنچه وارد شده است از آن جناب در وصف امامت و امام و ذكر فضل امام و رتبهء او باب بيست و يكم در ذكر اخبارى كه وارد شده است از آن جناب در تزويج فاطمه ( ع ) باب بيست و دويم در ذكر اخبارى كه وارد شده است از آن حضرت در ايمان و اينكه ايمان معرفت بقلب و اقرار به زبان و عمل باركان است باب بيست و سيم در ذكر مجلس آن جناب با مأمون ملعون در فرق بيان عترت و امت باب بيست و چهارم در ذكر آنچه وارد شده است از آن جناب از خبر مرد شامى و آنچه را كه سؤال كرده است از امير المؤمنين در مسجد جامع كوفه باب بيست و پنجم در ذكر آنچه از آن حضرت وارد شده است در حق زيد بن على ( ع )\r\n","description":"","footnote":"","page_name":" 10 ","page_number":10},
  {"content":"\r\nباب بيست و ششم در ذكر آنچه وارد شده است از آن جناب از اخبار متفرقه نادره در فنون متكثره باب بيست و هفتم در ذكر آنچه وارد شده است از آن حضرت در هاروت و ماروت باب بيست و هشتم در ذكر آنچه وارد شده است از آن جناب از اخبار متفرقه باب بيست و نهم در ذكر آنچه وارد شده است از آن حضرت در صفة پيغمبر و برخى ديگر اخبار متفرقه از آن جناب باب سىام در ذكر آنچه وارد شده است از آن جناب از اخبار مجموعه باب سى و يكم در ذكر اخبارى كه وارد شده است از آن جناب در علتهاى بعضى اشياء باب سى و دوم در ذكر آنچه نوشته است آن حضرت بسوى محمد بن سنان در جواب مسائل او از علل و نكات باب سى و سيم در علتهائى كه ذكر كرده است آنها را فضل بن شاذان و در آخر آن مسطور است كه اين علل را فضل بن شاذان از آن جناب يكى يكى و كرة بعد مرة بمرور دهور شنيده است و آنها را جمع كرده است و على بن محمد بن قتيبهء نيشابورى اذن مطلق داده است كه اين علل را بتوسط او از آن جناب روايت كند باب سى و چهارم در ذكر آنچه نوشته است آن جناب بمأمون در معنى درستى اسلام و شرايع دين و بعضى از اخبار آن جناب باب سى و پنجم در ذكر داخلشدن آن جناب به نيشابور و ذكر آن خانهء كه آن جناب فرود آمد و آن محله باب سى و ششم در ذكر احاديثى كه از آن جناب وارد شده است در يكمنزل از نيشابور در حالتى كه آن جناب قصد كرده بود نزد مأمون رود باب سى و هفتم در ذكر خبر نادرى است از آن جناب باب سى و هشتم در ذكر بيرون رفتن آن حضرت از نيشابور بسوى طوس و از آنجا بمرو باب سى و نهم در ذكر سبب قبول كردن آن جنابست وليعهدى را از مأمون و ذكر وقايعى كه از اين جهت جريان يافت و ذكر كسانى كه كراهت داشتند اين مطلب را و ذكر كسانى كه خشنود شدند بان و غير از اينها باب چهلم در ذكر طلب باران نمودن آن جناب از براى مامون و قدرتهائى كه از حقتعالى بروز و ظهور يافت در استجابت دعاى آن بزرگوار رو در هلاك نمودن كسانى را كه منكر شدند دلالت آن جناب را در اين روز باب چهل و يكم در ذكر اعمال مأمون نسبت به آن جناب از راندن مردم را از مجلس و اهانت كردن او و نفرين آن جناب به آن ملعون باب چهل و دويم در ذكر اشعارى كه آن جناب انشا نموده از براى مأمون در حلم و در سكوت از جاهل و در ترك عتاب بصديق و در محبتورزيدن بدشمن تا اينكه صديق شفيق شود\r\n","description":"","footnote":"","page_name":" 11 ","page_number":11},
  {"content":"\r\nو در پوشانيدن سر و آنچه را كه آن جناب تمثال آورده باب چهل و سيم در ذكر اخلاق حميده و صفات پسنديده آن بزرگوار و وصف عبادت او باب چهل و چهارم در ذكر منازعه و مجادله نمودن مأمون با مخالفين در امامت و بر گزيدن او على ( ع ) را بر ابى بكر و عمر و باقى صحابه و تقرب نمودن او به اين سبب به آن بزرگوار باب چهل و پنجم در ذكر اخبارى كه از آن جناب وارد شده است و در وجه دلائل ائمه ( ع ) كه بچه جهت از هر مطلبى راه يابند و در رد بر غلات و مفوضه لعنهم لله باب چهل و ششم در ذكر اخبارى كه دلالت دارد بر امامت آن جناب و اينها چهل و دو خبر است باب چهل و هفتم در ذكر خبرى كه دلالت دارد بر امامت آن جناب در واقعهء كه اجابت فرموده حقتعالى نفرين آن جناب را در حق به كار بن عبد الله بن مصعب بن زبير بن به كار چون كه ظلم نموده بود آن بزرگوار را باب چهل و هشتم در ذكر خبرى كه دلالت دارد بر امامت آن بزرگوار چه خبر داده آن جناب از احوال خود بمأمون كه به بغداد نميرود و او بغداد را نميبيند و بعد او هم او را نمىبيند پس چنان شد كه او فرموده بود باب چهل و نهم در ذكر اخبارى كه دلالت دارد بر امامت آن جناب در اجابت نمودن حقتعالى نفرين او را بر آل برمك و در اخبار آن جناب به آنچه بر ايشان ميرسد و به آن كه صدمهء از هرون الرشيد به آن بزرگوار نميرسد باب پنجاهم در ذكر دو خبر كه دلالت دارد بر امامت آن جناب چون اخبار فرموده باينكه با هرون در يك خانه مدفون خواهند شد باب پنجاه و يكم در خبر دادن آن جنابست باينكه او را به زودى بزهر ميكشند و قبر او پهلوى قبر هرون الرشيد است باب پنجاه و دوم در ذكر خبرى كه دلالت دارد بر صحت فراست آن جناب و شناساى او باهل ايمان و اهل نفاق باب پنجاه و سيم در شناسائى آن جناب بجميع لغتها باب پنجاه چهارم در جواب دادن آن جناب مسائل حسن بن على الوشا را پيش از آنكه سؤال نمايد و در اين باب دو خبر ديگر ذكر مىشود كه ازين قبيل است باب پنجاه و پنجم در جواب دادن آن حضرت سؤال ابى قره مصاحب جاثليق را باب پنجاه و ششم در ذكر سخنهاى آن جناب با يحيى بن ضحاك سمرقندى در امامت نزد مأمون باب پنجاه و هفتم در گفتگوى آن جناب با برادر خود زيد بن موسى هنگامى كه فخريه نمود بر كسانى كه در مجلس او بودند و نصايح آن جناب به او و سخن آن حضرت در حق كسى كه او را ناخوش آيد از معاشرت با شيعيان از اهل بيت آن بزرگوار و ترك كند حفظ رعايت ايشان را\r\n","description":"","footnote":"","page_name":" 12 ","page_number":12},
  {"content":"\r\nباب پنجاه و هشتم در ذكر اسبابى كه فراهم آمد از براى شهيد نمودن مأمون آن جناب را بزهر جفا باب پنجاه و نهم در ذكر روايتى از آن جناب كه صريح است در امامت و خلافت فرزند خود محمد بن على بعد از او باب شصتم در ذكر وفات نمودن آن جناب بسبب زهر ستم كه مأمون ملعون به آن جناب از روى مكر و خدعه چشانيد باب شصت و يكم در ذكر خبر ديگر در وفات آن جناب از طريق خاصه باب شصت و دويم در ذكر حديثى كه از ابو الصلت هروى روايت شده است در وفات آن جناب و اينكه آن جناب را زهر چشانيدند و زهر را در انگور كرده بودند باب شصت و سيم در ذكر خبرى كه از هرثمة بن اعين روايت شده است در وفات آن جناب و اينكه زهر را در انگور و انار هر دو با هم ريخته بودند باب شصت و چهارم در ذكر بعضى از مراثى كه در وفات آن جناب گفته شده است باب شصت و پنجم در ذكر ثواب زيارت آن جناب است و در ذيل اخبار اين باب خبرى از دعبل خزاعى و آنچه بر قبر دعبل نوشته شده است مذكور خواهد شد باب شصت و ششم در ذكر خبرى است از آن جناب در ثواب زيارت خواهر خود فاطمه ( ع ) به شهر قم باب شصت و هفتم در كيفيت زيارت آن جناب بطوس باب شصت و هشتم در زيارت وداع با آن جنابست باب شصت و نهم در زيارتيست كه مجزى است از براى جميع ائمه صلوات الله عليهم اجمعين و از آن جناب مروى است باب هفتادم در ذكر زيارت جامعه است از براى آن جناب و از براى ائمه صلوات الله عليهم اجمعين باب هفتاد و يكم در ذكر معجزاتيست كه از براى مردم ظاهر شده است در زمان ما از بركت اين مشهد مقدس و علامات آن و استجابت دعا در آن\r\n\r\nباب اول در ذكر سبب مسمى شدن على بن موسى برضا ( ع ) است\r\nابو جعفر محمد بن على بن حسين بن موسى بن بابويه قمى فقيه مصنف اين كتاب ( ره ) گويد كه بطريق متعدده از احمد بن محمد بن ابى نصر البزنطى مرويست كه گفت به ابى جعفر محمد بن على ( ع ) عرض كردم كه قومى از مخالفين شما را گمان اينست كه سبب ناميدن مأمون پدر بزرگوار ترا برضا آنست كه راضى شد بوليعهدى او آن بزرگوار فرمود قسم بذات خداوند دروغ گفتند و فاجر شدند بلكه حقتعالى او را رضا ناميد چه او راضى بود بخداوندى ذات احديت در آسمان و برسول خدا و ائمه هدى بعد از او و در زمين احمد گويد كه من عرض كردم آيا هر يك از آباء و امجاد تو راضى\r\n","description":"","footnote":"","page_name":" 13 ","page_number":13},
  {"content":"\r\nنبودند به خداوند و رسول او و ائمه بعد از او فرمود بلى راضى بودند عرض كردم پس چرا از ميان ايشان پدر بزرگوارت را رضا نام شد فرمود زيرا كه راضى بودند به آن جناب مخالفين از دشمنان او چنانچه راضى بودند به او موافقين از دوستان او و هيچ يك از آباء آن جناب به اين مثابه نبودند پس ازين جهت او از ميان ايشان مسمى برضا شد و از سليمان بن حفص مروزى مرويست كه گفت :\r\nموسى بن جعفر بن محمد بن على بن حسين بن على بن ابى طالب فرزند خود على را رضا ناميد و هر زمان نام او را بدون خطاب به او بر زبان مبارك جارى مينمود ميفرمود بگوئيد فرزند من رضا را نزد من بيايد و به فرزند خود رضا چنين گفتم و فرزند من رضا چنان گفت و هر گاه آن جناب را مخاطب مينمود ميفرمود يا ابا الحسن\r\n\r\nباب دوم در ذكر اخبارى كه وارد شده است در حق مادر آن حضرت و اسم آن مخدره\r\nابو على حسين بن احمد البيهقى در خانه خود نيشابور در سال سيصد و پنجاه و دويم هجرى از براى ما روايت كرده كه محمد بن يحيى الطولى خبر داده كه ابو الحسن الرضا همان على ابن موسى بن جعفر بن محمد بن على بن حسين بن على ابن ابى طالب ( ع ) بود و مادر او ام ولد بود يعنى اصل او كنيز بود و آن جناب ازو متولد شد و اسم او تكتم بود و آن جناب فرمود كه اين اسم بر آن مخدره استقرار يافت هنگامى كه أبو الحسن امام موسى ( ع ) مالك او شد و اين اسم و نسب را از براى او گفته بود و از خود نمىگفت :\r\nو از عون بن محمد الكندى مرويست كه گفت :\r\nابا الحسن على بن هيثم مردى بود با خبر از امور ائمه ( ع ) و اخبار ايشان و تزويجهاى ايشان و من كسى را آشناتر از او در اين امور نديدم و ازو شنيدم كه گفت :\r\nحميده مادر امام موسى ( ع ) كه از اشراف و بزرگان عجم بود كنيزى خريد كه قبل از اين هم زائيده بود و اسم شريف او تكتم بود و افضل زنان بود در عقل و دين و تعظيم نمودن مولاى خود حميده و اين قدر احترام حميده را ميداشت كه تا حميده مالكه او بود پيش روى او ننشست بجهة احترام او پس حميده به فرزند خود موسى ( ع ) گفت :\r\nاى پسرك من تكتم كنيزيست كه من تا به حال كنيزى بهتر و افضل از او نديده‌ام و شك و شبهه ندارم كه اگر نسلى از براى او باشد به زودى خدا آن را ظاهر كند و من او را به تو بخشيدم ، پس سفارش كن نيكى كنند به او پس چون حضرت رضا از او متولد شد آن جناب اسم او را طاهره ناميد و جناب رضا ( ع ) بسيار طلب شير مينمود و تام الخلقه بود پس تكتم گفت :\r\nاعانت كنيد مرا به كسى كه شير دهد اين طفل را پس از آن به او گفتند آيا شير تو كم است گفت :\r\nمن دروغ نميگويم قسم به پروردگار كه شير من كم نيست و ليكن در دو ذكرى با من بود كه مرا اعانت ميكرد بذكر و تسبيح من و از آن زمان كه حمل گذاشته‌ام تا به حال ناقص شده و مرا اعانت\r\n","description":"","footnote":"","page_name":" 14 ","page_number":14},
  {"content":"\r\nنميكند يعنى كه ميخواهم اعانت من كند تا من عبادت خود را بانجام رسانم و صولى گويد كه دليل بر اينكه اسم آن مخدره تكتم است قول شاعر است كه مدح نموده جناب امام رضا ( ع ) را به اين دو بيت\r\n\r\nالا ان خير الناس نفسا و والدا\r\nو رهطا و اجدادا على المعظم\r\nاتتنا به للعلم و الحلم ثامنا\r\nامامم يودى حجة الله تكتم\r\n\r\nو نيز صولى گويد كه قومى اين شعر را بعم پدر من ابراهيم بن عباس نسبت داده‌اند و مادامى كه از بابت روايت يا سماع مطلبى ازو به من نرسد تثبيت يا ابطال نميكنم و چيزى را كه شبهه ندارم در اينكه از عم پدر من ابراهيم بن عباس است اين اشعار است\r\n\r\nكفا بفعال امرء عالم على اهله\r\nعادلا شاهدا ارى لهم طارقا مونقا\r\nو لا يشبه الظارف التالدا\r\nيمن عليكم بأموالكم\r\nو تعطون من مائء واحد\r\nفلا يحمد الله مستبصر\r\nيكون لاعدائكم حامدا\r\nفضلت قسيمك في تعدد\r\nكما فضل الوالد الوالدا\r\n\r\nو صولى گويد كه من اين ابيات را به خط پدرم پشت دفتر او يافتم و در آن دفتر ثبت كرده بود پدر من كه تفسيرى آراسته و پيراسته برادر من از عم خود از براى من خواند و چون نظر كردم آن جناب را با مأمون قسيم در تعدد قرار داده بود يعنى در جد بزرگ به اين معنى كه جدى كه از براى دو نفر است و اين دو نفر از او منشعب خواهند شد جد قريب نيست بلكه جد بعيد است چه آن عبد المطلب است و او هشتم از پدران اين دو نفر است و تكتم از اسماء زنان عربست و در اشعار عرب زياد استعمال شده چنانچه شاعر گويد\r\n\r\nطاف الخيالان فهاجا سقما\r\nخيال تكنى و خيال تكتما\r\n\r\nو نيز صولى گويد كه از براى ابراهيم بن عباس الصولى عم پدر من مدحهاى بسيارى بود در حق آن حضرت اولا آنها را اظهار كرد پس چون مضطر شد از ترس اعداء گردش كرد و از هرجا آنها را گرفت و مخفى نمود و قومى روايت كرده‌اند كه مادر آن جناب مسماة بسكن النوبيه بود و اروى و نجمه و سمان نيز نام داشت و كنيه او ام البنين بود و على بن ميثم از پدرش روايت كرده كه گفته چون حميده مادر موسى بن جعفر ( ع ) مادر حضرت رضا ( ع ) نجمه را خريد حميده گفت :\r\nكه رسول خدا ( ص ) را در خواب ديدم كه به من فرموده اى حميده ببخش نجمه را بفرزندت موسى ( ع ) پس به زودى متولد شود از براى موسى ( ع ) از نجمه بهترين اهل زمين پس حميده نجمه را بموسى ( ع ) بخشيد پس چون حضرت رضا ( ع ) از براى آن جناب متولد شد اسم نجمه را تغيير داده و طاهره ناميد و از براى آن مخدره اسماء بسيار بود چه او را نجمه و اروى و سكن و سمانه و تكتم گفتندى و تكتم آخر نامهاى او بود و على بن ميثم گويد كه از پدرم شنيدم كه مىگفت :\r\nاز مادرم شنيدم كه او ميگفت كه چون حميده نجمه را ابتياع نمود باكره بود و از هشام بن\r\n","description":"","footnote":"","page_name":" 15 ","page_number":15},
  {"content":"\r\nاحمد مرويست كه گفت ابى الحسن اول يعنى موسى بن جعفر ( ع ) به من فرمود كه اى هشام آيا اطلاع دارى كه از اهل مغرب كسى به اين سرزمين آمده باشد من عرض كردم نميدانم فرمود بلى مرد سرخ موئى آمده است پس مرا همراه خود برد و سوار شد و من هم با آن جناب سوار شدم تا اين كه رفتيم نزد آن مرد ديدم كه آن مرد از أهل مغربست و مملوك همراه دارد پس آن جناب فرمود عرضه كن بر ما آنچه دارى آن مرد تا نه جاريه نزد آن جناب آورد و تمام آنها را به آن جناب نمود فرمود حاجتى به آنها ندارم پس از آن آن جناب فرمود اى مرد عرضه كن بر ما عرض كرد ديگر نزد من چيزى نيست آن جناب فرمود چرا هست بياور نزد ما عرض كرد به خدا قسم كه نيست نزد من مگر يك كنيزك ناخوشى فرمود پس چه باعث شد كه عرضه نكردى آن كنيزك را آن مرد امتناع كرد از آوردن آن كنيز پس از آن آن جناب مراجعت فرمود و روز ديگر مرا فرستاد نزد آن مرد و فرمود بگو چه قدر قيمت اين جاريه مىشود و هر قدر گفت بگو خريدم او را به اين قيمت پس من رفتم نزد آن مرد و به او گفتم گفت از فلان قيمت كمتر نميدهم او را گفتم خريدم او را و فلان قيمت از آن تست آن مرد گفت :\r\nاين كنيزك هم از آن تو و ليكن آن مرديكه روز گذشته همراه تو بود كيست گفتم مردى است از بنى هاشم گفت از كدام صنف از بنى هاشم گفتم از نقبا و خوبان ايشانست پس از آن گفت ارادهء بيش از اين قيمت دادم گفتم بيش ازين نزد من نيست پس ازين گفت :\r\nترا خبر دهم ازين كنيزك براستى و درستى كه من اين كنيزك را از اقصى بلاد مغرب خريدم پس ملاقات كرد مرا زنى از اهل كتاب و گفت :\r\nچه كار دارد اين كنيزك با تو گفتم من اين را از براى خودم خريده‌ام گفت ، سزاوار نيست كه اين كنيزك نزد مثل تو باشد و سزاوار است كه نزد بهترين اهل زمين باشد و درنگ نكند نزد آن شخص مگر اندكى تا اينكه پسرى از او متولد شود كه مشرق و مغرب زمين از وجود او مزين گردد .\r\nهشام گويد پس من اين كنيزك را نزد آن جناب آوردم و درنگ نكرد نزد او مگر اندكى تا آنكه نور پاك حضرت على بن موسى از آن كنيزك از براى آن جناب اين تودهء خاك را منور نمود و بطريق ديگر از هشام اين حديث بعينه روايت شده است .\r\n\r\nباب سيم در ذكر مولد آن حضرت ( ع ) است\r\nاز عتاب ابن اسيد مرويست كه ميگفت از جماعتى از اهل مدينه شنيدم كه ميگفتند آن جناب در مدينه متولد شد در روز پنج شنبه يازدهم ربيع الأول سنهء صد و پنجاه و سيم هجرى بعد از وفات جد بزرگوار خود حضرت صادق ( ع ) به پنج سال و\r\n","description":"","footnote":"","page_name":" 16 ","page_number":16},
  {"content":"\r\nدر طوس وفات نمود در قريهء كه آن را سناباد ميگفتند از بلوك نوقان و در خانه حميد بن قحطبة الطائى در قبهء كه در آن قبه قبر هرون الرشيد بود در يكطرف كه سمت قبله باشد مدفون شد و وفات آن جناب در ماه رمضان نه روز مانده به آخر آن در روز جمعه سنهء دويست و سه اتفاق افتاد و مدت عمر آن حضرت چهل و نه سال و شش ماه بود بيست و نه سال و دو ماه از اين مدت در زمان حيات پدر بزرگوارش موسى بن جعفر ( ع ) بود و بعد از پدر بزرگوارش ايام امامتش بيست سال و چهار ماه بود و سن شريف او بيست و نه سال و دو ماه بود كه ولى امر و صاحب لواى امامت شد و در ايام امامت او بقيه سلطنت هرون الرشيد بود و بعد از هرون سه سال و بيست و پنج روز محمد معروف بامين پسر زبيده سلطنت كرد بعد از خلع لباس سلطنت ازو عم او ابراهيم بن شكلمه چهارده روز بر سرير حكومت استقرار يافت پس از آن محمد بن زبيده را از حبس بيرون آورد و ثانيا خلق به او بيعت نموده يك سال و شش ماه و بيست و سه روز بر تخت خلافت مستقر شد پس از آن عبد الله مأمون بيست سال بيست و سه روز سلطنت كرد و بدون رضايت حضرت على بن موسى الرضا ( ع ) در مملكت خود اخذ بيعت نمود از مسلمين از براى آن جناب كه بعد ازو وليعهد باشد و اين اخذ بيعت بعد از آن بود كه آن جناب را تهديد بقتل كرد و مكرر الحاح نمود و آن جناب ابا و امتناع ميفرمود تا آنكه آن جناب از انكار اين معنى مشرف به هلاكت شد .\r\nپس از آن عرض كرد پروردگارا تو نهى فرمودى مرا از اينكه بدست خود خود را بمهلكه اندازم و مرا اكراه و اجبار كردند .\r\nمضطر شدم چنانچه از جانب عبد الله بن مأمون من مشرف بر قتل شدم چون قبول ولايت عهد او ننمودم و الحال مضطر شدم چنانچه يوسف و دانيال ( ع ) مضطر شدند در قبول ولايت از طاغى زمان خود پروردگار انيست عهدى مگر عهد تو و نيست ولايتى از براى من مگر از جانب تو پس توفيق بده مرا از براى امامة دين تو و زنده گردانيدن سنت پيغمبر تو محمد ( ص ) پس توئى مولا و ناصر من و تو خوب مولى و ناصرى هستى از براى من پس از آن با حزن و گريه قبول كرد ولايت عهد را از مأمون به شرط اينكه ولى نكند كسى را و عزل نكند كسى را و تغيير ندهد رسمى را و نه سنتى و آن جناب در آن امر خلافت اشاره كند از دور يعنى كمتر متوجه امر خلافت شود پس از آن مأمون بيعت گرفت از خواص و عوام مردم از براى آن حضرت و هر زمان كه از آن جناب از براى مأمون فضل و علم و نيكى تدبيرى ظاهر ميشد حسد ميبرد بر او تا اينكه كينهء او ظاهر و زياد شد و سينهء او تنگ شد و مكر نمود در كار آن جناب و او را بسم جفا شهيد ساخت و روح او بشاخسار جنان و كرامت و رضوان حق سبحان شتافت و على بن ميثم از پدرش روايت كرده است كه گفت :\r\nاز مادرم شنيدم كه ميگفت از نجمه مادر حضرت رضا ( ع ) شنيدم كه ميفرمود چون من حامله شدم به پسر خود على سنگينى حمل خود را نميفهميدم و در خواب كه بودم از شكم خود صداى تسبيح و تهليل و تمجيد ميشنيدم و اين صدا مرا بفزع در مىآورد و هولناك ميشدم پس چون بيدار شده گوش فرا ميداشتم چيزى نه مىشنيدم تا اينكه وقت وضع حمل من شد آن\r\n","description":"","footnote":"","page_name":" 17 ","page_number":17},
  {"content":"\r\nجناب بر زمين واقع شد در حالى كه دو دست خود را به روى زمين نهاده بود و سر خود را رو به آسمان بلند كرده بود و حركت ميداد دو لب خود را گويا تكلم ميكرد پس داخل شد بر من پدر بزرگوارش موسى بن جعفر ( ع ) و فرمود به من كه اى نجمه گوارا باد از براى تو كرامت پروردگار تو پس من آن طفل را در خرقه سفيدى پيچيده بدست آن حضرت دادم پس در گوش راست او اذان گفت :\r\nو در گوش چپش اقامه و آب فرات خواست پس آن آب را در كام او ريخت و آن طفل را رد كرد به من و فرمود او را بگير كه اين است بقية لله در زمين او\r\n\r\nباب چهارم ( در ذكر نصوصى كه از ابى الحسن موسى بن جعفر ( ع ) وارد شده است بر امامت و وصايت فرزند دلبندش على بن موسى الرضا ( ع )\r\nمشتمل بر بيست و دو خبر منصوص از محمد بن اسماعيل بن فضل الهاشمى مرويست كه گفت :\r\nداخلشدم بر ابى الحسن موسى بن جعفر ( ع ) در حالى كه شكايت ميكرد شكايت سختى من به او عرض كردم كه اگر خدا نكرده ديگر چشم به آن جمال عديم المثال تو روشن نباشد و حال آنكه از خدا نميخواهيم كه اين واقعه را بما بنمايد و مولاى ما و امام ما كيست فرمود فرزند من على كتاب او كتاب من است و او وصى و جانشين من است بعد از من نص ديگر از على بن يقطين مرويست كه گفت من نزد ابى الحسن موسى بن جعفر ( ع ) بودم و فرزندم دلبند او على ( ع ) حضور داشت فرمود اى على بن يقطين اين فرزند من سيد اولاد من است و من كنيت خود را به او بخشيدم على بن يقطين گويد كه چون اين خبر بهشام يعنى ابن سالم دادم دست خود را بر پيشانيش زد و گفت :\r\nإنا للَّه به خدا قسم خبر مرگ خود را به تو داده است و از حسين بن جعفر بن نعيم صحاف مرويست كه گفت :\r\nمن و هشام بن حكم و على بن يقطين در بغداد بوديم على بن يقطين گفت كه من در نزد عبد صالح موسى بن جعفر ( ع ) نشسته بودم پس داخلشد بر او فرزند دلبندش حضرت رضا ( ع ) فرمود اى على بن يقطين اين سيد اولاد من است و من كينه خود را به او بخشيدم پس هشام گفت كه من خبر مىدهم ترا قسم به خداوند كه بعد از آن جناب امر با حضرت رضا ( ع ) است نص ديگر از على بن يقطين مرويست كه گفت حضرت موسى بن جعفر ( ع ) ابتدا بسخن كرد و فرمود اين فقيه ترين اولاد من است و بدست مبارك اشاره به حضرت رضا ( ع ) كرد و فرمود كه كنيت خود را به او بخشيدم نص ديگر از غنام بن قاسم مرويست كه گفت منصور بن يونس به من گفت كه روزى بر ابى الحسن موسى بن جعفر ( ع ) وارد شدم فرمود به من اى منصور آيا نميدانى چه چيز حديث ميكنم امروز عرض كردم نه فرمود براستى و درستى فرزند خود على را وصى خود گردانيدم و بدست خود اشاره كرد به حضرت رضا ( ع ) و فرمود كه كنيه خود را به او بخشيدم و او خليفه است\r\n","description":"","footnote":"","page_name":" 18 ","page_number":18},
  {"content":"\r\nبعد از من و فرمود به من كه وارد شو بر او و تهنيت بگو او را به اين مطلب و اعلام كن من ترا امر به اين عمل كردم گفت .\r\nكه من داخلشدم بر او و او را تهنيت گفتم و به او عرض كردم كه پدر بزرگوارت مرا امر فرموده به اين مطلب پس از آن منصور اين معنى را انكار نموده اموالى كه در دست او بوده اخذ نموده و بر روى اموال افتاد نص ديگر از داود بن كثير مرويست كه گفت به حضرت صادق ( ع ) عرض كردم قربان وجودت مرگ من پيش از تو باد اگر واقعهء اتفاق بيفتد امام ما كيست فرمود فرزند من موسى ( ع ) پس چون كه آن جناب وفات نمود قسم به خداوند كه من هرگز به قدر چشم بهمزدنى در امر موسى هرگز شك نكردم پس به قدر سى سال مكث كردم و آمدم نزد ابا الحسن موسى ( ع ) و عرض كردم فداى وجودت اگر واقعهء اتفاق افتد كيست امام فرمود على ( ع ) فرزند من پس چون آن جناب وفات نمود قسم بذات خداوند كه هرگز به قدر چشم همزدنى در حق على بن موسى شك نكردم و از داود مرويست كه گفت به ابى ابراهيم موسى بن جعفر عرض كردم قربانت شوم سن من زياد شده است حديث كن از براى من كه كيست امام بعد از تو داود گويد كه آن جناب اشاره كرد به حضرت ابى الحسن الرضا ( ع ) و فرمود اين صاحب شما است بعد از من و نيز بطريق ديگر از داود رقى منقولست كه گفت :\r\nبابى ابراهيم عرض كردم پدرم فداى تو باد من پير شده‌ام و ميترسم حادثه روى دهد و ملاقات نكنم ترا پس خبر بده مرا كه كيست امام بعد از تو آن جناب فرمود فرزند دلبندم على ( ع ) نص ديگر از يزيد بن سليط الزيدى منقولست كه گفت ما ملاقات كرديم ابا عبد الله حضرت صادق ( ع ) را در راه مكه و ما جماعتى بوديم پس من به او عرض كردم پدر و مادرم فداى تو باد چه شمائيد ائمه مطهرين ( ع ) و ليكن كسى را از مرگ چاره نيست پس حديث كن از براى من چيزى را كه بجانشين خود بگويم يعنى اولاد خود آن جناب فرمود به من بلى اينها فرزندان من هستند و اين سيد ايشانست و اشارهء كرد بپسر خود موسى ( ع ) و در او هست علم و حلم و حكم و فهم و سخاوت و معرفت به آنچه مردم احتياج داشته باشند در آنچه اختلاف كنند در امر دين خود و در او است حسن خلق و نيكى همسايگى و يا بخشش و او درى است از درهاى حقتعالى و در او صفتى ديگر است . بهترين همهء اين صفات پس پدر من به او عرض كرد پدر و مادرم فداى تو چيست آن صفت فرمود حقتعالى از صلب او بيرون بياورد پناه اين امت را و فريادرس آنها را و علم و نور و فهم و حكم اين امت را و بهتر مولودى و بهتر ظاهرشونده ايست كه نگاه دارد و محفوظ كند بسبب او خونها را و اصلاح كند بسبب او امور متفرقه را و نزديك كند بسبب او پراكنده را و فراهم آورد بسبب او شكافته را و بپوشاند بسبب او برهنه را و سير كند بسبب او گرسنه را و ايمن كند بسبب او ترسان را و فرو فرستد بسبب او باران را و مشورت كنند با او بندگان خدا بهتر پسريست و بهتر جوانى است\r\n","description":"","footnote":"","page_name":" 19 ","page_number":19},
  {"content":"\r\nكه بشارت دهد عشيرهء او پيش از زمان بلوغ او قول او حكم است و سكوت او علم است بيان مىكند از براى مردم آنچه را كه اختلاف ميكنند در آن يزيد گويد كه پدرم عرض كرد پدر و مادر من فداى تو باد از براى او فرزندى هست بعد از خود فرمود بلى و كلام خود را قطع نمود يزيد گويد . پس از مدتى ابى الحسن ( ع ) يعنى موسى بن جعفر را ملاقات نمودم و عرض كردم پدر و مادرم فداى تو باد از تو ميخواهم خبر بدهى مرا به مثل آنچه را كه پدر تو خبر به من داد يزيد گويد كه آن جناب فرمود پدر من در زمانى بود كه مثل اين زمان نبود يزيد گويد كه من عرض كردم كسى كه به اين كيفيت از براى تو راضى شود لعنت خدا بر او باد يعنى كسى كه راضى شود كه اينخبر باعداء تو برسد لعنت خداوند بر او باد يزيد گويد پس آن جناب خنديد و فرمود اى ابا عماره خبر مىدهم من ترا كه من از منزل خود بيرون آمدم و در ظاهر وصيت كردم و فرزندان خود را با فرزندم على ( ع ) شريك گردانيدم و در باطن على ( ع ) را تنها وصى قرار دادم و رسول خدا ( ص ) را در خواب ديدم و امير المؤمنين ( ع ) با او بود و رسول خدا با خود داشت انگشترى و شمشيرى و عصائى و كتابى و عمامهء عرض كردم اينها چه چيز است فرمود اما عمامه سلطنت خداوند است و اما شمشير عزت خداوند است و اما كتاب نور پروردگار است و اما عصا قوه خداوند است و اما انگشتر جامع همه اين امور است پس از آن رسول خدا ( ص ) فرمود امر امامت بعد از تو با فرزندت على ( ع ) خواهد بود يزيد گويد پس از آن آن جناب فرمود اى يزيد اينها امانتى است نزد تو پس خبر مده اينها را مگر بعاقلى و يا بندهء كه امتحان كرده باشد خداوند قلب او را به ايمان و با صادق و راستگوئى و كفران مكن نعمتهاى خداوند را و اگر سؤال كرده شدى از شهادت پس اداى شهادت نما چه حقتعالى ميفرمايد * ( إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها ) * يعنى خداوند امر فرموده شما را كه ادا كنيد امانتها را باهل امانتها و نيز حقتعالى فرموده * ( وَمَنْ أَظْلَمُ مِمَّنْ كَتَمَ شَهادَةً عِنْدَه مِنَ الله ) * پس من عرض كردم كه قسم به خدا كه هرگز چنين عملى از من صادر نخواهد شد يزيد گويد بعد از آن ابو الحسن ( ع ) فرمود كه پس از اينكه رسول خدا ( ص ) اين فرمايشات فرمود وصف آن جناب را از براى من نمود و فرمود على فرزند تو كسيست كه نظر بنور خدا مىكند و بتفهيم او ميشنود و بحكمت او تنطق مىكند هميشه به حق ميرسد و خطا نميكند و بدون زحمت و مشقت علم از براى او حاصل مىشود و مملو است از علم و حكم و چه قدر كم است نشستن تو با او و حال اينكه او كسى است كه گويا مثل او بوجود نيامده پس هر گاه از سفر خود رجوع كردى امر خود را باصلاح آور و از آنچه ارادهء كردهء در گذر چه تو ازو رو گردانيده با غير او مجاورت مينمائى پس فرزندان خود را جمع آورى نموده و گواه گردان خداوند را بر آنها تماما چه حقتعالى در گواهى كافيست پس از آن جناب ابو الحسن ( ع ) فرمود اى يزيد من در اين سال وفات ميكنم و على ( ع ) فرزند دلبند من همنام على بن ابى طالب و همنام على ابن الحسين است و فهم و علم و بصيرت و راى از اول يعنى على ابن ابى طالب به او عطا شده است و او تكلم نكند مگر چهار سال بعد از هرون پس چون چهار سال گذشت هر چه خواهى از و سؤال كن تا جواب دهد ترا و از عباس ابن نجاشى اسدى مرويست كه گفت من به حضرت رضا ( ع ) عرض كردم توئى صاحب امر خلافت فرمود\r\n","description":"","footnote":"","page_name":" 20 ","page_number":20},
  {"content":"\r\nبلى به خدا قسم بر تمام انس و جن صاحب اختيارم . نص ديگر از سليمان ابن حفص مروزى مروى است كه گفت من وارد شدم بر ابى الحسن موسى بن جعفر ( ع ) و من ميخواستم كه سؤال كنم از او كه بعد از او حجة بر مردم كيست پس چون به من نظر نمود او ابتدا بكلام كرده فرمود اى سليمان براستى و درستى على فرزند من وصى منست و حجه است بر مردم بعد از من و او افضل پسران من است ، پس اگر تو بعد از من باقى ماندى شهادت بده نزد شيعهء من و اهل ولايت من و دوستى من از كسانى كه استخبار و استعلام كنند از خليفه من بعد از من نص ديگر از على بن عبد الله الهاشمى منقول است كه گفت ما شصت نفرمود بوديم كه بعضى از آنها ما بوديم و بعضى ديگر از دوستان ما و نزد قبر بوديم ( مراد قبر رسول خداست ( ص ) هنگامى كه ابو ابراهيم موسى بن جعفر ( ع ) وارد شد و دست فرزند ارجمندش على ( ع ) در دست او بود فرمود آيا ميدانيد من كيستم عرض كرديم تو آقا و مهتر ما هستى فرمود نام و نسب مرا بگوئيد عرض كرديم توئى موسى بن جعفر بن محمد فرمود اين كيست با من عرض كرديم على بن موسى بن جعفر است فرمود پس شهادت دهيد كه او وكيل من است در حيات من و وصى منست بعد از موت من . نص ديگر از عبد الله بن مرحوم مرويست كه گفت رفتم بيرون از بصره و ارادهء مدينه را داشتم چون بعضى از مسافت راه را طى كردم ملاقات كردم ابا ابراهيم موسى بن جعفر ( ع ) را و او عازم بصره بود پس كسى فرستاد نزد من وارد شدم بر او چند نوشته به من داد و فرمود به من كه اين نوشتها را بمدينه برسان عرض كردم فداى وجودت اين نوشتها را بكدام يك از اهل مدينه دهم فرمود بفرزندم على بدرستى كه او وصى من و قائم بامر منست و بهترين فرزندان منست . نص ديگر از فرزندان جعفر بن ابى طالب مروى است كه گفتند ابا ابراهيم ( ع ) نزد ما فرستاد و ما را جمع نمود پس از آن فرمود آيا ميدانيد من چرا شما را جمع كرده‌ام ما عرض كرديم نميدانيم .\r\nفرمود شهادت و گواهى دهيد كه اين على ( ع ) فرزند من وصى من است و قيم امر من است و خليفه من است بعد از من از براى هر كسى كه نزد من قرضى باشد . يعنى از من طلب داشته باشد بايد از اين فرزند من بگيرد و از براى هر كسى كه نزد من وعدهء باشد بايد بخواهد ازو تا منجز كند آن را ظاهرا مراد اين باشد كه اگر كسى حسابى نزد من گذرانيده باشد و اختيار فسخ آن را به من واگذاشته باشد بايد ازو بخواهند تا معامله را منجز كند و هر كس كه لا بد است مرا ملاقات كند ملاقات نخواهد كرد مگر نوشتهائى كه به او نوشته‌ام . نص ديگر حيدر بن ايوب از محمد بن يزيد هاشمى روايت مىكند كه گفت آگاه باشيد كه شيعه بايد على ابن موسى را امام بداند حيدر گويد كه من گفتم از چه رهگذر ميگوئى گفت ابو الحسن موسى بن جعفر ( ع ) او را نزد خود خواند و وصيش قرار داد نص ديگر از حيدر بن ايوب مرويست كه گفت ما در مدينه در محلى بوديم كه معروف بقبا بود\r\n","description":"","footnote":"","page_name":" 21 ","page_number":21},
  {"content":"\r\nو محمد بن زيد بن على در آنجا بود و مسائل دين ميگفت و نماز جماعت ادا ميكرد و آن روز را بعد از زمانى كه هر روز مىآمد وارد شد ما به او عرض كرديم خداوند ما را فداى تو كند چه چيز ترا نگاه داشت فرمود .\r\nابا ابراهيم ( ع ) امروز هفده نفر مرد از ما را از اولاد على و فاطمه ( ع ) احضار فرمود و گواه گرفت ما را از براى فرزند خود على ( ع ) باينكه وكيل در حياة و وصى در ممات او باشد و اينكه عمل فرزندش از براى او مجزى و نافذ باشد چه بر ضرر او و چه بر منفعت او پس از آن محمد بن زيد فرمود اى حيدر قسم به ذات خداوند كه امروز امامت از براى فرزندش منعقد ساخت و بايد بعد از وفات او شيعه قائل شود بامامت فرزند او حيدر عرض كرد خداوند ابو ابراهيم ( ع ) را باقى بدارد شما از چه جهت ميگوئيد اين مطلب را فرمود اى حيدر هر گاه او را وصى نمود عقد امامت از براى او كرد على بن حكم گويد كه حيدر وفات كرد و هنوز شك در اين مطلب داشت . نص ديگر از عبد الرحمن بن حجاج مرويست كه گفت موسى بن جعفر ( ع ) فرزند خود على را وصى كرد و نوشتهء براى او نوشت و شصت نفرمود از اعيان اهل مدينه را گواه برداشت در آن نوشته . نص ديگر از حسين بن بشير مرويست كه گفت موسى بن جعفر فرزند خود على را بر ما امام قرار داد چنانچه رسول خدا ( ص ) در روز غدير خم على ( ع ) را امام قرار داد پس فرمود اى اهل مدينه يا اينكه فرمود اى اهل محله اين وصى منست بعد از من نص ديگر از حسن بن على الخزاز منقولست كه گفت ما به مكه ميرفتيم و على بن ابى حمزه با ما بود و با او مال و متاع بود پس ما به او گفتيم اينها از براى كيست گفت اينها از عبد صالح موسى بن جعفر ( ع ) است مرا امر كرده است كه اينها را حمل كنم از براى على ( ع ) فرزند او و او را وصى قرار داده است و مصنف اين كتاب گويد كه على بن ابى حمزه بعد از وفات موسى بن جعفر منكر شد و اين مال را نگاه داشت و تسليم حضرت رضا ( ع ) نكرد نص ديگر از سلمة بن محرز منقولست كه گفت به حضرت صادق ( ع ) عرض كردم كه مردى از عجليه به من گفت كه نهايت عمر اين شيخ مراد حضرت صادق ( ع ) است يك سالست يا دو سال تا اينكه وفات مىكند پس از اين كسى نيست كه به او روى آوريد حضرت فرمود آيا نگفت كه آن شخص موسى بن جعفر ( ع ) خواهد بود كه درك مىكند آنچه را كه تمام مردم درك ميكنند و ما از براى او كنيزى خريده‌ايم و گويا تو او را درك كنى و متولد خواهد شد از براى او فرزندى كه دانا است بمسائل و جانشين او خواهد شد . نص ديگر از جعفر بن خلف مرويست كه گفت از موسى بن جعفر ( ع ) شنيدم كه ميفرمود سعيد است مردى كه نميرد تا اينكه جانشين او ديده شود و حقتعالى از اين فرزند من به آن نماياند جانشين مرا و اشاره به حضرت رضا ( ع ) كرد نص ديگر از اسماعيل بن خطاب مرويست كه گفت حضرت موسى بن جعفر ( ع ) ابتدا به ثنا و مدح فرزند خود على ( ع ) مينمود و نيكو ستايش ميكرد او را و آنقدر از فضل و نيكى او ذكر\r\n","description":"","footnote":"","page_name":" 22 ","page_number":22},
  {"content":"\r\nمىكرد كه از غير او ذكر نميكرد گويا اراده آن را داشت كه او را رهنما كند نص ديگر از حسين بن مختار منقولست كه گفت از موسى ابن جعفر زمانى كه در حبس بود چند تختهء نوشته بيرون آمد كه در آنها نوشته بود عهد من با بزرگترين از فرزند من است و نيز از حسين بن مختار مرويست كه گفت چون موسى بن جعفر ( ع ) در بصره بر ما گذشت چند تخته ازو بما رسيد كه در عرض آنها نوشته شده بود عهد من با اكبر فرزند من است . نص ديگر از زياد بن مروان القندى مرويست كه گفت بر موسى بن جعفر ( ع ) وارد شدم على ( ع ) فرزند او نزد وى بود آن جناب به من فرمود اى زياد ابن على ( ع ) كتاب او كتاب من است و كلام او كلام من است و رسول و پيغام آور او پيغام آور من است و آنچه بگويد گفته گفته او است و مصنف كتاب گويد زياد بن مروان القندى اين حديث را روايت كرد و بعد از وفات موسى بن جعفر منكر شد و واقف شد به آن جناب و بعد از او قائل نشد و آنچه اموال از موسى بن جعفر ( ع ) نزد او بود نگاهداشت نص ديگر از نصر بن قابوس مرويست كه گفت من بموسى بن جعفر ( ع ) عرض كردم كه من از پدر بزرگوارت سؤال كردم كه كيست بعد از تو به من خبر داد كه تو بعد از پدر بزرگوارت امام خواهى بود پس چون كه حضرت صادق ( ع ) وفات نمود مردم متفرق شدند و هر طائفه كسى را قائل شدند و من و اصحاب من با تو بوديم پس خبر بده به من كه بعد از تو كيست فرمود فرزندم على ( ع ) نص ديگر از نعيم بن قابوس مرويست كه گفت موسى بن جعفر ( ع ) به من فرمود على ( ع ) فرزند منست و بزرگترين اولاد منست و شنونده ترين ايشان است گفته مرا و راغبترين ايشانست امر مرا نظر مىكند با من در كتاب جفر و جامعهء من و نظر نكند در آن مگر پيغمبرى يا وصى پيغمبرى نص ديگر از مفضل بن عمر مرويست كه گفت بر موسى بن جعفر ( ع ) داخل شدم من در وقتى كه على ( ع ) فرزند وى و در كنارش بود و او را ميبوسيد و زبان او را ميمكيد و او را بر شانه خود ميگذاشت و او را به خود ميچسباند و ميفرمود پدر و مادرم بفداى تو باد چقدر خوشبو و پاكيزه است بوى تو و چقدر پاك و طاهر است خلقت تو و چقدر ظاهر است فضل تو ميگويد من عرض كردم فداى وجودت از اين طفل محبتى در قلب من قرار گرفت كه از براى هيچ كسى واقع نشده بود مگر از براى تو فرمود به من اى مفضل اين نسبت به من بمنزلهء من است نسبت به پدر من ما ذريهء هستيم كه بعضى از بعضى ديگريم و پروردگار به اين مطلب شنوا و داناست مفضل گويد كه من عرض كردم كه اين صاحب امر است بعد از شما فرمود بلى هر كس اطاعت كند او را نجات يابد و هر كه از او تخلف ورزد كافر شود . نص ديگر از محمد بن سنان مرويست كه گفت يك سال پيش از سفر عراق موسى بن جعفر ( ع ) بر وى داخل شدم در وقتى كه فرزند او على ( ع ) پيش روى او بود به من فرمود اى محمد عرض كردم لبيك فرمود زود است در اين سال كه حركتى از براى من اتفاق افتد پس از آن\r\n","description":"","footnote":"","page_name":" 23 ","page_number":23},
  {"content":"\r\nحركت كردن جزع مكن پس از آن خاموش شد و با دست خود با خاك زمين اشتغال يافت و سر خود را بلند كرد و فرمود گمراه مىكند خداوند ظالمان را و آنچه خواهد مىكند من عرض كردم فداى وجودت باعث اين گفته شما چيست فرمود هر كس ظلم كند حق اين فرزند مرا و انكار كند امامت وى را بعد از من مثل كسى است كه ظلم كرد در حق على بن ابى طالب ( ع ) و انكار كرد امامت او را بعد از پيغمبر ( ص ) پس من دانستم كه آن جناب خبر مرگ خود را ميدهد و دليل و راهنما و امام مىكند على فرزند خود را پس من عرض كردم قسم بذات خداوند كه اگر پروردگار طول دهد عمر مرا هر آينه تسليم ميكنم به او حق او را و اقرار ميكنم بامامت او و شهادت مىدهم كه بعد از تو اوست حجة خداوند بر خلق او و اوست خواننده مردم را بدين خداوند پس از آن فرمود به من خداوند عمر ترا طولانى مىكند و خواستگار ميشوى امامت او و امامت كسى كه قائم مقام او مىشود بعد از من عرضكردم فدايت او كيست فرمود محمد فرزند او ميگويد كه عرض كردم بجز رضا و تسليم چيزى از براى من نيست فرمود بلى در كتاب أمير المؤمنين ( ع ) چنين يافتم ترا اما تو در ميان شيعه ما ظاهر ترى از برق در شب تاريك ظلمانى پس از آن فرمود اى محمد مفضل انيس من بود و محل راحت من بود و تو انيس رضا ( ع ) و فرزند او هستى و محل راحت هر دو ميباشى و حرام است بر آتش آنكه تو را فرو گيرد ابدا\r\n\r\nباب پنجم در ذكر نسخهء وصيت موسى بن جعفر ( ع ) است\r\nابراهيم بن عبد الله الجعفرى اين حديث را از چند نفر از اهل خانه خود روايت كرده است كه موسى بن جعفر ( ع ) شاهد گرفت بر وصيت خود اسحق بن جعفر بن محمد و ابراهيم بن محمد الجعفرى و جعفر بن صالح و معاوية ابن الجعفريين و يحيى بن الحسين بن زيد و سعد بن عمران الانصارى و محمد بن حارث انصارى و يزيد بن سليط الانصارى و محمد بن جعفر الاسلمى را بعد از آنكه شاهد گرفت آنها را كه آن جناب شهادت ميدهد كه نيست خدائى مگر ذات پاك خداوند عالم و غير او كسى نيست و شريك از براى او نيست و محمد ( ص ) عبد او و پيغمبر او است و قيامت بعد ازين مىآيد و شبههء در آن نيست و حقتعالى زنده ميگرداند و برميانگيزاند هر كسى كه در قبرها ساكن است و زنده شدن بعد از موت حق است و حساب و قصاص حق است و ايستادن در پيشگاه حضرت ذو الجلال حق است و آنچه پيغمبر خدا از جانب وى آورده حق است حق است حق است و آنچه جبرئيل امين از جانب رب العالمين آورده حق است و به اعتقاد به آنها بوجود آمدم و با اعتقاد به آنها ميميرم و با اعتقاد به اينها برانگيخته خواهم شد و گواه ميگيرم اين اشخاص را بر اينكه اين وصيت من است به خط من و من نسخه كرده‌ام و نوشته‌ام وصيت على بن الحسين ( ع ) را و وصاياى حسن و حسين و وصيت محمد بن على الباقر را پيش از اين حرف به حرف و وصيت جعفر بن محمد ( ع ) را حرف به حرف و به طرز وصيت آنها وصى قرار دادم على فرزند خود را و بايد فرزندان ديگر من با او باشند ان شاء الله ، پس اگر انس گيرد با ايشان در راه راست يعنى با او درست رفتار كنند و اگر دوست دارد اقرار ايشان را\r\n","description":"","footnote":"","page_name":" 24 ","page_number":24},
  {"content":"\r\nچنين كند و اگر ناخوش دارد ايشان را و دوست دارد كه بيرون كند آنها را چنان كند و ايشان را با او كارى نباشد و بسوى او وصيت كردم صدقات و اموال و اطفال خود را كه واگذاشته‌ام و اولادم و اينها را بسوى ابراهيم و عباس و اسماعيل و احمد و ام احمد نيز واگذاشتم و ليكن امر زنان خود را به على ( ع ) وصيت كردم بايشان و نيز ثلث صدقه پدرم و اهل بيتم را بوى وصيت كردم هر مكان كه خواهد ببرد و هر كدام را كه خواهد صاحب مال قرار دهد در مال خودش و اگر دوست دارد اجازه كند آنچه را من ذكر كردم نسبت به عيال خودم چنين كند و اگر ناخوش دارد اين را و نخواهد اين قسم نكند و اگر ميل دارد كه بفروشد يا ببخشد يا عطا كند يا تصدق كند بر غير آن همچنين كه من استثنا كرده و قرار داده‌ام چنان كند و او من است در وصيت من در مال من و در عيال من و فرزندان من و اگر بخواهند اقرار كنند برادران او كه اسم آنها مذكور شد در صدر نوشته باقرار درآورد ايشان را و اگر ناخوش دارد اخراج كند ايشان را و بر آنها است كه رد نكنند بر او و اگر بخواهد يكى از ايشان كه خواهر خود را به تزويج كسى آورد نكند اين عمل را مگر باذن او و امر او و هر صاحب تسلطى كه او را باز دارد از چيزى و يا حايل شود ميان او و ميان آنچه را كه نوشته ذكر كرده‌ام پس او بيزار و برى شده از خداوند عالم و از پيغمبر او خدا و پيغمبرش ازو بيزار خواهند بود و لعنت خدا و لعنت لعنتكنندگان و لعنت ملائكهء مقربين و پيغمبران از مرسل و غير مرسل جميعا و لعنت تمام مؤمنين بر او باد و نيست از براى هر يك از صاحبان سلطنت و تسلط كه باز دارند او را از چيزى كه نزد او است از من از فضيلتى كه دارم و نه از براى هيچ يك از اولاد من كه چنين كارى كنند و مال من نزد او است و هر مقدار كه او گويد مصدق و راستگو خواهد بود چه كم بگويد و چه زياد او صادقست در گفتگوى خود و مقصود از داخل كردن كسانى را از اولاد خود كه دخيل در امر او كردم اشتهار اسماء ايشان بود و الا اختيار با اوست و اولاد كوچكهاى خود و مادرهاى اولاد من و هر كس از ايشان كه در منزل او اقامت كند و يا در ميان حجاب و دربانهاى او اقامت كند او را ميرسد كه هر نوع كه خواهد نسبت به آنها مرعى دارد در زندگى من و هر كس از آنها كه شوهرى از براى خود اختيار كرد رجوع نكند در عيال من مگر آنكه على ( ع ) تجويز كند و همچنين دختران من و به شوهر ندهد دختران و زنان مرا احدى از خواهرهاى مادرى ايشان و نيست تسلطى مر ايشان را و عملى مگر باذن و رأى و مشورت او پس اگر بدون اذن او چنين كنند مخالفت كرده‌اند خدا و رسول خدا را و كج روى پروردگار نموده‌ايد در مملكت او و فرزند من على ( ع ) شناساتر است به محل تزويج كردن خويشان خود اگر خواهد تزويج كند و اگر نخواهد نكند و من وصيت كردم بخويشان خود و عيال خود به اين طور كه ذكر كردم در اين نوشته و گواه ميگيرم خدا را بر آنها و مأذون نيست احدى كه منع كند وصيت مرا و نشر ندهد و اين وصيت به همين نوع است كه ذكر كردم و واضح نمودم پس هر كس بدى كند ضرر او است و هر كس احسان كند نفعش به خودش عايد مىشود و بر پروردگار ظلم روا نيست و كسى را نميرسد از صاحب تسلط و غير آن كه نقض كند نوشته مرا اين نوشته را كه آخر آن را مهر كرده‌ام پس كسى كه چنين كند لعنت خدا و غضب خدا و ملائكه و جميع\r\n","description":"","footnote":"","page_name":" 25 ","page_number":25},
  {"content":"\r\nمسلمين و مؤمنين بر او باد و حضرت موسى بن جعفر ( ع ) و شهود مهر كردند و عبد الله بن محمد الجعفرى گويد كه : عباس بن موسى ( ع ) بابن عمران قاضى طلحى گفت كه آخر اين نوشته كزو جوهرى از براى ما مرسوم است ميخواهد از ما منع كند و پدر ما وانگذارده است چيزى را مگر آنكه از براى او يعنى على ( ع ) قرار داده است پس برجست بر او ابراهيم بن محمد الجعفرى و اين مطلب را به او شنوانيد و پس ازو برجست اسحق بن جعفر و او نيز چنين كرد پس از آن عباس بقاضى گفت خدا امور تو را اصلاح بياورد مهر را بشكن و آخر نوشته را بخوان قاضى گفت نميشكنم چيزى را كه بلعنت پدرت گرفتار شوم عباس گفت من ميشكنم قاضى گفت اين امر ترا سزد عباس مهر را شكست ناگاه در نوشته معلوم شد بيرون بودن ايشان از وصيت و تثبيت على ( ع ) به تنهائى و ادخال آن جناب ايشان را در ولايت على ( ع ) چه ميل داشته باشند و يا ناخوش دارند و مثل ايتام شوند در كنار او و بيرون كرده بود ايشان را از حد صدقه و ذكر آن پس از آن على بن موسى ( ع ) رو كرد بعباس و فرمود اى برادر من ميدانم كه شما را وانداشته است بر اين اعمال مگر غرامات و قروضى كه بر ذمهء شما است پس اى سعد برو و معين كن چه قدر بر ذمهء ايشان است و آنها را اداء كن و قبضى بگير كه در آن حقوق ايشان ذكر شده باشد و برائت ذمه از براى ايشان حاصل كن به خدا قسم من مادامى كه صبح و شام ميكنم بر روى زمين مواساة و نيكى شما را ترك نميكنم و شما هر چه خواهيد بگوئيد پس از آن عباس گفت كه تو عطا نميكنى بما مگر زيادتى اموال ما را و ما را نزد تو بيش از اين بهرهء نيست حضرت فرمود بگوئيد هر چه خواهيد خواسته خواستهء شما است پروردگار اصلاح كن ايشان را و اصلاح كن بواسطهء ايشان و دو رو پست مرتبه گردان از ما و ايشان شيطان را و يارى و كن ايشان را بر طاعت خود و خداوند وكيل و شنوا است آنچه را ما ميگوئيم عباس گفت شناسا كن مرا به زبان خود و از براى دستماليدنيهاى تو نزد من كل بهم نميرسد كنايه از آنكه تملق ترا نميگويم پس از آن مردم متفرق شدند . و از عبد الرحمن بن حجاج مرويست كه گفت موسى بن جعفر ( ع ) وصيت أمير المؤمنين ( ع ) را نزد من فرستاد و صدقهء تبرع پدر بزرگوارش كه با تبرع ابى اسماعيل يك طرز بود نيز نزد من فرستاد و ذكر كرد صدقه و تبرع پدر بزرگوارش جعفر بن محمد ( ع ) و تبرع خودش را به اين نوع :\r\n* ( بِسْمِ الله الرَّحْمنِ الرَّحِيمِ ) * - اينست آنچه صدقه و تبرع داده است به آن موسى بن جعفر ( ع ) صدقه و تبرع داد زمين خود را كه در فلان مكان است و حدود زمين فلان و فلان موضع است است تمام زمين را و نخل آن را و سفيدى و سادهء آن را و اصل زمين و مجموع آن را و آب آن را و مواضع مرتفع و برآمدهء آن را و حقوق آن را و شرب آب آن را و هر حقى كه از براى آن است در بلندى آن و يا جاى بالا رفتن آن و يا درخت خشكيدهء آن و يا محل ريختن آب آن و يا فضاء آن و يا محل روانشدن آب آن و يا معمور آن و يا مخروبه و معيوب آن صدقه و تبرع داد جميع حقى كه به اين زمين دارد و بفرزندهائى كه از صلب خود دارد از مردان و زنان يعنى غير از نه دخترى و نه پسرى كه تقسيم كند متولى زمين به آنها آنچه را كه حقتعالى از غلهء آن عطا فرمايد\r\n","description":"","footnote":"","page_name":" 26 ","page_number":26},
  {"content":"\r\nبعد از آنكه غلهء آن كفايت كند معمور كردن و آباد كردن آن را و بعد از سى آب بسيار كه كنايه است از سى سال كه آب بسيار داشته باشد و آباد باشد بايد تقسيم شود در ميان تنگدستان و فقراء اهل قريه از اولاد موسى بن جعفر ( ع ) از براى هر پسرى دو برابر دخترى پس اگر زنى از اولاد موسى بن جعفر ( ع ) شوهر كند حقى از براى او درين صدقه و تبرع نيست تا وقتى كه رجوع كند بدون شوهر يعنى شوهر او تلف شود و يا او را طلاق بگويد پس اگر رجوع كرد از براى او مثل بهره ايست كه مر دختر بىشوهر او راست و هر كس وفات كند از اولاد موسى بن جعفر و او را وارثى و يا اولادى باشد مر آنها راست سهم پدر آنها هر پسرى دو برابر دختر مثل آنچه موسى ( ع ) شرط كرده بود ميان اولاد صلبى خود و هر كس وفات كند از اولاد موسى ( ع ) و او را ولدى نباشد حق او رد شود بر اهل تبرع و از براى فرزند ، من درين صدقه و تبرع من حقى نيست مگر آنكه پدران ايشان از اولاد من باشند و هيچ كس را حقى نيست در صدقهء من كه شركت كند با ولد من و يا ولد ولد من تا هر چه پائين رود مادامى كه كسى از آنها باقى باشد پس اگر منقرض شوند و كسى از آنها باقى نماند پس اين صدقه و تبرع من از آن برادر پدر و مادرى من تا وقتى كه كسى از آنها باقى باشد به آن طورى كه قرار دادم و شرط كردم از براى ولد و عقب خودم پس اگر از آنها هم كسى باقى نباشد صدقه من از اولى فالاولى به ترتيب باشد تا اينكه وارث شود حقتعالى چه او وارث خواهد شد و بهترين وارثان است صدقه و تبرع داد موسى بن جعفر ( ع ) اين صدقه را و اين صحيح است و صدقه ايست كه بايد حبس باشد يعنى عين آن تلف نشود به بيع و غير آن و مقطوع است از صاحب آن يعنى مر او را در آن رجوعى نيست و ابدا استثناء و ردى در آن نخواهد بود و مرتكب اين عمل شدم بجهة طلب رضايت پروردگار و خانهء آخرت و حلال نيست از براى مؤمنى كه ايمان به خدا و اعتقاد بقيامت دارد كه بفروشد آن را يا ابتياع كند يا ببخشد يا منتقل كند و يا تغيير دهد چيزى از آنچه ذكر شد تا پروردگار وارث شود ملك خود را و هر كس در آنست و موسى بن جعفر ( ع ) قرار داد متولى اين تبرع و صدقه را على ( ع ) و ابراهيم .\r\nپس اگر يكى از آن دو نفر منقرض شوند توليت جميع آن با قاسم و ديگرى از اين دو نفر باشد . پس اگر يكى از اين دو نفر منقرض شود با اسماعيل و ديگرى از اين دو نفر باشد .\r\nپس اگر يكى از اين دو نفر منقرض شود با عباس و ديگرى از اين دو نفر باشد پس اگر يكى از اين دو نفر منقرض شود بزرگترين اولاد من قائم مقام او باشد پس اگر باقى نماند از اولاد من مگر يكنفر او تنها متولى عمل شود .\r\nعبد الرحمن بن حجاج گويد كه حضرت رضا ( ع ) فرمود كه پدر بزرگوارم اسماعيل را در اين توليت صدقه بر عباس مقدم داشت با اينكه از عباس كوچكتر بود و عبد الرحمن بن حجاج از اسحق و على فرزندان جعفر بن محمد روايت كرده كه آن دو نفر در مكه در سال وفات موسى بن جعفر ( ع ) بر عبد الرحمن بن اسلم وارد شدند و با آنها نوشتهء بود از موسى بن جعفر ( ع ) بر عبد الرحمن بن اسلم وارد شدند و با آنها نوشته بود از موسى بن جعفر ( ع ) به خط\r\n","description":"","footnote":"","page_name":" 27 ","page_number":27},
  {"content":"\r\nآن جناب و در آن مهمات چند ثبت بود كه آن جناب امر كرده بود بر آوردن آن مهمات را و آن دو نفر گفتند كه آن جناب امر فرموده برفع اين مهمات از اين وجه يعنى از اين مهتر و بزرگ قوم پس اگر چيزى از امر او يافت شود تسليم فرزندش على ( ع ) نما چه وى خليفه و قيم امر آن جنابست و اين واقعه يك روز بعد از يوم النفر واقع شد و آن روزيست كه حاجيان يمنى كوچ كنند و از وفات موسى بن جعفر ( ع ) مقدار پنجاه روز گذشته بود و شاهد گرفته بود آن جناب اسحق و على دو فرزند حضرت صادق و حسين ابن احمد المنقرى و اسماعيل بن عمرو و حسان بن معويه و حسين ابن محمد را و او كسى بود كه مهر كرده بود نوشته شهادت اسحق و على را بر اينكه ابو الحسن على بن موسى ( ع ) وصى پدر خود و جانشين او است پس دو نفر از اينها به اين طور شهادت دادند و دو نفر ديگر گفتند كه خليفه و وكيل او است پس شهادت اينها نزد حفص بن غياث قاضى قبول شد . و از بكر بن صالح مرويست كه گفت بابراهيم بن موسى بن جعفر ( ع ) گفتم كه قول تو در حق پدرت چيست ؟ گفت او زنده است گفتم قول تو در حق برادرت ابى الحسن چيست گفت موثق و راستگو است گفتم او گفته كه پدر بزرگوارت وفات كرده گفت او داناتر است به آنچه فرموده پس من مراجعت كردم نزد او و او هم عود كرد نزد من گفتم پدرت وصيت كرده است گفت بلى گفتم بچه كسى وصيت كرده است گفت به پنج نفر از ما و على را بر ما مقدم داشته\r\n\r\nباب ششم در ذكر اخبار منصوصه بر امامت حضرت رضا ( ع )\r\nدر جمله ائمهء اثنى عشر عليهم السلام از ابى نصر مرويست كه گفت چون كه حضرت باقر ( ع ) نزديك وفاتش حالت احتضار از برايش روى داد فرزند دلبندش حضرت صادق ( ع ) را نزد خود خواند تا اينكه عهد امامت را بر وى بسپارد برادر آن جناب زيد بن على عرض كرد اگر پيروى كنى در حق من تمثال حسن و حسين ( ع ) را به عين چنانچه حسن ( ع ) برادر خود حسين را خليفهء خود نمود تو هم مرا خليفه كنى اميدوارم كه عمل منكر و شنيعى نكرده باشى آن جناب به او فرمود اى ابا الحسن نه امانات بتمثال است و نه عهود و وصى ( ؟ ؟ ؟ ) نمودن برسوم و آداب بلكه اينها اموريست كه سابق بر ظهور حجتهاى خداوندى تعين شده است پس آن جناب جابر بن عبد الله را نزد خود خواند و فرمود اى جابر صحيفه اى را كه به چشم خود ديدى از براى ما حديث كن .\r\nجابر عرض كرد بلى اى ابا جعفر وارد شدم بمولاة خود دختر رسول خدا براى اينكه تهنيت بگويم او را بمولود مسعود او حضرت حسين ( ع ) ناگاه ديدم در دست آن مخدره صحيفهء بود از در سفيد عرض كردم اى سيده زنان اين صحيفه چيست كه من با تو مىبينم فرمود كه\r\n","description":"","footnote":"","page_name":" 28 ","page_number":28},
  {"content":"\r\nدر اين صحيفه اسماء اولاد من ثبت است عرض كردم به من عطا فرما تا در آن نظر كنم فرمود اى جابر اگر نهى نشده بود هر آينه چنين ميكردم لكن نهى شد كه دست كسى نرسد مگر آنكه پيغمبر باشد يا وصى پيغمبر يا اهل بيت پيغمبر لكن تو مأذون هستى كه از ظاهر آن نظر بباطنش كنى جابر گفت كه من خواندم چنين ثبت شده بود .\r\nابو القاسم محمد بن عبد الله مصطفى مادر او آمنه ابو الحسن على ابن ابى طالب مرتضى مادر او فاطمه بنت اسد بن هاشم بن عبد مناف ابو محمد حسن بن على البار ابو عبد الله حسين بن على التقى مادر اين دو نفر فاطمهء بنت محمد ( ص ) ابو محمد على بن الحسين العدل مادر او و شهربانو بنت يزدجرد ابو جعفر محمد بن على الباقر مادر او ام عبد الله بنت حسن بن على بن ابى طالب ( ع ) ابو عبد الله جعفر بن محمد الصادق مادر او ام فروه بنت قاسم بن محمد بن ابى بكر ابو القاسم موسى بن جعفر مادر او كنيزكى است اسم او حميدة المصفاة ابو الحسن على بن موسى الرضا مادر او كنيزكى است اسم او نجمه ابو جعفر محمد بن على الزكى مادر او كنيزكى است اسم او خيزران ابو الحسن على بن محمد الامين مادر او كنيزكى است اسم او سوسن ابو محمد حسن بن على الرفيق مادر او كنيزكى است اسم او سمانه كنيت او ام الحسن ابو القاسم محمد بن الحسن او است حجة الله القائم مادر او كنيزكى است اسم او نرجس خاتون صلوات الله عليهم اجمعين . مصنف كتاب گويد كه اين حديث چنين روايت شده است كه باسم حضرت قائم ( ع ) تصريح شده و مذهب من آنست كه تصريح كردن باسم آن جناب منهى عنه است باسناد معتبره ابى بصير از ابى عبد الله ( ع ) روايت كرده كه فرمود پدر بزرگوارم بجابر بن عبد الله انصارى فرمود كه مرا به تو حاجتى است پس هر زمان كه بر تو سهل و آسان باشد خلوت كنم با تو از آن حاجت سؤال كنم جابر عرض كرد هر وقت بخواهيد سؤال كنيد پس با پدرم خلوت نموده فرمود اى جابر خبر بده مرا از لوحى كه در دست مادرم فاطمه بنت رسول خدا ديدى و خبر ده مرا از آنچه آن مخدره به تو خبر داده كه در آن لوح مكتوبست جابر عرضكرد كه خداوند را گواه ميگيرم كه در حياة رسول خدا ( ع ) بر مادرت فاطمه ( ع ) وارد شدم كه او را تهنيت گويم بسبب ولادت حسين ( ع ) پس در دست او لوح سبزى ديدم گمان كردم كه زمرد است و نوشته سفيدى در آن ديدم كه گويا با نور آفتاب بود عرض كردم به او پدر و مادرم فداى تو باد اى دختر رسول خدا اين لوح چيست فرمود اين لوح را خداى عز و جل براى پيغمبر خود هديه فرستاده است و در او اسم پدرم و اسم شوهرم و اسم دو فرزندم و اسماء اوصياء از فرزندان من ثبت است و به جهت مژدگانى اين را پدرم به من عطا فرموده است جابر عرض كرد مادرت فاطمه آن لوح را به من داد من خواندم و نسخه كردم ابو عبد الله گويد كه پدرم فرمود آيا ميتوانى كه اين لوح را به من بنمائى عرض كرد بلى پس پدرم با جابر رفتند و در منزل جابر پس پدرم صحيفهء از پوست نازك كه در آن نوشته شده بود بيرون آورد جابر گفت خداوند را گواه مىدهم كه من به همين نوع در لوح ديدم كه نوشته\r\n","description":"","footnote":"","page_name":" 29 ","page_number":29},
  {"content":"\r\nشده بود * ( بِسْمِ الله الرَّحْمنِ الرَّحِيمِ ) * اين نوشته ايست از خداوند عزيز عليم از براى محمد ( ص ) نور و سفير و رسول او و ترجمان او و دليل او روح الامين از نزد رب العالمين از براى او فرود آورده تعظيم كن اى محمد ( ص ) اسماء مرا و شكر كن نعمتهاى ظاهرهء مرا و انكار مكن نعمتهاى باطنهء مرا منم خدائى كه نيست خداوندى غير از من منم هلاككنندهء جبركنندگان و خواركنندهء ظالمان و حكمكنندهء جزا و پاداش منم خدائى كه نيست ، خدائى غير از من پس كسى كه اميدوار باشد غير از فضل مرا يا اينكه بترسد غير از عذاب مرا عذاب خواهم كرد او را عذاب سختى كه عذاب نميكنم به آن كسى از اهل عالم را پس مرا عبادت كن و بر من توكل كن من مبعوث نكردم پيغمبرى را كه تمام كنم روزهاى عمر او را و بهم شكنم مدت حيوة او را مگر آنكه از براى او وصى قرار دادم و من مزيت و فضيلت دادم ترا بر جميع پيغمبران و فضيلت دادم وصى ترا بر تمام اوصياء و گرامى داشتم ترا به دو شبل و دو سبط تو بعد از وصى تو كه حسن و حسين باشند .\r\nپس حسن را بعد از انقضاء مدت عمر پدر بزرگوارش معدن علم خود قرار دادم و حسين را خازن وحى قرار دادم و گرامى داشتم او را بشهادت و سعادت را به او ختم نمودم پس او افضل از تمام كسانيست كه شهادت يافتند و درجهء او بلندتر است از تمام شهداء نزد من و كلمهء تامهء خود را با او قرار دادم و حجة بالغه را بسبب عترت او نزد او قرار دادم كه بسبب عترت او ثواب ميبخشم و عقاب ميكنم اول ايشان على سيد عابدان و زينت اولياء گذشتگان من است و فرزند او شبيه جد پسنديدهء خود محمد الباقر است چه او گشايندهء علم و معدن حكم من است و به زودى هلاك شوند كسانى كه شك آورند در حق جعفر كه بعد از او است و كسى كه بر او رد كند مثل كسى است كه رد كند قول حق و راست مر او هر آينه نيكو گردانم مقام جعفر را و او را خشنود گردانم در ميان شيعيان و ياران و دوستان او يعنى آنها را بوى ميبخشم و برگزيدم موسى ( ع ) را بعد از او چه بعد از اختيار موسى ( ع ) فتنهء تاريك ظلمانى بوقوع آورم و اختيار موسى از براى آنست كه رشتهء واجب من منقطع نشود و حجت من مخفى نماند و دوستان من شقى نشوند و هر كس يكى از آنها را انكار كند نعمت مرا انكار نموده و هر كس تغيير دهد ، يك آيه از كتاب مرا بر من افترا بسته و هلاك و عذاب مهيا است از براى كسانى كه افترا بندند و انكار كنند وقت منقضى شدن مدت عمر موسى بندهء من و دوست من و برگزيدهء من و تكذيبكننده هشتم تكذيبكنندهء تمام اولياء من است و على ولى من است و ناصر من است و كسى است كه اثقال نبوت را بر دوش او گذارم و يارى كنم او را به قوت و قدرت و او را پليد زشت خبيث متكبرى شهيد كند و دفن شود بشهرى كه عبد صالح يعنى ذو القرنين آن را بنا كرده پهلوى بدترين خلق من و صدق گفتار از من است روشن ميگردانم دو چشم او را بوجود محمد فرزند او و خليفهء او بعد از او پس او است كه وارث علم من و معدن حكم من و موضع امور پنهانى من و حجت من بر خلق من ايمان نياورد به او بندهء مگر آنكه بهشت را جايگاه او قرار دهم و شفاعت او را در حق هفتاد نفر كه تمام آنها مستوجب آتش باشند قبول كنم و عاقبت امر او را ختم كنم بسعادت بواسطهء فرزند دلبند او على ( ع ) چه او ولى\r\n","description":"","footnote":"","page_name":" 30 ","page_number":30},
  {"content":"\r\nو ناصر منست و شاهد و گواهست در خلق من يعنى بر آنها حجت است و امين است بر وحى من و از او بيرون آورم كسى را كه خواننده است مردم را به راه رضاى من و نگهبانست علم مرا و او حسن است پس ازو بسرحد كمال رسانم او را به فرزند او كه رحمت تمام عالميان است و با او است كمال موسى و بهاء عيسى و صبر ايوب و به زودى ذليل شوند در زمان او الياء من و هديه برند سرهاى ايشان را مثل آنكه سرهاى ترك و ديلم را جدا كنند و بكشند آنها را و بسوزانند و هميشه خائف و با رعب و ترس باشند زمين از خونهاى ايشان رنگ شود و صداهاى واى واى در زنان ايشان بلند شود .\r\nاينها هستند اولياء من براستى و درستى و به اينها خاموش كنم هر فتنهء تاريك ظلمانى را و به آنها بر طرف كنم مصائب و بلاها را و بركنم بيخ و بن مكرها و خيانتها را و بر اين طايفه باد محبتها و رحمت از جانب پروردگار ايشان و اينها هدايتشدگانند . عبد الرحمن بن سالم گويد كه ابو بصير گفت كه اگر نشنوى در روزگار مگر اين يك حديث را كفايت مىكند ترا پس محافظت كن اين حديث را مگر از اهل آن اسحق بن عمار از ابى عبد الله حضرت صادق ( ع ) روايت كرده كه آن جناب فرمود اى اسحق آيا بشارت ندهم ترا عرض كردم بلى فداى وجودت يا ابن رسول الله فرمود صحيفهء يافتم به خط أمير المؤمنين ( ع ) كه پيغمبر خدا املاء فرموده بود * ( بِسْمِ الله الرَّحْمنِ الرَّحِيمِ ) * اين نوشته ايست از خداوند عزيز عليم و مثل اين حديث در آن مذكور بود مگر آنكه اسحق در آخر حديث اين مطلب را افزوده بود كه پس از آن حضرت صادق ( ع ) فرمود اى اسحق اينست دين ملائكه و پيغمبران پس محافظت كن آن را از غير اهلش خداوند ترا محافظت كند و امر ترا اصلاح آورد پس از آن فرمود هر كس متدين شد به اين حديث ايمن است از عقاب خداوند عز و جل . عبد العظيم بن عبد الله الحسنى از جد خود على بن حسن بن زيد بن حسن بن على بن ابى طالب ( ع ) روايت كرده كه فرمود عبد الله بن محمد بن جعفر از پدر خود و او از جد خود روايت كرده كه محمد بن على الباقر اولاد خود را جمع كرد و عم ايشان زيد بن على ( ع ) در ميان ايشان بود پس از آن نوشتهء بيرون آورد از براى ايشان به خط على ( ع ) و املاء پيغمبر ( ص ) كه در آن نوشته شده بود اين نوشته ايست از خداوند عزيز عليم و حديث لوح مذكور در آن نوشته بود تا آنجا كه فرموده و اينها هدايتشدگانند پس از آن عبد الله بن موسى در آخر گفت كه عبد العظيم گفته عجب است تمام عجب از براى محمد بن جعفر و خروج او و حال آنكه اين حديث را از پدر بزرگوارش شنيده بود و حكايت ميكرد پس از آن گفت اين حديث سر خداوند است و دين او و دين ملائكه او است پس محفوظ دار اين حديث را مگر از اهل آن و اولياء خداوند جابر جعفى از محمد بن على الباقر ( ع ) روايت كرده و آن جناب از جابر بن عبد الله انصارى روايت فرموده كه گفت داخل شدم بر فاطمه دختر رسول خدا ( ص ) در حالتى كه پيش روى او لوحى بود كه نزديك بود از روشنائى چشمها را كور كند و در آن لوح دوازده اسم ثبت بود سه اسم در ظاهر آن و سه اسم در باطن و سه اسم در آخر آن و سه اسم در طرف آن پس چون كه شمردم دوازده اسم بود عرض كردم\r\n","description":"","footnote":"","page_name":" 31 ","page_number":31},
  {"content":"\r\nاين اسماء از كيست فرمود اين اسماء اوصياء است اول آنها پسر عم و يازده نفر از اولاد او و آخر ايشان حضرت قائم است كه بعد از اينها در دنيا زيست كند . جابر گويد كه در لوح ديدم در سه موضع محمد نوشته بود و در چهار موضع على و نيز از آن جناب مرويست كه از جابر بن عبد الله الانصارى روايت كرده كه گفت داخل شدم بر فاطمه ( ع ) و پيش روى او لوحى بود كه در آن لوح اسماء اوصياء ثبت بود پس شمردم دوازده نفر بودند آخر ايشان قائم ايشان بود سه نفر از آنها محمد بود و چهار نفر از آنها على و نيز بطريق ديگر از آن جناب از جابر مثل اين حديث مرويست . و از سليم بن قيس هلالى مرويست كه گفت از عبد الله بن جعفر طيار شنيدم كه از براى ما ميگفت حديثى را كه نزد معويه و حسن و حسين و عبد الله ابن عباس و عمر بن ابى سلمه و اسامة بن زيد ذكر شده بود و گفتگوى اين حديث ميان عبد الله و معويه واقع شده بود بمعاويه گفته بود كه شنيدم از رسول خدا ( ص ) كه ميفرمود من اولى هستم بمؤمنين از خود آنها پس برادرم على ابن ابى طالب اولى است بمؤمنين از خود آنها پس ازو فرزندم حسن اولى است بمؤمنين از خود آنها چون كه او وفات يافت فرزندم حسين اولى است بمؤمنين از خود آنها پس چون او وفات كرد فرزندم على بن الحسين اولى است بمؤمنين از خود آنها و تو حضور او را درك مينمائى پس از دو فرزندم محمد بن على الباقر اولى است بمؤمنين از خود آنها اى عبد الله تو حضور او را درك مينمائى او آن جناب شمرد دوازده نفر امام را كه نه نفر از آنها از اولاد حسين بودند .\r\nعبد الله گويد كه من طلب شهادت كردم از حسن و حسين و عبد الله بن عباس و عمر بن سلمه و اسامة بن زيد پس نزد معويه از براى من شهادت دادند و سليم بن قيس گويد كه من اين حديث را از سلمان و ابى ذر و مقداد و اسامه شنيدم كه گفتند ما از رسول خدا ( ص ) شنيديم و از قيس ابن عبد الله مروى است كه ميگفت ما در خانه نشسته بوديم كه در ميان ما عبد الله بن مسعود هم نشسته بود شخصى اعرابى آمد و گفت كدام يك از شما عبد الله بن مسعود هستيد عبد إله گفت منم عبد إله بن مسعود گفت آيا پيغمبر شما حديثى از براى شما گفته است كه خليفه هائى كه از بعد از او هستند چند نفرند عبد إله گفت بلى دوازده نفرند شمارهء نقباء بنى اسرائيل و از مسروق مرويست كه گفت زمانى را ما نزد عبد الله بن مسعود قرآنهاى خود را عرضه ميكرديم بر او تازه جوانى به او گفت كه آيا پيغمبر شما بشما گفته است كه چند نفر بعد از او خليفه هستند و عبد الله به او گفت كه تو تازه سن هستى و اين چيزى را كه تو سؤال كردى احدى پيش از تو سؤال نكرده بود بلى پيغمبر ما فرموده كه دوازده نفر بعد از او خليفهء او هستند بعدد نقباء بنى اسرائيل و بطرق متعدده از ابى القاسم غتاب مرويست كه گفت ما در مسجد نشسته بوديم و عبد الله بن مسعود با ما بود پس شخصى اعرابى آمد و گفت عبد الله در ميان شما است عبد الله گفت بلى منم عبد الله چيست حاجت تو گفت اى عبد الله آيا پيغمبر شما بشما خبر داده است كه چند نفر خليفه در شما است عبد الله گفت كه سؤالى از من كردى كه از زمانى كه من بعراق آمده‌ام تا به حال احدى اين سؤال\r\n","description":"","footnote":"","page_name":" 32 ","page_number":32},
  {"content":"\r\nرا از من نكرده بود بلى دوازده نفرند شمارهء نقباء بنى اسرائيل و ابو عروبه اين را نقل كرده است لكن در حديث او اين فقره را هم دارد كه بلى اين دوازده نفر شمارهء نقباء بنى اسرائيل است و از اشعث منقولست كه گفت ابن مسعود از پيغمبر روايت كرده است كه گفت خليفه هاى من بعد از من دوازده نفرند مثل نقباء بنى اسرائيل . و از جابر بن سمرهء مرويست كه گفت من با پدرم نزد پيغمبر ( ص ) بوديم و من شنيدم از آن جناب كه ميفرمود بعد از من دوازده نفر امير شوند پس از آن آواز خود را آهسته كرد من به پدرم گفتم كه چه چيز بود رسول خدا آهسته فرمود پدرم گفت كه فرمود تمام ايشان از قريش هستند و نيز به طريق ديگر از جابر بن سمرهء مرويست كه گفت آمدم نزد پيغمبر و شنيدم كه ميفرمود اين امر منقضى نخواهد شد تا اينكه مالك شوند دوازده نفر جانشين پس كلمهء آهسته فرمود من به پدرم گفتم چه چيز فرمود گفت كه فرمود تمام ايشان از قريش هستند و نيز بطريق ديگر از جابر بن سمره مرويست كه گفت شنيدم از رسول خدا ( ص ) كه ميفرمود بعد از من دوازده تن خليفه باشند كه تمام ايشان از قريش هستند پس چون كه به منزل خود رجوع نمود آمدم در حضور آن جناب و كسى بجز من و او نبود و عرض كردم بعد از اينها چه واقع شود فرمود بعد از اينها فتنه و قتل باشد . و از ابى بحر مرويست كه گفت ابو الخلد همسايهء من بود و از او شنيدم كه ميگفت و سوگند ياد مينمود بر گفتهء خود كه اين امت هدايت نشوند تا اينكه دوازده نفر جانشين در آنها بوجود آيند كه تمام آنها عمل كنند به راه راست و دين حق و از كعب الاخبار مرويست كه گفت خلفاء دوازده نفرند و چون زمان انقضاء ايشان برسد طبقهء صالحه بوجود آيند كه عمر آنها را طولانى كند و چنين وعده داده است خداوند اين امت را پس اين آيهء شريفه را قرائت كرد و * ( وَعَدَ الله الَّذِينَ آمَنُوا مِنْكُمْ وَعَمِلُوا الصَّالِحاتِ لَيَسْتَخْلِفَنَّهُمْ فِي الأَرْضِ كَمَا اسْتَخْلَفَ الَّذِينَ مِنْ قَبْلِهِمْ ) * كعب الاخبار گويد كه حقتعالى با بنى اسرائيل نيز چنين رفتار فرمود و غريب نيست و منتهاى امكان دارد كه خداوند عالم جمع كند اين امت را در يك روز يا نصف روز و هر روزى نزد پروردگار مثل هزار سالست كه شما بندگان شماره كنيد مترجم گويد كه ظاهرا مراد از فقرهء اخير حديث اين باشد كه نزد پروردگار عالم سهل است كه با امتى مثل امت سابقه بر آن عمل نمايد چنانچه هزار سال در نزد شما مثل يك روز در نزد او است . مؤلف گويد كه طرق اين اخبار را در كتاب خصال اخراج نموده‌ام و در آنجا ثبت كرده‌ام و از سلمان فارسى مرويست كه گفت بر پيغمبر داخل شدم در وقتى كه حسين ( ع ) روى دوران آن جناب نشسته بود و آن جناب دو چشم او و دهن مباركش را ميبوسيد و ميفرمود تو سيد فرزند سيدى و تو امام فرزند امامى و تو حجت فرزند حجتى و پدر نه نفر حجتى كه تمام آنها از صلب خودت باشند كه نهمى آنها قائم آنها باشد يعنى ابد الدهر در روزگار باشد و جعفر بن محمد ( ص ) از پدر بزرگوارش و او از پدران خود و ايشان از رسول خدا روايت كرده‌اند كه فرمود مژده دهيد مژده دهيد سه مرتبه كه مثل امت من مثل مثل بارانيست كه معلوم نشود\r\n","description":"","footnote":"","page_name":" 33 ","page_number":33},
  {"content":"\r\nاول آن بهتر است يا آخر آن مثل امت من مثل مثل باغى است كه طعام داده شوند جماعتى در آن باغ در سالى پس از آن طعام داده شوند جماعتى در سالى ديگر از آن باغ و شايد جماعتى در آخر آن باغ باشند و آخر آن باغ عريضتر از آن باغ مثل باشد بحسب وسعت و عمق و نهايت آن بيشتر باشد بحسب طول و فرع آن نيكوتر باشد بحسب دانه .\r\n« مترجم گويد » كه شايد مقصود ازين تعريف حضرت صاحب الامر ( ع ) باشد چه آن جناب بحسب عمر طولانىتر و بحسب هدايت و منفعت و راهنمائى مردم زياده از ساير ائمه هدى عليهم صلوات الله باشد و شاهد اين مطلب فقرهء بعد است كه ميفرمايد چگونه هلاك شوند امتى كه من اول آن امت هستم و دوازده نفر از نيكان و صاحبان عقول بعد از من هستند و حضرت مسيح عيسى بن مريم آخر آن امت است و لكن هلاك شوند در ميان اين امت طايفهء كه خون مردم بناحق بريزند و مقصود آنها فتنه و آشوب باشد كه آنها از من نيستند و من هم از آنها نيستم . صالح بن عقبه از جعفر بن محمد روايت كرده كه فرمود چون ابو بكر هلاك شد و عمر جانشين او شد عمر به مسجد رفت و نشست مردى بر او داخل شد و گفت اى أمير المؤمنين من مردى هستم از يهود و من از دانشوران ايشان هستم و ارادهء من آنست كه چند مسأله از تو سؤال كنم اگر جواب دهى مرا مسلمان شوم عمر گفت آن مسائل چيست يهودى گفت سه تا و سه تا و يكى اگر خواهى از تو سؤال كنم بكنم و اگر در قوم تو كسى داناتر از تو باشد مرا به او راهنمائى كن تا از او سؤال كنم عمر اشاره بعلى بن ابى - طالب ( ع ) نمود و گفت از اين جوان سؤال كن يهودى نزد آن جناب آمد و سؤال كرد حضرت به او فرمود چرا گفتى سه تا و سه تا و يكى و نگفتى هفت مسأله عرض كرد كه من در آن وقت جاهل و نادان بودم اگر در سه مسأله جواب مرا ندهى اكتفا ميكنم و باقى را سؤال نميكنم حضرت فرمود اگر جواب ترا بگويم مسلمان ميشوى عرض كرد بلى فرمود سؤال كن يهودى عرض كرد سؤال ميكنم ترا از اول سنگى كه بر روى زمين نهاده شد و اول چشمهء كه جوشيده شد از زمين و اول درختى كه روئيده شد از زمين حضرت فرمود اى يهودى شما ميگوئيد كه اول سنگى كه بر روى زمين نهاده شد سنگى است كه در بيت المقدس است و دروغ ميگوئيد بلكه آن سنگى است كه آدم از بهشت بر روى آن فرود آمد .\r\nيهودى عرض كرد راست فرمودى به خدا قسم كه اين خط هارون و املاء موسى است فرمود شما ميگوئيد كه اول چشمهء كه بر روى زمين جوشيده شد چشمه ايست كه در بيت المقدس است و دروغ ميگوئيد بلكه چشمه حيوة است كه يوشع بن نون در آن غسل كرد و اين چشمه اى است كه خضر ( ع ) از آن چشمه آشاميد و كسى از آن چشمه نياشامد مگر آنكه زنده باشد :\r\nعرضكرد كه راست فرمودى قسم به خدا كه اين به خط هارون و املاء موسى است\r\n","description":"","footnote":"","page_name":" 34 ","page_number":34},
  {"content":"\r\nفرمود كه شما ميگوئيد اول درختى كه بر روى زمين روئيد درخت زيتون است و دروغ ميگوئيد بلكه آن درخت عجوه است كه آدم با آن درخت از بهشت فرود آمد عرض كرد راست فرمودى به خدا قسم كه اين به خط هارون و املاء موسى است و عرض كرد كه سه مسأله ديگر آنست كه چند نفر امام در اين امت پيدا شوند كه رهنما باشند و هر چه خواهند آنها را مخذول كنند ضرر به آنها نرسد فرمود دوازده نفر امامند عرض كرد راست فرمودى قسم به خدا كه اين به خط هارون و املاء موسى است و عرض كرد كه پيغمبر شما در چه مكان از بهشت مسكن كند .\r\nفرمود در درجهء اعلا و مكان اشرف كه جنات عدن است عرض كرد كه راست فرمودى قسم به خدا كه اين به خط هارون و املاء موسى است و عرض كرد كه چه كس با پيغمبر شما در منزل او وارد شود فرمود دوازده نفر امام عرض كرد راست فرمودى قسم به خدا كه اين به خط هارون و املاء موسى است و عرض كرد كه مسأله هفتم آنست كه سؤال ميكنم از تو كه وصى او چه قدر زندگى كند .\r\nبعد از او فرمود سى سال عرض كرد پس از آن ميميرد يا كشته مىشود فرمود بلكه كشته خواهد شد ضربتى بر فرق او زنند كه ريش او به خون او خضاب شود . « مؤلف گويد » كه طرقى ديگر از براى اين حديث هست كه آنها را در كتاب كمال الدين و تمام النعمة في اثبات الغيبه و كشف الحيات اخراج نموده‌ام . تميم بن بهلول از عبد الله بن ابى الهذيل روايت كرده كه از او سؤال كردم كه امامت در حق چه كس واجب مىشود و چيست علامت كسى كه از براى او امامت واجب مىشود گفت دليل بر امامت و حجت مؤمنين و قائم بامور مسلمين و ناطق به قرآن و عالم به احكام برادر پيغمبر خدا است و جانشين او بر امت او است و وصى او بر ايشان است و ولى او است كه نسبت به او بمنزله هارون است نسبت بموسى و واجب است اطاعت او بگفتهء حقتعالى كه فرموده * ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * و وصف او شده است بقول خداى عز و جل * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * چه او كسى است كه بولايت خوانده شده و از براى وى امامت ثابت شده در روز غدير خم بگفتهء رسول از جانب پروردگار كه آن جناب فرمود بمردم كه آيا من اولى نيستم بشما از خودتان عرض كردند بلى فرمود پس هر كس كه من مولاى او هستم على مولاى او است خدايا دوستدار كسى را كه با او دوستى كند و يارى كن كسى را كه يارى او كند و نصرت بده كسى را كه نصرت بوى دهد و مخذول كن كسى كه او را مخذول كند و اعانت كن كسى را كه او را اعانت كند على بن ابى طالب أمير المؤمنان و امام متقيان است و عصا كش كسانيست كه آثار وضوء در دست و پاى ايشان آشكار باشد و افضل وصيان است و بهترين تمام خلق است بعد از رسول خدا و بعد از آن جناب حسن بن على پس از آن حسين بن على كه دو سبط رسول خدايند و دو فرزند بهترين تمام زنانند پس على بن الحسين بعد از او محمد بن\r\n","description":"","footnote":"","page_name":" 35 ","page_number":35},
  {"content":"\r\nعلى بعد از او جعفر بن محمد بعد از او موسى بن جعفر بعد از او على بن موسى بعد از او محمد بن على بعد از او على بن محمد بعد از او حسن بن على بعد از او محمد بن حسن صلوات الله عليهم اجمعين هر يك بعد از ديگرى امامند و اينها عترت رسول ميباشند و اينها معروفند به وصيت و امامت كه در هيچ عصرى و زمانى و در هيچ وقتى و آنى زمين از وجود ايشان خالى نشود و حجتى از ايشان بايد در زمين باشد و ايشان هستند دستگيرهء محكم و استوار و ايشانند ائمهء هدى و حجت بر اهل دنيا تا اينكه وارث شود حقتعالى زمين را و آنچه بر آنست يعنى تا دنيا برقرار است ايشان حجت خدا هستند بر خلق و هر كس مخالفت كند ايشان را گمراه است و گمراه كننده است و تاريك حق در راه راست است و ايشانند كه قرآن را تعبير كنند و تفسير كنند و از جانب رسول خدا گفتگو كنند .\r\nهر كس بميرد و ايشان را نشناسد به مردن جاهليت مرده است و دين ايشان ورع و عفت است و صدق و صلاح است و جد و جهد در فهميدن احكام الهى است و ادا كردن امانت است بنيكوكار و بدكردار و طول دادن سجده است و شب زنده داشتن و ايستادن در حضور پروردگار است و اجتناب از محرمات است و انتظار فرج و گشادگى كار بصبر و نيكى صحبت است و نيكوئى همسايگى است پس از آن تميم بن بهلول گفت كه ابو معاويه مثل اين حديث را از اعمش و او از جعفر بن محمد ( ع ) در امامت روايت كرده است . ابى حمزهء ثمالى از حضرت باقر ( ع ) روايت كرده كه آن جناب فرمود كه حقتعالى جناب محمد ( ص ) را رسول گردانيد از براى جن و انس و بعد از آن حضرت دوازده نفر را وصى گردانيد و بعضى از آنها پيش از اين آمده‌اند و بعضى ديگر باقى مانده‌اند و هر وصيى طريقهء و سنتى از براى وى جريان يافته و اوصيائى كه بعد از محمد ( ص ) آمده‌اند و مىآيند بر طريقهء اوصياء عيسى ميباشند چه آنها نيز دوازده بوده‌اند و أمير المؤمنين ( ع ) بر طريقهء حضرت مسيح بود . از زرارة بن اعين مروى است كه گفت از حضرت باقر ( ع ) شنيدم كه ميفرمود ما دوازده نفر امام هستيم بعضى از ما حسن و حسين است و بعد از آنها ائمه از اولاد حسين ( ع ) است . از سماعة بن مهران مروى است كه گفت من و ابو بصير و محمد بن عمران غلام حضرت باقر ( ع ) يا دوست آن حضرت در منزلى بوديم محمد بن عمران گفت كه از حضرت صادق ( ع ) شنيدم كه ميفرمود ما دوازده نفر محدثيم ابو بصير به او گفت قسم به خدا كه من اين را از حضرت صادق ( ع ) شنيدم محمد بن عمران او را سوگند داد يك مرتبه يا دو مرتبه و او قسم خورد كه من اين را شنيده‌ام پس ابو بصير بوى گفت كه لكن من اين را از حضرت باقر ( ع ) شنيده‌ام و نيز از زرارة بن اعين مروى است كه گفت از حضرت باقر ( ع ) شنيدم كه ميفرمود ما دوازده نفر امام از آل محمديم كه تمام ما حديث گوئيم بعد از رسول خدا ( ص ) و از آن جمله على بن ابى طالب است ( ع ) غياث بن ابراهيم از حضرت صادق جعفر بن محمد ( ع ) و او از پدر بزرگوارش محمد بن على و او از پدر بزرگوارش على بن الحسين و او از پدر بزرگوارش حسين بن على ( ع ) روايت\r\n","description":"","footnote":"","page_name":" 36 ","page_number":36},
  {"content":"\r\nكرده كه آن جناب فرمود از أمير المؤمنين ( ع ) سؤال شد از معناى گفتهء رسول خدا ( ص ) كه من گذارنده‌ام در ميان شما امت دو ثقل را يكى كتاب خدا و ديگرى عترت خودم كه چيست مراد از عترت و كيستند عترت آن جناب ، حضرت أمير المؤمنين ( ع ) فرمود منم و حسن و حسين و نه نفر امام از اولاد حسين كه نهم ايشان مهدى ايشان و قائم ايشان است كه در ميان خلق بماند كه مفارقت نكنند اين دوازده نفر كتاب خدا را و كتاب خدا هم از ايشان مفارقت نكند تا اينكه وارد شوند بر رسول خدا ( ص ) در حوض او . از على بن فضل بغدادى مروى است كه گفت شنيدم از ابى عمر مصاحب ابى العياش كه سؤال شد از معنى قول پيغمبر ( ص )\r\nانى تارك فيكم الثقلين ) *\r\nكه بچه جهت كتاب الله و عترت رسول تعبير بثقلين شده گفت به علت اينكه تمسك به اين دو تا ثقيل است يعنى زياد مشكل و گرانست و از قوهء هر كس بفعل نميآيد . مفضل بن عمر از حضرت صادق جعفر بن محمد ( ع ) روايت كرده كه آن جناب از پدر بزرگوارش و او از پدران خود و آنها از حضرت أمير المؤمنين ( ع ) روايت كرده‌اند كه فرمود رسول خدا ( ص ) فرمود كه چون كه من به آسمان سير داده شدم جناب رب الارباب جل جلاله وحى فرستاد و فرمود به من اى محمد چون كه نظر مرحمت به زمين انداختم برگزيدم ترا از اهل زمين پس ترا پيغمبر قرار دادم و مشتق كردم از براى تو از اسم خود اسمى را پس منم محمود و توئى محمد پس چون كه ثانيا نظر كردم برگزيدم از اهل زمين على را و وى را وصى تو و جانشين تو و شوهر دختر تو و پدر ذريه تو قرار دادم و مشتق گردانيدم از براى او اسمى را از اسماء خودم پس منم على اعلى و او است على و فاطمه و حسن و حسين را از نور شما دو نفر قرار دادم پس از آن ولايت و محبت ايشان را بر ملائكه عرضه داشتم هر كس قبول ولايت نمود نزد من از مقربين درگاه شد اى محمد اگر بندهء مرا بندگى كند تا اينكه قطعه قطعه شود پس مثل انبان و مشك كهنه شود پس از آن نزد من انكار كند ولايت و محبت ايشان را او را در بهشت خود جاى ندهم و در سايهء عرش خود مكان ندهم اى محمد آيا دوست ميدارى ايشان را به بينى گفتم بلى اى پروردگار من فرمود بلند كند سر خود را پس چون سر خود را بلند نمودم ديدم انوار على و فاطمه و حسن و حسين و على بن الحسين و محمد بن على و جعفر بن محمد و موسى بن جعفر و على بن موسى و محمد بن على و على بن محمد و حسن بن على و حجة بن الحسن كه در وسط ايشان قائم بود مثل ستارهء درخشنده ، عرض كردم اى پروردگار من كيستند اينها ؟\r\nفرمود اينها ائمه هستند و آن كسى كه در وسط ايشان قائم است كسى است كه حلال مىكند حلال مرا و حرام مىكند حرام مرا و به او انتقام ميكشم از دشمنان خودم و او راحت دوستان من است و او كسى است كه شفا ميدهد قلوب شيعهء ترا از ظلم ظالمان و جاحدان و كافران پس بيرون مىآورد دو بت بزرگ لات و عزى را در حالتى كه هر دو تر و تازه باشند پس ميسوزاند آنها را و فتنهء كه مردم در آن وقت به جهت اين دو بت بر پا كنند سختتر است از فتنه گوساله و سامرى . « مترجم گويد » ظاهرا مراد از دو بت بزرگ ابو بكر و عمر باشد\r\n","description":"","footnote":"","page_name":" 37 ","page_number":37},
  {"content":"\r\nيحيى بن ابى القاسم از حضرت صادق جعفر بن محمد ( ع ) روايت كند و او از پدر بزرگوارش و او از جد بزرگوارش و او از على بن ابى طالب ( ع ) روايت كرده كه آن جناب فرموده است كه رسول خدا فرموده كه :\r\nائمه بعد از من دوازده نفرند كه اول ايشان على بن ابى طالب است ( ع ) و آخر ايشان حضرت قائم است و ايشان خليفه هاى من و اوصياء من و اولياء من و حجتهاى خداوند هستند بر امت من بعد از من هر كس اقرار كند بايشان مؤمن است و هر كس انكار كند ايشان را كافر است . على بن عاصم از حضرت محمد بن على بن موسى و او از پدر بزرگوارش على بن موسى و او از پدرش موسى بن جعفر و او از پدرش جعفر بن محمد و او از پدرش على بن الحسين و او از پدرش حسين بن على بن ابى طالب روايت كرده كه فرمود وارد شدم بر رسول خدا در حالتى كه ابى بن كعب نزد او حاضر بود پس رسول خدا ( ص ) به من فرمود مرحبا به تو اى ابا عبد الله اى زينت آسمانها و زمينها پس ابى بن كعب برسول خدا عرض كرد كه يا رسول الله چگونه مىشود احدى غير از تو زينت آسمانها و زمينها باشد آن جناب فرمود به حق آن كسى كه مرا بر حق فرستاد بپيغمبرى كه حسين بن على در آسمان بزرگتر است از وى در روى زمين و او است كه نوشته شد در طرف راست عرش خدا چراغ هدايت و كشتى نجات و امام غير خوار و ضعيف و عزت و فخر و برگزيده و حقتعالى در صلب وى نطفهء طيبه مباركه زكيهء قرار داده و تلقين كرده است به او دعاهائى كه نخواند مخلوق آن دعاها را مگر آنكه محشور گرداند خداوند آن مخلوق را با او و خود آن جناب او را در آخرت شفاعت كند و حزن و اندوه او را بر طرف كند و قرض او را اداء كند و امر او را آسان كند و راه او را روشن و واضح كند و او را بر دشمن خود قوى كند و او را رسوا نكند پس ابى بن كعب عرض كرد يا رسول الله اين دعاها چيست ؟\r\nفرمود هر گاه از خود فارغ شدى و هنوز نشسته باشى ميگوئى\r\nالهم انى أسألك بكلماتك و معاقد عرشك و سكان سمواتك و انبيائك و رسلك ان تستجيب لى فقد رهقنى من امرى عسر فاسألك ان تصلى على محمد و آل محمد و ان تجعل لى من امرى يسرا ) *\r\nپس خداى عز و جل امر ترا آسان گرداند و سينهء ترا مفتوح گرداند از براى ادراك مطالب عليه و در دم جانكندن تلقينى كند ترا شهادت\r\nلا إله الا الله ) *\r\nپس از آن ابى بن كعب عرض كرد يا رسول الله چيست اين نطفهء كه در صلب حبيب من حسين است فرمود مثل اين نطفه مثل ماهست و اين نطفه تبين و بيان است يعنى بيان مىكند مطالب حقه را و هر كسى كه متابعت كند او را به راه راست و حقيقت آيد و هر كسى كه متابعت وى نكند گمراه و مخذول گردد عرض كرده چيست اسم او و چيست دعاء او فرمود اسم او على است و دعاء او اينست\r\nيا دائم يا ديوم يا حى يا قيوم يا كاشف الغم و يا فارج الهم و يا باعث الرسل ) *\r\n","description":"","footnote":"","page_name":" 38 ","page_number":38},
  {"content":"\r\nو يا صادق الوعد ) *\r\nو هر كس اين دعا را بخواند خداوند عالم او را با على بن الحسين محشور گرداند و آن جناب كشندهء وى باشد بسوى بهشت .\r\nپس ابى بن كعب به او عرض كرد كه آيا او را خلفى و وصيى باشد فرمود بلى خلف و ولد او از براى او است مواريث آسمانها و زمينها عرض كرد يا رسول الله چيست معنى مواريث آسمانها و زمينى فرمود حكم به حق و حكم بديانت و تدين و تأويل احكام و بيان اينكه چه واقعه روى دهد .\r\nعرض كرد اسم او چيست فرمود اسم او محمد است و ملائكه در آسمانها به او انس گيرند و در دعاى خود ميگويد .\r\nالهم ان كان عندك رضوان و ود فاغفر لى و لمن تبعنى من اخوانى و شيعتى و طيب ما في صلبى ) *\r\nپس حقتعالى در صلب او نطفهء مباركهء طيبه زكيه قرار داد و جبرئيل مرا خبر داده كه خداوند عالم اين نطفه را پاك و پاكيزه قرار داده و وى را نزد خود موسوم باسم جعفر گردانيد و او را هدايتكننده و هدايت شده و راضى به قضاى حق و پسنديده قرار داده و هر وقت در درگاه پروردگار خود دعا مىكند ميگويد :\r\nيا دان غير متوان يا ارحم الراحمين اجعل لشيعتى من النار وقاء و لهم عندك رضا و اغفر ذنوبهم و يسر امورهم و اقض ديونهم و استر عوراتهم وهب لهم الكبائر التى بينك و بينهم يا من لا يخاف الضيم و لا تأخذه سنة و لا نوم اجعل لى من كل غم فرجا ) *\r\nهر كس اين دعا را بخواند حقتعالى او را با روى سفيد با جعفر بن محمد ( ع ) در بهشت محشور گرداند اى ابى خداى تبارك و تعالى مركب گرداند بر اين نطفهء مباركه نطفهء زكيه مباركهء طيبه را كه فرو فرستد بر آن رحمت را و اسم او را بموسى موسوم گردانيد .\r\nابى عرضكرد يا رسول الله گويا اين ائمه با همديگر مواصلت كنند و صاحب نسل شوند و وارث يك ديگر شوند و بعضى آنها بعضى ديگر را وصف كنند .\r\nحضرت فرمود جبرئيل امين از جانب رب العالمين وصف آنها را از براى من كرده عرضكرد پس آيا از براى موسى دعائى هست كه آن دعا را بخواند سواى دعاى پدرانش فرمود بلى در دعاى خود ميگويد :\r\nيا خالق الخلق و يا باسط الرزق و فالق الحب و النوى و يا بارء النسم و يحيى الموتى و مميت الاحياء و دائم الثبات و مخرج النبات افعل بى ما انت اهله ) *\r\nهر كس به اين دعا در درگاه قاضى الحاجات مناجات كند حقتعالى حاجتهاى او را روا كند و او را در روز قيامت با موسى بن جعفر ( ع ) محشور گرداند و حقتعالى در صلب وى تركيب فرمايد نطفهء مباركه طيبه زكيه رضيه و اسم او را در نزد خود على موسوم كرده و پسنديده است در نزد خدا در خلقت و علم و حكم و حقتعالى او را حجت از براى شيعه وى قرار دهد كه او را حجت آورند در روز قيامت و او را دعائى است كه مناجات مىكند به اين نحو .\r\n","description":"","footnote":"","page_name":" 39 ","page_number":39},
  {"content":"\r\nاللهم اعطنى الهدى و ثبتنى عليه و احشرنى عليه آمنا امن من لا خوف عليه و لا حزن و لا جزع انك اهل التقوى و اهل المغفرة ) *\r\nو حقتعالى تركيب فرمايد در صلب او نطفهء مباركهء طيبهء زكيه رضيه مرضيهء را و نام نامى او را محمد بن على نهاد پس او است شفيع شيعهء خود و وارث علم جد خود و از براى اوست علامتى هويدا و حجتى آشكارا كه هر وقت متولد شود ميگويد :\r\nلا إله الا الله محمد رسول الله ) *\r\nدر دعاى خود ميگويد\r\nيا من لا شبيه له و لا مثال انت الله الذى لا إله الا انت و لا خالق لا انت تفنى المخلوقين و تبقى انت حلمت عمن عصاك و في المغفرة رضاك ) *\r\nهر كس اين دعا را بخواند در روز قيامت محمد بن على شفيع او باشد و حقتعالى در صلب او نطفهء تركيب فرمايد كه نه ظلمكننده است و نه طغيانكننده نيكو و ميمون است كردار او و مباركه و طيبه و طاهره است آن نطفه و نام گرامى او را نزد خود على بن محمد برداشته و او را به لباس سكينه و وقار محلى گردانيد و جميع علوم را نزد وى بوديعه نهاده و هر راز پنهان و پوشيده بر وى كشف فرمايد كه هر كس او را ملاقات كند و در سينهء او مطلبى باشد وى را خبر دهد و از دشمن خود تخويف دهد و ترساند و در دعاء خود ميگويد\r\nيا نور يا برهان يا منير يا مبين يا رب اكفنى شر الشرور و آفات الدهور و أسألك النجاة يوم ينفخ في الصور ) *\r\nهر كس اين دعا را بخواند على بن محمد شفيع او و كشنده او است بسوى بهشت و حقتعالى در صلب او نطفهء تركيب فرمايد و نام او را در نزد خود حسن برداشت پس در بلاد خود او را نور قرار دهد و در زمين خود او را خليفه فرمايد و او را عزت از براى امت جد خود نمايد و هادى شيعيان و شفيع ايشان در نزد پروردگار خود قرار دهد براى كسى كه او را دوست دارد و برهان قرار دهد براى كسى كه او را امام خود فرا گيرد و در دعاى خود ميگويد\r\nيا عزيز العز في عزه يا عزيز أعزني بعزتك و ايدنى بنصرك و ابعد عنى همزات الشياطين و ادفع عنى بدفعك و امنع عنى بمنعك و اجعلنى من خيار خلقك يا واحد يا احد يا فرد يا صمد ) *\r\nهر كس به اين دعا مناجات كند حقتعالى او را با حسن ( ع ) محشور كند و او را از آتش نجات دهد هر چند مستوجب آتش باشد و حقتعالى تركيب فرموده در صلب حسن نطفه مباركه طيبهء پاك و پاككننده را كه خشنود شود بسبب آن نطفه هر مؤمنى از كسانى كه حقتعالى عهد و پيمان از او در ولايت گرفته است و كافر شود به او هر كس بانكار برآيد پس او است امام تقى نقى نيكو كردار پسنديده هادى هدايت شده كه حكم كند بعدل و امر كند به عدالت و تصديق كند خداوند عالميان را و حقتعالى او را تصديق نمايد در گفته وى كه بيرون آيد از زمين تهامه هنگامى كه اظهار كند براهين و علامات را و از براى او گنجها باشد كه نه طلا باشد و نه نقره مگر آنكه سواران كامل و تمام در حسن و جمال و شجاعت و دليرى\r\n","description":"","footnote":"","page_name":" 40 ","page_number":40},
  {"content":"\r\nو مردان با علامت و نشان در جرأت و پر دلى باشند كه جمع كند حقتعالى آنها را از منتهاى شهرها بشمارهء اهل بدر كه سيصد و سيزده نفر مرد باشند و با او صحيفهء باشد كه در آن ثبت شده باشد عدد اصحاب او باسمهاى ايشان و نسبهاى ايشان و طبيعتهاى ايشان و اوصاف ايشان و كنيتهاى ايشان زياد اهتمامكنندهء و اصراركننده وجد و جهدكننده هستند در اطاعت .\r\nپس ابى بن كعب عرض كرد يا رسول الله چيست دلائل و علامات او فرمود از براى او علمى است كه هر وقت نزديك شود زمان خروج او آن علم بيرون آيد به خودى خود و حقتعالى او را بنطق آورد پس آن علم فرياد كند به او كه اى ولى خدا خروج كن و بقتل برسان دشمنان خدا را و اين دو علامت و نشانه است .\r\n« مترجم گويد » كه على الظاهر مراد از اين دو علامت يكى حكايت تطابق اصحاب آن حضرت با اهل بدر باشد و ديگرى بنطق آمدن علم و گفتگوى آن باشد چه اين استبعادى دارد از جهت وقوع حكايت تطابق اصحاب با اهل بدر قبل از سؤال ابى بن كعب علامات ظهور را و ممكن است كه بيرون آمدن علم علامتى باشد و تنطق او علامتى ديگر بلكه اين احتمال اقوى است و از براى وى شمشير غلاف كرده شده باشد كه چون زمان خروج آن نزديك كرده شود اين شمشير از غلاف كشيده شود و حقتعالى او را بنطق آورد پس بوى ندا كند آن شمشير كه خروج كن اى ولى خدا و حلال نيست از براى تو كه بنشينى و مهلت دهى دشمنان خدا را پس او خروج كند و بكشد دشمنان خدا را هر جا دريابد آنها را و اقامه كند و جارى سازد حدود خدا را و به حكم خداوند حكم كند و بيرون آيد جبرئيل از طرف راست او و ميكائيل از طرف چپ او و فرمود كه زود است متذكر شويد آنچه را كه من از براى شما ميگويم اگر چه بعد از مدتى باشد و من امر خود را به خداوند واگذار كرده‌ام اى ابى خوش باد كسى را كه ملاقات وى كند و خوش باد كسى را كه دوست دارد او را و خوش باد كسى را كه معتقد بوى شود كه خداوند عالم بسبب او اينها را نجات دهد از هلاكت و با قرار به خدا و رسول خدا و جميع ائمه مفتوح فرمايد از براى ايشان بهشت را مثل اين ائمه كه در زمين مثل مثل مشكى است كه هميشه ساطع باشد بوى آن و هرگز تغيير نكند و مثل اينها در آسمان مثل مثل ماه نورانيست كه هرگز نور آن خاموش نشود .\r\nابى عرض كرد يا رسول الله چگونه است بيان حال اين ائمه از جانب حق تعالى آن جناب فرمود كه حقتعالى دوازده صحيفه از براى من فرو فرستاده است كه اسم هر امامى بر مهرى كه بر صحيفه زده شده است ثبت است و وصف هر امامى در حيفه او ضبط است . اصبغ بن نباته از عبد الله بن عباس روايت كرده است كه گفت من از رسول خدا شنيدم كه ميفرمود :\r\nمن و على و حسن و حسين و نه نفر از اولاد حسين ( ع ) پاكيزه و بيگناه هستيم . از عبد الله بن عباس مروى است كه گفت : رسول خدا ( ص ) فرمود كه من سيد پيغمبران ميباشم و على بن ابى طالب ( ع ) سيد وصيان است و اوصياء من بعد از من دوازده نفرند كه اول\r\n","description":"","footnote":"","page_name":" 41 ","page_number":41},
  {"content":"\r\nايشان على بن ابى طالب ( ع ) و آخر ايشان حضرت قائم ( ع ) است . حضرت ابى عبد الله ( ع ) امام جعفر صادق ( ع ) از پدرانش از على بن ابى طالب ( ع ) روايت كرده كه فرمود رسول خدا ( ص ) فرمود كه دوازده نفر از اهل بيت مرا خداوند عالم عطا فرموده فهم و علم و حكمت مرا و خلق نموده ايشان را از طينت من و پس واى از براى كسانى كه انكار كنند ايشان را بعد از من و قطع كنند صله مرا هر قدر كه از براى ايشان است حقتعالى اين طايفه را بشفاعت من نرساند . زيد بن على بن الحسين از پدر بزرگوارش على بن الحسين روايت كند و او از پدر بزرگوارش روايت كند كه فرمود رسول خدا ( ص ) فرموده است چگونه هلاك خواهند شد امتى كه من و على و يازده نفر از فرزندان من كه صاحبان عقولند اول آن امت هستيم و حضرت مسيح عيسى بن مريم آخر آن امت است و هلاك نشود از ميان امت مگر كسانى كه من از آنها نيستم و آنها از من نيستند . ثابت بن دينار از سيد عابدين على بن الحسين و وى از سيد الشهداء حسين بن على و آن جناب از سيد اوصياء امير المؤمنين على بن ابى طالب ( ع ) روايت كرده است كه فرمود پيغمبر خدا ( ص ) به من فرمود ائمه بعد از من دوازده نفرند اول آنها توئى يا على و آخر آنها حضرت قائم است كه مفتوح كند خداوند عالم به دو دست او مشرق و مغرب زمين را داود بن قاسم الجعفرى از امام محمد باقر ( ع ) روايت كرده كه فرمود روزى امير المؤمنين ( ع ) تشريف فرما ميشدند و با آن جناب حسن بن على و سلمان فارسى بودند و امير المؤمنين ( ع ) بر دست سلمان تكيه كرده بود پس داخل مسجد الحرام شد در آن وقت مردى خوش هيئت با لباس نيكو وارد شد .\r\nپس سلام كرد بر امير المؤمنين آن جناب جواب سلام او را داده آن مرد نشست پس عرض كرد يا امير المؤمنين سه مسأله از تو سؤال ميكنم اگر جواب مرا در اين سه مسأله فرمودى ميدانم كه قوم تو تجاوز كردند از امر تو و بايشان وارد آيد آنچه من بر ايشان حكم ميكنم نه در دنياى خود ايمن هستند و نه در آخرت خود و اگر از قسم ديگرى باشى كه جواب مسائل مرا نگوئى ميدانم كه تو با مردم مساوى خواهى بود پس امير المؤمنين ( ع ) فرمود سؤال كن از من آنچه از براى تو ظاهر شده است عرض كرد خبر بده مرا از مردى كه بخوابد كجا ميرود روح او و خبر بده مرا از مرد كه چگونه مىشود گاهى متذكر مىشود مطلبى را و گاهى فراموش مىكند مطلبى را و خبر بده مرا از مرد چگونه مىشود كه فرزند او باعمام و اخوال خود شباهت پيدا مىكند پس جناب امير المؤمنين ( ع ) نظر انداخت بسوى حسن بن على و فرمود اى ابا محمد جواب او را بده آن حضرت فرمود اما آنچه كه سؤال كردى از امر انسان كه هر گاه بخوابد روح او كجا ميرود روح انسانى تعلق بباد دارد و باد تعلق به هوا دارد تا وقتى كه صاحب روح حركت مىكند كه بيدار شود از خواب پس اگر حقتعالى اذن دهد برد روح بر صاحب آن جذب كند روح باد را و جذب كند باد هوا را پس روح رجوع كند در بدن صاحب خود و ساكن شود و اگر حقتعالى اذن ندهد\r\n","description":"","footnote":"","page_name":" 42 ","page_number":42},
  {"content":"\r\nبرد روح بر صاحب آن جذب كند هوا باد را و جذب كند باد روح را پس رد نكند بر صاحب روح تا وقتى كه دوباره مبعوث كند حقتعالى او را و اما آنچه گفتى از امر تذكر و فراموشى پس قلب مرد در حقه ايست و بر آن حقه طبقى است پس اگر صلوات بفرستد بر محمد و آل محمد صلوات تام و تمامى برداشته خواهد شد آن طبق از روى آن حقه و قلب او روشن خواهد شد و متذكر مىشود آنچه را كه فراموش كرده است و اگر صلوات بر محمد و آل محمد نفرستد يا صلوات ناقصه فرستد آن طبق بر روى حقه مستقر و مستحكم مىشود پس قلب را ظلمت ميگيرد و آنچه را متذكر بود فراموش مىكند و اما آنچه را گفتى از امر مولودى كه شباهت باعمام و اخوال خود پيدا مىكند پس مرد هر زمان كه نزد اهل خود آيد و با وى جماع كند در حالتى كه قلبش ساكن باشد و رگهاى وى حركت نكند و اضطرابى در بدن او نباشد پس اين نطفه در وسط رحم قرار گيرد و هر وقت متولد شود شباهت به پدر و مادر خود داشته باشد و اگر آن مرد با اهل خود جماع كند در حالتى كه قلب او ساكن نباشد و رگهاى او متحرك باشد و بدن او مضطرب باشد نطفه مضطرب شود پس در حال مضطرب واقع شود بر بعضى از رگهايش اگر بر رگى از رگهاى اعمام واقع شود آن ولد شبيه اعمام خود شود و اگر بر رگى از رگهاى اخوال واقع شود آن ولد شبيه باخوال خود باشد پس آن مرد گفت شهادت مىدهم كه نيست خدائى مگر خداى بر حق و هميشه اين شهادت را مىدهم و شهادت مىدهم كه محمد رسول خدا است و هميشه اين شهادت را مىدهم و شهادت مىدهم كه تو وصى رسول خدا هستى و بر پا كنى حجت ويرا و اشاره كرد به امير المؤمنين و گفت كه هميشه اين شهادت را مىدهم و شهادت مىدهم كه تو وصى او هستى و برپا كنى حجت او را بعد از او و اشاره كرد بسوى حسن ( ع ) و گفت كه شهادت مىدهم كه حسين بن على وصى پدر تست و بر پا كند حجت او را بعد از تو و شهادت مىدهم كه على بن الحسين قائم بامر حسين است بعد از او و شهادت مىدهم كه محمد بن على قائم بامر على بن الحسين است بعد از او و شهادت مىدهم كه جعفر بن محمد قائم بامر محمد بن على است بعد از او و شهادت مىدهم كه موسى بن جعفر قائم بامر جعفر بن محمد است بعد از او و شهادت مىدهم كه على بن موسى قائم بامر موسى بن جعفر است بعد از او و شهادت مىدهم كه محمد بن على قائم بامر على بن موسى است بعد از او و شهادت مىدهم كه على بن محمد قائم بامر محمد بن على است بعد از او و شهادت مىدهم كه حسن بن على قائم بامر على بن محمد است بعد از او و شهادت مىدهم كه مردى از فرزندان حسن بن على كه كنيت و اسم او برده نشود تا اينكه امر او در زمين ظاهر شود .\r\nپس پر كند زمين را از عدالت چنان كه پر شده بود زمين از جور قائم بامر حسن بن على است و السلام عليك يا امير المؤمنين و رحمت الله و بركاته .\r\nاينها را گفت و رفت پس از آن جناب امير المؤمنين به حضرت حسن فرمود ابا محمد از عقب او برو و نظر كن كه قصد كجا كرده است اين مرد پس حضرت حسن از عقب او برآمد و فرمود كه چون پاى خود را از مسجد بيرون گذاشت ندانستم بكدام طرف از زمين رفت\r\n","description":"","footnote":"","page_name":" 43 ","page_number":43},
  {"content":"\r\nپس مراجعت كردم و بامير المؤمنين واقعه را عرض كردم فرمود اى ابا محمد شناختى او را عرض كرد خدا و رسول خدا و امير المؤمنين ( ع ) داناترند فرمود اين خضر ( ع ) بود . از عبد الرحمن بن سليط مروى است گفت حسين بن على بن ابى طالب ( ع ) فرمود كه دوازده نفر از ما راه راست و طريق درست را مىپيمائيم اول آنها امير المؤمنين على بن ابى طالب ( ع ) و آخر آنها هم از فرزندان من است و او است كسى كه بر پا كند حق را و حقتعالى بواسطه او زنده مىكند زمين را بعد از موت آن و بسبب او دين خود را ظاهر كند و تمام اديان را باطل كند اگر چه مشركان را كراهت است و او را غيبتى است كه در آن غيبت جمعى مرتد شوند و فريقى ديگر بر دين ثابت قدم باشند .\r\nپس آنها را اذيت كنند و به آنها بگويند اگر شما راست گوئيد پس چه زمان است موسم وعدهء ظهور او و اما هر كس در زمان غيبت او صبر كند بر اذيتها و تكذيبها بمنزله كسى خواهد بود كه با شمشير در پيش روى رسول خدا ( ص ) جهاد كند . و ابى بصير از حضرت صادق ( ع ) روايت كند كه از آن جناب شنيدم كه ميفرمود دوازده نفر از ما به راه راست و طريق درست قدم زنيم شش نفر گذشته‌اند و شش نفر ديگر باقى هستند و حقتعالى در حق ششمى از باقى مىكند آنچه را كه دوست ميدارد « مؤلف گويد » اخبارى را كه در اين مطلب روايت كرده‌ام آنها را اخراج كرده‌ام در كتاب كمال الدين و تمام النعمة في اثبات الغيبة و كشف الحيره و الله اعلم\r\n\r\n« باب هفتم » « در ذكر برخى از اخبارى كه وارد شده است در احوال موسى بن جعفر ( ع ) و هرون الرشيد و با موسى بن مهدى »\r\nعلى بن محمد بن سليمان النوفلى از صالح بن على بن عطبه نقل كرده است كه سبب وقوع جناب موسى بن جعفر ( ع ) ببغداد اينست كه هارون را خيال بر اين استقرار يافت كه امر خلافت را بعد از خودش از براى پسرش محمد بن زبيده مستحكم كند و وى را چهارده پسر بودى سه تن از آنها را اختيار نمودى يكى محمد بن زبيده و او را وليعهد خود قرار دادى و ديگر عبد اللَّه مأمون و او را بعد از محمد بن زبيده صاحب امر خلافت كردى و سيم قاسم موتمن و او را بعد از مأمون ولى امر مقرر داشتى .\r\nپس از آن مقصد و منظور او اين بود كه اين امر را شهرت تمام داده و خاص و عام را بر اين مطلب اعلام دارد و در سال صد و هفتاد و نهم حج بيت الله نمود و بجميع آفاق نوشت و امر نمود باحضار فقهاء و علماء و قراء و امراء در مكهء معظمه در اوان اجتماع مردم براى حج كردن و خود از راه مدينه روانه مكه شد .\r\nعلى بن محمد نوفلى گويد كه پدرم از براى من حديث كرد كه سبب بدى يحيى بن خالد با موسى بن جعفر ( ع ) و سخن چينى او در نزد هارون اين است كه هارون الرشيد مقرر داشت پسر خود محمد بن زبيده در نزد جعفر بن محمد الاشعث باشد يحيى را از اين مطلب بد آمد\r\n","description":"","footnote":"","page_name":" 44 ","page_number":44},
  {"content":"\r\nو نزد خود خيال كرد كه هر گاه هارون الرشيد بميرد و امر خلافت بدست محمد آيد دولت من و دولت فرزندان من فانى خواهد شد و منصب وزارت بدست جعفر بن محمد الاشعث و فرزند او افتد و يحيى اين مطلب را ميدانست كه جعفر مذهب او مذهب تشيع است .\r\nپس آمد نزد جعفر به او اظهار كرد كه من هم مذهب ترا دارم جعفر به اين سبب مسرور شد و جميع امور خود را به او اطلاع داد و هر طريقهء كه داشت نسبت به حضرت موسى بن جعفر از براى او مذكور داشت پس چون يحيى بر مذهب او و رفتار و كردار او نسبت به حضرت اطلاع يافت نزد هارون الرشيد افشاء نمود و سخن چينى كرد چون كه هارون الرشيد هميشه مراعات جعفر و پدر او را مينمود نسبت باعيان دولت خود و آنها را احترام ميداشت و در امر او ترديد مينمود كه به طرز خوبى تمام شود و يحيى قدرت نداشت بر اينكه بدى جعفر را اظهار كند .\r\nتا اينكه روزى بر هارون الرشيد وارد شد و هارون اظهار اكرام نسبت بجعفر نمود كه او را بايد گرامى داشت و ميان هارون و يحيى گفتگوى تشخيص و مزيت جعفر واقع شد چه خود او محترم بود و پدر او نيز محترم بود .\r\nهارون الرشيد امر كرد كه بيست هزار دينار بجعفر بدهند يحيى آن روز خود را نگاه داشت و حرفى نسبت بجعفر از او صادر نشد تا اينكه آن روز را شام نمود پس از آن بهارون گفت يا امير المؤمنين من هر وقت خبر مىدهم ترا از جعفر و مذهب او تكذيب ميكنى از جانب او مرا و در اينجا امرى هست كه دروغ و راست مرا متشخص و معلوم مىكند هارون گفت آن چيست يحيى گفت كه اين امر اينست كه هيچ مالى از هيچ طرفى از اطراف بجعفر نميرسد مگر آنكه خمس آن را بموسى بن جعفر ( ع ) مىرساند و من شك و شبهه ندارم كه خمس آن بيست هزار دينارى كه تو به او عطا كردى از براى موسى بن جعفر فرستاده هارون گفت كه اين مطلب جداكنندهء ميان حق و ناچيز است پس در شب فرستاد كه جعفر را بياورند و جعفر فهميده بود كه يحيى نزد هارون نسبت به او افساد كرده است و بواسطهء اين مرحله با يك ديگر اظهار عداوت نموده بودند و بينونيت كليه حاصل شده بود پس چون كه جعفر در شب فرستادهء هارون را ديد ترسيد كه هارون گفتگوى يحيى را گوش داده و او را نزد خود خوانده تا بقتلش رساند .\r\nپس آبى بر خود ريخت و غسل نمود و گفت قدرى مشك و كافور از براى او آوردند و آنها را حنوط نمود و بالاى جامه هاى خود بردى پوشيد و رفت نزد رشيد پس چون كه چشم رشيد به او خورد و بوى كافور شنيد و در برش برد را ديد از وى پرسيد كه جعفر اين چيست گفت يا امير المؤمنين چون كه من ميدانستم كه نزد تو بدگوئى مرا كرده‌اند و در اين ساعت كه رسول و فرستاده تو آمد نزد من ايمن نبودم كه آنچه نسبت به من نزد تو گفته شده است در قلب تو تأثير كرده باشد پس تو مرا خواستهء كه بقتل رسانى هارون گفت هرگز من چنين كارى نكنم لكن به من خبر دادند كه هر چه عايد تو مىشود خمس آن را براى موسى بن جعفر ميفرستى و اين بيست هزار دينارى كه من از براى تو فرستادم\r\n","description":"","footnote":"","page_name":" 45 ","page_number":45},
  {"content":"\r\nخمسش را از براى او فرستادهء و من خواستم بدانم صدق و كذب آن را جعفر گفت الله اكبر يا امير المؤمنين شما بعضى از ملازمان خود را امر كنيد كه بروند و اين بيست هزار دينار به آن نوعى كه مهر زده است بياورند هارون بخادمى گفت كه مهر جعفر را بگير و برو اين مال را بياور و جعفر اسم كنيزى كه مال نزد او بود بوى گفت پس بدره هاى زر را به آن نوعى كه مهر سلطانى زده بود آوردند نزد هارون جعفر به او گفت اين اول مطلبى است كه تو به آن ميدانى دروغ كسى را كه بد گوئى مرا نزد تو كرده است هارون گفت راست ميگوئى جعفر برگرد و بكمال امن و امان آسوده خاطر باش من در حق تو قبول نميكنم قول احدى را راوى ميگويد كه يحيى حيله ميكرد در اينكه جعفر را از نظر بيندازد « مترجم گويد » كه يك سبب قتل حضرت موسى يحيى بن خالد شد به جهت عنادى كه با جعفر اشعث داشت .\r\nنوفلى گويد كه على بن حسن بن على بن عمر بن على از بعضى از مشايخ خود روايت كرده و اين روايت در حجى بود كه هارون پيش از آن حج كه در حديث سابق ذكر شد بجا آورد كه آن شيخ گفت كه على بن اسماعيل بن جعفر بن محمد ( ع ) مرا ملاقات كرد و گفت چه شده است كه خود را واگذاشته اى و خاموش نشستهء چرا تدبر و تفكر در امر وزير يعنى يحيى بن خالد نميكنى چه او نزد من فرستاده است من او را امتثال كردم و حاجتهاى خود را از او برميآورم يعنى تو همچنين كن و باعث اين مطلب آن بود كه يحيى بن خالد به يحيى بن ابى مريم گفت كه دلالت و راهنمائى نميكنى مرا بسوى مردى از ابى طالب كه او را ميلى و رغبتى در دنيا باشد .\r\nپس من دنياى او را وسعت دهم گفت بلى دلالت ميكنم ترا به مردى كه به اين صفت متصف باشد و او على بن اسماعيل بن جعفر باشد پس يحيى بن خالد رسولى نزد وى فرستاد او را احضار نمود و گفت خبر ده مرا از عم خود موسى بن جعفر و شيعهء او و مالى كه بسوى او حمل مىشود اسماعيل گفت اين گونه اخبار نزد من است و بد گوئى عم خود را نمود و از جملهء بدگوئيهاى او اين بود كه گفت از بسيارى مال نزد عم من چنان است كه مزرعهء خريد يشتريه به مبلغ سى هزار دينار پس چون كه ثمن آن را حاضر نمود بايع گفت من از اين پول نميخواهم و من پول فلان قسم و فلان طور ميخواهم آن جناب امر كرد آن پول را ريختند در بيت المال و سى هزار دينار از آن نوع پول كه بايع ميخواست بيرون آورده و به شماره و ميزان درآورده ثمن مزرعه داد .\r\nنوفلى ميگويد كه پدرم گفت كه حضرت موسى بن جعفر ( ع ) هميشه امر ميفرمود بعلى بن اسماعيل مال ميدادند او بوى اعتماد داشت تا اينكه بسا بود كه آن جناب نوشتهء كه ببعضى اصحاب مىنوشتند به خط على بن اسماعيل بود پس از آن آن جناب از او وحشت نمود و هارون الرشيد چون كه خواست كوچ كند بعراق بموسى بن جعفر ( ع ) رسيد كه على پسر برادر او اراده كرده كه با سلطان بعراق رود كسى را نزد وى فرستاد كه چه كار است ترا با بيرون رفتن با سلطان .\r\n","description":"","footnote":"","page_name":" 46 ","page_number":46},
  {"content":"\r\nگفت قرض دارم فرمود قرض ترا مىدهم گفت عيالم را چه كنم فرمود عيالت را هم كفايت ميكنم گفت ممكن نيست مگر آنكه با سلطان بيرون روم پس آن حضرت سيصد دينار با چهار هزار درهم از براى او و برادرش محمد بن اسماعيل بن جعفر فرستاد و فرمود اين را در جهاز خود گذار و اولاد مرا يتيم مكن . و از على بن جعفر مروى است كه گفت محمد بن اسماعيل بن جعفر بن محمد آمد نزد من و ذكر كرد كه از براى من كه محمد بن جعفر داخل شد بر هارون الرشيد وى را درود و تهنيت گفت بر خلافت پس از آن بهارون گفت چه گمان ميبرى كه در زمين دو خليفه باشد و من برادرم موسى بن جعفر را ديدم كه تحيت گفته شد بر خلافت و از جمله كسانى كه بدگوئى حضرت موسى بن جعفر ( ع ) نمود يعقوب بن داود بود و زيدى مذهب بود . و از ابراهيم بن ابى البلاد مرويست كه گفت يعقوب بن داود خبر داد مرا كه حضرت موسى امامت خود را ظاهر كرده است پس از آن در شبى كه حضرت امام موسى بن جعفر ( ع ) را در صبح آن شب گرفتند در مدينه بر يعقوب وارد شدم گفت كه من در اين ساعت نزد وزير يعنى يحيى بن خالد بودم از براى من حديث كرد كه از هارون الرشيد شنيدم كه نزد قبر رسول خدا ( ص ) مثل كسى كه به آن جناب خطاب كند وى را مخاطب ساخته عرض ميكرد كه پدر و مادرم فداى تو باد يا رسول الله من از تو معذرت ميخواهم در امرى كه بر آن عزم كرده‌ام بدرستى كه من اراده كرده‌ام كه موسى بن جعفر ( ع ) را گرفته و او را حبس كنم زيرا كه مىترسم در ميان امت تو نزاعى بر پا كند كه بسبب آن در ميان امت خون ريزش شود وزير گفت كه گمان من اين است كه فردا هارون آن جناب را بگيرد پس چون صبح شد آن ملعون فضل بن ربيع را نزد آن جناب فرستاده و آن حضرت در مقام رسول الله ايستاده به نماز مشغول بود پس امر كرد كه آن جناب را گرفته حبس نمود از فضل بن ربيع مرويست كه گفت شبى را با بعضى از كنيزان خود در جامهء خواب خفته بودم چون نصف شب برآمد حركت باب قصر را شنيدم و اين مرا بوحشت آورد كنيزك گفت شايد اين حركت بسبب باد باشد پس از آن اندكى گذشت ديدم باب خانه كه در آن خفته بودم مفتوح شد و يكى از ملازمان هارون كه مسرور كبير نام داشت داخل و گفت امير ترا احضار نموده او را اجابت كن و سلام نكرد بر من پس من از جان خود مأيوس شدم و نزد خود گفتم كه اين مسرور است بدون اذن داخل شده و سلام نكرد و منظورى ندارد بجز كشتن و من جنب بودم و جرأت نكردم كه از او مهلت بگيرم تا اينكه غسل كنم پس آن كنيز چون تفكر و تحير مرا ديد گفت توكل كن به خداوند عالم و برخيز پس من برخاستم و جامه هاى خود را پوشيدم و با مسرور بيرون آمدم تا اينكه وارد شدم در قصر امير المؤمنين و بر او سلام كردم و او در محل خواب خود بود سلام مرا رد نمود و من افتادم گفت ترا رعب فرو گرفته گفتم بلى يا امير المؤمنين پس ساعتى مرا واگذاشت تا اينكه ساكن شدم پس گفت برو در حبس ما و موسى بن جعفر بن محمد را بيرون آور از محبس و سى هزار درهم به او بده و پنج خلعت او را مخلع كن و سه مركب سوارى به او بده و او را\r\n","description":"","footnote":"","page_name":" 47 ","page_number":47},
  {"content":"\r\nمخير كن ميان اقامه او با مادر اينجا و كوچ كردن بهر شهرى كه اراده كند و دوست دارد پس من گفتم يا امير المؤمنين امر ميكنى برها كردن موسى بن جعفر گفت بلى تا سه مرتبه مكرر كردم گفت بلى واى بر تو اراده دارى كه تا من نقض عهد كنم گفتم يا امير المؤمنين چيست عهد تو گفت در اين وقت من در اين محل خواب خودم بودم بناگاه شخص سياهى سر مرا گرفت كه از اشخاصى كه سياه بودند بالاتر از او نديده بودم پس نشست بر سينهء من و حلقوم مرا گرفت و گفت از روى ظلم موسى بن جعفر ( ع ) را حبس كردهء گفتم او را رها ميكنم و مىبخشم و خلعتش ميكنم پس عهد و ميثاق خداوند را از من گرفت و برخاست از روى سينهء من و نزديك بود كه جان من بيرون رود فضل بن ربيع گويد كه من از نزد هارون بيرون آمدم و خدمت موسى بن جعفر ( ع ) رسيدم و او در حبس بود و من او را ديدم كه نماز ميگذارد نشستم تا اينكه سلام نماز را گفته و سلام امير المؤمنين را به او رسانيده و او را اعلام كردم به آنچه مرا امر نموده بود در امر آن جناب و حاضر كردم آنچه را كه امر بايصال به آن جناب شده بود .\r\nپس از آن فرمود كه اگر مأمورى به چيزى غير از اين چنان كن گفتم نه به حق جدت رسول الله كه من مأمور نيستم مگر اينكه عرض كردم فرمود مرا حاجتى به اين خلعت و مركب و مال نيست زيرا كه حقوق امت در اينهاست گفتم ترا قسم به خداوند مىدهم كه اينها را رد مكن مبادا غيظ كند فرمود هر چه خواهى چنان كن .\r\nپس من دست او را گرفته و او را از زندان بيرون آوردم و گفتم يا ابن رسول الله خبر بده مرا كه چه چيز است سبب اينكه تو به اين كرامت رسيدهء ازين مرد و حق من بر تو واجبست چه من ترا مژده داده‌ام و حقتعالى اين امر را بر دست من جارى ساخته يعنى بر تو حق دارم پس به جهت آن حق به من اين بياموز فرمود شب چهارشنبه پيغمبر را در خواب ديدم كه فرمود اى موسى تو محبوسى و مظلومى گفتم بلى يا رسول الله محبوس و مظلومم تا سه مرتبه اين مطلب را مكرر نمود و اين آيه شريفه را تلاوت كرد * ( وَإِنْ أَدْرِي لَعَلَّه فِتْنَةٌ لَكُمْ وَمَتاعٌ إِلى حِينٍ ) * و فرمود فردا را كه صبح ميكنى روزه بگير و پنجشنبه و جمعه را هم كه بعد از آن روز است روزه بگيرد و در وقت افطار دوازده ركعت نماز ميگذارى و در هر ركعتى بعد از حمد دوازده مرتبه سورهء * ( قُلْ هُوَ الله أَحَدٌ ) * را ميخوانى پس هر گاه چهار ركعت از آن دوازده ركعت را بجا آوردى سجده كن پس از آن بگو\r\nيا سابق الفوت و يا سامع كل صوت يا محيى العظام و هى رميم بعد الموت أسألك باسمك العظيم الاعظم ان تصلى على محمد عبدك و رسولك و على اهل بيته الطيبين و ان تعجل لى الفرج مما انا فيه ) *\r\nپس من چنين كردم ثمرش اينست كه مىبينى . و عبد اللَّه بن فضل از پدرش روايت كرده كه گفت من حاجب و دربان هارون الرشيد بودم روزى آن ملعون روى به من آورد در حالى كه غضبناك بود و شمشيرى در دست داشت و ميگردانيد پس گفت به من اى فضل به حق قرابتى كه من برسول خدا ( ص ) دارم كه اگر پسر\r\n","description":"","footnote":"","page_name":" 48 ","page_number":48},
  {"content":"\r\nعم مرا نياوردى الآن هر آينه ميگيرم چيزى را كه در او است دو چشم تو . « مترجم گويد » شايد اين تعبير كنايه از سر او است زيرا كه دو چشم در سر است فضل گويد كه من گفتم كيست كه حكم كردى كه او را بياورم گفت اين حجازى را گفتم كدام حجازى را گفت موسى بن جعفر بن محمد بن على بن حسين بن على بن ابى طالب ( ع ) فضل گويد من از خداوند ترسيدم او را بياورم پس از آن فكر كردم در مفاسدى كه مترتب مىشود و بلائى كه به من وارد مىآيد گفتم به او كه ميكنم اين عمل را گفت حاضر كن دو نفر كسانى كه تازيانه ميزنند و دو نفر از شمشير دارها را و دو نفر از جلادها را فضل گويد كه من اينها را حاضر ساخته و رفتم به منزل موسى بن جعفر ( ع ) پس آمدم به خانه كه روزنه نداشت و از شاخه هاى خرما بود ناگاه غلام سياهى را ديدم به او گفتم خدا ترا رحمت كند اذن از مولاى خود حاصل كن تا من بر او وارد شوم به من گفت داخل شو از براى او حاجب و دربانى نيست پس بر آن جناب داخل شدم ناگاه غلام سياهى را ديدم كه بدست او مقراضى بود كه مىچيد گوشت دو جبين و بالاى بينى نزديك بابروى آن جناب را كه از بسيارى سجده كردن آن جناب اين گوشتها پائين آمده بود پس به او عرض كردم السلام عليك يا ابن رسول الله اجابت كن هارون الرشيد را .\r\nفرمود چه كار است رشيد را با من و چه افتاده است مرا به او آيا نعمتهاى دنيوى او را مشغول نكرده است تا از من احتراز كند پس از آن بسرعت تمام شروع نمود برفتن و ميفرمود اگر از جدم رسول خدا ( ص ) در حديث نشنيده بودم كه اطاعت سلطان به جهت تقيه واجب است هر آينه نمىآمدم پس من عرض كردم يا ابا ابراهيم خداوند ترا رحمت كند مستعد و آمادهء عقوبت باش فرمود آيا با من نيست كسى كه مالك دنيا و آخرتست و ان شاء الله كه هارون امروز را قدرت ندارد بر بدى من ، فضل بن ربيع گويد كه من آن جناب را ديدم كه دست خود را ميگرداند و ميگذاشت با سر مبارك خود سه مرتبه پس بر رشيد وارد شدم گويا مثل زن فرزند مرده ايستاده و حيران بود پس چون مرا ديد گفت اى فضل گفتم لبيك گفت آوردى پسر عم مرا گفتم بلى گفت نترساندى او را گفتم نه گفت اعلام نكنى او را كه من بر او غضب كرده‌ام و من بر خود قرار دادم چيزى را كه نميخواستم اذن دخول بده او را اذن دادم چون او را ديد برجست و ايستاد و دست در گردن او در آورد و گفت مرحبا اى پسر عم من و برادر من و وارث نعمت من پس از آن آن جناب را ببالش خود نشانيد و گفت به آن جناب كه چه چيز واداشت ترا بر اينكه ديدن از ما نكنى .\r\nفرمود وسعت مملكت تو و دوستى تو دنيا را پس گفت بياوريد حقه غاليه را چون غاليه را آوردند بدست خود بوى خوش به صورت آن جناب ماليد پس از آن امر كرد كه پيش روى آن جناب خلعتهاى چندى و دو بدرهء دينار حاضر كردند پس موسى بن جعفر فرمود قسم به خداوند كه اگر نميخواستم عزبهاى فرزندان ابى طالب را تزويج كنم تا اينكه\r\n","description":"","footnote":"","page_name":" 49 ","page_number":49},
  {"content":"\r\nنسل او منقطع نشود ابد الدهر هر آينه اينها را قبول نميكردم پس از آن مراجعت فرمود و ميگفت * ( الْحَمْدُ لِلَّه رَبِّ الْعالَمِينَ ) * فضل بهارون گفت يا امير المؤمنين تو اراده داشتى كه او را عقوبت كنى پس چرا وى را خلعت دادى و اكرام نمودى .\r\nگفت اى فضل بعد از آنكه تو رفتى او را بياورى طوائف چندى را ديدم كه احاطه كردند به خانه من و حربه ها در دست ايشان بود كه آنها را در وسط خانه غرس كردند و ميگفتند كه اگر فرزند رسول خدا را اذيت كند او را نابود ميكنيم و اگر احسان كند ميرويم و او را واميگذاريم پس من تعاقب كردم آن جناب را به او عرض كردم چه چيز فرمودى تا اينكه هرون الرشيد را از قصد او بازداشتى فرمود دعاى جدم على ابن ابى طالب ( ع ) را خواندم كه هر وقت آن جناب اين دعا را ميخواند نميرفت بسوى لشكرى مگر آنكه روى بهزيمت مينهادند و فرار مينمودند و نميرفت بسوى سوارى مگر اينكه او را معذب ميكرد و چون اين دعائى است كه كفايت بلا مىكند عرض كردم چيست آن دعا فرمود اين دعا را خواندم .\r\nاللهم بك اساور و بك احاول و بك اجاور و بك اصول و بك انتصر و بك اموت و بك احيا اسلمت نفسى اليك و فوضت امرى اليك و لا حول و لا قوت الا بالله العلى العظيم اللهم انك خلقتنى و رزقتنى و سترتنى عن العباد بلطف ما خولتنى اغنيتنى اذا هويت رددتنى و اذا عثرت قومتنى و اذا مرضت شفيتنى و اذا دعوت اجبتنى يا سيدى ارض عنى فقد ارضيتنى ) *\r\nو عثمان بن موسى از اصحاب خود روايت كرده كه حضرت موسى بن جعفر ( ع ) نزد مهدى بود ابو يوسف نيز حضور داشت ابو يوسف بمهدى گفت كه اذن ميدهى از موسى ( ع ) سؤال بكنم از مسائلى كه چيزى از آن مسائل نزد او نباشد يعنى نداند گفت سؤال كن به حضرت موسى بن جعفر ( ع ) عرض كرد كه سؤال كنم فرمود بلى گفت چه ميفرمائيد در سايه از براى شخصى كه محرم شده باشد فرمود جايز نيست عرض كرد اگر در زمينى خيمه بزند و از زير خيمه داخل خانهء مكه معظمه شود يعنى خانه خدا كه كعبه باشد جايز است فرمود بلى عرض كرد چه فرقيست ميان اين دو تا .\r\nآن جناب فرمود آيا ضعيفه حائض نماز خود را قضا مىكند عرض كرد نه فرمود پس روزهء خود را قضا مىكند عرض كرد بلى فرمود پس چه فرق است ميان اينها عرض كرد از شارع مقدس چنين وارد شده است حضرت فرمود آن مسأله همچنين وارد شده است مهدى بابى يوسف گفت نمىبينم ترا كه بتوانى جواب دهى گفت سنگ شكننده به من انداخت كنايه از اينكه جواب نقضى به من داد كه ديگر نميتوانم جواب بگويم . و از على بن يقطين مروى است كه گفت جماعتى از اهل بيت حضرت موسى بن جعفر ( ع ) نزد او حاضر بودند كه به آن جناب خبر دادند به آنچه را كه موسى بن مهدى نسبت به آن جناب عزم كرده بود آن حضرت باهل بيت خود فرمود از باب مشورت كه چه مصلحت مى\r\n","description":"","footnote":"","page_name":" 50 ","page_number":50},
  {"content":"\r\nدانند گفت ما مصلحت در اين ميدانيم كه تو دور شوى از او كه شخص ترا نه بيند زيرا كه ايمنى از شر او نيست آن حضرت تبسمى كرد و اين شعر را فرمود .\r\n\r\nزعمت سخينة ان ستغلب ربها\r\nو ليغلبن مغالب الغلاب\r\n\r\n) *\r\nيعنى كسى از طائفه مخصوصه قريش را گمان رسيد كه بپروردگار خود غلبه كند غافل از اينكه پروردگار البته غلبه خواهد نمود بر غلبه كنندگان بر كسانى كه بر هر كسى غلبه كنند پس از آن دست مبارك خود را به آسمان بلند نمود و عرض كرد .\r\nاللهم كم من عدو شحذ لي ظبة مديته و ارهف لى شبا حدِّه و داف لى قواتل سمومه و لم تنم عنى عين حراسته فلما رأيت ضعفى عن احتمال الفوادح و عجزى عن ملمات الجوائح صرفت ذلك عنى بحولك و قوتك لا بحولى و قوتى فالقيته في الحفير الذى احتفره لى خائبا مما امله في دنياه متباعدا مما رجاه في آخرته فلك الحمد على ذلك قدر استحقاقك سيدى اللهم فخذه بعزتك و اقلل حده عنى بقدرتك و اجعل لى شغلا فيما يليه و عجزا عمن يناويه اللهم و اعدنى عليه من عدوى حاضرة تكون من غيظى شفاء و من حقى عليه وقاء وصل اللهم دعائى بالاجابه و انظم شكايتى بالتغير و عرفه عما قليل ما وعدت الظالمين و عرفنى ما وعدت في اجابة المضطرين انك ذو الفضل العظيم و المن الكريم ) *\r\nعلى بن يقطين گويد بعد از آنكه آن جناب اين دعا را تلاوت نمود جمعيت پراكنده شدند و ديگر اين جمعيت جمع نشدند مگر از براى خواندن نوشتهء كه به آن جناب رسيد در حكايت موسى بن مهدى و در اين واقعه بعضى از كسانى كه نزد آن جناب حاضر بودند از اهل بيت آن بزرگوار چند شعر انشاء نمود\r\n\r\nو ساريه لم تسر في الارض تبتغى\r\nمحلا و لم يقطع بها البعد قاطع\r\nسرت حيث لم تحذى الركاب و لم تنخ\r\nلورد و لم يقصر لها العمر ضايع\r\nتمر وراء الليل و الليل ضارب\r\nبجثمانه فيه سمير و هاجع\r\nتفتح ابواب السماء و دونها\r\nاذا قرع الابواب منهن قارع\r\nاذا وردت لم يرد الله و قدها\r\nعلى اهلها و الله رأى و سامع\r\n- و انى لأرجو الله حتى كانما\r\nارى بجميل الظن ما الله صانع\r\n\r\nحديث كرد ما را ابو احمد هانى بن محمد بن محمود عبدى و گفت پدرم بسند مرفوع روايت كرده است كه موسى بن جعفر ( ع ) بر هارون وارد شد هارون به آن جناب عرض كرد كه يا ابن رسول الله خبر بده مرا از طبايع چهارگانهء آن جناب فرمود .\r\nاما ريح كه مراد به آن نسيمى است از هوا كه در اندرون انسان ميرود و مايهء حيوة و زندگانى شخص است بمنزلت پادشاهى است كه مدارا كند يعنى على الدوام در صدد اصلاح مزاح است و اما خون بمنزلهء بندهء خاسر و زيانكار است و بسا هست كه بنده مولاى خود را بقتل مىرساند و اما بلغم بمنزلهء دشمنى است كه در جدال و نزاع باشد اگر از جانبى او را مسدود كند از طرف ديگر مفتوح خواهد شد و اما صفراء بمنزلهء زمينى است هر گاه\r\n","description":"","footnote":"","page_name":" 51 ","page_number":51},
  {"content":"\r\nبلرزد بر ميگردد . به طرف بالاى خود چه محسوس است كه صفراوى المزاج هميشه اثر صفرا در او نمايان است و اثر صفرا ببيرون اثر مىكند نه اندرون پس از آن هارون به آن جناب عرض كرد يا ابن رسول الله انفاق كن بر مردم گنجهاى خدا و رسول خدا را و محمد بن محمود بسند مرفوع از موسى بن جعفر ( ع ) روايت كرده است كه :\r\nآن جناب فرمود چون بر هارون وارد شدم سلام كردم پس از رد سلام گفت اى موسى بن جعفر بسوى دو خليفه جمع مىشود خراج يعنى تو نيز خليفه خواهى بود حضرت فرمود يا امير المؤمنين پناه ميبرم به خدا كه تو بازگشت كنى بگناه كشتن من و گناه خود چه قبول خواهى كرد قول باطل از دشمنان ما را بر ضرر ما و حال آنكه بعد از وفات رسول خدا ( ص ) دروغ بسيار بر ضرر ما گفتند و اين مقدار كه دروغ از براى من نزد تو گفتند بر تو معلومست پس تو اگر قرابت و خويشى خود را نسبت برسول خدا قبول دارى اذن ميدهى كه بگويم حديثى را كه خبر داده مرا پدر بزرگوارم از پدران خود از جد بزرگوارم رسول خدا ( ص ) هارون گفت اذن دادم آن جناب ميفرمايد كه من گفتم خبر داده است مرا پدر بزرگوارم از پدران خود از جد بزرگوارم كه آن جناب فرمود كه خويشى و رحم هر گاه نزديك شود خويش و رحم را قرابت و خويشى به حركت و هيجان مىآيد پس دست خود را بسوى من دراز كن فداى وجودت هارون گفت نزديك بيا من نزديك او رفتم دست مرا گرفت و مرا به خود چسبانيد و معانقهء طولانى با من نمود پس مرا واگذاشت و گفت اى موسى بنشين باكى بر تو نيست پس من به او نظر نمودم ديدم كه اشك از دو چشم او جارى شد چون به خود آمدم گفت راست گفتى و درست فرموده جد تو خون من به جوش آمد و رگهاى من به حركت آمد و رفت بر من دست داد و اشك از دو چشمم روان شد و من خيال دارم كه سؤال كنم از تو چيزهائى را كه چون تا به حال از كسى سؤال نكرده‌ام در سينهء من گره شده است و سينهء من از آنها گرفته است :\r\nپس اگر در اين مسائل جواب مرا ميدهى ذهن خود را از شوائب و خيالاتى كه در حق تو كرده‌ام خالى ميكنم و قول كسى را در حق تو قبول نميكنم و چنين به من رسيده است كه تو هرگز دروغ نميگوئى .\r\nپس براستى و درستى جواب بده مرا آنچه از تو سؤال ميكنم از چيزهائى كه در قلب من است من به او گفتم كه آنچه ميدانم به تو خبر مىدهم اگر امان دهى مرا گفت امان مر ترا است اگر راست بگوئى و ترك كنى تقيه را كه بنى فاطمه به آن معروفند و هميشه تقيه ميكنند پس من گفتم كه يا امير المؤمنين هر چه خواهى سؤال كن گفت خبر بده مرا كه از چه سبب شما را مزيت و فضيلت بر ماست و حال آنكه ما و شما از شاخهء يك درخت هستيم و فرزندان عبد المطلب هستيم و ما و شما يكى هستيم ما از اولاد عباس هستيم و شما از فرزندان ابى طالب و حال اينكه اين دو نفر دو عم رسول خدا هستند و قرابت و خويشى اين دو نفر نسبت به آن جناب مساوى است من گفتم كه ما نسبت به آن جناب نزديكتر هستيم گفت چگونه مىشود گفتم به جهت\r\n","description":"","footnote":"","page_name":" 52 ","page_number":52},
  {"content":"\r\nاينكه عبد اللَّه پدر رسول خدا با ابو طالب از يك پدر و يك مادرند و جد شما عباس از مادر عبد اللَّه و ابو طالب نيست . گفت چرا شما ادعا ميكنيد كه وارث پيغمبر هستيد و حال اينكه عم حاجب و مانع است از ارث بردن پسر عم و زمانى كه رسول خدا وفات كرد ابو طالب وفات كرده بود پيش از آن جناب و عباس عم او بعد از زمان وفات پيغمبر زنده بود پس گفتم امير المؤمنين بايد عفو كند مرا از اين مسأله و سؤال كند از من هر چه سواى اين مسأله باشد گفت نخواهد شد مگر آنكه جواب دهى مرا در اين مسأله من گفتم امان ده مرا گفت امان دادم ترا قبل از سخن گفتن من با تو پس من گفتم در فرموده على ابن ابى طالب است كه با وجود فرزند صلبى چه پسر باشد چه دختر از براى احدى ميراثى نيست مگر از براى ابوين و زوج و زوجه و با وجود ولد صلبى كه حضرت فاطمه ( ع ) باشد از براى عم ميراث ثابت نشده است و در كتاب خدا چنين امرى نيست مگر آنكه تيم و عدى و بنى اميه گفته‌اند كه عم پدر است و اين فتوائى است بدون مأخذ و حديثى از رسول خدا در اين باب صادر نشده است و هر كس از علماء كه قائل است بفرموده على ( ع ) احكام او غير از احكام تيم و عدى و بنى اميه است از جملهء نوح بن دراج است كه قائل است در اين مسأله بقول على ( ع ) و حكم كرده است به اين مسأله و فتواى او مطابق اين مسأله است و حال اينكه تو او را متولى امر كوفه و بصره قرار داده ئى و تمام امورات كوفه و بصره به او رجوع مىشود و بايد به تو مشخص و معلوم كنم .\r\nپس هارون امر كرد باحضار نوح بن دراج و كسانى كه خلاف قول او را قائل بودند از آن جمله سفيان ثورى و ابراهيم مدنى و فضيل بن عياض بودند پس شهادت دادند كه اينست قول على ( ع ) در اين مسأله پس هارون بايشان گفت كه چرا فتوى نميدهيد در آنچه تبليغ كرده است مرا بعضى از علماء اهل حجاز كه مراد موسى بن جعفر ( ع ) باشد و حال اينكه اگر نوح بن دراج به آن حكم كرده است گفتند نوح نترسيد و ما ترسيديم و امير المؤمنين يعنى هارون حكم او را امضا كرده است بقول قدماء عامه كه از پيغمبر روايت كرده‌اند كه على ( ع ) بايد حكم كند ميان شما و همچنين عمر بن خطاب گفته است كه على بايد حكم و قضاوت كند ميان ما و لفظ قضاء اسمى است جامع زيرا كه جميع آنچه را پيغمبر ( ص ) باصحاب خود گفته و از براى ايشان ممدوح قرار داده از قرائت و واجبات و علم داخلست در قضاء هارون گفت كه زياده از اين بيان كن اى موسى من گفتم كه مجالس بامانات است و مطلبى كه پنهانى است و بايد مخفى باشد بدون اذن صاحب آن نبايد در مجالس مذكور شود و بايد در مجلس خاص مذكور شود هارون گفت كه باكى بر تو نيست بگو پس من گفتم كه پيغمبر تو نه ميراث قرار داده است از براى كسى كه هجرت نكرده است با آن جناب و نه ولايت از براى او اثبات كرده است تا اينكه هجرت كند هارون گفت چه دليل دارى بر اين مدعى من گفتم فرمودهء خداوند دليل من است .\r\n* ( وَالَّذِينَ آمَنُوا وَلَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا ) * چه مفاد آيهء شريفه آنست كه كسانى كه ايمان آورده و هجرت نكرده‌اند آنها را بر شما امت ولايتى نيست تا هجرت كنند و عم من عباس هجرت نكرد پس هارون گفت اى\r\n","description":"","footnote":"","page_name":" 53 ","page_number":53},
  {"content":"\r\nموسى از تو سؤال ميكنم كه آيا كسى از دشمنان ما را چنين فتوى دادهء و يا آنكه كسى از فقها را در اين مسأله اطلاع دادهء .\r\nگفتم كه خداوند گواه است كه چنين عملى نكرده‌ام و كسى به غير از تو از من چنين سؤالى نكرده است پس از آن گفت بچه سبب از براى خاصه و عامه تجويز كرده‌ايد كه شما را نسبت برسول خدا ( ص ) بدهند و بشما ائمه بگويند پسران رسول خدا و حال آنكه شما فرزندان على ( ع ) هستيد و مرد را نسبت بپدرش ميدهند و اصل نطفه از پدر است و فاطمه دختر رسول طرف آنست و پيغمبر جد شما است از جانب مادر شما پس من گفتم يا امير المؤمنين اگر پيغمبر زنده بشود و دختر ترا خطبه كند آيا اجابت ميكنى او را گفت سبحان الله چرا اجابت نميكنم او را بلكه فخر ميكنم بر عرب و عجم و قريش به اين سبب پس من گفتم لكن آن بزرگوار دختر مرا خطبه نميكند و من وى را تزويج نميكنم گفت چرا گفتم به جهت اينكه من فرزند او هستم و تو فرزند او نيستى :\r\nگفت نيكو گفتى اى موسى پس از آن گفت چگونه شما ميگوئيد كه ما ذريه پيغمبر هستيم و حال آنكه پيغمبر بلا عقب بود و عقب از براى مرد است نه از براى زن و شما فرزند دختر پيغمبريد و از براى دختر پيغمبر عقب نبود .\r\nپس از براى پيغمبر عقب نبود من گفتم يا امير المؤمنين به حق قرابت و خويشى و به حق اين قبر و كسى كه در اين قبر است از اين بگذر .\r\nگفت نميگذرم مگر آنكه دليل اقامه كنى اى فرزند على و تو اى موسى يعسوب و بزرگ مؤمنين هستى و امام زمان ايشان هستى و چنين به من رسيده است و من هر چيزى كه از تو سؤال ميكنم نخواهم از آن گذشت مگر آنكه دليل آن را در كتاب خدا بياورى و شما اولاد على را چنين ميدانند كه چيزى از قرآن نيست مگر آنكه تأويل آن نزد شما است حتى حروف قرآن از الف و واو و مستند كرده‌اند قول خدا را كه :\r\n* ( ما فَرَّطْنا فِي الْكِتابِ مِنْ شَيْءٍ ) * و شما مستغنى هستيد از راى و فتوى علماء و قياس و قواعد ايشان پس من گفتم :\r\nاعوذ بالله من الشيطان الرجيم * ( بِسْمِ الله الرَّحْمنِ الرَّحِيمِ ) * * ( وَمِنْ ذُرِّيَّتِه داوُدَ وَسُلَيْمانَ وَأَيُّوبَ وَيُوسُفَ وَمُوسى وَهارُونَ وَكَذلِكَ نَجْزِي الْمُحْسِنِينَ وَزَكَرِيَّا وَيَحْيى وَعِيسى وَإِلْياسَ ) * يا امير المؤمنين كيست پدر عيسى گفت عيسى پدر نداشت پس گفتم كه ما ملحق ميكنيم عيسى را بذريتهاى پيغمبران از جانب مادرش مريم و همچنين ما هم ملحق ميشويم بذريهء پيغمبر از جانب مادر ما فاطمه يا امير المؤمنين زياده بر اين بگويم گفت بگو گفتم اين قول خداوند را * ( فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ ) * مفاد آيهء آنكه اى پيغمبر گرامى اگر كسى محاجه كند با تو بعد از آنكه مبعوث شدهء بگو ما خود مىآئيم و فرزندان و زنان را مىآوريم شما همچنين كنيد پس\r\n","description":"","footnote":"","page_name":" 54 ","page_number":54},
  {"content":"\r\nاز آن مباهله ميكنيم و هر كس كه دروغ گفته است دورى از رحمت خداوند را مقرر ميداريم از براى او اى هارون پيغمبر در هنگام مباهله با نصارى كسى را زير كسا داخل نمود به غير از على بن ابى طالب و فاطمه و حسن و حسين ( ع ) پس تأويل ابناءنا حسن و حسين است و تأويل نساءنا فاطمه است و تأويل انفسنا على ( ع ) است علاوه بر اينكه علماء اجماع كرده‌اند بر اين مطلب كه در روز احد جبرئيل عرض كرد يا محمد اين غمخوارگى و مواساة از على ( ع ) است فرمود اين از جهت آنست كه على از من است و منم از على جبرئيل عرض كرد يا رسول الله من از شما دو نفرم پس از آن گفت نيست شمشيرى مگر ذو الفقار و نيست جوانى مگر على چنان كه خداوند عالم خليل خود ابراهيم را بفتى و جوان مدح فرمود در آنجا كه فرموده .\r\nو اذ يقول * ( فَتًى يَذْكُرُهُمْ يُقالُ لَه إِبْراهِيمُ ) * اى هارون ما پسران عم تو فخر ميكنيم گفته جبرئيل كه او از ما است .\r\nپس از آن هارون گفت احسنت يا موسى بخواه حاجتهاى خود را من گفتم اول حاجت من آنست كه اذن دهى به پسر عم خود كه رجوع كند بحرم جد خود نزد عيال خود هارون گفت تا نظر كنيم بعد از اين و روايت شده است كه وى را نزد سندى بن شاهك فرستاد و در نزد او وفات يافت و الله اعلم و از على بن محمد بن سليمان نوفلى مروى است كه گفت از پدرم شنيدم كه ميگفت چون هارون موسى بن جعفر را گرفت او را بالاى سر پيغمبر گرفت در حالتى كه ايستاده به نماز مشغول بود پس نماز او را قطع نمودند و او را حمل كردند و آن بزرگوار گريه ميكرد و عرض ميكرد .\r\nيا رسول الله شكايت ميكنم بسوى تو از اين بليه كه در آن واقع شده‌ام و مردم از هر طرف رو كرده گريه ميكردند و ضجه و صيحه آنها بلند شد پس چون آن جناب را پيش روى هارون ملعون آوردند دشنام داد و به آن جناب جفا كرد پس چون ظلمت شب عالم را فرو گرفت فرمود تا دو قبه مهيا كردند جناب موسى بن جعفر را در خفا بيكى از اين دو قبه سوار كرده و آن جناب را بحسان السروى داد و وى را گفت كه وى را در ميان اين قبه ببصره رسانيده و تسليم عيسى بن جعفر بن ابى جعفرش كن و او امير بصره بود و قبهء ديگر را در ملاء ميان روز روانه كوفه نمود و جماعتى را با آن قبه روانه كرد تا اينكه امر موسى بن جعفر را بر مردم اشتباه كند پس حسان يك روز پيش از روز ترويه وارد بصره شد و آن بزرگوار را تسليم عيسى بن جعفر بن ابى جعفر نمود و در ملاء ميان روز تا اينكه اين مطلب معروف شود و اين خبر شايع گردد .\r\nپس عيسى آن جناب را در خانهء از خانه هاى مجلس كه هميشه در آن مىنشست حبس كرد و قفلى بر باب آن خانه زد و عيد او را مشغول كرده و حضرت از ياد او رفته پس باب آن خانه را نميگشودند مگر در دو حالت يك حالت آنكه آن جناب بيرون رود براى طهارت كردن و يك حالت كه از براى آن بزرگوار طعام ميبردند على بن محمد بن سليمان گويد پدرم گفت كه فيض بن ابى صالح مردى نصرانى بود و اظهار اسلام كرده بود و ليكن زنديق\r\n","description":"","footnote":"","page_name":" 55 ","page_number":55},
  {"content":"\r\nبود و كاتب عيسى بن جعفر بود و رفيق خاص من بود و فيض گفت اى ابا عبد اللَّه اين مرد صالح اين ايام كه در اين خانه حبس بود اين قدر از فواحش و عملهاى بد و اشياء منكره شنيده است كه من ميدانم و شك ندارم كه هرگز اينها بخاطر مباركش خطور نميكرد و پدرم گفت كه على بن يعقوب بن عون بن عباس بن ربيعه رقعهء نوشته و بدگوئى مرا نوشته در آن رقعه و در اين ايام آن رقعه را باحمد بن اسيد حاجب عيسى داده بود و او بعيسى بن جعفر بن ابى جعفر داده و على بن يعقوب از مشايخ بنى هاشم و بزرگتر بود از بنى هاشم در سن و با اين كبر سن شراب مىخورد و احمد بن اسيد را به منزل خود ميخواند و محفلى از براى او مياراست و طفلهاى مغنى و زنهاى مغنيه مىآورد از براى او و طمع او اين بود كه او را نزد عيسى ياد كند و مضمون رقعهء را كه باحمد بن اسيد داده بود اين بود كه تو مقدم ميدارى بر ما محمد بن سليمان و او را اذن و اكرام و مخصوص ساخته او را باينكه ظرف مشك به او ميدهى و حال اينكه در ميان ما كسى هست كه سنش از او زيادتر است و او متدين است بطاعت موسى بن جعفر كه نزد تو محبوس است .\r\nپدرم گويد كه من در روز گرمى در خواب قيلوله بودم در وقتى كه حلقهء باب خانه حركت كرد من گفتم از چه سبب است اين حركت حلقه غلام گفت قعنب ابن يحيى درب خانه ميگويد لا بد من بايد در اين ساعت ترا ملاقات كنم من گفتم اين نيامده است مگر از براى امرى اذن دهيد او را .\r\nپس چون كه داخل شد خبر داد به من آنچه كه از فيض بن صالح شنيده از بابت آن رقعه و گفتگوئى كه از بابت من شده بود گفت بعد از آنكه فيض اين واقعه را به من خبر داد گفت به ابا عبد الله محمد بن سليمان خبر مده مبادا محزون شود چه رافع يعنى احمد بن اسيد در نزد امير بهرهء در گفته خود نيافت زيرا كه من بامير گفتم كه آيا در نفس تو چيزى از اين مطلب تاثير كرده تا اينكه خبر كنم ابا عبد اللَّه محمد بن سليمان را بيايد نزد تو قسم بخورد بر كذب اين مطلب امير گفت او را اخبار نكن تا اينكه مغموم شود پسر عم او به جهت حسد با او اين عمل را كرده است .\r\nپس گفتم ايها الامير تو ميدانى كه با احدى به قدر محمد بن سليمان خلوت نميكنى آيا هرگز واداشته است ترا بر پيروى كسى گفت معاذ الله گفتم پس اگر او را مذهبى سواى مذهب مردم بود هر آينه دوست ميداشت كه ترا ترغيب بر آن مذهب كند گفت بلى معرفت من نسبت به او بيشتر از تست على بن محمد بن سليمان گويد كه پدرم گفت من در آن ساعت كه اين مطالب را از قعنب شنيدم اسب خودم را خواسته و سوار شدم و رفتم در نزد فيض و قعنب هم در عقب سر من با من آمد پس از فيض اذن دخول خواستم كسى را فرستاد بسوى من و گفت جعلت فداك در مجلسى واردشدهء كه شأن تو اجل است از اينكه در آن مجلس نشينى و در آن هنگام فيض در مجلس شراب نشسته بود .\r\nپس من كسى را نزد او فرستادم كه قسم به خداوند لا بد بايد من ترا ملاقات كنم پس بيرون آمد در حالتى كه پيرهن نازكى و جامه گلرنگى پوشيده پس وى را اخبار نمودم به آنچه به من رسيده بود بقعنب گفت جزاى خير نبينى پيشتر من به تو نسپردم كه محمد بن سليمان را\r\n","description":"","footnote":"","page_name":" 56 ","page_number":56},
  {"content":"\r\nاخبار مكن كه او را محزون ميكنى پس از آن گفت باكى نيست در قلب امير چيزى از اينها تأثير نكرده پدرم گويد كه نگذشت مگر ايام قليلى تا اينكه هارون حمل كرد موسى بن جعفر را بسوى بغداد او را حبس كرد پس از آن او را رها كرد پس از آن او را حبس كرد پس از آن او را تسليم نمود بسندى بن شاهك و آن ملعون آن جناب را حبس كرد و بر او تنگ گرفت پس از آن هارون در ميان رطب زهر ريخته و از براى سندى فرستاد و او را امر كرد كه نزد آن حضرت برده و واجب و متحتم كند بر آن حضرت تا تناول كند پس آن ملعون چنين كرد و آن جناب وفات كرد صلوات الله عليه . و از سفيان بن نزار مروى است كه گفت روزى نزد مامون بودم گفت آيا مىشناسيد كسى را كه به من تشيع تعليم نموده حضار جميعا گفتند سوگند به خدا كه نميدانيم اين گفت مرا تعليم كرده به او گفتند چگونه خواهد شد و حال آنكه اهل بيت را بقتل ميرسانيد گفت هارون اين طائفه را به جهت ملك بقتل مىرساند زيرا كه ملك عقيم است و من با هارون يك سال حج گزاردم پس چون بمدينه رسيد بدربانهاى خود سپرد كه احدى از اهل مدينه و مكه از مهاجر و انصار و بنى هاشم و ساير قريش بر من وارد نشود مگر آنكه اصل و نسب خود را بيان كند و هر كسى كه وارد بر او ميشد ميگفت منم فلان پسر فلان تا اينكه خود را بجد خود مىرساند از هاشمى يا قرشى يا مهاجرى يا انصارى پس او را پنج هزار دينار يا كمتر تا دويست دينار ميداد به مقدار شرف و هجرت پس پدران او بيشتر بود زيادتر به او ميداد و از پنج هزار زيادتر باحدى نداد و از دويست دينار كمتر به كسى عطا نكرد .\r\nو من روزى ايستاده بودم ناگاه فضل بن ربيع داخل شد و گفت يا امير المؤمنين مردى درب خانه ايستاده و گمان مىكند كه موسى بن جعفر بن محمد بن على بن حسين بن على بن ابى طالب است پس رو كرد بما و ما بالاى سر او ايستاده بوديم با امين و موتمن و ساير آن سپاه پس گفت نگاهداريد خودتان را بر من يعنى اعتقاد شما در حق من تغيير تبديل نكند و به همان عقيده كه بوديد ثابت و مستحكم باشيد بس بخادم گفت اذن بده او را و وى را فرود نياور مگر بر بساط من ما در اين حال بوديم كه داخل شد مرد پيرى كه زرد رو و نحيف بود و لاغر كرده بود او را عبادت كه گويا انبان كهنه بود و مجروح شده بود از كثرت سجود روى و بينى او پس چون هارون را ديد خود را انداخت از حمارى كه سوار بود هارون فرياد كرد نه سوگند به خدا مگر آنكه وارد شوى باينحال بر بساط من دربانها وى را از پياده شدن منع نمودند و جميع ما به نظر جلالت و عظمت او با او رفتار كرديم و او را بملاحظهء بزرگى شأن او اجلال نموديم پس مقدار قليلى بر حمار خود سوار بود تا اينكه ببساط رسيد و دربانها و ملازمان گرداگرد او احاطه كردند چون فرود آمد هارون برخاست و او را تا آخر بساط استقبال نمود و روى او و دو چشم او را بوسيد دست او را گرفت تا اينكه او را در صدر مجلس آورد و او را نشانيد\r\n","description":"","footnote":"","page_name":" 57 ","page_number":57},
  {"content":"\r\nو روى خود را به او كرده و با او گفتگو ميكرد و احوال او را مىپرسيد پس از آن گفت يا أبا الحسن چه قدر عيال دارى فرمود زياده از پانصد نفر عرض كرد همه فرزندان شما هستند فرمودند بيشتر آنها از غلامان و خدم و حشم ميباشند اما اولاد پس مرا سى نفر و كسرى است فلان عدد از آنها پسر و فلان از آنها دخترند عرض كرد چرا تزويج نميكنى دختران را به پسران عم آنها و كسانى كه كفو آنها هستند فرمود دستم از مال كوتاه است عرض كرد املاك تو نفع به تو نمىبخشد فرمود گاهى عطاء مىشود و گاهى منع مىشود عرض كرد آيا قروض دارى فرمود بلى عرض كرد چه مقدار قرض دارى فرمود مقدار ده هزار دينار عرض كرد يا ابن عم من اين قدر مال به تو عطا كنم كه پسران را تزويج كنى و دختران را شوهر دهى و قرض را ادا كنى و املاك خود را معمور كنى تا غلهء بدهد .\r\nپس حضرت فرمود كه يا ابن عم صلهء رحم كردى و بسبب اين نيت نيكو شكر پروردگار بجا آوردى خداوند جزاى شكر ترا عطاء كند اين نيت نيكو قصدى است و رحم و خويشى نزديك و قريب است و قرابت درهمكننده است و پيوست مىكند هر دو نفر را به ديگرى و نسب يكيست عباس عم پيغمبر ( ص ) است و با پدران آن بزرگوار از يك سرچشمه است و خداوند ترا دور از اين عمل نكرده است و حال اينكه كف ترا با جود خلق كرده و وجود ترا گرامى داشته و ترا بلندى مرتبت و بزرگى شأن عطا فرموده پس از آن عرض كرد چنين ميكنم يا ابا الحسن با احترام و اكرام فرمود يا امير المؤمنين خداى عز و جل واجب كرده است بر اولياء عهد و متكفلان امر خلق كه فقراء امت را از عسرت نجات دهند و قرضداران را اداء دين آنها كنند و اين بار گران را از دوش آنها بردارند و برهنگان را بپوشانند و حاجتمند را احسان كنند و تو اولى و سزاوارتر كسى هستى كه بايد چنين كنى عرض كرد ميكنم يا أبا الحسن پس از آن آن بزرگوار برخاست هارون نيز به جهت برخاستن آن حضرت برخاست و دو چشم و روى آن جناب را بوسيد پس از آن رو كرد به من و امين و مؤتمن گفت يا عبد الله و محمد و ابراهيم برويد پيش روى عم و سيد خودتان بگيريد ركاب و جامهء او را جمع كنيد و او را تا منزل او مشايعت كنيد پس حضرت أبو الحسن موسى بن جعفر ( ع ) در خفا روى خود را به من نموده و به غير از من و او كسى نفهميد گفتگوى او را و مرا بشارت بخلافت داد و به من فرمود كه هر گاه مالك اين امر شدى به اولاد من نيكى كن پس از آن ما مراجعت كرديم و نزد پدرم زياده از برادران جرأت داشتم .\r\nپس چون كه مجلس خلوت شد گفتم يا امير المؤمنين كيست اين مرد كه او را اين قدر تعظيم و تجليل نمودى و از مجلس برخاستى و او را استقبال كردى و در صدر مجلس نشانيدى پس از آن ما را امر كردى ركاب او را بگيريم گفت اين امام مردم و حجت خدا بر خلق او بود و خليفهء خدا بر بندگان او بود .\r\nگفتم يا امير المؤمنين آيا اين صفات از براى تو نيست و در تو اين خصال نيست گفت\r\n","description":"","footnote":"","page_name":" 58 ","page_number":58},
  {"content":"\r\nمن امام جماعت هستم در ظاهر و امام قهر و غلبه هستم در باطن و موسى بن جعفر ( ع ) امام حق است و سوگند به خداوند كه او احق است از من و از جميع خلق كه جانشين رسول خدا باشد و سوگند به خداوند كه اگر تو كه فرزند من هستى با من منازعه كنى در اين امر خلافت هر آينه مىگيرم از تو چيزى را كه دو چشم تو در آنست يعنى سر ترا جدا ميكنم زيرا كه ملك عقيم است .\r\nپس چون اراده كرد كه از مدينه به مكه رحلت كند امر كرد كيسهء سياهى آوردند كه در آن دويست دينار بود و روى كرد بفضل بن ربيع و گفت اين كيسه را نزد موسى بن جعفر ( ع ) برده و به او بگو كه امير المؤمنين ميگويد ما در تنگدستى هستيم و بعد از اين وقت احسان ما به تو ميرسد پس در آن حال من برخاستم و گفتم يا امير المؤمنين تو بمهاجرين انصار و ساير قريش و بنى هاشم و كسانى كه حسب و نسب آنها معلوم نيست پنج هزار دينار و كمتر ميدهى و با اينكه قدر موسى بن جعفر را تعظيم و تجليل كردى دويست دينارش عطا ميكنى و اين كمتر و پستتر عطائى بود كه باحدى از مردم دادى گفت ساكت باش مادر از براى تو نباد من اگر اين مقدار كه تو تعيين ميكنى به او بدهم ايمن نيستم از او كه فردا صد هزار شمشير به روى من كشيده شود از شيعيان و غلامان او و فقير بودن اين مرد و اهل بيت او اسلم است از براى من و شما از اينكه مالدار و غنى باشند پس چون مخارق مغنى اين واقعه را ملاحظه نمود او را غيظ فرو گرفته و برخاست و گفت يا امير المؤمنين من در مدينه داخل شده‌ام و بيشتر اهل مدينه از من خير طلب ميكنند و اگر بيرون بروم چيزى به آنها ندهم ظاهر نخواهد شد از براى آنها تفضل امير المؤمنين در حق من و منزلت من در نزد او .\r\nهارون امر كرد دو هزار دينار به او دادند مخارق به او گفت يا امير المؤمنين اين از براى اهل مدينه بود مرا قرضى است كه بايد ادا كنم امر كرد ده هزار دينار ديگر به او دادند پس از آن گفت يا امير المؤمنين ميخواهم دخترهاى خود را تزويج كنم و محتاجم جهاز آنها را درست كنم امر كرد ده هزار دينار ديگر به او دادند .\r\nپس از آن گفت يا امير المؤمنين من لا بد بايد مقدارى از غله داشته باشم از براى قوت خود و عيال خود و دختران و شوهرهاى آنها امر كرد چند قطعه ملك به او دادند كه در هر سالى قيمت غله آنها ده هزار دينار شود و امر كرد كه تعجيل كردند و در اين ساعت اينها را به او دادند پس از آن في الفور مخارق برخاسته و رفت نزد موسى بن جعفر ( ع ) و عرض كرد كه چون من بر رفتار اين ملعون با تو واقف شدم و بر عطاى او از براى تو اطلاع يافتم از براى تو حيله نمودم و سى هزار دينار و چند قطعه ملك كه سالى ده هزار دينار غله داشته باشد از هارون گرفتم و سوگند به خداوند كه من به چيزى از اينها محتاج نبودم و اينها را نگرفتم مگر از براى تو و من حاضر ميكنم اين املاك را از براى تو و مال را هم از براى تو حمل نمودم .\r\nحضرت فرمود بارك الله خداوند اين مال را از براى تو نيكو كند و جزاى نيكو به تو\r\n","description":"","footnote":"","page_name":" 59 ","page_number":59},
  {"content":"\r\nعطا كند من يك درهم از اينها را نميگيرم و چيزى از اين املاك را نميخواهم و صله و احسان و عطاى ترا قبول كردم پس برگرد با حاجت برآمده و رجوع به من نداشته باش در چيزى از اينها مخارق دست آن حضرت را بوسيده و برگشت . از ريان بن شبيب مروى است كه گفت من از مأمون شنيدم كه ميگفت من هميشه اهل بيت ( ع ) را دوست ميداشتم و ليكن نزد هارون اظهار دشمنى آنها را ميگردم تا اينكه نزد او تقرب داشته باشم .\r\nپس چون كه هارون به حج بيت الله رفت من و محمد و قاسم با او بوديم و چون وارد مدينه شد مردم اذن دخول خواسته بر او وارد مىشدند و آخر كسى كه اذن دخول خواست موسى بن جعفر ( ع ) بود پس چون بر هارون داخل شد هارون را نظر بر وى افتاد و از جاى خود حركت كرده گردن خود را كشيد و چشم خود را بر وى انداخت تا اينكه داخل شد در خانهء كه هارون در آن نشسته بود .\r\nچون كه نزديك هارون رسيد هرون به دو زانو نشست و دست در گردن وى كرد و روى خود را به او كرد و گفت چگونه است حال تو و چگونه است حال عيال تو و چگونه است حال عيال پدر تو چه ميكنيد حال شما چيست على الاتصال اينها را سؤال ميكرد و ابو الحسن مىفرمود خوبست خوبست پس چون برخاست هارون خواست برخيزد و حضرت أبو الحسن سوگند به او داد و با او معانقه كرد و او را نشانيد و تحنيت با او گفته و او را وداع كرد .\r\nمأمون گفت كه جرأت من نزد پدرم از ساير برادران زيادتر بود پس چون حضرت ابو الحسن موسى بن جعفر ( ع ) بيرون رفت من بپدرم امير المؤمنين گفتم كه من هر چه ملاحظه كردم تو رفتارى كه با اين مرد كردى من نديدم چنان كنى با احدى از مهاجرين و انصار و و بنى هاشم اين مرد را حسب و نسب چيست گفت اى پسرك من اين وارث علم پيغمبران بود اين موسى بن جعفر بن محمد ( ع ) بود و اگر علم صحيح بخواهى نزد اين مرد يافت مىشود مأمون گفت در آن هنگام محبت اهل بيت در قلب من جاى گرفت . على بن ابراهيم بن هاشم از پدر خود روايت كرده كه گفت من از مردى از اصحاب شنيدم كه ميگفت چون كه هارون الرشيد موسى بن جعفر ( ع ) را حبس نمود بعد از آنكه تاريكى شب عالم را فرو گرفت جناب موسى بن جعفر تجديد وضوء نموده و روى خود را به قبله نموده چهار ركعت نماز بجاى آورده و اين دعاها را خواند .\r\nيا سيدى نجنى من حبس هرون و خلصنى من يده يا مخلص الشجر من بين رمى و طين و ماء و يا مخلص اللبن من بين فرث و دم و يا مخلص الولد من بين مشيمة و رحم و يا مخلص النار من بين الحديد و الحجر و يا مخلص الروح من بين الاحشاء و الامعاء خلصنى من يد هرون . ) *\r\nپس چون كه موسى بن جعفر ( ع ) اين دعا را خواند مرد سياهى در خواب هارون آمد كه يك دست او شمشيرى بود كه آن شمشير را از نيام كشيده و بالاى سر هارون ايستاده و ميگفت اى\r\n","description":"","footnote":"","page_name":" 60 ","page_number":60},
  {"content":"\r\nهارون رها كن موسى بن جعفر را و اگر رها نميكنى با اين شمشير گردنت را مىزنم هارون از هيبت آن مرد ترسيد و حاجب خود را طلب كرد پس چون حاجب آمد گفت برو در زندان و موسى بن جعفر را رها كن راوى گويد كه چون حاجب بيرون رفت بار زندان را كوبيد .\r\nزندانبان جواب داد گفت كيست كوبنده در حاجب گفت خليفه گفته است موسى بن جعفر ( ع ) را از زندان بيرون بياور و او را رها كن پس زندانبانها فرياد كردند اى موسى خليفه ترا خوانده موسى برخاست در حالتى كه ترسناك و خوفناك بود و ميفرمود در اين نيمه شب مرا نخوانده است مگر به جهت شرى كه از براى من قصد كرده پس برخاست در حالى كه گريان و حزين و غمناك بوده و نااميد بود از زندگانى خود .\r\nپس آمد نزد هارون در حالتى كه اركان بدن هارون مرتعش بود پس گفت سلام بر هارون آن ملعون رد كرد سلام او را و به آن جناب عرض كرد ترا به خدا سوگند مىدهم آيا در اين نيمه شب دعا كردى فرمود بلى عرض كرد آن دعا چيست فرمود تجديد وضو كردم و چهار ركعت نماز خواندم و روى خود را به آسمان كردم و گفتم\r\nيا سيدى خلصنى من يد هرون و شره . ) *\r\nو آن دعاهائى را كه خوانده بود از براى وى مذكور داشت .\r\nهارون عرض كرد كه خداوند دعاى ترا مستجاب كرده اى حاجب رها كن او را پس از آن آن جناب را نزد خود خواند و سه خلعت امر كرد از براى او آوردند و او را بر اسب خودش سوار ميكرد و اكرام مينمود و او را نديم خود قرار داده بود پس عرض كرد اين كلمات دعا را از براى من بيان كن آن جناب آن دعا را تعليم او نمود .\r\nراوى گويد كه آن جناب را رها كرده و او را تسليم نمود بحاجب تا به خانه اش برساند و با او باشد پس حضرت موسى بن جعفر ( ع ) نزد هارون كريم و شريف شد و در هر روز پنج شنبه هارون را ديدن مينمود تا اينكه مرتبهء دوم او را حبس نمود و آن جناب را رها نكرد تا اينكه او را تسليم نمود بسندى بن شاهك و آن ملعون او را بقتل برسانيد . و از ثوبانى مرويست كه گفت حضرت أبو الحسن ده سال و كسرى بود كه هر روز بعد از طلوع آفتاب تا وقت زوال آفتاب از دائرهء نصف النهار را يك سجده بجا مىآورد و بسا بود كه هارون بالاى بامى ميرفت كه مشرف بر محبسى بود كه حضرت أبو الحسن در آنجا حبس بود و آن جناب در سجده بود پس بربيع گفت اى ربيع اين جامه چيست كه من هر روز آن را مىبينم در اين موضع .\r\nربيع گفت يا امير المؤمنين اين جامه نيست اين حضرت موسى بن جعفر ( ع ) است هر روز يك سجده بجا مياورد از بعد طلوع آفتاب تا وقت زوال ربيع ميگويد كه هارون گفت كه اين مرد از رهبان بنى هاشم است من به او گفتم كه پس چرا تو در حبس تنگ گرفتهء بر او گفت هيهات او لا بد بايد چنين باشد .\r\n","description":"","footnote":"","page_name":" 61 ","page_number":61},
  {"content":"\r\n\r\n« باب هشتم » در ذكر اخبارى كه روايت شده در صحت وفات ابى ابراهيم موسى بن جعفر بن محمد بن على بن حسين بن على بن ابى طالب ( ع )\r\nاز على بن يقطين مروى است كه گفت هارون مردى را طلب كرد كه باطل كند امر حضرت أبو الحسن موسى بن جعفر را و قطع كند كلام او را و آن جناب را در مسجد خجلت بدهد پس مرد افسونگرى را با او برابر كرد چون طعام حاضر ساختند آن مرد افسونگر افسونى بنان خواند و در نان صنعتى كرد كه حضرت أبو الحسن هر گردهء نانى را كه قصد ميفرمود تناول كند نان از ميان دست او طيران ميكرد و پرواز مينمود و هارون شادى ميكرد و خنده مينمود و خفيف ميكرد آن جناب را بسبب خنده هاى خود پس طول نكشيد كه حضرت أبو الحسن سر مبارك خود را بلند كرد و رو كرد به صورت شيرى كه بر بعضى از پرده ها نقش بود و فرمود اى شير بگير دشمن خدا را .\r\nراوى گفت كه آن شير برجست مثل بزرگترين درنده ها يعنى اين شكل شير عظيم و بزرگ شد و مرد افسونگر را شكار كرد .\r\nهارون و نديمان او برو افتادند و بيهوش شدند و عقل از سر آنها پريد به جهت ترس و هول آنچه مشاهده كردند پس به حال خود آمدند هارون به آن بزرگوار عرض كرد كه از تو سؤال ميكنم بحقى كه بر تو دارم كه از اين صورت بخواهى كه اين مرد را برگرداند حضرت فرمود اگر عصاى موسى برگردانيد رسن و چوبدستيها را كه سحر كرده بودند و بلعيد اين صورت هم برميگرداند اين مرد را كه بلعيده است پس اين تمامتر عملى است از اعمال كه باعث وفات موسى بن جعفر شد . « مترجم گويد » كه اين خبر دلالت بر صحت وفات آن جناب ندارد چه مقصود مصنف اخراج اخباريست كه دلالت بر صحت وفات آن بزرگوار دارد به جهت رد بر واقفيه چنانچه بعد از اين اشاره مىكند و جزء آخر روايت يا كلام راوى است يا كلام مصنف .\r\nبهر حال مسلم نيست چه اين عمل حضرت باعث شدت بغض هارون شد و ليكن ملازمه ندارد با وفات حضرت كه گفته شود چون اين معجزه از آن جناب ظاهر شد هارون او را بقتل رسانيد بلكه اين عمل باعث خوف هارون مىشود از قتل آن بزرگوار .\r\nحسن بن محمد بن بشار از مردى از عامه نقل مىكند كه مقبول القولست كه او گفت من بعضى از اهل بيت رسالت را كه مردم اقرار ميكنند بفضل او ديده‌ام و هرگز كسى را مثل او نديده‌ام در كردار او بر فضل او حسن ميگويد كه من گفتم كيست و چه از او ديدهء گفت در ايام سندى بن شاهك ما هشتاد نفر مرد جمعيت كرديم و بر موسى بن جعفر وارد شديم سندى گفت نظر كنيد به اين مرد آيا حادثهء از براى او رو داده و صدمهء به او واقع شده است چه مردم\r\n","description":"","footnote":"","page_name":" 62 ","page_number":62},
  {"content":"\r\nرا گمان ميرسد كه صدمهء به او زده‌اند و بسيار اين سخن را از زبان ميرانند و اين منزل او و خوابگاه اوست كه وسيع است و بر او تنگ نيست و امير المؤمنين بدى از براى او اراده نكرده است امير المؤمنين او را منتظر ساخته است كه بيايد و با او مناظره و محاجه كند و شما مشاهده كنيد اين مرد صحيح و سالم است و از او سؤال كنيد ببينيد چنين است كه من ميگويم حضرت فرمود اما مطلبى را كه گفت از بابت وسعت مكان چنين است كه مذكور داشت به غير از اينكه من بشما مردم خبر مىدهم كه مرا زهر داده‌اند و در نه دانه خرما آن زهر را ريخته‌اند و فردا رنگ بدن من سبز مىشود و بعد از فردا وفات ميكنم و آن مرد راوى گفت كه چون نظر كردم بسندى بن شاهك ديدم كه اركان بدن او معرتعش است و مثل برك خشك درخت خرما ميلرزد و حسن گفت كه اين مرد راوى از خوبان عامه است و شيخى است راستگو و مقبول القول و معتمد نزد مردم و از عمر بن واقد مرويست كه گفت در شب سندى بن شاهك نزد من فرستاده و مرا استحضار نمود و من در بغداد بودم پس ترسيدم كه بدى از براى من اراده كرده باشد عيال خود را بهر قدر محتاج بودم وصيت كردم و گفتم * ( إِنَّا لِلَّه وَإِنَّا إِلَيْه راجِعُونَ ) * پس از آن سوار شدم چون سندى مرا ديد مىآيم گفت يا ابا حفص شايد ما از اين عمل كه در اين شب كرديم ترا ترسناك و فزعناك كرده باشيم .\r\nگفتم بلى گفت چيزى نيست بجز خير و خوبى من گفتم كه پس كسى را ميفرستى در خانه من كه عيال مرا اطلاع دهد بر خير و سلامتى من گفت بلى پس از آن گفت يا ابا حفص آيا ميدانى من چرا عقب تو فرستاده‌ام گفتم نميدانم گفت موسى بن جعفر را ميشناسى گفتم بلى سوگند به خدا كه من او را مىشناسم و روزگارى ميان من و او صداقت و رفاقت بود .\r\nگفت كيست در اينجا كه او را بشناسد و مقبول القول هم باشد من جمعى را اسم بردم و در اين حال بقلب من گذشت كه آن حضرت وفات يافته و سندى فرستاد و تمام آنها را آوردند چنانچه مرا آورده بود پس از آن به آنها گفت آيا مىشناسيد قومى كه موسى بن جعفر ( ع ) را بشناسند آنها هم جمعى را شمردند آنها را هم حاضر ساخت پس چون صبح كرديم ما من ملاحظه كردم پنجاه نفر و كسرى مرد بوديم كه در خانه بوديم از كسانى كه مىشناختند موسى بن جعفر را و مصاحب او بودند عمر بن واقد گفت كه سندى برخاست و داخل خانه شد و ما نماز خوانديم پس كاتب او بيرون آمد و طومارى با او بود و اسماء ما را نوشت و منزلها و شغلها و نسبهاى ما را نوشت پس از آن در منزل سندى بن شاهك داخل شد و سندى بيرون آمد و دست خود را به من زد و گفت برخيز يا ابا حفص من برخاستم و اين جمعيت هم برخاستند و داخل منزل سندى شديم سندى به من گفت اى ابا حفص برادر اين جامه را از روى موسى بن جعفر ( ع ) من جامه را برچيدم ديدم آن بزرگوار وفات يافته بود من گريه كردم و كلمهء استرجاع از زبان جارى ساختم پس از آن گفت به آن جمعيت نظر كنيد به او آنها هم هر يك نزديك شدند و به او نظر ميكردند پس چون همه ديدند گفت تمام شما شهادت دهيد كه اين موسى بن جعفر بن محمد\r\n","description":"","footnote":"","page_name":" 63 ","page_number":63},
  {"content":"\r\nاست ما گفتيم بلى ما شهادت ميدهيم كه اين موسى بن جعفر بن محمد ( ع ) است پس از آن گفت اى غلام دستمالى بر روى عورت او بپوش و او را برهنه كن غلام آن بدن طيب و طاهر را برهنه كرد گفت آيا مىبينيد اثر منكرى يا جراحتى در بدن او ما گفتيم كه ما چيزى نمىبينيم در بدن او و او را نمىبينيم مگر آنكه وفات يافته است گفت پس بيرون رويد تا آنكه او را غسل دهيد و او را كفن نمائيد و دفنش كنيد پس ما بيرون نرفتيم تا آنكه غسل داده شد و كفن كرده شد و حمل شد به جائى كه نماز ميخوانند و سندى بن شاهك بر او نماز گزارده و ما او را دفن كرديم و مراجعت كرديم و عمر بن واقد ميگفت كه احدى بهتر از من حال موسى بن جعفر ( ع ) را نميداند چگونه ميگويند او زنده است و حال اينكه من او را دفن كرده‌ام و عتاب ابن اسيد از جماعتى از مشايخ اهل مدينه روايت كرده است كه چون پانزده سال از سلطنت هارون گذشت ولى خدا موسى بن جعفر ( ع ) را شهادت يافت بزهر جفا و سندى بن شاهك لعنه الله بامر هارون ملعون او را مسموم ساخت در حبسى كه معروف به خانه مسيب بود و رباب كوفه و در آنجا درخت كنارى مغروس بود و آن بزرگوار برضوان و رحمت و كرامت خداوند جل شانه پيوست در روز جمعهء پنجم ماه رجب سنهء صد و هشتاد و سيم هجرى و عمر شريف او پنجاه و چهار سال بود و تربت و محل دفن او در بغداد در جايى كه مشهور بمدينة السلام است در طرف غربى در باب التين در مقبره معروفه بمقابر قريش است . حسن بن عبد الله صيرفى از پدرش روايت كرده است كه حضرت موسى بن جعفر ( ع ) در دست سندى بن شاهك وفات يافت پس او را به روى تابوت گذاشته و فرياد ميكردند كه اينست امام رافضيها بشناسيد او را پس چون كه نعش نزديك فراش خانه رسيد چهار نفر برخاستند و فرياد كردند كه هر كس بخواهد خبيث پسر خبيث را به بيند بيرون بيايد و ملاحظه كند از اتفاق سليمان بن ابى جعفر از قصر خود بيرون آمده روى بسوى شط ميرفت شنيد صيحه و آواز مردم را بغلامان و فرزندان خود گفت چه خبر است گفتند سندى بن شاهك است بر نعش موسى بن جعفر فرياد مىكند و بد ميگويد پس بفرزندان و غلامان گفت كه نزديكست اين عمل در جنب غربى بلد واقع شود پس چون عبور آنها به اين طريق افتاد كه طرف غربى است با غلامان فرود بيائيد و نعش را از دست آنها بگيريد و اگر ممانعت كردند آنها را بزنيد و جمعيت آنها را برهم زنيد پس چون به آن طرف عبور كردند فرود آمدند و نعش را از دست آنها گرفتند و آنها را زدند و جمعيت آنها را زدند متفرق ساختند و نعش را بر دوش چهار نفر از ملازمان گذاشتند و منادى فرياد كرد كه هر كس بخواهد ببيند طيب پسر طيب موسى بن جعفر ( ع ) را بيرون بيايد و خلق حاضر شدند و او را غسل دادند و حنوط نمودند و او را كفن كردند بكيفيتى كه در آن نوشته شده بود كه دو هزار و پانصد دينار در او كار كرده بودند و تمام قرآن را بر او نوشته بودند و سليمان پاى برهنه و پياده تشييع جنازه او نمود در حالتى كه پيراهن خود را پاره كرده بود و سر خود را نيز برهنه كرده بود تا قبرستانهاى قريش و در آنجا آن بزرگوار را\r\n","description":"","footnote":"","page_name":" 64 ","page_number":64},
  {"content":"\r\nدفن نمود و اين مطلب را بهارون نوشت هارون بسليمان نوشت كه عمو صلهء رحم بجا آوردى خداوند جزاى نيكو به تو عطا كند و سوگند به خداوند كه اين عمل را سندى بن شاهك كرده است و بامر ما اين عمل را نكرده است . از عمر بن واقد مروى است كه گفت سينهء هارون تنگ شد از بسكه فضل موسى بن جعفر بر او ظاهر ميشد و به او ميرسيد كه شيعيان قائل بامامت او هستند و در پنهانى با او مراوده ميكنند در شب و روز و او را ترس فرو گرفت چه از جهت خودش و چه از جهت اغتشاش امر مملكتش فكر كرد كه آن جناب را بزهر جفا شهيد كند و فرمان داد قدرى رطب از براى او آوردند و قدرى از آن رطب را خورد پس از آن سينى طلب نمود و مقدارى بيست دانه رطب در آن سينى نهاد و رشتهء طلب كرده آن رشته را بزهر آغشته كرده و در تك سوزنى داخل نمود بعد از آن يك دانه رطب از آن بيست دانه برداشت و اين رشته را كه بزهر آلوده بود در آن رطب گذر داد تا اينكه يقين پيدا كرد كه زهر در رطب تأثير نمود دو مرتبه رشته را بزهر آلوده كرد و از رطب گذر داد تا چند مرتبه پس از آن بخادم گفت كه اين سينى را نزد موسى بن جعفر ( ع ) مىبرى و به او ميگوئى كه امير المؤمنين از اين رطب خورد و بعضى از آن را از براى شما فرستاده و قسم داده است بحقى كه بر تو دارد كه مجموع اين رطب را تناول كنى و چيزى از آن را باقى نگذارى و باحدى اطعام نكنى پس خادم آن رطب را خدمت آن حضرت آورده و تبليغ سلام نمود حضرت فرمود خلالى از براى من بياور پس خادم خلال به آن جناب داد و در مقابل او ايستاد و آن بزرگوار رطب تناول ميفرمود و هارون را سگى بود كه او را عزيز ميداشت آن سگ خود را كشانيد و بيرون آمد در حالتى كه زنجيرهاى طلا و جواهرى كه در گردنش بود ميكشانيد به روى زمين تا اينكه آمد مقابل حضرت آن جناب آن خلال را داخل كرد در آن دانه رطبى كه بزهر آلوده بود و انداخت نزد سگ پس آن سگ آن رطب را خورد و طولى نكشيد كه آن سگ خود را بر زمين زد و فرياد كرد و گوشت او مضمحل و قطعه قطعه شد و آن جناب باقى رطب را تناول نمود و غلام سينى را برداشت و برد نزد هارون .\r\nهارون بخادم گفت كه تمام رطب را تناول نمود گفت بلى يا امير المؤمنين گفت چگونه او را ديدى گفت من آنچه گفته بودى بجاى آوردم بعد از آن خبر كردن سگ را بهارون داد كه گوشت سگ مضمحل شد و سگ مرد هارون مضطرب شد باضطراب شديدى و اين واقعه به نظر او عظيم آمد و آن سگ را نزد هارون آوردند ديد آن سگ به جهت زهر مضمحل شده است هارون خادم را احضار نمود فرمان داد شمشيرى و سفرهء چرمى حاضر كردند و بخادم گفت كه يا راست بگو اين واقعه را يا اينكه ميكشم ترا خادم گفت يا امير المؤمنين من رطب را نزد موسى بن جعفر بردم و سلام ترا به او رسانيدم و در مقابل او ايستادم از من خلالى طلب كرد من خلال را به او دادم و او دانه دانه رطب را بر ميداشت و آن خلال را در جوف آن داخل مينمود و آن رطب را تناول ميفرمود تا اينكه آمد سگ از آنجا عبور كند\r\n","description":"","footnote":"","page_name":" 65 ","page_number":65},
  {"content":"\r\nخلال را در يك دانه از رطب داخل نمود و آن دانه رطب را نزد سگ انداخت پس آن سگ آن دانهء رطب را خورد و آن جناب باقى رطب را تناول نمود اين نوع شد كه مىبينى هارون گفت ما سودى از موسى ( ع ) نبرديم رطب پاكيزه به او اطعام كرديم و زهر خود را ضايع كرديم و سگ خود را بكشتن داديم چقدر حيله در موسى بن جعفر است پس از آن جناب موسى بن جعفر ( ع ) مسيب را خواست و اين خواستن مسيب سه روز پيش از وفات آن بزرگوار بود و مسيب موكل آن جناب بود و به او فرمود اى مسيب عرض كرد لبيك اى مولاى من فرمود من در اين شب ميخواهم بروم در مدينه جدم رسول خدا ( ص ) از براى اينكه با فرزندم على ( ع ) عهد كنم آن عهدى را كه پدرم با من نمود و او را وصى خود و خليفهء خود كنم و امر خود را به او واگذار كنم مسيب گفت من عرض كردم اى مولاى من چگونه مرا امر ميكنى كه اين درها و قفلها را گشاده گذارم و حال اينكه پاسبانها نزديك درها با من حفظ و حراست ميكنند فرمود اى مسيب يقين تو در خدا و در حق ما ضعيف است من عرض كردم نه اى مولاى من فرمود پس سكوت كن عرض كردم اى سيد من خداوند را بخوان كه مرا ثابت بدارد پس آن جناب دعا كرد و گفت الهى يقين او را ثابت بدار پس از آن فرمود كه خداى عز و جل را به آن اسم عظيم ميخوانم كه آصف آن اسم را خواند و تخت بلقيس را پيشروى حضرت سليمان حاضر ساخت پيش از اينكه چشم او برهم بخورد كه جمع كند خداوند ميان من و فرزندم على در مدينه مسيب گويد كه من آن بزرگوار را ديدم كه دعا مينمود پس او را ديگر نديدم در محل نماز خود و من ايستاده بودم بر روى دو قدم تا اينكه آن بزرگوار را ديدم برگشت به مكان خود و آهن را بر روى پاى خود گذاشت پس من بر روى بسجدهء شكر افتادم بشكرانه اين نعمت معرفت آن بزرگوار را كه حقتعالى به من كرامت فرمود پس به من فرمود اى مسيب بردار سر خود را من ميدانم كه در سيم اين روز وفات ميكنم مسيب گويد كه من گريه كردم فرمود اى مسيب گريه مكن على فرزند من امام و مولاى تست بعد از من تمسك كن بولايت و محبت او و چنگ بزن بدوستى او كه اگر اين صفت پيوسته با تو باشد هرگز گمراه نخواهى شد من گفتم الحمد لله بعد از آن در شب سيم مولاى من مرا خواست و فرمود من بر تو شناساندم كه رحلت خواهم نمود بسوى خداوند عز و جل و اگر من شربتى از آب خواستم و آشاميدم و تو مرا ديدى كه نفخ نمودم و شكم من بالا آمد و رنگ من زرد و سرخ و سبز شد و برنگهاى مختلفه تغيير يافت پس خبر بده آن طاغى را كه مراد هارون باشد بوفات من و اين قضيه را كه ديدى البته بر احدى اظهار مكن مگر بعد از وفات من مسيب بن زهير گويد كه من على الاتصال منتظر وعده آن حضرت بودم تا اينكه شربت آبى خواست و آشاميد پس مرا خواند و فرمود اى مسيب اين نحس خبيث سندى بن شاهك را گمان ميرسد كه مباشر غسل و دفن من خواهد شد و چنين چيزى هرگز نخواهد شد و هر گاه مرا بردند بمقبرهء معروفه بمقابر قريش مرا در قبر بخوابانند و قبر مرا بيش از چهار انگشت گشاده نكنند و چيزى از خاك\r\n","description":"","footnote":"","page_name":" 66 ","page_number":66},
  {"content":"\r\nقبر مرا از براى تبرك بر ندارند زيرا كه خاك قبر ما حرام است مگر خاك قبر جدم حسين بن على ( ع ) چه حق تعالى در آن خاك شفا قرار داده از براى شيعهء ما و دوستان ما پس من شخصى را ديدم كه شبيه ترين مردم بود به آن بزرگوار و در ذهن من چنين معهود بود كه مولاى من حضرت رضا ( ع ) است و هنوز بسن شباب نرسيده بود من خواستم از او سؤال كنم مولاى من موسى بن جعفر صيحهء كشيد كه اى مسيب من ترا نهى نكردم پس من صبر كردم تا اينكه آن جناب رحلت نمود و بجوار رحمت الهى پيوست و آن شخص غائب شد من خبر آن حضرت را به هارون رسانيدم .\r\nسندى بن شاهك آمد به حق خداوند قسم كه من به چشم خود ديدم كه دست آنها به حضرت نميرسيد و حال اينكه گمان ميكردند كه او را غسل ميدهند و حنوط مىكنند و كفن ميكنند و من مىديدم كه هيچ يك از اينها او را نميشناسند و آن شخص را ميديدم كه مباشر غسل و حنوط و كفن آن بزرگوار بود و در ظاهر اظهار ميكرد كه آنها را در اين اعمال يارى مىكند و ايشان او را نميشناختند .\r\nپس چون از امر خود فارغ شد اين شخص به من فرمود اى مسيب هر زمان شك ميكنى در چيزى در حق من شك مكن كه من امام تو و حجت خداوند بر تو هستم بعد از پدر بزرگوارم اى مسيب مثل من مثل يوسف صديق است و مثل اينها مثل برادران يوسف است هنگامى كه بر يوسف داخل شدند چه يوسف آنها را شناخت و برادران يوسف را نشناختند پس آن جناب را برداشتند و در مقابر قريش دفنش نمودند و قبر او را زياده از آنچه فرموده بود بلند نكردند و بعد از آن قبر او را بلند كردند و بر آن قبر بنائى ساختند . از سليمان بن حفص مروزى مروى است كه گفت هارون الرشيد موسى بن جعفر ( ع ) را در سال صد و هفتاد و نهم گرفت و در بغداد در حبس او وفات يافت در ماه رجب در پنج شب باقى مانده به آخر آن در سال صد و هشتاد و سيم و چهل و هفت سال سن شريف آن حضرت بود و در مقابر قريش مدفون شد و سى و پنج سال و كسرى زمان امامت او بود و مادر او ام ولد بود و او را حميدة المصفاة مىناميدند و اين حميده بود مادر دو برادر آن حضرت اسحق و محمد دو فرزندان جعفر بن محمد ( ع ) و آن بزرگوار تصريح فرموده بامامت فرزند دلبندش على بن موسى الرضا ( ع ) بعد از وفات خود و از محمد بن صدقة العنبرى مرويست كه گفت چون ابو ابراهيم موسى بن جعفر ( ع ) وفات يافت هارون ملعون مشايخ طالبيه و بنى عباس و ساير اهل مملكت و حكام را جمع نموده و ابو ابراهيم موسى بن جعفر ( ع ) را حاضر نمود و گفت اين موسى بن جعفر است و وفات يافته است بمرگ خدائى و نيست چيزى ميان من و او از چيزهائى كه من استغفار ميكنم از خداوند عالم از آن يعنى من باعث قتل او نشده‌ام نظر كنيد به او پس هفتاد نفر از شيعيان بر او داخل شدند و بموسى بن جعفر نظر كردند و در او اثر جراحتى يا خفه كردن نديدند و در پاى مبارك او اثر حنا بود پس سليمان بن ابى جعفر او را برداشته و متحمل غسل و تكفين او شد و در جنازهء او پاى و سر خود را برهنه كرد و زياده اظهار حسرت ميكرد .\r\n","description":"","footnote":"","page_name":" 67 ","page_number":67},
  {"content":"\r\n( مصنف ) گويد كه من اين اخبار را در اين كتاب ضبط و ثبت نمودم به جهت رد بر واقفيه بر موسى بن جعفر ( ع ) چه اين طايفه را گمان ميرسد كه موسى بن جعفر ( ع ) زنده است و منكرند امامت حضرت رضا ( ع ) را و همچنين سائر ائمه بعد از حضرت رضا ( ع ) را قبول ندارند و اگر به صحت پيوست وفات موسى بن جعفر ( ع ) مذهب اين طايفه باطل خواهد شد و اين طائفه را ايرادى بر اين اخبار است و آن ايراد اينست كه ميگويند حضرت صادق ( ع ) فرموده است كه امام را كسى غسل نميدهد مگر امام و اگر حضرت رضا ( ع ) امام بود چنانچه شما در اين اخبار ذكر كرديد پس چرا موسى ( ع ) را غير او غسل داد و اين ايراد وارد نيست زيرا كه حضرت صادق ( ع ) نهى فرمود از اينكه غير امام امام را غسل بدهد و فرمود كه غسل ندهد امام را مگر كسى كه امام باشد پس اگر غير از امام امام را غسل داد امامت آن امامى كه بعد از اين امام است باطل نميشود و حضرت صادق فرموده كه امامت امام متحقق نميشود مگر باينكه امام قبل از خود را غسل بدهد .\r\nپس اين تعليق باطل شد كه گفتند اگر رضا ( ع ) امام بود در اين اخبار ذكر نميشد كه موسى را غير از رضا غسل داده علاوه بر اينكه ما در بعضى از اين اخبار روايت كرديم كه حضرت رضا ( ع ) پدر بزرگوارش موسى بن جعفر را غسل داد بنوعى كه بر كسانى كه حاضر شده بودند از براى غسل او مخفى بود و كسى اطلاع نيافت بر غسل دادن او مگر بعضى كه پيشتر ذكر شد واقفيه انكار نميكنند جواز طى الارض را از براى امام ( ع ) كه به زمان اندك مسافت بعيدى را طى كند و سبب اين مطلب اين باشد كه حقتعالى زمين را از براى او بر هم پيچيده بعد از اينكه تجويز نمودند اين مطلب را ميگوئيم حضرت رضا از مدينه تا بغداد بطى الارض آمد . احمد بن عبد اللَّه غروى از پدرش روايت كرده كه گفت داخل شدم بر فضل بن ربيع در حالى كه بر روى بام خانه نشسته بود پس به من گفت نزديك بيا من نزديك رفتم تا اينكه محاذى او رسيدم پس از آن به من گفت كه برو بر بالاى آن يك در خانه كه ميان اين خانه ها واقع است من بر آن خانه مشرف شدم گفت چه مىبينى در اين خانه گفتم جامهء ميان اين خانه افتاده گفت نيكو نظر كن چون تأمل كردم و درست نظر كردم و فهميدم گفتم مردى سجده كرده است گفت او را مىشناسى گفتم نمىشناسم او را گفت اين مولاى تست گفتم مولاى من كيست گفت تجاهل ميكنى بر من گفتم تجاهل نميكنم و لكن مولائى از براى خود نمىشناسم گفت أبو الحسن موسى بن جعفر ( ع ) است من او را در شب و روز مفقود ميكنم و نمىيابم او را در وقتى از اوقات مگر بر اين حالت كه بعد از طلوع فجر نماز ميخواند و بعد از نماز مقدار يك ساعت تعقيب ميخواند تا اينكه آفتاب طلوع مىكند پس از آن سجده مىكند و على الاتصال در سجده است تا اينكه آفتاب از دائرهء نصف النهار زائل مىشود و ظهر مىشود و كسى را گماشته بودم كه مترصد وقت زوال باشد و او را اطلاع دهد و من ندانستم چه وقت غلام به او گفت كه وقت زوال شده است همين قدر ميديدم كه آن جناب از سجده خود سر بر ميداشت و شروع ميكرد به نماز ظهر بدون اينكه تجديد طهارتى كند پس من ميدانستم كه خواب\r\n","description":"","footnote":"","page_name":" 68 ","page_number":68},
  {"content":"\r\nنرفته است در سجود خود و پينكى هم نزده است و على الاتصال اشتغال به نماز داشت تا اينكه از نماز عصر فارغ ميشد پس از فراغ از نماز عصر سر مبارك را به سجده ميگذاشت و متصل سجده ميكرد و در سجده بود تا اينكه آفتاب غروب ميكرد و بعد از غروب آفتاب سر از سجده بر ميداشت و نماز مغرب را بجا مىآورد و بدون اينكه طهارتى تجديد كند و على الاتصال مشغول به نماز بود و سر خود را به خاك ميگذاشت تا اينكه نماز عشا را بجا مىآورد و بعد از نماز عشا قدرى طعام بريان شده كه از براى او مىآوردند افطار مينمود پس از آن تجديد وضو ميكرد و سجده مينمود و سر خود را بلند ميكرد و خواب سبكى ميرفت پس از آن بر ميخواست و تجديد وضو ميكرد و در آن وسط شب على الاتصال نماز ميكرد تا طلوع فجر و من ندانستم چه زمان به او گفت كه فجر طالع شده است و اين قدر دانستم كه شروع ميكرد به نماز صبح اين بود آداب آن جناب از زمانى كه او را به من تسليم كردند پس من به او گفتم بپرهيز از خداوند مبادا از تو عملى صادر شود كه باعث زوال نعمت تو شود تو ميدانى كه احدى از مردم نسبت باحدى از اين سلسله بدى نكرده است مگر نعمت از او زائل شده است گفت مكرر فرستاده‌اند مرا بقتل او امر كرده‌اند من قبول نكردم و بايشان اعلام كرده‌ام كه من هرگز چنين عملى نكنم و اگر مرا در معرض قتل او درآورند مسئول آنها را اجابت نكنم بعد از چندى ديگر آن جناب را تسليم فضل بن يحيى البرمكى نمودند چند روز هم نزد او حبس بود و فضل بن ربيع هر روز طعام از براى او ميفرستاد تا اينكه سه روز و سه شب گذشت چون شب چهارم شد غذا از براى آن جناب از فضل بن يحيى آوردند آن حضرت دست خود را بلند كرد و عرض كرد پروردگارا تو ميدانى كه اگر اين غذا را پيش از امروز خورده بودم خود باعث هلاكت خود شده بودم كنايه از اينكه از آن مضطرم به خوردن اين غذا و غذا را تناول نمود و ناخوش شد روزانهء ديگر طبيب از براى او آوردند و در گودى كف دست آن جناب رنگ سبز عارض شده بود بطبيب عرضه شد و اين زهرى بود كه به آن جناب داده بودند در اين موضع جمع شده بود طبيب برگشت و بايشان گفت قسم به خداوند كه آن جناب داناتر است از شما به آنچه شما در حق او كرده‌ايد پس آن جناب وفات يافت . از على بن رباط مروى است كه گفت من به حضرت على بن موسى الرضا ( ع ) عرض كردم كه مردى نزد ما مذكور ساخت كه پدر بزرگوارت زنده است و شما واقع امر را ميدانيد فرمود سبحان الله رسول خدا وفات مىكند و موسى بن جعفر وفات نميكند به خدا سوگند كه وفات كرد و اموال او قسمت شد و كنيزكان او به شوهر رفتند .\r\n","description":"","footnote":"","page_name":" 69 ","page_number":69},
  {"content":"\r\n\r\nباب نهم « در ذكر كسانى از اولاد رسول كه در يك شب هارون الرشيد آنها را بقتل رسانيد »\r\nبعد از كشتن آن ملعون موسى بن جعفر را بزهر سواى كسانى از اولاد رسول را كه در ساير ايام و ليالى بقتل آورده . از عبيد اللَّه بزاز نيشابورى كه مرد مسن بود مروى است كه گفت ميان من و حميد بن قحطبة الطائى الطوسى معامله بود من در بعضى ايام وارد بر او شدم چون خبر آمدن من به او رسيد در آن وقت مرا استحضار نمود و من جامهء سفر را تغيير نداده بودم و آن زمان ماه رمضان در وقت نماز ظهر بود چون من بر او داخل شدم ديدم او را در خانهء كه آب در آن خانه جارى بود من سلام كردم بر او و بشستم پس طشتى و ابريقى آوردند و دست او را شستند و مرا نيز امر نمود دستم را شستم و غذا حاضر ساختند در اين حال به خيال من خطور كرد كه ماه رمضان است پس چون متذكر شدم دست خود را نگاه داشتم حميد به من گفت چرا غذا نميخورى گفتم ايها الامير ماه رمضانست و مرا مرضى و علتى نيست كه موجب شود بر اينكه روزهء خود را افطار كنم شايد امير را عذرى يا علتى باشد كه موجب افطار باشد گفت مرا علتى نيست كه موجب افطار باشد بدن من صحيح است و اشك از ديده اش سيلان نمود و گريه كرد بعد از آنكه از طعام خوردن فارغ شد من به او گفتم ايها الامير چه چيز ترا بگريه درآورده گفت وقتى كه هارون در طوس بود شبى كسى را نزد من فرستاد كه بيا نزد امير المؤمنين هارون چون كه من بر او وارد شدم ديدم پيش روى او شمعى برافروخته است و شمشير سبزى كشيده گذاشته است و برابر او خادمى ايستاده است سر خود را بلند كرد و گفت اطاعت تو نسبت بامير المؤمنين چگونه است من گفتم بنفس و مال اطاعت ميكنم سر خود را به زير افكند و مرا اذن داد كه مراجعت كنم در منزل خود درنگى نكردم كه مجددا شخصى را نزد من فرستاد و گفت بيا نزد امير المؤمنين من در نزد خود گفتم * ( إِنَّا لِلَّه وَإِنَّا إِلَيْه راجِعُونَ ) * و بر خود ترسيدم كه عزم كرده باشد بر قتل من و چون مرا ديد حيا كرد از من پس رفتم و پيش روى او نشستم سر خود را بلند كرد و گفت چگونه است اطاعت تو نسبت بامير المؤمنين گفتم بنفس و مال و عيال و فرزند اطاعت ميكنم تبسمى نمود و مرا اذن داد مراجعت كنم چون در منزل خود رسيدم طولى نكشيد باز كسى را نزد من فرستاد كه اجابت كن امير المؤمنين را چون پيش روى او حاضر شدم بر همان حالت اولى بود سر خود را بلند كرد و گفت چگونه است حالت تو نسبت بامير المؤمنين گفتم تا بنفس و مال و عيال و فرزند و دين اطاعت ميكنم خندهء كرد و گفت بگير اين شمشير را و هر چه اين خادم ميگويد عمل كن\r\n","description":"","footnote":"","page_name":" 70 ","page_number":70},
  {"content":"\r\nخادم شمشير را به من داد و مرا برداشته آورد بر در خانهء كه بسته بود در خانه را گشود ديدم در وسط آن خانه چاهى است و در آن خانه سه خانه است كه درهاى آن خانه ها بسته است پس در يكى از آن خانه ها را گشودم ديدم در آن خانه بيست نفر را كه بعضى پير بودند و بعضى بر سن كهولت و بعضى جوان بودند و همه گيسوى بافته شده داشتند و موى سر آنها تراشيده نبود و در قيد بودند .\r\nخادم به من گفت كه امير المؤمنين ترا امر كرده است كه اينها را بقتل آورى و تمام آنها سادات علويه هستند و از اولاد على و فاطمه ( ع ) هستند و اينجا در قيد هستند پس يكى يكى را بيرون آورد و من گردن زدم تا تمام آنها را گردن زدم و جسدها و سرهاى آنها را ريخت در ميان آن چاه و در خانهء ديگر را گشود ديدم در آن خانه نيز بيست نفر سادات علويه از اولاد على و فاطمه در قيد هستند خادم گفت :\r\nامير المؤمنين ترا امر كرده است كه اينها را نيز بقتل آورى پس يكى يكى را بيرون آورد و من گردن زدم و او بدن آنها را در چاه ميانداخت تا تمام آنها را گردن زدم پس از آن در خانهء سيم را گشود ديدم مثل آن دو خانه بيست نفر از اولاد على و فاطمه ( ع ) در قيد هستند و همه گيسوى بافته شده داشتند و سر آنها تراشيده نشده بود و خادم به من گفت كه امير المؤمنين ترا امر كرده است كه اينها را همه بقتل آورى و او يكى يكى را بيرون آورد و من ميزدم گردن آنها را و او بدن آنها را در چاه ميانداخت تا آنكه نوزده نفر آنها را گردن زدم و يك مرد پيرى باقى ماند كه موى سر او هم بلند بود به من گفت :\r\nواى بر تو اى تباهكار بدبخت در روز قيامت نزد جد ما رسول خدا چه عذر مىآورى كه شصت نفر از اولاد او را بقتل آوردى كه مجموع آنها از اولاد على و فاطمه بودند .\r\nبدن من مرتعش شد و گوشتهاى بدن من بلرزه آمد خادم نظرى غضبانه به من نمود مرا ترس فرو گرفت و او را نيز به آنها ملحق كردم و خادم بدن او را در چاه انداخت پس عمل من به اين نوع باشد كه شصت نفر از اولادان رسول خدا را بقتل آورده‌ام نماز و روزه چه ثمر دارد از براى من و حال آنكه ميدانم كه مخلد خواهم بود در آتش . ( مصنف ) اين كتاب گويد كه از منصور همچنين عملى نسبت بذريهء رسول خدا صادر شد و از حاكم ابا احمد محمد بن محمد بن اسحق الانماطى النيشابورى باسناد متصله مروى است كه چون منصور عمارتهاى بغداد بنا مينهاد سادات علويه را بسعى تمام پيدا ميكرد و آنها را ميان ستونهاى ميان خالى ميگذاشت كه از گچ و آجر بنا ميكرد .\r\nروزى جوان نيكو روئى كه موى سياهى داشت و از فرزندان حسن بن على بن ابى طالب ( ع ) بود پيدا كرد و او را به بنائى كه از براى او اين بناها را ميساخت تسليم نمود كه او را در ميان ستون گذارد و بر روى او بنا كند و بعضى از معتمدين خود را بر وى گماشت كه در حضور او آن جوان را در ميان ستون گذارند و روى او را بچينند .\r\nبنا او را ميان ستون گذاشت در آن حال آن بنا بر آن جوان رقت كرد و بر او رحم كرد و در آن ستون سوراخى قرار داد كه باد داخل آن ستون شود و آن غلام خفه نشود و بغلام گفت باكى بر تو نيست صبر كن كه چون تاريكى شب عالم را فرو گرفت من به زودى مىآيم\r\n","description":"","footnote":"","page_name":" 71 ","page_number":71},
  {"content":"\r\nو ترا از ميان اين ستون بيرون مىآورم . پس چون ظلمت شب عالم را فرو گرفت آن بنا در آن تاريكى آمد و آن علوى را از ميان آن ستون بيرون آورد و به او گفت بپرهيز از خداوند از ريختن خون من و خون اين فعله ها كه با من كار ميكردند و خودت را ظاهر مكن من تو را در اين تاريكى شب بيرون آوردم از ميان اين ستون به جهت اينكه ترسيدم اگر ترا واگذارم در ميان اين ستون جد تو رسول خدا ( ص ) در روز قيامت خصم من باشد در پيشگاه حضرت الله پس موى آن جوان را بالاى گچ برى هر قدر ممكن بود چيد و به او گفت :\r\nخودت را پنهان كن و نفس خودت را نجات بده و نزد مادرت مرو جوان گفت اگر چنين است كه بايد من ديگر نزد مادر خود نروم پس اين واقعه را بمادرم بگو كه من نجات يافتم و گريختم تا اينكه خوشدل شود و جزع نكند و گريه زياد نكند اگر به هيچ وجه من نتوانم نزد او معاودت كنم .\r\nپس جوان گريخت و معلوم نشد كه بكدام طرف از روى زمين خداوند رو نهاد و كسى ندانست كه بكدام شهر رفت شخص بنا ميگويد كه آن جوان مكان مادرش را به من نمايانده و موى خود را به جهت نشانى به من داده بود پس رفتم نزد مادر او از آن راهى كه آن جوان به من نمايانده بود صداى گريه شنيدم مثل صداى مگس من دانستم كه اينست مادر آن جوان پس نزديك رفتم و خبر فرزندش را به او گفتم و موى او را دادم و برگشتم .\r\n\r\n« باب دهم » « در ذكر علت اينكه بعضى واقف شدند بر موسى بن جعفر و بعد از او اولاد امجاد او را امام ندانستند »\r\nاز ربيع بن عبد الرحمن مروى است كه گفت به خداوند سوگند كه حضرت موسى بن جعفر ( ع ) از كسانى است كه بتأمل و ثبوت فراست و نظر حقيقت اشيا را درك مىكند آن بزرگوار ميدانست كسانى را كه بعد از موت او واقف شدند و كسى كه بعد از او امام است منكر او شوند و آن جناب كظم غيظ بر آنها مينمود و غضب خود را فرو مىنشانيد و ايشان نميدانستند كه مطلبى آن جناب از ايشان ميداند و از اين جهت بود كه آن جناب را كاظم ميگويند و از يونس بن عبد الرحمن مروى است كه گفت چون حضرت أبو الحسن ( ع ) وفات يافت نبودند كسانى كه آن جناب آنها را نصب كرده بود و متحمل امورات آن حضرت ميشدند مگر آنكه نزد آنها از آن جناب مال بسيارى بود و اين مطلب باعث شد كه به آن جناب وقف كردند و موت او را انكار نمودند كه مبادا مال را از آنها بگيرند از آن جمله در نزد زياد قندى هفتاد هزار دينار بود و نزد على بن ابى حمزه سى هزار دينار بود يونس گويد كه چون من اين قضيه را ديدم و حق بر من معلوم شد و دانستم امر ولايت حضرت ابى الحسن الرضا ( ع )\r\n","description":"","footnote":"","page_name":" 72 ","page_number":72},
  {"content":"\r\nرا بنا گذاردم بسخن گفتن و مردم را به او دعوت نمودم زياد قندى و على بن ابى حمزه نزد من فرستادند و گفتند كه چه چيز ترا واميدارد باينكه اين گونه سخنان ميگوئى اگر مال ميخواهى ما ترا بىنياز ميكنيم و ضمانت كردند كه ده هزار دينار بدهند و به من گفتند كه ديگر اين نوع سخنان مگو من ابا و امتناع نمودم و به آنها گفتم كه ما از صادقين ( ع ) روايت كرده‌ايم كه هر گاه بدعت ظاهر شد و كسى عالم است به آن بايد علم خود را ظاهر كند و اگر آنچه در آن باب ميداند اظهار نكند نور ايمان از او سلب مىشود و من زحمت و مشقت در امر خداوند را وانميگذارم پس به من بد گفتند و اظهار عداوت نمودند . از احمد بن حماد مروى است كه گفت يكى از كسانى كه متحمل امور آن حضرت موسى بن جعفر ميشدند و آن حضرت او را نصب كرده بود عثمان بن الرواسى بود و هميشه در مصر منزل داشت و نزد او هم مال بسيارى و شش نفر كنيز از آن جناب بود احمد گويد كه حضرت أبو الحسن الرضا ( ع ) نزد او فرستاد و مطالبهء اموال و كنيزكان را نمود عثمان به آن جناب نوشت كه پدر بزرگوارت وفات نيافته حضرت به او نوشت كه پدرم وفات يافت و ما ميراث او را قسمت نموديم و اين قدر خبر رسيده كه به صحت پيوسته موت آن حضرت و از براى او دليل بر وفات آن حضرت آورد احمد گويد كه عثمان نوشت به آن جناب كه اگر پدر بزرگوارت وفات نيافته است چيزى به تو نميرسد كه مطالبه كنى و اگر بنا بر آنچه خودت ميگوئى وفات يافته مرا امر نكرده است باينكه چيزى به تو بدهم و كنيزكان را آزاد كرده‌ام و آنها را به شوهر داده‌ام . ( مصنف ) كتاب گويد كه حضرت موسى بن جعفر از كسانى نبود كه مال جمع كند و ليكن در زمان هرون الرشيد اين اموال از براى او جمع شد و دشمن او هم بسيار بود نميتوانست اين اموال را بمردم بدهد مگر بقليلى از كسانى را كه بر آنها اعتماد داشت كه كتمان سر ميكنند و بهارون خبر نميدهند كه موسى بن جعفر ( ع ) بمردم مال ميدهد پس به اين سبب اين اموال نزد او اجتماع يافت و آن جناب ميخواست بر گردن خود ثابت نكند گفته كسانى را كه بد گوئى آن جناب را نزد هارون مينمودند و مىگفتند كه اموال از براى موسى بن جعفر حمل مىشود از اطراف و اعتقاد بامامت او دارند و هارون اين مطلب را حمل كند باينكه ميخواهد خروج كند و اگر اين مطلب نبود و آن جناب تفريق ميكرد اين اموال را كه در نزد او جمع شده بود و به فقرا مىبخشيد علاوه بر اينكه اين اموال از فقرا نبود و اين اموالى بود كه دوستان آن جناب به او رسانيده بودند به جهت اكرام و احترام و به جهت نيكى و احسان به آن حضرت عليه آلاف التحية و الثناء .\r\n\r\n« باب يازدهم » « در ذكر اخبارى كه از حضرت على بن موسى الرضا ( ع ) در توحيد وارد شده است »\r\n1 - از ياسر خادم مروى است كه گفت از حضرت ابى الحسن على بن موسى الرضا ( ع )\r\n","description":"","footnote":"","page_name":" 73 ","page_number":73},
  {"content":"\r\nشنيدم كه فرمود هر كس خداى عز و جل را بخلق تشبيه كند مشركست و شريك از براى خداوند قرار داده است و هر كس به خداوند نسبتى بدهد كه از آن نهى شده باشد كافر است . از ابراهيم بن ابى محمود مروى است كه گفت حضرت على بن موسى الرضا ( ع ) فرمود در تفسير قول حقتعالى 2 - * ( وُجُوه يَوْمَئِذٍ ناضِرَةٌ إِلى رَبِّها ناظِرَةٌ ) * يعنى روها در آن روز نيكو و با طراوت و روشن و درخشنده است و منتظر ثواب پروردگار است . « مترجم گويد » كه مناسبت اين تفسير حضرت با اين مقام كه حكايت توحيد است آنست كه حضرت ميفرمايد كه قول خداوند * ( إِلى رَبِّها ناظِرَةٌ ) * به ظاهر خود باقى نيست چه در ظاهر معنى او اينست كه وجوه بپروردگار نظركننده است و اين در وقتى متصور است كه خداوند محسوس باشد .\r\nحضرت ميفرمايد كه خداوند محسوس نيست كه كسى به او نظر كند بلكه مراد اينست كه وجوه ضياء بخشنده و درخشنده است .\r\n3 - از عبد اللَّه السلام بن صالح الهروى مروى است كه گفت من بعلى بن موسى الرضا ( ع ) عرض كردم يا ابن رسول الله چه ميفرمائيد در اين حديث كه اهل حديث روايت كرده‌اند كه مؤمنين در بهشت از منزلهاى خود خداوند را مىبينند فرمود اى ابا صلت خداى تبارك و تعالى تفصيل داد پيغمبر گرامى خود محمد ( ص ) را بر جميع خلق از پيغمبران و ملائكه و طاعت او را اطاعت خود قرار داده و پيروى او را پيروى خود قرار داد و زيارت او را در دنيا و آخرت زيارت خود قرار داد و فرمود هر كس رسول را اطاعت كند خداوند را اطاعت كرده است و فرمود كسانى كه بيعت كنند ترا اى رسول محترم خدا را بيعت كرده‌اند و دست خدا بالاى دست خلق است يعنى چون دست خلق نيست و پيغمبر مكرم فرمود هر كس مرا زيارت كند در حيات و زندگى من يا بعد از موت من خداوند را زيارت كرده است و درجهء پيغمبر در بهشت بلندترين درجات است و كسى كه از منزل خود در بهشت آن جناب را در درجهء او زيارت كند خداوند تبارك و تعالى را زيارت كرده است ابا صلت عبد السلام گويد كه عرض كردم يا ابن رسول الله چه چيز است معنى آن خبرى را كه روايت كرده‌اند كه ثواب لا إله الا الله نظر كردن به روى خداوند است فرمود اى ابا صلت كسى كه وصف كند حقتعالى را بر روى مثل صورت و روهاى مردم به اين معنى كه بگويد خداوند روى دارد كافر است و لكن روى خداوند انبياء و رسل و حجج او صلوات الله عليهم هستند و ايشانند كسانى كه خلق بسبب اينها روى به خداوند و دين خدا و معرفت او مينمايند و حقتعالى فرمود .\r\n* ( كُلُّ مَنْ عَلَيْها فانٍ وَيَبْقى وَجْه رَبِّكَ ) * يعنى هر كس بر روى زمين است فانى خواهد شد و روى پروردگار باقى و برقرار است و نيز حقتعالى فرموده * ( كُلُّ شَيْءٍ هالِكٌ إِلَّا وَجْهَه ) * و هر چيز هلاك خواهد شد مگر روى پروردگار پس نظر بسوى انبياء خدا و رسل و حجج او در درجات ايشان در روز قيامت ثواب عظيم دارد از براى مؤمنين و پيغمبر اكرم فرموده كسى كه دشمن دارد اهل\r\n","description":"","footnote":"","page_name":" 74 ","page_number":74},
  {"content":"\r\nبيت و عترت مرا نخواهد ديد مرا و منهم نخواهم ديد او را در روز قيامت و فرمود در شما كسى است كه مرا نخواهد ديد بعد از آنكه از من مفارقت كند اى ابا صلت خداوند تبارك و تعالى نه موصوف خواهد شد به مكان و نه ابصار ابا صلت گويد كه عرض كردم يا ابن رسول الله خبر بده مرا از جهنم و بهشت كه آيا حقتعالى آنها را خلق فرموده است يا بعد از اين خلق مىكند فرمود خلق فرموده است و پيغمبر خدا ( ص ) در شب معراج چون عروج كرد به آسمان داخل بهشت شد و جهنم را هم رؤيت نمود .\r\nابا صلت گويد كه من عرض كردم كه طائفه اى قائلند باينكه بهشت و جهنم مقدرند و هنوز خلق نشده‌اند حضرت فرمود نه اين طائفه از ما هستند و نه ما از ايشان كسى كه انكار كند خلقت بهشت و جهنم را تكذيب نموده است ما را و چيزى از ولايت ما را ندارد و مخلد خواهد بود در آتش جهنم .\r\nحقتعالى فرموده * ( هذِه جَهَنَّمُ الَّتِي يُكَذِّبُ بِهَا الْمُجْرِمُونَ يَطُوفُونَ بَيْنَها وَبَيْنَ حَمِيمٍ آنٍ ) * اينست دوزخى كه تكذيب كنند آن را گناهكاران طواف كنند ميان آن و ميان آب جوشان بسيار گرم .\r\nو پيغمبر معظم فرمود كه چون عروج دادند مرا بسوى آسمان جبرئيل دست مرا گرفت و مرا داخل بهشت نمود و از رطب بهشتى به من داد من تناول نمودم پس اين تغيير يافت بنطفه در صلب من چون هبوط كردم به زمين و با خديجه نزديكى كردم حامله شد بفاطمه پس فاطمه حوراء و انسيه شد و هر زمان كه مشتاق بوى بهشت ميشدم بوى دخترم فاطمه ( ع ) را استشمام مينمودم . 4 - ريان بن الصلت از على بن موسى الرضا ( ع ) از پدر بزرگوارش روايت كرده است و او از پدران خود از امير المؤمنين ( ع ) روايت كرده‌اند كه فرمود رسول خدا ( ص ) فرمود كه خداوند جل جلاله فرمود ايمان به من نياورده است كسى كه كلام مرا براى خود تفسير كند و نشناخته است مرا كسى كه مرا تشبيه بخلق من كند و بر دين من نيست كسى كه استعمال كند قياس را در دين من . 5 - احمد بن محمد بن خالد از بعضى اصحاب ما روايت كرده كه گفت حضرت رضا ( ع ) بقبرى از قبور اهل بيت خود گذشت دست خود را به روى قبر گذاشت و گفت :\r\nالهى بدت قدرتك و لم تبد هيئة فجهلوك و قدروك و التقدير على غير ما به وصفوك و انى برى يا الهى من الذين بالتشبيه طلبوك ليس لمثلك شيء الهى و لن يدركوك فظاهر ما بهم من نعمك دليلهم عليك لو عرفوك و في خلقك يا الهى مندوحة ان يتناولوك بل سووك بخلقك فمن ثم لم يعرفوك و اتخذوا بعض آياتك ربا فبذلك وصفوك فتعاليت يا ربى عما به المشبهون نعتوك ) *\r\nيعنى پروردگارا ظاهر شد قدرت تو و هيئت و شكل از تو ظاهر نشد پس ترا نشناختند و ترا قياس بخلق كردند و وصف ترا بقياس كه سزاوار نبود از براى تو و تو به آن\r\n","description":"","footnote":"","page_name":" 75 ","page_number":75},
  {"content":"\r\nمتصف نبودى پروردگارا من بيزارم از طائفه كه ترا تشبيه گرفتند مثل تو چيزى نخواهد بود و ترا درك نكردند و حال اينكه اگر بخواهند بشناسند نعمتهاى ظاهر تو دليل ايشان است پروردگارا اگر قصد معرفت ترا داشته باشند مخلوقات راه وسيعى است از براى شناسائى تو بلكه ترا با مخلوق تو مساوى نمودند و از اين جهت ترا نشناختند و بعضى از آيات و علامات ترا خدا دانستند و ترا به آن متصف ساختند پروردگارا بلند است شأن تو از آنچه مشبه ترا وصف نمودند 6 - از احمد بن محمد بن ابى نصر مرويست كه گفت قومى از وراء النهر خدمت حضرت ابى الحسن الرضا ( ع ) آمدند و عرض كردند كه ما آمده‌ايم سه مسأله از تو سؤال كنيم اگر در اين سه مسأله جواب ما را دادى ميدانيم كه تو عالم و دانا هستى فرمودند سؤال كنيد عرض كردند خبر بده ما را از خداوند كه در چه مكان و بچه كيفيت است و بر چه چيز اعتماد نموده فرمود حق تعالى ايجادكننده كيفيت است از براى كسى كه گويد خدا چگونه است پس بدون كيفيت است و ايجادكننده مكان است از براى كسى كه ميگويد خدا كجا است پس بدون مكان است و اعتماد او بر قدرت است .\r\nگفتند كه ما شهادت ميدهيم كه تو عالم و دانائى « مصنف گويد » كه مراد از فرموده او كه اعتماد او بر قدرت اوست اين است كه اعتماد او بر ذات او است زيرا كه قدرت آن صفات ذات خداوند است . 7 - از محمد بن عرفه مروى است كه گفت به حضرت رضا ( ع ) عرض كردم كه حقتعالى اشياء را بقدرت خلق فرمود يا به غير قدرت فرمود سزاوار اينست كه خلق اشياء بقدرت باشد زيرا كه هر گاه بگوئى اشياء بقدرت خلق شده است گويا قدرت را چيزى غير از خدا قرار دادهء و قدرت را آلت از براى خدا قرار داده كه به آن آلت اشياء را خلق كرده است و اين شرك به خداوند است و هر گاه بگوئى كه اشياء به غير قدرت خلق شده است پس متصف ساختهء خداوند را باينكه خلق كرده است اشياء را به غير از خود كه قدرت است و لكن خداوند نه ضعيف است و نه عاجز است و نه محتاج است به غير خود بلكه قادر است بذات خود نه بقدرت . 8 - و از حسين بن بشار مروى است كه گفت از حضرت ابى الحسن على بن موسى الرضا ( ع ) سؤال كردم كه آيا خداوند عالم است باينكه چيزى كه نيست اگر بود بچه كيفيت ميبود گفت خداوند عالم بود و هست به تمام اشياء قبل از وجود اشياء چنان كه فرموده است * ( إِنَّا كُنَّا نَسْتَنْسِخُ ما كُنْتُمْ تَعْمَلُونَ ) * ما پيش از اين استنساخ ميكرديم و ثبت مينموديم آنچه را كه شما عمل ميكنيد بعد از اين و باهل جهنم ميفرمايد * ( وَلَوْ رُدُّوا لَعادُوا لِما نُهُوا عَنْه وَإِنَّهُمْ لَكاذِبُونَ ) * اينها كه ادعا ميكنند كه اگر ما برگرديم به دنيا عمل خوب ميكنيم اگر رد شوند به دنيا هر آينه عود ميكنند به آنچه كه خدا نهى فرموده و اعمال قبيحه را كه مرتكب ميشدند باز هم مرتكب خواهند شد و بدرستى كه اينها در دعوى خود كاذبند پس خداوند عالم علم داشت باينكه اگر اينها بازگشت كنند عود ميكنند به عمل خود و چون ملائكه به خدا\r\n","description":"","footnote":"","page_name":" 76 ","page_number":76},
  {"content":"\r\nعرض كردند . * ( أَ تَجْعَلُ فِيها مَنْ يُفْسِدُ فِيها وَيَسْفِكُ الدِّماءَ وَنَحْنُ نُسَبِّحُ بِحَمْدِكَ وَنُقَدِّسُ لَكَ ) * آيا قرار ميدهى در زمين مخلوقى را كه افساد كنند و خون ريزش كنند و حال آنكه ما تسبيح ميكنيم به حمد تو و تقديس ميكنيم ترا حقتعالى در جواب آنها فرموده * ( إِنِّي أَعْلَمُ ما لا تَعْلَمُونَ ) * و من ميدانم چيزى را كه شما نميدانيد پس هميشه علم حقتعالى سابق بر اشياء بود و قديم بود پيش از اينكه اشياء را خلق كند پس پاك است خدا و دور است از ناشايستها پروردگار ما و بلند است مرتبهء او از هر وصفى و عظيم الشأن است و خلق فرموده است اشياء را به آن طورى كه مشيت او قرار گرفت و عالم بود بر آنها سابق بر اشياء چنين است پروردگار ما و هميشه پروردگار ما دانا و شنوا و بينا بوده است . 9 - از فضل بن شاذان مروى است كه گفت از حضرت رضا ( ع ) شنيدم كه ميفرمود در دعاء خود ، منزه و مبرا از عيوب و نقائص است كسى كه آفريد خلق را بقدرت خود و محكم كرد آنچه آفريد بحكمت خود و نهاد هر چيزى را در موضع خود بسبب علم خود و منزه است كسى كه عالم و دانا است بنگريستن كسى كه دزديده مىنگرد به كسى كه حلال نيست نگريستن به آن و ميداند آنچه را كه در سينه ها مخفى و پنهانست و نيست مثل او چيزى و اوست شنوا و بينا . 10 - از حسين بن خالد مروى است كه گفت از حضرت رضا ( ع ) شنيدم كه ميگفتند كه خداوند تعالى عالم و قادر وحى و قديم و شنوا و بينا بود من به او عرض كردم يا ابن رسول الله از جمعى شنيدم كه ميگفتند كه حقتعالى هميشه عالم است بعلمى و قادر است بقدرتى وحى است بحيوانى و قديم است بقدمى و سميع و شنوا است بسمعى و بصير و بينا است ببصرى ، فرمود كسى كه اين طور بگويد و متدين به اين معنى شود خداى ديگر با خدا گرفته است و از ولايت ما بهرهء ندارد .\r\nپس از آن فرمود خداى عز و جل هميشه دانا و قادر وحى و قديم و شنوا و بينا است بذات خود يعنى اينها صفات ذات است و بلند است شأن او بلندى عظيمى و مبرا است از چيزى كه مشركين و مشبهه قائلند . 11 - از صفوان بن يحيى مروى است كه گفت به حضرت ابى الحسن ( ع ) عرض كردم كه فرق ميان ارادهء خالق و ارادهء مخلوق چيست ؟\r\nفرمود ارادهء مخلوق عزم و قصد است بر فعل كه بعد از اين ظاهر سازد و آن فعلى است كه بعد ظاهر خواهد شد اما اراده خداوند احداث و ايجاد است نه غير آن چه حقتعالى نمينگرد در فعل و عزم نميكند و فكر و انديشه نميكند و اين صفات از او منتفى است و اينها از صفات مخلوق است پس ارادهء حقتعالى عين فعل است نه غير آن چون بگويد ايجاد مىشود بدون لفظى و بدون سخن راندن بزبانى و بدون عزمى و بدون تفكرى و بدون كيفيت و چگونگى چه حقتعالى بدون كيفيت است .\r\n","description":"","footnote":"","page_name":" 77 ","page_number":77},
  {"content":"\r\n12 - از حسين بن خالد مروى است كه گفت به حضرت رضا ( ع ) عرض كردم يا ابن رسول الله مردم روايت ميكنند كه رسول خدا فرمود كه خداى عز و جل آدم را به صورت خود خلق كرد فرمود :\r\nخدا بكشد اين طايفه را كه اين نوع روايت ميكنند اينها اول حديث را انداخته‌اند و حديث اين است كه رسول خدا به دو مرد گذشت كه بهمديگر دشنام ميدادند يكى از آن دو را شنيد كه به ديگرى ميگويد خداوند قبيح كند روى ترا و روى كسى را كه شباهت به تو دارد حضرت فرمود اى بندهء خدا اين را ببرادرت نگو حق تعالى او را به صورت او خلق فرموده است . 13 - و از محمد بن عبيده مروى است كه گفت از حضرت رضا ( ع ) سؤال كردم از قول خدا كه با ابليس ميفرمايد ؟\r\n* ( ما مَنَعَكَ أَنْ تَسْجُدَ لِما خَلَقْتُ بِيَدَيَّ ) * چه چيز ترا بازداشت از اينكه سجده كنى به چيزى كه من به دو دست خود خلق نمودم حضرت فرمود يعنى بقدرت و قوت خلق كردم « مصنف گويد » كه از بعضى از مشايخ شيعه شنيدم كه در اين آيه شريفه ذكر ميكرد كه ائمه وقف ميكردند بر قول خدا * ( ما مَنَعَكَ أَنْ تَسْجُدَ لِما خَلَقْتُ ) * و ابتدا ميكردند بقول خداى تعالى * ( بِيَدَيَّ أَسْتَكْبَرْتَ أَمْ كُنْتَ مِنَ الْعالِينَ ) * و اين مثل قول قائلست كه بگويد با شمشير من با من مقابله ميكنى و با نيزهء من با من جنگ ميكنى گويا كه حقتعالى مىفرمايد بنعمت من و احسان من بسوى تو قوت يافتهء بر استكبار و نافرمانى من 14 - از حضرت رضا ( ع ) مروى است در آيهء شريفه * ( يَوْمَ يُكْشَفُ عَنْ ساقٍ وَيُدْعَوْنَ إِلَى السُّجُودِ ) * كه حجابيست از نور ظاهر مىشود مؤمنين سجده ميكنند و صلبهاى منافقين مستحكم مىشود و استطاعت و قدرت بر سجده ندارند « مترجم گويد » كه مصنف حديثى 15 - ديگر از حضرت رضا ( ع ) روايت كرده كه آن جناب باسناد متصله از جد بزرگوارش على بن ابى طالب ( ع ) روايت كرده است و آن خطبهء است كه آن جناب در مسجد كوفه انشاء فرموده چون وضع اين ترجمه به جهت تقريب اذهان عوام است باحاديث مذكوره در اين كتاب پس ترجمهء اين خطبه بىمقام است زيرا كه بر فرض ترجمه نمودن از جهت اشتمال آن بر مطالب علميه نفع و ثمرهء عايد عوام نخواهد شد پس اولى آنست كه از او غمض عين شود : 16 - از ابراهيم بن ابى محمود مروى است كه گفت از حضرت رضا ( ع ) سؤال كردم از قول حقتعالى كه ميفرمايد :\r\n* ( وَتَرَكَهُمْ فِي ظُلُماتٍ لا يُبْصِرُونَ ) * فرمود كه حقتعالى متصف به ترك و واگذاشتن نميشود چنان كه مخلوق او به اين صفت متصفند و ليكن زمانى كه ميداند كه اين كفار از كفر و ضلالت خود بازگشت نميكنند پس منع خواهد نمود يارى كردن و لطف را از ايشان و ايشان را به اختيار خود واميگذارد .\r\n","description":"","footnote":"","page_name":" 78 ","page_number":78},
  {"content":"\r\nابراهيم گويد از آن جناب سؤال كردم از قول حقتعالى * ( خَتَمَ الله عَلى قُلُوبِهِمْ وَعَلى سَمْعِهِمْ ) * فرمود ختم مهر زدن بر قلوب كفار است به جهت عقاب كردن بر كفر ايشان چنان كه فرموده است * ( لَعَنَهُمُ الله بِكُفْرِهِمْ فَلا يُؤْمِنُونَ إِلَّا قَلِيلًا ) * و سؤال كردم از اينكه آيا حقتعالى جبر مىكند كفار را بر معاصى فرمود جبر نميكند آنها را بلكه مخير ميگذارد و مهلت ميدهد آنها را تا اينكه توبه كنند .\r\nعرض كردم آيا تكليف مىكند بندگان خود را به چيزى كه طاقت نداشته باشند فرمود چگونه چنين مىكند و حال آنكه فرموده * ( وَما رَبُّكَ بِظَلَّامٍ لِلْعَبِيدِ ) * پروردگار تو ظلم نكند به بندگان پس از آن حضرت فرمود پدر بزرگوارم موسى بن جعفر از پدر بزرگوارش جعفر بن محمد ( ع ) روايت كرده است كه فرمود كسى كه گمان مىكند كه خداوند جبر مىكند بندگان خود را بمعاصى يا اينكه تكليف ما لا يطاق مىكند ايشان را ذبيحهء او را نخوريد و شهادت او را قبول نكنيد و عقب او نماز نكنيد و چيزى از زكات به او ندهيد يعنى كسى كه اين عقيده داشته باشد كافر است . 17 - از يزيد بن عمير بن معاوية الشامى مروى است كه گفت وارد شدم بر حضرت على بن موسى الرضا ( ع ) در مرو و عرض كردم يا ابن رسول الله حديثى از صادق آل محمد جعفر بن محمد از براى ما روايت شده است كه فرمود\r\nلا جبر و لا تفويض بل امر بين الامرين ) *\r\nچيست معنى اين حديث فرمود كسى كه گمان كند كه خداوند افعال ما را مرتكب مىشود . پس از آن ما را بر آن افعال عذاب مىكند قائل بجبر است و كسى كه گمان كند كه خداى عز و جل خلق و و رزق را تفويض بحجج خود ( ع ) نموده قائل بتفويض است و كسى كه قائل بجبر است كافر است و كسى كه قائل بتفويض است مشركست عرض كردم يا ابن رسول الله پس معنى امر بين الامرين چيست فرمود يافتن راه است بكردن آنچه به آن امر فرموده‌اند و ترك كردن آنچه از آن نهى فرموده‌اند عرض كردم آيا از براى خداى عز و جل مشيت و ارادهء هست در اين فعل و ترك فرمود اما طاعات و عبادات پس اراده و مشيت خداوند امر به آنها و رضاى آنها و يارى كردن به آنها است و اراده و مشيت حق در معاصى نهى از آنها و سخط و غضب از آنها و خذلان و فرو گذاشتن يارى از براى آنها است عرض كردم آنها از براى خداوند در عبادات و معاصى حكم است فرمود بلى عملى از بندگان از خير و شر صادر نميشود مگر به حكم خداوند و از براى خداوند در آنها حكم است عرض كردم معنى اين حكم چيست فرمود حكم كردن از براى ايشان به آنچه استحقاق دارند بر افعال خود از ثواب و عقاب در دنيا و آخرت . 18 - از عبد العزيز بن مسلم مروى است كه گفت سؤال كردم از حضرت رضا ( ع ) از قول حقتعالى * ( نَسُوا الله فَنَسِيَهُمْ ) * فرمود از براى خداوند نسيان و سهو نيست نسيان و سهو از براى مخلوق خدا است و از براى كسى است كه وجود او تازگى داشته باشد نه خدا كه وجود\r\n","description":"","footnote":"","page_name":" 79 ","page_number":79},
  {"content":"\r\nاو قديم است آيا نشنيدى كه حقتعالى ميفرمايد * ( وَما كانَ رَبُّكَ نَسِيًّا ) * بلى حقتعالى مكافات ميدهد كسى را كه فراموش نموده است او را و فراموش كرده است ملاقات روز جزا را باينكه نفسهاى خود را از ياد ايشان ميبرد چنان كه فرموده است * ( وَلا تَكُونُوا كَالَّذِينَ نَسُوا الله فَأَنْساهُمْ أَنْفُسَهُمْ أُولئِكَ هُمُ الْفاسِقُونَ ) * مثل كسانى نباشد كه خدا را فراموش نموده‌اند حقتعالى خود ايشان را فرو گذاشت به حال خود و ايشانند فاسقان و نيز فرموده است .\r\n* ( فَالْيَوْمَ نَنْساهُمْ كَما نَسُوا لِقاءَ يَوْمِهِمْ ) * يعنى واميگذاريم ايشان را چنانچه ملاقات روز خود را كه روز جزا باشد فرو گذاشتند و فراموش كردند . « مصنف گويد » كه مراد از واگذاشتن اين است كه ثواب كسى را كه اميد ملاقات روز جزا دارد به آنها نميدهيم چه واگذاشتن سزاوار حق نيست اما قول حقتعالى * ( وَتَرَكَهُمْ فِي ظُلُماتٍ لا يُبْصِرُونَ ) * يعنى بعقاب آنها تعجيل نمىكنيم و مهلت مىدهيم آنها را تا توبه كنند . 19 - و از حسين بن على بن فضال مروى است كه گفت سؤال كردم از حضرت رضا ( ع ) از قول خدا * ( كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ) * در روز حساب كفار از پروردگار خود در حجابند آن حضرت فرمود كه حقتعالى متصف بمكانى كه در آن حلول كند نخواهد بود كه از بندگان پوشيده باشد و ليكن مراد حق اينست كه ايشان از ثواب پروردگار خود محجوبند .\r\nسؤال كردم از قول خدا * ( وَجاءَ رَبُّكَ وَالْمَلَكُ صَفًّا صَفًّا ) * فرمود حقتعالى متصف بآمدن و رفتن نميشود بلند است مرتبهء او از انتقال يافتن بلكه مقصود از اين آيه شريفه اين است كه بيايد امر پروردگار تو و حال اينكه ملائكه صف اندر صف ايستاده باشند ميگويد كه سؤال كردم از آن حضرت از قول حقتعالى * ( هَلْ يَنْظُرُونَ إِلَّا أَنْ يَأْتِيَهُمُ الله فِي ظُلَلٍ مِنَ الْغَمامِ وَالْمَلائِكَةُ ) * فرمود روزى كه حقتعالى ملائكه را از براى ايشان بياورد در حالتى كه در سايه هاى ابر باشند و به اين نوع نازل شده است آيهء شريفه يعنى آيه تحريف شده است اصل آيه اين قسم بوده است * ( إِلَّا أَنْ يَأْتِيَهُمُ الله ) * بالملكته في ظلل من الغمام ميگويد كه از آن حضرت سؤال كردم از قول حقتعالى * ( سَخِرَ الله مِنْهُمْ ) * و از قول خدا * ( يَسْتَهْزِئُ بِهِمْ ) * و از قول خدا * ( وَمَكَرُوا وَمَكَرَ الله ) * و از قول خدا * ( يُخادِعُونَ الله وَهُوَ خادِعُهُمْ ) * فرمود خداى عز و جل سخريه و استهزاء و مكر و خدعه نميكند و لكن مكافات ميدهد ايشان را جزاء سخريه و جزاء استهزاء و جزاء مكر و خدعه بلند است مرتبه خدا از آنچه ظالمين ميگويند نهايت بلندى . 20 - از حضرت رضا ( ع ) مروى است كه فرمود رسول خدا ( ص ) در روز قيامت فرا گيرد حجزهء خدا را و ما فرا ميگيريم حجزهء پيغمبر خود را و شيعيان ما فراگيرند حجزهء ما را پس از آن فرمود حجزه بمعنى نور است و در حديث ديگر فرموده حجزه بمعنى دين است\r\n","description":"","footnote":"","page_name":" 80 ","page_number":80},
  {"content":"\r\nبمعنى دين است . 21 - و از ابراهيم بن ابى محمود مروى است كه گفت به حضرت رضا ( ع ) عرض كردم يا ابن رسول الله چه ميفرمائى در حديثى كه عامه روايت ميكنند از رسول خدا ( ص ) كه فرمود خداوند هر شب جمعه فرود مىآيد به آسمان دنيا فرمود خداوند لعنت كند كسانى را كه كلمات را از مواضع خود تحريف كنند و تغيير و تبديل دهند سوگند به خدا كه رسول خدا چنين نفرمود رسول خدا فرمود كه حقتعالى در ثلث آخر هر شب و در ثلث اول شب جمعه فرو ميفرستد فرشتهء را به آسمان دنيا و امر مىكند او را كه فرياد كند كه آيا سائلى هست كه من به او عطا كنم آيا توبه كنندهء هست كه من توبه او را قبول كنم ، آيا كسى هست كه طلب آمرزش كند تا من او را بيامرزم ، اى طالب خير اقبال كن و اى طالب شر روى خود را برگردان و على الاتصال ندا مىكند تا طلوع فجر و چون فجر طلوع كند عود كند به محل خود در آسمان و اين حديث را پدر بزرگوارم از جد امجدم از پدران خود از رسول خدا ( ص ) روايت كرده‌اند 22 - حضرت على بن موسى الرضا ( ع ) از پدر بزرگوارش از پدران خود از على ( ع ) روايت كرده‌اند كه فرمود رسول خدا فرموده كه چون موسى بن عمران با پروردگار مناجات ميكرد عرض كرد پروردگارا آيا تو دورى از من تا فرياد كنم ترا يا نزديكى به من تا با تو راز بگويم حقتعالى بسوى او وحى فرمود كه من همنشينم با كسى كه مرا ياد كند موسى عرض كرد پروردگارا بسا هست كه من در حالتى هستم كه شأن ترا اجل از اين ميدانم كه ترا در آن حالت ياد كنم فرمود اى موسى ياد كن مرا بر هر حالتى كه هستى . 23 - فتح بن يزيد جرجانى از حضرت رضا ( ع ) روايت كرده است كه از آن جناب شنيدم در قول خداى تعالى * ( هُوَ اللَّطِيفُ الْخَبِيرُ ) * سميع است يعنى شنوا است بصير است يعنى بينا است واحد است يعنى متفرد بذات است احد است يعنى متفرد بمعنى است صمد است يعنى بزرگى منتهى به او است ولد نمىآورد و كسى از او متولد نميشود و احدى نظير و مساوى با او نيست ايجادكنندهء اشياء است . تركيب آورندهء اجسام است و تصويركنندهء صورتها است و اگر خداوند چنين است كه بعضى ميگويند و به غير آنچه ذكر شد وصفش ميكنند خالق از مخلوق شناخته نميشود و ايجادكننده از ايجاد شده تميز نميابد ليكن او ايجادكننده است كسانى را كه مجسم نموده و مصور فرموده و ايجاد نموده زيرا كه او موجودى است كه چيزى به او شباهت ندارد و او به چيزى شباهت ندارد عرض كردم بلى فداى وجودت تصديق نمودم به آنچه فرمودى لكن فرمودى خدا احد است و صمد است و فرمودى كه به چيزى شباهت ندارد خدا واحد واحد است و انسان واحد است آيا وحدانيت اين شباهت به ديگرى ندارد .\r\nفرمود اى فتح خدا يقين ترا ثابت بدارد مقصود تشبيه در معنى است كه در مقام منفى است اما در اسماء مفاد واحد در انسان و در خدا متحد است و آن دلالت كردن بر مسمى است و ليكن در معنى چنين نيست زيرا كه انسان كه گفته مىشود واحد است مقصود اخبار از اين است كه يك جثه است و دو جثه نيست .\r\n","description":"","footnote":"","page_name":" 81 ","page_number":81},
  {"content":"\r\nپس نفس انسان يكى نيست زيرا كه اعضاء او مختلف است و الوان و متغاير است و بسيار است و يكى نيست و مركبست از اجزائى كه هر جزء غير جزء ديگر است و مساوى با جزء ديگر نيست خون او غير گوشت او است و گوشت او غير خون او است و پى او غير رگهاى او است و موى او غير بدن او است و سياهى او غير سفيدى او است و همچنين ساير آنچه در او خلق شده است و يا غير انسان از ساير مخلوق پس انسان واحد است در اسم و در معنى واحد نيست و خداى عز و جل واحدى است كه غير از او واحدى نيست و اختلاف و تفاوت و زياده و نقصان در او نيست .\r\nپس انسان مخلوق مصنوع كه مركب است از اجزاء مختلفه و جواهر متكثره غير از اين است كه مجموع واحد است و يك چيز است يعنى مراد از اين واحد بالاجتماع واحد در اسم است و مراد از اختلاف و عدم صدق واحد بر انسان مختلف در معنى است پس مطمح نظر معنى است نه لفظ ؛ فتح گويد عرض كردم فداى وجودت عقده مرا گشودى خداوند عقدهء ترا بگشايد پس تفسير كن * ( اللَّطِيفُ الْخَبِيرُ ) * را از براى من چنانچه الواحد را تفسير نمودى چه من ميدانم كه لطافت خدا غير لطافت خلق او است به جهت اينكه فرق است ميان خالق و مخلوق و ليكن من دوست دارم كه مطلب را براى من تشريح كنى حضرت فرمود اى فتح ما لطيف را اطلاق كنيم بر خلق لطيف و بالطافت و علم و دانائى او به چيز لطيف و خلق غير لطيف نيز گوئيم و در خلق لطيف از حيوانات كوچك چون پشه باقسام و انواع آن كه از جمله است پشهء كه كوچكتر است از همه انواع خود صنايع و لطايفى به كار رفته است كه به چشم معلوم نميشود و چشم آن را نتواند رؤيت نمود بلكه از جهت كوچكى آن نر و مادهء آن از هم تميز داده نميشود و جديد و قديم آن را تشخيص نميتوان داد .\r\nپس چون ملاحظه كنيم كوچكى اين حيوان را در مقام لطافت اين حيوان و راه يافتن آن بسير كردن در منازل قريبه و بعيده و گريختن آن از اسباب مرگ و جمع نمودن آنچه مصلحت او است از اغذيه از آنچه در معظم درياها و آبها است و در پوستهاى درختان است و در بيابانها است با آب علف و غير آن است و در فهميدن بعضى از بعضى ديگر زبان آن را و فهميدن اولاد آنها از آنها زبان آنها را و در نقل كردن غذا بسوى اولاد پس از آن در تركيب رنگهاى آنها از سرخى يا زردى و يا سفيدى يا سبزى و آنچه را كه چشمهاى ما نشناسد از غايت خلقت آنها نميتواند رؤيت و بماليدن دست معلوم نخواهد شد .\r\nپس چون اينها را ملاحظه كرديم ميدانيم كه خلقكنندهء اين مخلوق لطيف است و لطافت به كار برده و در خلقت آنچه را كه بيان نموديم بدون فعل و عملى و بدون ادوات و آلاتى و ميدانيم كه هر كس كه چيزى ميسازد عمل او بر آن چيز واقع شده است كه بود نه آنكه آن چيز را هم خودش خلق نموده باشد اما خداوند خالق لطيف جليل\r\n","description":"","footnote":"","page_name":" 82 ","page_number":82},
  {"content":"\r\nخلق فرموده و صنعت به كار برده است نه چيزى را كه قبل از اين بوده است بلكه آن چيز را نيز خودش ايجاد فرموده است . 24 - از محمد بن سنان مروى است كه گفت از حضرت رضا ( ع ) سؤال كردم كه آيا خداوند پيش از آنكه مخلوق را آفريد عارف بنفس خود بوده است فرمود بلى عرض كردم كه خود را ميديد و مىشنيد فرمود محتاج به اين نبود زيرا كه خود خداوند غير از او نبود كه از خود سؤال كند و يا طلب كند بله خدا نفس خود است و نفس او خود او است را قدرت او نفوذ دارد و مخلوق را بقدرت خلق ميفرمايد .\r\nپس احتياج ندارد باينكه ناميده شود به اسمى و اسمى از براى خود تشخيص نمايد و ليكن حقتعالى اسمائى از براى خود برگزيد كه بخواند غير او آن اسما را زيرا كه اگر به اسمى خوانده نشود شناخته نخواهد شد و اول اسمى كه از براى خود اختيار فرمود * ( الْعَلِيُّ الْعَظِيمُ ) * بود زيرا كه حقتعالى بلندترين اشياء بود پس معنى * ( الْعَلِيُّ الْعَظِيمُ ) * خداوند است و اين اسم * ( الْعَلِيُّ الْعَظِيمُ ) * اول اسماء او است زيرا كه او بلندى دارد بر هر چيزى و نيز از محمد بن سنان مرويست كه گفت از آن حضرت سؤال كردم از اسم كه چيست اسم فرمود اسم صفت كسى است كه متصف بصفت است . 25 - حسن بن على بن فضال از حضرت رضا ( ع ) روايت كرده كه فرمود اول چيزى كه حق تعالى آفريد از براى فهميدن و دانستن كتابت حروف و معجم بود و فرمود كه هر گاه مردى را عصائى بر او زنند در مقام تعليم به گمان اين كه بعضى از كلام را فصيح نگفت و درست ادا ننموده و شكسته تعبير كرده حكم در اين واقعه آنست كه بايد حروف معجم را بر او عرضه دارند و به او بگويند كه اين حروف را ادا كن پس از آن ملاحظه كنند هر قدر از اين حروف را كه ممكن او نباشد تعبير كند به مقدار آن به او ديه بدهند چه تكليف شاق نفرموده و او را قدرت بر تنطق به اين حروف نبوده است .\r\nو آن جناب ميفرمايد كه پدر بزرگوارم از پدرش و او از جدش امير المؤمنين ( ع ) روايت كرده كه فرمود در ا ب ت ث الف آلاء و نعمتهاى خدا است ؛ با بهجت و بزرگى خدا است ؛ تا تماميت امر است به حضرت قائم آل محمد عجل الله فرجه و تا ثواب مؤمنين است بر اعمال حسنه و صالحه ايشان ج ح خ جيم جمال خدا و جلال او است و حاء حلم و صبر پروردگار است بر گناه و نافرمانى بندگان و خاء خمول و سقوط ذكر اهل معاصى است نزد خداوند د ذ دال دين خدا است ، ذ از ذى الجلال است ، ر ز ، راء از الرؤف الرحيم است زاء زلازل و لغزشهاى قيامت است .\r\nس ش ، س سنا و رفعت خدا است ، شين از شاء الله ما شاء است بخواهد و اراده كند آنچه اراده كند و نخواهيد شما بندگان مگر اينكه او بخواهد ، ص ض ، صاد از صادق الوعد و وعدهء راست است در عمل كردن مردم را بر صراط و حبس كردن ظالمان را در مرصاد ، ضاد ضلالت و گمراهى كسى است كه مخالفت كند محمد و آل محمد را ط ظ\r\n","description":"","footnote":"","page_name":" 83 ","page_number":83},
  {"content":"\r\nطاء طوبى و خوشى است از براى مؤمنين و نيكى مال است و ظاء ظن و گمان بردن مؤمنين است به خداوند خير و خوبى را و گمان بردن كافر است به خدا شر و بدى را ، ع غ ، عين از عالم و دانا است ، غين غنى و بىنيازى است .\r\nف . ق ، فاء فوج و مقدار بيشمار است از آتش ، قاف قرآن است كه بر خداوند است جمع آن و اثبات قرائت آن در صدر جناب مصطفوى ( ص ) . ك . ل . كاف از كافى و كفايت و تكفل حق است امور بندگان را ، لام از لغو گفتن كافران است در افترا بستن بر خداوند دروغ را م . ن . ميم ملك خداوند است در روزى كه مالكى نيست غير از او و آن روز ميفرمايد كه امروز ملك از كيست پس ارواح انبياء و رسل و حجج او بنطق مىآيند و ميگويند * ( لِلَّه الْواحِدِ الْقَهَّارِ ) * پس از آن ميفرمايد * ( الْيَوْمَ تُجْزى كُلُّ نَفْسٍ بِما كَسَبَتْ لا ظُلْمَ الْيَوْمَ إِنَّ الله سَرِيعُ الْحِسابِ ) * .\r\nامروز است روزى كه هر نفسى پاداش عمل خود را به بيند و امروز ظلم نيست و حق به زودى حساب كشد بنده را .\r\nنون نوال و عطا خداوند است از براى مؤمنين و نكال و عقوبت او است از براى كافرين .\r\nو . ه . و او ويل است از براى كسى كه معصيت كند خدا را ها هون و خوارى كسى است كه نافرمانى خدا را كند در نزد خدا لاى لام الف\r\nلا إله الا الله ) *\r\nاست و آن كلمهء اخلاص است نيست بندهء كه اين كلمه را از روى اخلاص بگويد مگر آنكه بهشت بر او واجب مىشود و ياء يد و دست خدا است كه بالاى همه دستها است و بذل و بخشش كند روزى بندگان را و منزه و مبرا است و بلند است مرتبهء او از آنچه مشركان گفتند و از براى او شريك قائل شدند .\r\nپس از آن فرمود كه حقتعالى قرآن را به اين حروف كه متداول بود در ميان جميع عرب نازل فرمود و اين آيهء شريفه را تلاوت نمود * ( قُلْ لَئِنِ اجْتَمَعَتِ الإِنْسُ وَالْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِه وَلَوْ كانَ بَعْضُهُمْ لِبَعْضٍ ظَهِيراً ) * بگو اى پيغمبر گرامى اگر جن و انسانى جمع شوند كه مثل اين قرآن بگويند نميتوانند مثل اين قرآن بگويند اگر چه بعضى ظهير و پشت بند بعضى ديگر شوند . 27 - و از حمدان بن سليمان النيشابورى مروى است كه گفت از حضرت رضا ( ع ) سؤال كردم از قول خداى عز و جل * ( فَمَنْ يُرِدِ الله أَنْ يَهْدِيَه يَشْرَحْ صَدْرَه لِلإِسْلامِ وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً ) * چه اين به ظاهر مفيد جبر است فرمود معنى آيه اينست كه كسى را كه خداوند اراده كند بسبب ايمانى كه در دنيا دارد كه او را راهنمائى كند بسوى بهشت خود و خانه كرامت و رحمت خود ميگشايد سينهء او را و توسعه ميدهد از براى تسليم و رضا از براى خداوند و اعتماد به او و ساكن شدن قلب او به آنچه را كه با وعده فرمود . از ثواب او تا اينكه مطمئن خواهد شد به آن و هر كس را كه خواهد گمراه كند از\r\n","description":"","footnote":"","page_name":" 84 ","page_number":84},
  {"content":"\r\nبهشت و خانه كرامت و مرحمت خود به جهت كفر او و به جهت نافرمانى و معصيتى كه در دار دنيا نموده سينهء او را تنگ مىكند و مىبندد تا اينكه در كفر خود ميماند و اعتماد قلبى او مضطربست تا اينكه به جائى ميرسد كه گويا به آسمان بالا ميرود كنايه از اينكه بكثرت قلب او و عقيدهء او مغشوش است و حقتعالى اين طور رجس را از براى كسانى كه به او نميگروند قرار ميدهد . 28 - از محمد بن عبد اللَّه خراسانى خادم حضرت رضا ( ع ) مرويست كه گفت مردى از زنادقه وارد شد بر حضرت رضا ( ع ) در حالتى كه جماعتى نزد آن بزرگوار حضور داشتند حضرت رضا ( ع ) به او فرمود اگر قول شما كه ميگوئيد خدائى و بهشتى و جهنمى نيست درست و صحيح باشد و حال اينكه درست نميگوئيد ما و شما مساوى هستيم و اين نماز و روزه و زكات و اقرارى كه ما ميكنيم ضرر از براى ما ندارد اگر منفعت نداشته باشد آن دهرى سكوت كرد حضرت فرمود اگر قول ما كه ميگوئيم خدائى و بهشتى و جهنمى است درست باشد چنانچه قول درست اين است آيا چنين نخواهد بود كه شما هلاك ميشويد و ما نجات مىيابيم پس چرا شما قول ما را قائل نميشويد عرض كردم به حضرت رحمك الله به من بنما كه چگونه است خدا و در كجا است فرمود واى بر تو اين خيالى كه كردهء غلط و باطلست چه خداى ما ايجادكنندهء مكان است و او را مكانى نيست و ايجادكنندهء كيف و كيفيت است پس بود او را كيفيتى نيست پس شناخته نميشود بكيفيت و مكان و ادراك نميشود بحواس پنجگانه و چيزى را نميتوان به او قياس نمود آن مرد عرض كرد چيزى نيست كه بيكى از حواس درك نشود .\r\nحضرت فرمود واى بر تو چون كه چشم و گوش و دماغ و دهن و دست تو بديدن و شنيدن و بو كردن و چشيدن و باليدن عجز پيدا كرده‌اند كه ادراك كنند خدا را تو انكار ميكنى ذات خدا را و ما چون عجز پيدا كرده اين حواس ما از ادراك او يقين پيدا كرده‌ايم كه او پروردگار ما است و اينكه او چيزيست بخلاف اين چيزها .\r\nدهرى عرض كرد پس مرا اخبار كن كه خداى شما چه زمان بوده است حضرت فرمود تو اخبار كن مرا كه چه زمان نبوده است تا من اخبار كنم كه چه زمان بوده است دهرى عرض كرد بفرما دليل آن را .\r\nفرمود چون كه من نظر ميكنم به بدن خود كه ممكن نيست مرا كم و زياد كنم در عرض يا در طول و ممكن نيست مرا كه مكاره و ناخوشيها را دفع كنم از بدن خود و هر چه منفعت دارد از براى آن يعنى خوبى آن را جلب كنم پس ميدانم كه از براى اين بنيان بناكنندهء هست و كسى هست كه اين بنيان را درست كرده است پس اقرار نمودم باينكه مىبينم چرخ را كه پيوسته در گردش است بقدرت او و همچنين پيدا شدن ابر در آسمان و وزيدن بادهاى مختلفه و جارى شدن آفتاب و ماه و ستارگان و غير از اينها از علامات عجيبهء غريبهء محكمه پس دانستم كه كسى هست كه اينها را ايجاد فرمود .\r\nدهرى گفت پس چرا اين خدا از ما پوشيده است حضرت فرمود حجاب بر خلق به جهت\r\n","description":"","footnote":"","page_name":" 85 ","page_number":85},
  {"content":"\r\nبسيارى گناهان ايشانست اما خداوند چيزى بر او مخفى و پوشيده نيست در ساعات شب و روز عرض كرد پس چرا چشم ما او را نمىبيند .\r\nفرمود تا اينكه فرق باشد ميان او و ميان مخلوق او كه چشم آنها را مىبيند و خداوند جل شأنه بزرگتر است از اينكه چشم او را درك كند و وهم به او احاطه كند و عقل او را ضبط كند .\r\nعرض كرد پس تحديد كن او را از براى من حضرت فرمود احدى از براى او نيست عرض كرد چرا حدى از براى او نيست فرمود زيرا كه هر محدودى متناهى خواهد شد به حدى و چيزى كه مىتوان او را تحديد نمود زياده در آن متصور است و چيزى كه احتمال زياده داشته باشد احتمال نقصان دارد پس خداوند نه محدود است و نه قبول زياده مىكند و نه قبول نقصان و نه اجزاء دارد و نه بوهم مىآيد .\r\nدهرى عرض كرد پس اخبار كن مرا از گفتهء خودتان كه ميگوئيد خدا لطيف است و سميع است و حكيم است و بصير است و عليم است آيا شنيدن مگر به غير از گوش است و ديدن مگر به غير از چشم است و لطافت و نازكى كار مگر به غير از عمل به دو دست است و حكمت مگر به غير از صنعت است :\r\nحضرت فرمود لطيف از ما بر حد ساختن صنعت است آيا نديدى مرديكه بسازد چيزى را كه در ساختن آن لطافت و نازكى و استقامت به كار برده باشد پس ميگويند چقدر لطيف ساخته فلان چيز را پس چگونه از براى خالق جليل نميگويند كه لطيف است به جهت اينكه آفريده است مخلوق لطيف و جليل را و مركب كرده است و ساخته است در حيوان از اين مخلوقات نر و ماده را و آفريده است هر جنسى را متباين و متحالف از همجنس خود در صورت هر جنسى صورت بعضى از آن ببعضى ديگر شباهت ندارد پس هر يكى از اينها از براى آن لطافت است از خالق لطيف خبير در تركيب نمودن صورت آن پس از آن نظر كنيم بدرختان كه اين ماكولات پاكيزه و غير ماكولات از آنها ميرويد پس درين حال ميگوئيم كه خالق و آفريدگار ما لطيف است نه مثل لطف خلق او در صنعتهاى خودشان و ميگوئيم كه خالق سميع است يعنى مخفى نمىماند بر او صداهاى ميان آسمان و زمين از ذره و بزرگتر از آن در بيابانها و درياها و بر او اشتباه نيست و ميداند همهء لغات و زبانهاى مخلوق را پس در اين وقت گوئيم كه سميع و شنوا است نه به گوش و ميگوئيم كه بصير و بينا است نه به چشم زيرا كه او مىبيند اثر و جاى پاى مورچه سياه را در شب بسيار تاريك بر روى سنگ سياه سخت و مىبيند جاى راه رفتن مورچهء كه آهسته راه رود در شب تاريك و مىبيند ضررها و منفعتهاى آنها را و اثر برجستن نر بماده از آنها و جوجهء آنها و نسل آنها پس در اين وقت ميگوئيم كه بصير است و مىبيند نه مثل ديدن خلق خود .\r\nراوى گويد كه بر نخواست آن مرد مگر آنكه اسلام آورد نزد آن حضرت و در اين مقام كلام و گفتگو است غير از آنچه ذكر شد .\r\n","description":"","footnote":"","page_name":" 86 ","page_number":86},
  {"content":"\r\n29 - ابى الفتح بن يزيد جرجانى از حضرت ابى الحسن ( ع ) روايت كرده است كه ميگويد از آن جناب سؤال كردم از اقل مراتب معرفت و شناختن خداوند عالم فرمود اقل مراتب معرفت اقرار باينست كه نيست خدائى غير از پروردگار بىنياز و شبيه و نظير ندارد و ايجادكننده و قديم و موجود است كه فقدان و نابودى از براى او نيست و مثل او چيزى نيست . 30 - از عبد العزيز بن مهتدى مروى است كه گفت از حضرت رضا ( ع ) از توحيد سؤال كردم فرمود هر كس بخواند سورهء * ( قُلْ هُوَ الله أَحَدٌ ) * را و اعتقاد به آن داشته باشد توحيد را شناخته و دانسته است عرض كردم چگونه آن سوره را قرائت كند فرمود به آن نوع كه مردم قرائت ميكنند در آخر آن زياد كند\r\nكذلك الله ربى ) *\r\nرا سه مرتبه . 31 - از محمد بن عبد الله خراسانى خادم حضرت رضا ( ع ) مروى است كه گفت بعضى از زنادقه به حضرت رضا ( ع ) عرض كرد آيا گفته مىشود كه خدا چيز است فرمود بلى خود در كلام خود اطلاق شىء بر خود كرده است در آن موارد كه ميفرمايد\r\n* ( قُلْ أَيُّ شَيْءٍ أَكْبَرُ شَهادَةً قُلِ الله شَهِيدٌ ) * فهو شيء * ( لَيْسَ كَمِثْلِه شَيْءٌ . ) * ) *\r\n32 - حسين بن خالد از حضرت على بن موسى الرضا ( ع ) روايت كرده است كه مردى وارد شد به آن حضرت و عرض كرد يا ابن رسول الله دليل بر حدوث و تازه بودن عالم چيست فرمود دليل حدوث عالم اينست كه تو نبودى و وجود پيدا كردى و حال اينكه ميدانى كه نه خود تكوين نمودهء و موجود ساختهء نفس خود را و نه كس ديگر مثل تو تو را تكوين نموده 33 - از ابو الصلت مروى است كه گفت مأمون از حضرت على بن موسى الرضا ( ع ) سؤال كرد از قول خداى تعالى * ( وَهُوَ الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ وَكانَ عَرْشُه عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا ) * حضرت فرمود كه حقتعالى عرش و ملائكه و آب را پيش از خلقت آسمان و زمين بيافريد و ملائكه از وجود خودشان و عرش و آب راه مىيافتند بر وجود حقتعالى پس از آن عرش خود را بر روى آب قرار داد تا اينكه اظهار كند قدرت خود را بر ملائكه و بدانند كه حقتعالى بر هر چيزى قادر است پس از آن بقدرت خود عرش را بلند كرد و نقل نمود از روى آب و بالاى آسمانهاى هفتگانه قرار داد پس از آن آسمانها و زمين را در شش روز آفريد و خود استيلا داشت بر عرش خود و قادر بود بر اينكه به قدر يك چشم همزدن آسمانها و زمين را خلق كند لكن در شش روز آفريد تا اينكه ظاهر كند بر ملائكه آنچه را خلق مىكند بتدريج و استدلال كنند ملائكه مرتبهء ديگر و راه يابند از آنچه تازه تازه وجود پيدا مىكند بر ذات خداوند و حقتعالى عرش را نيافريد از جهت احتياج خود چنانچه او غنى و بىنياز است از عرش و از جميع آنچه آفريده است و نميتوان حقتعالى را متصف ساخت ببودن او در عرش زيرا كه او جسم نيست و ذات او منزه و مبرا است از صفت مخلوق خود و اما مقصود از قول خداى تعالى كه ميفرمايد * ( لِيَبْلُوَكُمْ أَيُّكُمْ أَحْسَنُ عَمَلًا ) * اينست كه حقتعالى بندگان را آفريده است تا اينكه مبتلا كند ايشان را به تكليف طاعت و عبادت خود نه بر سبيل\r\n","description":"","footnote":"","page_name":" 87 ","page_number":87},
  {"content":"\r\nتجربه و امتحان زيرا كه امتحان سزاوار كسى است كه علم نداشته باشد بعاقبت امور و احوال اشياء و حقتعالى عالم است بهر چيزى . مأمون عرض كرد گشايش دادى غم مرا يا ابا الحسن خداوند غم و اندوه ترا گشايش دهد پس از آن گفت يا ابن رسول الله چيست معنى قول حقتعالى * ( وَلَوْ شاءَ رَبُّكَ لَآمَنَ مَنْ فِي الأَرْضِ كُلُّهُمْ جَمِيعاً أَ فَأَنْتَ تُكْرِه النَّاسَ حَتَّى يَكُونُوا مُؤْمِنِينَ وَما كانَ لِنَفْسٍ أَنْ تُؤْمِنَ إِلَّا بِإِذْنِ الله ) * ظاهر معنى آيه اينكه اى پيغمبر گرامى اگر پروردگار تو خواسته باشد هر آينه ايمان مىآورد هر كسى كه در زمين است آيا تو اكراه و اجبار ميكنى مردم را تا ايمان بياورند و حال اينكه نميرسد نفسى را كه ايمان بياورد مگر باذن خداوند حضرت رضا ( ع ) بمأمون فرمود كه حديث كرد از براى من پدرم موسى بن جعفر از پدرش جعفر بن محمد از پدرش محمد بن على از پدرش على بن الحسين از پدرش حسين بن على از پدرش على بن ابى طالب كه آن جناب فرمود كه مسلمين برسول خدا ( ص ) عرض كردند كه يا رسول الله اگر اكراه و اجبار كنى بر مسلمان شدن كسى را كه بر او دست بيابى جمعيت ما مسلمين زياد خواهد شد و بر دشمنان غلبه ميكنيم .\r\nرسول خدا ( ص ) فرمود كه من در حكم پروردگار بدعت نميكنم تاكنون حديثى از براى من در اين واقعه نازل نشده است و من نيستم از كسانى كه تكليف جبر بر كسى القا كنم پس حقتعالى اين آيهء شريفه را نازل ساخت كه اى پيغمبر * ( وَلَوْ شاءَ رَبُّكَ لَآمَنَ مَنْ فِي الأَرْضِ كُلُّهُمْ جَمِيعاً ) * اگر ميخواست و مشيت پروردگار تو قرار گرفته بود هر آينه مجموع كسانى كه بر روى زمين بودند ايمان مىآوردند بر سبيل الجا و اضطرار در دنيا چنانچه در آخرت چون ملاحظهء عذاب الهى ميكنند و آن عقوبتها را مىبينند ايمان مىآورند و ليكن ثمرى ندارد و من اگر در دار دنيا اين نوع ميكردم كه اينها از روى الجا و اضطرارى ايمان بياورند مستحق مدح و ثواب نبودند ليكن من ميخواهم كه در حال اختيار بلا شائبه اكراه و اضطرار ايمان بياورند تا اينكه مستحق شوند و تأثير كند در آنها قرب من و كرامت من و خلود دائمى در بهشت خلد و جاويد آيا تو اكراه ميكنى مردم را كه ايمان بياورند اما اى مأمون قول خداى تعالى * ( وَما كانَ لِنَفْسٍ أَنْ تُؤْمِنَ إِلَّا بِإِذْنِ الله ) * در اين آيه مراد حرام گردانيدن ايمان بر آن نفس بدون اذن خدا نيست بلكه مراد اينست كه نفس ايمان نياورد مگر باذن خداوند و اذن خدا امر خدا است نفس را بايمان آوردن مادامى كه مكلف باشد و قبول كند عبادت پروردگار را و ملجا و مضطر نمودن خدا است آن نفس را بايمان در وقتى كه آن تكليف زايل شود و اين نفس قبول عبادت نكند يعنى در صورتى كه تكليف نباشد اضطرار ايمان جايز است و تكليف بالضروره موجود است پس اضطرارى در مقام نيست .\r\nمأمون عرض كرد گشايش دادى غم مرا يا ابا الحسن خداوند غم و اندوه ترا گشايش دهد .\r\n","description":"","footnote":"","page_name":" 88 ","page_number":88},
  {"content":"\r\nاخبار كن و اطلاع بده مرا از قول خداى تعالى * ( الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي وَكانُوا لا يَسْتَطِيعُونَ سَمْعاً ) * .\r\nحضرت فرمود كه پوشيدن چشم مانع از نفهميدن ذكر نيست زيرا كه ذكر را به چشم نمىبينند بلكه ذكر و گفتگو را مىشنوند و ليكن حقتعالى تشبيه كرده است كسانى را كه كافر شدند بولايت على بن ابى طالب ( ع ) و انكار نمودند بكوران چه شخصى كه كور است نمىبيند چيزى را تا برود و بفهمد از بسكه قول پيغمبر در حق على بر اينها گران بود استطاعت شنيدن آنها را نداشتند مأمون عرض كرد گشايش دادى غم مرا خدا اندوه ترا گشايش دهد . 34 - از حمدان بن سليمان مروى است كه گفت نوشتم به حضرت رضا ( ع ) و از آن جناب سؤال كردم كه آيا افعال و كردار بندگان آفريده شده است يا آفريده نشده است پس آن جناب در جواب من نوشت كه افعال و كردار بندگان دو هزار سال پيش از آفريدن بندگان در علم خدا مقدر بود . 35 - حسين بن خالد از حضرت على بن موسى الرضا ( ع ) روايت كرده است و او از پدر بزرگوارش و او از پدران خود از امير المؤمنين ( ع ) روايت كرده‌اند كه فرمود رسول خدا ( ص ) فرمود كه كسى كه ايمان نياورده است بحوض من وارد نميكنم او را در حوض خود و كسى كه ايمان نياورده و قبول نكرده است شفاعت مرا هرگز او را خدا بشفاعت من نرساند پس از آن فرمود شفاعت مخصوص كسانى از امت من است كه گناهان كبيره كرده باشند اما كسانى كه گناه نكرده‌اند راهى بر آنها نيست يعنى كسى آنها را عقاب نميكند تا شفاعت خواسته باشند ، حسين بن خالد گويد كه من به حضرت رضا ( ع ) عرض كردم يا ابن رسول الله پس چيست معنى فرموده حقتعالى * ( وَلا يَشْفَعُونَ إِلَّا لِمَنِ ارْتَضى ) * حضرت فرمود معنى آن اينست كه شفاعت نميكنند مگر كسى را كه حق تعالى دين او را به پسندد و از دين او خشنود باشد . « مصنف گويد » كه مؤمن كسى است كه حسنه و عمل صالح او را خشنود كند و سيئه و عمل بد او را ناخوش كند چه پيغمبر اكرم فرموده كه هر كس حسنهء او مسرور كند او را و سيئه و عمل زشت او ناخوش كند او را مؤمن است و هر زمان كه بداند و ناخوش آيد مؤمن را از رفتار بد خود پشيمان شود و پشيمانى توبه است و تائب مستحق شفاعت و آمرزش خداوند است و هر كس كه از سيئه و عمل بد او را خوش آيد مؤمن نيست و هر كس كه مؤمن نيست مستحق شفاعت نيست زيرا كه خداى عز و جل دين و آئين او را نپسنديده است و عمل او مرضى خداوند نيست . 36 - جناب حسن بن على ( ع ) از پدر بزرگوارش على بن محمد و او از پدرش محمد بن على و او از پدرش على بن موسى الرضا از پدرش موسى بن جعفر ( ع ) از پدرش جعفر بن محمد از پدرش محمد بن على از پدرش على بن الحسين روايت كرده است در قول خداى تعالى * ( الَّذِي جَعَلَ لَكُمُ الأَرْضَ فِراشاً وَالسَّماءَ بِناءً ) * كه آن جناب فرمود حقتعالى آسمان و زمين را ملايم با\r\n","description":"","footnote":"","page_name":" 89 ","page_number":89},
  {"content":"\r\nطبيعتهاى شما خلق فرمود و موافق با بدنهاى شما آفريد و آنها را زياد گرم قرار نداد تا اينكه بسوزانند شما را و زياد سرد قرار نداد تا اينكه شما بسته شويد مثل يخ و زياد بوى خوش قرار نداد تا اينكه سرهاى شما درد بيايد و زياد بوى بد قرار نداد تا اينكه هلاك كند شما را و زياد نرم قرار نداد مثل آب تا اينكه غرق كند شما را و زياد سخت قرار نداد تا اينكه نتوانيد خانه و بناهاى غير از آن بسازيد و قبور اموات خود را درست كنيد و لكن خداى عز و جل قرار داده است در زمين آن مقدار از استحكام و سختى را كه شما منتفع و بهره مند شويد و نگاهدارى كنيد يك ديگر را و بدنها و بناهاى خود را در روى زمين نگاه داريد و حفظ كنيد و زمين را در اطاعت شما قرار داده كه ميتوانيد خانه و قبر در آن بنا كنيد و بيشتر از منافع خود را از آن برداريد پس از اين جهت زمين را فراش از براى شما قرار داده پس از آن فرمود * ( وَالسَّماءَ بِناءً ) * يعنى آسمان را سقف قرار داد كه محفوظ است از شياطين و استماع آنها اذكار ملائكه را كه در آن آسمان گردش مىكند آفتاب و ماه و ستارگان به جهت منافع شما پس از آن فرمود .\r\n* ( وَأَنْزَلَ مِنَ السَّماءِ ماءً ) * يعنى فرو فرستاد از طرف بالا باران را متفرق فرموده در اطراف عالم بسه نوع يك قسم باران ريزه و ضعيف و يك قسم باران شديد و درشت قطره و ليكن اتصال ندارد و يك قسم باران شديد كه پيوسته مىآيد پس اين اقسام باران را به اين قسم آفريد تا اينكه بياشامد زمينهاى شما را از اين باران و قرار نداد اين باران را يك قطعه بلكه جزء جزء قرار داد تا آنكه زمينهاى شما و درختهاى شما و زراعتهاى شما فاسد نشود پس از آن فرمود * ( فَأَخْرَجَ بِه مِنَ الثَّمَراتِ رِزْقاً لَكُمْ ) * يعنى از آن ميوه هائى را كه از زمين بيرون مىآورد رزق و روزى از براى شما قرار داد * ( فَلا تَجْعَلُوا لِلَّه أَنْداداً ) * پس از براى خداوند شبيه و مانند قرار ندهيد بتانى را كه نه عقل دارند و نه مىشنوند و نه مىبينند و نه قدرت بر چيزى دارند و حال اين كه شما مىدانيد كه قدرت ندارند بر آفريدن چيزى از اين نعمتهاى جليله را كه پروردگار شما بر شما انعام فرموده 37 - حضرت على بن محمد ( ع ) از پدر بزرگوارش محمد بن على از پدرش على بن موسى الرضا ( ع ) روايت كرده كه فرمود .\r\nروزى ابو حنيفه از نزد حضرت صادق ( ع ) بيرون رفت به حضرت موسى بن جعفر ( ع ) برخورد عرض كرد اى جوان از كيست معصيت فرمود خالى از سه نفر نيست يا از خدا است و ليكن از او نيست و سزاوار نيست كه كريم عذاب كند بندهء خود را بسبب عملى كه از او صادر نشده است و يا از خدا و بنده است يعنى هر دو شركت دارند در معصيت و ليكن از براى شريك قوى روانيست كه ظلم كند شريك ضعيف را و يا از بنده است بلى از اوست .\r\nپس اگر خداوند او را عذاب نمود بسبب گناه اوست و اگر او را عفو فرمود بسبب كرم و بخشش حضرت حق است و بيك طريق حضرت على بن محمد بوسائط آباء خود از جد بزرگوارش حسين بن على ( ع ) روايت مىكند و بطريق ديگر حضرت جعفر بن محمد به وسائط آباء خود از جد بزرگوارش على بن ابى طالب ( ع ) روايت كرده و بطريق ديگر\r\n","description":"","footnote":"","page_name":" 90 ","page_number":90},
  {"content":"\r\nنيز حضرت جعفر بن محمد بوسائط آباء خود از جد بزرگوارش على ( ع ) روايت كرده بطريق ديگر از ابن عباس مروى است كه چون جناب امير المؤمنين على بن ابى طالب ( ع ) از جنگ صفين مراجعت فرمود مرد پيرى از كسانى كه با آن جناب در صفين بود بر خواست و عرض كرد يا امير المؤمنين اخبار كن مرا از اين رفتن ما در صفين آيا به قضا و قدر حقتعالى 38 - بود و ليكن حضرت رضا ( ع ) در روايت ديگر بوسائط آباء خود از جدش على بن الحسين روايت كرده كه مردى از عراق بر امير المؤمنين وارد شده عرض كرد اخبار كن مرا از بيرون رفتن ما بسوى اهل شام آيا اين بقضاء و قدر حقتعالى بود فرمود بلى اى شيخ سوگند به خداوند كه بالا نرويد به هيچ فرازى و فرود نيائيد به هيچ نشيبى مگر به قضا و قدر حقتعالى شيخ عرض كرد يا امير المؤمنين از نزد خداوند گمان دارم زحمت و مشقت خود را يعنى هر عملى از بنده صادر مىشود خدا مىكند فرمود آهسته باش اى شيخ گمان مىكنى كه قضا و قدر لازم و حتمى خداوند چنين باشد كه هر عملى كه واقع شود خداوند مقدر كرده باشد كه لا بد اين عمل واقع شود اگر چنين باشد ثواب و عقاب و امر و نهى باطل خواهد بود و معنى وعده ببهشت و وعيد بجهنم عاطل خواهد بود و بر بندهء بد كار ملامتى نباشد و بر بندهء نيكوكار ثنا و مدحى نباشد و بد رفتار سزاوارتر باشد بملامت از بندهء گناهكار و بندهء گناهكار سزاوارتر باشد چنان كه از شخصى نيكو كردار و اين عقيدهء بت پرستان و دشمنان خداوند سبحان و كسانى از اين امت باشد كه قائل باشند باينكه عمل بنده راجع به پروردگار است و بنده را در آن مدخليتى نيست و اين گفتگوى مجوس اين امت است .\r\nاى شيخ حقتعالى بنده را مكلف فرمود به اختيار خود و نهى فرمود به جهت ترسانيدن او و بر كسى كه عمل اندك قرار داده جزاى وافر كه عطا فرمايد و نافرمانى نكنند او را از روى قهر و غلبه و اطاعت نكنند او را از روى اكراه و اجبار و آسمان و زمين و آنچه در ميان زمين و آسمان است باطل نيافريده اين عقيده كافران است و بدا به حال ايشان كه جهنم سزاوار ايشانست پس شيخ برخاست در حالى كه اين اشعار به زبان جارى ساخت .\r\n\r\nانت امام الذى نرجو بطاعته\r\nيوم النجاة من الرحمن غفرانا\r\nاوضحت من ديننا ما كان ملتبسا\r\nجزاك ربك عنا فيه احسانا\r\nفليس معذرته في فعل فاحشة\r\nقد كنت راكبها فسقا و عصيانا\r\nلا لا و لا قائلا ناهيه او أوقعه\r\nفيها عبدت اذا يا قوم شيطانا\r\nو لا احب و لا شاء الفسوق\r\nو لا قتل الولى له ظلما و عدوانا\r\nانى يحب و قد صحت عزيمته\r\nذو العرش اعلن ذلك الله اعلانا\r\n\r\nيعنى توئى امامى كه اميدواريم به جهت اطاعت او در روز قيامت از پروردگار آمرزش را واضح و معلوم كردى از دين آنچه مخفى و اشتباه بود خداوند ترا جزاى نيكو عطا كند در اين عمل تو از براى ما و عذرى نيست در عمل بدى كه من مرتكب شدم از روى فسق و معصيت البته عذرى نيست و گوينده نيستم نهىكنندهء فسق را كه او ساخت بنده را در معصيت\r\n","description":"","footnote":"","page_name":" 91 ","page_number":91},
  {"content":"\r\nيعنى از اين عقيده برگشتم كه خداى افعال بندگان را مرتكب مىشود و اگر چنين بگويم عبادت و پيروى شيطان كرده باشم و نگويم كه خدا دوست دارد فسق را و نگويم كه خواسته است فسق را و نگويم خدا دوست خود را از روى ظلم و عدوان در معرض قتل آورد كجا خدا اينها را دوست دارد و ميخواهد و حال آنكه به صحت پيوسته است قصد او و صاحب عرش خداوند علانيه گفته است اين مطلب را يعنى از اثبات حضرت رضا اين معنى حق است و شبههء از براى من نمانده است و اين گونه گفتار ناپسند نگويم چه بثبوت پيوست كه مقصود خداوند اينها نيست و اينها لغو است . 39 - محمد بن عمرو حافظ كه يكى از رواة يكى از طرق اين حديث است روايت نكرده است مگر دو شعر اول اين اشعار را و حضرت على بن موسى الرضا ( ع ) بتوسط آباء خود از جدش على بن ابى طالب ( ع ) روايت كرده كه گفت رسول خدا فرمود : حقتعالى تقدير فرمود امورات خلق و جميع اشياء را و تدبير نمود همهء مقدرات را دو هزار سال پيش از آنكه آدم را خلق كند . 40 - حضرت على بن موسى الرضا ( ع ) بتوسط آباء خود از جدش حسين بن على بن ابى طالب روايت كرده كه فرمود امورات خلق و جميع اشياء را شخص يهودى از حضرت امير المؤمنين سؤال كرد و عرض كرد مطلع گردان مرا بر چيزى كه از براى خداوند نيست و چيزى كه خدا نمىداند امير المؤمنين ( ع ) فرمود اما آن چيزى كه خداوند نميداند اين گفتهء شما گروه يهودان است كه عزيز پسر خدا است و حال اين كه خداوند پسرى از براى خود نمىداند اما قول تو چه چيز است كه نزد خداوند نيست ظلم است كه نزد خدا نيست خدا هرگز ببندگان ظلم نكند اما قول تو چه چيز است كه از براى خدا نيست شريك است كه از براى خداوند شريكى نيست يهودى گفت : اشهد ان لا إله الا الله و اشهد ان محمد رسول الله 41 - از احمد بن سليمان مروى است كه گفت مردى از حضرت رضا ( ع ) سؤال كرد و آن حضرت طواف ميكرد كه معنى جواد چه چيز است حضرت فرمود كه كلام تو دو احتمال دارد اگر از مخلوق سؤال ميكنى جواد كسى است كه آنچه حقتعالى بر او واجب گردانيده است ادا كند و بخيل كسى است كه بخل كند بآنچيزى كه حقتعالى بر او واجب گردانيده است و اگر مقصود تو خالق است پس او جواد است اگر عطا كند و جواد است اگر منع كند زيرا كه اگر عطا كند ببنده عطا فرموده است چيزى را كه بر او نيست عطا كردن آن و اگر منع كند از او منع كرده است چيزى را كه از او نيست . 42 - حضرت على بن موسى الرضا ( ع ) توسط آباء خود از جدش على بن ابى طالب ( ع ) روايت كرده كه فرمود از رسول خدا ( ص ) شنيدم كه ميفرمود خداى عز و جل فرمود كسى كه راضى نباشد بقضاء من و ايمان نياورد به قدر من خدائى را طلب كند غير از من و رسول خدا فرمود كه هر قضا و مقدرى پروردگار خير مؤمن در آنست .\r\n","description":"","footnote":"","page_name":" 92 ","page_number":92},
  {"content":"\r\n43 - از ابراهيم بن عباس مروى است كه گفت از حضرت رضا ( ع ) شنيدم در وقتى كه مردى از او سؤال كرد كه آيا خداوند عالم تكليفى ببندگان كرده است كه آنها را طاقت نباشد بجا آورند فرمود كه عدل خداوند زياده از اين نوع تكليف است آن مرد گفت كه آيا بندگان قدرت دارند بر هر چه اراده كنند فرمود بندگان عاجزترند از اينكه اين قسم اراده كنند . 44 - حضرت على بن موسى الرضا ( ع ) توسط آباء خود از جدش حسين بن على ( ع ) روايت كرده كه فرمود از پدرم على بن ابى طالب ( ع ) شنيدم كه فرمود كه اعمال بر سه گونه است واجبات و فضائل كه مستحبات است و معاصى كه محرمات است اما واجبات پس بامر خدا و برضا او و بقضاء و قدر او بمشيت و علم او است و اما مستحبات و فضائل پس بامر خدا نيست و ليكن برضاء خدا و قدر خدا و بمشيت و علم خدا است و اما معاصى و محرمات پس بامر خدا نيست و لكن بقضاء و قدر و مشيت و علم خدا است و عقاب كند بر آن « مترجم گويد » كه بعضى از علماء اعلام گفته مراد به قضا خدا در معاصى نهى خدا است زيرا كه معنى قضا حكم است و حكم خدا بر بندگان نهى از معصيت است و مراد از قدر خدا در معاصى علم او است به مقدار معاصى و تقدير نمودن مقدار آنها است و معنى مشيت خدا در معاصى اينست كه حقتعالى خواسته است كه منع نكند گناهكار را از معاصى خود مگر بزجر در قول و نهى و ترساندن نه بجبر و منع و دفع به قوت و قدرت . 45 - از حسين بن خالد مروى است گفت به حضرت على بن موسى الرضا ( ع ) عرض كردم يا ابن رسول الله عامه نسبت بما ميدهند قول بتشبيه و جبر را چون از پدران و ائمه ( ع ) در اين باب اخبارى روايت شده است فرمود اى پسر حالا خبر بده مرا از اخبارى كه از پدران من ائمه ( ع ) روايت شده است در جبر و تشبيه بيشتر است يا اخبارى كه از پيغمبر خدا در اين باب روايت شده است .\r\nعرض كرد بلكه آنچه از پيغمبر روايت شده بيشتر است فرمود پس بايد بگويند كه پيغمبر قائل بجبر و تشبيه بود من عرض كردم كه ميگويند رسول خدا چيزى از اين اخبار را نفرموده است بلكه به آن جناب افترا بسته‌اند فرمود پس در حق پدران من ائمه ( ع ) نيز چنين بگويند كه چيزى از اين اخبار را نگفتند بلكه بر آنها بسته‌اند پس از آن فرمود كسى كه قائل است بتشبيه و جبر كافر و مشرك است و در دنيا و آخرت ما از او بيزار و برى هستيم اى پسر خالد اخبارى كه در تشبيه و جبر نسبت بما ميدهند اين اخبار را غلاة كه بزرگى خدا و عظمت او را كوچك شمرده‌اند بسته‌اند بما و كسى كه ايشان را دوست بدارد ما را دشمن داشته است و كسى كه ايشان را دشمن بدارد ما را دوست داشته و كسى كه ولايت و محبت ايشان را داشته باشد عداوت با ما دارد و كسى كه عداوت با ايشان داشته ولايت و محبت ما را دارد و كسى كه با ايشان صله و پيوند كند با ما قطع كرده و كسى كه با ايشان قطع كند با ما صله و پيوند نموده و كسى كه بر ايشان جفا كند با ما نيكى نموده باشد و كسى كه با آنها نيكى كند بر ما جفا كرده است و كسى كه ايشان را گرامى نموده بر ما اهانت\r\n","description":"","footnote":"","page_name":" 93 ","page_number":93},
  {"content":"\r\nنموده و كسى كه اهانت كند ايشان را ما را اكرام نموده و كسى كه قبول كند آنها را بر ما رد كرده است و كسى كه رد كند بر ايشان ما را قبول كرده و كسى كه احسان كند بر ايشان بما بدى كرده است و كسى كه بدى كند بايشان بما احسان كرده است و كسى كه تصديق كند ايشان را ما را تكذيب نموده و كسى كه تكذيب كند ايشان را ما را تصديق نموده است و كسى كه بايشان عطا كند ما را محروم نموده و كسى كه ايشان را محروم كند بما عطا كرده باشد اى پسر خالد كسى كه شيعه ما است با اينها دوستى نكند و ايشان را يارى نكند . 46 - از حسن بن على الوشا مروى است كه گفت از حضرت على بن موسى ( ع ) پرسيدم و عرض كردم كه حقتعالى امر را ببندگان واگذار نموده و تفويض كرده فرمود حقتعالى عزيزتر است از اين نسبت كه تو به او ميدهى عرض كردم كه جبر مىكند بندگان را بر معاصى و گناهان فرمود حقتعالى عادلتر و حكومت او بهتر است از اين نسبت پس از آن فرمود كه حقتعالى فرموده اى فرزند آدم من بحسنات و عملهاى صالح تو سزاوارترم از تو و تو بگناهان خود سزاوارترى از من تو معصيت ميكنى بقوتى كه من در تو قرار دادم . 47 - از ابى الصلت هروى مروى است كه گفت از حضرت على بن موسى بن جعفر ( ع ) شنيدم كه ميفرمود كسى كه قائل باشد جبر زكات به او ندهيد و شهادت او را هرگز قبول نكنيد زيرا كه حقتعالى بجبر نميكند و تكليف نميكند هيچ صاحب نفسى را مگر به قدر وسع او و تكليف بر او بار نميكند مگر به قدر طاقت او و كسب نميكند هر نفسى مگر آنچه بر اوست يعنى آنچه كرده است پاداش آن را مىبيند و حمل نميشود و بال كسى بر دوش كسى ديگر . 48 - سليمان بن جعفر حميرى از حضرت رضا ( ع ) روايت كرده است كه نزد آن جناب جبر و تفويض مذكور شد حضرت فرمود كه يك اصل و قاعدهء از براى شما بگويم كه در آن اختلاف نكنيد و كسى با شما گفتگو نكند مگر آنكه او را مغلوب كنيد ما عرض كرديم كه بفرما فرمود حقتعالى اطاعت كرده نشود باكراه و اجبار و معصيت و نافرمانى او نشود بقهر و غلبه و بندگان را مهمل نگذاشته است در ملك خود او مالكست آنچه را كه ايشان را به آن مالك گردانيده و قادر است به آنچه ايشان را بر آن قدرت داده و اگر بندگان به آن اقدام كنند بر اطاعت او آنها را سد و منع نميفرمايد و اگر اقدام كنند بر نافرمانى و معصيت و بخواهد حائل شود ميان ايشان و معصيت ايشان و نگذارد معصيت بكنند ميتواند و اگر حائل نشود و معصيت از ايشان صادر بشود پس خداوند ايشان را داخل معصيت ننموده است بلكه خودشان معصيت را متحمل ميشوند پس از آن فرمود هر كه ضبط كند حدود و اطراف اين كلام را ميتواند با كسى كه مخالف اوست مباحثه و مخاصمه كند . 49 - احمد بن محمد بن ابى نصر بزنطى از حضرت رضا ( ع ) روايت كرده كه من به آن جناب عرض كردم كه بعضى از اصحاب ما قائل بجبر هستند و بعضى قائل باستطاعت هستند يعنى افعال بندگان باستطاعت و ميل خود ايشان است آن جناب به من فرمود بنويس آنچه ميگويم\r\n","description":"","footnote":"","page_name":" 94 ","page_number":94},
  {"content":"\r\nحقتعالى فرموده اى فرزند آدم بمشيت و خواستن من است آنچه تو ميخواهى و به قوت من ادا ميكنى واجبات خود را كه من واجب كرده‌ام و بنعمت من قوت يافتى بر معصيت و نافرمانى من ، من ترا قرار دادم شنوا و بينا و با قوت و آنچه حسنه و عمل نيكو از تو صادر شود از جانب خدا است و آنچه سيئه و عمل بد از تو صادر شود از جانب خودت خواهد بود از اين جهت كه من بحسنات تو سزاوارترم از تو و تو بسيئات خود سزاوارترى از من بسبب اينكه من سؤال كرده نميشوم از آنچه ميكنم و شما سؤال كرده ميشويد و من هر چيز را كه بخواهيد از براى شما مهيا كرده‌ام پس هر عملى خوبى كه از شما صادر مىشود به جهت نعمت من و قوت من بشما خواهد بود . 50 - حسين بن خالد از حضرت رضا ( ع ) روايت كرده است كه فرمود خداوند خير به تو عطا كند بدان كه خداوند تبارك و تعالى قديم است و قديم صفتى است كه راهنمائى مىكند عاقل را بر اينكه چيزى بيش از خدا نيست و چيزى با خدا نيست و دائمى بودن او و از براى ما ظاهر شده است .\r\nبا اعتراف عموم خلق و دلالت اين صفت كه چيزى پيش از خدا نيست و چيزى با خدا نيست و نبوده است در بقاء او و باطل است قول كسى كه گمان كرده است كه پيش از خدا يا با خدا چيزى بود زيرا كه اگر با خدا چيزى بود در بقاء او نميتوان گفت كه حقتعالى او را آفريده است زيرا كه او هميشه با خدا بوده است پس چگونه باشد كه خدا خالق و آفريننده باشد كسى را كه هميشه با او است و اگر پيش از خدا چيزى بود پس اول آن چيز بود نه خداوند و اول بهتر و سزاوارتر است باينكه آفرينندهء بعد از خود باشد پس از آن حقتعالى متصف نمود ذات پاك خود را باسماء خود كه چون خلق را آفريد و ايشان را مكلف فرمود و مبتلا نمود به احكام خود خواند آنها را باينكه بخوانند او را به اين اسماء و اين اسماء اينست كه خود را مسمى نمود بسميع و بصير و قادر و قاهر وحى و قيوم و ظاهر و باطن و لطيف و خبير و قوى و عزيز و حكيم و لطيف و عليم و مانند اين اسماء و كسانى كه بر ما دروغ بستند و غلو در حق ما نمودند چون اين اسماء خدا را ديدند و از ما شنيدند كه از جانب خدا ميگفتيم كه چيزى مانند او نيست و چيزى از حالات و صفات خلق مثل حالت و صفت او نيست بما گفتند كه خبر دهيد ما را از اينكه با وجود اينكه شما گمان كرديد چيزى مثل و شبيه خدا نيست چگونه با او مشاركت كرديد در اسماء الحسنى و خود را ناميديد و مسما نموديد بجميع آن اسماء پس اين دليل است بر اينكه شما مثل خدا هستيد در حالات او تمام حالات يا بعضى دون بعضى زيرا كه شما جمع نموده‌ايد در خودتان اسماء طيبه حقتعالى را و جواب بايشان داده شد كه حقتعالى اسمائى از اسماء خود را ببندگان داده و ليكن باختلاف معانى چنان كه يك اسم را دو معنى مختلف باشد و دليل بر اين مطلب قول مردم است كه تجويز ميكنند استعمال اسماء خدا را در بندگان باختلاف معنى و اين اسم جامع دو معنى است كه حقتعالى خلق را به آن مخاطب كرده و بايشان تكلم نموده به آنچه توانند تعقل كنند تا اينكه بر ايشان\r\n","description":"","footnote":"","page_name":" 95 ","page_number":95},
  {"content":"\r\nحجت و دليل روشن باشد در تضييع آنچه را ضايع نمودند و بوظيفهء خود عمل نكردند و بسا هست گفته مىشود به مردى سگ يا گاو يا حمار يا شيرين يا تلخ يا شير درنده و حال اينكه تمام اينها خلاف معنى مرد است زيرا كه اين اسماء واقع نشده است بر معانى كه از براى آن معانى وضع شده است به علت اينكه انسان شير نيست و سگ نيست پس بفهم اينها را خداوند رحمت كند ترا اى حسين بن خالد و خداى عز و جل كه ناميده مىشود بعالم نه به جهت آن علم كه حادث است و اشياء را به آن دانسته و به آن استعانت نموده در حفظ كردن آنچه بعد از اين مىآيد از امر او و تفكر در آنچه ميفرمايند خلق خود را و فانى نمودن گذشتگان از مخلوق او از كسانى را كه فانى كرده است آن قسم علمى كه اگر آن علم و يقين نزد او حاضر نباشد جاهل و ضعيف خواهد بود چنانچه ما علماء مخلوق را مىبينيم كه آنها را عالم ميگويند به جهت علمى كه حادث است زيرا كه پيش از اخذ اين علم جاهل بودند و بسا هست كه اين علم از نظر آنها ميرود و چيزى نميدانند و جاهل ميشوند و حقتعالى را عالم ميگويند به جهت اينكه چيزى بر او مجهول نيست پس لفظ علم جامع ميان خالق و مخلوق است و در هر دو استعمال مىشود و ليكن در معنى مختلف است چنانچه بر تو معلوم شد و حقتعالى را سميع ميگويند و ليكن جزء از براى او نيست كه به آن جزء و عضو مخصوص صدا را بشنود و بتواند به آن جزء به بيند چنانچه ما مخلوق به آن جزئى كه مىشنويم قدرت نداريم با آن جزء به بينيم و لكن خداى عز و جل خودش خبر داده كه صداها بر او پوشيده نيست و ليكن نه به آن حد و وصفى كه از براى ما مخلوق مقرر است پس لفظ سميع جامع ميان خالق و مخلوق است و بر هر دو اطلاق مىشود اما در معنى مختلف است و همچنين است بصير كه خداوند را بصير ميگويند نه به جهت آنكه او را جزئى باشد كه بسبب آن جزء به بيند چنانچه ما مىبينيم بجزئى كه ثمر در غير ديدن نميكند و ليكن حقتعالى بنا است يعنى چيزى كه نظر كرده مىشود به آن بر او مجهول نيست پس اسم بصير جامع ميان خالق و مخلوق شد در لفظ اما در معنى مختلف است و ميگويند كه حقتعالى قائم است نه مقصود ايستادن بر ساق پاى در قطعهء از زمين است چنانچه ايستادن اشياء ديگر چنين است لكن حقتعالى خبر داده است كه او قائم است يعنى حافظ است چنان كه تو ميگوئى مردى كه قائم بامر ماست فلانست يعنى متكفل امور ما است و حفظ مىكند اطراف كار ما را و حقتعالى قائم است بر هر نفسى آنچه را كه عمل نموده و قائم نيز در كلام مردم بمعنى باقى است و قائم نيز مشعر بمعنى كفايت است مثل قول تو كه خطاب كنى مردى قائم بامر فلان را و ليكن قائم نسبت بمخلوق كسى است كه بر ساق پاى ايستاده باشد پس لفظ قائم جامع ميان خالق و مخلوق است و در لفظ متحد است و ليكن در معنى مختلف است و اما لطيف در حقتعالى پس مراد قلت و نازكى و كوچكى نيست بلكه مراد نفوذ در اشياء و امتناع از درك شدن است يعنى همه چيز را درك مىكند و چيزى او را درك نميكند مثل قول تو لطف عنى هذا الامر يعنى ناپديد شد از من اين امر يا اينكه لطف فلان في مذهبه و قوله يعنى پوشيدن فلان مذهب و قول خود را پس مراد بلطيف در اسم خدا اخبار از اينست كه وجود حق خفاء يافته از نظر\r\n","description":"","footnote":"","page_name":" 96 ","page_number":96},
  {"content":"\r\nخلق پس عقل از درك آن منقطع شده و در طلب آن زوال يافته پس از آن عود كرده در حالتى كه به چيزى از آن نرسيده و وهم نيز درك آن ننموده پس چنين است لطافت خداوند و بلند است مرتبهء الهى از اينكه درك شود به حدى و معنى شود بوضعى و ليكن مراد از لطافت در مخلوق قلت و كوچكى است پس لطيف در لفظ متحد است نسبت به خالق و مخلوق و در معنى مختلف است .\r\nو اما خبير نسبت به خداوند كسى است كه چيزى از او پوشيده نشود و از او فوت شود و اين نه بسبب تجربه و اعتبار باشياء باشد يعنى بتجربه و اعتبار اشياء اين علم را تحصيل كرده باشد زيرا كسى كه اين طور تحصيل كند علم باشياء را جاهل بوده است و حقتعالى هميشه عالم بمخلوقات خود بوده است و ليكن خبير بمردم كسى است كه طلب خير كرده باشد از روى نادانى مثل متعلم پس لفظ خبير جامع ميان خالق و مخلوق است در لفظ متحد است اما در معنى مختلف است .\r\nاما ظاهر پس نسبت به خدا مراد اين نيست كه بلندى بر اشياء داشته باشد باينكه فوق اشياء باشد و بر روى آنها نشسته باشد و بر بالاى آن قرار گرفته باشد بلكه مراد آنست كه قهر و غلبه داشته باشد بر اشياء و قدرت داشته بر آنها چنانچه مردى گويد ظهرت على اعدائى و اظهرنى الله على خصمى يعنى غلبه يافتم بر دشمنان خود و خداوند غلبه دهد مرا بر دشمن من پس چنين است ظهور خداوند بر اشياء و معنى ديگر اينست كه حقتعالى ظاهر است از براى كسى كه اراده كند او را و چيزى بر او مخفى نيست و او تدبير كند و منظم كند هر چه خواهد پس چه ظاهريست كه ظاهرتر و امر او واضحتر از خداوند باشد زيرا كه تو هر زمان بخواهى مىبينى صنعت او را و در وجود تو اين قدر از صنعت الهى جارى شده است كه ترا از صنايع ديگر بىنياز مىكند و ليكن در ظاهر نسبت بمخلوق كسى است كه وجود او بروز يافته و بتعين و حد و وصف معلوم و معين شده است پس در لفظ ظاهر خالق و مخلوق متحد است در استعمال و ليكن در معنى مختلف است .\r\nاما باطن نسبت به خداوند مراد از آن واقف شدن بدرون اشياء نيست باينكه فرو رود در مطلب تا اينكه بر آن مطلع شود بلكه مراد واقف بودن بدرون اشياء است از جهت علم و حفظ و تدبير در آن مثل قول قائل ابطنته يعنى واقف شدم بر آن و دانستم اسرار پنهانى آن را و ليكن باطن نسبت بخلق بمعنى فرو رونده در چيزى پنهانى است تا آن را درك كند پس لفظ باطن نسبت به خالق و مخلوق متحد است اما در معنى مختلف است اما قاهر پس نسبت به خداوند مراد مكر و حيله و خدعه و مدارا و علاج نيست چنانچه بعضى از بندگان بعضى ديگر را مقهور ميسازند پس مقهور و مخذول از ايشان غالب و قاهر مىشود بر ديگرى و قاهر از ايشان مقهور و مغلوب مىشود بر ديگرى بلكه مراد نسبت بخداى عز و جل اينست كه جميع آنچه كه آفريده است ملبس به لباس ذلت هستند نسبت بصانع خود كه خداوند است و آنچه اراده كند نسبت بايشان نميتوانند امتناع كنند و به قدر يك چشم بهمزدن از حكم\r\n","description":"","footnote":"","page_name":" 97 ","page_number":97},
  {"content":"\r\nاو بيرون نتوانند بود و هر زمان كه بگويد فلان نوع باش نميتوانند تخلف نمود و ليكن قاهر از مخلوق به آن معنى است كه مذكور شد و معين گرديد پس لفظ قاهر جامع ميان خالق و مخلوق است و در معنى مختلف است و همچنين ساير اسماء حقتعالى كه ما نگفتيم و افتراق ميان خالق و مخلوق را در آنها تقرير نكرديم و ما اكتفاء ميكنيم به آنچه گفتيم و حقتعالى معين و ناصر ما و شما باشد در ارشاد و توفيق ما .\r\n\r\nخطبهء حضرت رضا ( ع ) در توحيد\r\n51 - از محمد بن يحيى بن عمر بن على بن ابى طالب ( ع ) مروى است كه گفت از حضرت رضا ( ع ) شنيدم كه تكلم فرمود به اين كلام نزد مأمون در توحيد و از قاسم بن ايوب بن علوى نيز مروى است كه چون مأمون اراده كرد كه حضرت رضا ( ع ) را وليعهد خود كند بنى هاشم را جمع كرد و بايشان گفت كه ميخواهم حضرت رضا ( ع ) را وليعهد خود كنم كه بعد از من متصدى امر خلافت باشد بنى هاشم بر او حسد بردند و گفتند كه متولى اين امر ميكنى مرد جاهلى را كه بصيرت در تدبير خلافت ندارد پس كسى را بفرست نزد او تا بيايد و نادانى او را به بينى و بدانى بصيرت ندارد ، مأمون فرستاد آن جناب آمد بنى هاشم عرض كردند يا ابا الحسن برو بالاى منبر و علامتى از براى وحدانيت حقتعالى تقرير كن تا اينكه ما خدا را به آن علامت عبادت كنيم حضرت بالاى منبر رفت و زمانى طولانى نشست كه سر خود را به زير انداخته تكلم نميفرمود و پس از آن خم شد و راست نشست و حمد و ثناى حقتعالى را بجا آورده و درود بر پيغمبر و آل او فرستاده و فرمود اول بندگى و عبادت خداوند معرفت او است و اصل معرفت خداوند توحيد اوست و نظام رشته هاى توحيد خدا نفى صفات است از او به جهت شهادت عقول كه هر صفت و موصوفى مخلوقست و شهادت هر موصوفى كه او را خالقى است كه نه صفت است و نه موصوف و شهادت هر صفت و موصوفى باقتران اين صفت بموصوف و شهادت اقتران بحدث و قديم نبودن و شهادت حدث بممتنع بودن ازلى ممتنع از حدث يعنى بعد از ثبوت حديث نفى مىشود از اينكه آن ممتنع است از حدث زيرا كه ازلى با قديم مقارن است پس با حدث منافات دارد پس خدا نيست كسى كه به تشبيه ذات او شناخته شده و يگانه ندانسته او را كسى كه كنه از براى او قرار داده و بحقيقت او نرسيده كسى كه مانند براى او قرار داده و به او تصديق نكرده كسى كه نهايت از براى او قرار داده و تفوق و بلندى مرتبه از براى او قرار نداده كسى كه از براى او مكان معينى قرار داده و به او اشاره نموده و او را قصد نكرده كسى كه تشبيه كرده او را ، و از براى او تذلل و خضوع ننموده كسى كه از براى او اجزا قرار داده و او را اراده نكرده كسى كه بوهم او را درك كرده .\r\nهر چيزى كه بوجود خود شناخته شد مصنوع خدا است و هر قائم بنفسى نسبت به او معلول است و او علت است بصنع خدا استدلال مىشود بر وجود او و بعقول اعتقاد بمعرفت او پيدا مينمود و بفطرت و عقل خالى از شائبه و هم ثابت مىشود حجية او آفريدن خدا خلق را ستر و\r\n","description":"","footnote":"","page_name":" 98 ","page_number":98},
  {"content":"\r\nو حجابست ميان او و ايشان كه او را نتوانند تعقل نمود و مباينت و جدائى او است از ايشان و جدا بودن او از ايشان ثبوت مكانست از براى ايشان كه بايشان ميتوان گفت در كجا هستند و به او نميتوان گفت و ابتدا نمودن بآفريدن ايشان دليل ايشان است بر اينكه ابتدائى از براى او نبوده به جهت عجز داشتن هر ابتداكننده از كسى كه غير از او ابتدا كرده باشد و از براى خدا عجز نيست .\r\nپس قبل از او كسى نيست تا ابتدا او باشد و ادات و آلت بودن ايشان دليل ايشانست بر اينكه ادوات و آلات در خدا نيست زيرا كه ادوات شهادت دهند بر اينكه صاحب ماده را فقر و فاقه و احتياج است و خداوند را ماده نيست و ادوات را ماده است پس اسماء خداوند محض عبارت و تعبير است و افعال و كردار او مجرد تفهيم است و ذات او حقيقت او است و كنه او جدائى ميان او و مخلوق است و هر چه غير از او است تحديد و تعيين است از براى ما سواى او پس كسى كه او را وصف نموده نشناخته است او را و كسى كه او را شامل غير او قرار داده و تعميم در او قائل شده به او تعدى و جفا كرده و كسى كه طلب كنه و حقيقت او نموده خطا كرده و كسى كه گفت چگونه است مانند از براى او قرار داده است و كسى كه گفت از چه سبب علت در كار او برده و كسى كه گفت چه زمان وقت از براى او قرار داده و كسى كه گفت در چه حال ظرف از براى او قرار داده و كسى كه گفت تا چه زمان نهايت از براى او قرار داده و كسى كه گفت تا كجا مسافت از براى او قرار داده و كسى كه مسافت از براى او قرار داده در او مسافت قائل شده كه او عرض و طول دارد و كسى كه در او مسافت قائل شده او را صاحب اجزاء قرار داده و كسى كه او را صاحب اجزاء قرار داده او را متصف به وصف كرده و كسى كه او را متصف به وصف كرده شرك در او قائل شده و خدا تغيير نميكند بمغايرت مخلوق چنانچه اگر كسى او را تحديد و تعيين كند محدود نميشود ، يكيست نه بمعنى عدد ، ظاهر است نه بمعنى مباشرت و استقراء در مكانى ، متجلى و جلوه كننده است نه باينكه او را توان رؤيت نمودن ، باطن است نه بمعنى مفارقت نمودن از مخلوق و پنهان در چيزى ، مباين است و دور نه باينكه او را مسافتى باشد ، قريب و نزديكست نه باينكه پهلوى شخصى باشد كه او را توان تشخيص نمود ، لطيف است نه اينكه جسم نازك و كوچك باشد ، موجود است نه باينكه اول معدوم بوده ، فاعل است و هر عملى از او صادر خواهد شد نه باضطرار بلكه به اختيار خود ، مقدور است و تقدير كند امور را نه باستعانت فكر ، مدبر است و تدبير كند امور را نه باستعانت حركت مريد است و ارادهء او تعلق گيرد باشياء نه اينكه قصد كند ، مشيت او بهر چيزى كه خواهد تعلق گيرد نه اينكه عزم كند به چيزى ، مدركست و درك كند اشياء را نه بتوسط جسم ، سميع و شنوا است نه بآلتى مثل گوش ، بصير و بينا است نه باداتى مثل چشم ، مصاحب نشود او را اوقات و استقرار نيابد در مكانها و فرو نگيرد او را نعاس و پينكى و تعيين نكند او را صفات و ثمر و منفعت نبخشد او را ادوات و آلات بودن او بر اوقات سبقت دارد و وجود او بر عدم پيشى دارد و ابتداء نسبت به او هميشگى او است بشعور دادن او چيزهائى را كه شعور دارند دانسته شود كه نسبت شعور به او نتوان داد و مهيا كردن او جواهر و ماده هاى اشياء را دانسته شود كه\r\n","description":"","footnote":"","page_name":" 99 ","page_number":99},
  {"content":"\r\nاو را ماده و جوهرى نيست و بضد قرار دادن او ميان اشياء دانسته شود كه او را ضدى نيست و بقرين و نظير قرار دادن او ميان اشياء دانسته شود كه او را شبيه و قرينى نيست نور را ضد ظلمت قرار داد و جلى و آشكار را ضد مبهم و مخفى قرار داد و سخت و خشكى را ضد ليزى و ترى قرار داد و سردى را ضد گرمى قرار داد تأليف و تركيب كند ميان اضداد اشياء و تفريق كند ميان ملايم و مناسب اشياء پس در تفريق او اشياء را دلالتى است بر مفرق و جداكنندهء اشياء و در تأليف جمع كردن ميان اشياء دلالت است بر مؤلف و جمعكنندهء ميان اشياء اينست قول او جل ذكره كه ميفرمايد * ( وَمِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ ) * و از هر چيز آفريديم ما جفت نر و ماده شايد متذكر شويد چه حقتعالى جمع فرمود ميان طبايع مختلفه در وجود حيوانات از آدمى و غير آن و تفريق فرموده و جدائى انداخته ميان پيش و بعد بتوسط وجود موجودات تا اينكه دانسته شود كه او را پيش و بعدى نيست و ايجاد طبيعت در اشياء شاهد است بر اينكه طبيعت قرار دهنده را طبيعتى نيست و تفاوت قرار دادن ميان آنها دليل است بر اينكه وقت قرار دهنده را وقتى نيست حجاب و ستر قرار داده مر بعضى اشياء را نسبت ببعضى نادانسته شود كه ميان او و غير او حجابى نيست از براى او بود معنى در ربوبيت در وقتى كه كسى نبود كه پروردگارى داشته باشد و از براى او بود حقيقت خدائى در وقتى كه خداپرستى نبود و كسى نبود كه خدائى بخواهد او بود معنى عالم در وقتى كه معلومى نبود و او بود معنى خالق در وقتى كه مخلوقى نبود و او بود معنى سامع در وقتى كه شنيده شدهء نبود زمانى كه آفريد مستحق نشد معنى خالقيت را و بسبب ايجاد كردن او خلايق را معنى ايجاد كردن خلايق از او مستفاد نشده چگونه اين نوع خواهد بود و حال اينكه بنهايت نرساند او را لفظى كه دلالت كند بر اول مدت و به او نزديك نشود لفظى كه نزديك كند زمان گذشته را بحاضر و با او استعمال نشود لفظى كه معنى آن مشعر حجاب و منع و عدم امكان باشد و او را هنگام فرو نگيرد و لفظى كه دلالت كند بر زمان او را موقت و مقيد به زمان نكند و مقارن نشود با او لفظى كه دلالت كند بر دو بودن و ادوات مثل جوارح و غير آن تحديد و تعيين مىكند خود را و آلات چون حواس پنجگانه و غير آن اشاره و اشعاركننده بسوى امثال و نظائر خود و مانند خود را ادراك كنند و افعال و كردار موجودات در خودشان يافت شود نه در واجب الوجود و چون ممكن است كه در جوارح و حواس لفظى كه دلالت كند بر اول زمان يافت شود پس خواهد نفى شد از آنها معنى قديم و چون ممكن است كه لفظى كه نزديك كنيد معنى زمان گذشته را بحاضر در آنها يافت شود پس نفى مىكند از آنها معنى ازليت و ابديت را و اگر نبودند موجودات كه متفرق و پراكنده شده بودند پس دلالت كرده بودند بر كسى كه آنها را پراكنده نمود و به شكل و صورت از يك ديگر امتياز داده شده بودند پس استكشاف و اظهار مينمودند از وجود كسى كه آنها را از يك ديگر امتياز داده و جدا ساخته و هر يك را متشكل بشكلى و متلون بلونى آفريده هر آينه جلوه نميكرد و آشكارا نميشد صانع موجودات از براى عقول و حقتعالى بتوسط موجودات محجوب شد از رؤيت يعنى اگر موجودات نبودند رؤيت و عدم رؤيت\r\n","description":"","footnote":"","page_name":" 100 ","page_number":100},
  {"content":"\r\nمتصور نبود و بسوى موجودات فراهم آمده است اوهام و اغلاط يعنى ذات خداوند جل شأنه از اين گونه صفات مبرا است و در موجودات اثبات يافته و مقرر گرديده است .\r\nهر چيزى كه غير از خداوند است و از موجودات دليل و علامت وجود حق بيرون آورده شد چه هر موجودى دليل مقتضى و برهان محكمى است بر ذات بيهمتاى حق جلت عظمته و حقتعالى بواسطه اين موجودات بر اينها شناسانيده است اقرار و اعتراف بوحدانيت خود را چه هر يك دليلاند بر وجود او و بسبب و توسط آن اعتقاد كرده مىشود تصديق بذات او جل شانه و توسط اقرار بوحدانيت تمام مىشود ايمان به او جل ذكره و اين نيست مگر بعد از معرفت او و معرفتى نيست مگر باخلاص و اخلاصى نيست با اثبات شبيه و نظير از براى او و نميشود سلب شبيه از براى او نمود با اثبات كردن صفاتى كه از آنها تشبيه ظاهر است و افاده نميكند معنى تشبيه را پس هر چه در خلق يافت نميشود و هر چه در خلق ممكن است در صانع ممتنع است و حركت و سكون از او براى او نيست و چگونه او را حركت و سكون است و حال اينكه حركت و سكون را او ايجاد فرموده و چگونه چيزى را كه ابتداء امر ايجاد كرده است به او عائد خواهد شد و اگر چنين باشد ذات او تفاوت مىكند و كنه او جزء جزء مىشود و معناى او از ازليت امتناع مييابد و از براى خالق معنى تصور نميشود غير از مخلوق و اگر از براى او عقب و پس تحديد شود لا بد از براى او بايد پيش تحديد شود و هر گاه تمام از براى او ثابت شود لازم مىآيد نقصان ثابت شود و چگونه مستحق خواهد شد ازليت را كسى كه ممتنع نيست از حدوث و چگونه ايجاد مىكند اشياء را كسى كه ممتنع نيست از اين كه ايجاد شده باشد و اگر ايجاد شده باشد علامت و دليل مصنوع در او پيدا شود و تغيير كند بدليل و علامت صانع بودن بعد از آنكه مدلول بود و شيئى ديگر علامت صانعيت او بود و گفتگوى رسيدن بكنه حق را حجت و دليلى نيست و سؤال از اين مسأله را جوابى نيست و از براى خداوند در قصد اين مطلب تعظيمى نيست و در جدا نمودن حق را از مخلوق به اين كه او جل شانه واجب الوجود است و صفات او عين ذات او است و مخلوق چنين نيستند ظلمى نيست مگر اين كه امتناع ازلى دارد و بودن خداوند يعنى اگر عيبى وارد آيد شايد اين باشد و اين مطلب كه عيب نيست پس ظلم نبودن محقق است و امتناع ابدى دارد كه از براى او ابتدا او اول باشد يعنى هميشه بود و ابتدا نسبت به او تعقل نميشود نيست خدائى مگر خداوند على عظيم دروغ گفتند كسانى كه شبيه از براى خداوند قرار دادند و گمراه شدند گمراهى بعيد و زيان كردند زيانى آشكار و درود و تحيات مر محمد و اهل بيت او را سزاوار است چه آنها پاك و پاكيزه هستند .\r\n","description":"","footnote":"","page_name":" 101 ","page_number":101},
  {"content":"\r\n\r\nباب دوازدهم در ذكر مجلس آن جناب با اهل اديان و كسانى كه گفتگوى در توحيد نموده‌اند نزد مأمون ملعون\r\nاز حسن بن محمد نوفلى مروى است كه گفت چون حضرت على بن موسى الرضا ( ع ) وارد شد در بلد مأمون آن ملعون امر كرد فضل بن سهل را كه جمع كند اصحاب مقالات در توحيد را مثل جاثليق كه رئيس نصارى است و رئيس بنى الجالوت كه بزرگ يهود است و رؤساء صائبين كه كسانى هستند كه بهياكل فلكيه و بحلول و تناسخ و بخدايان عليحده در آسمانها قائلند و كواكب را مدبر عالم دانند و رئيس آتش پرستان و اصحاب زردشت و نسطاس رومى و متكلمين تا بشنود آن ملعون كلام آن جناب و گفتگوى اينها را و فضل بن سهل جمع نمود اينها را پس از آن مأمون را اعلام نمود به اجتماع ايشان مأمون گفت اينها را حاضر كن نزد من پس از حضور آنها مأمون نوازش نمود آنها را و به آنها مرحبا گفت پس از آن به آنها گفت كه من مثل شما را به جهت عمل خيرى جمع كرده‌ام و دوست دارم كه مباحثه و مناظره و مجادله كنيد با پسر عمم اين شخص كه مدتى بر من وارد شده است و احدى از شما تخلف نكند گفتند سمعا و طاعة يا امير المؤمنين ما فردا صبح را ان شاء الله مىآئيم .\r\nحسن بن محمد النوفلى گويد كه : حضرت ابى الحسن الرضا ( ع ) حديثى از براى ما ميفرمود كه ناگاه ياسر كه متولى امر حضرت بود داخل شد و به حضرت رضا ( ع ) عرض كرد اى سيد و آقاى من امير المؤمنين بشما سلام رسانيده گفته كه برادرت فداى تو جمع شده‌اند اصحاب مقالات و اهل اديان و متكلمون از جميع ملتها در نزد من اگر ميل داشته باشى گفتگوى با آنها را فردا صبح را نزد ما بيا و اگر كراهت دارى مشقت بر خودت قرار مده و اگر ميل دارى كه ما بيائيم نزد تو آسانست بر ما حضرت ابى الحسن ( ع ) فرمودند به او كه بمأمون بگو كه من ميدانم تو چه اراده كردهء و من فردا ان شاء الله در مجلس تو مىآيم حسن بن محمد النوفلى گويد كه چون ياسر رفت حضرت رو كرد بما پس از آن فرمود اى نوفلى تو عراقى هستى و رقت و مهربانى عراقى سخت نيست يعنى مهربانى دارد و در دل او رحم پيدا مىشود پس چه به نظر تو ميرسد در جمع نمودن پسر عم ما اهل شرك و اصحاب مقالات را يعنى كسانى كه گفتگوى علمى كنند در مجالس و محافل من عرض كردم فداى وجودت ميخواهد امتحان كند و ميل دارد بفهمد علم تو را\r\n","description":"","footnote":"","page_name":" 102 ","page_number":102},
  {"content":"\r\nو عملى كرده است در بناى غير محكمى و سوگند به خداوند كه بناى زشتى است آن جناب به من فرمود كه چيست بناء او در اين باب عرض كردم كه اصحاب بدعت و گفتگو بخلاف علما هستند زيرا كه عالم انكار نميكند قول صواب را و اصحاب گفتگو از غير اهل اسلام و متكلمين و اهل شرك اصحاب انكار و دروغند و اگر از براى ايشان دليل بياورى كه خدا يكيست ميگويند ثابت كن يگانگى خدا را و اگر بگوئى محمد رسول خدا است ميگويند اثبات كن پس حيران ميكنند شخص را و چون شخص بدليل گفته آنها را باطل مىكند آنها مغالطه ميكنند تا اينكه شخص گفته خود را واگذارد و از قول خود دست بردارد پس از آنها حذر كن فداى وجودت .\r\nحضرت تبسم كرد پس از آن فرمود اى نوفلى آيا مىترسى كه قطع كنند بر من دليل مرا عرض كردم نه به خدا قسم من هرگز چنين گمانى در حق شما نميبرم و اميدوارم كه حقتعالى شما را ظفر بدهد بر آنها ان شاء الله حضرت به من فرمود اى نوفلى آيا دوست ميدارى بدانى مأمون چه وقت از عمل خود پشيمان مىشود عرض كردم بلى فرمود در وقتى كه بشنود دليل آوردن مرا بر رد اهل تورية بتورية ايشان و بر اهل انجيل بانجيل ايشان و بر اهل زبور بزبور ايشان و بر كسانى كه بر دين نوح هستند به زبان عبرانى ايشان و بر آتش پرستان به زبان فارسى ايشان و بر اهل روم به زبان رومى ايشان و بر كسانى كه گفتگو ميكنند هر يك را به زبان ايشان .\r\nپس چون كه بند آوردم زبان هر صنفى را و باطل كردم دليل آنها را و هر يك گذاشتند قول خود را و قول مرا گرفتند مأمون ميفهمد كه اين عمل بد عملى بود مرتكب شد در آن وقت پشيمان مىشود و لا حول و لا قوة الا بالله العلى العظيم پس چون كه صبح شد فضل بن سهل آمد و عرض كرد به آن جناب قربانت شوم پسر عم تو منتظرتست و قوم جمعيت كرده‌اند پس چيست رأى تو در آمدن .\r\nحضرت فرمود تو پيش ميروى من هم بعد مىآيم انشا الله پس از آن وضوئى گرفت از براى نماز و يك شربت از سويق آشاميد و بما از آن سويق آشامانيد پس از آن بيرون رفت و ما با او بيرون رفتيم تا اينكه بر مأمون داخل شديم ديديم مجلس مملو است از مردم و محمد بن جعفر در ميان جماعت بنى طالب و بنى هاشم نشسته و سر عسگران در حضور ايستاده پس چون حضرت رضا ( ع ) وارد شد مأمون برخاست و محمد بن جعفر نيز برخاست و جميع بنى هاشم برخاستند و حضرت رضا ( ع ) با مأمون نشستند و همه ايستاده بودند تا آن جناب امر فرمودند همه نشستند و مأمون پيوسته رويش به آن جناب بود و با او گفتگو ميكرد تا يك ساعت پس از آن رو كرد بجاثليق عالم نصارى و گفت اى جاثليق اين پسر عم من على بن موسى بن جعفر ( ع ) است و از اولاد فاطمه ( س ) دختر پيغمبر ما است و فرزند على بن ابى طالب ( ع ) است و من دوست ميدارم كه با او تكلم كنى و محاجه كنى و با انصاف گفتگو كنى .\r\nجاثليق گفت يا امير المؤمنين چگونه من محاجه كنم با شخصى كه دليل مىآورد بر من\r\n","description":"","footnote":"","page_name":" 103 ","page_number":103},
  {"content":"\r\nبكتابى كه من منكر آن كتاب هستم و پيغمبرى كه من ايمان به آن پيغمبر نياورده‌ام حضرت رضا فرمود اى نصرانى اگر صحبت و دليل آوردم بر تو بانجيل تو آيا اقرار و اعتراف به آن دليل ميكنى جاثليق عرض كرد آيا قدرت دارم بر رد آنچه در انجيل ثبت شده است بلى سوگند به خدا كه اقرار ميكنم به آن اگر چه به آن سبب بينى من به خاك بمالد حضرت رضا ( ع ) فرمود بجاثليق كه سؤال كن از آنچه بر تو ظاهر شده است و جواب آن را بدان جاثليق عرض كرد چه ميگوئى در نبوت و پيغمبرى عيسى و كتاب او آيا چيزى از اين دو را انكار ميكنى ، حضرت رضا ( ع ) فرمود كه من اقرار ميكنم به نبوت عيسى و كتاب او و آنچه را بشارت داد به آن امت خود را و حواريون به آن اقرار كردند و قبول ندارم پيغمبرى و نبوت هر عيسى را كه اقرار نكرد بپيغمبرى و نبوت محمد ( ص ) و كتاب او و بشارت و مژده نداد بامت خود وجود آن بزرگوار را جاثليق عرض كرد آيا چنين نيست كه قطع ميكنى كلام را به دو شاهد عادل يعنى چون دو شاهد عادل شهادت داد ادعاء طرف مقابل قطع مىشود .\r\nحضرت فرمود بلى چنين است عرض كرد پس دو شاهد اقامه كن از غير اهل ملت خود به نبوت محمد ( ص ) و بايد دو شاهد از كسانى باشند كه در ملت نصرانى مقبول الشهادة باشند بعد از آن سؤال كن از ما دو شاهد را كه از غير ملت باشند حضرت رضا ( ع ) فرمود اى نصرانى الآن از راه انصاف آمدى آيا قبول ندارى از پيشينيان شخصى را كه نزد مسيح عيسى بن مريم عادل باشد جاثليق عرض كرد كيست و نام او چيست .\r\nحضرت فرمود چه ميگوئى در حق يوحناى ديلمى عرض كرد بخ بخ ذكر كردى كسى را كه دوستترين مردم است نزد مسيح فرمود كه قسم مىدهم به تو كه آيا در انجيل هست كه يوحنا گفت مرا مسيح خبر داده است بدين محمد عربى و مرا مژده داده است به اين كه محمد ( ص ) بعد او است و من به اين خبر حواريان را مژده داده‌ام و آنها ايمان آوردند بمحمد و قبول كردند او را .\r\nجاثليق عرض كرد كه يوحنا اين مطلب را از مسيب نقل كرده است و مژده داده است به نبوت مردى و باهل بيت او و وصى او و ليكن تشخيص نكرده است كه اين در چه زمان است و نام آنها را نگفته است تا من آنها را بشناسم .\r\nحضرت رضا ( ع ) فرمود اگر ما بياوريم كسى را كه قرائت كند انجيل را و بر تو تلاوت كند ذكر محمد و اهل بيت و امت او را آيا به او ايمان مىآورى عرض كرد بلى اين حرفى است محكم حضرت رضا ( ع ) رو كرد به نسطاس رومى و فرمود چگونه حفظ كردهء سفر سيم انجيل را عرض كرد چه نوع من آن را حفظ مىكردم يعنى حفظ نكرده‌ام آن را حضرت رو كرد برئيس بنى جالوت و فرمود آيا انجيل نميخوانى عرض كرد چرا بجان خودم سوگند كه ميخوانم فرمود پس توجه كن تا من سفر را بخوانم اگر در آن ذكر شده است محمد و اهل بيت او و امت او پس گواهى دهيد از براى من و اگر ذكر نشده است گواهى ندهيد از براى من پس\r\n","description":"","footnote":"","page_name":" 104 ","page_number":104},
  {"content":"\r\nآن جناب سفر سيم را قرائت نمود تا اينكه رسيد به جائى كه ذكر شده بود پيغمبر ( ص ) ايستاد پس از آن فرمود اى نصرانى به حق مسيح و مادر او از تو مىپرسم آيا ميدانى كه من دانا هستم بانجيل عرض كرد بلى پس از آن تلاوت نمود بر او ذكر محمد ( ص ) و اهل بيت او و امت او را پس از آن فرمود اى نصرانى چه ميگوئى اين قول عيسى بن مريم است پس اگر تكذيب كنى آنچه را كه در انجيل نوشته است موسى و عيسى ( ع ) را تكذيب نمودهء و اگر منكر شوى اين ذكر محمد و اهل بيت و امت او را قتل تو واجب است زيرا كه تكذيب كردهء خدا و پيغمبر و كتاب خود را جاثليق عرض كرد آنچه در انجيل بر من ظاهر شده است انكار نميكنم و به آن اقرار ميكنم حضرت رضا ( ع ) فرمود گواه باشيد بر اقرار او پس از آن فرمود اى جاثليق سؤال كن از آنچه ميدانى جاثليق عرض كرد خبر ده مرا از حوارين عيسى بن مريم چند تن بودند و علماء انجيل چند نفر بودند حضرت رضا ( ع ) فرمود بر شخص بينائى گرفتارشدهء اما حوارين دوازده مرد بوده‌اند و افضل و اعلم آنها الوقا بود اما علماء نصارى سه نفر بودند يوحنا الاكبر در اخا ساكن بود و يوحنا در قرتيسا ساكن بود و يوحنا الديلمى در دجاز ساكن بود و نزد او بود ذكر پيغمبر ( ص ) و ذكر اهل بيت او و امت او و او كسى بود كه بشارت داده شد بوجود او امت عيسى و بنى اسرائيل پس از آن فرمود اى نصرانى سوگند به خدا كه ما تصديق ميكنيم به آن عيسى كه ايمان آورد و تصديق نمود بوجود محمد ( ص ) و قائل نيستم بر عيساى شما چيزى را مكر ضعف او و كم روزه گرفتن او و كم نماز خواندن او .\r\nجاثليق عرض كرد به خدا قسم كه علم خود را فاسد كردى و امر خود را ضعيف نمودى و من گمان ندارم كه تو داناترين اهل اسلام باشى حضرت رضا ( ع ) فرمود از چه جهت جاثليق عرض كرد از اين گفتار تو كه عيسى ضعيف بود و كم روزه و كم نماز بود حال آنكه عيسى هرگز افطار نكرد روزى را و پيوسته روزه بود و هرگز شبى را نخوابيد و على الدوام روزها روزه بود و شبها نماز ميگذارد حضرت رضا ( ع ) فرمود پس از براى چه كس روزه ميگرفت و نماز ميخواند پس جاثليق لال شد و كلام او منقطع شد حضرت رضا ( ع ) فرمود اى نصرانى من از تو مسأله ميپرسم عرض كرد بپرس اگر بدانم جواب ميگويم فرمود انكار نميكنى كه عيسى مرده زنده ميكرد باذن خدا جاثليق عرضكرد كه اين مطلب را انكار ميكنم زيرا كه كسى كه مرده را زنده مىكند و بسازد كور مادرزاد و پيس را او خدا است و مستحق ستايش و بندگى است .\r\nحضرت فرمود كه يسع پيغمبر مثل عيسى بود و آنچه از عيسى صادر شد از وى صادر شد چون روى آب راه رفتن و مرده زنده كردن و بساختن كور مادرزاد و پيس چرا امت او خدايش ندانستند و احدى بندگى او نكرد از امت او و بجز بندگى خداوند بندگى كسى را نكردند و از حزقيل پيغمبر صادر شد آن چه از عيسى معجزه صادر شد و سى و پنج هزار\r\n","description":"","footnote":"","page_name":" 105 ","page_number":105},
  {"content":"\r\nنفر مرده را زنده كرده بعد از اين كه شصت سال بود مرده بودند . پس از آن رو كرد برأس الجالوت و فرمود اى رأس الجالوت آيا مىيابى در تورية كه اين سى و پنج هزار نفر از جوانان بنى اسرائيل بودند و بخت النصر اينها را از ميان اسيران بنى اسرائيل جدا كرد هنگامى كه در بيت المقدس جنگ كرد و اينها را آورد در بابل و كشت آنها را پس از آن حقتعالى حزقيل را فرستاد آنها را زنده كرد اين مطلب در تورية است و انكار نميكند اين مطلب را مگر كافر از شما رأس الجالوت عرض كرد ما اين مطلب را شنيده‌ايم و دانسته‌ايم حضرت فرمود راست گفتى اى يهودى توجه كن تا من اين سفر از تورية را بخوانم .\r\nپس آن جناب چند آيه از توريهء را تلاوت نمود آن يهودى هوش از سرش رفت متحيرانه نظر ميكرد به حضرت و تعجب مينمود كه چگونه آن جناب اينها را تلاوت ميفرمايد پس از آن حضرت رو كرد بنصرانى و فرمود اى نصرانى آيا اين سى و پنج هزار نفر پيش از زمان عيسى بودند يا عيسى پيش از زمان آنها عرض كرد بلكه آنها پيش از زمان عيسى بودند حضرت فرمود طائفه قريش جمعيت نموده رفتند خدمت رسول خدا ( ص ) و از آن بزرگوار مسألت نمودند كه از براى ايشان مردگان ايشان را زنده كند آن بزرگوار رو كرد بعلى بن ابى طالب ( ع ) و فرمود به او كه برو در قبرستان و با على صوت نامهاى اين طائفه و گروهى كه اينها ميخواهند بر زبان جارى كن كه اى فلان و اى فلان .\r\nمحمد رسول خدا ( ص ) ميفرمايد بشما برخيزيد باذن خداوند عز و جل پس بيك مرتبه همه برخاستند در حالتى كه خاك را از روى سر خود ميافشاندند پس طائفه قريش رو كردند به آنها و از آنها مىپرسيدند امورات آنها را پس از آن بقريش خبر دادند كه محمد ( ص ) بپيغمبرى مبعوث شده است و گفتند كه ما دوست ميداشتيم درك خدمت او نمائيم و ايمان آوريم و پيغمبر ما ( ص ) به ميساخت كور مادرزاد و پيس و ديوانه ها را و با حيوانات و مرغان و جن و شياطين تكلم نمود و ما او را پروردگار فرا نگرفتيم و خدايش ندانستيم و غير از خداوند عز و جل كسى ديگر را ستايش نكرديم و ما انكار نميكنيم فضيلت احدى از اينها را اما نه اينكه خدايش بدانيم و شما كه عيسى را خدا ميدانيد چرا يسع و حزقيل را خدا نميدانيد و حال اينكه اين دو نفر هم مثل عيسى بودند در عمل از مرده زنده كردن و غير آن نشنيده اى كه چندين هزار از قوم بنى اسرائيل از شهرهاى خود فرار كردند به جهت خوف از طاعون و ترس از مردن .\r\nپس حقتعالى همه آنها را در يك ساعت هلاك كرده و اهل قريه كه اينها در آنجا مردند اندوهگين شدند و ديوارى گرداگرد آنها ساختند و پيوسته چنين بود تا اينكه استخوانهاى آنها ريزه شده و پوسيد پس پيغمبرى از پيغمبران بنى اسرائيل به آنها گذشت تعجب كرد از آنها و از بسيارى استخوانهاى كهنه و پوسيده پس از جانب پروردگار وحى رسيد به آن پيغمبر كه ميل دارى زنده كنم اينها را تا به آنها نظر كنى .\r\n","description":"","footnote":"","page_name":" 106 ","page_number":106},
  {"content":"\r\nعرض كرد بلى پروردگارا وحى رسيد كه آنها را بخواه و فرياد كن .\r\nآن پيغمبر گفت اى استخوانهاى پوسيده برخيزيد باذن خدا پس بيك مرتبه جميعا زنده شدند در حالتى كه خاكها را از روى سر خود ميافشاندند و نشنيده اى ابراهيم خليل الرحمن هنگامى كه مرغان را گرفت و آنها را ريزه ريزه كرد و هر جزئى را بر سر كوهى گذاشت پس از آن ندا كرد به آن مرغان يك مرتبه همه بسوى او آمدند و موسى بن عمران ( ع ) با هفتاد نفر از اصحاب خود كه آنها را برگزيده و اختيار نموده بود از ميان قوم رفتند بسوى كوه پس آن اصحاب بموسى عرض كردند كه تو خداوند را ديدهء بنما او را بنما چنانچه تو ديدهء او را موسى به آنها فرمود كه من او را نديده‌ام عرض كردند كه هرگز به تو ايمان نياوريم تا اينكه آشكارا خدا را بما بنمائى پس صاعقه آنها را فرو گرفت و مجموع سوختند موسى تنها ماند عرض كرد پروردگارا من هفتاد نفر از بنى اسرائيل را برگزيديم و با آنها آمدم الحال تنها مراجعت كنم و جواب آنها را چه بگويم و چگونه تصديق خواهند كرد مرا اگر اين خبر را به آنها دهم اگر ميخواستى هلاك ميكردى ايشان را پيش از بيرون آمدن ما از ميان قوم و مرا نيز هلاك ميكنى ما را بسبب آنچه سفيهان و بىخردان ما كردند يعنى به جهت بعضى از هفتاد كس كه اين جرأت كردند و طلب رؤيت نمودند همهء ما را هلاك ميكنى .\r\nپس حقتعالى همه ايشان را زنده نمود بعد از مردن ايشان ، اى جاثليق تمام اينها را كه از براى تو ذكر كردم قدرت ندارى بر رد هيچ يك از آنها زيرا كه اينها در تورية و انجيل و زبور و قرآن مذكور است پس اگر هر كس زنده كند مرده را و به سازد كور مادر زاد و پيس و ديوانه گان را سزاوار عبوديت و بندگيست و بايد او را ستايش نمود نه خداوند عز و جل را پس تمام اينها را خدايان خود بدان چه ميگوئى اى نصرانى جاثليق عرض كرد كه قول قول تست لا إله الا الله پس از آن حضرت رو كرد برأس الجالوت و فرمود اى يهودى اقبال كن و توجه نما بر من از تو سؤال ميكنم به حق ده معجزهء كه بر موسى بن عمران نازل شد آيا يافته در تورية كه نوشته شده باشد خبر محمد ( ص ) و امت او كه هر گاه بيايند امت اخيره كه اتباع شتر سوارى باشند و على الاتصال تسبيح كنند پروردگار را بتسبيح تازه يعنى به غير آن تسبيح كه امت سابق بر آن تسبيح مىنمودند و در مساجد تازه كه تازه بسازند تسبيح كنند .\r\nپس بايد بنى اسرائيل آهنگ كنند بسوى آنها و در ملك آنها بروند تا اين كه مطمئن و مستحكم شود قلوب آنها چه در دست آنها شمشير باشد كه به آن شمشيرها از امتهاى كافره در اطراف زمين انتقام كشند اى يهودى آيا چنين است آنچه در توريهء نوشته شده است رأس الجالوت عرض كرد بلى ما چنين يافته‌ايم پس از آن بجاثليق فرمود اى نصرانى چگونه است علم تو نسبت بكتاب شعيا ميدانى آن را عرض كرد حرف به حرف آن را ميدانم فرمود به جاثليق و رأس الجالوت آيا ميدانيد اين كلام او را اى قوم من ديدم صورت سوارشوندهء بر حمار را در حالتى كه لباس نور پوشيده\r\n","description":"","footnote":"","page_name":" 107 ","page_number":107},
  {"content":"\r\nبود و ديدم سوارشوندهء شتر را كه روشنائى او گفتند بلى شعيا ( ع ) مثل روشنائى ماه بود چنين گفته است . فرمود اى نصرانى آيا ميدانى قول عيسى ( ع ) را در انجيل كه من بسوى پروردگار شما و پروردگار خود خواهم رفت و فارقليطا يعنى محمد ( ص ) مىآيد و اوست كسى كه گواهى دهد بر من به حق چنانچه من از براى او گواهى دادم و او است كسى كه تفسير كند از براى شما هر چيزى را و او است كه ظاهر كند فضيحتها و رسوائيهاى امتها را و او است كسى كه مىشكند ستون كفر را پس جاثليق عرض كرد ذكر نفرمودى چيزى را در انجيل مگر آنكه ما اقرار و اعتراف ميكنيم به آن آن جناب فرمود آيا مييابى اين مذكورات را در انجيل عرض كرد بلى فرمود اى جاثليق آيا خبر نميدهى مرا از انجيل اول هنگامى كه او را مفقود نموديد نزد چه كس يافتيد آن را و كيست آن كسى كه اين انجيل را از براى شما ساخت .\r\nعرض كرد ما مفقود نكرديم انجيل را مگر يك روز و بعد از يك روز يافتيم انجيل را و ليكن اين انجيل تازه بود و نو درست شده بود و يوحنا و متى اين انجيل را بيرون دادند از براى ما حضرت رضا ( ع ) فرمود چقدر كم است معرفت تو بسر انجيل و علماى انجيل پس اگر چنان باشد كه تو گمان دارى چرا اختلاف كرديد در انجيل و اختلاف در اين انجيل واقع شد كه امروز در دست شما است پس اگر اين بر عهد اول باقى بود و انجيل اول بود در آن اختلافى ظاهر نميشد و ليكن من اين سر را از براى تو ميگويم بدان كه چون انجيل اول مفقود شد نصارى اجتماع كردند بسوى علماء خود و گفتند كه عيسى بن مريم ( ع ) كشته شد و ما انجيل را مفقود نموديم و گم كرديم و شما علماء ما هستيد پس چه كنيم و نزد شما چقدر است از اين انجيل الوقا و مرقابوس گفتند كه انجيل در سينه ما نقش است و ميدانيم آن را بيرون مىدهيم سفر سفر آن را در حق هر كس كه نازل شده بود از براى شما تا اين كه تمام آن جمع شود .\r\nپس الوقا و مرقابوس و يوحنا و متى نشستند و اين انجيل را از براى شما ساختند بعد از اين كه انجيل اول از نظر شما مفقود شده بود و اين چهار نفر شاگردهاى عالمان پيشينيان بودند من اين واقعه را به تو اعلام نمودم جاثليق عرض كرد كه من اين قضيه را مطلع نبودم و الآن به آن دانا شدم و بر من ظاهر شد زيادتى علم تو بانجيل و چيزهاى چند از آن چه ميدانى شنيدم و قلب من گواهى ميدهد بر حقيقت آن و طلب مىكنم زيادتى و بسيارى فهم را حضرت فرمود شهادت اينها نزد تو چگونه است عرض كرد جائز و مسموح است اينها علماء انجيل هستند و هر چه شهادت دهند حق است پس حضرت رضا ( ع ) بمأمون و و حضار از اهل بيت خود و غير ايشان فرمود گواه و شاهد باشيد بر او عرض كردند گواه هستيم .\r\n","description":"","footnote":"","page_name":" 108 ","page_number":108},
  {"content":"\r\nداستان از براى شما آوردم و او از براى شما معنى و تأويل مىآورد يعنى من لفظ آوردم او حقيقت و معنى از براى شما مىآورد آيا ايمان مىآورى و تصديق ميكنى اينها را كه در انجيل است .\r\nعرض كرد بلى انكار نميكنم اينها را پس از آن آن حضرت فرمود اى رأس الجالوت سؤال ميكنم از تو از پيغمبر تو موسى بن عمران عرض كرد سؤال كن فرمود چه دليل دارى بر اثبات نبوت و پيغمبرى موسى آن يهودى عرض كرد دليل من آنست كه موسى معجزه آورد از براى نبوت خود به چيزى كه احدى از پيغمبران قبل از او نياوردند فرمود چه معجزه آورد .\r\nعرض كرد مثل شكافتن دريا و عصا اژدها شدن و زدن بر سنگ و چشمه از آن جارى شدن و برون آوردن يد و بيضا از براى نظركنندگان و علامتهاى ديگر كه خلق بر مثل آن قدرت ندارند حضرت فرمود راست گفتى در اينكه حجت و دليل او بر نبوتش اين بود كه آورد چيزهائى كه خلق قدرت بر مثل آن نداشتند آيا چنين نيست كه هر كس ادعاى نبوت كرد پس از آن آورد چيزى را كه خلق بر مثل آن قدرت نداشتند واجب است بر شما تصديق او .\r\nعرض كرد قبول ندارم زيرا كه موسى نظيرى از براى او نبود در مكان او و قرب او نزد پروردگار خود و بر ما واجب نيست اقرار و اعتراف بر نبوت هر كسى كه ادعاء پيغمبرى كند مگر آنكه مثل موسى ( ع ) معجزه آورد .\r\nحضرت فرمود پس چگونه اقرار نموديد به پيغمبران كه قبل از موسى بودند و حال اينكه دريا را نشكافتند و از سنگ دوازده چشمه جارى نساختند و دستهاى ايشان مثل دست موسى بيضا بيرون نياوردند و عصا را اژدهاى و زنده نكردند آن يهودى عرض كرد كه من ميگويم از براى تو كه هر وقت آوردند بر نبوت خود علامات و معجزهء را كه خلق قدرت نداشته باشند مثل آن بياورند اگر چه معجزهء بياورند كه موسى نياورد و به غير آنچه موسى مأمور شد كه بر خلق برساند مأمور باشند واجبست تصديق نمودن ايشان و ايمان آوردن ، حضرت فرمود اى رأس الجالوت پس چيست باعث منع كردن ترا از اقرار و اعتراف كردن بنبوت عيسى بن مريم و حال اينكه زنده ميكرد مردگان را و به مىساخت كور مادرزاد و پيس را و از گل شكل مرغ مىساخت و باد بر آن ميدميد پس باذن خداوند پرواز مينمود ، رأس الجالوت عرض كرد ميگويند چنين ميكرد و ليكن ما آن را مشاهده ننموديم .\r\nحضرت فرمود آيا گمان ميكنى كه آن معجزه هائى كه موسى آورد مشاهده كردهء مگر نه اينست كه اخبارى از معتمدان اصحاب موسى به تو رسيده كه موسى چنين ميكرد عرض كرد بلى حضرت فرمود پس عيسى بن مريم همچنين است اخبار متواتره آمده است كه عيسى\r\n","description":"","footnote":"","page_name":" 109 ","page_number":109},
  {"content":"\r\nچنين و چنان آورد پس چگونه شما تصديق ميكنيد موسى را و تصديق نميكنيد عيسى را رأس الجالوت نتوانست جواب بگويد حضرت فرمود همچنين است حكايت محمّد ( ص ) و معجزه هائى كه آورده و حكايت هر پيغمبرى را كه خداوند عالم مبعوث نموده و از علامات محمد ( ص ) اين بود كه يتيم بود و فقير بود و شبان بود و اجير بود و كتابى نياموخته بود و نزد معلمى نرفته بود كه چيزى آموخته شود پس از آن قرآن آورد كه در او بود قصه هاى پيغمبران و خبرهاى آنها حرف به حرف و خبرهاى گذشتگان و آيندگان تا روز قيامت پس از آن محمد ( ص ) خبر ميداد مردم را باسرار پنهانى آنها و هر عملى كه در خانه هاى خود ميكردند و اين قدر معجزه آورد كه به شماره نميآيد رأس الجالوت عرض كرد كه صحيح نيست نزد ما خبر عيسى و خبر محمد ( ص ) و از براى ما جايز نيست كه اقرار كنيم از براى دو نفر به چيزى كه نزد ما صحيح نيست حضرت فرمود پس شاهدى كه گواهى داده است از براى عيسى و محمد ( ص ) شاهد دروغ است آن يهودى بازماند از جواب دادن ( مترجم گويد ) باعث اينكه از جواب ماند اين بود كه اگر ميگفت شاهد كاذبست آن جناب ميفرمود شاهد موسى نيز چنين است و اگر ميگفت شاهد صادقست مدعاى آن حضرت ثابت ميشد پس از آن حضرت نزد خود خواند موبد اكبر را كه بزرگ مجوسيان و آتش پرستان بود به او فرمود كه خبر بده مرا از زردشت كه گمان ميكنى پيغمبر تو است چيست دليل تو بر نبوت او عرض كرد كه او معجزه آورد به چيزى كه كسى پيش از او نياورد و ما مشاهده نكرديم و ليكن اخبار از پيشينيان ما از براى ما وارد شده است به اين كه او حلال كرده است از براى ما چيزى را كه كسى غير از او حلال نكرده است پس ما او را متابعت كرديم .\r\nحضرت فرمود چنين است كه چون اخبارى از براى شما آمده است و بشما رسيده است متابعت كرده‌ايد پيغمبر خود را عرض كرد بلى فرمود ساير امم گذشتگان هم اخبارى به آنها رسيده است كه پيغمبران چنين و چنان كرده‌اند موسى و عيسى و محمد ( ص ) فلان خبر آوردند پس چيست عذر تو در اين كه اقرار نميكنى به آنها و اقرار كردهء بر زردشت از جهت اين كه اخبار متواتره آمده است كه آورد چيزى را كه غير او نياورده پس موبد در مكانى كه بود سخن او منقطع شد و يا اين كه خودش نيز بيرون شتافت از مجلس .\r\nپس از آن حضرت رضا ( ع ) فرمود اى قوم اگر در شما كسى باشد كه مخالف اسلام باشد و بخواهد سؤال كند مسألت كند و ليكن غضبناك نشود پس از آن برخاست عمران صابى و او يكى از متكلمين بود و عرض كرد اى عالم و داناى مردم اگر خودت دعوت و خواهش نكرده بودى مسألت نمودن از خود را من اقدام نمىنمودم كه مسائل از تو سؤال كنم و من در كوفه و بصره و شام و جزيره رفته‌ام و متكلمين را ملاقات نموده‌ام و ليكن بر\r\n","description":"","footnote":"","page_name":" 110 ","page_number":110},
  {"content":"\r\nكسى واقف نشده‌ام كه از براى من ثابت كند يكتا را كه غير او نباشد و قائم باشد بوحدانيت خود آيا اذن ميفرمائى از تو سؤال كنم .\r\nحضرت رضا ( ع ) فرمود كه اگر در اين جمعيت عمران صابى باشد تو هستى عرض كرد بلى منم فرمود سؤال كن اى عمران و ليكن انصاف پيشه كن و از كلام فاسد و جور و جفا بگذر عرض كرد اى سيد و مولاى من سوگند به خدا كه من اراده ندارم كه از براى من چيزى ثابت شود كه بتوانم دست آويز خود كنم و مرا قانع كند پس تجويز نكنم آن را حضرت فرمود سؤال كن آنچه از براى تو ظاهر شده و ميدانى پس مردم ازدحام و جمعيت نموده و بعضى روى بعضى ديگر ميرفتند عمران صابى عرض كرد خبر بده مرا از كائن و ثابت اول و از آنچه خلق نمود حضرت فرمود سؤال نمودى پس بفهم اما خداوند واحد و يگانه هميشه يكتا و يگانه بود پيوسته بود و چيزى با او نبود و نيست و چيزى نبود كه او را تميز دهد از غير او و تشخيص نمايد او را پس حدى از براى او نيست يعنى تعقل نميشود كه چيزى عارض او شود و هميشه چنين بوده پس از آن خلقى تازه آفريد كه مختلف بودند بعوارض و حدود متفاوته كه هر كسى بشكلى متشكل و بلونى متلون و به قسم مخصوصى متصف بود و حقتعالى نه در چيزى اقامه كرده بوجود آورده خلق را و نه در چيزى تحديد و تشخيص و تعيين فرموده آنها را و نه در برابر چيزى خلق كرده كه صورت و شكل خلق را از جايى برداشته باشد يعنى هر چه ساخته خود ساخته و هيچ چيز را در آن مدخليت نبوده پس از خلق مخلوق اقسام مختلفه پديدار شد بعضى خلق خوب و بعضى زشت بعضى مختلف و بعضى متفق بعضى بلونى و بعضى بلونى ديگر و همچنين در قوه ادراكيه و در طعم كه هر آفريدهء را طعمى خاص و اينها نه از براى آن است كه حقتعالى احتياجى داشت به اين گونه اختلافات و نه زيادت منزلت بود كه حقتعالى به آن منزلت نميرسيد مگر بپديد آوردن اين نوع اختلاف ميان مخلوقات و نه اين است كه در خود از جهت اين مخلوق زياده يا نقصانى حاصل ميشدى عمران آيا تعقل ميكنى اينها را عرض كرد سيد من به خدا سوگند كه تعقل ميكنم فرمود اى عمران بدان كه اگر حقتعالى اين خلق را كه آفريد اگر به جهت احتياج او به اين خلق بود خلق نميفرمود مگر كسى كه يارى كند او را بر حاجت و احتياج او و سزاوار بود كه چند برابر اين خلق بيافريند زيرا كه اعوان و انصار هر قدر بيشتر شوند صاحب آنها قوتش زيادتر مىشود اى عمران خلق دفع حاجت نتوانند نمود زيرا كه حقتعالى هر زمان خلق ايجاد ميفرمايد احتياج در آنها پيدا مىشود زيرا كه مخلوق بىاحتياج محالست پس از اين جهت است كه من ميگويم خلق را به جهت احتياج داشتن به آنها نيافريده و لكن بعضى را محتاج ببعضى ديگر قرار داده و بعضى را بر بعضى ديگر فضيلت و مزيت داده بدون احتياج داشتن به كسى كه او را فضيلت داده و نه انتقام كشيدن از كسى كه او را ذليلش كرده پس بتوسط اين فضيلت\r\n","description":"","footnote":"","page_name":" 111 ","page_number":111},
  {"content":"\r\nدادن و ذليل نمودن از براى امتحان آفريده خلق را عمران عرض كرد اى سيد و مولاى من آيا حقتعالى كه وجود او ثابت بود ، نزد خودش معلوم بود وجود او حضرت فرمود كه علم پيدا كردن نزد خلق به جهت نفى خلاف او است كه جهل باشد پس بايد جهل باشد تا بنفى او علم موجود شود و نسبت بحقتعالى جهلى تصور نميشود كه مخالف با علم باشد تا حاجت داشته باشد بنفى اين جهل بتشخيص معلومات خود « مترجم گويد » كه علم بر دو قسم است يا حصولى است يا حضورى و حصولى آن بود كه وجود نداشته باشد و بعد او را تحصيل كنند مثل علم مخلوق و حضورى آن باشد كه بالذات وجود داشته باشد پس محتاج به تحصيل نباشد مثل علم خدا پس مراد بعلم نسبت بذات پروردگار قسم ثانى است كه حضورى باشد نه قسم اول پس از آن حضرت فرمود اى عمران آيا فهميدى عرض كرد بلى به خدا قسم اى مولاى من پس خبر بده مرا كه بچه چيز دانست آنچه دانست آيا بضمير و صورت ذهنيه دانست يا به غير آن حضرت فرمود خبر بده مرا از اينكه هر گاه بضمير دانست آيا چارهء هست از اينكه از براى اين ضمير حدى و نهايتى باشد كه اين معرفت به آن منتهى شود عمران عرض كرد لا بد نهايتى ميخواهد حضرت فرمود اين ضمير چيست عمران جواب نداد حضرت فرمود چه ضرر دارد من از تو سؤال كنم از اين ضمير آيا بايد شناخت اين ضمير و خاطر و صورت ذهنيه را بضمير ديگر عرض كرد بلى فرمود فاسد كردى ادعاى خودت را « مترجم گويد » حاصل جواب اين باشد كه بنا بر اين دور لازم آيد يا تسلسل زيرا كه اگر چنين باشد كه معلوم نيست به خدا محتاج باشد بذهنى كه اين معلوم در آن صورت پذيرد پس ذهن هم يكى از معلوماتست و آن نيز محتاج است بذهنى ديگران نيز چنين است و هكذا پس اگر نهايت نداشته باشد تسلسل است و اگر نهايت داشته باشد يا اينست كه نهايت او ضمير و صورت ذهنيه اول باشد اين دو راست و دور و تسلسل به حكم عقل باطل است چنانچه در محل خود مبرهن شده است و يا اينكه نهايت او غير از ضمير اول است پس لازم آيد كه معرفت حق متناهى شود و بعد از تصور تناهى لازم آيد كه بعض اشياء نزد او مجهول باشد و همچنين لازم آيد كه معرفت و علم حق حادث باشد نه قديم زيرا كه از براى قديم تناهى متصور نيست .\r\nپس از آن حضرت فرمود اى عمران آيا سزاوار نيست كه بدانى كه واحد يگانه موصوف نخواهد شد بضمير و صورت ذهنيه زياده از كردن عمل و صنعت نميتوان نسبت داد به او و حقيقت آن را نميتوان فهميد و نسبت به او تو هم و تصور نشود طريقها و صاحب جزء بودن مثل طريقهاى مخلوقين جزء جزء شدن ايشان پس تعقل كن آن را و از هر چيز كه ميدانى حق و صواب آن اينها را مبناى آن قرار ده عمران عرض كرد اى مولاى من آيا خبر نميدهى مرا از حدود خلق او كه چگونه است آن و چيست معنى آن و حدود خلق و تشخيص آن بر چند نوع است حضرت فرمود سؤال نمودى پس بدان جواب آن را كه حدود خلق خدا بر شش نوع است\r\n","description":"","footnote":"","page_name":" 112 ","page_number":112},
  {"content":"\r\nملموس و موزون و منظور اليه و ما لا ذوق له و هو الروح و منها منظور اليه و ليس له وزن و لا لمس و لا حس و لا لون و لا ذوق و التقدير و لا عراض و الصور و العرض و الطول و منها العمل و الحركات التى تصنع الاشياء و تعملها و تغيرها من حال الى حال و تزيدها و تنقصها فاما الاعمال و الحركات فإنها تنطلق لانه لا وقت لها اكثر من قدر ما تحتاج اليه فاذا فرغ من الشيء انطلق بالحركة و بقى الاثر و يجرى مجرى الكلام الذى يذهب و يبقى اثره ) *\r\n« مترجم گويد » شايد غرض از اين تقسيم چنين باشد كه از بحار منقولست كه قسم اول آنست كه بماليدن دست و وزن نمودن و نظر كردن به چشم معلوم شود چون اغلب اشياء ، و قسم دويم آنست كه به اين اوصاف معلوم نشود و به اين گونه صفات درك نشود مثل روح .\r\nو قسم سيم آنست كه به نظر نمودن بآثار آن معلوم شود و ليكن به وزن و بماليدن دست و بديدن چشم و برنگ و بچشيدن معلوم نشود چون هوا و آسمان و يا ملائكه و جن و اشباه آن و قسم چهارم مقدار است و در اين قسم داخل شود صور كه اشكال باشد و طول و عرض و قسم پنجم اعراض قارهء مدركه بحواس است چون رنگ و روشنائى و قسم ششم اعراض غير قاره است چون اعمال و حركات كه از موجودات صادر شود و آن را عمل آورند و تغيير دهند آنها را از حالتى به حالت ديگر و زياد و كم نكنند آنها را چه اعمال و حركات بگذرد زيرا كه وقتى زياده از قدر احتياج از براى آن نباشد و بعد از فراغ از عملى آن عمل زايل شود و حركتى در آن نباشد و ليكن اثر آن باقى باشد و اين نظير سخن گفتن است كه زايل خواهد شد و اثر آن باقى است عمران عرض كرد اى سيد من آيا خبر نميدهى مرا از خالق كه اگر يگانه باشد و چيزى غير از او نباشد و چيزى با او نباشد پس چرا تغيير كند بآفريدن خلق حضرت فرمود كه خداوند قديم است و بآفريدن خلق تغيير نكند و ليكن بسبب تغير دادن او خلق تغيير كنند عمران عرض كرد پس بچه چيز ما او را بشناسيم حضرت فرمود به غير او يعنى بمصنوعات او عرض كرد چيست غير او فرمود اسم او و صفت او و مشيت او و اشباه اينها و تمام اينها حادث باشند و مخلوق باشند و از تدبير او بوجود آمده باشند عمران عرض كرد اى سيد من پس چيست خدا فرمود نور است به اين معنى كه راه نماينده است مخلوق را از اهل آسمان و زمين و از براى تو زياده از اين نيست بر من كه او را يگانه ثابت كنم عمران عرض كرد اى سيد من آيا چنين نيست كه خدا ساكت بود پيش از آفريدن خلق و تنطق نميكرد و پس از آفريدن خلق سخن گفت حضرت فرمود سكوت معنى ندارد مگر بعد از تنطق و مثل اين مطلب آنست كه نميگويند چراغ ساكت است و سخنگو نيست و در صورتى كه مقصود صدور فعلى باشد از چراغ نسبت بما\r\n","description":"","footnote":"","page_name":" 113 ","page_number":113},
  {"content":"\r\nنميگويند چراغ روشنائى داد زيرا كه روشنائى از براى چراغ فعل و عمل او نيست و ابراز وجودى نيست چه روشنائى از براى چراغ چيزى غير او نيست تا اينكه وجود و يا عملى غير از نفس او حاصل شود پس چون كه روشنائى دهد گوئيم روشنائى داد از براى ما بسبب آن روشنائى حاصل شد آيا مطلب به تو واضح شد عمران عرض كرد اى سيد من چيزى كه من ميدانم اينست كه واجب الوجود چون آفريد خلق را در صدور اين عمل از او حال او تغيير يافت حضرت فرمود اى عمران محال پيدا شد در گفته تو كه واجب الوجود او به جهتى از جهات تغيير يافت و اين عارض سريان كرد در ذات او پس ذات او به جهت عروض عارض تغيير نمود اى عمران آيا تغيير نمودن خود آتش تغيير ميدهد آتش را و مىيابى حرارت را كه بسوزاند خودش را يا اينكه ديدهء هرگز كه چشم به بيند خودش را عمران عرض كرد نديده‌ام اين را اى سيد من آيا خبر نميدهى مرا كه خداوند در خلق است يا خلق در خدا فرمود اى عمران خدا منزه و مبرا است از اينها نه او در خلق و نه خلق در او بلند است شأن و مرتبة او از اين گونه سخنان و الان تعليم كنم ترا چيزى كه بواسطه آن خدا را بشناسى و لا قوة الا با لله خبر بده مرا از آينه كه تو در آينه هستى يا آينه در تو اگر هيچ يك از شما در ديگرى نيستيد پس بچه چيز راه يافتى بوجود خودت در آينه اى عمران عرض كرد بروشنائى كه ميان من و ميان آينه است يعنى روشنائى از چشم من بيرون آيد و بآينه واقع شود و عكس روشنائى از آينه برميگردد من خودم را مىبينم حضرت فرمود آيا اين روشنائى را در آينه بيشتر از روشنائى در چشم خود مىبينى عرض كرد بلى حضرت فرمود پس بنما اين روشنائىزا بما عمران جواب نداد و ظاهر اينست كه سبب سكوتش اين بود كه جواب خود را فهميد كه چنانچه اين ضوء را نميشود ديد خدا نيز چنين است حضرت فرمود پس نمىبينم اين روشنائى را مگر اينكه رهنما شده است ترا و آينه را بر ديگرى و اين روشنائى نه در تست و نه در آينه و از براى اين مطلب مثلهاى بسيار است غير از اين مثل كه نمىيابد جاهل در گفتگو آن را و للَّه المثل الا على پس از آن حضرت رو كرد بمأمون و فرمود وقت نماز شد عمران عرض كرد اى مولاى من مسألهء مرا قطع مكن قلب من رقيق و نازك شده است حضرت فرمود نماز ميگذاريم و عود ميكنيم پس آن جناب برخاست و مأمون نيز برخاست و آن جناب ميان خانه نماز گذارد و مردم بيرون عقب محمد بن جعفر نماز گزاردند پس از آن حضرت و محمد بن جعفر از محل نماز خارج شدند و حضرت برگشت در مجلس و عمران را طلبيد و فرمود اى عمران سؤال كن عرض كرد اى سيد من آيا خبر نميدهى مرا كه خداى عز و جل بحقيقت و كنه شناخته مىشود يا به وصف يعنى مىشود بكنه او پى برد و يا آنكه به وصف محض او را استدراك توان نمود\r\n","description":"","footnote":"","page_name":" 114 ","page_number":114},
  {"content":"\r\nحضرت فرمود خداوند اولا خلق را آفريد و ثانيا خلق را از وجود بعدم برد و دوباره ايجاد كند او است يكتا و از اول بوده و هميشه يگانه بود چيزى با او نبود و فرد بود و دويمى از براى او نبود نه معلوم و نه مجهول و نه كسى كه حقيقت او مشخص باشد و نه كسى كه حقيقت او تشخيص نشده باشد و نه كسى كه مذكور باشد در السنه خلق و نه كسى كه فراموش شده باشد در افواه خلق و نه چيزى كه واقع شود بر او اسم چيز غير از ذات او يعنى اينها دويم خدا و با خدا نميتوانند بود حق يگانه و يكتا است نه ابتدا وقتى بود و نه منتهى بوقت خواهد شد نه قيام و نصب او به چيزى بود و نه به چيزى قائم و نصب مىشود نه به چيزى استناد و اعتماد نمود و نه به چيزى پنهان شد و اتصاف او به تمام اين صفات پيش از خلق نيز بود زيرا كه چيزى غير از ذات بىنياز او نبود و هر چه من گفتم از اين صفات حادث است و ترجمه است و ليكن به اينها صفات خدا را ميداند و ميفهمد هر كس بايد بداند و بدان كه ايجاد و مشيت و اراده بيك معنى هستند و اسماء آنها سه است و اول ابداع يعنى ايجاد اراده و مشيت خداوند حروف است كه حقتعالى حروف را اصل هر چيزى و دليل و رهنما قرار داده از براى هر چيزى كه درك گرديده شود و تميز دهنده هر مشكلى قرار داده و بسبب اين حروف است جدا كردن هر چيزى را از حق و باطل و ساختن و ساخته شده و معنى و غير معنى و تمام امور بحروف فراهم آيد و حقتعالى از براى حروف در وقت ايجاد نمودن معنى غير از خود اين حروف قرار نداد كه نهايت اين حروف به آن باشد و در خارج وجودى از براى حروف نباشد زيرا كه حروف ايجاد شدند بايجاد كردن پس چيزى غير از ايجاد و حروف نبود كه محل ظهور و بروز حروف باشد و نور كه مراد وجود و ايجاد است در اين مقام اول فعل خداوند است كه مزين و روشن نمود خداوند آسمان و زمين را بوجود و حروف ساخته شده و مفعول اين فعل است و اين حروف اين گفتگوها و اين عبارات است كه حقتعالى بخلق تعليم نموده و اين حروف سى و سه حرف است بيست و هشت حرف از آنها دلالت كند بر لغت عربى و از اين بيست و هشت حرف دوازده حرف دلالت كند بر لغتهاى سريانيه و عبرانيه و از اين دوازده حرف پنج حرف است كه تغيير داده شده است و در ساير لغات از عجم و ساير اقاليم استعمال مىشود پس آن بيست و هشت حرف با اين پنج حرف كه از آن بيست و هشت تغيير داده شده است مجموع اينها بسى و سه حرف مىشود و اما آن پنج حرف بسبب حدوث علل و اسباب مثل انحراف لهجه هاى خلق و اختلاف منطق آنها شده است كه ذكر آنها سزاوار نيست زياده بر آنچه ذكر شد . « مترجم گويد » كه چون عبارت در بعضى از نسخ اين طور نسخه شده است كه\r\nو اما الخمسة المختلفه فبحجج ) *\r\nو مرحوم مجلسى ميفرمايد در بحار كه اظهر اينست كه اين عبارت اين نوع نبوده است و روات به جهت اشتباه امر بر آنها تصحيف كرده‌اند و آن پنج حرف كاف فارسيه است مثل اينكه گويند بگو و جيم سه نقطه است مثل اينكه ميگويند چه ميگوئى و از سه نقطه است مثل اينكه ميگويند :\r\n","description":"","footnote":"","page_name":" 115 ","page_number":115},
  {"content":"\r\nژاله و باء سه نقطه است مثل اينكه ميگويند پياله و پياده و باء هنديه است و آن مرحوم باء هنديه را تفصيل نداده است پس از خلقت حروف قرار داده ، حقتعالى حروف را بعد از شماره در آوردن و متقن نمودن شماره آن حروف را فعل خود مثل قول او عز و جل كن فيكون پس لفظ كن از حقتعالى صنع و فعلست و آنچه بلفظ كن بوجود آيد موضوع و مفعولست .\r\nپس خلق اول اصل ايجاد است كه نه وزن دارد و نه حركت و نه سمع و نه حس و خلق دويم حروف است كه نه وزن دارد و نه رنگ و ليكن مسموعست و موصوف بصفات است و محسوس نيست .\r\nو خلق سيم همهء اقسام خلقت است يعنى آسمان و زمين و اطعمه و اشربه و غير آنها كه محسوس است و بقوهء لامسه ميتوان آن را درك نمود و همچنين بقوهء باصره پس وجود حقتعالى مقدم است بر ايجاد زيرا كه نه پيش از او چيزى بود و نه با او چيزى بود و ايجاد مقدمست بر حروف و حروف بر غير خود دلالت نكند .\r\nمأمون عرض كرد چگونه بر غير خود دلالت نكند حضرت فرمود زيرا كه حقتعالى آنچه از اين حروف مركب نمود از براى معنى مركب نمود يعنى مفردات اينها معنى ندارد پس بر معنى دلالت ندارد و بر غير خود دلالت نكند پس چون از اينها چهار حرف يا پنج حرف يا شش حرف يا بيشتر يا كمتر مركب نمود از براى غير از معنى مركب ننمود و نبود مگر از براى معنى كه آن معنى حدوث پيدا كرد و قبل از آن چيزى نبود يعنى قبل از حدوث اين معنى از تركيب معنى متصور نبود از براى مفردات اين حروف تا دلالت كند بر چيزى غير از خود عمران عرض كرد چگونه ما به اين مطلب معرفت پيدا كنيم حضرت فرمود باب اين معرفت و راه اين معرفت آنست كه هر گاه نخواهى از اين حروف غير خود اين حروف را بدانى ذكر ميكنى اين حروف را فرد فرد ا ب ت ث ج ح خ تا آخر پس نمىيابى از براى اينها معنى غير از خود اينها پس چون مركب كنى اينها را و چند حرف اينها را در يك جا جمع كنى و اسم قرار دهى يا صفت از براى آنچه خواسته و به آن وجهى كه قصد كردهء اينها دليل شوند بر معانى خود و ترا بخوانند به آنچه اينها را وصف از براى آن قرار دادهء آيا فهميدى .\r\nعرض كرد بلى حضرت فرمود بدان كه رهنماى موصوف صفت است و رهنما و دليل معنى اسم است و رهنما محدود حد است يعنى شخص انسانى چون خواهد بحقيقت اشياء پى برد باسم و وصف و تعريف پى برد و ليكن اسماء و صفات حقتعالى جميعا دلالت كند بر كمال و وجود حق جل و علا و دلالت بر كنه ذات بىنياز او نكنند چنانچه دلالت كنند بر حدود كه آن چهار بودن و يا سه بودن و يا شش بودن است و يا امثال آن چه حقتعالى بلندتر و عزيزتر است از اينكه كنه و حقيقت او بصفات و اسماء درك شود يا اينكه تحديد شود به طول يا عرض و قلت و كثرت و رنگ و وزن و مانند آن و سزاوار جلالت شان و نبالت\r\n","description":"","footnote":"","page_name":" 116 ","page_number":116},
  {"content":"\r\nرتبه حقتعالى نيست كه خود را بخلق خود بشناساند بطريقى كه مخلوق خود را مىشناسند چه اين مطلب بديهى است و محتاج ببرهان نيست چنانچه ذكر شد و ليكن صفات حقتعالى و اسماء او رهنماى وجود او باشند و از آنها شخص پى بوجود حق برد و بموضوع و مخلوق او معرفت به او حاصل شود .\r\nپس چون بآثار و علامات صفت و قدرت او معرفت به او پيدا شود شخص طالب را كه كنجكاوى كند احتياج نباشد بديدن از چشم و شنيدن از گوش و ماليدن از دست و احاطه نمودن بقلب و اگر صفات او دلالت نكند بر وجود او و اسماء او رهنما نباشند ببودن او و اشيائى كه واسطه باشند در فهميدن مطالب از قبيل حواص پنجگانه او را به معناى او درك نكنند پس عبادت و طاعت بندگان از براى اسماء و صفات نه از براى معناى او باشد و اگر چنين نباشد معبود يگانه غير از خداوند خواهد بود زيرا كه بنا بر اين مطلب صفات و اسماء او غير از ذات او باشند آيا فهميدى .\r\nعرض كرد بلى اى سيد من زياد كن بيان خود را از براى من ، حضرت فرمود بترس و بپرهيز از گفته نادان و كور باطن و اهل گمراهى و ضلالت كه گمان ميكنند حقتعالى در آخرت عيان باشد و مرئى شود از براى حساب و عقاب و ثواب و رسيدگى در امر بندگان و ليكن در دنيا ديده نشود از براى آنكه بندگان طاعت كنند و اميدوار باشند و اگر در وجود حقتعالى نقصى و يا شكستگى بود در آخرت پديدار نميشد و ليكن اين قوم بمطلب نرسيدند و از راه نادانى كور و كر شدند از حق و اينست قول حقتعالى كه ميفرمايد * ( وَمَنْ كانَ فِي هذِه أَعْمى فَهُوَ فِي الآخِرَةِ أَعْمى ) * يعنى كسى كه در اين عالم كور باشد از حقيقتهاى موجوده و از موضوعهاى گوناگون كه هر يك برهانيست روشن و دليلى است متقن بر وجود صانع پى نبرد بذات حق پس در آخرت كور است از معرفت و محروم است از آمرزش و مغفرت چه بر صاحبان عقل روشن است كه درك نمودن ذات پروردگار و حصول معرفت حضرت كردگار در اين دنيا راههاى بسيار و واسطه هاى بىشمار دارد كه در عالم بقا نيست يعنى آن زمان موقع اين گونه وقايع نيست در اين دنيا محل آنست و كسى كه خواهد دانستن اين قضيه را براى خود اخذ كند و وجود او درك نمودن ذات او را از خود بدون اين طريق طلب كند از براى او از اين قسم دانستن به غير از دورى چيزى حاصل نشود چه حقتعالى علم اين را مخصوص ساخته به كسانى كه عقل دارند و ميدانند و ميفهمند .\r\n« مترجم گويد » شايد اين مطلب كنايه از مقربان خاص حضرت احديت باشد چون ائمه چه آنها وسائط ميان خالق و مخلوق باشند و اين گونه مسائل بايد از اين طايفهء عليه مسألت شود .\r\nعمران عرض كرد اى سيد من آيا خبر نميدهى مرا از ايجاد نمودن كه آيا مخلوق است يا غير مخلوق\r\n","description":"","footnote":"","page_name":" 117 ","page_number":117},
  {"content":"\r\nحضرت فرمود بلكه مخلوقى است ساكن يعنى ايجاد نسبت و ربط است ميان علة و معلول پس گويا ساكن است در علت و معلول يا اينكه عرض است قائم به محل پس مفارقت آن ممكن نيست از محل و ساكن است در محل پس اين امر اضافى اعتبارى درك نشود در خارج و قابل اشارهء حسيه در خارج واقع نشود بلكه عقل آن را انتزاع كند و اين مخلوق باشد زيرا كه چون غير حق است پس محدث است و حق او را احداث كرده پس مخلوق او است و چيزى را اطلاق وجود بر آن نتوان نمود مگر پروردگار و خلق او و ثالثى ميان اين دو نباشد و غير از اين دو نشايد هر چيزى را كه حقتعالى آفريده است تجاوز از اين نكند كه مخلوق او باشد و مخلوقات خداوند مختلف باشند بعضى ساكن باشند و بعضى متحرك و بعضى مخالف و بعضى متفق و حقيقت بعضى معلوم و حقيقت بعضى مجهول و آنچه حد و نهايت بر آن روا باشد مخلوق خداوند باشد و بدان كه آنچه حواس تو آن را دريابد آن معنى و مرادى باشد كه حواس آن را يافته و هر يك از حواس دلالت كنند بر آنچه حقتعالى در ادراك آن از براى آن يك قوه قرار داده و قلب جميع آنچه را كه حواس درك كنند درك كند و بدان كه خداوند يگانه قائم است بدون اندازه و نهايتى از براى او و آفريد خلق را كه مقرون به اندازه و نهايت باشند و آنچه را كه در ابتداء امر آفريد يعنى حروف از خلقت آن دو چيز پديد آمد يكى نفس ايجاد و ديگر ايجاد شده و در يكى از اين دو يعنى ايجاد رنگى و يا وزنى و يا قوهء دراكه نباشد پس بسبب يكى از اين دو كه موجود باشد ديگرى يعنى ايجاد درك شود و اينها را قرار داد كه به خودى خود درك شوند چه موجود به خود موجود درك شود و ايجاد بموجود پس اين دو چيز به غير اين دو چيز درك نشوند بلكه بنفس اين دو چيز درك شدند و نيافريده چيزى را كه فرد و مجرد از تحديد باشد و قائم به خود باشد و در درك آن احتياج به غير خود نداشته باشد چه مراد او از اين آفرينش دلالت و رهنمائى بوجود و اثبات آن بوده پس حقتعالى يكتا و يگانه است و دويمى با او نيست كه او را نصب كند و يا اينكه او را يارى كند و يا اينكه او را مخفى كند از نظر و بمشيت حقتعالى و اذن او بعضى از خلق ببرخى متمسك شوند و حقتعالى را بصفات خود متصف نمودند و اين سبب كثرت دورى ايشان شد از حق و اگر متصف نموده بودند حقتعالى را بصفات خودش و مخلوق را نيز بصفات مخلوق متصف كرده بودند هر آينه بفهم و يقين گفته بودند و اختلاف نميكردند و ليكن چون از اين راه ضلالت برآمدند در اين ورطه گرفتار شدند و خداوند هدايت كند هر كس را كه خواهد به راه راست رود .\r\nعمران عرض كرد اى سيد من شهادت مىدهم كه خداوند اينست كه تو وصف نمودى او را و ليكن يك مسأله ديگر از براى من باقى مانده است .\r\nحضرت فرمود سؤال كن آنچه اراده كردهء عرض كرد سؤال ميكنم ترا از خداى حكيم كه در چه چيز است آيا چيزى به او احاطه\r\n","description":"","footnote":"","page_name":" 118 ","page_number":118},
  {"content":"\r\nمىكند از چيزى به چيز ديگر يعنى از حالى بحالى آيا احتياج دارد به چيزى . حضرت فرمود اى عمران خبر مىدهم ترا و ليكن تعقل كن در اين جوابى كه به تو مىدهم زيرا كه اين سؤال مشكلتر چيزى است كه بر مخلوقين وارد مىشود در مسائل آنها و نميفهمد آن را كسى كه عقل او متفاوت باشد يعنى حواس او جمع نباشد و كسى كه او را نادانى فرو گرفته باشد و ليكن صاحبان عقل كه انصاف داشته باشند از فهم آن عاجز نباشند اما اول سؤالهاى تو پس اگر حقتعالى آفريده باشد آنچه را كه آفريده است به جهت احتياج آن هر آينه برسد گوينده را كه بگويد از كتم عدم بوجود مىآورد به جهت احتياج به آن و هميشه وجود او ثابت و برقرار بوده نه در ميان چيزى بوده و نه استناد به چيزى نموده اما مخلوق بعضى از آنها بعضى ديگر را نگاهدارى كنند و بعضى از آنها داخل بعضى مخلوق شوند و بعضى از آنها از بعضى ديگر خارج شوند و ليكن خداوند مقدس و بزرگست و بقدرى خود مخلوق را نگاهدارى مىكند و در چيزى داخل نشود و از چيزى بيرون نيايد و بر او گران نباشد حفظ آن و عجز ندارد از نگاهدارى آن واحدى كيفيت آن را نداند مگر حقتعالى و كسى كه حقتعالى او را مطلع ساخته باشد از پيغمبران او و اهل سر او و كسانى كه حافظ امر او باشند و نگهبانان امر او كه بشريعت او قائم باشند و امر حقتعالى مثل يك چشم بهم زدن يا نزديكتر باشد پس چون چيزى خواهد خطاب مستطاب نمايد بلفظ كن پس في الفور بمشية و ارادهء او بوجود آيد و چيزى از خلق او نزديكتر به او از چيزى نباشد و نه چيزى دور تر به او از چيزى باشد آيا فهميدى اى عمران .\r\nعرض كرد بلى اى سيد من فهميدم شهادت مىدهم كه خداوند من بر اين نوع است كه تو وصف نمودى و او را يگانه ثابت نمودى و شهادت مىدهم كه محمد ( ص ) بندهء خاص او است و مبعوث شده است بدين حق و براستى و درستى پس از آن به سجده افتاد روى به قبله و مسلمان شد .\r\nحسن بن محمد النوفلى گويد كه چون متكلمين نظر بكلام عمران صابى نمودند و حال اينكه مرد جدلى بود كه هرگز كسى در سخنورى او سبقت ننموده بود نزديك حضرت رضا ( ع ) نيامدند و چيزى از او سؤال نكردند و چون شام شد مأمون با حضرت رضا ( ع ) برخاستند و داخل خانه شدند و مردم متفرق شدند و من با جماعتى از اصحاب بودم كه ناگاه محمد بن جعفر فرستاد و مرا احضار نمود من نزد او حاضر شدم گفت اى نوفلى ديدى گفتگوى رفيق خود را به خدا سوگند كه من چنين گمانى در حق على بن موسى الرضا نميبردم كه هرگز تفكر نموده باشد در هيچ يك از اين مطالب كه امروز بيان فرمود و عارف نبوديم كه در مدينه تكلم كرده باشد و اصحاب كلام نزد او اجتماع يافته باشند من گفتم كه حاجيان نزد او مىآمدند و از مسائل حلال و حرام خود ميپرسيدند و او جواب آنها را ميداد و بسا بود كه نزد او مىآمدند و با او محاجه ميكردند محمد بن جعفر گفت :\r\n","description":"","footnote":"","page_name":" 119 ","page_number":119},
  {"content":"\r\nاى ابا محمد من بر او ميترسم كه اين مرد يعنى مأمون بر او حسد برد و او را زهر دهد يا اينكه در بليهء او را گرفتار كند تو به او اشاره كن كه خود را از امثال اين سخنان نگاهدارد و اين گونه مطالب نفرمايد من گفتم از من قبول نميكند و مراد اين مرد يعنى مأمون امتحان او بود كه بداند نزد او چيزى از علوم پدران او هست يا نه گفت به او بگو كه عم تو ناخوش دارد اين حركات ترا و به جهت چندين مصالح دوست ميدارد كه خود را از اين گونه سخنان نگاهدارى كند چون برگشتم به منزل حضرت رضا ( ع ) آن چه عم او محمد بن جعفر گفته بود به او خبر دادم .\r\nحضرت تبسم نمود و فرمود خداوند عم مرا محافظت كند چه خوب نميشناسم او را كه از چه سبب ناخوش دارد اين طور سخنان مرا و فرمود اى غلام برو نزد عمران صابى و او را حاضر كن من عرضكردم فداى وجودت گردم من ميدانم در كجا است او در نزد بعضى از برادران ماست از شيعيان فرمود باكى ندارد و مال سوارى برده او را بياوريد من رفتم و او را حاضر نمودم .\r\nحضرت به او فرمود مرحبا و او را مخلع نمود به لباس و اسب به او عطا كرد و ده هزار درهم به او داد من عرض كردم فدايت شوم عمل جد تو امير المؤمنين حيدر چنان به من رسيده « مترجم گويد » شايد مراد اين باشد كه جد تو اين مقدار بمردم نميداد بلكه تقسيم ميكرد به فقرا هر چه داشت و با اين كه مراد اين باشد كه جد تو نيز در واقعه مخصوصه مثل تو كرد .\r\nحضرت فرمود اين نوع دوست ميداريم ما يعنى عطاى ما چنين است پس آن حضرت فرمود شام آوردند و مرا در طرف راست خود نشانيد و عمران را در طرف چپ خود تا اين كه از شام خوردن فارغ شديم حضرت بعمران فرمود بمصاحبت نوفلى برو در منزل خود و صبح نزد ما حاضر شو تا ترا اطعام كنيم بطعام مدينه و بعد از اين عمران چنين بود كه متكلمين از اصحاب مذاهب نزد او اجتماع مينمودند و امر آنها را باطل ميكرد تا اين كه از او دور ميشدند و اجتناب ميكردند و مأمون ده هزار درهم به او داد و فضل قدرى مال و اسب سوارى به او داد و حضرت او را متولى صدقات بلخ نمود كه ضبط آن صدقات باوى بود تا اينكه بعطاى بىشمارى رسيد .\r\n","description":"","footnote":"","page_name":" 120 ","page_number":120},
  {"content":"\r\n\r\nباب سيزدهم « در ذكر مجلس آن حضرت با سليمان مروزى متكلم خراسان در توحيد در نزد مأمون »\r\nاز حسن بن محمد النوفلى مروى است كه ميگفت سليمان مروزى متكلم خراسان بر مأمون وارد شد مأمون او را اكرام نموده به او صله عطا كرد .\r\nپس از آن به او گفت كه پسر عم من على بن موسى از حجاز آمده و بر من وارد شده است و دوست دارد گفتگو كردن با اصحاب كلام را و تو در روز ترويه نزد ما بيا و با او مناظره كن .\r\nسليمان عرض كرد يا امير المؤمنين ناخوش دارم كه در مجلس تو از او سؤال كنم و حال اينكه جماعتى از بنى هاشم حاضر باشند و چون با من تكلم كند در سخنورى كوتاهى كند و نزد قوم خود خوار شود و جايز نباشد كه با او بسخن بنهايت رسد مأمون گفت كه من ترا بر اين عمل واداشتم به جهت قوت تو در سخنورى و مقصودى ندارم به غير از اينكه لا اقل از يك دليل او برآورد كنى و سخن او را قطع كنى .\r\nسليمان عرض كرد يا امير المؤمنين اگر اين مطلب ترا كفايت كند من و او را در يك جا حاضر كن و اگر بر من مذمتى وارد آيد تو مرا واگذار با مذمت خود يعنى او نتواند بر من غالب آيد .\r\nپس از آن مأمون فرستاد نزد حضرت و عرض كرد كه مردى از اهل مرو بر من وارد شده و او يگانه خراسان است در گفتگو كردن پس اگر آسان است بر تو كه بر خود مشقت و زحمت قرار دهى در آمدن نزد ما اطلاع بده ما را نوفلى گويد كه حضرت برخاست از براى وضو و بما فرمود كه شما پيش برويد و عمران صابى با ما بود رفتيم درب خانه مأمون ياسر و خالد دو نفر غلام او بودند دست مرا گرفتند و مرا وارد بر مأمون نمودند چون سلام كردم گفت كجا است برادر من أبو الحسن خداوند او را باقى بدارد گفتم عقب ماند كه جامه هاى خود را بپوشد و ما را امر كرد پيش از او نزد تو آئيم پس از آن من بمأمون گفتم .\r\nيا امير المؤمنين عمران غلام تو با من بود و الآن بر در خانه واقف است مأمون گفت عمران كيست گفتم عمران صابى كه بر دست تو اسلام اختيار كرد فرمان داد تا داخل شود پس چون وارد شد مأمون به او مرحبا گفت پس از آن گفت اى عمران نمردى تا اينكه از بنى هاشم شدى .\r\n","description":"","footnote":"","page_name":" 121 ","page_number":121},
  {"content":"\r\nعمران گفت حمد خدا را كه شرافت داد مرا بسبب شما يا امير المؤمنين پس از آن مأمون به او گفت اى عمران اين سليمان مروزى متكلم خراسان يگانه است در گفتگو و فكر و حال اينكه منكر است بدارا « مترجم گويد » كه بدا در لغت بمعنى ظهور است قال الله تعالى * ( وَبَدا لَهُمْ سَيِّئاتُ ما كَسَبُوا ) * و گاهى استعمال مىشود در علم بعد از جهل و اين معنى نسبت به خداوند محالست و گاهى اراده مىشود بدا نسبت به خداوند عالم كه خلق كند چيزى را پس از آن معدوم كند آن را و غير آن چيز خلق كند يا اينكه امر كند به چيزى پس از آن نهى كند از آن يا اينكه امر كند به آن يا اينكه قبله را تغيير دهد پس كسى كه اقرار كند از براى خداوند كه . له ان يفعل ما يشاء و يؤخر و ما يشاء و يخلق مكانه ما يشاء و يقدم ما يشاء و يؤخر ما يشاء آن كس اقرار كرده است ببدا و اين معنى را مصنف در كتاب توحيد ذكر كرده است و گفته است كه اين رد بر يهود است چه آنها قائلند باينكه حقتعالى از امر فارغ شده است و ما گوئيم كه حقتعالى كل يوم في شان زنده مىكند و ميميراند و آنچه خواهد مىكند و ديگر گفتگوها باشد در بدا مثل آنكه تخصيص داده‌اند بعضى بدا را بامر تكوينى و امر تكليفى را بيرون كرده‌اند از بدا پس نسخ نزد ايشان بدا نباشد و اين گونه سخنان و تحقيق مطلب را مقام ديگر است .\r\nپس چون كه عمران گفت بمأمون كه سليمان منكر است بدا را مأمون به او گفت چرا مناظره و گفتگو نميكنى با او عمران گفت كه اين امر موكول به او است يعنى اگر خواهد محاجه كند من حرف ندارم در اين اثنا حضرت رضا ( ع ) وارد شد و فرمود در چه مطلب گفتگو ميكرديد .\r\nعمران عرض كرد يا ابن رسول الله اين سليمان مروزى است سليمان بعمران گفت آيا راضى شدى بابى الحسن و گفتهء او به بدا عمران گفت بلى راضى شده‌ام بقول ببدا از حضرت ابى الحسن چه او از براى من دليلى آورده كه ميتوانم به آن دليل محاجه كنم با امثال و اقران خود در اهل نظر مأمون عرضكرد يا ابا الحسن چه ميگوئى در اين مسأله كه اين دو نفر گفتگو ميكردند در آن حضرت فرمود اى سليمان چرا منكر شدى بدارا و حال آنكه حقتعالى ميفرمايد .\r\n* ( أَ وَلا يَذْكُرُ الإِنْسانُ أَنَّا خَلَقْناه مِنْ قَبْلُ وَلَمْ يَكُ شَيْئاً ) * و ميفرمايد * ( وَبَدَأَ خَلْقَ - الإِنْسانِ مِنْ طِينٍ ) * و ميفرمايد * ( وَآخَرُونَ مُرْجَوْنَ لأَمْرِ الله إِمَّا يُعَذِّبُهُمْ وَإِمَّا يَتُوبُ عَلَيْهِمْ ) * و ميفرمايد * ( وَما يُعَمَّرُ مِنْ مُعَمَّرٍ وَلا يُنْقَصُ مِنْ عُمُرِه إِلَّا فِي كِتابٍ ) * و تمام اين آيات دلالت كند بر بدا سليمان عرضكرد آيا روايت از پدران خود در بدا دارى حضرت فرمود بلى از پدرم روايت ميكنم كه او از حضرت صادق ( ع ) روايت كرده\r\n","description":"","footnote":"","page_name":" 122 ","page_number":122},
  {"content":"\r\nاست كه فرمود از براى حق تعالى دو علم است علمى است پوشيده و نهان كه غير از خودش كسى نميداند و از آن علم است بداء و علميست كه آموخته است آن را بملائكه و پيغمبران بود و علماء از اهل بيت پيغمبر ميدانند آن علم را « مترجم گويد » ظاهرا مقصود اين است كه آن علمى را كه بملائكه و پيغمبران تعليم فرموده است تغيير نخواهد داد چه اگر آن علم را تغيير دهد بسا هست كه تغيير كند نه اينكه آنچه در لوح ثبت است غير از آن شود بلكه آن چه ثبت است حكم حتمى است و ليكن چون تغيير داده شود مطابق لوح خواهد شد پس از آن سليمان عرض كرد كه دوست ميدارم كه اين فرمودهء خود را از قرآن بيرون آورى حضرت فرمود حق تعالى به پيغمبر گرامى خود فرمود * ( فَتَوَلَّ عَنْهُمْ فَما أَنْتَ بِمَلُومٍ ) * مقصود آنكه اى پيغمبر روبگردان از ايشان چون چنين كردى كسى را نرسد ترا ملامت كند و حقتعالى خواست آنها را هلاك كند و آن وقت بحسب ظاهر مصلحت اين نوع اقتضاء مينمود كه اين گونه فرمان دهد پس مصلحت نوع ديگر اقتضا نمود فرمود * ( وَذَكِّرْ فَإِنَّ الذِّكْرى تَنْفَعُ الْمُؤْمِنِينَ ) * سليمان عرض كرد فدايت زياده از اين بيان كن حضرت فرمود كه حقتعالى به پيغمبرى از پيغمبران خود وحى نمود كه بفلان پادشاه خبر بده كه فلان وقت ترا از دار دنيا بدار بقا رحلت خواهم داد پس آن پيغمبر بپادشاه چنين خبر داد آن پادشاه بر روى تخت سلطنت استقرار داشت چون اين واقعه را استماع نمود روى بدرگاه حضرت احديت نموده دعا كرد تا اينكه از تخت خود افتاد و عرض كرد پروردگارا مرا مهلت بده تا طفل من جوان شود و امر خود را انجام دهم حقتعالى به آن پيغمبر وحى فرستاد كه برو آن پادشاه را اعلام كن زمان وفات ترا تأخير انداختم و پانزده سال بر عمر تو افزودم پيغمبر عرض كرد پروردگارا تو ميدانى كه هرگز حرفى از من صادر نشده است كه مردم آن را دروغ پندارند حقتعالى وحى فرستاد كه تو بندهء مأمورى برسانى پيام مرا به او و خدا از آنچه مىكند سؤال از كردهء او نميكنند پس از آن حضرت توجه فرمود بسليمان و به او فرمود گمان من آنست كه تو مانند يهودان در اين باب گفتگو ميكنى عرض كرد پناه ميبرم به خدا از اين كردار مگر يهود چه گويند حضرت فرمود يهود گويند * ( يَدُ الله مَغْلُولَةٌ ) * و مقصود آنها اينست كه خدا از امر فارغ شده است و ديگر چيزى را بوجود نياورد و تصرفى در امرى از امورات نكند خداوند فرمود * ( غُلَّتْ أَيْدِيهِمْ وَلُعِنُوا بِما قالُوا ) * يعنى دست يهود بسته شده است و بواسطهء گفتهء خود از رحمت الهى دور شدند و شنيدم كه قومى از پدر بزرگوارم موسى بن جعفر ( ع ) از بدا سؤال كردند آن بزرگوار فرمود انكار نكنند مردم از بدا مگر آنكه حقتعالى قومى را ميگمارد بايشان كه تأخير بيندازند امر ايشان را سليمان عرض كرد آيا خبر نميدهى مرا از آيهء شريفه * ( إِنَّا أَنْزَلْناه ) *\r\n","description":"","footnote":"","page_name":" 123 ","page_number":123},
  {"content":"\r\n* ( فِي لَيْلَةِ الْقَدْرِ ) * كه در چه امرى نازل شد حضرت فرمود اى سليمان شب قدر شبى است كه هر چه در آن سال تا سال ديگر واقع شود از زندگى و خوبى و بدى و روزى حقتعالى آنها را در آن شب مقدر مىكند پس آنچه در آن شب مقدر فرمود حتمى است سليمان عرض كرد فدايت شوم الان فهميدم زياده از اين بيان فرما حضرت فرمود اى سليمان پارهء از امور هست كه نزد حقتعالى است و بس آنچه ميخواهد مؤخر ميدارد اى سليمان عيسى ( ع ) فرمود علم دو علم است علمى است كه حقتعالى آن را تعليم ملائكه و پيغمبران خود فرموده پس آنچه تعليم پيغمبران و ملائكه نموده هميشه به حال خود خواهد بود و حقتعالى خود و ملائكه و پيغمبران خود را تكذيب نخواهد كرد و علمى است كه نزد حقتعالى مخزون است و پوشيده و نهان است كه احدى از خلق خود را به آن اطلاع ندهد و هر چه خواهد اثبات مىكند سليمان بمأمون گفت يا امير المؤمنين بعد از اين روز ديگر بدا را منكر نشوم و آن را دروغ و كذب نپندارم ان شاء الله تعالى مأمون گفت اى سليمان آنچه از براى تو ظاهر شده و ميدانى از ابى الحسن سؤال كن و ليكن تعدى از راه انصاف نكن و براستى و درستى استماع كن سليمان عرض كرد اى سيد من سؤال كنم حضرت فرمود سؤال كن از آنچه بر تو ظاهر شده است عرض كرد چه ميفرمائى در حق كسى كه اراده را اسم و صفت قرار دهد مثل حى و سميع و بصير و قدير حضرت فرمود كه فرق دارند زيرا كه شما ميگوئيد اشياء حادث شوند و مختلف شوند به جهت اينكه مشيت و ارادهء خدا به آن تعلق گرفته است و خداوند خواسته است و اراده كرده است و نميگويند كه اشياء حادث شوند و مختلف گردند به جهت اينكه خدا سميع و بصير است پس اين دليل است بر اينكه اراده با اين صفات مساوى نيستند سليمان عرض كرد كه خداوند هميشه مريد بود حضرت فرمود پس ارادهء او غير او است عرض كرد بلى حضرت فرمود پس تو ثابت كردى از براى او چيزى را كه غير او است هميشه با اوست سليمان عرض كرد كه من اين را ثابت نكرده‌ام از براى او حضرت فرمود آيا اراده حادث است يا قديم سليمان عرض كرد كه اراده حادث نيست مأمون به او صيحهء زد و گفت اى سليمان آيا با مثل چنين كسى منازعه و مكابره ميكنند چرا انصاف پيشه نميكنى آيا نمىبينى اهل نظر در اطراف تو نشسته‌اند پس از آن رو كرد به حضرت و عرض كرد با او سخن بگو او متكلم خراسان است حضرت مسأله را اعاده كرد و فرمود اى سليمان اراده حادث است زيرا كه چيزى كه حادث نيست ازلى است سليمان عرض كرد كه اراده او از اوست چنانچه سمع و بصر و علم او از او است حضرت فرمود پس تو ميگوئى ارادهء او نفس او است عرض كرد نه فرمود پس مريد مثل سميع\r\n","description":"","footnote":"","page_name":" 124 ","page_number":124},
  {"content":"\r\nو بصير نيست سليمان عرض كرد كه حقتعالى نفس او خود را مريد كرده چنانچه نفس او خود را سميع و بصير و قدير كرده حضرت فرمود چيست معنى اينكه نفس او خود را مريد كرده است آيا مقصود تو اينست كه اراده كرده است مريد باشد و اراده كرده است كه حى و سميع و بصير و قدير باشد عرض كرد بلى فرمود پس بارادهء خود متصف به اين صفات شده است عرض كرد بلى پس فرمود هر گاه بارادهء او نباشد معنى ندارد گفتهء تو اراده كرده است حى و بصير و سميع باشد سليمان عرض كرد بلى بارادهء او بايد اين صفات متحقق شود براى او مأمون و كسانى كه گرداگرد او بودند خنديدند حضرت نيز تبسم فرمود پس از آن مأمون گفت مداراة كنيد با متكلم خراسان و گفت اى سليمان پس بنا بر اين حقتعالى نزد شما هر زمانى بحالتى است و هر وقت تغيير مىكند حالت او وقتى متصف به اين صفات است و وقتى نيست و اين چيزى است كه حقتعالى هرگز به آن متصف نشود كلام سليمان منقطع شد و نتوانست سخن بگويد حضرت فرمود اى سليمان مسأله از تو سؤال ميكنم عرض كرد قربان وجودت سؤال كن فرمود خبر بده مرا از تو و اصحاب تو كه آيا با مردم تكلم ميكنند به آنچه ميدانند و مىشناسند يا اينكه تكلم ميكنند به آنچه نميدانند و نميشناسند عرض كرد به آنچه ميدانيم و مىشناسيم تكلم ميكنيم با مردم به آن چه ميدانند فرمود مردم ميدانند كه مريد غير از اراده است و بناگذارنده پيش از بنا شده است و اين باطل كند سخن شما را كه ميگوئيد اراده و مريد يكخبر باشند عرض كرد فداى وجودت اين از قبيل چيزى نيست كه مردم بشناسند و نه از چيزى كه بفهمد حضرت فرمود چنين مىبينم شما را كه ادعا كنيد علم چيزى را بدون معرفت آن و قائل شده‌ايد باينكه اراده مثل سمع و بصر است يعنى ديدن و شنيدن قبل از بصير و سميع خواهد بود بنا بر اينكه گفته شد پس چيزى را ميگوئيد كه كسى نميگويد و تعقل نميشود سليمان باز ماند از جواب حضرت فرمود اى سليمان آيا خدا ميداند جميع آنچه در بهشت و جهنم است عرض كرد بلى حضرت فرمود پس آنچه حقتعالى به آن عالم است در بهشت و جهنم موجود است عرض كرد بلى حضرت فرمود پس هر گاه چنين باشد كه هر چه در بهشت و جهنم است خداوند به آن عالم باشد آيا زياد مىكند آنها را يا كم مىكند آنها را و منقطع مىكند سليمان عرض كرد بلكه زياد مىكند حضرت فرمود پس چنين مىبينم در گفته تو كه زياد مىكند آنها را و در علم او نباشد تمام آنچه در بهشت و جهنم موجود خواهد شد عرض كرد فداى وجودت آنچه زياد شود نهايت ندارد فرمود هر گاه خداوند نهايت آن را نداند پس تمام آنچه در بهشت و جهنم باشد علم خدا به آن احاطه ندارد و هر گاه علم خدا احاطه نداشته باشد به آنچه در بهشت و\r\n","description":"","footnote":"","page_name":" 125 ","page_number":125},
  {"content":"\r\nجهنم است پس نميداند آنچه در بهشت و جهنم است پيش از آنكه موجود شود و اين جهل است و بلند است خداوند عالم و منزه و مبرا است از اين گونه سخنان . سليمان عرض كرد من كه ميگويم نميداند آنچه بعد موجود مىشود بسبب آنست كه نهايتى از براى زيادتى طول بهشت و عذاب و عقابهاى جهنم نيست چه حقتعالى بهشت و جهنم را وصف نموده به خود يعنى بجاويد بودن و بقاء بدون زوال و ما را نهى فرموده از اينكه انقطاعى از براى آنها قرار دهيم حضرت فرمود تعلق داشتن علم خداوند به آنچه در بهشت و جهنم بوده و خواهد بود باعث انقطاع نعمت و عذاب از اهل بهشت و جهنم نخواهد شد چه عيب وارد آيد كه بگوئيم حقتعالى علم دارد و زياد مىكند و قطع نميكند آنها را از اهل بهشت و جهنم و هميشه چنين باشد چه حقتعالى در وصف اهل جهنم فرمود .\r\n* ( كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ ) * يعنى هر گاه كه پخته شود و يا بسوزد پوستهاى كفار به آتش بدل كنيم ايشان را پوستهاى ديگر غير آنچه پخته و سوخته شد به اين وجه كه پوستهاى سوخته را عود كنيم به صورت ديگر تا بچشند عذاب را يعنى تا چشيدن عذاب ايشان دائمى باشد و در وصف اهل بهشت ميفرمايد * ( عَطاءً غَيْرَ مَجْذُوذٍ ) * يعنى عطا داد خدا اهل بهشت را نه منقطع و بريده يعنى ممتد الى غير النهايه و ميفرمايد .\r\n* ( وَفاكِهَةٍ كَثِيرَةٍ لا مَقْطُوعَةٍ وَلا مَمْنُوعَةٍ ) * يعنى و اهل بهشت در ميوه هاى بسيار باشند از هر جنسى كه باشد نه بريده شده و نه فانى گشته يعنى در هيچ زمانى انقطاع نيابد بخلاف ميوه هاى دنيا كه در بساتين و در فصلى باشد دون فصلى و نه منع كرده شده يعنى آن را از خورنده به هيچ نوع منع نكنند بخلاف ميوه هاى دنيا كه در بساتين و حظاير حفظ آن ميكنند و از مردمان منع ميكنند و بسبب بعد و اذيت ممتنع ميشوند پس حقتعالى ميداند آنها را و اين زيادتى نعمت و عذاب را از اهل بهشت و جهنم منقطع نميكند آيا گمان ميكنى كه هر چه اهل بهشت بخورند و بياشامند حقتعالى در مكان آن نعمت نعمتى ديگر مثل آن خلق نميفرمايد عرض كرد چرا خلق مىكند فرمود پس اگر در مكان آن نعمت نعمت ديگر آيد پس قطع نعمت از ايشان است عرض كرد نه فرمود پس هر چه در بهشت است هر گاه جاى آن را نعمت آفريده كند از اهل بهشت نعمت خود را قطع نفرموده .\r\nسليمان عرض كرد بلى نعمت خود را قطع مىكند و زياد نميكند حضرت فرمود پس نعمتهاى خود را از آنها ميگيرد اى سليمان اين مطلب باطل مىكند خلود را و اين خلاف فرموده خداوند است در قرآن مجيد چه حقتعالى ميفرمايد .\r\n* ( لَهُمْ ما يَشاؤُنَ فِيها وَلَدَيْنا مَزِيدٌ ) * مر اهل بهشت راست آنچه بخواهند و ما زياده از خواسته آنها به آنها عطا كنيم و ميفرمايد :\r\n* ( عَطاءً غَيْرَ مَجْذُوذٍ ) * عطا داد خداوند اهل بهشت را نه منقطع و بريده يعنى عطاء دائمى\r\n","description":"","footnote":"","page_name":" 126 ","page_number":126},
  {"content":"\r\nو ابدى و ميفرمايد .\r\n* ( وَما هُمْ مِنْها بِمُخْرَجِينَ ) * پرهيزكاران از بهشت بيرون نروند و ميفرمايد * ( خالِدِينَ فِيها أَبَداً ) * دائما در بهشت جاويد ميباشند و ميفرمايد * ( وَفاكِهَةٍ كَثِيرَةٍ لا مَقْطُوعَةٍ وَلا مَمْنُوعَةٍ ) * سليمان در جواب دادن باز ماند حضرت فرمود اى سليمان آيا خبر نميدهى از اراده كه آيا فعلست يا غير فعل عرض كرد فعل است فرمود پس حادث است چه هر فعلى حادث باشد عرض كرد فعل نيست فرمود پس قديم است و با خدا است غير خدا كه اراده باشد و اراده ازلى خواهد بود عرض كرد كه اراده انشاء و ايجاد است حضرت فرمود اى سليمان اين مطلب را كه قصد كردهء قول ضرار است و اصحاب او كه ميگويند هر چه حقتعالى در آسمان يا زمين يا بيابان يا دريا آفريده از سگ و خوك و ميمون يا جنبنده اراده حقتعالى است و ميگويند ارادهء خدا كه اين مخلوقست زنده مىشود و ميميرد و ميرود مىخورد و مىآشامد و نكاح مىكند و متولد مىشود و ظلم مىكند و عملهاى شنيع مرتكب مىشود و كافر مىشود و مشرك ميگردد و ما خدا را از اينها برى ميدانيم و او را دشمن اينها ميدانيم و خود مخلوق را به اين حدود منتسب ميسازيم .\r\nسليمان عرض كرد كه اراده مثل سمع و بصر و علم است حضرت فرمود دوباره برگشت بسمع و بصر و علم خبر بده مرا كه سمع و بصر و علم مصنوع و مخلوق است يا نه عرضكرد نه فرمود پس چگونه انكار ميكنيد مصنوع بودن اراده را و حال اينكه يك مرتبه ميگويند اراده كرد خدا و مرتبه ديگر ميگويند اراده نكرد و اين چگونه موافقت مىكند يا اينكه اراده مصنوع و مخلوق باشد .\r\nسليمان عرض كرد اين نظير قول ما است كه يك مرتبه ميگوئيم عالم معلوم است و معلومى از براى او ثابت ميكنيم و مرتبهء ديگر مىگوئيم عالم نيست و معلومى از براى او ثابت نميكنيم .\r\nحضرت فرمود اينها مساوى نيستند زيرا كه نفى معلوم مستلزم نفى علم نيست اما نفى مراد مستلزم نفى وجود اراده است چون كه چيزى اگر اراده نشده باشد پس اراده نيست و بسا هست كه علم ثابت و محقق است و ليكن معلومى نيست آيا ديدهء انسان را كه بسا هست انسان بينا است اما ديده شده نيست و علم هم ثابت است اما معلومى نيست سليمان عرض كرد كه اراده مصنوع و مخلوق است .\r\nحضرت فرمود پس اراده حادث است و مثل سمع و بصر نيست زيرا كه سمع و بصر مخلوق و مصنوع نيستند و اراده مصنوع است سليمان عرض كرد كه اراده صفتى از صفات خداوند است كه هميشه بوده است .\r\nحضرت فرمود پس بايد انسان هميشه موجود باشد و قديمى باشد زيرا كه اگر اراده خلقت خداوند است و حال اين كه اراده از مراد تخلف نكند و اراده ازلى باشد پس بايد انسان هم ازلى باشد عرض كرد لازم نيست كه چنين باشد زيرا كه ممكن است\r\n","description":"","footnote":"","page_name":" 127 ","page_number":127},
  {"content":"\r\nخداوند اراده نكرده باشد . حضرت فرمود اى خراسانى چقدر زياد است غلط تو آيا باراده و فرموده خداوند اشياء بوجود نيايند عرض كرد نه حضرت فرمود پس اگر باراده و بمشيت و امر و مباشرت خداوند اشياء بوجود نيايند پس از كجا بوجود آيند تعالى الله عن ذلك ؛ سليمان از جواب باز ماند حضرت فرمود آيا خبر نميدهى مرا از قول حقتعالى * ( وَإِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها ) * مقصود خداوند اينست كه اراده ايجاد شود عرض كرد بلى فرمود پس اگر اراده ايجاد شود گفتهء تو كه ارادهء عين خدا است يا صفت خدا است باطل است زيرا كه ممكن نيست كه حقتعالى وجود خود را ايجاد كند و خدا از حال خود تغيير نميكند عرض كرد كه از قول خود اردنا مقصود او نيست كه ايجاد كند اراده را فرمود پس چيست مقصود او عرض كرد كردن عمل و فعل است مقصود او فرمود واى بر تو چقدر نكول ميكنى و اعتراف ميكنى در اين مسأله به تو نگفتم كه اراده حادث است به جهت اينكه فعل است و فعل حادث است پس اراده معنى ندارد .\r\nحضرت فرمود حقتعالى ذات خود را باراده متصف كرده است و از قول تو لازم آيد كه حقتعالى خود را متصف كرده باشد به چيزى كه از براى او معنى نباشد چه هر گاه اراده را معنى نباشد نه قديم و نه حادث باطل خواهد شد قول شما كه حقتعالى هميشه مريد بود سليمان عرضكرد كه قصد من اين بود كه اراده فعل است از جانب حق و ازلى است حضرت فرمود آيا نميدانى كه چيزى كه ازلى است فعل و مصنوع نخواهد شد و ممكن نيست در يك حالت هم حادث و هم ازلى باشد .\r\nسليمان از جواب بازماند حضرت فرمود باكى نيست سؤالهاى خود را تمام كن سليمان عرضكرد كه من ميگويم اراده صفتى است از صفات خداوند حضرت فرمود چقدر بازگو ميكنى از براى من كه اراده صفتى است از صفات خدا آيا صفت خدا حادث است يا قديم عرضكرد حادث است .\r\nحضرت فرمود الله اكبر پس اراده حادث است و حال اينكه اگر صفتى از صفات او بود ازلى بود سليمان از جواب باز ماند .\r\nحضرت فرمود چيزى كه ازلى است ممكن نيست كه مصنوع و منقول شود سليمان عرضكرد كه نبود در ازل چيزى از اراده و مراد تخلف كردند از يك ديگر و در ازل اراده بود و مراد نبود .\r\nحضرت فرمود اى سليمان وسواس دارى ممكن نيست اراده و مراد از يك ديگر تخلف كنند پس اگر در ازل اراده باشد لا بد مراد هم هست پس بنا بر قول تو لازم آيد كه حقتعالى ازلى را خلق كرده باشد يعنى چيزى كه خلقت و فعل آن ازلى است خداوند آن را خلق كرده باشد و اين صفت كسى است كه نميداند چه كرده است و خدا از اين صفت منزه و مبرا است .\r\n","description":"","footnote":"","page_name":" 128 ","page_number":128},
  {"content":"\r\nسليمان عرضكرد اى سيد من به تو عرضكردم كه اراده مثل سمع و بصر و علم است مأمون برآشفت و گفت اى سليمان واى بر تو چقدر اين غلط را باز ميگوئى اين سخن را قطع كن و در غير اين سخن گفتگو كن زيرا كه قوت و قدرت ندارى بر غير اين سخن كه به تو رد شده .\r\nحضرت رضا ( ع ) بمأمون فرمود واگذار او را يا امير المؤمنين مسأله او را بر او قطع مكن تا اين كه از براى او حجتى باشد اى سليمان تكلم كن عرض كرد من گفتم كه اراده مثل سمع و بصر و علم است .\r\nحضرت فرمود ضرر ندارد از براى من بگوئى كه اراده را يك معنى است يا او را معنى بسيار است سليمان عرض كرد كه معنى اراده يكيست .\r\nحضرت فرمود پس همهء اراده ها يك معنى دارد عرضكرد بلى حضرت فرمود اگر معنى همهء اراده ها يكى باشد پس ارادهء قيام ارادهء قعود است و ارادهء حيوة اراده موت است و اگر ارادهء خدا يكى باشد بايد بعضى اشياء مقدم بر بعضى ديگر نباشند و بعضى اشياء مخالف با بعضى ديگر نباشند و همه يك چيز باشند .\r\nسليمان عرض كرد معنى اراده مختلف است حضرت فرمود خبر بده مرا كه مريد اراده است يا غير اراده سليمان عرض كرد مريد اراده است .\r\nحضرت فرمود پس مريد نزد شما مختلف است چه مريد بنا بر قول تو اراده است و ارادهء مختلف است پس مريد مختلف است سليمان عرض كرد اى سيد من اراده مريد نيست .\r\nحضرت فرمود پس اراده حادث است و اگر گوئى ازلى است لازم آيد با خدا غير او باشد اى سليمان بفهم و زياد كن سؤال خود را سليمان عرض كرد كه اراده اسمى است از اسماء خدا حضرت فرمود آيا خداوند خود را مسمى به اين اسم نموده سليمان عرض كرد خودش نفس خود را مسمى به اين اسم ننموده حضرت فرمود پس ترا نميرسد او را مسمى كنى به اسمى كه خودش از براى خود نام ننهاده سليمان عرض كرد خودش خود را متصف كرده باينكه مريد است .\r\nحضرت فرمود كه متصف نمودن خود را بمريد نه اخبار باينست كه اراده است و نه اخبار باينست كه اراده اسمى است از اسماء او سليمان عرض كرد كه اخبار باينست كه اراده اسمى از اسماء او است زيرا كه ارادهء او علم او است .\r\nحضرت فرمود اى نادان هر گاه علم به چيزى دارد بايد اراده كند آن را سليمان عرض كرد بلى حضرت فرمود پس هر گاه اراده نكند چيزى را بايد علم نداشته باشد به آن عرض كرد بلى فرمود از كجا ميگوئى و چه دليل دارى باينكه ارادهء او علم او است و حال\r\n","description":"","footnote":"","page_name":" 129 ","page_number":129},
  {"content":"\r\nآنكه علم دارد به چيزى كه هرگز آن را اراده نكرده است چه خود فرموده * ( وَلَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ) * اى پيغمبر گرامى اگر بخواهيم هر آينه به بريم آن چيزى را كه وحى كرده‌ايم به تو كه مراد قرآنست يعنى از سينه ها و مصحفها محو كنيم پس حقتعالى علم دارد چگونه ببرد و محو كند وحى را از سينه ها و مصحفها و حال آنكه هرگز نبرد آن را سليمان عرض كرد اين از جهت آنست كه حقتعالى از امر فارغ شده است و آنچه بايد تقدير نمايد تقدير نموده و ديگر تغيير و تبديل ندهد پس در امر خود چيزى زياد نكند .\r\nحضرت فرمود اين گفتار يهود است و اگر چنين باشد پس چگونه حقتعالى فرمود * ( ادْعُونِي أَسْتَجِبْ لَكُمْ ) * بخوانيد مرا و بخواهيد حاجات خود را تا من از براى شما مستجاب كنم سليمان عرض كرد مقصود خداوند اين است كه قادر است بر روا كردن حاجت حضرت فرمود آيا خداوند وعده مىكند چيزى را كه به آن وفا نميكند پس اگر از امر فارغ شده است چگونه فرمود * ( يَزِيدُ فِي الْخَلْقِ ما يَشاءُ ) * در خلق زياد مىكند آنچه مشيت او قرار گيرد و فرمود * ( يَمْحُوا الله ما يَشاءُ وَيُثْبِتُ وَعِنْدَه أُمُّ الْكِتابِ ) * محو مىكند خدا آنچه ميخواهد يعنى ثواب ميداند خدا نسخ آن را و اثبات مىكند آنچه در آن مصلحت ميبيند و نزد او است اصل كتاب كه لوح محفوظ است و هيچ چيزى نيست مگر كه در آن نوشته است ( مترجم گويد ) از ابن عباس نقل است كه حقتعالى لوح محفوظ را از يك در سفيد آفريده است كه درازى آن پانصد ساله راهست هر روز حقتعالى سيصد و شصت بار نظر در آن لوح مىكند آنچه خواهد محو كند و آنچه خواهد بگذارد بحسب مصلحت اشخاص مثل آنكه چون بندهء دعائى كند يا صدقه بدهد يا طاعتى كند عمر او را دراز گرداند پس سليمان از جواب بازماند حضرت فرمود اى سليمان آيا خدا ميداند و علم دارد بوجود انسانى و حال اينكه هرگز اراده ندارد او را خلق كند و علم دارد باينكه انسانى ميميرد و حال اينكه امروز اراده ندارد بميرد سليمان عرض كرد بلى حضرت فرمود پس خداوند علم دارد بوجود پيدا كردن چيزى را كه اراده دارد وجود پيدا كند و علم دارد باينكه صورت مىپذيرد چيزى را كه اراده نكند وجود پيدا كردن آن را عرض كرد بلى علم دارد بهر دو كه مىشود واقع شود .\r\nحضرت فرمود پس در اين وقت علم دارد كه انسانى مرده است و زنده است و ايستاده است و نشسته است و كور است و بينا است در يك حالت و اين محالست ( مترجم گويد ) حاصل جواب اينست كه في المثل خداوند ميداند كه انسانى ميميرد و اراده ندارد امروز بميرد و ميداند انسانى زنده است و اراده دارد زندگى و حيات او را\r\n","description":"","footnote":"","page_name":" 130 ","page_number":130},
  {"content":"\r\nپس اگر اراده علم باشد چنانچه سليمان ميگويد پس خدا ميداند كه انسانى در يك حالت هم مرده است و هم زنده است زيرا كه بنا بر فرض مذكور علم اراده است و اراده هم از مراد تخلف نكند .\r\nپس در يك حالت انسانى را كه خدا علم بحيات و موت او دارد اراده بحيات و موت او دارد و اراده هم از مراد تخلف نكند پس مراد حيات و موت او است و چيزى هم كه مراد است لا بد بفعليت رسيده است و الا مراد معنى ندارد پس فعلا انسانى در يك آن هم مرده است و هم زنده است و اين جمع بين المتناقضين است و عقل حكم ببطلان آن مىكند سليمان عرض كرد فداى وجودت خداوند بيكى از اين دو چيز مذكور علم دارد و به ديگرى علم ندارد حضرت فرمود باكى نيست بگوئى بكدام يكى از اين دو چيز علم دارد بآنچيزى كه اراده كرده است علم دارد يا بآنچيزى كه اراده نكرده است وجود آن را سليمان عرض كرد علم دارد بآنچيزى كه اراده كرده است وجود آن را .\r\nپس حضرت رضا ( ع ) و مأمون و اصحاب نظر كه در آنجا بودند بر او خنديدند و حضرت رضا ( ع ) به او فرمود كه غلط كردى و چيزى را كه به آن اقرار كردى واگذاشتى و انكار نمودى قول خود را كه حقتعالى علم دارد باينكه انسانى ميميرد و اراده ندارد امروز موت او را و علم دارد باينكه وجود پيدا كنند خلقى و حال آنكه اراده ندارد آنها را خلق فرمايد و هر گاه جايز نباشد نزد شما علم داشتن خدا به چيزى كه اراده نكرده باشد وجود پيدا كردن آن را پس علم دارد به چيزى كه اراده كرده است وجود آن را نه به چيزى كه اراده نكرده است پس چرا گفتى علم دارد به چيزى كه اراده نكرده است سليمان عرض كرد كه قول من اينست كه اراده نه علم است و نه غير علم حضرت فرمود اى نادان تو كه ميگوئى اراده علم نيست پس اراده را غير علم قرار دادهء و چون ميگوئى اراده غير علم نيست پس اراده را علم قرار دادهء و اين تناقض است سليمان عرض كرد خداوند قبل از خلق كردن علم دارد كه چگونه چيزى را خلق ميفرمايد ؟\r\nفرمود بلى عرض كرد پس اين اثبات چيزى است با خدا حضرت فرمود چيزى گفتى كه محال است زيرا كه بسا هست مردى نيكو بنائى ميداند اگر چه بنائى ننهاده باشد و بسا هست نيكو ميداند خياطى كردن را اگر چه خياطى نكرده باشد و نيكو ميداند ساختن چيزى را اگر چه هرگز آن را نساخته باشد پس از آن فرمود اى سليمان آيا ميداند خدا كه يكيست و چيزى با او نيست عرض كرد بلى فرمود پس اين اثبات چيزى است براى او سليمان عرض كرد كه خدا نميداند كه يكيست و چيزى با او نيست ؟\r\nحضرت فرمود تو ميدانى اين را عرض كرد بلى فرمود اى سليمان پس تو از خدا داناترى ؟ سليمان گفت اصل سؤال محال است يعنى دانستن من حضرت فرمود محال است در نزد تو كه حقتعالى يكيست و چيزى با او نيست و خدا شنوا و بينا و حكيم و قادر است عرض كرد بلى محال است فرمود پس چگونه خودش خبر داده است باينكه يكيست و حى\r\n","description":"","footnote":"","page_name":" 131 ","page_number":131},
  {"content":"\r\nاست و شنوا و بينا و دانا و خبير است و حال آنكه تو ميگوئى عالم بآنهائيست پس اين قول تو رد فرمودهء خداوند است و تكذيب او است و خدا منزه است از اين گفتار تو پس از آن حضرت به او فرمود پس چگونه اراده مىكند خدا ساختن و صنعت نمودن چيزى را كه نميداند ساختن آن را و نميداند كه اين چه چيز است و هر گاه صانع پيش از صنعت نمودن خود نداند كه چگونه چيزى را صنعت مىكند پس متحير است و منزه است خداوند از اين صفت سليمان عرض كرد اراده قدرتست حضرت فرمود حقتعالى قادر است بر چيزى كه هرگز ارادهء آن نكند و چارهء نيست ترا مگر آنكه قبول كنى زيرا كه ميفرمايد * ( وَلَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ) * اى پيغمبر گرامى اگر بخواهيم ما هر آينه ببريم آن چيزى را كه وحى كرده‌ايم به تو كه مراد قرآنست پس اگر اراده قدرت باشد بايد حقتعالى اراده كرده باشد كه ببرد قرآن را از سينهء پيغمبر چه قدرت بر آن دارد سليمان خاموش شد و توانائى سخن راندن نداشت در اين وقت مأمون به او گفت اى سليمان اين جوان داناترين بنى هاشم است پس از آن جمعيت پراكنده شدند ( مصنف كتاب گويد ) كه مأمون هر كسى از متكلمين از هر مذهبى و گمراه از هر ملتى را كه مىيافت او را با حضرت رضا ( ع ) در مقام گفتگو در مىآورد از زيادتى حرص او بر منقطع شدن و بازماندن حضرت رضا ( ع ) از دليل و جواب ايشان كه شايد از جواب دادن بر يكنفر عاجز شود به جهت حسدى كه به آن بزرگوار داشت و بلندى مرتبهء كه آن جناب از علم داشت و آن حضرت سخنورى با احدى نكرده مگر آنكه اقرار بفضل او نمود و حجت و برهان او را ملتزم شد و قبول نمود زيرا كه حقتعالى بايد كلمه خود را بلند كند و نور خود را تمام كند و حجت خود را يارى كند و حقتعالى چنين وعده فرمود در كتاب مجيد * ( إِنَّا لَنَنْصُرُ رُسُلَنا وَالَّذِينَ آمَنُوا فِي الْحَياةِ الدُّنْيا ) * و مقصود او * ( وَالَّذِينَ آمَنُوا ) * ائمهء هداة باشند و متابعين آنها كه عارف به آنها باشند و كسانى باشند كه آنها را اخذ كرده و يارى كند حقتعالى آنها را مادامى كه در دنيا باشند و آنها را بر مخالف خود غلبه دهد و خصم آنها را ملزم كند و همچنين در آخرت نيز يارى كند آنها را چه حقتعالى خلاف وعده نميكند .\r\n\r\nباب چهاردهم در ذكر مجلس ديگر از آن حضرت نزد مأمون با اهل ملل و اديان و ذكر آنچه را كه آن جناب جواب داده است به على بن محمد الجهم در عصمت انبياء\r\nاز ابو الصلت هروى مروى است كه چون مأمون ملعون سخنوران اهل اسلام و اديان مختلفه از يهود و نصارى و مجوس و صائبين و ساير سخنگويان را در نزد حضرت على بن\r\n","description":"","footnote":"","page_name":" 132 ","page_number":132},
  {"content":"\r\nموسى الرضا جمع نمود احدى برنخاست سخنورى كند مگر آنكه حضرت او را الزام نموده و ساكتش مينمود و حجت او را رد ميفرمود و بطورى او را ساكت ميكرد كه گويا لقمهء سنگى در دهان او بود كه قادر بر تكلم نبود در آن وقت على بن محمد الجهم برخاست و عرض كرد يا ابن رسول الله آيا قائل هستى باينكه انبياء عصمت داشتند و هيچ معصيتى از آنها صادر نميشد حضرت فرمود بلى عرض كرد پس چه ميكنى در قول حقتعالى * ( وَعَصى آدَمُ رَبَّه فَغَوى ) * حضرت آدم عليه السلام معصيت كرد پس گمراه شد و در قول حقتعالى * ( وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْه ) * ياد كن اى پيغمبر صاحب ماهى را كه مراد يونس بن متى است چون بيرون رفت از ميان قوم خود در حالتى كه خشمناك بود بر ايشان پس گمان برد كه ما قدرت نداريم بر او و در قول حقتعالى در حق يوسف * ( وَلَقَدْ هَمَّتْ بِه وَهَمَّ بِها ) * و هر آينه قصد كرد زليخا يوسف را و قصد كرد يوسف زليخا را و در قول حقتعالى در حق داود * ( وَظَنَّ داوُدُ أَنَّما فَتَنَّاه ) * و گمان برد داود كه ما او را بفتنه انداختيم و در قول حقتعالى نسبت به پيغمبر اكرم خود ( ص ) * ( وَتُخْفِي فِي نَفْسِكَ مَا الله مُبْدِيه ) * و پنهان ميكنى در قلب خود چيزى را كه خداوند ظاهر بسازد آن را يعنى ميل كردن بزن زيد بنت جحش حضرت رضا ( ع ) به او فرمود واى بر تو اى على از خدا بترس نسبت مده به پيغمبران خدا اين عملهاى شنيعه را و كتاب خدا را براى خود تفسير مكن حقتعالى خود فرموده * ( وَما يَعْلَمُ تَأْوِيلَه إِلَّا الله وَالرَّاسِخُونَ فِي الْعِلْمِ ) * و نميداند تأويل آنچه متشابهاتست و حمل آن بر معنى مراد او مگر خدا كه آن را فرو فرستاده است و كسانى كه ثابتقدمانند در دانش و متمكن هستند در بينش كه علماى اهل ايمان باشند اما قول حقتعالى در حق آدم ( ع ) كه فرمود * ( وَعَصى آدَمُ رَبَّه فَغَوى ) * حقتعالى آدم را حجت قرار داد در زمين خود و خليفه قرار داد در بلاد و شهرهاى خود و او را از براى بهشت خلق نفرموده بود و معصيتى كه از آدم سر زد در بهشت بود نه در زمين و عصمت او بايد در زمين باشد تا واجبات الهى را با تمام رساند پس چون آدم ( ع ) به زمين فرود آمد و حجت و خليفهء خداى عز و جل شد معصوم شد بقول حقتعالى * ( إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ) * و اما قول حق تعالى * ( وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْه ) * لفظ ظن در آيهء شريفه بمعنى ( استيقن ) است يعنى يونس يقين پيدا كرد كه خدا رزق او را بر او تنگ نگيرد و بنا بر اين لن نقدر معنى او لن نضيق است آيا نشنيده اى قول حقتعالى را كه ميفرمايد * ( وَأَمَّا إِذا مَا ابْتَلاه فَقَدَرَ عَلَيْه رِزْقَه ) * يعنى ضيق عليه و اگر يونس چنين گمان كرده بود كه خدا قدرت ندارد البته كافر ميشد و اما قول حقتعالى در حق يوسف * ( وَلَقَدْ هَمَّتْ بِه وَهَمَّ بِها ) * زليخا قصد معصيت نمود و يوسف قصد كرد كشتن زليخا را اگر زليخا اجبار كند او را چه سخت شده بود اصرار\r\n","description":"","footnote":"","page_name":" 133 ","page_number":133},
  {"content":"\r\nزليخا و رفت و آمد او پس حقتعالى گردانيد از يوسف قتل زليخا و عمل زشت را چنانچه ميفرمايد * ( كَذلِكَ لِنَصْرِفَ عَنْه السُّوءَ ) * القتل و الفحشاء يعنى الزنا همچنين نموده‌ايم يوسف را برهان روشن تا بگردانيم از وى بدى را يعنى قتل زليخا و عمل را و فحشاء زشت را يعنى زنا را و اما داود پس چه ميگويند پيشينيان شما در حق او على بن محمد الجهم عرض كرد كه ميگويند داود ( ع ) در محراب عبادت نماز ميگذارد در آن حال ابليس به شكل مرغى جلوه گر شد كه نيكوترين مرغان بود .\r\nداود نماز خود را قطع كرد و برخاست كه آن مرغ را بگيرد مرغ در اندرون خانه رفت و او از عقب آن مرغ رفت و آن مرغ پريد به روى بام داود در طلب آن مرغ بالا رفت بر بام آن مرغ خود را انداخت در اندرون خانه اوريا بن حنان ، داود در عقب آن مرغ در خانه اوريا روان شد ناگاه زن اوريا را ديد كه غسل ميكرد پس چون نظر داود ( ع ) به آن زن افتاد مايل شد بوى و در بعضى از غزوات اوريا را فرستاد تا جدال كند و بسالار و بزرگى كه از جانب او مأمور بود نوشت كه اوريا پيش جنگ قرار دهد او نيز بنا بر فرمودهء داود اوريا را پيش جنگ قرار داد اوريا بمشركان ظفر يافت و اين مطلب بر داود گران آمد ثانيا نوشت به او كه اوريا را در جلو تابوت پيش آهنگ قرار ده او چنين كرد اوريا ( ره ) كشته شد داود زن او را تزويج كرد ، راوى گويد كه چون حضرت رضا ( ع ) اين مطلب را استماع نمود دست خود را بر پيشانى مبارك آشنا كرد و فرمود * ( إِنَّا لِلَّه وَإِنَّا إِلَيْه راجِعُونَ ) * بپيغمبرى از پيغمبران نسبت داديد كه بىاعتنائى كرد به نماز هنگامى كه در عقب مرغ بيرون رفت پس از آن او را به عمل زشت نسبت داديد پس از آن بقتل او را نسبت داديد عرض كرد يا ابن رسول الله پس چه چيز بود خطاى داود .\r\nحضرت فرمود واى بر تو گمان كرد كه حقتعالى كسى را داناتر از او نيافريده حقتعالى دو فرشته مبعوث نمود پس بالا رفتند در خانهء كه محل عبادت او بود و گفتند كه ما خصم يك ديگريم بعضى از ما بر برخى ديگر ستم كرده است پس حكم كن در ميان ما براستى و درستى و در حكم كردن بر ما جور مكن و از حق دور مشو و راه نما ما را به راه ميانه كه طريق عدلست و يكى از آن دو نفر گفت اى داود بدرستى كه اين مرد برادر منست در دين و يا در صداقت و الفت و يا در شركت و خلقت و او را نود و نه ميش است و مرا يك ميش است و به من گفته است كه مرا كفيل گردان تا از براى خود كفايت كنم آن ميش را با ساير اموال خود يعنى آن ميش را نصيب من گردان و تمليك من كن تا در تحت تصرف من باشد و غلبه كرده به من در اين مخاطبه و مجادله و نگذاشته كه من در آن تعلل كنم و سخنى گويم داود ( ع ) تعجيل نموده و بمدعى عليه گفت كه ستم كرده است بر تو برادر تو بخواستن ميش تو و اضافه كردن آن را بسوى ميشهاى خود پس داود از مدعى شاهد بر اين مطلب نخواست و پس از آن رو نكرد بمدعى عليه كه به او\r\n","description":"","footnote":"","page_name":" 134 ","page_number":134},
  {"content":"\r\nبگويد تو چه ميگوئى اينست خطاى داود در تعجيل كردن حكم نه چيزى را كه شما ميگوئيد نشنيده اى قول حقتعالى را كه بداود ميفرمايد * ( يا داوُدُ إِنَّا جَعَلْناكَ خَلِيفَةً فِي الأَرْضِ فَاحْكُمْ بَيْنَ النَّاسِ بِالْحَقِّ ) * تا آخر آيه ى داود بدرستى كه ما گردانديم ترا جانشين در روى زمين يعنى تدابير امور بندگان را در كف كفايت تو نهاديم همچنان كه سلاطين غير خود را خليفه و جانشين خود ميگردانند در بعض بلاد و تدبير آن بلاد را به دو تفويض ميكنند پس حكم كن ميان مردمان به حق و راستى يعنى بوفق امر ما اشيا را در موضع خود وضع نما عرضكرد يا ابن رسول الله پس چيست قصه داود ( ع ) با اوريا حضرت فرمود در زمان داود ( ع ) چنين رسم شده بود كه هر وقت زنى شوهر او وفات ميكرد يا كشته ميشد بعد از شوهر خود هرگز بايد به كسى شوهر نكند پس اول كسى را كه حقتعالى مباح كرد از براى او كه تزويج كند زنى را كه شوهر او كشته شده باشد حضرت داود بود پس آن جناب تزويج كرد زن اوريا را بعد از آنكه اوريا كشته شد و عده آن ضعيفه منقضى شد و اين مطلب بر مردم گران آمد اما پيغمبر اكرم محمد ( ص ) كه خداوند عز و جل به او فرمود * ( وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه ) * چون كه حقتعالى در دار دنيا اسماء زنان پيغمبر را قبل از وقوع به او فرمود چنانچه اسماء زنان او را در آخرت نيز به او شناسانيد و به او فرمود كه اين نسوان مادرهاى مؤمنين هستند و حقتعالى يكى از زنهائى را كه از براى پيغمبر گرامى خود اسم برد زينب بنت جحش بود و زينب در آن زمان زن زيد بن حارثه بود جناب پيغمبر ( ص ) نام او را در قلب خود مخفى داشت و اظهار ننمود تا اينكه منافقين بگويند كه پيغمبر زنى را كه الان در حباله و تصرف كسى ديگر است و در خانه كسى ديگر است يكى از زنهاى خودش شمرده است و او را از مادرهاى مؤمنين دانسته است چون آن جناب از قول منافقين ترسيد حقتعالى اين آيه را نازل كرد * ( وَتَخْشَى النَّاسَ وَالله أَحَقُّ أَنْ تَخْشاه ) * يعنى در قلب خود ترس ميدارى از مردم و حقتعالى سزاوارتر است باينكه از او خشيت داشته باشى و حقتعالى متولى نشد تزويج احدى از خلق خود را مگر تزويج حوا به آدم و زينب برسول بنا بفرموده خود * ( فَلَمَّا قَضى زَيْدٌ مِنْها وَطَراً زَوَّجْناكَها ) * تا آخر آيه و فاطمه بعلى ( ع ) راوى گويد كه على بن محمد بن الجهم گريه كرد و عرضكرد يا ابن رسول الله من توبه كردم كه بعد از اين روز در حق انبياء سخنى نگويم مگر به آنچه تو فرمودى\r\n","description":"","footnote":"","page_name":" 135 ","page_number":135},
  {"content":"\r\n\r\nباب پانزدهم در ذكر مجلس ديگر از براى آن جناب نزد مأمون در عصمت انبياء\r\nاز على بن محمد بن الجهم مروى است كه گفت در مجلس مأمون حاضر شدم در وقتى كه حضرت رضا على بن موسى در نزد مأمون بود مأمون به آن جناب عرضكرد يا ابن رسول الله آيا اين قول تو نيست كه انبياء معصوم هستند فرمود بلى قول منست عرضكرد پس چيست معنى قول خدا * ( وَعَصى آدَمُ رَبَّه فَغَوى ) * حضرت فرمود حقتعالى به آدم ( ع ) گفت * ( اسْكُنْ أَنْتَ وَزَوْجُكَ الْجَنَّةَ وَكُلا مِنْها رَغَداً حَيْثُ شِئْتُما وَلا تَقْرَبا هذِه الشَّجَرَةَ فَتَكُونا مِنَ الظَّالِمِينَ ) * ساكن شو تو و جفت تو كه حوا است در بهشت و بخوريد از ميوه ها و نعمتهاى بهشت خوردنى بسيار و با فراغت و خوشحالى از هر كجا كه خواهيد يا هر چه اراده كنيد و نزديك مشويد اين درخت را و حقتعالى اشاره كرد بدرخت گندم تا باشيد آن هنگام كه نزديك شويد به اين درخت از ستمكاران بر نفسهاى خود حقتعالى نفرمود نخوريد از اين درخت و نه آن چه از جنس اين درخت است پس آدم و حوا از آن درخت مشار اليه نخوردند و از غير آن درخت كه از جنس آن درخت بود خوردند چون شيطان آنها را وسوسه كرد و به آنها گفت * ( ما نَهاكُما رَبُّكُما عَنْ هذِه الشَّجَرَةِ ) * باز نداشت و نهى نكرد شما را از خوردن اين درخت و شما را منع كرد از خوردن غير اين درخت مخصوص و چيزى باز ندارد شما را از خوردن درخت گندم ، * ( إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ وَقاسَمَهُما إِنِّي لَكُما لَمِنَ النَّاصِحِينَ ) * مگر نخواستن شما كه دو فرشته شويد در علو مرتبت با حسن صورت يا از جاويد ماندگان در بهشت باشيد كه هرگز مرگ بشما نرسد و سوگند خورد براى رغبت آدم و حوا در خوردن آن و گفت كه من از نصيحتكنندگان شمايم كه يعنى از روى شفقت ميگويم از اين درخت بخوريد تا نميريد آدم و حوا چون مشاهده نكرده بودند پيش از اين قسم كسى قسم دروغ خورده باشد و به جهت اين قسم فريفته شدند * ( فَدَلَّاهُما بِغُرُورٍ ) * پس فرود آورد شيطان ايشان را به خوردن آن درخت بفريب و وسوسه پس از آن درخت خوردند به جهت اعتماد بسوگند شيطان بخداى عز و جل و اين واقعه پيش از پيغمبرى آدم بود و هنوز مبعوث بپيغمبرى نشده بود و اين گناه كه از او صادر شد گناه كبيره نبود كه بسبب آن مستحق جهنم شود بلكه اين گناه از صغيره هائى بود كه حقتعالى بر پيغمبران ميبخشيد و جايز است پيغمبران پيش از نزول وحى بايشان مرتكب شوند يعنى از اين قبيل گناه است كه ضرر بنبوت بعد از اين به آنها نميرساند\r\n","description":"","footnote":"","page_name":" 136 ","page_number":136},
  {"content":"\r\nپس چون كه حقتعالى او را برگزيد بپيغمبرى معصوم شد كه هرگز گناه صغيره و كبيره از او صادر نشد چنانچه حقتعالى فرموده * ( وَعَصى آدَمُ رَبَّه فَغَوى ثُمَّ اجْتَباه رَبُّه فَتابَ عَلَيْه وَهَدى ) * و در محل ديگر مىفرمايد .\r\n* ( إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ) * مامون به آن جناب عرض كرد پس چيست معنى حقتعالى * ( فَلَمَّا آتاهُما صالِحاً جَعَلا لَه شُرَكاءَ فِيما آتاهُما ) * حضرت فرمود كه حوا پانصد شكم از براى آدم زائيد و در هر شكمى يك پسر و دختر و آدم و حوا با حقتعالى معاهده كردند و دعا كردند و عرض كردند * ( لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ ) * اگر بدهى ما را فرزندى مستوى الخلقه و بىعيب ما بدين نعمت از سپاس دارندگان و شكرگزاران باشيم * ( فَلَمَّا آتاهُما صالِحاً ) * پس آن هنگام كه عطا كرد خدا بر ايشان فرزند صالح البدن را كه مستوى الخلقه بود و برى بود از فساد و عيب و آنچه بر ايشان عطا كرد دو قسم فرزند بود يك قسم پسر يك قسم دختر فجعل الصنفان لله شركاء پس اين دو قسم فرزند از براى حقتعالى شريك قرار دادند در آنچه از فرزندان كه حقتعالى به اين دو قسم عنايت فرمود يعنى آن فرزندان را عبد الحارث و عبد الشمس و عبد العزى و امثال آن نام نهادند و مثل پدر و مادر خود آدم و حوا شكرگزارى نكردند خدا را * ( فَتَعالَى الله عَمَّا يُشْرِكُونَ ) * پس بزرگست خدا و پاك است از آنچه براى او انباز ميگيرند .\r\nمأمون عرض كرد گواهى مىدهم حقا كه توئى فرزند رسول الله و عرض كرد كه خبر بده مرا از حق تعالى در حق ابراهيم ( ع ) * ( فَلَمَّا جَنَّ عَلَيْه اللَّيْلُ رَأى كَوْكَباً قالَ هذا رَبِّي ) * حضرت فرمود كه ابراهيم ميان سه طائفه واقع شده بود يك طائفه ستاره زهره را مىپرستيدند و يك طايفه ماه را مىپرستيدند و يك طايفه آفتاب پرست بودند و اين هنگامى بود كه حضرت ابراهيم از ميان غارى كه مادر او وى را در آن غار مخفى كرده بود از ترس نمرود بيرون آمد با مادر خود * ( فَلَمَّا جَنَّ عَلَيْه اللَّيْلُ ) * پس چون در آمد بر او شب و ظلمت شب عالم را فرو گرفت ستاره زهره را ديد گفت اينست پروردگار * ( فَلَمَّا أَفَلَ قالَ لا أُحِبُّ الآفِلِينَ ) * پس چون آن ستاره فرو رفت گفت من دوست ندارم فرو روندگان را و زائلشدگان را زيرا كه افول و زوال از صفات حادث است نه از صفات قديم * ( فَلَمَّا رَأَى الْقَمَرَ بازِغاً قالَ هذا رَبِّي ) *\r\n","description":"","footnote":"","page_name":" 137 ","page_number":137},
  {"content":"\r\nپس چون ماه را ديد در حالتى كه برآمده بود گفت اين است پروردگار من بر سبيل انكار و استفهام * ( فَلَمَّا أَفَلَ قالَ لَئِنْ لَمْ يَهْدِنِي رَبِّي لأَكُونَنَّ مِنَ الْقَوْمِ الضَّالِّينَ ) * پس چون كه ماه بغروب رو نهاد يعنى از خط نصف النهار بجانب مغرب ميل كرد ابراهيم گفت اگر راه ننمايد مرا پروردگار من بمعرفت خود بر وجه لطف و توفيق هر آينه از گروه گمراهان باشم پس چون صبح شد * ( رَأَى الشَّمْسَ بازِغَةً قالَ هذا رَبِّي هذا أَكْبَرُ ) * و ابراهيم ديد آفتاب را بر آينده و بنور خود جهان را تابنده تر گفت اين پروردگار من است اين كوكب بزرگتر است در جرم و بيشتر است در ضياء از زهره و ماه و اين مطلب را نيز بر سبيل انكار و استفهام گفت نه بر سبيل اخبار و اقرار پس چون نشان زوال ديد و انتقال به دو ظاهر شد به اين سه طائفه كه زهره و ماه و آفتاب مىپرستيدند گفت * ( يا قَوْمِ إِنِّي بَرِيءٌ مِمَّا تُشْرِكُونَ إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ حَنِيفاً وَما أَنَا مِنَ الْمُشْرِكِينَ ) * اى گروه من بيزارم از آنچه شما بانبازى و شريك ميگريد با خدا از اشياء محدثه محتاجه بمحدثى و موجدى من متوجه ساختم روى خود را يعنى خالص گردانيدم دل خود را يا روى دل خود را متوجه گردانيدم به آن كسى كه از محض قدرت و قدرت محض بيافريد آسمانها و زمين را در حالتى كه ميلكننده‌ام از همهء اديان باطله و رو آورنده‌ام بدين توحيد و از مشركان نيستم و مراد ابراهيم به آنچه گفت اين بود كه ظاهر سازد از براى آنها بطلان دين آنها را و ثابت كند نزد آنها كه بندگى سزاوار كسى نيست كه بصفت زهره و آفتاب و ماه باشد و بندگى سزاوار كسى است كه اينها را از كتم عدم بعرصه وجود آورده و او است آفريننده آسمانها و زمين و آنچه را برهان آورد بر قوم خود از الهام ملك علام بود چنانچه حق تعالى فرموده * ( وَتِلْكَ حُجَّتُنا آتَيْناها إِبْراهِيمَ عَلى قَوْمِه ) * مأمون عرض كرد خداوند ترا اجر خير دهد اى فرزند رسول خدا خبر بده مرا از قول ابراهيم * ( رَبِّ أَرِنِي كَيْفَ تُحْيِ الْمَوْتى قالَ أَ وَلَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِي ) * حضرت فرمود كه حقتعالى وحى فرستاد بابراهيم كه من برگزينم از بندگان خود خليل را كه اگر از من مسألت كند زنده كردن مرده را اجابت كنم او را در قلب ابراهيم خطور كرد كه خودش خليل باشد عرض كرد * ( رَبِّ أَرِنِي كَيْفَ تُحْيِ الْمَوْتى ) * اى پروردگار من بنما مرا بر وجه مشاهده كه بقدرت كامله خود چگونه زنده ميگردانى مردگان را خدا فرمود آيا تو ايمان نياوردهء و تصديق نكرده اى مرا باينكه مرده زنده ميگردانم و قادرم بر اعاده مردگان عرض كرد بلى ايمان دارم و بكمال قدرت تو گرويده‌ام * ( وَلكِنْ لِيَطْمَئِنَّ قَلْبِي ) * و ليكن اين سؤال كردم تا ساكن شود دل من بمعاينه آن بر خلت من فرمود\r\n","description":"","footnote":"","page_name":" 138 ","page_number":138},
  {"content":"\r\n* ( فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَاعْلَمْ أَنَّ الله عَزِيزٌ حَكِيمٌ ) * پس فراگير چهار عدد از مرغان وضم كن اينها را بسوى خود يعنى هر يك از آنها را بدست گير و در صورت آنها نيكو تامل كن و همه جزئيات بدنيه هر يك را به نظر خود باز بين تا بعد از زنده شدن آنها بر تو مشتبه نگردد و بعد از آنكه آنها را پاره پاره كرده باشى مجتمع ساز اجزاء ابدان آنها را و سرهاى آنها را بدست خود نگاهدار و بعد از آن بر هر كوهى كه ممكن باشد ترا بگذار از آن مرغان در هم كوفته ممزوج شده پاره پس بخوان آن مرغان را بنامهاى ايشان تا باذن خدا اجابت نموده بيايند بسوى تو و بشتابند شتافتنى در آمدن يا در پريدن و بر وجه معاينه بدان كه خداى تعالى غالب است و عاجز نيست از آنكه اراده كند و محكم كار است در هر چه مىسازد پس ابراهيم ( ع ) فرا گرفت كركس و مرغابى و طاوس و خروس را و آنها را پاره پاره كرده و بهم آميخت پس از آن بهر كوهى كه در اطراف او بود كه ده كوه در اطراف او بود پاره نهاد و منقارهاى آنها را در ميان انگشتان خود گرفت پس از آن هر يك از آن مرغان را بنامهاى آنها خواند و نزد خود هم آب و دانه گذاشته بود اجزا پريدند بر يك ديگر و متصل شد بعضى از آنها ببعضى ديگر تا اينكه اين بدنها مساوى شد و هر بدنى آمد و بسر خود چسبيد ابراهيم ( ع ) منقار آنها را از دست خود رها كرد و آنها طيران كردند بر كنار ابراهيم فرود آمدند و از آن آب خوردند و از آن دانه قدرى برچيدند و گفتند اى پيغمبر خدا زنده ساختى ما را خداوند ترا زنده بسازد ابراهيم فرمود بلكه خداوند زنده مىكند و ميميراند و بر هر چيزى قدرت دارد مأمون عرض كرد بارك الله فيك يا ابا الحسن خبر بده مرا از قول خدا * ( فَوَكَزَه مُوسى فَقَضى عَلَيْه قالَ هذا مِنْ عَمَلِ الشَّيْطانِ ) * حضرت فرمود مراد آنست كه چون موسى در شهرهاى فرعون در آمد در هنگام غفلت كه ميان مغرب و عشا بود و مردم به كار خود مشغول بودند در آن شهر دو مرد را ديد كه با هم قتال و جدال ميگردند يكى از گروه موسى و ديگرى از گروه فرعون پس آن كسى كه از پيروان موسى بود استغاثه و طلب يارى نمود از موسى به جهت دفع دشمن پس موسى بامر خدا بفرعونى مشتى زد او بمرد موسى گفت كه اين قتال و جدال كه در ميان اين دو مرد بود از كردار شيطان بود نه آنچه موسى كرد بر قبطى از قتل او و بدرستى كه شيطان دشمنى است گمراه كننده كه هويدا است دشمنى او مأمون عرض كرد پس چيست معنى قول موسى * ( رَبِّ إِنِّي ظَلَمْتُ نَفْسِي فَاغْفِرْ لِي ) * حضرت فرمود كه مراد موسى از اين آن بود كه من وضع كردم نفس خود را در غير موضع خود به جهت داخل شدن در اين شهر پس بپوشان مرا از دشمنان خود تا بر من ظفر نيابند و\r\n","description":"","footnote":"","page_name":" 139 ","page_number":139},
  {"content":"\r\nمرا بقتل نرسانند پس خدا او را مستور ساخت چه او است پوشنده بندگان و مهربان بايشان پس از آن موسى ( ع ) عرض كرد اى پروردگار من بسبب آنچه انعام كردى بر من از كمال قوت كه اين مرد را بيك مشت زدن كشتم پس هرگز نخواهم بود معاون و هم پشت و مددكار بدكاران بلكه مجاهده كنم در راه تو به اين قوت تا اينكه از من راضى شوى پس بامداد كرد موسى ( ع ) در آن شهر در حالتى كه ترسان و هراسان بود و انتظار ميبرد كه دم بدم كسى او را طلبد و قصاص جويد پس ناگاه آن كسى كه طلب يارى ميكرد از او ديروز يعنى آن سبطى كه بسبب او در روز گذشته قبطى را بقتل رسانيده بود باز طلب فريادرسى ميكرد از او و استغاثه مينمود بر دفع ظلم قبطى ديگر موسى از حادثهء روز گذشته دلتنگ و خائف بود روى بوى كرده و گفت كه تو گمراه و نااميدى از مطلوب خود و پيدا و هويدا است گمراهى تو و انحراف از صواب كه ديروز مخاصمه كردى با مردى باز امروز با اين مرد در مقام منازعه برآمدى تا من بسبب تو اذيت كرده شوم و موسى خواست كه بگيرد آن كس را كه دشمن مر موسى و بنى اسرائيل بود و شر او را از سبطى دفع كند پس آن هنگام كه خواست موسى بگيرد آن كس را كه دشمن موسى و بنى اسرائيل بود حال آنكه در واقع از پيروان موسى بود گفت اى موسى آيا ميخواهى مرا بكشى همچنان كه بكشتى ديروز آن مرد را نميخواهى از اين فعل مگر آنكه گردنكش باشى در زمين مصر و نميخواهى از اصلاحكنندگان در ميان مردمان باشى مأمون عرض كرد خداوند جزا و پاداش خير دهد ترا از پيغمبران او كه آنها را تنزيه نمودى از معصيت پس چيست معنى قول موسى از براى فرعون كه گفت * ( فَعَلْتُها إِذاً وَأَنَا مِنَ الضَّالِّينَ ) * حضرت فرمود چون كه موسى ( ع ) نزد فرعون آمد فرعون به او گفت * ( وَفَعَلْتَ فَعْلَتَكَ الَّتِي فَعَلْتَ وَأَنْتَ مِنَ الْكافِرِينَ ) * و كردى آن كردنى كه كردى يعنى قبطى را كه خباز من بود كشتى و تو از ناسپاسانى نعمت مرا كه قصد يكى از خوص من كردى پس تو كافرى نعمت مرا و يا از ناگرويدگانى بالهيت من موسى در جواب فرعون گفت * ( فَعَلْتُها إِذاً وَأَنَا مِنَ الضَّالِّينَ ) * كردم آن كردنى را كه قتل قبطى بود آن هنگام و من گمراه بودم و نميدانستم راه را كه در شهرى از شهرهاى و واقع خواهم شد و اين عمل از من صادر مىشود * ( فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَجَعَلَنِي مِنَ الْمُرْسَلِينَ ) * پس بگريختم از شما آن هنگام كه ترسيدم مرا بكشيد و بمدين رفتم پس بخشيد مرا پروردگار من بوقت رجوع از مدين بوادى ايمن آنچه حكمت داعى آن بود از فهم تو رية و دانستن حلال و حرام و ساير حدود و احكام و مرا داخل ساخت در زمرهء پيغمبران خود كه\r\n","description":"","footnote":"","page_name":" 140 ","page_number":140},
  {"content":"\r\nبخلق فرستاده بود و حقتعالى بپيغمبر خود محمد مصطفى ( ص ) ميفرمايد * ( أَ لَمْ يَجِدْكَ يَتِيماً فَآوى ) * مقصود اينست كه اى پيغمبر گرامى آيا نيافت ترا خدا وحيد و بىكس پس جا داد ترا بر كنف كفاية جد و عم تو و وجدك ضالا و يافت ترا راه گم كرده از قوم و قبيلهء خود ناشناخته در نزد ايشان فهدى پس راه نمود ايشان را بمعرفت تو و ترا به آنها شناسانيد * ( وَوَجَدَكَ عائِلًا فَأَغْنى ) * و يافت ترا فقير و محتاج پس ترا بىنياز كرد باينكه هر چه خواستى اجابت كرد و دعاى تو در نزد او مستجاب است ( مترجم گويد ) كه مناسبت اين آيات شريفه با سؤال مأمون از آيه شريفه * ( فَعَلْتُها إِذاً وَأَنَا مِنَ الضَّالِّينَ ) * اينست كه مقصود مأمون اين بود كه اگر انبياء معصوم هستند پس چرا موسى اقرار كرد باينكه گمراه بودم و حضرت جواب او را بوجه احسن داد و ضلالت را معنى كرد بعد از آن ميفرمايد چنانچه ضلالت در اينجا بمعنى گمراهى از دين مبين نيست ضلالت در سوره ضحى نسبت بمحمد مصطفى ( ص ) نيز اين معنى را ندارد و معنى ديگر دارد مأمون عرض كرد بارك الله فيك يا ابن رسول الله چيست معنى قول خداى عز و جل * ( وَلَمَّا جاءَ مُوسى لِمِيقاتِنا وَكَلَّمَه رَبُّه قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي ) * تا آخر آيه و چگونه حايز است كه كليم خدا موسى بن عمران نداند كه خداوند عز و جل را رؤيت نمودن ممكن نيست و سؤال كند كه * ( رَبِّ أَرِنِي أَنْظُرْ إِلَيْكَ ) * اى پروردگار من بنما مرا تا به بينم ترا حضرت رضا ( ع ) فرمود كليم خدا موسى بن عمران ( ع ) ميدانست كه حقتعالى بلند است و منزه است از آنكه بديده ها رؤيت شود و ليكن چون حقتعالى با او تكلم فرمود او را در مقام قرب برده و با او راز گفت موسى ( ع ) برگشت نزد قوم خود و به آنها خبر داد كه حقتعالى به او سخن گفته و او را در مقام قرب برده و با او راز گفته قوم گفتند كه ما ايمان به تو نياوريم و تصديق تو ننمائيم تا بشنويم كلام خداوند را به آن نوع كه تو شنيدى و قوم هفتصد هزار مرد بودند موسى هفتاد هزار مرد از ميان آنها اختيار كرد پس از آن هفت هزار از ميان آن هفتاد هزار برگزيد پس از آن هفتصد نفر از آن هفت هزار نفر اختيار كرد پس از آن هفتاد نفر از ميان آن هفتصد نفر برگزيد از براى ميقات پروردگار خود يعنى وقتى كه با وى وعده نموده كه آن زمان را حاضر شود و سخن پروردگار بشنود .\r\nپس موسى با اين هفتاد نفر بطور سينا روانه شد و آن هفتاد نفر را برابر دامنه كوه گذاشته و خود بر كوه طور سر بالا شد و از حقتعالى مسألت كرد كه با او تكلم فرمايد و ايشان بشنوند كلام خدا را حقتعالى تكلم فرموده اين قوم كلام او را از بالا و پائين و يمين و شمال و پيش و عقب شنيدند زيرا كه حقتعالى كلام را در درختى ايجاد فرموده بود و آن كلام را منبعث و\r\n","description":"","footnote":"","page_name":" 141 ","page_number":141},
  {"content":"\r\nفرستاده شده از آن درخت قرار داده بود تا آن كلام را از شش جهت بشنوند « مترجم گويد » كه شايد نكته آنست كه درخت بر شش جهت استيلا دارد چه بن آن در زمين است و شاخهاى آن در هوا اطراف را گرفته پس آن قوم گفتند كه اى موسى ما به مجرد اينكه اين كلام را شنيديم به تو ايمان نياوريم و تصديق نكنيم تا آشكارا خدا را ببينيم و بعد از آن تصديق كنيم پس آن هنگام كه اين قول عظيم گفتند و طلب بزرگى كردند و از حد خود تجاوز كردند .\r\nحقتعالى صاعقهء فرستاد بر ايشان پس گرفت صاعقه ايشان را بسبب ظلمى كه بر نفس خود كرده بودند و تمام آنها مردند موسى عرضكرد اى پروردگار من چون نزد بنى اسرائيل مراجعت كردم به من گفتند كه تو آن هفتاد نفر را برده و بقتل آوردى زيرا كه تو صادق نيستى در ادعاى خود كه با خدا مناجات ميكنى و او با تو سخن ميگويد .\r\nپس جواب آنها را چه گويم حقتعالى آن هفتاد نفر را زنده كرد و آنها را با موسى فرستاد كه بروند بموسى گفتند كه اگر تو از خدا سؤال كنى كه خود را به تو نمايد و تو او را مشاهده كنى خداوند ترا اجابت مىكند و آن هنگام تو ما را خبر ميدهى كه چگونه بود و ما او را ميشناسيم به آن طورى كه بايد شناخت .\r\nموسى گفت اى قوم خدا بديده ها ديده نشود و كيفيتى از براى خدا نيست و خداوند بعلامات او و باعلام و اخبار نمودن او شناخته مىشود گفتند ما به تو ايمان نياوريم تا از او سؤال كنى موسى عرض كرد پروردگارا تو شنيدى گفتگوى بنى اسرائيل را و تو به صلاح آنها داناترى حقتعالى وحى فرستاد كه اى موسى هر چه از تو سؤال كردند از من سؤال كن من بسبب نادانى ايشان از تو مؤاخذه نكنم در اين وقت موسى عرضكرد * ( رَبِّ أَرِنِي أَنْظُرْ إِلَيْكَ ) * اى پروردگار من بنما ذات خود را به من نظر كنم بسوى تو حق تعالى در جواب او فرمود * ( لَنْ تَرانِي وَلكِنِ انْظُرْ إِلَى الْجَبَلِ فَإِنِ اسْتَقَرَّ مَكانَه ) * تا آخر آيه هرگز نتوانى ديد مرا اى موسى و ليكن نظر كن بكوه زبير كه بلندترين كوهها است پس اگر اين كوه قرار گيرد در مكان خود در هنگام فرود آمدن نور من پس زود باشد كه تو نيز مرا به بينى مرا پس آن هنگام كه تجلى داد و ظاهر گردانيد پروردگار علامتى از علامات خود را بر آن كوه گرديد آن كوه ريزه ريزه و موسى از هول آن چه مشاهده كرد از پاره پاره شدن آن كوه بيهوش بيفتاد .\r\nپس چون به هوش آمد گفت منزه ميسازم ترا از هر چه لايق حضرت تو نيست و پاك ميدانم ترا از آنچه به چشم سر ديده شوى و باز كشتم بمعرفت تو از نادانى قوم خود و توبه كردم و اول كسى هستم كه تصديق كنم به اين كه تو ديده نخواهى شد مأمون عرض كرد خداوند پاداش خير به تو عطا كند يا أبا الحسن خبره بده مرا از قول حق تعالى * ( وَلَقَدْ هَمَّتْ بِه وَهَمَّ بِها لَوْ لا أَنْ رَأى بُرْهانَ رَبِّه ) *\r\n","description":"","footnote":"","page_name":" 142 ","page_number":142},
  {"content":"\r\nحضرت فرمود كه زليخا قصد يوسف نمود و اگر نديدى و نيافتى يوسف راه روشنى پروردگار را يعنى نور عصمت الهى و لمعه نبوت يوسفى هر آينه قصد مخالطه زليخا كردى چنانچه او قصد مخالطهء يوسف نمود لكن يوسف معصوم بود و معصوم قصد گناه نكند و گناه از او صادر نشود و پدر بزرگوارم از پدر بزرگوارش حضرت صادق ( ع ) روايت كرده كه زليخا قصد كرد مخالطه كند و يوسف ( ع ) قصد كرد مخالطه نكند مأمون عرض كرد خداوند اجر خير به تو عنايت كند يا ابا الحسن خبر بده مرا از قول حقتعالى * ( وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْه ) * حضرت فرمود مراده بذا النون يونس بن متى است و ظن بمعنى استيقن است و * ( لَنْ نَقْدِرَ عَلَيْه ) * يعنى لن نضيق عليه رزقه يعنى زياد كن يونس بن متى را چون از ميان قوم خود بيرون رفت در حالتى كه خشمناك بود بر ايشان .\r\nپس يقين كرد كه ما روزى او را بر او تنگ نميگردانيم و نظير اين است قول خدا * ( وَأَمَّا إِذا مَا ابْتَلاه فَقَدَرَ عَلَيْه رِزْقَه ) * يعنى ضيق عليه و قتر پس يونس ندا كرد در سه تاريكى تاريكى شب و تاريكى دريا و تاريكى شكم ماهى و در اين سه تاريكى خدا را باينكه هيچ معبودى مستحق عبادت نيست مگر تو تسبيح ميكنم ترا و ترا از نقص و عيب دور ميكنم بدرستى كه من از ستمكاران بر خود باشم بسبب ترك نمودن اين عبادتى را كه در شكم ماهى مرا فارغ ساختى از براى آن عبادت خداوند دعاى او را مستجاب كرده و فرمود * ( فَلَوْ لا أَنَّه كانَ مِنَ الْمُسَبِّحِينَ لَلَبِثَ فِي بَطْنِه إِلى يَوْمِ يُبْعَثُونَ ) * اگر نه آنكه يونس از تسبيحكنندگان بود در شكم ماهى باقى ميماند تا روز قيامت مأمون عرض كرد خداوند اجر كثير النفع به تو عطا كند يا ابا الحسن خبر بده مرا از قول حقتعالى * ( إِذَا اسْتَيْأَسَ الرُّسُلُ وَظَنُّوا أَنَّهُمْ قَدْ كُذِبُوا جاءَهُمْ نَصْرُنا ) * حضرت فرمود كه مقصود آنست كه چون پيغمبران نااميد شدند از قوم خود و قوم ايشان گمان كردند كه پيغمبران دروغ ميگويند پيغمبران بياورند يارى ما را يعنى عذاب بر آن قوم فرود آورند مأمون عرض كرد خداوند اجر با منفعت به تو عطا كند يا ابا الحسن خبر ده مرا از قول حقتعالى * ( لِيَغْفِرَ لَكَ الله ما تَقَدَّمَ مِنْ ذَنْبِكَ وَما تَأَخَّرَ ) * .\r\nحضرت فرمود كه مراد مشركين اهل مكه‌اند احدى گناه او بزرگتر از رسول خدا نبود زيرا كه مشركين خدا نمىپرستيدند و سيصد و شصت بت مىپرستيدند پس هنگامى كه حضرت آنها را به كلمه لا إله الا الله دعوت نمود اين مطلب بر ايشان گران آمد و اين واقعه را مطلب بزرگى پنداشتند و گفتند * ( أَ جَعَلَ الآلِهَةَ إِلهاً واحِداً إِنَّ هذا لَشَيْءٌ عُجابٌ وَانْطَلَقَ الْمَلأُ مِنْهُمْ ) *\r\n","description":"","footnote":"","page_name":" 143 ","page_number":143},
  {"content":"\r\n* ( أَنِ امْشُوا وَاصْبِرُوا عَلى آلِهَتِكُمْ إِنَّ هذا لَشَيْءٌ يُرادُ ما سَمِعْنا بِهذا فِي الْمِلَّةِ الآخِرَةِ إِنْ هذا إِلَّا اخْتِلاقٌ ) * آيا گردانيد محمد ( ص ) از براى ما خدايان را خدائى يكتا و يگانه بدرستى كه قول محمد ( ص ) در اين باب كه يگانگى خداست هر آينه چيزى است اينك تعجب آورنده چه سيصد و شصت خدا كه ما داريم كار يك شهر مكه را راست نميتوانند كرد چگونه يك خدا كار جميع عالم را درست كند و بشتاب روان شدند از مجلس ابى طالب جماعتى كه از رؤساى قريش و اشراف بودند و با يك ديگر ميگفتند برويد و شكيبائى ورزيد بر پرستش خدايان خود و ثابت قدم باشيد بر تحمل مشاق آن كه اين امر يعنى مخالفت محمد ( ص ) بما و زياد شدن اصحاب او چيزى است يعنى حادثه اى است از حوادث و نوائب روزگار كه خواسته شده است از براى ما يعنى بايد بر ما واقع شود پس از وقوع آن چاره نيست و دفع آن ممكن نه نشنيديم اينكه او گويد از وحدانيت خدا و نبودن شريكان او يعنى اوثان كه خلايق آنها را مىپرستند در ملاء باز پسين يعنى كيش عيسى ( ع ) كه آخرين ملتها است چه نصارى بتثليث قائلند نه توحيد نيست اين توحيد كه محمد ( ص ) ميگويد مگر بر بافتنى از نزد خود يعنى آن كذبى است كه خود بر بافته است پس چون كه فتح كرد و گشود خداى عز و جل مكه را از براى پيغمبر خود به او فرمود اى محمد * ( إِنَّا فَتَحْنا لَكَ فَتْحاً مُبِيناً لِيَغْفِرَ لَكَ الله ما تَقَدَّمَ مِنْ ذَنْبِكَ وَما تَأَخَّرَ ) * ما فتح كرديم و گشوديم براى تو فتحى روشن و گشودنى هويدا تا اين گناهى كه بزعم مشركين اهل مكه از تو صادر شده و صادر شود كه آنها را دعوت كردى بوحدانيت خدا پيش از اين و بعد از اين دعوت كنى خدا مىبخشد از براى تو نزد آنها چه بعضى از مشركين مكه اسلام آورده بودند و بعضى از ايشان از مكه بيرون رفته بودند و برخى كه باقى مانده بودند چون آنها را دعوت بر توحيد مينمود قادر بر انكار آن نبودند پس اين گناه كه آنها را دعوت مينمود در نزد ايشان بخشيده شد بسبب ظهور صدق كلام حضرت بر ايشان مأمون عرض كرد پاداش تو بر خداوند كريم است يا ابا الحسن خبر بده مرا از قول خدا * ( عَفَا الله عَنْكَ لِمَ أَذِنْتَ لَهُمْ ) * حضرت فرمود اين آيهء شريفه از قبيل\r\nاياك اعنى و اسمعى يا جاره ) *\r\nاست يعنى از اين قبيل است كه مطلبى بر شخصى اظهار شود بخواهند از او و ليكن مقصود او نباشد و اين مطلب را به او اظهار كنند تا آن كس كه مقصود است امتثال آن كند و حقتعالى اگر چه اين خطاب را نسبت بپيغمبر ؟ ؟ ؟ صادر كرده است اما مقصود امت او باشند ؟ ؟ ؟ حقتعالى بپيغمبر خود ميفرمايد اى پيغمبر گرامى خداوند از تو عفو كرد چرا دستورى بمنافقين دادى كه در مدينه بمانند و جهاد نيايند و به مجرد حيله ايشان و عذر آوردن اكتفا نمودى پس مراد آن است كه امت چرا نيايند در موضع جهاد و اين گونه عذرها\r\n","description":"","footnote":"","page_name":" 144 ","page_number":144},
  {"content":"\r\nآورند و مانند اين آيهء شريفه است .\r\n* ( لَئِنْ أَشْرَكْتَ لَيَحْبَطَنَّ عَمَلُكَ وَلَتَكُونَنَّ مِنَ الْخاسِرِينَ ) * كه مراد آنست كه هر يك از امت كه شرك آورند عمل آنها باطل خواهد بود و از زيانكاران باشند و نيز نظير آنست قول حقتعالى * ( وَلَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا ) * يعنى اگر نه اين بود كه ترا ثبات داديم بمدد عصمت نزديك بود كه ميل كنى بسوى ايشان ميل كردنى اندك يعنى به جهت قوت كيد و مكر ايشان نزديك بود كه تو در صدد ميل شوى بسوى ايشان و ليكن عصمت ما ترا نگاهداشت پس مقصود حقتعالى تخويف امت است كه ميل نكنند بسخن مشركان و الا پيغمبر هرگز ميل بسخن ايشان نداشت مأمون عرض كرد راست گفتى يا ابن رسول الله .\r\nپس خبر بده مرا از قول خداى عز و جل * ( وَإِذْ تَقُولُ لِلَّذِي أَنْعَمَ الله عَلَيْه وَأَنْعَمْتَ عَلَيْه أَمْسِكْ عَلَيْكَ زَوْجَكَ وَاتَّقِ الله وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه ) * حضرت فرمود رسول خدا را امرى رخ داد و بسبب آن امر قصد خانهء زيد بن حارثة بن شراحيل كلبى كرد چون در خانهء او تشريف فرما شد زن زيد را ديد كه غسل ميكرد فرمود\r\nسبحان الذى خلقك ) *\r\nو مراد حضرت به اين تسبيح تنزيه خداوند بود از قول كسانى كه گمان كردند كه ملائكه دختران خدا هستند و حقتعالى فرموده * ( أَ فَأَصْفاكُمْ رَبُّكُمْ بِالْبَنِينَ وَاتَّخَذَ مِنَ الْمَلائِكَةِ إِناثاً إِنَّكُمْ لَتَقُولُونَ قَوْلًا عَظِيماً ) * آيا پس برگزيد شما را پروردگار شما بپسران و فرا گرفت از فرشتگان براى خود دختران كه ايشان از خسيسترين اولادند بدرستى كه آنچه شما ميگوئيد سخن بزرگى است كه نسبت اولاد به حق سبحانه ميدهيد و خود را بر او تفضيل ميدهيد كه محبوب را به خود و مكروه را به خدا نسبت ميدهيد .\r\nپس پيغمبر ( ص ) چون زن زيد را ديد كه غسل مىكند فرموده منزه است و مبرا خدائى كه ترا خلق كرده است از اينكه از براى خود فرزندى فرا گيرد كه محتاج به اين غسل و تطهير باشد و هنگامى كه زيد در منزل خود باز آمد زن او به او خبر داد از آمدن رسول خدا و گفتن\r\nسبحان الله خلقك ) *\r\nو زيد ندانست مقصود آن جناب را و گمان كرد كه چون آن جناب از حسن او تعجب كرده اين سخن فرموده است پس زيد نزد رسول خدا آمد و عرضكرد يا رسول الله من اراده دارم زن خود را طلاق گويم زيرا كه با من ناسازگارى مىكند و از جهت شرافت و مزيت حسنى كه دارد با من ترفع مىكند .\r\nحضرت فرمود * ( أَمْسِكْ عَلَيْكَ زَوْجَكَ وَاتَّقِ الله ) * نگاه دار او را و به ترس\r\n","description":"","footnote":"","page_name":" 145 ","page_number":145},
  {"content":"\r\nاز خدا از اينكه اذيتى به او رسانى و چون كه حقتعالى عدد ازدواج پيغمبر را به او فرموده بود به او شناسانيده بود كه زن زيد يكى از ازدواج او است آن جناب پنهان داشت اين امر را در قلب خود و اظهار نفرمود بزيد و ترسيد كه مردم بگويند كه محمد به پسر خوانده خود ميگويد كه زن تو به زودى يكى از زنان من شود و به اين سبب از براى او ثابت كند و حق تعالى فرموده * ( وَإِذْ تَقُولُ لِلَّذِي أَنْعَمَ الله عَلَيْه ) * و ياد كن اى محمد ( ص ) وقتى را كه ميگفتى مر آن كس را كه انعام كرده است خداى تعالى بر او بتوفيق اسلام و هدايت ايمان و خدمت و متابعت ترا * ( وَأَنْعَمْتَ عَلَيْه ) * و انعام كردى تو بر پروريدن و آزاد كردن او از فرط محبت و اختصاص تو او را در فرزند خواندن يعنى گفتى زيد را كه مستغرق نعمت خدا و رسول است * ( أَمْسِكْ عَلَيْكَ زَوْجَكَ وَاتَّقِ الله ) * نگاه دار بر خود زن خود را يعنى زينب و بترس از خداى تعالى در امر زينب از آنكه او را طلاق دهى از روى اضرار * ( وَتُخْفِي فِي نَفْسِكَ مَا الله مُبْدِيه ) * و پنهان ميكردى در نفس خود آن چيزى را كه خدا آشكار سازنده آن است از نكاح كردن تو زينب را كه زيد طلاقش گويد * ( وَتَخْشَى النَّاسَ وَالله أَحَقُّ أَنْ تَخْشاه ) * و مىترسيدى سرزنش مردمان به غير حق را كه گويند زن پسر خواندهء خود را خواست و حال آنكه خدا سزاوارتر است كه بترسى در آنچه بايد از او ترسيد پس زيد بن حارثه زن خود را طلاق گفت و آن زن عده نگاه داشت و بعد از انقضاء عده حقتعالى او را براى پيغمبر خود محمد مصطفى ( ص ) تزويج نمود و قرآن بدين منوال نازل شد * ( فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَكانَ أَمْرُ الله مَفْعُولًا ) * پس آن هنگام كه گذارد زيد از زينب زن خود حاجتى را كه به او داشت از نكاح و مباشرت و يا اينكه مراد خود را يافت و او را طلاق داد و تزويج نموديم ترا با او و او را به تو داديم تا نباشد بعد از تو بر مؤمنان شكى يا اثمى و وبالى در خواستن زنان پسر خواندگان خود را وقتى كه گذارده باشند حاجت خود را كه نكاح است يا طلاق و انقضاى عده يعنى به جهت آنكه مؤمنان اقتدا به تو كرده زوجات مطلقه ادعياى خود را بنكاح درآورند زينب را به تو تزويج كرديم و رسم جاهليت را در هم شكستيم و هر امرى كه ارادهء الهى به آن تعلق گيرد البته گذارده شود و بوقوع آيد چنانچه تزويج سيد عالم با زينب بوقوع پيوست و چون كه حقتعالى ميدانست كه منافقين پيغمبر اكرم را عيب ميكنند بسبب تزويج زينب اين آيه را نازل كرد * ( ما كانَ عَلَى النَّبِيِّ مِنْ حَرَجٍ فِيما فَرَضَ الله لَه ) * بر پيغمبر هيچ وزرى و وبالى نيست در آنچه قسمت كرده و تقدير نموده خدا براى او يعنى حلال گردانيده مرا و را از تزويج زنان پسر خواندگان مأمون عرض كرد يا ابن رسول الله شفا دادى سينه مرا و واضح كردى از براى من\r\n","description":"","footnote":"","page_name":" 146 ","page_number":146},
  {"content":"\r\nآنچه بر من اشتباه بود پس خداوند از پيغمبران خود و از اسلام ترا جزاى خير عنايت كند يعنى چون از براى پيغمبران عصمت ثابت كردى و اسلام را قوت دادى خداوند پاداش نيكو به تو عطا كند على بن محمد بن الجهم گويد كه مأمون برخاست از براى نماز كردن و دست محمد بن جعفر بن محمد را گرفت و او در مجلس حاضر بود و من از عقب آنها رفتم مأمون به او گفت چگونه گمان كردى پسر برادر خود را گفت عالم است و ما او را نديديم كه نزد اهل علم رفت و آمد كند مأمون گفت پسر برادر تو از اهل بيت نبوت است و از كسانى است كه رسول خدا در حق آنها فرمود كه نيكان ذريه من و طيبان اولاد من كه من اصل آنها هستم و آنها از شاخه هاى من هستند حليمترين مردمند از جهت كوچكى و داناترين مردمند از جهت بزرگى و تعليم نكنيد ايشان را و آنها داناترين شما باشند بيرون نكنند شما را از باب راهنمائى و داخل نكنند شما را در باب گمراهى و حضرت رضا ( ع ) در منزل خود مراجعت نمود چون صبح شد من نزد او شتافتم و او را از قول مأمون و جواب عم او آگاه ساختم حضرت تبسم كرد و فرمود اى پسر جهم مغرور نكند ترا آنچه از مأمون شنيدى به زودى مرا هلاك كند از راهى كه كسى نداند يعنى مرا زهر دهد و خدا انتقام مرا از او بكشد ( مصنف گويد ) كه اين حديث از طريق على بن محمد بن الجهم غريب است با اينكه ناصبى بود و دشمن اهل بيت رسالت ( ص ) بود .\r\n\r\nباب شانزدهم در ذكر آنچه وارد شده است از آن جناب از حديث اصحاب الرس\r\nابو الصلت هروى از حضرت على بن موسى الرضا ( ع ) و او از پدر بزرگوارش موسى بن جعفر و او از پدر بزرگوارش على بن الحسين و او از پدر بزرگوارش حسين بن على ( ع ) روايت كرده است كه آن جناب فرمود مردى از اشراف طائفه تميم سه روز پيش از قتل على بن ابى طالب نزد او آمد و او را عمرو نام بود عرضكرد يا امير المؤمنين خبر بده مرا از اصحاب رس كه در چه عصر بودند و منازل آنها كجا بود و پادشاه زمان آنها كى بود و آيا حقتعالى پيغمبرى از براى آنها فرستاد يا نه و بچه سبب هلاك شدند و من در كتاب خدا ذكر آنها را يافته‌ام و ليكن خبرى از آنها نشنيده‌ام و نفهميده‌ام حضرت فرمود حديثى از من سؤال كردى كه احدى پيش از تو اين حديث را سؤال نكرده بود و احدى بعد از من از براى تو حكايت نكند . مگر از من و در قرآن آيهء نيست مگر آنكه ميدانم تفسير آن را و ميدانم كه در چه مكان نازل شده است از كوه و دشت و در چه\r\n","description":"","footnote":"","page_name":" 147 ","page_number":147},
  {"content":"\r\nوقت نازل شده است از شب يا روز و اشاره بسينهء مبارك خود كرد و فرمود كه در اينجاست علم بسيار از هر چيزى و ليكن طالبان اين علماند كند و چون من از ميان ايشان بروم و مرا مفقود كنند باندك زمانى پشيمان خواهند شد كه چرا از هر چيزى مسألت نكرديم يا اخا تميم قصه اصحاب رس چنين باشد كه اينها قومى بودند كه درخت صنوبر مىپرستيدند و آن درخت را شاه درخت گفتندى و آن درخت را يافت بن نوح در كنار چشمهء غرس كرده بود كه آن چشمه را روشاب گفتند و آن چشمه بعد از طوفان نوح از براى نوح جوشيدن گرفت و ايشان را اصحاب رس براى آن خواندندى كه پيغمبر خود را در زير زمين پنهان ساختند و اين پيغمبر بعد از سليمان بن داود بود و ايشان را دوازده قريه بر كنار نهرى بود و آن نهر را رأس گفتندى و آن قرى از بلاد مشرق بود و اين نهر بنام ايشان اشتهار يافته بود و در آن روزگار نهرى نبود در زمين كه آب او از آن آب كثير النفعتر و شيرينتر باشد و شهرى از آن قرى بيشتر و آبادانتر نبود و نام يكى از آن قرى ابان و دويم آذر سيم دى و چهارم بهمن و پنجم اسفند و ششم فروردين و هفتم اردىبهشت و هشتم خرداد و نهم مرداد و دهم تير و يازدهم مهر و دوازدهم شهريور بودى و بزرگترين آن شهرها شهرى بودى كه آن را اسفندار گفتندى و پادشاه ايشان را آنجا مسكن بود و نام آن تركوز بن غابور بن يارش بن خازن بن نمرود بن كنعان بود و نمرود بن كنعان فرعون ابراهيم خليل الرحمن بوده است .\r\n( مترجم گويد ) كه فرعون مفرد فراعنه است و فراعنه سه تن بودند يكى فرعون خليل الرحمن كه نام او سنان بن كنعان بود دويم فرعون يوسف ابن يعقوب ( ع ) كه نام اوريان بن ولد بود سيم فرعون موسى بن عمران كه نام او وليد بن مصعب بود و چون در آن روزگار هر كسى كه سر تخت سلطنت استقرار مييافت او را نمرود گفتندى چنان كه ملوك النمارده پنجاه و هفت نفر بودند كه نمرود شدند و تاج سلطنت بر سر نهادند و نمرود بضم نون بمعنى عظيم الشأن است پس نام فرعون ابراهيم ( ع ) سنان بود و از جهت اين كه بر تخت سلطنت استقرار يافت او را نمرود گفتند و حضرت او را بلقب نام برده و نمرود بن كنعان گفته :\r\nالقصه آن چشمه و آن درخت صنوبر در آن ده بود كه پادشاه مسكن داشت و در هر يك از آن قريه ها شاخهء از شاخه هاى آن درخت صنوبر گرفته و نشانيده بودند تا درخت عظيمى شده بود و آب آن چشمه و جويهائى كه از آن روان بود بر خود حرام كرده بودند نه خود خوردندى و نه چهار پايان را از آن آب دادندى و اگر كسى از آن آب بر گرفتى او را كشتندى و گفتندى كه اين حيات خدايان ما است و كسى را نميرسد كه حيات خدايان ما را كم كند و خود ايشان و چهارپايان ايشان از نهر رس كه بر كنار قريه هاى ايشان ميگذشت آب مىآشاميدند و در هر ماهى از سال در هر قريه عيدى قرار داده بودند اهل هر قريه چون عيد ايشان ميرسيد جمعيت مينمودند و آن درخت را كه در ده ايشان بود با انواع حلل و جواهر مىآراستند و جامهاى حرير كه انواع صورت بر آن نقش بود به آن درخت مىپوشانيدند\r\n","description":"","footnote":"","page_name":" 148 ","page_number":148},
  {"content":"\r\nو گاو و گوسفند بسيار مىآوردند و از براى آن درخت قربانى ميكردند و آتش مىآفروختند و اين قربانيها را در آتش ميافكندند و چون بوى و دود آن ذبايح بر هوا بلند شدى و آسمان را بپوشانيدى بنوعى كه آسمان را نديدى آن درخت را سجده كردندى و گريستندى و تضرع زياد كردندى تا از ايشان راضى شود و گفتندى اى خداى ما از ما راضى شو شيطان لعنة الله عليه مىآمد و شاخهاى آن درخت را مىجنبانيد و از ساق آن درخت آوازى ميداد مانند آواز كودك و ميگفت اى بندگان من از شما خشنود شدم ايشان خوشدل ميشدند و چشمهاى آنها روشن ميشد و در آن حال سرهاى خود را از سجدهء بر ميداشتند و به شراب خوردن مشغول ميشدند و عود و طنبور ميزدند و بانواع ملاهى در آن روز و شب مىپرداختند بعد آن حال آنها بدين منوال ميبود و روزانهء ديگر بر ميكشتند و نام ماه‌هاى عجم را كه آبان ماه و آذر ماه و غير آن گويند از نام اين دوازده قريه مشتق ساختند زيرا كه بعضى ايشان ببعض ديگر كه ميرسيدند ميگفتند اين عيد ماه فلان قريه است و آن عيد ماه فلان قريه است و اسم قريه را مىبردند القصه چون عيد قريهء اسفندار كه قريهء بزرگ ايشان بود ميرسيد كوچك و بزرگ همهء قريه ها جمع ميشدند و سراپرده ديبائى كه انواع صور بر آن كشيده بودند نزديك آن چشمه و درخت كه اصل همهء درختان بود بر سر پا ميكردند و آن پرده را دوازده در بودى هر درى از براى اهل قريهء از آن قريه هاى دوازده گانه معين بودى و بيرون از سراپرده آن درخت را سجده ميكردند و اضعاف آن قربانيها كه نزديك هر درختى كه در قريهء خود داشتند در نزديك آن درخت اصلى قربانى مينمودند پس ابليس پر تلبيس مىآمد و آن درخت را بشدت تمام مىجنبانيد و از جوف آن درخت بآواز بلند آواز ميداد و ايشان را وعده ميداد و منت ميگذاشت زياده از آنچه تمام شياطين در درختهاى ديگر وعده ميدادند و منت ميگذاردند پس آنها سرهاى خود را از سجده برميداشتند و شادان ميشدند و چندان بنشاط و سرور اشتغال مىيافتند كه نهايت نداشت و از كثرت اشتغال بشرب خمر و زدن ملاهى سخن با يك ديگر نميگفتند و دوازده شبانه روز بعدد عيدها كه در هر سال ايشان را در اين قريه ها بود حال آنها بدين منوال بود و بعد از آن بمنزلهاى خود مراجعت ميكردند و چون مدت مديدى از كفر ايشان بگذشت و ايشان عبادت غير خدا را كردند پيغمبرى از فرزندان يهودا ابن يعقوب بر ايشان فرستاد و مدت مديدى ايشان را ببندگى خدا و معرفت ربوبيت او دعوت مينمود اجابت نكردند چون آن پيغمبر ديد كه اين دعوت مفيد نيست و مدتى است مديد كه در گمراهى و ضلالت ميباشند و هر چه آنها را به راه راست و رستگارى دعوت مىكند قبول نميكنند روز عيد قريهء بزرگ ايشان حاضر شد و رو بدرگاه الهى آورد و عرض كرد بار خدايا تو عالمى كه اين بندگان تو به غير از تكذيب كارى نكرده‌اند و به تو كافرند و هر روز چون صبح كنند پرستش درخت ميكنند كه ضرر و منفعتى بر وجود آن درخت مترتب نيست و قدرت و\r\n","description":"","footnote":"","page_name":" 149 ","page_number":149},
  {"content":"\r\nسلطنت خود را بديشان بنماى و درخت آنها را خشك گردان صبح روز ديگر آن قوم ديدند كه درخت ايشان خشك شده است از اين حال پريشان شدند و امر آنها سخت شد و گفتگوى در ميان آنها پيدا شد و به دو فرقه شدند گروهى گفتند كه اين مرد سحر كرده خدايان شما را و اين مرد پيغمبر خداى آسمان و زمين است و ميخواهد شما روى از خدايان خود بگردانيد و روى كنيد بخداى او و گروهى گفتند چنين نيست بلكه چون اين مرد عيب كرد خدايان شما را و دشنام داد آنها را و شما را بعبادت غير آنها دعوت كرد خدايان شما بر شما غضب كردند و حسن و بهاء خود را از شما محجوب كردند تا اينكه بر او خشمناك شويد بسبب خدايان خود و نصرت يابيد از جهت اذيت كردن او پس همه بر كشتن آن پيغمبر اتفاق كردند پس آبنوبهاى بلند از ارزيز ساختند كه دهنهء آنها وسعت زياد داشت يعنى اين قدر وسعت داشت كه انسان از ميان آن ميگذشت پس يكى از آنها را در ته چشمه قرار دادند و ديگرى را بر روى آن و هكذا هر يك را روى ديگر گذاشته تا آنكه از روى آب گذرانيدند نظير چاهها كه در كنار خانه ها درست مىكند و اطراف آنها را از سفال برميآورند و محل كثافات قرار ميدهند و آبهائى كه در ميان آبنوبها بود بيرون ريختند پس در ته چشمه چاهى عميق تنگى حفر نمودند و اين پيغمبر را در ميان آن چاه كردند و سنگ عظيمى بر سر آن چاه نهادند پس از آن آبنوبها را از ميان آب بيرون آوردند و آب روى چاه را گرفت و ليكن چون منافذ آن چاه را مسدود كرده بودند آب ميان چاه نميرفت و بعد از آن گفتند اميدواريم الآن خدايان ما از ما خوشنود شوند چون به بينند كه ما اين نوع بقتل آورديم كسى را كه به آنها بد ميگفت و منع ميكرد ما را از عبادت آنها و ما او را زير خداى بزرگ دفن كرديم تا از قل او شفا يابد و نور و سبزى خود را از براى ما برگرداند مثل سابق .\r\nپس بقيهء آن روز نالهء او را مىشنيدند كه ميگفت اى خداى من تو مىبينى تنگى مكان مرا و سختى محنت مرا پس رحم كن بر ضعف بدن و كمى چارهء من و تعجيل فرما بقبض روح من و تأخير مكن اجابت دعاى مرا تا اينكه وفات كرد .\r\nخداوند عز و جل بجبرئيل فرمود اى جبرئيل كثرت حلم من اين بندگان كافر نعمت را مغرور كرده و ايمن شدند از غضب من و سالها است كه بعبادت غير من مشغولند و كشتند پيغمبر مرا و گمان ميكنند كه مىتوانند متحمل شوند غضب مرا و يا اينكه از قدرت من بيرون رفتند و حال اينكه من انتقام كشم از كسى كه نافرمانى من كند و از عذاب من نترسد بعزت و جلال خودم كه اينها را عبرت جهانيان گردانم پس چون نوبت عيد ايشان در رسيد بر عادت خود بعيدگاه آمدند باد وزان بسيار سرخى وزيدن گرفت پس اينها متحير شدند و از آن باد ترسيدند پس آن باد آنها را بر روى يك ديگر ميريخت و زمين در زير ايشان سنگ كبريت شد و آتش از آن زبانه كشيد و\r\n","description":"","footnote":"","page_name":" 150 ","page_number":150},
  {"content":"\r\nابرى سياه بر بالاى سر ايشان بايستاد و آتش بر ايشان باريدن گرفت كه هر قطعهء آتش چون طاق عمارتى بود پس آتش شعله كشيد و بدنهاى آنها را گداخت چون ارزيز كه در آتش گداخته شود ، پناه ميبريم به خدا از غضب او و نزول بلاى او و لا حول و لا قوة الا بالله العلى العظيم .\r\n\r\nباب هفدهم در ذكر خبرى كه وارد شده است از آن جناب در قول حقتعالى * ( وَفَدَيْناه بِذِبْحٍ عَظِيمٍ ) * ) *\r\nاز فضل بن شاذان مروى است كه گفت از حضرت رضا ( ع ) شنيدم كه ميفرمود هنگامى كه حقتعالى حضرت ابراهيم ( ع ) را امر فرمود كه جاى فرزندش اسماعيل برهء كه از براى او فرستاده بود قربانى كند ابراهيم ( ع ) از خداوند آرزو كرد كه كاش فرزند خود اسماعيل را بدست خود در راه خدا قربانى ميكردم و كاش مأمور نشده بودم بقربانى كردن بره جاى اسماعيل تا اينكه قلب من رجوع كند و قلب پدرى شود كه عزيزترين فرزندان خود را بدست خود در راه دوست قربانى كند و به اين سبب درجه هاى او بلندتر شود از كسانى را كه حقتعالى به آنها ثواب عطا فرموده به جهت نزول مصائب به آنها حقتعالى وحى بسوى او فرستاد كه اى ابراهيم از مخلوق من كيست دوستتر بسوى تو عرض كرد پروردگارا اين همه مخلوق را كه آفريدى احدى را بيش از حبيب تو محمد مصطفى ( ص ) دوستتر ندارم حقتعالى به او وحى فرستاد كه آيا او را بيشتر دوست ميدارى يا خود را عرض كرد بلكه او را فرمود فرزند او را بيشتر دوست ميدارى يا فرزند خودت را عرض كرد بلكه فرزند او را فرمود قربانى شدن فرزند او بر دست دشمنان او از روى ظلم بيشتر دل ترا به درد مىآورد يا قربانى كردن فرزند خود را بدست خود در اطاعت من عرض كرد بلكه قربانى شدن فرزند او بر دست دشمنان او بيشتر دلم را به درد مى - آورد فرمود اى ابراهيم طائفه را گمان برسد كه از امت محمد ( ص ) باشند و بكشند فرزند او حسين را بعد از او بجور و ستم مانند آنكه برهء را ذبح كنند يعنى قتل آن حضرت نزد آنها عظمى ندارد و مستوجب شوند به اين سبب سخط و غضب مرا پس فرياد و فغان ابراهيم ( ع ) بلند شد و دل او به درد آمد و شروع كرد بگريه كردن پس خطاب از مصدر جلال الهى رسيد كه اى ابراهيم جزع و فغان تو را فداى فرزندت اسماعيل قرار دادم مثل آنكه اسماعيل را بدست خودت فدا كردهء چون بر حسين ( ع ) و قتل\r\n","description":"","footnote":"","page_name":" 151 ","page_number":151},
  {"content":"\r\nاو گريه كردى و واجب گردانيدم از براى تو بلندترين درجات كسانى را كه ثواب دادم به جهت مصائب و اين است تفسير قول حقتعالى كه ميفرمايد * ( وَفَدَيْناه بِذِبْحٍ عَظِيمٍ ) * و لا حول و لا قوة الا بالله العلى العظيم\r\n\r\nباب هيجدهم در ذكر آنچه وارد شده است از آن جناب در گفتهء پيغمبر\r\nانا بن الذبيحين ) * حضرت فرمود يعنى\r\nاسماعيل ) *\r\nحسن بن على بن فضال از پدرش روايت كرده است كه گفت از حضرت ابى الحسن على بن موسى الرضا ( ع ) سؤال كردم از معنى قول پيغمبر\r\nانا بن الذبيحين ) *\r\nحضرت فرمود يعنى\r\nاسماعيل بن ابراهيم خليل الرحمن و عبد الله بن عبد المطلب ) *\r\nاما اسماعيل آن پسر بردبار و حليم است كه حقتعالى مژده داد ابراهيم ( ع ) را بوجود او و چون باوان بلوغ رسيده و در جوانى و خوشروئى عديل و نظير نداشت ابراهيم به او گفت اى پسرك من پيوسته در خواب مىبينم كه ترا ذبح ميكنم يعنى پياپى در خواب خطاب الهى به من ميرسد كه داغ فراق چون تو فرزندى بر دل بريان نهم و ترا به زخم بيدريغ قربانى كنم پس بنگر در اين كار چه چيز مىبينى اسماعيل عرض كرد راضى هستم برضاى خدا اى پدر بزرگوار بكن آنچه مأمورى و بجاى او آنچه در خواب ترا نموده‌اند و اسماعيل نگفت اى پدر مكن آنچه مىبينى چون اگر اين طور گفته بود كشف از عدم رضاى او مىنمود زيرا كه پدر قتل پسر را نمىپسندد اى پدر زود باشد كه بيابى مرا در اين امر اگر خداى من بخواهد از صبركنندگان بر ذبح يعنى اگر توفيق سبحانى قرين حال من باشد متحمل اين بليه عظيم شوم و اصلا جزع نكنم چون كه ابراهيم ( ع ) بر ذبح او عزم نمود و مصمم شد و اسباب ذبح فراهم آورد حقتعالى فدا فرستاد از براى او به ذبح عظيم و بزرگ جثه و آن بره بود كبود رنگ و سفيدى ميزد مثل رنگ نمك و فربهى و بزرگى او بر وجهى بود كه اين قدر سايهء او بزرگ بود كه علف مىخورد در سايهء خود و آب مىخورد در سايهء خود و نظر ميكرد در سايهء خود و راه ميرفت در سايهء خود و بول ميكرد در سايهء خود و پشكل ميانداخت در سايهء خود و پيش از آوردن آن چهل سال دو باغ بهشت چريده بود و از گوسفند ماده نزائيده بود بلكه حقتعالى بدون اسباب بيد قدرت ايجاد كرده بود تا اين كه آن را فداى اسماعيل قرار دهد پس تا روز قيامت هر چه در منى فدا خواهد شد فداى اسماعيل است و اين يكى از آن دو ذبح است اما ذبح ديگر عبد اللَّه بن عبد المطلب پدر آن بزرگوار است و تفصيل آن اين است\r\n","description":"","footnote":"","page_name":" 152 ","page_number":152},
  {"content":"\r\nكه عبد المطلب را فرزندى نبود وقتى بحلقهء در كعبه آويخت و دعا كرد كه خداوند عز و جل ده پسر به او عطا كند و نذر كرد كه اگر ده پسر به او خداوند عنايت كند يكى از آنها را قربانى كند .\r\nدعاى او بهدف اجابت رسيد خداوند ده پسر به او عطا كرد گفت كه چون حق تعالى دعاى مرا مقرون باجابت فرمود من هم بايد به نذر خود وفا كنم پس فرزندان خود را داخل كعبه نمود و قرعه زد ميان آنها قرعه به نام نامى عبد الله پدر رسول خدا ( ص ) بيرون آمد و چون عبد اللَّه را بيش از همهء فرزندان دوست ميداشت ثانيا قرعه زد باز بنام عبد اللَّه بيرون آمد ثالثا قرعه زد باز باسم عبد اللَّه بيرون آمد عبد اللَّه را گرفت و او را حبس كرد و عزم كرد او را قربانى كند قريش جمعيت كردند و كه او را ممانعت كردند از اين عمل زنان عبد المطلب گريه و زارى ميكردند و صيحه مىكشيدند تا آنكه دختر عبد المطلب پيش آمد و گفت اى پدر فكرى به خيال من رسيده است كه مىشود عذرى شود از براى تو ميان تو و خدا در باب كشتن فرزند خود گفت اى دخترك چه عذرى به نظر تو رسيده است تو دخترى هستى مباركه و ميمونه گفت شتران چرندهء كه دارى بياور و قرعه بزن بنام عبد اللَّه و شتران تا پروردگار از تو خوشنود شود عبد المطلب فرستاد شتران خود را حاضر ساخت و ده شتر از ميان آنها جدا كرد و قرعه زد بنام آن شتران و عبد اللَّه قرعه بنام عبد اللَّه بيرون آمد پيوسته ده شتر ده شتر زياد ميكرد و قرعه ميزد بنام عبد اللَّه بيرون مىآمد تا اين كه رسيد به صد نفر شتر پس قرعه به نام شتران بيرون آمد بيك مرتبه چنان صداى تكبير قريش بلند شد كه كوه تهامه به لرزه در آمد عبد المطلب گفت نميشود اين مطلب تا من سه مرتبه قرعه نزنم پس سه مرتبه قرعه زد بنام شتران بيرون آمد چون مرتبه سيم قرعه را تمام كرد زبير و ابو طالب و ساير برادران عبد اللَّه را از زير پاى عبد المطلب بيرون كشيدند و او را بر دوش گرفتند و چون عبد المطلب صورتش را بر روى خاك گذاشته بود پوست صورتش كنده شده بود و او را بلند ميكردند و ميبوسيدند و خاكى كه بر لباس و بدن او نشسته بود ميريختند و عبد المطلب أمر كرد شتران را در خروره نحر كنند و خروره موضعى است ميان صنعا و مروه كه در آن موقع بازار مكه بود و معروفست و عبد المطلب جميع شتران را نحر كرده و از آن شتر چيزى تصرف نكرد از عبد المطلب پنج سنت است كه حقتعالى آنها را در اسلام جارى كرد اول آنكه زنهاى پدران را بر فرزندان حرام كرد دويم آنكه ديهء قتل صد شتر شد سيم آنكه طواف خانهء كعبه هفت شوط شد چهارم آنكه گنجى پيدا كرده بود خمس آن را داد از اين جهت اين طريقه استقرار يافت پنجم اينكه چون زمزم را حفر نمود سقايهء حاج قرار داد الآن نيز چنان است و اگر عمل عبد المطلب حجت نبود و قصد او بر قربانى كردن فرزندش عبد اللَّه مثل قصد ابراهيم\r\n","description":"","footnote":"","page_name":" 153 ","page_number":153},
  {"content":"\r\nخليل الرحمن در قربانى كردن فرزندش اسماعيل نبود پيغمبر فخر نميكرد به نسبت دادن خود را به اين دو نفر و نميفرمود\r\nانا بن الذبيحين ) *\r\nو هر جهتى باعث شد كه اسماعيل را خداوند نگذاشت قربانى شود به همان جهت عبد اللَّه را نگذاشت قربانى شود و آن جهت اين بود كه وجود مبارك حضرت ختمى مرتبت ( ص ) در صلب آنها استقرار داشت پس ببركت وجود پيغمبر و ائمه عليهم السلام خداوند اين حكم را از آنها مرفوع ساخت پس اين سنت در ميان مردم جارى نشد كه اولاد خود را قربانى كنند و اگر نه اين بود بر جميع مردم واجب ميشد كه در هر عيد قربان اولاد خود را قربانى كنند به جهت تقرب درگاه حضرت حق سبحانه پس هر چه در عيد قربان مردم به جهت قرب خداوند قربانى كنند فداء اسماعيل است تا روز قيامت « مصنف گويد » كه در ذبيح روايات مختلف وارد شده است از بعضى از روايات برميآيد كه ذبيح اسحق بن ابراهيم بود و از بعضى از روايات بر مىآيد كه اسماعيل بن ابراهيم بود و چون طرق احاديث طرفين به صحت پيوسته راهى برد احاديث هيچ طرف نيست و ليكن ذبيح اسماعيل است و بعد از وقايع اسماعيل اسحق متولد شد و چون آرزو كرد كه پدر بزرگوارش به ذبح او مأمور بودى و صبر مينمود بامر خداوند و قبول ميكرد امر خدا را مثل صبر برادرش و تسليم او پس حقتعالى او را در ثواب بدرجهء كه سزاوار است ميرساندى و حقتعالى از ضمير او آگاه بود كه چنين مىكند و اين خيال دروغ نيست از اين جهت حقتعالى او را ميان فرشتگان ذبيح ناميد بسبب اين تمنا و حديث آن را با اسناد در كتاب نبوت اخراج كرده ام\r\n\r\nباب نوزدهم در ذكر آنچه وارد شده است از آن جناب در علامات امام ( ع )\r\nعلى بن حسن بن على بن فضال از پدرش از حضرت ابى الحسن على بن موسى الرضا ( ع ) روايت كرده است كه آن جناب فرمود از براى امام علاماتى است از آن جمله آنكه امام بايد داناترين مردم و بهترين مردم در حكم كردن و با كفايت ترين مردم و بردبارترين مردم و شجاعترين مردم و سخيترين مردم و عابد ترين مردم باشد و بايد متولد شود در حالتى كه ختنه شده باشد و پاك و منزه باشد از كثافات و ببيند از عقب سر چنان كه از پيش روى بيند و او را سايه نباشد و هر گاه از شكم مادر به زمين آيد بر دو كف دست به زمين آيد در حالتى كه آواز او بشهادتين بلند باشد و محتلم نشود و چشم او در خواب باشد اما قلب او بايد بيدار باشد و بايد\r\n","description":"","footnote":"","page_name":" 154 ","page_number":154},
  {"content":"\r\nحديث زياد گويد . و زره رسول خدا بر قامت او موزون باشد و بول و غايط او را كسى نه بيند زيرا كه زمين از جانب رب العالمين مأمور است كه هر چه از او بيرون آيد بلع كند و بايد خوشبوتر از بوى مشك باشد و اولى باشد بمردم از خود ايشان و مهربانتر باشد بمردم از پدران و مادران ايشان و تواضع او زياد از مردم باشد و امر خدا را بيشتر از مردم و زودتر امتثال كند و خود را از نهى زودتر باز دارد يعنى اهتمام او در اين دو مرحله زيادتر باشد و دعاى او مستجاب باشد به نوعى كه اگر بر سنگ خارا نفرين كند دو نيمه شود و سلاح رسول خدا در نزد او باشد و شمشير او ذو الفقار باشد و در نزد او باشد صحيفهء كه اسماء شيعيان او تا روز قيامت ثبت است و در نزد او صحيفهء باشد كه نامهاى دشمنان او تا روز قيامت ثبت است و جامعه در نزد او باشد و آن صحيفه اى است كه هفتاد زراع است طول او و جميع آنچه فرزندان آدم احتياج دارند در آن ثبت است و جفر اكبر و جفر اصغر در نزد او باشد كه پوست او يكى از بز است و يكى از ميش و جميع علوم در جفر اكبر و جفر اصغر است حتى ديهء خراشيدن پوست بدن انسان و نصف پوست و ثلث پوست و مصحف فاطمه ( ع ) در نزد او باشد و در حديث ديگر است كه امام بروح القدس مؤيد و منصور است و ميان او و خدا عمودى از نور است كه در آن عمود است اعمال بندگان و هر وقت به آن احتياج پيدا كند از براى رهنمائى مطلع مىشود بر آن و چون از براى او باز كنند دانا شود و چون بر هم پيچند چيزى از آن نداند و امام متولد مىشود و از او ولد بوجود مىآيد و صحيح مىشود و مريض مىشود و مىخورد مىآشامد و بول مىكند و غايط مىكند و نكاح مىكند و خواب ميرود و سهو و نسيان از براى او است و شاد مىشود و غمگين مىشود و گريه مىكند و مىخندد و حيات دارد و ميميرد و قبر او را پنهان ميكنند و زيارت كرده مىشود و در آخرت محشور مىشود و در موقف مىآيد و در معرض حساب بر مىآيد و از او سؤال مىكند و ثواب به او عطا مىشود و شفاعت كرده مىشود و بسبب ده خصلت كه در او است رهنمائى مىكند يكى در علم و دانشورى و ديگرى در مستجاب شدن دعاى او هر چه از خداوند به خواهد و هر چه از وقايع و حوادث كه پيش از وقوع آنها خبر دهد به علت عهدى كه از رسول خدا ( ص ) نزد او معهود است و از پدران خود ارث برده و ايشان از يك ديگر ارث مىبرند تا برسد برسول خدا ( ص ) و اين عهدى است كه جبرئيل امين از جانب رب العالمين با پيغمبر كرده است و تمام يازده نفر امام كه بعد از پيغمبرند كشته شوند بعضى بشمشير و آنها دو نفرند يكى امير المؤمنين ( ع ) و ديگرى حسين ( ع ) و باقى بزهر ستم شهيد شدند و هر امامى را طاغى زمان خودش شهيد كند و جريان اين امر بر آنها از روى حقيقت و صحت است نه آنچنان كه غلاة و مفوضه گويند چه ايشان گويند كه از روى حقيقت كشته نشوند بلكه بر مردم چنين نمايد و دروغ گويند از رحمت خدا دور باشند امر احدى از پيغمبران و حجتهاى خدا بر مردم اشتباه نشد مگر امر عيسى ( ع ) زيرا\r\n","description":"","footnote":"","page_name":" 155 ","page_number":155},
  {"content":"\r\nكه او از زمين زنده بالا رفت و او را در ميان زمين و آسمان قبض روح كردند پس از آن بآسمانش بالا بردند و روحش را باورد كردند اينست كه حقتعالى ميفرمايد * ( إِذْ قالَ الله يا عِيسى إِنِّي مُتَوَفِّيكَ وَرافِعُكَ إِلَيَّ ) * و ياد كن اى محمد ( ص ) وقتى را كه خدا فرموده اى عيسى من تمامكنندهء اجل توام به اين وجه كن من نگاه دارنده توام از قتل يهود تا وقتى كه اجل مكتوب تو در رسد ترا بميرانم و بر دارندهء توام بسوى كراميت خود يعنى بعد از قبض روح تو بمواضع ملائكه ات برسانم كه آسمانست و حقتعالى حكايت مىكند از قول عيسى در روز قيامت * ( وَكُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَأَنْتَ عَلى كُلِّ شَيْءٍ شَهِيدٌ ) * و گواه بودم من بر احوال و افعال اين امت مادام كه در ميان ايشان بودم پس آن هنگام كه مرا قبض روح كردى از دار دنيا بدار آخرت بردى تو بر ايشان نگهبان بودى و بر احوال ايشان اطلاع داشتى و تو بر همه چيز گواهى و اطلاع دارى و ميگويند كسانى كه در امر ائمه ( ع ) از حد خود تجاوز نمودند كه چگونه مىشود كه جايز باشد امر عيسى ( ع ) بر مردم مشتبه باشد و به نظر ايشان چنان نمايد و حال اينكه واقع امر غير از آن بود و جايز نباشد كه امر ائمه به نظر خلق چنين نمايد كه آنها را كشتند و چيزى كه سزاوار است در جواب ايشان گفته شود اينست كه عيسى ( ع ) متولد شد بدون پدر پس چرا جايز نباشد كه ائمه ( ع ) متولد شوند و از براى آنها پدران نباشد و اينها جرأت نميكردند بر اظهار مذهب خودشان در اين باب و هر گاه جايز باشد كه جمع پيغمبران و رسولان و حجتها بعد از آدم ( ع ) از پدر متولد شده باشند و از ميان ايشان عيسى ( ع ) بدون پدر متولد شده باشد جايز است كه امر او در غير از او از پيغمبران و رسولان بر مردم اشتباه باشد و چنان نمايد و حال اينكه واقع بخلاف آن باشد چنانچه جايز است كه متولد شود بدون پدرى و حال اينكه ساير پيغمبران چنين نباشند ليكن حقتعالى اراده كرد كه حكايت حضرت عيسى علامتى از براى مردم باشد كه بر هر چيزى قادر است .\r\n\r\nباب بيستم « در ذكر آنچه وارد شده است از آن جناب در وصف امامت و امام و ذكر فضل امام و رتبهء او »\r\nاز عبد العزيز بن مسلم مروى است كه گفت ما در زمان حضرت على بن موسى الرضا ( ع ) در مرو بوديم و آن زمان ابتداى كار ما بود يعنى جوان بوديم روز جمعه اجتماع كرديم در مسجد جامع و مردم گفتگو از امامت در ميان انداختند و اختلاف مردم را در امامت ذكر\r\n","description":"","footnote":"","page_name":" 156 ","page_number":156},
  {"content":"\r\nكردند من بر سيد و مولاى خود حضرت رضا ( ع ) وارد شدم و او را آگاه ساختم از گفتگوى مردم و امامت حضرت تبسمى كرد و فرمود اى عبد العزيز قوم جاهل و نادان شدند و از دينهاى خود فريب خوردند يعنى هر چه خودشان آن را دين دانسته بودند گرفتند و حق را از دست دادند و حقتعالى پيغمبر گرامى خود را قبض روح نكرد مگر آنكه دين را از براى او تمام كرد و قرآن را بر او نازل ساخت كه در آنست تفصيل هر چيزى و بيان شده است در قرآن همهء اشياء از حلال و حرام و حدود و احكام و جميع آنچه تمام مردم به آن احتياج دارند چه حق تعالى فرموده * ( ما فَرَّطْنا فِي الْكِتابِ مِنْ شَيْءٍ ) * فرو نگذاشتيم در قرآن چيزى را از حلال و حرام و قصص و امثال و مواعظ و اخبار و در حجة الوداع كه آخر عمر آن بزرگوار بود حقتعالى اين آيه را به او نازل كرد * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ) * « مترجم گويد » در محل نزول اين آيهء شريفه اختلاف است بعضى را اعتقاد آنست كه روز جمعه پيغمبر خطبهء خواند و در آن مجلس جمعى بسيار بودند آن حضرت بهمهء ايشان نظر كرد در ميان ايشان غير از سلمان كسى ديگر را نديد شادمان شد حقتعالى اين آيه را فرستاد كه امروز مشركان را استيلائى و تسلطى بر اهل اسلام نباشد تا روز قيامت و از اخبار متكثر چنين مستفاد مىشود كه اين آيه نازل شد بعد از آنكه حضرت رسالت امير المؤمنين ( ع ) را خليفه خود گردانيد در روز غدير خم در وقت انصراف از حجة الوداع و فرمود\r\nمن كنت مولا فهذا على مولا ) *\r\nو اين آخر فريضهء بود كه نازل فرمود بعد از آن هيچ فريضهء نازل نساخت .\r\nپس كمال فرايض الهى منصب امامت و خلافت حضرت امير المؤمنين ( ع ) بوده باشد و اين صريح كلام حضرت رضا ( ع ) است كه ميفرمايد در حجة الوداع كه آخر عمر آن حضرت بود اين آيه نازل شد و معنى آيهء شريفه اين است كه امروز على ( ع ) را نصب كردم كامل گردانيدم از براى شما دين شما را و تمام كردم نعمت خودم را براى شما و اختيار كردم براى شما اسلام را دين و پاكيزه تر از همه دينها همين دين است تا روز قيامت و امر امامت اتماميت دين است و حضرت رسالت پناهى از اين دار دنياى فانى بدار بقا رحلت نفرمود مگر آنكه بيان فرمود طريقه هاى دانستن و فهميدن اين را و روشن گردانيد راههاى دين را و امت را واگذاشت به قصد اينكه راستى و حق را بيابند و على بن ابى طالب ( ع ) را نصب فرمود و امام قرار داد وانگذاشت چيزى را كه امت به آن محتاج باشند مگر آنكه بيان فرمود پس كسى كه گمان كند كه حقتعالى دين خود را ناقص گذاشته و كامل ننموده قرآن\r\n","description":"","footnote":"","page_name":" 157 ","page_number":157},
  {"content":"\r\nخدا را رد نموده و كسى كه قرآن را رد كند كافر است آيا مىشناسند و ميدانند شأن امامت و محل امامت را از براى امت تا جايز باشد كه اختيار كنند امامت را و ميفهمند كه امامت جليل القدر و عظيم الشأن و بلندمكانتر و ممنوعتر از نظر و دور تر در فكر است كه مردم برسند آن را بعقول ناقصهء و بآراء ناتمام خود و به اختيار خود امامى نصب كنند و حال اينكه حق جل و علا امامت را اختصاص داد بابراهيم خليل بعد از اينكه مفتخر ساخت او را بنبوت و خلت پس امامت مرتبهء سيم او شد و امامت را مرتبه بود كه بسبب فضيلت آن مزيد شرف يافت وصيت مزيت و علو رتبت او در اركان عالم پيچيد و حقتعالى در كلام معجز نظام خود فرمود * ( إِنِّي جاعِلُكَ لِلنَّاسِ إِماماً ) * اى ابراهيم من ترا از براى مردم پيشوا و امام قرار دادم كه همهء صلحا بعد از تو به تو اقتداء نمايند ابراهيم ( ع ) شادان شد و از روى فرح و سرور عرض كرد * ( وَمِنْ ذُرِّيَّتِي ) * و بعضى از فرزندان و نبيره گان مرا امام گردان حقتعالى در جواب او فرمود * ( لا يَنالُ عَهْدِي الظَّالِمِينَ ) * نرسد عهد من كه امامت است بر ستمكاران يعنى عاصيان و فاسقان ذريه ترا اين منصب ندهم بلكه بصلحا و اتقياى ايشان كرامت فرمايم پس حقتعالى بسبب اين آيه باطل گردانيد امامت هر ظالم و ستمكارى را تا روز قيامت و امام را از زمرهء برگزيدگان خود قرار داد پس از آن حقتعالى حضرت خليل را مكرم فرمود باينكه در ذريهء او قرار داد اهل عصمت و طهارت را و فرمود * ( وَوَهَبْنا لَه إِسْحاقَ وَيَعْقُوبَ نافِلَةً وَكُلاًّ جَعَلْنا صالِحِينَ وَجَعَلْناهُمْ أَئِمَّةً يَهْدُونَ بِأَمْرِنا وَأَوْحَيْنا إِلَيْهِمْ فِعْلَ الْخَيْراتِ وَإِقامَ الصَّلاةِ وَإِيتاءَ الزَّكاةِ وَكانُوا لَنا عابِدِينَ ) * و بخشيديم مر ابراهيم را از ساره كه دختر عم او بود پسرى نام او اسحق و نام نبيرهء او يعقوب در حالتى كه محض عطيهء بودند از ما بدون جزا و استحقاق و هر يك از اين پيغمبران را كه ابراهيم و لوط و اسحق و يعقوبند نيكان و شايستگان گردانيديم يعنى توفيق بايشان داديم بصلاحيت و نيكو كارى و بلطف خود ايشان را هدايت داديم تا در صلاح بمرتبهء كمال رسيدند و گردانيديم ايشان را امامان و پيشوايان كه بندگان در افعال و اقوال اقتدا بايشان كنند و بفرمان واجب الاذعان ما مردم را به راه حق بنمايند و وحى كرديم بدايشان كه مردم را ترغيب كنند بر اعمال صالحه و بپاداشتن نماز و دادن زكات و ايشان ما را باخلاص پرستيدند و حقتعالى در ذريهء ابراهيم پيوسته امامت را از بعضى ببعضى ديگر ارث ميداد و از قرنى بقرنى ديگر از اين ذريهء طيبه نميگرفت تا اينكه حضرت ختمى مآب و ارث آن شد پس حقتعالى فرمود * ( إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ وَالَّذِينَ آمَنُوا وَالله وَلِيُّ الْمُؤْمِنِينَ ) * بدرستى كه سزاوارترين مردمان بدين ابراهيم و وارث شدن امامت او كسانى باشند كه متابعت او كردند يعنى انبياء بعد از ابراهيم و اين پيغمبر گرام مىباشد\r\n","description":"","footnote":"","page_name":" 158 ","page_number":158},
  {"content":"\r\nكه محمد مصطفى ( ص ) است و آنان كه بدين پيغمبر ايمان آوردند كه مراد ائمهء هدى است و خدا دوست مؤمنان و سازنده كار ايشان و يارى دهندهء ايشان و پاداش دهندهء بر ايمان ايشان است پس امامت مخصوص پيغمبر اكرم شد و حقتعالى بر او واجب گردانيد كه اين امامت را بعد از وفات خود بعلى بن ابى طالب ( ع ) دهند پس اين فضيلت و مزيد شرف استقرار يافت در ذريهء اصفياء او كه معدن علم و ايمانند بنا بر گفتهء حضرت سبحان * ( وَقالَ الَّذِينَ أُوتُوا الْعِلْمَ وَالإِيمانَ لَقَدْ لَبِثْتُمْ فِي كِتابِ الله إِلى يَوْمِ الْبَعْثِ فَهذا يَوْمُ الْبَعْثِ ) * چه مراد از اهل علم و ايمان كه در آيهء شريفه است ائمهء هدى باشند كه رد بر كفار كنند از آن سوگندى كه كفار خورند بر اينكه بيش از يك ساعت درنگ ما در دنيا نبوده پس در جواب ما ايشان گويند كه شما درنگ كرديد در دنيا چرا دروغ ميگوئيد در كتاب خدا يعنى در قرآن و يا لوح محفوظ ثبت شده است درنگ شما در دنيا و در قبر تا روز بر انگيختن كه روز قيامت باشد پس اينست روز قيامت كه شما انكار آن مينموديد پس اين فضيلت امامت در اولاد على ( ع ) است تا روز قيامت زيرا كه پيغمبرى بعد از محمد ( ص ) نيايد پس اين نادانان از كجا اختيار امامى غير از ائمه از براى خود ميكنند و حال اينكه امامت منزلت انبياء وارث اوصياء است امامت خلافت رب العالمين و خلافت رسول امين و مقام امير المؤمنين ( ع ) و ميراث حسن و حسين است امامت مهار دين و نظام مسلمين و صلاح دنيا و عزت مؤمنين است امامت بيخ درخت اسلام و شاخهء آن درخت است بسبب امامت است به جاى آوردن نماز و زكات و حج و جهاد وافر شدن غنيمت و صدقات و ممضى شدن حدود و احكام و سد ثغور و سوراخها و اطراف اسلام و امام است كه حرام مىكند حرام خدا را و حلال مىكند حلال خدا را و حدود خداوند را اقامه مىكند و قرق مىكند دين خدا را و ميخواند به راه پروردگار خود بحكمت و موعظهء نيكو و دليل تمام امام مثل آفتاب نورانيست كه جهان را روشن كند و ليكن در افق باشد و دستها و چشمها به آن نرسد امام مانند ماه تمام نور دهنده است و چراغ روشنائى دهنده و نورى كه پيوسته بالا رود و ستاره درخشندهء كه در تاريكى شب به آن راه را پيدا كنند و شهر بسيار وسيع و درياى بسيار بزرگ و عميق است امام مانند آب شيرين و گواراست از براى تشنه و راه نماينده است براستى و درستى و نجات دهنده است از مهالك امام چون آتش است بر بالاى بلندى كه همه كس او را به بيند و گرمكننده است كسى را كه طلب گرمى كند و راه نماينده است راههائى را كه هلاكت شخص در آنست تا مردم از آن احتراز كنند و كسى كه از امام مفارقت كند هلاك شود ، امام چون ابر ريزان و باران با منفعت پى در پى و آفتاب روشنائى دهنده و زمينى مسطح كه هر كسى در آن قرار گيرد و چشمه پر آب و محل جريان آب و باغ خرم و سبز است امام رفيق امين و پدر با محبت و برادر مهربان و محل پناه بندگان است در مصابى كه بر آنها وارد شود امام امين خدا است در زمين او و حجت خدا است بر بندگان او و خليفهء خدا است در بلاد او خواننده بسوى خدا است يعنى بسوى اوامر او و قرقكنندهء حرام خدا است يعنى بنهى و محرمات او امام پاك است از ذنوب و مبرا است\r\n","description":"","footnote":"","page_name":" 159 ","page_number":159},
  {"content":"\r\nاز عيوب مخصوص است بعلم و موسوم است بعلم و بردبارى نظم دهنده دين است عزت مسلمين است و غيظ و غضب منافقين است هلاككنندهء كافرين است امام يگانه دهر خود است كه احدى نتواند در سخنورى او را كند كند و هيچ عالمى را قدرت نباشد در علم با او مساوى باشد و تبدل از براى او يافت نشود و مثل و مانندى نداشته باشد ، صاحب فضل باشد بدون طلب و اكتساب بلكه اين عطيهء باشد از خداوند وهاب پس كيست آن كسى كه او را برسد امام را بشناسد و او را ممكن باشد كه خود امام اختيار كند هيهات هيهات عقلها در باديه گمراهى نادان حلمها در بيابان فكر سر بگريبان صاحبان هوش در اين ورطه مدهوشان چشمها حسرت نابينائى نوشان بزرگان لباس كوچكى پوشان حكما در وادى حيرت سر گردان عاقلان در عالم قصور حيران خطيبان را راه تنگى پيشه لبيان در جادهء جهل در انديشه شاعران را زبان تنطق بسته اديبان را لسان تكلم خسته بليغان از فصاحت بيان رسته چه عجز دارند از وصف شأنى از شئونات او يا فضيلتى از فضايل او پس بعجز و قصور اقرار كنند و چگونه او را ميتوان وصف نمود و بكنه او پى برد يا امر او را فهميد و كى يافت شود كه قائم مقام او باشد و بوجود او از امام مستغنى شد و چگونه معرفت در حق او حاصل شود و از كجا ميتوان او را شناخت و حال اينكه امام چون ستاره دور است از دست كسانى كه قصد او كنند و وصف او نمايند پس از كجا امام را اختيار كردند و كدام يك از عقول امتياز آن را نمود و از كجا يافتند او را كه متصف به اين صفات باشد آيا گمان كردند كه امام در غير آل رسول يافت شود سوگند به خداوند على اعلى كه نفس ايشان بدروغ انداخته است ايشان را و ايشان را به اين راه باطل واداشته است پس بالا رفتند محل مشكل و سختى را كه لا بد بلغزد از آن محل قدمهاى ايشان و به حضيض روى نهند به اين عقول حيران ناقص به اين نصب كردند امام را و به اين رأيهاى كاذب گمراه تشخيص نمودند امام را پس زياد نكنند نسبت به امام مگر دورى خويشتن را از او بكشد خدا ايشان را كه از مقصود خود چقدر دور شدند بتحقيق كه بر امر مشكلى شدند و دروغ بستند و نهايت گمراهى پيدا كردند و در بيابان حيرانى و سرگردانى واقع شدند زيرا كه از روى بصيرت واگذاشتند امام را و شيطان اعمال باطل و ضايع آنها را به نظر آنها جلوه داد و آنها را از راه حق باز داشت و طلب بصيرت ننمودند و از اختيار خدا و رسول خدا رو گردانيدند و اختيار خود را ترجيح دادند و حال اينكه قرآن فرياد مىكند * ( وَرَبُّكَ يَخْلُقُ ما يَشاءُ وَيَخْتارُ ما كانَ لَهُمُ الْخِيَرَةُ سُبْحانَ الله وَتَعالى عَمَّا يُشْرِكُونَ ) * و پروردگار تو مىآفريند آنچه ميخواهد بر وجه حكمت و مصلحت و اختيار مىكند از براى هدايت بندگان هر كه را ميخواهد و نيست و نباشد مر كافران را اختيارى يعنى ايشان را نسزد كسى را اختيار كنند و برگزينند چه زمام اختيار در قبضهء قدرت قادر مختار است هر كه را مصلحت بيند و حكمت مقتضى آن باشد اختيار مىكند و هر كه را مصلحت تقاضاى آن نكند او را اين مرتبهء ارجمند ندهد منزه و مبرا است خدا از آنكه كسى بالاى اختيار\r\n","description":"","footnote":"","page_name":" 160 ","page_number":160},
  {"content":"\r\nاو اختيارى كند و او را شريكى و منازعى در خلق باشد و بلند مرتبه و برتر است از مشاركت آنچه شرك مىآورند به او بت پرستان و شريك وى ميگردانند و حقتعالى ميفرمايد * ( وَما كانَ لِمُؤْمِنٍ وَلا مُؤْمِنَةٍ إِذا قَضَى الله وَرَسُولُه أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ ) * و نرسد و نسزد هيچ مرد مؤمن و زن مؤمنه را چون حكم كند خدا و رسول او امرى را باينكه باشد مر ايشان را اختيارى از كار خود و چيزى را بلكه واجبست بر ايشان كه اختيار خود را تابع اختيار خدا و رسول خدا قرار دهند و باز حقتعالى فرموده * ( ما لَكُمْ كَيْفَ تَحْكُمُونَ أَمْ لَكُمْ كِتابٌ فِيه تَدْرُسُونَ إِنَّ لَكُمْ فِيه لَما تَخَيَّرُونَ أَمْ لَكُمْ أَيْمانٌ عَلَيْنا بالِغَةٌ إِلى يَوْمِ الْقِيامَةِ إِنَّ لَكُمْ لَما تَحْكُمُونَ سَلْهُمْ أَيُّهُمْ بِذلِكَ زَعِيمٌ أَمْ لَهُمْ شُرَكاءُ فَلْيَأْتُوا بِشُرَكائِهِمْ إِنْ كانُوا صادِقِينَ ) * چيست شما را اى كافران چگونه حكم مىكند در حق اهل توحيد و غير آن در مزيت فضل و پنداريد كه امر جزا مفوض بشما است تا هر چه خواهيد چنان كنيد و يا شما راست كتابى نوشته و نازل شده از آسمان كه شما در آن كتاب ميخوانيد كه مر شما را است در آن كتاب آنچه را بخواهيد كه اختيار كنيد و تمناى آن نمائيد يا مر شما را است عهد و مواثيق مؤكده بسوگندهاى بر ما كه خداونديم رساند به نهايت تاكيد تا روز رستخيز يعنى آيا ثابت است مر شما را سوگند آن بر ما تا روز قيامت آنكه مر شما راست به آنچه حكم ميكنيد براى خود از كرامت آن سراى بپرس اى محمد ( ص ) مشركان را كه كدام يك از شما به اين حكم متكفل و ضامن است كه در آخرت از عهده بيرون آيد آيا ايشان راست مردمانى كه با ايشان شريك باشند در اين قول پس بايد بياورند شريكان خود را تا با ايشان موافقت نمايند اگر از راستگويان باشند و در چند سورهء ديگر حقتعالى به اين مضامين ميفرمايد :\r\n* ( أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها ) * ام * ( طَبَعَ الله عَلى قُلُوبِهِمْ ) * فهم لا يفقهون ام قالوا * ( سَمِعْنا وَهُمْ لا يَسْمَعُونَ إِنَّ شَرَّ الدَّوَابِّ عِنْدَ الله الصُّمُّ الْبُكْمُ الَّذِينَ لا يَعْقِلُونَ وَلَوْ عَلِمَ الله فِيهِمْ خَيْراً لأَسْمَعَهُمْ وَلَوْ أَسْمَعَهُمْ لَتَوَلَّوْا وَهُمْ مُعْرِضُونَ ) * و قالوا سمعنا و عصينا * ( ذلِكَ فَضْلُ الله يُؤْتِيه مَنْ يَشاءُ وَالله ذُو الْفَضْلِ الْعَظِيمِ ) * آيا چرا تفكر نميكنند در قرآن و موعظه و آن را بسمع قبول اصغاء نميكنند و بديده اعتبار نظر نميكنند تا بطريق اهتدا معرفت پيدا كرده از باديهء ضلالت برهند نه آنست كه ايشان در احكام قرآن تدبر نمايند بلكه بر دلهاى ايشانست قفلهائى كه بسبب آن بذكر و موعظه نميرسد يعنى معصيت آنها را گرفته است و قلب آنها سخت شده است بحيثيتى كه ميل بموعظه ندارند و حقتعالى مهر نهاده است بر دلهاى ايشان پس ايشان از عاقبت كار خود آگاه نيستند با اينكه گفتند ما شنوديم قرآن را و حال آنكه ايشان نمىشنوند شنيدنى كه\r\n","description":"","footnote":"","page_name":" 161 ","page_number":161},
  {"content":"\r\nبدان مىبرند پس گويا نمىشنوند بدرستى كه بدترين جنبندگان در روى زمين در نزد خدا كرانند از شنوائى حق گنگانند از گفتن حق كه در نمىيابند حق را يعنى خود را نميدارند بر يافتن حق و اگر دانستى خداى در ايشان نيكوئى كه نفع گرفتن است به آيات قرآن هر آينه بشنوانيدى ايشان را يعنى لطف كردى و توفيق ارزانى داشتى تا بشنوند آن را بر وجه اختيار و اگر بشنوانيدى ايشان را بوسيلهء لطف هر آينه برگشتى از آن در حالتى كه ايشان اعراضكنندگان باشند از قبول حق و گفتندى كه ما شنيديم و نافرمانى خدا كرديم و قبول نكرديم بلكه شنوانيدن حرف حق و پيغمبر را مبعوث گردانيدن و افزونى دادن بر تمام خلق از فضل و كرم خداوند است و خدا صاحب فضل بزرگست كه نعم دنيا و آخرت نزد او محقر و مختصر نمايد .\r\nپس با وجود اين آيات كه در قرآن مجيد وارد شده است چگونه ايشان را برسد امام از براى خود اختيار كنند و در حال آنكه امام عالمى است كه جهل از براى او نخواهد بود و رعايتكننده ايست كه ضعف در او نخواهد بود امام معدن قدس و طهارت و اعمال حسنه و زهد و علم و عبادتست امام مخصوص است به اين كه رسول او را بامامت خوانده باشد ، امام از نسل مطهره بتول عذرا فاطمهء زهراست ( سلام الله عليها ) امام بايد عيبى در نسب او نباشد و هيچ صاحب حسبى او را پست و خوار نكند ، امام بايد از خانواده قريش باشد و بالا رود تا جد او بهاشم رسد و از آل رسول و عترت آن بزرگوار باشد و راضى باشد برضاى حقتعالى كه رضاى او اشرف است از آنچه در آن تصور شود و بايد از شاخه هاى عبد مناف باشد يعنى از ذريهء او باشد امام بايد صاحب علم كامل و حلم تمام قوى بر امامت عالم بسياست و فرايض الهى واجب الاطاعة بر پا دارنده امر خدا و نصيحتكنندهء بندگان خدا و حافظ دين خدا باشد و حق جل و علا وجود پيغمبران و ائمهء را بزيور توفيق آراسته و از علم مخزون و حكمت خود به آن مقدار ايشان را پيراسته كه از براى غير ايشان نخواسته و از غير ايشان مقدار از علم و حكمت عنايت نفرموده پس علم ايشان بالاى علم هر كس است از اهل زمان خود و حق تعالى فرموده * ( أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ ) * آيا آنكه راه مينمايد به حق باسباب توفيق و الطاف سزاوارتر است كه متابعت كرده شود يا آن كس كه به خودى خود راه نيايد بسوى حق مگر آنكه او را راهنمائى كنند پس چيست و چه بوده شما را و چگونه حكم ميكنيد كه اين دو قسم يكسانند و باز حقتعالى ميفرمايد * ( وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً ) * و آن كسى كه حكمت به او عطا شد به او خيرى بسيار عطا شد و خداوند در حق طالوت ميفرمايد\r\n","description":"","footnote":"","page_name":" 162 ","page_number":162},
  {"content":"\r\n* ( إِنَّ الله اصْطَفاه عَلَيْكُمْ وَزادَه بَسْطَةً فِي الْعِلْمِ وَالْجِسْمِ وَالله يُؤْتِي مُلْكَه مَنْ يَشاءُ وَالله واسِعٌ عَلِيمٌ ) * بدرستى كه خدا برگزيده طالوت را بر شما و افزونى داد او را گشادگى و بسيارى در دانش و بيفزود او را در تن يعنى هيكل او را در كيفيت و كميت با حسن وجهى بيار است چه طالوت مرد نماينده و با جمال بود و بيك سر و گردن از اهل زمان خود بلندتر بود و خداى كه مالك الملك است ميدهد ملك خود را هر كه را كه ميخواهد و ميداند كه او را صلاحيت ملك دارى است و خدا بسيار فضل است در دادن زمام اختيار بقبضهء هر كس كه خواهد و داناست باستحقاق كسى كه او را برمىگزيند و خدا به پيغمبر خود محمد مصطفى ( ص ) ميفرمايد * ( وَكانَ فَضْلُ الله عَلَيْكَ عَظِيماً ) * اى پيغمبر گرامى فضل خدا بر تو عظيم و بزرگ است كه علوم غير متناهيه را به تو تعليم فرموده و ترا مزيت مرتبه داده بر ساير انبياء و خلق عوالم علويه و سفليه بواسطه وجود تست چنانچه فرمود\r\nلولاك لما خلقت الافلاك ) *\r\nو حقتعالى در حق ائمه كه از اهل آن جناب و عترت و ذريه او هستند ميفرمايد * ( أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً فَمِنْهُمْ مَنْ آمَنَ بِه وَمِنْهُمْ مَنْ صَدَّ عَنْه وَكَفى بِجَهَنَّمَ سَعِيراً ) * بلكه حسد و رشك مىبرند اين كفار بر محمد و آل محمد بد آنچه خدا بايشان عطا فرموده است كه آن فضل خود كه نبوت است بمحمد و امامت بذريه او چه ما عطا كرديم به اولاد ابراهيم كه مراد محمد و ذريهء او باشند قرآن را و حكمت را كه مراد نبوت است كه به پيغمبر عطا شده است و داديم ايشان را ملك عظيم يعنى امامت را كه به اولاد امجاد او عطا فرموده پس بعضى از مردم كسانى هستند كه تصديق كردند بگفته و كردهء ما و ايمان آوردند و بعضى از آنها كسانى باشند كه اعراض كنند و تصديق نميكنند و از براى اينها مهيا است در دوزخ آتش افروخته و هر گاه حقتعالى بسبب امورى چند از امور بندگان خود شخصى را برگزيند البته به او شرح صدر عطا مىكند و چشمه هاى حكمتهاى را در قلب او جارى ميسازد و علم به او الهام مينمايد پس بعد از آن از جواب دادن عاجز نميشود و از صدق و ثواب منحرف نميشود و امام معصوم و محفوظ است از گناه و قول و فعل او بصدق و ثواب مقرون است و ايمن است از خطاها و لغزشها و افتادن بر روى يعنى گمراه شدن و حقتعالى امام را مخصوص به اين صفات گردانيده تا اينكه بر بندگان او حجت باشد و بر خلق او شاهد و گواه باشد و اين است فضل خدا كه عطا كند بهر كس آنچه خود بخواهد و حق جل شأنه صاحب فضل بسيار و رحمت بيشمار است پس آيا به مثل اين گونه صفات را قدرت دارند از كسى پيدا كنند و او را اختيار كنند و يا آنكه آن كسى را كه اختيار كرده اند\r\n","description":"","footnote":"","page_name":" 163 ","page_number":163},
  {"content":"\r\nبه اين صفات است و از اين جهت او را پيشوا قرار داده‌اند سوگند بخانهء خداوند كه از حق تجاوز كردند و كتاب خدا را عقب سر خود انداختند و پشت بر آن كردند گويا نميدانند كه اين كتاب از خداوند است و حال اينكه نجات و هدايت در كتاب خداوند است پس كتاب خدا را انداختند و متابعت هواى نفس نمودند و حقتعالى ايشان را مذمت نمود و مبغوض داشت و اخبار فرمود باينكه اين عمل سبب هلاكت آنها شد در اين آيات و * ( وَمَنْ أَضَلُّ مِمَّنِ اتَّبَعَ هَواه بِغَيْرِ هُدىً مِنَ الله إِنَّ الله لا يَهْدِي الْقَوْمَ الظَّالِمِينَ ) * و كيست گمراهتر از آن كسى كه پيروى كند هواى نفسانى خود را بيراه نمودن و بينائى و بصيرتى از نزد خدا يعنى هيچ كس گمراهتر از آن كس نيست كه تابع هواى خود شود بدون راه نماينده و دليلى و حقتعالى راه نمينمايد و به منزل نجات نميرساند گروه ستمكاران را كه تابع هواى نفس خودند * ( فَتَعْساً لَهُمْ وَأَضَلَّ أَعْمالَهُمْ ) * پس لغزنده شدند و هلاك شدند هلاكشدنى و گم و نابود ساخت خدا عملهاى ايشان را يعنى اصلا اجرى و ثوابى بر آن مترتب نگردانيد به جهت اينكه اعمال ايشان بر وجه خلوص و قصد قربت نبود * ( كَبُرَ مَقْتاً عِنْدَ الله وَعِنْدَ الَّذِينَ آمَنُوا كَذلِكَ يَطْبَعُ الله عَلى كُلِّ قَلْبِ مُتَكَبِّرٍ جَبَّارٍ ) * آنان كه جدال كنند در دفع آيتهاى خدا بدون حجت و برهان بزرگست جدال ايشان از روى بغض و عداوت در نزد خدا و در نزد كسانى كه به خدا ايمان آورده‌اند يعنى نزد رسول خدا همچنان كه خدا مهر نهاد بر قلوب اين جماعت تا علامت كفر ايشان باشد همچنين مهرى نهند به جهت نشانهء كفر بر دل هر شخصى كه از فرمانبردارى سر كشيده باشد و گردنكش باشد كه خود را از غير بالاتر داند و عزيز بن مسلم نيز از حضرت رضا ( ع ) اين حديث را روايت نموده\r\n\r\nباب بيست و يكم در ذكر آنچه از آن جناب وارد شده است در تزويج فاطمه ( ع )\r\nحضرت على بن موسى بن جعفر از پدر بزرگوارش جعفر بن محمد ( ع ) و او از جد بزرگوارش و او از حضرت على بن ابى طالب ( ع ) روايت كرده كه آن جناب فرمود كه من قصد مزاوجت و مناكحت نمودم و ليكن جرأت نميكردم كه اين قضيه را بعرض اقدس جناب ختمى مرتبت برسانم و من شب و روز در خيال اين واقعه بودمى و از سينه‌ام بيرون نرفتى تا اين كه وقتى من بر حضرت رسالت پناهى وارد\r\n","description":"","footnote":"","page_name":" 164 ","page_number":164},
  {"content":"\r\nشدم آن جناب به من فرمود يا على عرض كردم لبيك يا رسول الله فرمود آيا ترا رغبت و ميلى به تزويج است عرض كردم رسول خدا داناتر است و مرا گمان رسيدى كه آن جناب اراده دارد بعضى از زنان قريش را به تزويج من در آورد و ترسان بودم از اينكه فاطمه ( ع ) از دست من بيرون رود و چيزى از اين باب آگاه نبودم تا آنكه رسول اكرم مرا نزد خود خواند من در خانهء ام سلمه نزد او حاضر شدم چون آن جناب به من نظر فرمود روى او گشاده شد و تبسم كرد تا آنكه من نگريستم بدندانهاى آن جناب كه ميدرخشيد پس به من فرمود يا على مژده بده كه حقتعالى امر مرا كفايت كرد در تزويج تو عرض كردم يا رسول الله چگونگى آن را بيان فرما حضرت ختمى مرتبت ( ص ) فرمود جبرئيل بر من نازل شد در حالتى كه سنبل و قرنفل با او بود و آنها را به من داد من آنها را گرفتم و بوئيدم و گفتم سبب اين سنبل و قرنفل چيست گفت حق تعالى بفرشتگان ساكنان بهشت و كسى كه در بهشت بود امر نمود كه جميع بهشت را زينت نموده از نهالهاى آن و نهرهاى آن و ميوه هاى آن و درختهاى آن و نسيم بهشت را امر نمود بانواع عطر و بوى خوش وزيدن گرفت و حور العين بهشتى را امر نمود سورهء طه و يس و حمعسق قرائت كنند پس از آن فرمود منادى را ندا كرد كه اى فرشتگان من و ساكنان بهشت من شاهد باشيد كه من تزويج كردم فاطمه دختر محمد ( ص ) را بعلى بن ابى طالب چه من به اين واقعه خوشنود بودم و هر يك به ديگرى خوشنود بودند پس فرشتهء از فرشتگان بهشت را كه راحيل نام داشت و در فرشتگان فصيحتر و بليغتر از او نبود امر نمود خطبهء خواند كه اهل آسمان و زمين مثل آن خطبه انشاء نكرده بودند پس از آن منادى را امر فرمود ندا در داد كه اى فرشتگان من و ساكنان بهشت من مباركباد بگوئيد بر على بن ابى طالب حبيب محمد و فاطمه بنت محمد من بر آنها مباركباد گفته‌ام راحيل عرض كرد اى پروردگار من مباركبادى تو زياده بر آنچه من در بهشت ديده‌ام چيست فرمود اى راحيل مباركبادى من بر اين دو نفر آنست كه اينها را بر محبت خود ميگمارم و قرار مىدهم كه بر خلق من حجت باشند بعزت و جلال خودم قسم كه از اين دو نفر خلقى بوجود آورم و ذريهء بيافرينم كه در زمين من خزينه دار من و معدن حكم من باشند و بعد از پيغمبران ايشان حجت من باشند بر خلق من پس از آن رسول خدا فرمود يا على مژده باد ترا كه من فاطمه دختر خود را به تو تزويج كردم بنا بر آنچه پروردگار به تو تزويج نمود و من راضى شدم از براى فاطمه به كسى كه خدا از براى او راضى شد يا على بگير عيال خود را كه تو از من به او سزاوارترى و جبرئيل به من خبر داد كه بهشت و اهل بهشت بشما دو نفر مشتاقند و اگر حقتعالى ارادهء نفرموده بود كه از شما بوجود آورد كسانى را كه بر خلق او حجت باشند هر آينه اجابت\r\n","description":"","footnote":"","page_name":" 165 ","page_number":165},
  {"content":"\r\nفرموده بود بهشت او اهل آن را و شما را ببهشت ميبرد پس تو خوب برادرى و خوب دامادى هستى و خوب ياورى هستى و كفايت مىكند از براى رضايت تو خوشنودى خدا پس از آن على بن ابى طالب ( ع ) عرض كرد پروردگارا مرا ملهم كن و مدد فرما تا شكرگزارى كنم ترا بازاء اين نعمت كه به من انعام كردهء رسول خدا آمين گفت و اين حديث را اعمش از جعفر بن محمد از پدر بزرگوارش و او از جد بزرگوارش و او از پدر بزرگوارش و او از حضرت على بن ابى طالب ( ع ) روايت كرده كه آن جناب فرمود كه من قصد تزويج فاطمه ( ع ) را كرده بودم و ليكن جرأت نميكردم كه اين سخن را نزد رسول خدا گفتگو كنم و مثل اين حديث را تا آخر آن بدون كم و زياد ذكر كرده است « مصنف گويد » كه از براى اين حديث طريقه هاى ديگر نيز هست كه در كتاب مدينة العلم اخراج كرده‌ام و جناب على بن موسى الرضا ( ع ) از پدر بزرگوارش و او از پدران خود و آنها از على بن ابى طالب ( ع ) روايت ميكنند كه آن جناب فرمود رسول خدا ( ص ) به من فرمود يا على چند نفر از قريش مرا ملامت كردند در امر فاطمه و مرا مؤاخذه كردند و گفتند كه ما نزد تو خطبه كرديم فاطمه را و تو ما را منع نمودى و او را بعلى تزويج كردى من در جواب آنها گفتم كه سوگند به خداوند كه من شما را منع نكردم و بعلى تزويج نكردم بلكه خدا شما را منع كرد و بعلى تزويج نمود پس جبرئيل بر من نازل شد و گفت يا محمد خداوند ميفرمايد كه اگر على را نيافريده بودم هر آينه بر روى زمين از براى دختر تو فاطمه كفو و هم شأنى نبود نه از آدمى و نه از غير آن اين حديث را حسين بن خالد از حضرت رضا از پدران خود از على بن ابى طالب از رسول خدا ( ص ) روايت كرده است . « مصنف گويد » آنچه در اين معنى روايت كرده‌ام در كتاب مولد و فضايل فاطمه ( ع ) آنها را اخراج كرده‌ام .\r\n\r\nباب بيست و دويم « در ذكر اخبارى كه از آن حضرت وارد شده است در ايمان و در اينكه ايمان معرفت بقلب و اقرار به زبان و عمل باركان است »\r\nابو الصلت هروى از حضرت رضا ( ع ) روايت كرده است و او از پدران خود و آنها از على بن ابى طالب ( ع ) روايت كرده‌اند كه آن حضرت فرمود كه رسول خدا ( ص ) فرمود ايمان معرفت و شناسائى به قلب و اقرار به زبان و عمل باركان و جوارح است و بطريق ديگر\r\n","description":"","footnote":"","page_name":" 166 ","page_number":166},
  {"content":"\r\nابو الصلت بىكم و زياد باسناد مذكوره از على ( ع ) روايت كرده است و بطريق ديگر از ابى الصلت مروى است كه گفت من از حضرت رضا ( ع ) از ايمان سؤال كردم فرمود ايمان بستن بقلب و تلفظ كردن به زبان و عمل باركان است و ايمان غير از اين نيست و بطريق ديگر از ابى الصلت مثل حديث سابق لفظا و سندا مروى است و از داود بن سليمان غازى مروى است كه گفت حضرت على بن موسى الرضا ( ع ) بتوسط پدران خود از حضرت امير المؤمنين ( ع ) روايت كرده است كه آن جناب گفت رسول خدا ( ص ) فرمود كه ايمان اقرار به زبان و معرفت بقلب و عمل باركان و جوارح است و حمزة بن محمد علوى گويد كه از عبد الرحمن بن ابى حاتم شنيدم كه ميگفت از پدرم شنيدم ميگفت اين حديث از ابى الصلت هروى از حضرت رضا به مثل اين اسناد روايت شده است و ابو حاتم گفت كه اگر اين اسناد را بديوانه بخوانند ناخوشى جنون از او دفع خواهد شد و نيز أبو الصلت بطريق ديگر باسناد سابق از على بن ابى طالب ( ع ) روايت مىكند كه آن جناب فرمود كه رسول خدا فرمود ايمان گفتن و عمل كردن است يعنى گفتن به زبان و اعتراف و اقرار و عمل كردن بجوارح « مصنف گويد » كه من اين حديث را از پدرم شنيدم و چون خواستم بيرون بروم از نزد پدرم احمد بن محمد بن حنبل بپدرم گفت كه اين اسناد چيست پدرم به او گفت اين دواى دماغ ديوانه ها است اگر اين دوا را بدماغ ديوانه كشند از مرض جنون شفا يابد\r\n\r\nباب بيست و سيم « در ذكر مجلس آن جناب با مأمون ملعون در فرق ميان عترت و امت است »\r\nاز ريان بن صلت مروى است كه گفت حضرت رضا ( ع ) در مرو در مجلس مأمون حاضر شد و جماعتى از علماى عراق و خراسان در آن مجلس حاضر بودند مأمون گفت خبر دهيد مرا از اين آيهء شريفه * ( ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا ) * كه مراد از اين بندگان كه حقتعالى آنها را برگزيده و قرآن را به آنها بعد از امم سالفه ميراث داده كيانند علماء گفتند كه مراد مجموع امت باشند مأمون به حضرت عرض كرد يا أبا الحسن توجه ميفرمائى حضرت رضا ( ع ) فرمود من چنين نميگويم كه اينها ميگويد و من ميگويم كه مراد حقتعالى به * ( الَّذِينَ اصْطَفَيْنا مِنْ عِبادِنا ) * عترت طاهره باشند مأمون عرض كرد چگونه حقتعالى\r\n","description":"","footnote":"","page_name":" 167 ","page_number":167},
  {"content":"\r\nعترت طاهره را اراده فرموده و جميع امت را اراده نكرده حضرت فرموده كه اگر مراد حقتعالى جميع امت باشد لازم آيد كه مجموع امت در بهشت وارد شوند زيرا كه حقتعالى بعد از اين آيهء شريفه فرموده * ( فَمِنْهُمْ ظالِمٌ لِنَفْسِه وَمِنْهُمْ مُقْتَصِدٌ وَمِنْهُمْ سابِقٌ بِالْخَيْراتِ بِإِذْنِ الله ذلِكَ هُوَ الْفَضْلُ الْكَبِيرُ ) * پس بنا بر اين امت را سه طائفه نموده يك طائفه آنان كه ستم بر نفس خود كردند در عمل كردند بفرمان يعنى عمل نكردند و اين باعث هلاكت ايشان شد ، طائفه دوم ميانه روند كه عمل كنند به آن در اغلب اوقات ، طائفه سيم پيشىگيرنده‌اند بنيكوئيها كه پيوسته عمل به احكام قرآن كنند و بعد از آنكه حقتعالى بنا بر قول شما امت را بر سه طائفه فرمود بطريق جمع فرمود * ( جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ ) * آخر آيه پس لازم آيد كه اين سه طائفه امت كه بعضى از آنها على الدوام اشتغال بمعاصى دارند مجموع در بهشت درآيند پس معلوم شد كه مراد جميع امت نباشند بلكه وارث بودن محصور است بعترت طاهره و آنها باشند كه در بهشت نعيم درآيند نه غير آنها « مترجم گويد » كه در تفسير اين آيهء شريفه اخبار متكاثره وارد شده است و ميان اهالى تفسير محل اختلاف شديد است و حاصل تفسير حضرت رضا ( ع ) آنچه به نظر احقر ميرسد اين است كه مراد آن جناب چنين است كه مقصود * ( الَّذِينَ اصْطَفَيْنا مِنْ عِبادِنا ) * ائمه هدى باشند چنانچه حضرت فرمود كه مراد عترت طاهره است و بعد ميفرمايد كه عترت طاهره ما ائمه باشيم و بعد از آن امت را بر سه طائفه فرمايد و مقصود بيان حال امت باشد كه يكى از اين سه طائفه كه سابق بالخيرات است اصطفا نسبت به او باشد و جنات عدن يدخلونها بيان حال آن طائفه مخصوصه باشد نه مجموع امت پس انقسام امت را بر اين سه قسم جملهء معترضه باشد و از براى آن مذكور شده باشد كه امت سه طائفه هستند و يك طائفه آنها مخصوص باصطفا باشند و اگر غير از اين باشد لازم آيد كه حقتعالى اهل معصيت را برگزيده و آنها را در بهشت مخلد و جاويد گرداند پس از آن مأمون عرض كرد عترت طاهره كيانند حضرت فرمود عترت طاهره آنان باشند كه حقتعالى در كتاب خود آنها را وصف نموده و فرموده * ( إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * در اين آيه شريفه تطهير را در حق آنها نازل فرموده و ايشان باشند كه رسول خدا در حق ايشان فرموده\r\nانى مخلف فيكم الثقلين كتاب الله و عترتى اهل بيتى الا و انهما لن يفترقا حتى يردا على الحوض فانظروا كيف تخافونى فيهما ايها الناس لا تعلموهم فإنهم اعلم منكم ) *\r\nمن از ميان شما بروم و دو چيز سنگين و گران در ميان شما واگذارم يكى كتاب\r\n","description":"","footnote":"","page_name":" 168 ","page_number":168},
  {"content":"\r\nخدا و ديگرى عترت اهل بيت خودم و اينها از يك ديگر جدا نشوند تا اينكه در حوض كوثر بر من وارد شوند پس نيك بنگريد كه چگونه با من رفتار خواهيد كرد بعد از من در حق اين دو چيز اين مردم تعليم مكنيد مر ايشان را كه آنها داناتر از شما باشند علما گفتند يا ابا الحسن خبر بده بما از عترت رسول كه آيا ايشان آل رسول باشند يا غير آل رسول حضرت فرمود ايشان آل رسول باشند علماء گفتند پس چرا از پيغمبر منقولست كه فرمود امت من آل من باشند و چند نفر را شمرد كه اينها اصحاب پيغمبرند و اين خبر مستفيض را كه آل محمد امت او هستند نقل كرده‌اند و دفع آن ممكن نيست حضرت فرمود مرا خبر دهيد آيا صدقه بر آل حرام است گفتند بلى فرمود صدقه بر امت حرام است عرض كردند حرام نيست فرمود پس اين كشف مىكند از اينكه فرق است ميان امت و آل و حكم مىكند پس چه ميگوئيد آيا روى از حق برتافتيد يا از اندازه تجاوز و تعدى كرديد آيا نميدانيد كه وارثت و طهارت مخصوص به برگزيدگان و راه نموده شده گان است و ساير مردم از آن بهره ندارند عرض كردند يا أبو الحسن از كجا اين مطلب ثابت است فرمود از قول حقتعالى * ( وَلَقَدْ أَرْسَلْنا نُوحاً وَإِبْراهِيمَ وَجَعَلْنا فِي ذُرِّيَّتِهِمَا النُّبُوَّةَ وَالْكِتابَ فَمِنْهُمْ مُهْتَدٍ وَكَثِيرٌ مِنْهُمْ فاسِقُونَ ) * و ما فرستاديم نوح نجى را بر بنى قابيل و ابراهيم خليل را بر نمروديان و قرار داديم يعنى بود يعب نهاديم در ميان فرزندان ايشان پيغمبرى و كتاب را پس بعضى از ذريهء ايشان راه يافتگانند بطريق حق يعنى گرونده بانبياء و كتاب ايشان هستند و بسيارى از ايشان بيرون رفتگانند از طريق حق يعنى بكتب و رسل نگرويده‌اند پس وراثت پيغمبرى كتاب مخصوص مهتدين و راه يافتگان شد نه فاسقان و بيرون رفتگان از طريق حق آيا شما نميدانيد قصه نوح را هنگامى كه از پروردگار سؤال كرد و عرض كرد * ( رَبِّ إِنَّ ابْنِي مِنْ أَهْلِي وَإِنَّ وَعْدَكَ الْحَقُّ وَأَنْتَ أَحْكَمُ الْحاكِمِينَ ) * پروردگارا پسر من كنعان از اهل من بود و تو وعده فرموده بودى كه اهل ترا نجات دهم و او هلاك شد و وعدهء تو راست است و تو بهترين حكمكنندگانى و اين مسألت از آن جهت بود كه حقتعالى به او وعده داده بود كه او را با اهلش نجات دهد حقتعالى به او فرمود * ( يا نُوحُ إِنَّه لَيْسَ مِنْ أَهْلِكَ إِنَّه عَمَلٌ غَيْرُ صالِحٍ فَلا تَسْئَلْنِ ما لَيْسَ لَكَ بِه عِلْمٌ إِنِّي أَعِظُكَ أَنْ تَكُونَ مِنَ الْجاهِلِينَ ) * اى نوح پسر تو از اهل تو نبود يعنى از اهل دين تو نبود چه او صاحب كردارى بود نه نيك و شايسته پس از من سؤال نكن از آنچه ترا به آن راهى نيست يعنى چيزى را كه علم بصلاح و فساد آن ندارى از من مطلب بدرستى كه من پند مىدهم ترا تا اينكه\r\n","description":"","footnote":"","page_name":" 169 ","page_number":169},
  {"content":"\r\nاز غافلان و نادانان نباشى كه ترك اين سؤال اولى است مأمون عرض كرد كه آيا حقتعالى عترت را بر ساير مردم فضيلت داده حضرت فرمود كه حقتعالى فضيلت عترت را بر ساير امت در كتاب محكم خود بيان فرموده است مأمون عرض كرد در كجاى كتاب الله است اين مطلب حضرت فرمود در اين آيهء شريفه * ( إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ ) * بدرستى كه خدا برگزيده آدم را بتعليم اسماء و امر نمودن ملائكه را بسجود او و آوردن انبيا و اصفياء و اولياء را از صلب او و نوح را بدرازى عمر و الهام او بساختن كشتى و نجات او از غرق و آل ابراهيم را كه اسماعيل و اسحق و يعقوب و يوسف و داود و سليمان و يونس و زكريا و يحيى و عيسى و حضرت خاتم الأنبياء ( ص ) و ذريه طيبه او ( ع ) باشند بنبوت و بناى خانهء كعبه و امامت و آل عمران را كه موسى و هرون باشند برسالت و سخن گفتن با پروردگار بيواسطه بر عالميان در حالتى كه همهء اينها فرزندانى باشند كه برخى ايشان از برخى ديگر داده شده‌اند يعنى اولاد پسنديده‌اند از آباء برگزيدهء خود و حقتعالى در موضع ديگر ميفرمايد * ( أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً ) * بلكه حسد بردند يهودان و كافران بر مردم يعنى بر محمد و آل محمد بر آنچه خداى بديشان داده است از فضل خود كه آن كتاب و نبوت و امامت است پس ما عطا كرديم به اولاد ابراهيم كه محمد و آل محمد باشند كتاب و علم و حلال و حرام و داديم ايشان را پادشاهى بزرگ يعنى وجوب اطاعت كردن مردم آنها را پس از اين آيه شريفه بفاصلهء چند آيه حقتعالى بساير مؤمنان خطاب ميفرمايد .\r\n* ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ ) * اى گروه مؤمنان فرمان بريد خدا را و اطاعت كنيد رسول خدا و خداوندان امر از شما را يعنى كسانى كه كتاب و و علم حلال و حرام از براى آنها بود و بر آنها حسد بردند كه مقصود محمد و آل محمد باشند پس فرموده خدا .\r\n* ( أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً ) * يعنى اطاعت محمد و آل محمد بر مردم لازمست كه آنها بر گزيدگان و طاهران باشند پس مراد از ملك اطاعت ايشانست علما عرض كردند خبر بده ما را از اينكه حقتعالى ذريه رسول خود را در قرآن مجيد برگزيده است حضرت فرمود در دوازده موضع به دوازده آيهء شريفه در ظاهر قرآن اين معنى را اظهار فرموده است و اين دوازده موضع در ظاهر قرآن است نه باطن قرآن\r\n","description":"","footnote":"","page_name":" 170 ","page_number":170},
  {"content":"\r\nاول از آن مواضع در آنجا است كه ميفرمايد * ( وَأَنْذِرْ عَشِيرَتَكَ الأَقْرَبِينَ ) * و رهطك المخلصين اى پيغمبر گرامى انذار كن و بترسان خويشان نزديك نزديكتر خود را و طائفهء خود را كه از مخلصان باشند و به اين نوع است قرائت ابى بن كعب كه و رهطك المخلصين زياده از قرائت ديگران دارد و اين قرائت در مصحف عبد اللَّه بن مسعود ثابت است و اين مرتبهء اخلاص كه از براى طائفه پيغمبر است منزلت بلند و فضلى است عظيم و بزرگ و شرافتى است عالى چه مقصود حضرت پروردگار آل رسول بوده كه از براى رسول مختار ذكر فرموده پس اين يك آيهء شريفه آيهء دوم در اصطفا ذريه طيبه قول خداوند متعالست * ( إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * جز اين نيست كه خداى ميخواهد ببرد از شما پليدى گناه را اى اهل بيت پيغمبر و پاك گرداند شما را از معاصى و ارجاس پاكگردانيدنى و خلاصه معنى اين كه اى اهل بيت پيغمبر ارادهء الهى تعلق گرفته است به اين كه خطيئت و سيئات و آثام را از شما دور دارد تا اذيال دامن عصمت شما بگرد عصيان آلوده و آغشته نشود و از صغيره و كبيره منزه و معصوم باشيد و اين فضيلتى است كه بر احدى پوشيده نباشد و كسى آن را انكار نكند اگر چه معاند و گمراه باشد زيرا كه حقتعالى برگزيد آنها را به طهارت و اين فضلى عظيم است و اين تطهير ثانوى فضلى است بعد از طهارت كه اين معنى از سابق بر اين تطهير مستفاد ميشد يعنى اين تأكيد اول است در معنى پس اين آيم دويم بود .\r\nاما آيهء سيم هنگامى است كه حقتعالى پاكان از خلق خودش را از ميان ساير ناس جدا فرمود پس پيغمبر گرامى خود را امر فرمود كه باتفاق ايشان با كتابيان مباهله كند در آيهء شريفه ابتهال پس حقتعالى فرمود يا محمد ( ص ) * ( فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ ) * پس هر كه خصومت كند و مجادله نمايد از نصارى با تو در باب عيسى و بر اعتقاد باطل خود مصر باشد بعد از آنكه آمد نزد تو از براى دانستن اينكه عيسى بنده برگزيده و رسول خداى تعالى است پس بگو ايشان را كه بيائيد تا از براى مباهله كردن ميخوانيم پسران خود را و پسران شما را يعنى ما پسران خود را بخوانيم و شما پسران خود را بخوانيد و ما زنان خود را و شما زنان خود را و ما نزديكان خود را كه از غايت عزت و ارجمندى و نهايت اتحاد و مودت ما بمنزلهء نفس ما باشند و شما نزديكان خود را بخوانيد كه به همين وجه باشند پس مباهله ميكنيم و لعن ميكنيم بر كاذب خود پس قرار ميدهيم لعنت خدا را بر دروغگويان يعنى نفرين كنيم بر اهل كذب تا عذاب\r\n","description":"","footnote":"","page_name":" 171 ","page_number":171},
  {"content":"\r\nخدا متوجه او شود و حق از باطل جدا شود پس حضرت ختمى مرتبت ( ص ) على و حسن و حسين و فاطمه صلوات الله عليهم را همراه خود آورد و نفس خود را با نفس آنها مقترن ساخت يعنى با آنها مجتمع و يكباره بيرون در آمدند حضرت رضا ( ع ) بعلما فرمود آيا معنى * ( أَنْفُسَنا وَأَنْفُسَكُمْ ) * را ميدانيد عرض كردند كه مقصود جناب رسالت پناهى وجود مبارك خودش بود حضرت فرمود غلط گفتيد مقصود او على بن ابى طالب بود و دليل بر اين مطلب فرموده پيغمبر است در آنجا كه فرمود\r\nلينتهين بنو وليعة او لأبعثن عليهم رجلا كنفسى ) *\r\nيعنى قبيلهء بنو وليعه يا هر چه آنان را از آن نهى ميكنيم قبول ميكنند يا آنكه بر ايشان ميفرستم مردى را كه مثل نفس من باشد يعنى على بن ابى طالب ( ع ) و مقصود بابناء حسن و حسين باشند و مقصود به نساء فاطمه ( ع ) باشد .\r\nپس اين خصوصيتى است كه احدى در اين خصوصيت بر اين خانواده پيشى نگيرد و فضيلتى است كه هيچ بشر به آن فضيلت نرسد و ملحق بايشان نشود و شرافتى است از براى ايشان كه هيچ مخلوقى به آن سبقت نگيرد بايشان چه پيغمبر ( ص ) نفس على ( ع ) را مثل نفس خود قرار داد پس اين آيهء سيم بود .\r\nو اما آيهء چهارم بيرون كردن رسول خدا است مردم را از مسجد خود سواى عترت طاهره را تا اينكه مردم در اين باب سخن گفتند و عباس عرض كرد يا رسول الله واگذاشتى على ( ع ) را و ما را بيرون كردى .\r\nرسول خدا ( ص ) فرمود من او را وانگذاشتم و شما را بيرون نكردم بلكه حقتعالى او را واگذاشت و شما را بيرون كرد و اين است بيان فرموده آن جناب بعلى ( ع ) كه\r\nانت منى بمنزلة هارون من موسى ) *\r\nعلما عرض كردند در چه جاى از قرآن اين مطلب مذكور است .\r\nحضرت فرمود مينمايم بشما در اين باب قرآن را كه حقتعالى و رسول او از براى شما قرائت كرده باشند علما عرض كردند بياور از قرآن حضرت فرمود حقتعالى فرموده * ( وَأَوْحَيْنا إِلى مُوسى وَأَخِيه أَنْ تَبَوَّءا لِقَوْمِكُما بِمِصْرَ بُيُوتاً وَاجْعَلُوا بُيُوتَكُمْ قِبْلَةً ) * و وحى كرديم بموسى و برادر او كه فرا گيرند جاى بازگشت براى قوم خود در شهر مصر خانه ها رجوع كنيد به آن به جهت پرستش خدا و ديگر حكم كرديم كه بسازيد خانه هاى خود را مسجدها متوجه قبله يعنى كعبه چه موسى نماز را جانب كعبه گذاردى پس در اين آيهء شريفه منزلت هارون نسبت بموسى معلوم گردد چه هر دو مهبط وحى خداوند بودندى و در مقام امتثال امر خدائى چون نفس واحد بدان جهد نمودندى و در اين آيهء شريفه نيز منزلت على نسبت به رسول خدا محقق شود\r\n","description":"","footnote":"","page_name":" 172 ","page_number":172},
  {"content":"\r\n« مترجم گويد » شايد و چه دلالت اين باشد كه حديث شريف انت منى بمنزلة هارون من موسى كه اشتهار آن نهايت وضوح دارد بانضمام اين آيهء شريفه مطلب را اثبات مىكند چه حديث شريف دلالت صريحه دارد بر بودن على نسبت برسول اكرم مثل هارون به موسى و آيهء شريفه نيز در دلالت صراحت دارد بر بودن هارون نفس موسى در انفاذ احكام خداوندى و قرب او به حضرت پروردگار و تسويهء آنها در ورود احكام امت و اجراء آن پس على ( ع ) نفس پيغمبر خواهد بود و از اينها گذشته در فرموده رسول مختار دليلى واضح و برهان لائح است بر اين معنى در آنجا كه فرمود\r\nالا ان هذا المسجد لا يحل لجنب الا لمحمد و آله ) *\r\nاى مردم آگاه باشيد كه نرسد بيگانگان را كه در خانهء آنها در اين مسجد مفتوح باشد و كسى سزاوار در اين جلالت نباشد مگر محمد و آل محمد علما عرض كردند يا ابا الحسن اين شرح و اين بيان نزد كسى يافت نشود مگر نزد شما اهل بيت رسالت حضرت فرمود كيست آن كس كه منكر شود ما را در اين عظمت و جلالت و حال آنكه رسول مختار را گفتار اين بود\r\nانا مدينة العلم و على بابها فمن اراد المدينة فلياتها من بابها ) *\r\nمنم شهرستان دانائى و دانشورى و على است باب آن شهر پس هر كس خواهد وارد اين شهر شود بايد از در آن شهر در آيد پس آنچه ما شرح كرديم و واضح ساختيم از فضل و شرافت و مقدم بودن و برگزيدگى و طهارت معاند نتواند آن را انكار نمود و حمد ميكنم خدا را كه ما را اين مرتبت و عظمت عنايت فرمود پس اين آيهء چهارم .\r\nاما آيهء پنجم قول خداوند جليل است كه ميفرمايد * ( وَآتِ ذَا الْقُرْبى حَقَّه ) * پس اقربا و خويشان آن جناب را خصوصيتى بود كه حقتعالى آنها را ترجيح داد و برگزيد آنها را بر امت پس چون كه اين آيه شريفه نازل شد بر رسول محترم فرمود فاطمه ( ع ) را بخوانيد نزد من آيد پس چون فاطمه ( ع ) را نزد آن جناب خواندند بوى فرمود اى فاطمه عرض كرد لبيك يا رسول الله فرمود اين باغ فدك است و اين فدك بعنوان قهر و غلبه و جهاد امت و حرب آنها گرفته نشده است و از اين جهت مخصوص من است و ربطى به مسلمانان ندارد من آن را به تو دادم چه حقتعالى مرا مأمور فرموده پس بگير فدك را از براى خودت و فرزندان خود پس اين آيهء پنجم بود اما آيهء ششم قول حقتعالى است * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * بگو اى محمد من مزد رسالت چيزى از شما نخواهم مگر آنكه دوستى كنيد بخويشان و اقرباى من و اين خصوصيتى و شرافتى است مخصوص بمحمد و آل محمد نه غير ايشان\r\n","description":"","footnote":"","page_name":" 173 ","page_number":173},
  {"content":"\r\nچنانچه اين خصوصيت از براى اقرباى پيغمبران سلف نبوده است چه حقتعالى در كتاب خود در ذكر قصه نوح ميفرمايد كه نوح بقوم خود گفت * ( يا قَوْمِ لا أَسْئَلُكُمْ عَلَيْه مالًا إِنْ أَجرِيَ إِلَّا عَلَى الله وَما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ وَلكِنِّي أَراكُمْ قَوْماً تَجْهَلُونَ ) * اى قوم من نميخواهم از شما بر تبليغ رسالت مالى كه مزد كارى من باشد تا بر شما گران آيد اگر ادا نمائيد يا بر من شاق باشد اگر ابا نمائيد نيست مزد من مگر بر خداى كه آن ثواب آخرتست و نيستم من رانندهء اينها كه ايمان آورده‌اند به خدا و پيغمبر او چه ايشان ملاقاتكننده و رسنده‌اند بجزاى پررودگار خود پس چگونه ايشان را پرانم و ليكن مىبينم شما را گروهى كه نميدانيد قدر آنها را .\r\nو در قصه هود حضرت ايزدى بهود فرمود بگو * ( لا أَسْئَلُكُمْ عَلَيْه أَجْراً إِنْ أَجْرِيَ إِلَّا عَلَى الَّذِي فَطَرَنِي أَ فَلا تَعْقِلُونَ ) * اى قوم من نمى خواهم از شما بر تبليغ رسالت مزدى نيست مزد من مگر بر آن كس كه بمحض قدرت مرا بيافريد آيا نميفهميد و عقل خود را به كار نميبريد تا اينكه محق را از مبطل تميز كنيد و در حق حضرت مصطفوى فرمود اى محمد بگو * ( لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * و حقتعالى مودت ذوى القربى را واجب نفرموده مگر اينكه ميدانست از دين هرگز مرتد نشوند و بضلالت و گمراهى نيفتند و علت ديگر از براى نزول اين آيهء شريفه و امر بمحبت و مودت ذوى القربى آنست كه چون مردى دوست دارد مردى ديگر را بسا هست كه بعضى از اهل بيت آن مرد دوست ندارند و دشمن دارند آن مرد دوست داشته شده را پس سالم نميماند قلب آن مرد دوست ميدارد ذوى القربى را چون على نظير اين شان از براى اين مقام اينست كه پيغمبر دوست دارنده از براى دوست داشته شده و فاطمه و حسن و حسين ( ع ) را و سائر ائمه هدى و بعضى از اهل اسلام اينها را دشمن ميدارند و بسا بود كه دوست پيغمبر ( ص ) به جهت دشمنى اسلاميان ثابت و سالم نميماند پس از جهت شرافت ذوى القربى خداوند خواست كه در قلب رسول خدا نسبت به مسلمانان چيزى نباشد يعنى با آنها دوستى داشته باشد كه باعث دشمنى ذوى القربى نشود پس حقتعالى مودت ذوى القربى را بر مسلمانان واجب و لازم فرمود پس هر كسى كه داراى اين محبت و مودت بوده باشد و رسول خدا ( ص ) را دوست داشته و اهل بيت او را دوست داشته باشد رسول را نميرسد كه او را دشمن دارد و كسى كه محبت و مودت اهل بيت را دارا نباشد و اهل بيت آن بزرگوار را دشمن دارد پس بر رسول خدا ( ص ) است كه او را دشمن دارد چه او واجبى از واجبات خداوند را ترك نموده پس كدام فضيلت و شرافت است كه بر اين شرافت و فضيلت مقدم باشد يا در منزلت با اين شرافت و فضيلت نزديك باشد و چون كه حقتعالى نازل فرمود اين آيهء شريفه * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * را رسول خدا ( ص ) از ميان اصحاب برخاست و حمد و\r\n","description":"","footnote":"","page_name":" 174 ","page_number":174},
  {"content":"\r\nثناى خداوند را انشاء نمود و فرمود اى مردم حقتعالى واجب كرده است بشما كه نسبت به من عملى بجا آريد آيا اين واجب را ادا خواهيد كرد احدى جواب نداد حضرت فرمود اى مردم اين طلا و نقره نيست و خوردنى و آشاميدنى نيست كه بر شما گران باشد دادن آن گفتند بياور آن واجب را حضرت اين آيهء شريفه را تلاوت فرمود مردم گفتند بلى مودت كنيم ذوى القربى را پس بيشتر ايشان وفا به اين عهد واجب نكردند و حقتعالى هيچ پيغمبرى را مبعوث نفرمود مگر آنكه او را وحى نمود كه مزد رسالت از قوم خود مسألت نكند زيرا كه اجر و مزد پيغمبران با خداوند است و حقتعالى به آن وفا مينمايد و محمد مصطفى ( ص ) مودت اقرباى او را خداوند بر امت او واجب كرد و آن جناب را امر فرمود كه مزد تبليغ رسالت خود را در ميان امت دوستى آنها قرار دهد نسبت بعترت او تا اينكه بدانند و بشناسند فضل عترت طاهره را بر آنها واجب شد و مودت باندازدهء معرفت و شناسائى فضل است چون حقتعالى مودت را واجب كرد امر صعب و گران شد به جهت گرانى و سنگينى وجوب اطاعت پس قومى متمسك مودت شدند و وفا بميثاق خود نمودند و ليكن اهل شقاق و نفاق معاندت نمودند و ملحد شدند و انكار نمودند مودت را و راه عناد و مخالفت پيشه كردند و ميثاق را از تحديدى كه خداوند قرار داده بود تغيير دادند و گفتند كه مجموع اعراب قرابت دارند هر يك نسبت به ديگرى و هر كسى كه ادعاى قرابت كند خويش شخص باشد بهر حال ما ميدانيم كه مودت از براى خويشان نبى ثابت شده است پس هر كس خويشى و به پيغمبر نزديكتر باشد بمودت سزاوارتر است و بايد مودت باندازهء خويشى باشد و اين قوم در حق پيغمبر رعايت انصاف ننمودند و ميثاق را شكستند و رافت جناب نبوى را منظور نداشتند و آن مقدار منت گذاشت حقتعالى بر امت پيغمبر كه زبانها از شكرگزارى آن الكن و عاجز است از رعايت امر ايشان و ترحم بر ايشان و اينها همه به اين سبب بود كه اهل بيت و ذريهء او را نيازارند و عترت او را در ميان خودشان بمنزلهء چشم نسبت بسر قرار دهند و آنها را محافظت كنند به جهت قرابت آنها برسول خدا و به جهت دوستى با رسول خدا چگونه چنين نيست و حال اينكه قرآن به آن ناطق و اخبار در اين باب ثابت و محقق است كه ايشانند اهل مودت و ايشانند كسانى كه حقتعالى مودت آنها را بر خلق واجب كرده است و وعدهء مزد داده بهر كسى كه مودت كند و احدى به آن وفا نكرد و هيچ كسى اين محبت را با اعتقاد و خلوص نداشته باشد مگر آنكه مستوجب بهشت باشد چه حقتعالى ميفرمايد در اين آيهء شريفه مودت * ( وَالَّذِينَ آمَنُوا وَعَمِلُوا الصَّالِحاتِ فِي رَوْضاتِ الْجَنَّاتِ لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ ذلِكَ الَّذِي يُبَشِّرُ الله عِبادَه الَّذِينَ آمَنُوا وَعَمِلُوا الصَّالِحاتِ ) * و آنان كه ايمان آوردند و كارهاى شايسته كردند در مرغزارهاى بهشتها يعنى در مواضعى كه از حيثيت كثرت نفع مانند مرغزار بهشتى بوده چه آن منفعت زياد دارد\r\n","description":"","footnote":"","page_name":" 175 ","page_number":175},
  {"content":"\r\nاز جهت تلذذ از ميوه هاى گوناگون و نباتات ناضره مر ايشان را است در بهشت آنچه بخواهند و آرزو كنند در نزد پروردگار خود يعنى قرب رتبه دارند در درگاه إله و آنچه مذكور شد از اصناف كرامت اهل بهشت فضل بزرگ و نعمت بيشمار است كه در جنب آن نعمت فانى دنيا بغايت حقير و بىاعتبار است و آن ثواب عظيم آنست كه مژده ميدهد خداوند بندگان خود را كه ايمان آورده‌اند و عملهاى شايسته كرده‌اند و بعد از اين آيهء به پيغمبر ميفرمايد كه اهل ايمان را مخاطب ساخته و به آنها بفرما كه * ( لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * پس اين آيه شريفه تفسير و بيان آيهء قبل است يعنى مقصود از ايمان و كردار شايسته مودت بخويشان نزديك حضرت رسالت است پس از آن آن جناب فرمود كه پدر بزرگوارم از جد امجدم از پدران خود از حسين بن على ( ع ) از براى من روايت كرده است كه آن جناب فرمود كه چون جماعت مهاجر و انصار در نزد رسول مختار اجتماع يافتند عرض كردند يا رسول الله ترا مؤنة لازم است از جهت نفقه خود و مخارج مترددين و كسانى كه نزد تو آمد و شد كنند و اينك اموال و جانهاى ما از آن تست پس حكم فرما در آنها كه در آن نيكو كردار و ما جورى و آنچه خواهى عطا فرما و بخشش نما و آنچه خواهى نگاهدار آن جناب گويد كه در آن دم رب العالمين روح الامين را فرو فرستاد و آن پيك حضرت پروردگار برسول مختار عرض كرد كه اى محمد بگو * ( لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * يعنى از شما نخواهم بر تبليغ رسالت مزدى را مگر آنكه دوستى كنيد و نرنجانيد خويشان نزديك مرا بعد از من پس مهاجرين و انصار از نزد آن جناب بيرون شدند و منافقان با يك ديگر اين سخن را آغاز نمودند كه چيزى رسول خداوند بىنياز را وانداشت بر واگذاشتن خواستهاى ما از مال و جان مگر آنكه خواست ما را ترغيب و تحريص كند بر دوستى اقربا و خويشان خود بعد از وفات او و اين پايهء نداشت و در مجلس افترا به خداوند بسته و چون اين سخن از ايشان سخن بسيار بزرگى بود در آن وقت حقتعالى اين آيهء شريفه را نازل فرمود * ( أَمْ يَقُولُونَ افْتَرى عَلَى الله كَذِباً ) * و اين آيه را نيز نازل فرمود * ( أَمْ يَقُولُونَ افْتَراه قُلْ إِنِ افْتَرَيْتُه فَلا تَمْلِكُونَ لِي مِنَ الله شَيْئاً هُوَ أَعْلَمُ بِما تُفِيضُونَ فِيه كَفى بِه شَهِيداً بَيْنِي وَبَيْنَكُمْ وَهُوَ الْغَفُورُ الرَّحِيمُ ) * بلكه ميگويند محمد بر بسته است قرآن را بر خدا يعنى آن را از نزد خود گفته است و بر خدا نسبت داده است بگو اى محمد ( ص ) مر ايشان را كه اگر بر يافته‌ام قرآن را بر فرض محال پس آن معصيتى باشد در غايت عظمت كه مستلزم انواع عذاب باشد چون آن عقوبت به من نازل گردد پس شما مالك نميتوانيد شد و قادر نخواهيد بود براى من از عذاب خدا چيزى را پس در وعيد ايشان ميفرمايد كه خدا داناتر است به آنچه شروع ميكنيد در آن از قدح و طعن در آيات قرآن و اسناد سحر و افترا بر آن و كافى است خدا در گواه بودن\r\n","description":"","footnote":"","page_name":" 176 ","page_number":176},
  {"content":"\r\nميان من و شما و او است آمرزنده كسى را كه از كفر و شرك رجوع كند و مهربان بر كسى كه در ايمان ثابت قدم باشد پس از آنكه اين آيه بر حضرت ختمى مرتبت نازل شد آن جناب فرستاد نزد مهاجر و انصار كه آيا تازهء رو داده است عرض كردند بلى يا رسول الله سوگند به خدا كه از برخى از ما كلام سختى صادر شد كه ما آن سخن را ناخوش داشتيم آن جناب اين آيهء شريفه را بر ايشان تلاوت فرمود پس گريه كردند و گريهء ايشان شدت كرد حقتعالى اين آيهء شريفه را نازل كرد * ( وَهُوَ الَّذِي يَقْبَلُ التَّوْبَةَ عَنْ عِبادِه وَيَعْفُوا عَنِ السَّيِّئاتِ وَيَعْلَمُ ما تَفْعَلُونَ ) * و خدا است آن كس كه بمحض تفضل قبول مىكند توبه را از بندگان خود يعنى هر گاه بندگان به او باز كردند و از گناهان نادم گردند و عزم خود را جزم كنند بر عدم عود به معصيت توبه آنها پذيرفته شود و مىبخشد گناهان را يعنى بعد از توبه از جميع گناهان و جرمهاى ايشان در مىگذرد اگر چه گناه كبيره باشد و مىداند آنچه را مىكند از نيكى و بدى پس اين آيهء ششم بود .\r\nو اما آيهء هفتم اينست * ( إِنَّ الله وَمَلائِكَتَه يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْه وَسَلِّمُوا تَسْلِيماً ) * بدرستى كه خدا و فرشتگان او درود ميفرستند به پيغمبر عاليمقدار اى آن كسانى كه به خدا و رسول او ايمان آورده‌ايد صلاة دهيد بر وى و سلام گوئيد سلام گفتنى يا تسليم نمائيد خود را و انقياد او را مرعى داريد و معاندين ميدانستند كه از چه جهت اين آيهء شريفه نازل شده و برسول خدا گفته شد كه ما ميدانيم چگونه به تو سلام دهيم اما كيفيت صلوات را بيان كن آن جناب فرمود بگوئيد\r\nالهم صل على محمد و آل محمد كما صليت و باركت على ابراهيم و آل ابراهيم انك حميد مجيد ) *\r\nپس اى مردم آيا در ميان شما در اين مطلب خلافى هست عرض كردند خلافى نيست مأمون عرض كرد اين مطلب اصلا خلافى در آن نيست و اجماع امت بر آن استقرار يافته است اما چيزى هست نزد خود ز آل كه واضحتر از اين باشد در قرآن حضرت فرمود بلى مرا خبر دهيد از قول خداى تعالى * ( يس وَالْقُرْآنِ الْحَكِيمِ إِنَّكَ لَمِنَ الْمُرْسَلِينَ عَلى صِراطٍ مُسْتَقِيمٍ ) * كه مقصود به يس كيست علماء عرض كردند كه مقصود به يس محمد است و احدى در آن شك و شبهه ندارد حضرت فرمود يس خداى عز و جل بمحمد و آل محمد از اين جهت فضيلتى عطا كرده است كه احدى بكنه وصف آن فضيلت نرسد مگر آنكه او را دانشورى و عقل بسيار باشد و نكته اين مطلب آنست كه حقتعالى بر احدى سلام نگفته است مگر بر انبياء ( ع ) كه در\r\n","description":"","footnote":"","page_name":" 177 ","page_number":177},
  {"content":"\r\nقرآن مجيد فرموده * ( سَلامٌ عَلى نُوحٍ فِي الْعالَمِينَ ) * و فرموده است * ( سَلامٌ عَلى إِبْراهِيمَ ) * و فرموده است * ( سَلامٌ عَلى مُوسى وَهارُونَ ) * و نفرموده است سلام على آل نوح و نفرموده است سلام على آل ابراهيم و نفرموده است سلام على آل موسى و هرون و فرموده است سلام على آل ياسين يعنى آل محمد ( ص ) مأمون عرض كرد كه دانستم شرح و بيان اين مطلب در معدن نبوت است يعنى اقرار و تصديق كردم بمطالبى كه از تو صادر مىشود چه توئى معدن نبوت و مخزن علوم الهى پس اين آيهء هفتم بود اما آيهء هشتم قول خداوند است * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ ) * و بدانيد اى مؤمنان كه آنچه غنيمت بدست آورديد از كافران بقهر از هر چه اطلاق چيز بر آن شود حتى ريسمان و چوب پس بدرستى كه مر خداى راست پنج يك آن و مر رسول خداى را و مر خويشان رسول را كه بنى هاشم و بنى عبد المطلب و يتيمان ايشان را و درويشان محتاج ايشان را و مسافران ايشان را كه زادى نداشته باشند كه به وطن خود باز رسند و اگر چه به وطن خود متمول باشند پس حقتعالى سهم اقربا را به سهم خود و به سهم رسول مقترن فرموده پس اين فضل و تميزيست ميان آل و امت چه حقتعالى اقربا را در مكانى ذكر فرموده و مردم را اگر چه از ساير فرزندان نبى ( ص ) باشند در مكانى ديگر بعد از آن مكان و پستتر از آن مكان ذكر فرموده و از براى خويشان نبى پسنديده است آنچه از براى خود پسنديده است و ايشان را برگزيده زيرا كه مرتبه اول خود را ذكر فرموده و مرتبه دوم رسول را و بعد از آن ذوى القربى را در هر چه از خراج و غنائم دار الحرب و ساير غنائم بدست آيد و در غير اين مقام نيز هر چه از براى خود پسنديده است از براى ايشان پسنديده است و در اين مقام فرموده و قول او حق و صدق است * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى ) * پس اين تاكيدى است اكيد و اثرى است قائم و ثابت در كتاب ناطق خداوندى كه بطلان در آن زمان و بعد از آن زمان در آن نگنجد چه فرستاده اى است از حكيم پسنديده كه اين تاكيد و اثر از براى ايشان ثابت و محقق است تا روز قيامت اما يتامى و مساكين چنين نباشد چه يتيم هر گاه يتيمى آن بر طرف شود او را از غنائم بهرهء نباشد و همچنين مسكين هر گاه فقر و مسكنت او منقطع شود او را نصيب حظى از غنائم نباشد و حلال بر او حلال نباشد و ليكن سهم ذى القربى از براى ايشان ثابت و محقق است چه غنى باشند و چه فقير زيرا كه احدى غنى و بىنيازتر از خداوند اكبر و از جناب پيغمبر نيست با وجود اين حقتعالى از براى خود سهمى و از براى آن جناب سهمى قرار داده و آنچه از براى خود و رسول خود پسنديده از براى ذى القربى پسنديده و همچنين\r\n","description":"","footnote":"","page_name":" 178 ","page_number":178},
  {"content":"\r\nدر في و بازگشت مال كفار بدون غلبه مسلمانان نيز در قول حقتعالى و ما أفاء اللَّه على رسوله تا آخر آيه .\r\nهر چه از براى خود و پيغمبر خود پسنديده از براى آنها نيز پسنديده است چنانچه در آيهء غنيمت كه به همين نوع جريان يافته و ابتدا بنفس خود فرمود پس از آن به رسول خود پس از آن بذى القربى پس از آن به ديگران كه غير از خويشان نزديك آن جنابند و سهم خويشان و ذى القربى را به سهم خود و رسول خود مقترن فرموده و همچنين در آيه شريفهء طاعت نيز چنين كرده است و فرموده * ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * پس در اين آيه ابتدا بنفس خود فرموده و پس از آن رسول خود و بعد از آن اهل بيت آن جناب را ذكر كرده است و همچنين در آيه ولايت اين صنعت فرموده * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ ) * پس طاعت و ولايت ايشان را باطاعت و ولايت رسول بطاعت و ولايت خود مقترن ساخته چنانچه آيهء في و آيهء غنيمت سهم ايشان و سهم رسول را به سهم خود مقترن داشته تبارك الله چقدر بزرگ است نعمت او بر اين اهل بيت عصمت و طهارت در حكايت غنيمت و في چنين كرده است اما در قصهء صدقه خود و رسول خود و اهل بيت آن جناب را منزه و مبرا ساخته است و فرموده * ( إِنَّمَا الصَّدَقاتُ لِلْفُقَراءِ وَالْمَساكِينِ وَالْعامِلِينَ عَلَيْها وَالْمُؤَلَّفَةِ قُلُوبُهُمْ وَفِي الرِّقابِ وَالْغارِمِينَ وَفِي سَبِيلِ الله وَابْنِ السَّبِيلِ فَرِيضَةً مِنَ الله ) * پس آيا مييابى در آن كه حقتعالى چيزى از آن را از براى خود يا رسول خود يا از براى ذو القربى قرار داده باشد چه حقتعالى خود و رسول و اهل بيت خود او را منزه فرموده از صدقه و سهمى در آن قرار نداده است بلكه حرام كرده است پس صدقه بر محمد و آل محمد حرام است زيرا كه زكات چركهاى مالهاى مردم است و از براى محمد و آل محمد حلال نيست زيرا كه ايشان طاهرند و مطهر از هر بدى و چركى پس چون كه حقتعالى آنها را مطهر قرار داده و برگزيده است پسنديده از براى ايشان آنچه از براى خود پسنديده است و ناخوش داشته از براى آنها آنچه از براى خود ناخوش داشته است پس اين آيه هشتم بود اما آيهء نهم اين آيهء شريفه است * ( فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ ) * و ما اهل ذكريم اگر نميدانيد از ما سؤال كنيد علما عرض كردند كه مقصود حقتعالى باهل ذكر يهود و نصارى است حضرت فرمود سبحان الله پس در اين صورت جايز است كه ما را بدين خود دعوت كنند و بگويند كه دين ما افضل است از دين اسلام مأمون عرض كرد آيا شرحى هست نزد تو در اين باب كه دلالت كند بر خلاف آنچه علما گفته‌اند حضرت فرمود بلى مقصود\r\n","description":"","footnote":"","page_name":" 179 ","page_number":179},
  {"content":"\r\nبذكر رسول خدا است و مائيم اهل آن جناب و بيان اين معنى در كتاب خدا است چه در سورهء طلاق ميفرمايد * ( فَاتَّقُوا الله يا أُولِي الأَلْبابِ الَّذِينَ آمَنُوا قَدْ أَنْزَلَ الله إِلَيْكُمْ ذِكْراً رَسُولًا يَتْلُوا عَلَيْكُمْ آياتِ الله مُبَيِّناتٍ لِيُخْرِجَ ) * پس ذكر رسول خدا است و مائيم اهل او و اين بود آيهء نهم اما آيهء دهم قول حقتعالى است در آيهء تحريم * ( حُرِّمَتْ عَلَيْكُمْ أُمَّهاتُكُمْ وَبَناتُكُمْ وَأَخَواتُكُمْ ) * تا آخر آيهء شريفه پس خبر دهيد مرا كه اگر رسول خدا ( ص ) زنده بودى صلاحيت داشت كه دختر مرا يا دختر پسر مرا و هر نسلى كه از صلب من بوجود آيد تزويج فرمايد عرض كردند نه فرمود پس خبر دهيد مرا كه اگر رسول خدا ( ص ) زنده بودى صلاحيت ميداشت كه يكى از دختران شما را تزويج فرمايد عرض كردند بلى فرمود پس در اين مطلب بيانى است واضح كه من از آل او هستم و شما از آل او نيستيد و اگر شما از آل او بوديد حرام بود بر او تزويج دختران شما چنان كه حرام است بر او تزويج دختران من چه من از آل او هستم و شما از امت او و فرق است ميان آل و امت زيرا كه آل او از او است و امت هر گاه از آل نباشند از او نيستند پس اين بود آيهء دهم .\r\nاما آيهء يازدهم قول حقتعالى است در سورهء مؤمن كه حكايت از قول مؤمن آل فرعون مىكند و ميفرمايد * ( وَقالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَه أَ تَقْتُلُونَ رَجُلًا أَنْ يَقُولَ رَبِّيَ الله وَقَدْ جاءَكُمْ بِالْبَيِّناتِ مِنْ رَبِّكُمْ ) * مقصود اينكه اين مرد پسر خال فرعون بود و حقتعالى او را نسبت به خود فرعون داد و فرمود مردى از آل فرعون و نفرمود مردى از اهل دين فرعون و يا از امت فرعون همچنين ما نيز اختصاص داده شديم بآل آن جناب چه ما از آن جناب متولدشده‌ايم و مردم آل را تعميم دهند و هر كس كه دين رسول خدا را قبول كرد گويند از آل رسول آنست پس اينست فرق ما بين آل و امت و اين آيهء يازدهم بود .\r\nاما آيه دوازدهم قول حقتعالى است * ( وَأْمُرْ أَهْلَكَ بِالصَّلاةِ وَاصْطَبِرْ عَلَيْها ) * و امر كن اهل بيت خود را به نماز يعنى بعد از آنكه مأمور شدى به نماز بآيهء * ( فَسَبِّحْ بِحَمْدِ رَبِّكَ ) * اهل خود را به آن امر نما و صبر كن بر نماز يعنى مداومت نما بر امر به نماز و اداى آن پس حقتعالى ما را به اين خصوصيت تخصيص داد چه ما را با امت امر به نماز فرمود پس ما را از ميان امت مخصوص بذكر فرمود و جناب ختمى مآب بعد از نزول اين آيهء شريفه تا نه ماه هر روز پنج مرتبه اوقات نماز پنجگانه مىآمد درب خانهء على و فاطمه ( ع ) و ميفرمود\r\nالصلاة رحمكم الله ) *\r\nو خداوند عزيز احدى از ذريتهاى پيغمبران را گرامى نداشت به مثل اين اكرامى كه بما ذريهء اين پيغمبر گرامى نمود و ما را مخصوص فرمود بمزيد شرف از ميان همهء اهل بيت جميع پيغمبران مأمون و علما عرض كردند خداوند شما اهل بيت پيغمبر محترم را جزاى خير و پاداش نيكو از جهت تحمل زحمات امت عطا فرمايد هر چه بر ما مشتبه مىشود نمىيابيم غير از شما\r\n","description":"","footnote":"","page_name":" 180 ","page_number":180},
  {"content":"\r\nكسى را كه آن اشتباه را بيان و شرح فرمايد .\r\n\r\nباب بيست و چهارم « در ذكر آنچه وارد شده است از آن جناب از خبر مرد شامى و آنچه را سؤال كرده است از امير المؤمنين در مسجد جامع كوفه »\r\nعبد الله بن احمد بن عامر طائى از پدرش از حضرت على بن موسى الرضا ( ع ) از پدر بزرگوارش موسى بن جعفر او از پدر بزرگوارش جعفر بن محمد از پدر بزرگوارش محمد بن على از پدر بزرگوارش على بن الحسين از پدر بزرگوارش حسين بن على ( ع ) روايت كرده كه آن جناب فرمود كه على بن ابى طالب ( ع ) فرمود در كوفه در مسجد جامع بود بناگاه مردى از اهل شام برخاسته و به آن جناب عرض كرد يا امير المؤمنين ميخواهم چيزهائى از تو مسألت كنم حضرت فرمود سؤال كن از جهت فهميدن نه اينكه مقصود تو ايذاء و اظهار عناد باشد مردم چشمهاى خود را گشوده و به نظر تند مينگريستند كه آن مرد عرض كرد خبر بده مرا از اول چيزى كه خداى تبارك و تعالى آفريد حضرت فرمود اول چيزى را كه خدا بيافريد نور بود عرض كرد پس آسمانها از چه چيز آفريده شد فرمود از بخار آب عرض كرد زمين از چه چيز آفريده شد فرمود از كف آب عرض كرد كوهها از چه چيز آفريده شد فرمود از موجهاى آب عرض كرد چرا مكه ام القرى نام شد فرمود به جهت اينكه زمين از زير مكه منبسط شد و سؤال كرد از آسمان دنيا كه از چه چيز خلق شده فرمود از موج جدا شده آفريده شد و سؤال كرد از عرض و طول آفتاب كه چه مقدار است فرمود نهصد فرسخ در نهصد فرسخ و سؤال كرد از عرض و طول ستاره كه چه اندازه است فرمود دوازده فرسخ در دوازده فرسخ سؤال كرد از رنگهاى آسمانهاى هفتگانه و نامهاى آنها حضرت فرمود نام آسمان دنيا رفيع است و از آب و دود است « مترجم گويد » ظاهرا مراد آن جناب از اينكه ميفرمايد آسمان دنيا از آب و دود است رنگ آن باشد چه سؤال از رنگ شد علاوه بر اينكه سؤال از مادهء آن سبقت يافت بخصوص كه اين معنى كه از ظاهر اجوبهء سؤالهاى بعد نيز معلوم ميگردد چه آنها نيز جواب مطابق سؤال رنگ و اسم است و اسم آسمان دوم قيدوم است و برنگ مس است و اسم آسمان سيم ماروم و برنگ مس زرد است و اسم آسمان چهارم ارقلون است و برنگ نقره است و اسم آسمان پنجم هيعور است و برنگ\r\n","description":"","footnote":"","page_name":" 181 ","page_number":181},
  {"content":"\r\nطلا است و اسم آسمان ششم عروس است و برنگ ياقوت سبز است و اسم آسمان هفتم عجماء است و برنگ در سفيد است و از آن جناب سؤال كرد كه چرا گاو چشم خود را به زير انداخته و سر خود را به آسمان بلند نميكند فرمود از خداوند حيا مىكند چه قوم موسى ستايش گوساله كردند از اين جهت سر خود را به زير مياندازد و سؤال كرد از جمع ميان دو خواهر فرمود يعقوب بن اسحق ( ع ) جمع ميان حيا و راحيل مادر يوسف ( ع ) نمود بعد از آن حقتعالى حرام كرد مضمون آيهء * ( وَأَنْ تَجْمَعُوا بَيْنَ الأُخْتَيْنِ ) * نازل فرمود و سؤال كرد از مد و جزر كه آنها چيست فرمود فرشته ايست موكل به دريا كه آن را رومان نامند چون دو پاى خود را در دريا گذارده آب زياد شود و چون بيرون آورد فرو نشيند و سؤال كرد از پدر جن فرمود كه شونان است كه از زبانهء صافى از آتش كه متحرك و مضطرب و بيدود است آفريده شده است و سؤال كرد كه آيا حقتعالى پيغمبرى بسوى جن مبعوث گردانيده فرمود بلى پيغمبرى يوسف نام بسوى ايشان مبعوث گردانيد و ايشان را دعوت به خدا كرده او را در معرض قتل در آوردند و سؤال كرد از اسم ابليس كه در آسمان چه نام داشته است فرمود حارث نام داشته .\r\nو سؤال كرد كه چرا آدم بآدم نام شد فرمود به جهت اينكه آدم از اديم زمين آفريده شد و اديم زمين را روى زمين و ظاهر آن گويند چه خلقت آدم از خاك بوده است و سؤال كرد كه چرا پسر به قدر بهرهء دو دختر ميراث ميبرد حضرت فرمود كه خوشهء گندم را كه آدم و حوا در بهشت خوردند سه حبه گندم داشت حوا پيش دستى كرد و يكحبه از آن را خورد و بعد از آن آدم دو حبه ديگر را تناول نمود پس از اين جهت پسر بهرهء دو دختر بميراث ميبرد و سؤال كرد از اينكه حقتعالى كدام يك از پيغمبران را ختنه شده آفريد فرمود حقتعالى آدم را ختنه شده آفريد و بعد از او شيث ( ع ) متولد شد ختنه شده و بعد از او ادريس و نوح و سام بن نوح و ابراهيم و داود و سليمان و لوط و اسماعيل و موسى و عيسى و محمد ( ص ) ختنه شده آفريده شدند و سؤال كرد كه عمر آدم چقدر بود فرمود ششصد و سى سال و سؤال كرد از اول كسى كه شعر گفت فرمود اول كسى كه شعر گفت آدم ( ع ) بود عرض كرد شعر او چه بود فرمود كه چون آدم از آسمان به زمين فرود آمد ديد خاك زمين و وسعت آن و هواى آن را و بعد از آن كشتن قابيل هابيل را ملاحظه كرد گفت\r\nتغيرت ) *\r\n","description":"","footnote":"","page_name":" 182 ","page_number":182},
  {"content":"\r\nالبلاد و من عليها - فوجه الارض مغير قبيح - تغيرا كل ذى لون و طعم - و قل بشاشة الوجه المليح ) *\r\nيعنى تغيير كرد شهرها و كسانى كه در آن شهرها ساكت بودند و روى زمين غبارى رنگ و بد است تغيير كرد هر صاحب رنگى رنگ آن و از خوبى ببدى مبدل شد و تغيير كرد هر چشيدنى و بىمزه شد و كم است گشاده روى و خوش روى نمكين « مترجم گويد » آدم را نظر بقصور و حور بهشتى و ميوه هاى گوناگون بود پس از ورود او به زمين تقبيح مىكند روى زمين را چه زمين در نظر او جلوه ندارد و تقبيح مىكند ميوه هاى روى زمين را همچنين صورتهاى آدمى را و نظر او بحور و غلمان است پس چون آدم به اين سخنان تكلم نمود شيطان لعين چند شعر در جواب او گفت\r\nتنح عن البلاد و ساكنها - فبي في الخلد ضاق بك الفسيح - و كنت بها و زوجك في قرار و قلبك من اذى الدنيا مريح - فلم تنفك من كيدى و مكرى - الى ان فاتك الثمن الربيح و في بعض الننسخ و بدل اهلها اثلا و خمطا - بجنات و ابواب متيح - الى هنا فلو لا رحمة الجبار - اضحى يكفك من جنان الخلد ريح ) *\r\nيعنى اى آدم دور شو از شهرهاى زمين و ساكنان آن بسبب من در بهشت جاويد تنك شده است وسعت تو يعنى من باعث شدم كه از جاى وسيع خوبى بتنگناى بدى آمدى و تو با جفت خود حوا در بهشت مستقر بوديد و قلب تو از اذيتهاى دنيا سالم بود و خوشحال بودى پس از كيد ديگر من منفك نشدى و على الاتصال مگر من با تو بود تا اينكه فوت شد ترا و از دست تو رفت آن منفعت و سود گران بها يعنى بهشت عنبر سرشت و اهل دنيا بعوض باغها و درهاى پر وسعت آن درخت تلخ و شور داده شدند و نعمتهاى گوناگون آنها بدرخت شور و تلخ مبدل شد و اگر نبود رحمت خداوند جبار ظاهر شدى نسيم بهشت در كف تو در باغهاى جاويد بهشت يعنى هميشه در بهشت بودى « مترجم گويد » ظاهرا مفاد اين شعر آنست كه ابليس گويد كه چون حقتعالى بر من ترحم فرمود ترا از بهشت بيرون كرد پس از آن سؤال كرد مرد شامى از آن جناب از گريهء آدم از فراق بهشت و از اينكه چه قدر اشك از دو چشم او بيرون آمد حضرت فرمود صد سال گريه كرد و از چشم راست او به قدر آب دجله جارى شد و از چشم چپ او به قدر آب فرات جارى شد و سؤال كرد كه آدم چند حجه بجا آورد فرمود هفتاد حجه پياده بر دو قدم خود بجاى آورد و اول حجى كه گذارد مرغى كه صرد گويند با او بود و او را راهنمائى ميكرد بر موضعى كه آب داشت و از بهشت با او بيرون آمده بود و از خوردن گوشت صرد و خطاف نهى وارد شده است و از آن جناب سؤال كرد كه چرا خطاف بر روى زمين راه نميرود فرمود به جهت اينكه هنگامى كه بيت المقدس را خراب كردند خطاف بر گرد آن چهل سال طواف نمود و گريه كرد و على الاتصال با آدم گريه نمود و از اين جهت در خانه ها مسكن گرفت چنان كه آدم در خانه مسكن كرد و در زمين آرام و قرار نگرفت كه راه رود و نه آيه از آيات قرآنى با او است كه به آن ترنم كند و اين آيات از آياتى است كه آدم در بهشت تلاوت مينمود و تا روز قيامت با\r\n","description":"","footnote":"","page_name":" 183 ","page_number":183},
  {"content":"\r\nاو باشد سه آيه از اول سورهء كهف است و سه آيه از سورهء سبحان است كه ابتداء آن * ( وَإِذا قَرَأْتَ الْقُرْآنَ ) * است و سه آيه از سورهء يس است و ابتداء آن از * ( وَجَعَلْنا مِنْ بَيْنِ أَيْدِيهِمْ سَدًّا وَمِنْ خَلْفِهِمْ سَدًّا ) * است و سؤال كرد از اول كسى كه كافر شد و كفر ايجاد نمود فرمود شيطان لعين و سؤال كرد از اسم نوح كه اسم او چه بوده است فرمود اسم او سكن بوده است و او را نوح گويند به جهت آنكه نهصد و پنجاه سال بر قوم خود نوحه كرد و سؤال كرد از كشتى نوح كه عرض و طول آن چه مقدار بود فرمود طولش هشتصد زراع و عرضش پانصد ذراع بود و ارتفاع آن در جهت علو و بلندى هشتاد ذراع بود پس از آن آن مرد نشست و مرد ديگر برخاست و عرض كرد يا امير المؤمنين خبر بده ما را از اول درختى كه در زمين روئيده شد عرض كرد درخت كدو بود و سؤال كرد از اول كسى از اهل آسمان كه حج كرد فرموده جبرئيل ( ع ) بود .\r\nو سؤال كرد از اول بقعهء كه در ايام طوفان در زمين منبسط شد فرمود موضع كعبهء معظم بود كه از زبرجد سبز بود و سؤال كرد از گرامىترين وادى روى زمين فرمود آن وادى است كه آن را سرانديب گويند كه حضرت آدم از آسمان در آنجا افتاد و سؤال كرد از بدترين وادى روى زمين فرمود وادى است در يمن كه آن را برهوت گويند و آن از واديهاى جهنم است و سؤال كرد از زندانى كه صاحب خود را سير داد فرمود ماهى بود كه يونس بن متى را گردش داد و سؤال كرد از من شش چيز كه در رحم پرورش نيافتند و آنها را مادرى نبود فرمود آدم و حوا و برهء ابراهيم بود كه قربانى اسماعيل شد و عصاى موسى بود كه اژدها شد و شتر صالح بود و خفاش بود كه شكل آن را عيسى ساخت و باذن خداوند پرواز نمود و سؤال كرد از چيزى كه دروغ بر آن بستند و حال اينكه نه از جن بود و نه از آدمى فرمود گرگى بود كه برادران يوسف بر آن افترا بستند كه تو يوسف را خورده و سؤال كرد از چيزى كه حقتعالى بر آن وحى فرمود و حال اينكه نه از جن بود و نه از انس فرمود آن مگس عسلى بود كه حقتعالى وحى به آن نازل كرد پرسيد كدام موضع است كه يك ساعت از روز آفتاب بر آن تابيد و ديگر هرگز آفتاب بر آن نتابيد فرمود دريا بود هنگامى كه حقتعالى آن را از براى موسى ( ع ) شكافت زمين دريا پيدا شد و آفتاب بر آن تابيد و بعد از آن آب رويش را گرفت و ديگر هرگز آفتاب به آن نرسيد و پرسيد كه اين چيست كه آشاميد هنگامى كه زنده بود و خورد هنگامى كه مرده\r\n","description":"","footnote":"","page_name":" 184 ","page_number":184},
  {"content":"\r\nبود فرمود اين عصاى موسى است كه هنگامى كه درخت بود آب مىآشاميد و هنگامى كه جماد بود و در دست موسى بود اژدها ميشد و مىبلعيد پرسيد كه كدام نذير است كه قوم خود را انذار كرد و ترسانيد و حال اينكه نه از جن بود و نه از آدمى فرمود مورچهء بود در زمان سليمان و سؤال كرد از اول كسى كه مأمور شد بختنه كردن فرمود ابراهيم بود و سؤال كرد از اول كسى كه از زنان او را ختنه كردند فرمود هاجر مادر اسماعيل بود كه ساره او را ختنه كرد تا از اينكه از عهدهء قسمش بيرون آيد چه قسم خورده بود كه او را عيبناك كند و سؤال كرد از اول كسى كه دامن خود را بر زمين كشانيد فرمود هاجر بود هنگامى كه فرار كرد از دست ساره و سؤال كرد از اول مردى كه دامن خود را كشانيد فرمود قارون بود « مترجم گويد » كه عبارت حديث اينست\r\nو سئله اول امرأة جرت ذيلها فقال هاجر لما هربت من ساره و سئله عن اول من جر ذيله من الرجال قال قارون ) *\r\nو برخى گفته‌اند كه مراد بجر ذيل دامن كشيدن نيست چه اين سؤالى است بيمعنى بلكه مراد قرار دادن ابريشم است و غير آن در حاشيهء جامه و غير آن از براى زينت و دور نيست كه مراد اين باشد و سؤال كرد از اول كسى كه نعلين پوشيد فرمود ابراهيم ( ع ) بود .\r\nو سؤال كرد از گرامىترين ناس از حيثيت نسب فرمود صديق الله يوسف بن يعقوب اسرائيل الله بن اسحق بن ذبيح الله بن ابراهيم خليل الله ( ع ) بود « مترجم گويد » شايد مراد از ناس پادشاهان مصر باشند و الا برادران او لا اقل مثل او بودند در نسب علاوه بر اينكه كسانى كه بهتر از او هستند در نسب بسيارند .\r\nو سؤال كرد از آن شش پيغمبرى كه از براى هر يك از آنها دو اسم است فرمود يوشع بن نون كه او را ذا الكفل نيز ميگفتند و يعقوب كه او را اسرائيل نيز ميگفتند و خضر كه او را جدتها ميگفتند و يونس كه او را ذو النون نيز ميگفتند و عيسى كه او را مسيح نيز ميگفتند و محمد ( ص ) كه او را احمد نيز ميگفتند و سؤال كرد كه آن چيست كه نفس ميكشد و حال اينكه نه گوشت دارد و نه خون فرمود صبح است چنانچه خداوند فرموده است * ( وَالصُّبْحِ إِذا تَنَفَّسَ ) * و پرسيد كه آن پنج پيغمبر كه به عربى تكلم كردند كيانند فرمود هود و شعيب و صالح و اسماعيل و محمد ( ص ) بودند پس آن مرد نشست و مردى ديگر برخاست و شروع كرد سؤال كردن از جهت ايذاء آن بزرگوار و عرض كرد يا امير المؤمنين خبر ده ما را از قول حقتعالى * ( يَوْمَ يَفِرُّ الْمَرْءُ مِنْ أَخِيه وَأُمِّه وَأَبِيه وَصاحِبَتِه وَبَنِيه ) * ايشان كيستند كه از برادر و يا مادر و يا پدر و يا زن و يا فرزندان خود در روز قيامت فرار ميكنند فرمود قابيل از هابيل فرار مىكند و آن كسى كه از مادرش فرار مىكند موسى ( ع ) است .\r\n","description":"","footnote":"","page_name":" 185 ","page_number":185},
  {"content":"\r\n« مترجم گويد » كه دور نيست كه مراد از مادر تربيتكننده باشد چه تربيتكننده هاى موسى در خانهء فرعون كافره بوده‌اند و مصنف در كتاب خصال گفته است جهت اينكه موسى از مادرش در روز قيامت فرار مىكند آنست كه مىترسد در حق او كوتاهى كرده باشد و حق او را ادا نكرده باشد و آن كسى كه از پدر خود فرار مىكند ابراهيم است ( ع ) كه از پدرى كه او را تربيت كرده يعنى آذر فرار مىكند نه پدر حقيقى او كه از او متولد شده بود و كسى كه از زن خود فرار مىكند لوط است و كسى كه از فرزند خود فرار مىكند نوح است كه از فرزند خود كنعان فرار مىكند و پرسيد از اول كسى كه بمرگ فجأه رحلت كرد فرمود داود بود كه در روز چهار شنبه بر روى منبر وفات يافت پرسيد كدام چهارند كه هرگز از چهار چيز سير نشوند فرمود زمين از باران و زن از مرد و چشم از نظر كردن و عالم از علم سؤال كرد از اول كسى كه سكه زد بدرهم و دينار فرمود نمرود بن كنعان بود بعد از نوح ( ع ) و سؤال كرد از اول كسى كه عمل قوم لوط كرد فرمود كه شيطان بود كه تمكين نمود كه هر كه خواهد به او وطى كند و با او وطى كردند .\r\nو سؤال كرد از معنى آواز كبوتر راعبيه كه كبوتر زمين مخصوص است و يا قسمتى از اقسام كبوتر است حضرت فرمود كه نفرين مىكند بر اهل ملاهى و كنيزهاى مغنيه و نوازنده هاى ناى و آلات نواختنى و سؤال كرد از كنيه براق فرمود كنيه براق ابو هلال است .\r\nو سؤال كرد چرا تبع كه اسم پادشاهى است مسمى به اين اسم شد فرمود به جهت اينكه تبع جوانى بود نويسنده و نويسندهء پادشاه پيش از خود بود و هر وقت هر چه مىنوشت ابتداى آن مينوشت\r\nبسم الله الذى خلق صبحا و ريحا ) *\r\nآن پادشاه به او گفت در ابتدا بنويس\r\nبسم ملك الرعد ) *\r\nگفت من ابتداء چيزى نمينويسم مگر اسم خداوند خود را و بعد از آن در حاجت تو ميكوشم و هر چه گوئى مينويسم پس حقتعالى او را جزاى جميل بخشيد و سلطنت اين پادشاه را نصيب او گردانيد مردم او را متابعت كردند از اين جهت نام او تبع شد .\r\nو سؤال كرد از بز و ميش كه از چه جهت است كه بز دمش رو به سربالا است و عورت او نمايان است حضرت فرمود به جهت اين است كه بز نافرمانى كرد نوح ( ع ) را هنگامى كه نوح او را داخل كشتى نمود و تمكين ننمود از دخول در كشتى پس دم او شكسته شد و عورت ميش مستور است و آشكار نيست از جهت اينكه خود داخل در كشتى شد و تمكين نمود حضرت نوح ( ع ) دستى بر عورت و دم او كشيد دنبهء او روى عورتش پهن شد و عورت او مخفى شد و پرسيد كه اهل بهشت بچه زبان با يك ديگر گفتگو ميكنند حضرت فرمود به زبان عربى و پرسيد كه اهل جهنم بچه زبان گفتگو ميكنند فرمود به زبان مجوسى و گبران .\r\nو پرسيد كه خواب بر چند قسم است حضرت امير المؤمنين ( ع ) فرمود خواب بر\r\n","description":"","footnote":"","page_name":" 186 ","page_number":186},
  {"content":"\r\nچهار قسم است پيغمبران بر پشت بخوابند و چشم و دل آنها خواب نرود و منتظر وحى پروردگار باشد و مؤمن بر پهلوى راست رو به قبله بخوابد و پادشاهان و فرزندان آنها بر پهلوى چپ بخوابند تا آنچه خورده‌اند بر آنها گوارا باشد چه غرض آنها لذت يافتن از خوردنى باشد و بر طرف چپ خوابيدن گوارائى و لذت طعام جلوه دهد شيطان و تابعان او و هر ديوانه و صاحب آفت بر روى بخوابند و بر زمين پهن شوند پس از آن مردى ديگر برخاست و عرض كرد يا امير المؤمنين خبر بده مرا از آنچه سبب است كه ما روز چهار شنبه را از براى كارها نيكو ندانيم و آن را بفال بد گرفتيم و آن روز را از براى شغلهاى سنگينى دانيم و نحس شمريم و كدام چهار شنبه بود كه واقعه در آن رو داده كه باعث تطير و تشؤم شده است حضرت فرمود چهارشنبه آخر ماه است كه آن را محاق گويند و در آن روز بود كه قابيل هابيل برادر خود را كشت و روز چهار شنبه بود كه نمروديان ابراهيم را در آتش افكندند و روز چهار شنبه بود كه او را در منجنيق گذاشتند و روز چهار شنبه بود كه حقتعالى فرعون را به دريا غرق كرد و روز چهارشنبه بود كه حقتعالى قوم لوط را وارونه كرد و روز چهارشنبه بود كه حقتعالى بادى كه حامل ابر نبود بر قوم عاد فرستاد و جميع آنها را چون استخوان پوسيده ريزه ريزه كرد و روز چهارشنبه بود كه باغ كسانى كه ميوهء باغ را از فقراء و مساكين منع كردند مثل تل ريگى شد كه هيچ ميوهء در آن نباشد « مترجم گويد » كه مروى است كه در دو فرسنگ صنعا از ولايت يمن مردى صالح را باغى بود و آن را ضروان خواندندى و در روز ميوه چيدن درويشان و فقرا را بخواندى و ده يك حاصل آن باغ را به آنها قسمت كردى چون آن مرد بمرد وى را سه پسر بود و آن باغ بپسران بميراث رسيد گفتند اگر ما چنين كنيم كه پدر ما ميكرد امر معيشت بر ما تنگ شود و درويشان به عادت هميشه در وقت محصول باغ بيامدند ايشان گفتند كه هنوز وقت چيدن ميوه نشده است پس چون شب رسيد اتفاق كردند كه پنهان از فقرا ميوه را بچينند و بدين سوگند خوردند چنانچه حقتعالى ميفرمايد * ( إِذْ أَقْسَمُوا لَيَصْرِمُنَّها مُصْبِحِينَ ) * پس چون بخواب رفتند آتش از آسمان فرود آمد و آن باغ را در هم پيچيد و ميوه ها را بسوخت و درختان را خشك گردانيد * ( فَأَصْبَحَتْ كَالصَّرِيمِ ) * پس آن باغ چون تل ريگ شد چون پسران از خواب بيدار شدند از اين حال غافل بودند در صبح آن شب به يكديگر گفتند بيائيد برويم ميوهء باغ را بچينيم و باتفاق داسها برداشته از خانه بيرون آمدند متوجه باغ شدند * ( وَهُمْ يَتَخافَتُونَ ) * و آهسته به يكديگر تكلم ميكردند از ترس اينكه فقرا از حال ايشان آگاه شوند و ميگفتند كه * ( لا يَدْخُلَنَّهَا الْيَوْمَ عَلَيْكُمْ مِسْكِينٌ ) * بايد امروز در اين باغ فقيرى بر شما داخل نشود تا از اين ميوه بهره و نصيبى ببرد * ( فَلَمَّا رَأَوْها قالُوا إِنَّا لَضَالُّونَ ) *\r\n","description":"","footnote":"","page_name":" 187 ","page_number":187},
  {"content":"\r\nپس آن هنگام كه ديدند باغ را سياه شده است و سوخته است گفتند كه ما برادران باغ را گم كرده‌ايم چه ديروز باغ ما معمور و آباد بود و انواع ميوه در آن بود چون درست تأمل كردند بنشانهاى در و ديوار بدانستند كه باغ ايشان است و گفتند كه ما راه را گم نكرده‌ايم * ( بَلْ نَحْنُ مَحْرُومُونَ ) * بلكه به جهت منع فقرا از ميوه آن باغ محروميم و بىبهره شديم بهترين آن پسران گفت كه من بشما نگفتم هنگامى كه اين عزيمت خبيث كرديد و فقرا را از آن منع كرديد چرا خدا را ببزرگى ياد نميكنيد و از خدا نترسيديد شما از من نشنيديد و كرديد آنچه كرديد * ( قالُوا سُبْحانَ رَبِّنا إِنَّا كُنَّا ظالِمِينَ ) * گفتند منزه است پروردگار ما و ما در حق خود ستم كرديم و بعد از وقوع بليه بر عمل گذشته نادم شدند و از روى نياز بدرگاه خالق بينياز عرض حاجت كردند * ( قالُوا يا وَيْلَنا إِنَّا كُنَّا طاغِينَ عَسى رَبُّنا أَنْ يُبْدِلَنا خَيْراً مِنْها إِنَّا إِلى رَبِّنا راغِبُونَ ) * گفتند واى بر ما بدرستى كه ما در گنهكارى از حد بر گذشتيم شايد پروردگار ما بر ما ترحم فرمايد و توبهء ما را قبول فرمايد و باغى بهتر از اين باغ بما بدل از اين عطا فرمايد و ما بسوى پروردگار خود باز گشت كرديم و از عمل گذشته توبه كرديم حقتعالى بلطف عميم خود توبهء ايشان را قبول فرمود و باغى مشتمل بر كثرت ميوه و درخت بايشان عطا فرمود كه هر خوشهء انگور آن بار شترى بود و نام آن باغ حيوان بود .\r\nالقصه حضرت امير المؤمنين ( ع ) فرمود كه روز چهارشنبه بود كه حقتعالى پشه را بر نمرود مسلط گردانيد و روز چهارشنبه بود كه فرعون موسى را طلب نمود تا او را بقتل برساند و روز چهارشنبه بود كه حقتعالى خراب كرد سقف خانه هاى كسانى كه ايذا و آزار انبياء ميكردند پيش از اهل مكه بر روى ايشان و روز چهارشنبه بود كه فرعون امر كرد اطفال بنى اسرائيل را گردن بزنند و روز چهارشنبه بود كه بيت المقدس را خراب كردند و روز چهارشنبه بود كه مسجد سليمان بن داود ( ع ) را در اصطخر كه يكى از شهرهاى فارس است سوزانيدند و روز چهارشنبه بود كه يحيى بن زكريا ( ع ) را كشتند و روز چهار شنبه بود كه اول عذاب بر قوم فرعون نمايان شد و آنها را فرو گرفت و روز چهارشنبه بود كه زمين قارون را فرو گرفت و روز چهارشنبه بود كه ايوب مبتلا برفتن مال و اولاد شد و روز چهارشنبه بود كه يوسف داخل زندان شد و روز چهارشنبه بود كه خداوند فرموده * ( أَنَّا دَمَّرْناهُمْ وَقَوْمَهُمْ أَجْمَعِينَ ) * ما هلاك گردانيديم در غار آن نه نفر از اشراف و اكابر قوم صالح كه خواستند صالح پيغمبر را بكشند و هلاك گردانيديم قوم آنها را جميعا بصيحهء جبرئيل و روز چهارشنبه بود كه ناقهء صالح را پى كردند و روز چهارشنبه بود كه بر قوم لوط سنگ از گل محكم شده باريدن گرفت و روز چهارشنبه بود كه پيغمبر ما محمد مصطفى ( ص ) محزون و غمين شد و دندان رباعى مباركش را شكستند و روز چهارشنبه بود كه عمالقه تابوت را از بنى اسرائيل گرفتند\r\n","description":"","footnote":"","page_name":" 188 ","page_number":188},
  {"content":"\r\n« مترجم گويد » كه تابوت صندوقى بود كه صورتهاى همهء انبيا از آدم تا خاتم در آن نقش كرده بودند و آن تابوت از چوب شمشاد بود از طلا زينت داده بودند و سه گز طول آن بود و دو گز عرض آن بود و در آن سكينه بود كه باعث آرامش و اطمينان خلق بود و سكينه جانورى بود به مقدار گربهء و دو چشم داشت چون شعلهء آتش افروخته كه كسى را قوه ديدن آن نبود و روى آن مشابه روى آدمى بود و دو بال داشت بوقت كارزار از تابوت بيرون آمدى و مانند بادى كه سخت وزد بر روى دشمنان جستى و ايشان را متفرق ساختى و بنى اسرائيل هميشه اين تابوت را پيش دشمنان بداشتندى و نعلين و عصا و جامه هاى موسى و عمامهء هارون و پارهء ترنجبين كه در تيه بر بنى اسرائيل مىباريد و ريزهاى الواح در آن تابوت بود و قوم جالوت اين تابوت را از بنى اسرائيل گرفته بودند و ببلاد خود برده بودند و در هر موضعى كه واداشتندى آفتى باهل آن موضع رسيدى آخر در حوالهء مزبلهء آن را دفن كردند و جالوت از اولاد عليق ابن عاد بود و مردى عظيم الجثهء و شديد الشوكه بود و به صحت پيوسته كه اسلحهء كه در بر وى بود هزار رطل آهن بود و خودى كه بر سر داشت سيصد رطل بود و حقتعالى مردى سقا يا دباغ را كه شاول نام داشت و به جهت طول قامت او وى را طالوت گفتندى پادشاه گردانيد بر بنى اسرائيل ، و طالوت از فرزندان بن يامين بن يعقوب بود و پيغمبر آن زمان اشموئيل بود و جمعى از سبط يهودا بن يعقوب پادشاهى طالوت را انكار كردند و گفتند كه ما از يهودائيم و پادشاهى از او به ارث ميبريم و صاحب ثروت و جاهيم و طالوت مرديست سقا يا دباغ و صاحب ملك و خزائن و مال نيست تا به جهت تجهيز لشكر تسخير مملكت كند آخر الامر اشموئيل پيغمبر از خدا درخواست كه حقتعالى علامتى از براى پادشاهى او نمايان كند و حقتعالى علامتى كه از براى پادشاهى طالوت قرار داد اين بود كه فرشتگان تابوت را از بلاد جالوت نزد بنى اسرائيل و طالوت آرند و گويند كه حقتعالى آن تابوت را بعد از دفن كردن قوم جالوت به آسمان برد و بعد از آن به جهت علامت پادشاهى طالوت فرشتگان را امر كرد تا آن را بر زمين آوردند و بنى اسرائيل بعد از رسيدن تابوت حكم طالوت را اطاعت كرده و تهيهء مقاتله جالوت كردند و از شهر ايليا بيرون آمدند و بقول اشهر هشتاد هزار جوان با قوت بودند و چون طالوت بامر اشموئيل با آنها شرط كرد كه از نهرى كه ميان اردن و فلسطين ميگذرد نخورند و گفت * ( فَمَنْ شَرِبَ مِنْه فَلَيْسَ مِنِّي وَمَنْ لَمْ يَطْعَمْه فَإِنَّه مِنِّي إِلَّا مَنِ اغْتَرَفَ غُرْفَةً بِيَدِه ) * هر كه يك كف از اين آب بيشتر خورد از من نيست و هر كه نياشامد از من است و چون هوا بشدت گرم بود همه آن لشكر از آن آب زياده از يك كف آب خوردند مگر سيصد و سيزده نفر بعدد اصحاب بدر و آنها كه زياده از يك كف از آن آب آشاميده بودند لبهاى ايشان سياه گشت و تشنگى بر ايشان غالب آمد و هر چند زيادتر آب ميخوردند تشنه تر ميشدند و بر كنار جوى ماندند و شرف فتح و نصرت در نيافتند و آن سيصد و سيزده\r\n","description":"","footnote":"","page_name":" 189 ","page_number":189},
  {"content":"\r\nنفر كه بيك كف آب اكتفا كردند سيراب شدند و مطهرهاى ايشان از بقيهء آبى كه در كف آنها مانده بود پر شد و از جوى گذشتند چون چشم آنها بازدحام و جمعيت دشمن و كثرت آنها افتاد * ( لا طاقَةَ لَنَا الْيَوْمَ بِجالُوتَ وَجُنُودِه ) * ما را توانائى جدال با جالوت و لشكريان او نيست بجواب * ( كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً ) * مفتخر شدند و چون در مقابل جالوت صف كارزار ترتيب دادند از روى نياز و الحاح بدرگاه قاضى الحاجات آغاز كرده غرض كردند * ( رَبَّنا أَفْرِغْ عَلَيْنا صَبْراً وَثَبِّتْ أَقْدامَنا وَانْصُرْنا عَلَى الْقَوْمِ الْكافِرِينَ ) * حقتعالى دعاى ايشان را بهدف اجابت رسانيده داود بن ايشان سنگى بفلاخن گذاشته بجانب جالوت انداخت سنگ بر كلاه خود جالوت آمد سرش شكسته مغزش پريشان و لشكر او پراكنده و مخذول و منكوب شدند و طالوت چون اين شجاعت و دلاورى از داود ملاحظه كرد دختر خود را به عقد وى در آورده انگشتر مملكت دارى بر انگشتش كرد و او را بجاى خود در تخت نشانيد همهء مردم مطيع او شدند و حقتعالى او را خلعت نبوت كرامت فرمود القصه آن مرد شامى از حضرت امير المؤمنين ( ع ) پرسيد از ايام هفته كه هر روزى بچه كارى سزاوار و بچه عملى از اعمال شايسته است حضرت فرمود روز شنبه روز مكر و خدعه است روز يك شنبه روز كشتن اشجار و غرس نمودن آنها و بنا ساختن است و روز دو شنبه روز سفر كردن و طلب كردن چيز است روز سه شنبه روز حرب كردن و خونريزى است و روز چهار شنبه روز شومى است كه مردم آن را بفال بد گرفته‌اند و روز پنجشنبه روز رفتن نزد پادشاهان و وزر او حاجت خواستن است و روز جمعه روز خطبه كردن و نكاح است و از احمد بن عامر طائى مروى است كه گفت از حضرت ابا الحسن على بن موسى الرضا ( ع ) شنيدم كه ميفرمود روز چهار شنبه روز شومى است كه قوت و استحكام دارد در شوم بودن و هر كس در آن روز حجامت كند بايد بر او ترسيد كه محل حجمتهاى او سياه شود و او را هلاك كند و كسى كه در آن روز تنوير بكشد بايد بر او ترسيد از اينكه بناخوشى برص و پيسى مبتلا شود\r\n\r\nباب بيست و پنجم « در ذكر آنچه از آن حضرت وارد شده است در حق زيد بن على بن الحسين ( ع ) »\r\nاين ابى عبدون از پدرش روايت كرده است كه چون زيد بن موسى بن جعفر را گرفته نزد مأمون آوردند از جهت اينكه در بصره رفته بود و خانه هاى اولاد عباس را سوزانيده\r\n","description":"","footnote":"","page_name":" 190 ","page_number":190},
  {"content":"\r\nبود مأمون جرم او را ببرادرش على بن موسى الرضا ( ع ) بخشيد و به آن جناب عرض كرد يا ابا الحسن اگر برادر تو رفت و كرد آنچه كرد زيد بن على پيش از او نيز رفت و كشته شد و اگر تو قرب و منزلت نداشتى نزد من هر آينه او را ميكشتم زيرا كه اين عملى كه از او صادر شده است عمل كوچكى نيست حضرت رضا ( ع ) به آن ملعون فرمود يا امير المؤمنين زيد برادر مرا يزيد بن على ( ع ) قياس مكن زيرا كه او از علماء آل محمد بود و به جهت رضا و خوشنودى خداوند غضب كرد و با دشمنان خدا جهاد كرد تا اينكه در راه خدا كشته شد پدر بزرگوارم موسى بن جعفر ( ع ) از براى من حديث كرد از پدر بزرگوارش جعفر بن محمد بن على ( ع ) شنيده بود كه آن جناب ميفرمود خداوند رحمت كند عم من زيد را كه مردم را دعوت نمود به پسنديدهء از آل محمد و اگر ظفر يافته بود و فتح نموده بود البته وفا ميكرد به آنچه مردم را به آن ميخواند و وقتى كه ميخواست خروج كند به من در اين باب مشورت كرد من به او گفتم اى عم بزرگوار اگر راضى ميشوى كه ترا در كناسهء كوفه بكشند و جسدت را بر سر دار كشند خروج كن پس چون كه خروج كرد جعفر بن محمد بن على ( ع ) فرمود واى بر كسى كه آواز او را بشنود و او را اجابت نكند مأمون عرض كرد يا ابا الحسن آيا از پيغمبر ( ص ) توعيد و تعذيب نرسيده است در حق كسى كه به غير حق ادعاى امامت كند حضرت رضا ( ع ) فرمود زيد بن على ( ع ) ادعاى باطلى نكرد و نهايت ترس از خدا و پرهيزكارى داشت از اين مطلب بلكه بمردم گفت اى مردم من دعوت ميكنم شما را به پسنديدهء از آل رسول و مقصود او خودش نبود چه او معرفت داشت باينكه برادرش مستحق امامت است و توعيد و تعذيب كه از جانب پيغمبر اكرم رسيده است در حق كسى است كه ادعا كند كه خداوند او را امام قرار داده و بعد از آن مردم را به غير دين خدا دعوت كند و با اينكه خودش علم ندارد و چيزى نميفهمد مردم را گمراه كند و از دين بيرون برد چه آنها را واميدارد كه اقرار كنند و امامت او و سوگند به خداوند كه زيد از كسانى بود كه مخاطب آيهء شريفه * ( وَجاهِدُوا فِي الله حَقَّ جِهادِه ) * بوده و مصداق اين آيه آن بزرگوار بوده چه آن جناب در راه خداوند جانفشانى كرد « مصنف گويد » كه زيد بن على بن الحسين فضايل بسيار دارد كه از غير از حضرت رضا ( ع ) نيز روايت شده مناسب اينست كه بعضى از احاديث كه دلالت بر فضيلت او دارد عقب اين حديث ذكر شود تا هر كس در اين كتاب نظر مىكند اعتقاد ما اماميه را در حق زيد بن على ( ع ) بداند جابر بن يزيد جعفى از حضرت باقر ( ع ) از پدران خود از حضرت امير المؤمنين ( ع ) روايت كرده‌اند كه آن جناب فرمود كه رسول خدا فرمود به فرزند سعادتمند خود حضرت حسين ( ع ) كه اى حسين از صلب تو بيرون آيد مردى كه او را زيد گويند او و اصحاب او در روز قيامت على رؤس الاشهاد قدم گذارند بر گردنهاى مردم و بىحساب داخل بهشت شوند و از عمرو بن خالد مروى است كه گفت زيد بن على ( ع ) از براى من حديث كرد\r\n","description":"","footnote":"","page_name":" 191 ","page_number":191},
  {"content":"\r\nدر حالتى كه موى خود را بدست گرفته بود و فرمود پدرم از براى من حديث كرد در حالتى كه موى خود را بر دست گرفته بود و فرمود حسين بن على ( ع ) از براى من حديث كرد در حالتى كه موى خود را بدست گرفته بود و فرمود على بن ابى طالب ( ع ) از براى من حديث كرد در حالتى كه موى خود را بدست گرفته بود و فرمود رسول خدا از براى من حديث كرد در حالتى كه موى خود را بدست گرفته بود و فرمود هر كس اذيت كند يك موى مرا اذيت كرده است مرا و هر كس مرا اذيت كند خدا را اذيت كرده است و هر كس خدا را اذيت كند تمام اهل زمين و آسمان او را لعنت كنند . « مترجم گويد » كه موى بر دست گرفتن رسول كنايه از آنست كه هر كس اذيت كند اولاد مرا كه بمنزلهء جزء بدن من هستند چنان كه موى من جزء منست خدا را اذيت كرده است و زيد بن على از اولاد امجاد آن جناب بود .\r\nو سعيد بن خيثم از برادر خود معمر روايت كرده است كه گفت در نزد صادق آل محمد ( ع ) نشسته بودم بناگاه زيد بن على بن الحسين ( ع ) آمد و دست خود را به دو چوب دو طرف در گذاشت و در وسط آستانه ايستاد حضرت صادق ( ع ) فرمود اى عم بزرگوار پناه ميبرم به خدا كه ترا در كناسه كوفه بدار كشند مادر زيد گفت قسم به خدا كه وانداشته است ترا بر گفتن اين مطلب مگر آنكه بر فرزند من حسد ميبرى حضرت سه مرتبه فرمود اى كاش اين كلام از روى حسد بود اى كاش از روى حسد بود اى كاش از روى حسد بود پدر بزرگوارم از جد بزرگوارم روايت كرده است كه آن جناب فرمود ميان فرزندان من مردى بيرون آيد كه او را زيد گويند و در كوفه او را بقتل رسانند و در كناسه او را بدار كشند و در نشئه آخرت چون از قبر بيرون آيد از براى روح او درهاى آسمان گشوده شود و اهل آسمان را بهجت روى دهد بسبب او و روح او را در چينه دان مرغ سبزى قرار دهند و ببرند در بهشت و هر جاى از بهشت كه خواهد او را سير دهند و از جابر جعفى مروى است كه گفت بر حضرت ابى جعفر محمد بن على ( ع ) داخل شدم در حالتى كه زيد برادر او نزد آن جناب بود و در آن حال معروف بن حر بود مكى وارد شد حضرت ابو جعفر ( ع ) به او فرمود اى معروف انشا كن طرفه اشعارى كه در نزد تست معروف اين اشعار را انشا نمود لعمرك ما ان ابو مالك - بوان و لا بضعيف قواه - و لا بألد لدى قوله - يعادى الحكيم - اذا ما نهاه و لكنه سيد بارع - كريم الطبائع حلو ثناه - اذا سدته سدته مطواعة و مهما وكلت اليه كفاه يعنى قسم بجان تو كه ابو مالك مردى سست و ضعيف القوى نيست بلكه استيلا و تسلط دارد و اين قدر سخت خصومت نيست كه نزد گفتار خود مخالفت كند حكيم را هر گاه آن حكيم او را نهى كند از گفتارى يعنى مطيع\r\n","description":"","footnote":"","page_name":" 192 ","page_number":192},
  {"content":"\r\nحكيم على الاطلاق خداوند رحمان است و لكن ابو مالك بزرگى است كه بر همگنان خود فائق و سرورى دارد و طبيعتهاى او تماما حسنه و از رذايل و بد خلقى مبرا است و شيرين است ثنا و مدح او و شايسته است هر گاه او را بزرگ و مولا ميدانى بزرگ دانسته كسى را كه لازم الاطاعه است و هر گاه امرى بدان موكول گردانى از عهده كفايت آن برميآيد چون معروف اين اشعار را انشاء فرمود آن جناب دست خود را بر دو شانهء زيد گذاشت و فرمود يا ابا الحسن اينها صفت تست . و از عبد الله بن سيابه مروى است كه گفت ما هفت نفر بوديم بيرون رفتيم از كوفه تا اينكه در مدينه وارد شديم و خدمت حضرت ابى عبد الله صادق آل محمد رسيديم فرمود آيا خبرى از عم بزرگوار من زيد داريد ما عرض كرديم آن جناب خروج كرده است يا خروج خواهد نمود فرمود اگر از او خبر يافتيد به من بگوئيد ما چند روزى مكث كرديم در مدينه قاصدى از براى بسام صيرفى آمد و نامهء داشت و در آن نامه نوشته بود اما بعد از روز چهارشنبه غره ماه صفر زيد خروج كرد و روز چهارشنبه و پنجشنبه را در خروج خود مكثى نمود و استمرارى يافت اما روز جمعه او را شهيد كردند و فلان و فلان هم كشته شد ما اين خبر را بسمع همايون حضرت صادق ( ع ) رسانيديم و نامه به خدمت او داديم آن جناب نامه را خواند و چون بر مضمون آن اطلاع يافت گريهء كرد و فرمود * ( إِنَّا لِلَّه وَإِنَّا إِلَيْه راجِعُونَ ) * من در نزد خالق اكبر در صف محشر طلب مزد و ثواب از براى عم خود ميكنم چه خوب عمى بود و مردى بود كه در دنيا و آخرت از براى ما منفعت داشته و دارد و دو مرتبه فرمود به خدا قسم كه عم من شهيد وفات يافت مثل شهدائى كه با رسول خدا و على و حسن و حسين شهادت يافتند صلوات الله عليهم . و از فضيل بن يسار مروى است كه گفت صبح روزى را در نزد زيد بن على ( ع ) رفتم كه در آن روز در كوفه خروج كرده بود و لذا شنيدم كه ميفرمود كيست كسى كه مرا اعانت كند از شما بر قتال و جهاد كردن با اهل شام كه در گذرگاههاى رودى وارد شده‌اند كه ميان عراق عرب و عجم است قسم به حق آن كسى كه محمد ( ص ) را بپيغمبرى مبعوث گردانيده كه احدى از شما اعانت و يارى نميكند مرا مگر آنكه در روز قيامت باذن خدا دست او را بگيرم و او را داخل بهشت كنم پس از آنكه او را بقتل رسانيدند حيوانى كرايه كردم و رو بمدينه آمدم چون بمدينه رسيدم رفتم به خدمت حضرت ابى عبد اللَّه و در نزد خود اين خيال ميكردم كه اگر آن جناب را از اين واسطه آگاه كنم البته جزع خواهد كرد و چون داخل بر آن جناب شدم فرمود چه كردند بزيد عم من گريه گلويم را گرفت فرمود او را كشتند عرض كردم بلى به خدا او را كشتند فرمود او را بدار كشيدند عرض كردم بلى به خدا قسم كه او را بدار كشيدند فضيل گويد كه آن جناب شروع كرد بگريه كردن\r\n","description":"","footnote":"","page_name":" 193 ","page_number":193},
  {"content":"\r\nو اشكهاى چشم او چون مرواريد به دو طرف صورت او جارى شد پس از آن فرمود اى فضيل تو با عم من زيد در قتال و جهاد با اهل شام حاضر بودى عرض كردم بلى فرمود تو چند نفر از ايشان را كشتى عرض كردم شش نفر فرمود شايد در قتل ايشان و استحقاق آنها شكى داشته باشى عرض كردم اگر در خون آنها شك داشتم چرا ميكشتم آنها را پس از آن جناب شنيدم كه فرمود خداوند مرا در اين خونها شريك گرداند به خدا قسم كه عم من با اصحاب او شهيد وفات كردند مثل شهدائى كه در ركاب على بن ابى طالب و اصحاب آن جناب جانفشانى كردند « مصنف گويد » كه از اين حديث به قدر حاجت نقل نموديم\r\n\r\n« باب بيست و ششم » « در ذكر آنچه از آن جناب وارد شده است از اخبار وارده و فنون متكثره »\r\nاز عباس غلام حضرت رضا ( ع ) مروى است كه گفت از آن جناب شنيدم كه فرمود هر كسى كه هنگامى كه اذان صبح را ميشنود بگويد\r\nاللهم انى أسألك باقبال نهارك و ادبار ليلك و حضور صلواتك و اصوات دعائك ان تتوب على * ( إِنَّكَ أَنْتَ التَّوَّابُ الرَّحِيمُ ) * ) *\r\nو باز اين دعا را بخواند هنگامى كه اذان مغرب را مىشنود و در آن روز و يا در آن شب بميرد با توبهء مقبول مرده است و داخل بهشت مىشود . از دعبل بن على مروى است كه گفت حضرت على بن موسى الرضا ( ع ) از پدر بزرگوارش از پدران خود از حضرت امير المؤمنين ( ع ) روايت كرده است كه آن جناب فرمود رسول خدا ( ص ) فرمود چهار طايفه باشند كه من در روز قيامت شفيع ايشان باشم و بشفاعت من مفتخر شوند كسانى كه اكرام كنند ذريهء مرا بعد از من و كسانى كه حاجتهاى ايشان را برآرند و كسانى كه در وقت اضطرار آنها ساعى امور آنها شوند و كسانى كه بقلب و زبان آنها را دوست دارند و اظهار دوستى كنند . از فتح بن يزيد جرجانى مروى است كه نوشت به حضرت على بن موسى و از آن جناب سؤال كرد از مردى كه در ماه رمضان با زنى در يك روز ده مرتبه جماع كند آن زن حيلهء او باشد يا اجنبيه باشد و بر او حرام باشد ؟ حضرت در جواب او فرمود كه ده كفاره بايد بدهد از براى هر مرتبه جماعى يك كفاره و ليكن اگر چيز خورده باشد و يا اينكه آشاميده باشد بايد كفاره يك روز بدهد حضرت عسگرى حسن بن على ( ع ) بتوسط آباء و امجاد خود از حضرت على بن ابى طالب ( ع ) روايت كرده است كه آن جناب فرمود كه چون جعفر بن ابى طالب ( ع ) از حبشه آمد و\r\n","description":"","footnote":"","page_name":" 194 ","page_number":194},
  {"content":"\r\nخدمت حضرت رسول ( ص ) مشرف شد آن بزرگوار برخاست و دوازده قدم او را استقبال كرد و با وى معانقه كرد و ميان دو چشم او را بوسيد و گريه كرد و فرمود اى جعفر نميدانم بكدام يك سرور و شادى من زيادتر است به آمدن تو از سفر يا بگشادن خدا قلاع خيبر را بدست برادرت بمحض ديدن او از روى شادى گريه كرد حضرت رضا ( ع ) از پدر بزرگوارش از پدران خود از على بن ابى طالب ( ع ) روايت كرده است كه آن جناب فرمود رسول خدا ( ص ) فرمود وقتى كه مرا به آسمان بردند رحمى ديدم كه بعرش خدا آويخته است و از رحم ديگر بپروردگار شكوه مىكند به آن رحم گفتم كه ميان تو و رحمى كه از او شكايت ميكنى چه قدر فاصله است گفت چهل پشت فاصله است از عباس بن هلال مروى است كه گفت از حضرت على بن موسى الرضا ( ع ) شنيدم كه فرمود هر كس يك روز از ماه شعبان را روزه بدارد و نيت او رسيدن باجر آخرت باشد خدا او را داخل بهشت گرداند و هر كسى كه هر روز از ماه شعبان هفتاد مرتبه استغفار كند حقتعالى در روز قيامت او را در زمرهء رسول خدا محشور گرداند و كرامت الهى بر او واجب گردد و هر كس سه روز از ماه شعبان را روزه بدارد و آن ماه را به ماه مبارك رمضان متصل كند حقتعالى روزهء دو ماه متوالى از براى او ثبت كند ذكريا بن آدم از حضرت رضا ( ع ) روايت كرده است كه از آن جناب شنيدم كه ميفرمود از براى نماز چهار هزار در است « مترجم گويد » شايد مراد اينست كه از براى نماز گذار چهار هزار باب رحمت مفتوح مىشود يا مراد اينست كه نماز چهار هزار مسأله دارد از ابى هاشم جعفرى مروى است كه گفت از حضرت رضا ( ع ) سؤال كردم از نماز خواندن بر كسى كه او را بردار كشيده‌اند فرمود آيا نميدانيد كه جعفر جد بزرگوارم بر عم خود زيد بن على نماز خواند عرض كردم ميدانم و ليكن ميخواهم تفصيل آن را بيان نمائيد تا مفصلا بفهمم فرمود تفصيل آن اينست كه اگر روى دار كشيده شده به قبله است محاذى شانهء راست او بايست و اگر پشت او به قبله است محاذى شانهء چپ او بايست همانا ميان مشرق و مغرب قبله است و اگر شانهء چپ او رو بقبلهء است محاذى شانهء راست او بايست و اگر شانهء راست او رو به قبله است محاذى شانهء چپ او بايست و بهر نوعى كه او منحرف است تو بايد محاذى شانهء او باشى و روى تو در ميان مشرق و مغرب باشد و نه رو به قبله باشى و نه پشت به قبله زيرا كه قبله او ميان مشرق و مغرب است ابو هاشم گويد كه بعد از آن آن جناب به من فرمود كه ان شاء الله فهميدى « منصف گويد » كه اين حديث نادر و غريب است و من اين حديث را در اصول و مصنفات نيافتم و به غير از اين يك سند ديگر سندى از براى آن نجستم از حارث بن دلهات غلام حضرت رضا ( ع ) مروى است كه گفت از آن حضرت شنيدم كه فرمود هيچ مؤمنى مؤمن نخواهد بود مگر اينكه سه خلصت در او باشد طريقهء از خدا و طريقهء از رسول خدا و طريقهء از ولى خدا اما طريقه خدا پنهان داشتن سر است چنانچه فرمود * ( عالِمُ الْغَيْبِ فَلا يُظْهِرُ عَلى غَيْبِه أَحَداً إِلَّا مَنِ ارْتَضى مِنْ رَسُولٍ ) * چه حقتعالى\r\n","description":"","footnote":"","page_name":" 195 ","page_number":195},
  {"content":"\r\nداناى بغيب است و احدى را از آن مخبر نكند مگر كسى را كه برگزيده باشد چون رسول او پس غيب سر است و حقتعالى آن را هميشه پنهان ميدارد اما طريقهء رسول خدا مدارا كردن با مردم است چنانچه حقتعالى بپيغمبر خود فرمود كه با مردم مدارا كن در آنجا كه ميفرمايد * ( خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجاهِلِينَ ) * و اما طريقهء ولى خدا صبر كردن بر سختى و شدت است چنانچه فرموده * ( وَالصَّابِرِينَ فِي الْبَأْساءِ وَالضَّرَّاءِ ) * سليمان بن جعفر جعفرى از حضرت رضا ( ع ) از پدران او از حضرت على بن ابى طالب روايت كرده است كه آن جناب فرمود رسول خدا فرمود سه خصلت از كلاغ ياد بگيريد جماع كردن او را در پنهانى و شتافتن او در اول صبح در طلب روزى خود و حذر و ترسيدن او از ياسر خادم مروى است كه گفت از حضرت رضا ( ع ) شنيدم كه ميفرمود اين خلق در سه موطن نهايت وحشت دارند ، در روزى كه متولد ميشوند و از شكم مادر بيرون مىآيند و دنيا را مىبينند و روزى كه ميميرند و آخرت و اهل آن را مشاهده ميكنند و روزى كه مبعوث ميشوند و سر از قبر بيرون مىآورند و احكامى ميبينند كه هرگز در دار دنيا آن احكام را نديده‌اند و حقتعالى در اين سه موطن بر يحيى ( ع ) سلام فرستاده و او را از ترسيدن ايمن نموده در آنجا كه ميفرمايد * ( وَسَلامٌ عَلَيْه يَوْمَ وُلِدَ وَيَوْمَ يَمُوتُ وَيَوْمَ يُبْعَثُ حَيًّا ) * و عيسى بن مريم ( ع ) در اين سه موطن بر خودش سلام كرده و خودش را ايمن نموده و گفته است * ( وَالسَّلامُ عَلَيَّ يَوْمَ وُلِدْتُ وَيَوْمَ أَمُوتُ وَيَوْمَ أُبْعَثُ حَيًّا ) * از حسن بن على ديلمى غلام حضرت رضا ( ع ) مروى است كه گفت از حضرت رضا ( ع ) شنيدم كه ميفرمود هر كس سه نفر از مؤمنين را در خانه كعبه برد و حج كنند نفس خود را بمال از خدا خريده است و خدا از او سؤال نكند كه مالش را از كجا پيدا كرده است از حلال يا حرام « مصنف گويد » كه مقصود اينست كه شبهه كه در مال او واقع شده است حق تعالى از آن سؤال نكند و بعوض صاحبان مال و خصماء او را راضى گرداند حارث بن دلهات از پدرش از حضرت رضا ( ع ) روايت كرده است كه آن جناب فرمود حقتعالى بسه چيز امر فرموده است مشروط بر اينكه بسه چيز مقرون باشد امر به نماز فرموده و آن را مقرون فرموده بزكاة پس كسى كه نماز بخواند و زكات ندهد هرگز نماز او مقبول نخواهد شد و امر بشكر كردن از براى خود نموده و آن را بشكر پدر و مادر مقترن فرمود پس كسى كه والدين را شكر نكند خدا را شكر نكرده و امر بتقوى فرموده و آن را بصلهء رحم مقترن نموده پس كسى كه صلهء رحم نكند تقوى ندارد و خدا را پرهيزكار نيست از ابى نصر بزنطى مروى است كه گفت از حضرت رضا ( ع ) شنيدم كه فرمود از علامات فقه و دانشورى احكام الهى حلم و علم و سكوت است چه سكوت بابى است از ابواب حكمت و سكوت كسب مىكند محبت را و راهنما است بهر خوبى .\r\n","description":"","footnote":"","page_name":" 196 ","page_number":196},
  {"content":"\r\nاز حمدان ديوانى مروى است كه گفت حضرت رضا ( ع ) فرمود كه صديق و رفيق هر مردى عقل او است و دشمن او جهل و نادانى او است . حضرت على بن موسى الرضا ( ع ) از پدر خود از پدران او از حضرت امير المؤمنين ( ع ) روايت كرده است كه مردى آن جناب را وعده گرفت كه خانهء او را مشرف ساخته و بمنزلش در آيد امير المؤمنين ( ع ) به آن مرد فرمود كه اگر سه عمل ميكنى در خانه ات مىآيم عرض كرد آن سه عمل چيست حضرت فرمود از خارج چيزى به جهت ما افزوده نكنى و آنچه در خانه دارى از ما پنهان نكنى و به عيال خود اجحاف نكنى كه بكلفت و مشقت افتد و از براى ما پذيرائى كند عرض كرد چنين كنم حضرت او را اجابت فرموده بمنزلش تشريف فرما شد . داود بن سليمان از على بن موسى الرضا ( ع ) از پدر بزرگوارش از پدران خود از امير المؤمنين ( ع ) روايت كرده است كه آن جناب فرمود رسول خدا ( ص ) فرمود كه چهار طائفه را من روز قيامت شفاعت كنم اگر چه گناه جميع اهل روى زمين را كرده باشند ، يارىكنندگان اهل بيت من و بر آورندگان حاجتهاى ايشان هنگامى كه مضطر باشند و دوست دارندگان ايشان بقلب و زبان خود و رفعكنندگان از ايشان هر بليهء كه از براى آنها رخ نمايد . حسن بن على بن فضال از حضرت رضا ( ع ) روايت كرده كه آن جناب فرمود در زمان بنى اسرائيل ماه از افق طلوع نكرد و در زير زمين حبس شد و بنى اسرائيل ماه را نديدند حقتعالى بموسى ( ع ) وحى فرمود استخوانهاى يوسف را از مصر بيرون آورد تا ماه طلوع كند و به او وعده فرمود كه هر وقت استخوانهاى يوسف ( ع ) را بيرون آوردى ماه طلوع كند موسى ( ع ) از قوم سؤال كرد كه آيا كسى هست كه بداند محل قبر يوسف در چه مكان است .\r\nكسى گفت كه در اينجا پير زنيست ميداند قبر او در كجاست موسى ( ع ) عقب پير زن فرستاد پيره زنى زمين گير و كور حاضر ساختند موسى ( ع ) به او فرمود ميدانى موضع قبر يوسف ( ع ) را عرض كرد بلى ميدانم فرمود اطلاع بده مرا از آن عرض كرد نميگويم قبر در كجا است مگر آنكه چهار عمل از براى من بكنى مرا از شوهرم طلاق بگيرى و مرا بجوانى برگردانى و ديده مرا روشن نمائى و قرار بدهى كه مرا با خودت در بهشت ببرى اين مطلب بر موسى ( ع ) گران آمد و بزرگ به نظر او جلوه كرد حقتعالى وحى فرستاد بموسى كه سؤالهاى پيره زن را اجابت كن و از من بخواه موسى ( ع ) چنان كرد و حاجتهاى پيره زن بر آمد و موسى را دلالت كرد بر آن قبر حضرت موسى ( ع ) استخوانهاى يوسف ( ع ) را از كنار رود نيل بيرون آورد و استخوانها\r\n","description":"","footnote":"","page_name":" 197 ","page_number":197},
  {"content":"\r\nدر صندوق مرمرى بود چون او را بيرون آورد ماه طلوع كرد و او را بشام حمل نمود و از اين جهت است كه اهل كتاب مردگان خود را بشام حمل مينمايند . از حسن بن على بن فضال مروى است كه گفت از حضرت على بن موسى الرضا ( ع ) سؤال كردم از معنى بسم الله .\r\nآن جناب فرمود معنى قول گويندهء\r\nبسم الله ) *\r\nاينست كه علامت بگذار بر قلب من سمه از سمات خدا را كه آن عبوديت و بندگيست .\r\nعرض كردم معنى سمه چيست فرمود علامت . سليمان بن جعفر از حضرت رضا ( ع ) روايت كرده است كه آن جناب فرمود پدر بزرگوارم از جد بزرگوارم از پدران خود از على بن ابى طالب ( ع ) از براى من حديث كرد كه حضرت امير المؤمنين ( ع ) فرمود كه هدهدى را كه خداوند آفريده در بال آن به زبان سريانى نوشته است\r\nآل محمد خير البريه ) *\r\nآل محمد بهترين آفريده شدگان حضرت رب العزة ميباشند . حضرت على بن موسى الرضا ( ع ) بتوسط آباء و امجاد خود از على بن ابى طالب ( ع ) روايت كرده است كه آن جناب فرمود كه رسول الله فرمود يا على خوشا به حال كسى كه ترا دوست دارد و تصديق كند ترا و واى از براى كسى كه ترا دشمن دارد و تكذيب كند ترا دوستان تو در آسمان هفتم و طبقهء هفتم زمين و ميان آسمان هفتم و زمين هفتم معروف و مشهورند باينكه ايشان از اهل دين و ورع و طريقهء نيكو و اهل تواضع و فروتنى در درگاه خداوندى هستند چشمهاى آنها به زير افتاده به اطراف خود نظر نكند و قلوب ايشان ترسناك است به جهت ذكر خداوند و حق ولايت و دوستى ترا شناخته‌اند و زبان ايشان بفضل تو گويا است و چشم ايشان به جهت محبت و عطوفت به تو و فرزندان تو ائمهء هدى اشك ريزان است متدين ميباشند به آنچه حقتعالى در كتاب خود به آن امر فرموده و از سنت پيغمبر آنچه دليل و برهان رهبر ايشان شده عمل كنند به آنچه صاحبان امر ايشان آنها را به آن امر نمايند و با يك ديگر صله كنند و قطع نكنند و با يك ديگر دوستى كنند و غضبناك نشوند و ملائكه از براى آنها طلب رحمت كنند و در دعاى آنها آمين گويند و از براى گناهكاران آنها استغفار كنند و در حضور آنها حاضر ميشوند و به جهت فقدان آنها وحشت ميكنند و متألم ميشوند تا روز قيامت . حضرت على بن موسى الرضا ( ع ) بتوسط آباء امجاد خود از حضرت امير المؤمنين ( ع ) روايت كرده است كه آن جناب فرمود .\r\nرسول خدا فرمود حقتعالى نيافريده است خلقى را افضل و گرامىتر از من مولاى متقيان ميفرمايد كه من عرض كردم يا رسول الله تو افضل خواهى بود يا جبرئيل فرمود يا على حقتعالى پيغمبران مرسل خود را بملائكه مقربين فضيلت و موضعت سريت داده است و مرا از جميع پيغمبران از مرسل و غير مرسل فضيلت داده و فضيلت ، بعد از من\r\n","description":"","footnote":"","page_name":" 198 ","page_number":198},
  {"content":"\r\nيا على از براى تو و ائمه بعد از تو است و ملائكه خدام ما و خدام دوست دارندگان ما باشند يا على حمله عرش و كسانى كه در گرداگرد عرش هستند تسبيح كنند به حمد پروردگار و استغفار كنند از براى كسانى كه تصديق كنند و اعتقاد دارند ولايت و محبت ما را يا على اگر ما نميبوديم حقتعالى نمىآفريد آدم را و نه بهشت را و نه جهنم را و نه آسمان را و نه زمين را .\r\nپس چگونه ما افضل از ملائكه نباشيم و حال اينكه ما سبقت كرديم بر ملائكه در معرفت پروردگار و تسبيح و تهليل و تقديس او زيرا كه اول چيزى كه حقتعالى آفريد ارواح ما بود .\r\nپس از آن ارواح ما را بتوحيد و تمجيد خود گويا فرمود و بنطق در آورد پس از آن ملائكه را آفريد چون ملائكه مشاهده كردند كه ارواح ما يك نور است امر ما را بزرگ شمردند ما\r\nسبحان الله ) *\r\nگفتم تا ملائكه بدانند كه ما آفريده شده گانيم و حقتعالى منزه و مبرا است از صفات ما پس ملائكه بسبب تسبيح ما سبحان الله گفتند و خدا را از صفات منزه و مبرا نمودند .\r\nپس چون ملائكه عظمت شأن ما را مشاهده كردند ما\r\nلا إله الا الله ) *\r\nگفتيم تا ملائكه بدانند كه خدائى به غير از آن ذات يگانه نيست و ما بندگانيم و خدايان نيستيم تا اينكه واجب باشد ما را با خدا يا با غير او عبادت و پرستش نمود .\r\nپس ملائكه گفتند\r\nلا إله الا الله ) *\r\nپس چون مشاهده كردند بزرگى محل ما را گفتيم\r\nالله اكبر ) *\r\nتا اينكه ملائكه بدانند كه خدا بزرگتر از آنست كه كسى در بزرگى محل به او برسد و كسى ببزرگى محل به او نرسد مگر بمشيت او پس چون مشاهده كردند به قرارداد خدا عزت و قوت را از براى ما گفتيم\r\nلا حول و لا قوة الا با لله ) *\r\nتا اينكه ملائكه بدانند كه حول و قوة از براى ما نيست مگر بمشيت خدا پس چون مشاهده كردند نعمتهاى خدا را بر ما كه واجب كرده است اطاعت كردن ما را گفتيم\r\nالحمد الله ) *\r\nتا اينكه ملائكه بدانند كه حقتعالى بسبب اعطا و نعمتهاى خود مستحق حمد است و واجب است حمد او بر ما پس ملائكه گفتند\r\nالحمد الله ) *\r\nپس ملائكه بسبب وجود ما هدايت يافتند بمعرفت وحدانيت و توحيد خدا و تسبيح و تهليل و تحميد و تمجيد خداوند بعد از آن حقتعالى آدم را آفريد و ما را در صلب او قرار داد و ملائكه را فرمود او را سجده كنند به جهت تعظيم ما و اكرام ما و سجدهء ملائكه از براى خداوند از راه عبوديت و بندگى است و از براى آدم ( ع ) اكرام و طاعت است چه ما در صلب او بوديم پس چگونه ما افضل از ملائكه نباشيم و حال اينكه جميع ملائكه از مقرب و غير مقرب بر آدم سجده كردند و چون من به آسمان عروج كردم جبرئيل اذان و اقامه گفت و ليكن هر فصلى از اذان و اقامه را دو بار گفت پس از آن به من گفت كه اى محمد مقدم شو من به او گفتم اى جبرئيل من بر تو مقدم\r\n","description":"","footnote":"","page_name":" 199 ","page_number":199},
  {"content":"\r\nشوم گفت بلى به جهت اينكه خداى تعالى پيغمبران را بر جميع ملائكه فضيلت داده است و ترا بخصوص فضيلت و مزيت داده پس مقدم شدم و با ملائكه نماز خواندم و اين فخرى نيست و چون بحجابهاى نور رسيدم جبرئيل به من گفت يا محمد از من مقدم شو و از من تخلف نمود من گفتم اى جبرئيل در مثل چنين موضعى از من مفارقت ميكنى گفت يا محمد اينجا خانه مكانى است كه حد من است حقتعالى قرار فرموده و از اينجا قدرت ندارم تجاوز كنم و اگر از اينجا تجاوز كنم بالهايم ميسوزد به جهت تعدى كردن از حدود حضرت رب العزت كه از براى من قرار داده پس من در نور انداخته شدم و بالا رفتم به مقدارى از بلندى محل كه مشيت الهى قرار گرفته بود پس صدائى بر آمد يا محمد عرض كردم\r\nلبيك ربى و سعديك تباركت و تعاليت ) *\r\nپس ندائى بر آمد يا محمد تو بندهء منى و منم پروردگار تو پس مرا بندگى كن و بر من توكل كن تو نور من ميباشى در ميان بندگان من و رسول من ميباشى در ميان آفريدگان من و حجت من ميباشى در ميان خلق من از براى تو و تابعان تو بهشت را خلق كردم و از براى كسى كه ترا مخالفت كند آفريدم جهنم را و از براى اوصياء تو واجب گردانيدم كرامت خود را و از براى شيعيان اوصياء تو واجب گردانيدم ثواب خود را من عرض كردم پروردگارا اوصياء من كيستند ندائى برآمد كه اى محمد اسماء اوصياء تو بر ساق عرش من نوشتهء است پس چون نظر كردم بساق عرش در حالتى كه من در پيشگاه حضرت الهى ايستاده بودم ديدم دوازده نور را در هر نورى سطرى به خط سبز اسم يكى از اوصياء من نوشته شده اول ايشان على ابن ابى طالب و آخر ايشان راهنماى امت حضرت مهدى ( ع ) نوشته شده است پس عرض كردم پروردگارا اينها اوصياء من هستند بعد از من صدائى برآمد اى محمد اينها اولياء من و دوستان من و اصفياء من و حجج من بعد از تو بر خلق من هستند و ايشانند اوصياء تو و خلفاء تو و بهترين خلق من بعد از تو بعزت و جلال خودم قسم كه بسبب اينها ظاهر ميكنم دين خود را و بواسطهء اينها بلند ميكنم كلمهء خود را يعنى شرائع اسلام را و بواسطهء آخرين اينها پاك ميگردانم زمين را از دشمنان خود و او را مالك مشارق و مغارب زمين ميگردانم و بادها را از براى او مسخر ميگردانم و ابرهاى حامله بباران از براى او ذليل و منقاد ميگردانم و او را بلند ميگردانم در ميان اسباب موجودات خود و او را بلشگر خود يارى ميكنم و بملائكه خود مدد ميكنم تا اينكه دعوت مرا آشكار كند و خلق را جمع نمايد بر توحيد من پس از آن بكمك او را دائمى ميكنم و روزگار را بدست اولياء خود مىدهم تا روز قيامت و بسند اين روايت حضرت رضا ( ع ) فرمود حيا از ايمان است .\r\n","description":"","footnote":"","page_name":" 200 ","page_number":200},
  {"content":"\r\nحضرت على بن موسى الرضا ( ع ) از پدر بزرگوارش موسى بن جعفر و آن جناب از پدر بزرگوارش جعفر بن محمد روايت كرده است كه آن جناب فرمود سليمان بن داود روزى باصحاب خود فرمود كه خداى تبارك و تعالى ملكى به من عطا فرموده است كه باحدى غير از من عطا نفرموده از براى من مسخر كرده است باد و انسانى و جن و طيور و وحوش را و مرا زبان مرغان تعليم نموده و از هر چيزى به من كرامت فرموده است و با اينكه اين قدر سلطنت به من داده است يك روز سرور و شادى من باتمام نرسيده است و دوست دارم كه فردا داخل قصر خود شوم و بر بالاى قصر برآيم و بملك و مملكت خود نظر كنم و احدى مأذون نيست بر من وارد شود تا عيش من ناقص شود اصحاب او انگشت منت بر ديده قبول نهاده روزانهء ديگر عصاى خود را دست گرفته و بر بلندتر موضعى از قصر خود بر آمد و تكيه بر عصاى خود كرده ايستاد و با كمال فرح و سرور نظر بمملكت خود مينمود و نهايت خورسندى و شاد كامى از براى او دست داده از ملك و مملكت خود بناگاه نظر او بجوان خوش لباس خوشروئى افتاد كه از بعضى گوشهاى قصر بيرون آمد پس چون او را ديد گفت كى ترا داخل قصر نمود و حال اينكه امروز قدغن كرده‌ام كسى داخل قصر نشود پس تو باذن كى داخل شدى آن جوان گفت كه مرا داخل اين قصر كرده است خداى من و باذن او وارد شده‌ام سليمان گفت پروردگار من سزاوارتر از من است به داخل كردن در اين قصر تو كيستى گفت ملك الموتم گفت بچه كار آمدهء گفت آمده‌ام قبض روحت كنم سليمان گفت مشغول شو به آنچه مأمورى امروز روز سرور و شادى منست و خداوند نخواسته است از براى من سرورى را به غير از لقاء خود پس ملك الموت روح او را قبض نمود به همان حالت كه سليمان بر عصاى خود تكيه كرده بود پس مدتى مديد به همان حالت باقى بود وفات كرده بود و مردم به او مينگريستند و خيال ميكردند زنده است پس اين مطلب باعث فتنه شد و اختلاف در ميان آنها پيدا شد بعضى گفتند سليمان اين ايام متمادى كه بر عصاى خود تكيه كرده است و رنج و مشقت از براى او نيست و حال اينكه نه خواب رفته است و نه اكل و شرب كرده است .\r\nپس بايد پروردگار ما باشد و بر ما واجب است كه او را پرستش كنيم و قومى گفتند سليمان ساحر است و چنين به نظر ما جلوه داده است كه ايستاده و بر عصاى خود تكيه كرده است و چنين نيست بلكه به نظر ما اين نوع جلوه مىكند و چشمهاى ما را سحر كرده است مؤمنان گفتند كه سليمان بندهء خدا است و پيغمبر او است و تدبير و تفكر در امر خدا مىكند كه چه قسم مشيت او قرار گرفته است پس چون اختلاف در ميان آنها پيدا شد حقتعالى جانور معروف چوبخواره را فرستاد رفت در ميان عصاى سليمان و جوف عصا را خورد تا اينكه عصا شكست و سليمان از قصر خود به روى در افتاد پس جن به اين سبب جزاى چوب خواره و صنعت او را داد كه هر وقت خواهد چوب\r\n","description":"","footnote":"","page_name":" 201 ","page_number":201},
  {"content":"\r\nبخورد گل از براى آن در محل آن روى هم بچسبانند از اين جهت است كه در هيچ مكان چوب خواره يافت نشود مگر آنكه نزد آن آب و گل باشد و از اين سبب است كه حقتعالى ميفرمايد * ( فَلَمَّا قَضَيْنا عَلَيْه الْمَوْتَ ما دَلَّهُمْ عَلى مَوْتِه إِلَّا دَابَّةُ الأَرْضِ تَأْكُلُ مِنْسَأَتَه فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ ) * پس آن هنگام كه حكم كرديم ما بر سليمان مرگ را و او مرده و بر عصاى خود تكيه كرده بود راهنمونى نكرد ديوان را بر مرگ او مگر جنبندهء زمين يعنى چوب خواره كه آن را ارضه گويند از زمين برآمده مىخورد عصاى او را پس آن هنگام كه بيفتاد سليمان دانستند جنيان كه اگر ميدانستندى غيب را درنگ نميكردند اين مدت كه بعضى گويند يك سال بود در عذاب خواركننده يعنى تكاليف شاقه كه ايشان در عمل عمارت ميكوشيدند : « مترجم گويد » كه چون جنيان را گمان اين بود كه غيب ميدانند اين عمل باعث شد كه اين گمان خطا بوده است پس از آن حضرت صادق ( ع ) فرمود كه به خدا قسم اين آيه نازل نشده است به اين نوع كه مشهور است و به اين طور نازل شده است فلما خر تبينت الانس ان الجن لو كانوا يعلمون الغيب ما لبثوا في العذاب المهين\r\n\r\n« باب بيست و هفتم » « در ذكر آنچه وارد شده است از آن حضرت در واقعهء هاروت و ماروت »\r\nاز حضرت عسگرى حسن ابن على ( ع ) بتوسط آباء و امجاد خود از حضرت صادق ( ع ) مروى است كه در قول خداى تعالى * ( وَاتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ وَما كَفَرَ سُلَيْمانُ ) * آن جناب فرمود كسانى كه گمان كردند كه سليمان به جهت سحر مملكت پيدا كرد متابعت كردند از آنچه را كه كفار از شياطين از سحر و نيرنگات در عهد سليمان ميخواندند و گويند كه ما نيز امور عجيبه اظهار ميكنيم تا مردم مطيع و منقاد ما شوند و گويند سليمان ساحر و كافر بود و در سحر مهارت تمام داشت و آنچه مالك شد بسبب سحر مالك شد و بر هر چه قدرت پيدا كرد بسبب سحر بود پس حقتعالى رد كرد بر ايشان اين سخن را و فرمود * ( ما كَفَرَ سُلَيْمانُ ) * كافر نشد و سحر نكرد چنانچه اين كافران گويند * ( وَلكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ ) * و لكن ديوان در زمين او كافر شدند بسبب ساحرى كردن كه مىآموختند مردم را سحر و جادوئى كه بسليمان نسبت ميدادند آن سحر را و به آن دو فرشته\r\n","description":"","footnote":"","page_name":" 202 ","page_number":202},
  {"content":"\r\nكه نام آنها هاروت و ماروت بود و در شهر بابل كه يكى از شهرهاى كوفه بود و گويند دماوند است اين جادوئى را نسبت ميدادند چه بعد از نوح نجى سحره و جادوگران بسيار شده بودند حقتعالى دو فرشته فرستاد به پيغمبر آن زمان كه آن عمل كه جادوگران مرتكب ميشدند آن دو فرشته نيز مرتكب ميشدند و بعد باطل ميكردند و بسبب ابطال سحر خدعه و فريب جادوگران را رد ميكردند چون آن پيغمبر آن دو ملك را ملاقات كرد بامر پروردگار آنها را نزد مردم برد و مردم را امر كرد كه سحر بياموزند و بر حقيقت آن اطلاع پيدا كنند و بر ابطال آن مطلع شوند و آنها را نهى كرد از اينكه يك ديگر را سحر كنند و اين مثل آنست كه كسى را بر حقيقت زهر هلاهل مطلع سازند كه دفع آن را بتواند كرد و از شر آن سالم باشد پس از آن حقتعالى فرمود * ( وَما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ ) * يعنى آن پيغمبر آن زمان آن دو ملك را امر نمود كه به صورت انسان بر مردم ظاهر شوند و جادوئى را كه حقتعالى بر آنها تعليم فرموده است تعليم مردم كنند پس حقتعالى فرمود اين دو فرشته تعليم ندهند اين جادوگرى را باحدى و طريقهء ابطال آن را باحدى نگويند تا اينكه بر طريق نصيحت و موعظه پيش از آموزانيدن به آن كس كه ميخواهند بياموزانند بگويند كه ما آزمايش و امتحان خلقان و بندگانيم تا ظاهر شود كه تعليمگيرنده اطاعت خدا را خواهد نمود در آن چيزى كه تعليم ميگيرد از اين عمل سحر و ابطال مىكند كيد و خدعه جادوگران را و مردم را سحر نميكند .\r\nپس اى تعليمگيرنده كافر مشو باستعمال اين سحر و طلب اضرار باينجا دوئى و خواندن مردم را باينكه معتقد شوند كه تو زنده ميكنى و ميميرانى و عملى از تو صادر مىشود كه احدى غير از خدا بر آن قدرت ندارد پس اگر چنين كنى اين كفر است بعد از آن حقتعالى ميفرمايد * ( فَيَتَعَلَّمُونَ ) * پس طالبين سحر مىآموزند و ياد ميگيرند * ( مِنْهُما ) * از آن چيزى كه ديوان در عهد سليمان از جادوگرى و نيرنگ با وى نوشتند و از آنچه حقتعالى بر هاروت و ماروت فرو فرستاد در شهر بابل از عمل سحر ، پس از اين دو فرقه مىآموختند * ( ما يُفَرِّقُونَ بِه بَيْنَ الْمَرْءِ وَزَوْجِه ) * سحرى را كه بسبب آن تفريق كنند ميان مرد و زن او چه اينها كسانى بودند كه سحر ياد ميگرفتند از براى ضرر زدن بمردم و باقسام حيله ها و خدعه ها مردم را ضرر ميزدند و اقسام تعويذات و طلسمات ساخته بودند كه اگر فلان تعويذ در فلان موضع دفن شود و فلان عمل بشود هر آينه آن مرد آن زن را دوست دارد و اين زن دوستى زياد به اين مرد پيدا مىكند يا آنكه ميانه آنها جدائى پيدا خواهد شد پس از آن حقتعالى ميفرمايد * ( وَما هُمْ بِضارِّينَ بِه مِنْ أَحَدٍ إِلَّا بِإِذْنِ الله ) *\r\n","description":"","footnote":"","page_name":" 203 ","page_number":203},
  {"content":"\r\nيعنى نيستند كسانى كه سحر مىآموختند ضرر رساننده به اين سحر احدى را مگر باذن خدا يعنى بواگذاشتن خدا ايشان را بر آن كردار چه اگر مشيت خداوند تعلق گرفتى ايشان را بجبر و قهر از اين كردار منع كردى پس از آن فرمود * ( وَيَتَعَلَّمُونَ ما يَضُرُّهُمْ وَلا يَنْفَعُهُمْ ) * و مىآموختند بايشان آن چيزى را كه زيان مىرساند و سود ندهد ايشان را زيرا كه ايشان چون آموختند اين سحر را تا اينكه مردم را به آن جادو كنند و ضرر رسانند پس آموختند چيزى را كه بدين ايشان ضرر رساند و سود نبخشد بلكه ايشان را بسبب اين عمل از دين خدا بيرون كند * ( وَلَقَدْ عَلِمُوا ) * و هر آينه دانسته‌اند اين آموزندگان\r\n* ( لَمَنِ اشْتَراه ) * بدينه ) *\r\nكه هر كس اختيار كند سحر را يعنى بدل كند آن را بدين حق و بسبب آموختن آن از دين بيرون رود * ( ما لَه فِي الآخِرَةِ مِنْ خَلاقٍ ) * نباشد در آخرت او را هيچ بهرهء و نصيبى از ثواب بهشتى و رسيدن بدرجات عاليات پس از آن ميفرمايد * ( وَلَبِئْسَ ما شَرَوْا بِه أَنْفُسَهُمْ ) * و هر آينه بد چيزى است آنچه فروختند يعنى گرو گذاشتند بآنچيز نفسهاى خود را يعنى بفروختند بهره هاى خود را به عذاب * ( لَوْ كانُوا يَعْلَمُونَ ) * اگر بودندى كه بدانستندى كه آخرت را فروخته‌اند و بهرهء خود را از بهشت واگذاشته‌اند گذاشته‌اند پس معلوم است نميدانند زيرا كه آموزندگان اين سحر را اعتقاد بر آنست كه پيغمبر و خدائى و حشرى و نشرى نخواهد بود و اگر بعد از دار دنيا آخرتى باشد پس با كفر ايشان و قبول نداشتن آن دار آخرت را البته حظى از آن دار از براى ايشان نباشد پس از اين جهت بعد از آن فرمود :\r\n* ( وَلَبِئْسَ ما شَرَوْا بِه أَنْفُسَهُمْ ) * و هر آينه بد است اين عمل كه آخرت را فروختند و بگرو آن عذاب برداشتند * ( لَوْ كانُوا يَعْلَمُونَ ) * اگر ميدانستند كه از براى خود عذاب خريده‌اند و ليكن چون آخرت را انكار داشتند و به آن كافر بودند نميدانستند پس به نظر ايشان بد نبود و جلوهء خوبى كرده بود پس چون كه در حجتها و دليلهاى واضح خدا نظر نكردند بر اعتقاد باطل و انكار كردن حق ندانستند كه معذب خواهند شد يوسف بن محمد زياد و على بن محمد سيار از پدران خود روايت كرده‌اند كه گفتند به حضرت حسن پدر حضرت قائم ( ع ) عرض كرديم كه گروهى گمان كردند كه چون عصيان بنى آدم اوج گرفت حقتعالى هاروت و ماروت را كه دو فرشته بودند از فرشتگان خود اختيار كرده و با فرشتهء ديگر كه سيم آنها است به دنيا فرستاد و هاروت و ماروت با زهره افساد كرده و ارادهء زنا كردند و شراب خوردند و نفس محترمى را كشتند در شهر بابل به عذاب الهى گرفتار شدند و جادوگران از هاروت و ماروت تعليم سحر گرفتند و حقتعالى\r\n","description":"","footnote":"","page_name":" 204 ","page_number":204},
  {"content":"\r\nآن زن را مسخ نمود و ستارهء زهره گردانيد به آسمان عروج كرد امام فرمود معاذ الله ملائكه معصوم و محفوظند از كفر و اعمال ناشايسته بالطاف خداوندى ، حقتعالى در حق آنها فرموده است * ( لا يَعْصُونَ الله ما أَمَرَهُمْ وَيَفْعَلُونَ ما يُؤْمَرُونَ ) * فرشتگان خلاف فرموده خدا نكنند و هر چه خدا به آن امر فرمايد بكنند و نيز حقتعالى فرموده * ( وَلَه مَنْ فِي السَّماواتِ وَالأَرْضِ وَمَنْ عِنْدَه ) * يعنى از براى خداوند است آنچه در آسمانها و زمين است و هر كس نزد خدا است يعنى فرشتگان * ( لا يَسْتَكْبِرُونَ عَنْ عِبادَتِه وَلا يَسْتَحْسِرُونَ يُسَبِّحُونَ اللَّيْلَ وَالنَّهارَ لا يَفْتُرُونَ ) * سركشى نميكنند از پرستش او و هيچ مانده نميشوند و ملال نميگيرند در عبادت تا در وظايف طاعت ايشان قصورى و فتورى بهم رسد تنزيه ميكنند حق سبحانه را از آنچه لايق حضرت وى نباشد شب و روز يعنى پيوسته بتعظيم و تنزيه حق سبحانه و تعالى مشغولند و سست نميشوند ، و نيز حقتعالى در حق ملائكه ميفرمايد * ( بَلْ عِبادٌ مُكْرَمُونَ لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ يَعْلَمُ ما بَيْنَ أَيْدِيهِمْ وَما خَلْفَهُمْ وَلا يَشْفَعُونَ إِلَّا لِمَنِ ارْتَضى وَهُمْ مِنْ خَشْيَتِه مُشْفِقُونَ ) * بلكه فرشتگان بندگانى هستند گرامىشدگان پيشى نگيرند بر خدا بسخن گفتن بلكه بيدستورى وى سخن نكنند پس بىاذن او شفاعت احدى نتوانند كرد و ايشان بفرمان حقتعالى كار ميكنند يعنى تا امر الهى بايشان نازل نشود به هيچ عملى اقدام ننمايند ميداند حقتعالى آنچه از پيش ايشان است و از آنچه از پس ايشان است يعنى آنچه فرشتگان مقدم و مؤخر داشته‌اند از افعال و اقوال بر او پوشيده نيست به جهت علم او سبحانه باحوال سابق و لاحق ايشان و درخواست نميكنند مگر كسى را كه خدا به پسندد كه در حق وى شفاعت كنند از اهل توحيد و ايشان با وجود قرب و منزلت و عدم قصور در طاعت از ترس و عذاب و عقاب او ترسانند از آنكه مبادا تقصيرى در عبادت ايشان واقع شود و يا از نهايت عظمت او لرزانند پس از آن آن جناب فرمود كه اگر چنين باشند كه مردم گمان ميكنند كه حقتعالى فرشتگان را در زمين خلفاء و جانشينان خود قرار داده و فرشتگان در دنيا مثل پيغمبران و ائمه ( ع ) باشند آيا پيغمبران يا ائمه ( ع ) قتل نفس ميكردند يا زنا ميكردند پس از آن آن حضرت فرمود آيا نميدانى كه هرگز حقتعالى دنيا را خالى از پيغمبرى يا امامى از جنس بشر نميگذارد آيا خدا نفرموده است * ( وَما أَرْسَلْنا مِنْ قَبْلِكَ ) * يعنى نفرستاديم بسوى خلق پيش از تو * ( إِلَّا رِجالًا نُوحِي إِلَيْهِمْ مِنْ أَهْلِ الْقُرى ) * مگر مردانى كه بايشان وحى نازل كرديم و از اهل شهرها و دهها بودند نه از اهل باديه و زنان و جنيان و ملائكه پس حقتعالى خبر داده است كه ملائكه را به زمين نفرستاده است از براى اينكه ائمه باشند بلكه ملائكه را به پيغمبران فرستاده است نه بمردم .\r\n","description":"","footnote":"","page_name":" 205 ","page_number":205},
  {"content":"\r\nمحمد بن زياد و محمد بن سيار گويند كه ما به آن جناب عرض كرديم كه پس بنا بر اين بايد شيطان فرشته نباشد فرمود بلى شيطان فرشته نبود بلكه از جن بود آيا نشنيده اى قول خدا را كه ميفرمايد .\r\n* ( وَإِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ ) * پس حقتعالى خبر داده كه شيطان از جنيان است و شيطان است كه حقتعالى در حق او فرموده * ( وَالْجَانَّ خَلَقْناه مِنْ قَبْلُ مِنْ نارِ السَّمُومِ ) * و آن جناب فرمود كه پدرم از جد بزرگوارم حضرت رضا ( ع ) از پدران خود از على ( ع ) روايت كرده‌اند كه آن جناب فرمود رسول خدا فرمود كه حقتعالى برگزيده است ما گروه آل محمد را و برگزيده است پيغمبران را و برگزيده است ملائكه را كه مقربان درگاه خداوندى هستند و هيچ يك از اينها را برنگزيده است مگر آنكه ميدانست حال ايشان را كه نكنند چيزى را كه ايشان را از دوستى او بيرون برد و او را از عصمت خود قطع كند و بجاى نياورند چيزى را كه بدان سبب بالاخره از مستحقان عذاب و غضب خداوند جل شأنه شوند .\r\nگويند كه ما به آن جناب عرض كرديم كه از براى ما روايت شده است كه رسول خدا چون تصريح فرمود بامامت على ( ع ) حقتعالى دوستى او را بر جماعت كثيرهء از ملائكه در آسمانها عرضه داشت آنها امتناع نمودند حقتعالى آنها را مسخ كرد و آنها را وزغ گردانيد آن جناب فرمود معاذ الله اينها كه اين گونه احاديث گويند بر ما دروغ بستند و افترا گويند ملائكه رسولان خدا هستند پس ايشان مثل سائر پيغمبران خدا و رسل او باشند بسوى خلق آيا پيغمبران كافر شوند به خدا عرض كرديم نه فرمود پس ملائكه چنين باشند همانا شأن ملائكه عظيم است و امر ايشان جليل و بزرگ است از على بن محمد بن الجهم مروى است كه گفت شنيدم كه مأمون از حضرت رضا ( ع ) سؤال كرد از آنچه مردم روايت ميكنند از حكايت زهره كه زنى بود و هاروت و ماروت با او عمل بدى كردند و آنچه روايت ميكنند از حكايت سهيل كه سهيل در يمن راهدار بود .\r\nحضرت رضا ( ع ) فرمود دروغ گويند در گفتهء خود كه اينها دو ستاره شدند بلكه دو جانور از جانوران دريائى شدند و مردم غلط كردند كه گمان كردند كه زنى و راهدارى و ستاره شدند و حقتعالى چنين نيست كه دشمنان خود را مسخ كند بنور درخشنده و آنها را تا آسمان و زمينى باقى است باقى بماند و چيزى كه مسخ شد بيش از سه روز باقى نميماند و بعد از سه روز ميميرد و چيزى از نسل او باقى نميماند و امروز بر روى زمين مسخى نيست و چيزى را سه اسم مسخ بر آن اطلاق ميكنند و ميگويند از منسوخات است مثل سگ آبى و خوك و خرس و مانند اينها اينها چيزهائى باشند كه حقتعالى هر قومى را كه بر ايشان غضب كرد و بسبب انكار توحيد از رحمت خود دور گردانيد و تكذيب پيغمبران او نمودند آن قوم را مسخ كرد به صورت\r\n","description":"","footnote":"","page_name":" 206 ","page_number":206},
  {"content":"\r\nاينها نه اينكه اينها انسان مسخ شده باشند اما هاروت و ماروت دو فرشته بودند و بمردم سحر مىآموختند تا اينكه مردم از سحر جادوگران احتراز كنند و سحر آنها را باطل كنند و فتنه آنها را خاموش كنند و باحدى سحر تعليم نكردند مگر آنكه به او گفتند كه ما امتحان و آزمايش هستيم از براى تو پس كافر مشو و گروهى كافر شدند بدين سبب كه اين سحرى كه مأمور باحتراز آن شدند به كار بردند و بدين جادوئى كه ياد گرفته بودند از اين دو فرشته ميان زن و شوهر تفريق ميكردند حقتعالى فرمود * ( وَما هُمْ بِضارِّينَ بِه مِنْ أَحَدٍ إِلَّا بِإِذْنِ الله ) * يعنى و اين آموزندگان سخن به جهت ابطال نميتوانند به اين سحر باحدى ضرر بزنند مگر باذن خدا يعنى بعلم او و واگذاشتن او را تا اينكه سحر او تاثيرى كند . « مترجم گويد » مراد اينست كه اين آيه شريفه اقوى دليل است بر اينكه غرض آموزندگان اضرار بود نه غرض آن دو فرشتهء كه هاروت و ماروت باشند\r\n\r\nباب بيست و هشتم در ذكر آنچه از آن جناب وارد شده است از اخبار متفرقه\r\nاز محمد بن فضيل مروى است كه گفت به حضرت رضا ( ع ) عرض كردم مىشود زمانى كه در روى زمين امامى نباشد فرمود در آن وقت زمين فرو برد اهل خود را از احمد بن عمر مروى است كه گفت به حضرت رضا ( ع ) عرض كردم كه آيا زمين بدون امام باقى ميماند عرض كردم كه ما روايتى از حضرت صادق ( ع ) داريم كه آن جناب فرمود زمين بدون امام باقى نميماند مگر آنكه خدا بر بندگان خود غضب كرده باشد فرمود اگر در روى زمين امامى نباشد زمين اهل خود را فرو برد از حسن بن على الوشا مروى است كه گفت به حضرت رضا ( ع ) عرض كردم كه آيا زمين بدون امام باقى ميماند فرمود باقى نميماند و اگر باقى بماند زمين اهلش را فرو برد از سليمان بن جعفر الجعفرى مروى است كه گفت به حضرت رضا ( ع ) عرض كردم كه زمين از حجت خالى مىشود فرمود اگر به قدر يك طرفة العين زمين از حجت خالى ماند اهل خود را فرو برد . از أبو الصلت عبد السلام بن صالح هروى مروى است كه گفت به حضرت على بن موسى الرضا ( ع ) عرض كردم يا ابن رسول الله ( ص ) چه ميفرمائى در حديثى كه از حضرت صادق ( ع ) روايت شده است كه آن جناب فرموده كه چون حضرت قائم ( ع ) خروج كند ذريه و اولاد كشندگان حسين ( ع ) را بقتل رساند به جهت كردار پدران آنها فرمود بلى چنين است .\r\n","description":"","footnote":"","page_name":" 207 ","page_number":207},
  {"content":"\r\nعرض كردم پس معنى آيهء شريفه * ( وَلا تَزِرُ وازِرَةٌ وِزْرَ أُخْرى ) * چيست چه ظاهر مفاد آيهء شريفه آنست كه كردهء كسى را بر ديگرى پاداش ندهند و اين آيه با حديث منافات دارد فرمود خداى تعالى راست گفته در گفتهء خود و ليكن اولاد كشندگان حسين ( ع ) راضى باشند بكردار پدران ايشان و به اين عمل مفاخرت كنند و كسى كه راضى باشد بعملى مثل اينست كه اين عمل از او صادر شده باشد و اگر مردى در مشرق كشته شود و مردى در مغرب راضى بقتل او باشد در نزد خدا راضى شريك قاتل است و حضرت قائم ( ع ) چون خروج كند اولاد كشندگان حسين ( ع ) را بقتل رساند به جهت راضى بودن آنها بكردار پدران آنها أبو الصلت گويد كه عرض كردم كه چون حضرت قائم شما خروج كند اول كارى كه مىكند چيست فرمود اول كارى كه مىكند قطع مىكند دستهاى طائفه بنى شيبه را زيرا كه ايشان دزدان خانهء خدا هستند حسين بن على بن فضال از حضرت على بن موسى الرضا ( ع ) روايت كرده كه آن جناب ميفرمايد كه مىبينم شيعيان را كه چون مفقود كنند و از ميان ايشان برود سيم از فرزندان من در هر آبادانى گردش كنند و او را طلب كنند او را نيابند عرض كردم از براى چه يا ابن رسول الله فرمود به جهت اينكه امام ايشان كه مراد حضرت قائم ( ع ) است از نظر ايشان غائب شود عرض كردم چرا غائب شود فرمود از براى آنكه چون دست بشمشير كند احدى در گردن او بيعت نداشته باشد « مترجم گويد » ظاهرا مراد اينست كه اگر دست بشمشير كند احدى بيعت او را نكند و حضرت رضا ( ع ) سيم از فرزندان را حضرت صاحب الامر عجل الله فرجه قرار داده است بلكه در بسيارى از احاديث نسبت به آن جناب الثالث من ولدى ميفرمايد چنان كه حديثى نيز بعد از اين ذكر خواهد شد و ممكن است كه غرض آن حضرت سيم از اولادى باشد هنوز هيچ يك بحسب ظاهر بوجود نيامده‌اند چه در آن زمان محمد بن على حضرت تقى ( ع ) بوجود آمده بود و حضرت على بن محمد تقى ( ع ) و حسن بن على عسگرى قائم بوجود نيامده بودند و احتمالات ديگر نيز در مقام مىآيد غرض اينست كه شبههء نيست كه سيم از فرزندان را فرموده است و حضرت صاحب الزمان مقصود او بوده است .\r\nعبد العزيز بن مهتدى از حضرت رضا ( ع ) روايت كرده است كه آن جناب فرمود كه خارج دهن بايد باشنان شسته شود اما داخل دهن قبول بوى نميكند ظاهرا مراد اينست كه بن دندانها را اگر باشنان شويند دهن بوى ندهد اما ميان دهن بوى نگيرد صفوان بن يحيى از حضرت صادق ( ع ) روايت كرده كه آن جناب فرمود رسول خدا ( ص ) نهى كرده است از اينكه كسى در حين غايط كردن جواب دهد كسى را يا اينكه با كسى تكلم كند تا اينكه فارغ شود حسن بن على ( ع ) بتوسط آباء امجاد خود از حضرت موسى بن جعفر ( ع ) روايت كرده است كه آن جناب فرمود به حضرت صادق ( ع ) عرض كردند كه مرگ را از براى ما وصف\r\n","description":"","footnote":"","page_name":" 208 ","page_number":208},
  {"content":"\r\nكن آن جناب فرمود مرگ از براى مؤمن مثل بوى خوش است كه آن را ببويد و از جهت خوشى آن بوى او را خواب ربايد و جميع تعب و الم از او منقطع شود اما از براى كافران مثل گزيدن افعى و نيش فرو بردن عقربها يا سختر است پس به آن جناب عرض كردند كه گروهى ميگويند كه مرگ سختتر است از بريدن بارها و مقراض كردن و چيدن بمقراضها و شكستن بسنگها و گردانيدن سنگهاى آسيا بر روى حدقه هاى چشم فرمود بلى چنين است از براى بعضى از كافران و بد كردارها آيا نمىبينيد بعضى از آنها را كه معاينه اين شدائد از براى آنها روى ميدهد و هنگام مرگ در اين گونه بليات واقع ميشوند پس اين حالت مردن از براى آنها سختتر است از آنكه در آن بليات واقع بشوند و اين حالت از هر چيزى سختتر است مگر از عذاب آخرت چه آن از عذاب دنيا سختتر است عرض كردند پس چرا ما كافرى را ملاحظه ميكنيم كه حالت نزع از براى او آسان مىشود و به آسانى جان ميدهد و در آن حال سخن ميگويد و ميخندد و در مؤمنان نيز اين حالت را مشاهده كنيم و بسا هست كه مؤمنان و كافران در وقت سكرات موت رنج بسيار ميكشند و بدشوارى جان ميدهند و نهايت سختى از براى آنها روى ميدهد فرمود كه مؤمن چون به آسانى جان دهد و به زودى حقتعالى در ثواب او تعجيل فرموده و چون به سختى جان دهد حقتعالى ميخواهد او را از گناه پاك كند تا اينكه چون وارد آخرت مىشود و در آن سراى قدم نهد پاك و پاكيزه و بدون گناه قدم نهد و مستحق ثواب اخروى شود كه هيچ عملى به غير از ثواب از براى او نباشد ، اما كافر چون به آسانى جان دهد حقتعالى ميخواهد پاداش حسابى كه در دنيا از او صادر شده است آن هنگام بدهد تا اينكه وقتى كه در آخرت وارد مىشود چيزى از براى او نباشد مگر آنكه موجب عذاب او شود اما وقتى كه بدشوارى و سختى جان دهد آن هنگام ابتداى عذاب او باشد و حقتعالى عادلست و باحدى ستم نكند .\r\nپس به حضرت صادق عرض كردند كه خبر بده ما را از طاعون آن جناب فرمود كه طاعون عذاب خداست از براى قومى و رحمت است از براى قومى ديگر عرض كردند كه چگونه مىشود عذاب رحمت باشد فرمود آيا نميدانى كه آتش جهنم از براى كفار عذاب است و اما از براى فرشته هائى كه موكل جهنماند و هميشه با كفار در جهنمند رحمت است . از على بن اسباط مروى است كه گفت به حضرت رضا ( ع ) عرض كردم كه بسا هست واقعهء رخ دهد كه لا بد بايد حكم آن را بدانم و در شهر كسى از دوستان شما نيست كه از او استفسار كنم در اين صورت چه كنم فرمود برو نزد فقيه شهر و از او استفسار كن و هر چه فتوى داد بخلاف آن عمل كن زيرا كه حق خلاف آنست . حضرت رضا ( ع ) از آباء امجاد خود از حضرت امير المؤمنين ( ع ) روايت كرده است آن جناب فرموده رسول خدا فرمود سفيدى موى پيش سر علامت ميمنت و مباركيست و در دو صفحهء صورت علامت سخاوت است و در گيسو علامت شجاعت است و در پشت سر علامت شومى و بدبختى است . از ابو الصلت عبد السلام بن صالح مروى است كه گفت از حضرت على بن موسى\r\n","description":"","footnote":"","page_name":" 209 ","page_number":209},
  {"content":"\r\nالرضا ( ع ) شنيدم كه فرمود حقتعالى به پيغمبرى از پيغمبران خود فرمود كه چون صبح كردى اول چيزى كه پيش روى تو آيد مأيوس مكن آن را و پنجم چيزى كه پيش روى تو آيد از آن فرار كن پس چون صبح كرد آن پيغمبر ميگذشت ناگاه بكوهى سياه و بزرگ برخورد پس ايستاد و نزد خود خيال كرد كه پروردگار من به من امر كرده است كه بخورم اين را و متحير ماند دوباره نزد خود خيال كرد كه پروردگار من تكليف ما لا يطاق به من نميكند پس شروع كرد برفتن تا اينكه آن كوه را بخورد هر چه به آن كوه نزديك ميشد آن كوه كوچك ميشد و چون به آن كوه رسيد آن را لقمهء ديد آن لقمه را خورد ديد لذيذتر از هر ماكولى است پس از آن گذشت طشت طلائى يافت خيال كرد كه من از جانب پروردگار خود مأمورم كه اين طشت را پنهان كنم پس گودالى حفر نمود و آن طشت را در ميان گودال گذاشت و خاك بر روى آن ريخت چون قدرى گذشت ملتفت شد ديد كه آن طشت ظاهر شد گفت من بعملى مأمور بودم آن را بجا آوردم و چون قدرى گذشت بمرغى برخورد كه عقب آن مرغ بازى بود و ميخواست آن مرغ را شكار كند آن مرغ گرداگرد او ميگشت خيال كرد كه من مأمورم كه اين مرغ را پناه دهم پس آستين خود را گشود آن مرغ در ميان آستين او پنهان شد آن باز به او گفت چرا شكار مرا پنهان كردى و حال اينكه من مدتى است متمادى كه در عقب اين شكار دويده‌ام آن پيغمبر در نزد خود خيال كرد كه من مأمورم كه اين باز را مأيوس نكنم پس يك قطعه از ران خود را كند و نزد باز انداخت و چون قدرى گذشت به گوشت مردهء گنديدهء كرم افتادهء رسيد نزد خود خيال كرد كه مأمورم از اين مردار فرار كنم پس فرار كرد و رجوع كرد در منزل خود و چون بخواب رفت در خواب ديد كه كسى به او گفت كه تو به آنچه مأمور بودى عمل كردى اما دانستى مقصود چه بود گفت اما كوه غضب است و بنده چون غضب بر او مستولى شود خود را نمىبيند و قدر او مجهول مىشود و كسى كه غضب بر او مستولى شود هر گاه خود را حفظ كرد و قدر خود را شناخت و آتش غضب خود را خاموش كرد عاقبت غضب او مثل آن لقمهء لذيذ مىشود اما طشت زر عمل صالح است هر گاه بندهء آن را مخفى بدارد سزاوار است كه حقتعالى آن را ظاهر كند از براى آنكه آن بنده را به آن عمل زينت دهد و ثواب اخروى را ذخيرهء كند ، اما مرغ آن مردى است كه ترا نصيحت مىكند البته قبول كن و در خود نصيحت را پناه بده ، و اما باز شكارى آن مردى است كه حاجتى از تو خواهد البته او را مأيوس مكن اما آن گوشت گنديده غيبت است زنهار كه از آن فرار كن . از محمد بن اسماعيل بن بزيع مروى است كه گفت از حضرت رضا ( ع ) شنيدم كه ميفرمود جمع نميشود مال مگر به پنج خصلت به بخل بسيار و آرزوى طولانى و حرص زياد و قطع رحم و ترجيح دادن دنيا بر آخرت حضرت رضا ( ع ) از آباء امجاد خود از امير المؤمنين ( ع ) روايت كرده است كه آن جناب نهى فرمود از كشتن پنج حيوان صرد و صوام ( مترجم گويد ) كه صرد مرغى است كلان سر و\r\n","description":"","footnote":"","page_name":" 210 ","page_number":210},
  {"content":"\r\nمنقار و صيد مىكند گنجشك را و شكم او سفيد و پشت او سبز است و صوام بر وزن كفار مرغى است تيره رنگ و گردن دراز و شايد مراد ثانى باشد و مقصود از صرد مطلق مرغ باشد چه در اخبار نهى وارد شده است از قتل صوام پس مقصود نهى از مرغ صوام است اگر چه محرم بخصوصه ممنوع است از قتل صرد و شايد صوام صفت صرد باشد و معنى صوام مراد باشد چه آن مرغ روزه ميگيرد و الله العالم و هدهد و مگس و زنبور عسل و مورچه و وزغ و امر فرمود بكشتن پنج حيوان كلاغ و زغن كه آن را موش گير گويند و مار و عقرب و سگگيرنده « مصنف گويد » كه اين امر مفيد معنى رخصت است نه وجوب . از محمد بن عيسى يقطينى مروى است گفت حضرت رضا ( ع ) فرمود كه پنج خصلت از خصلتهاى پيغمبران در خروس سفيد است شناختن اوقات نماز و غيرت و سخاوت و شجاعت و بسيار جماع كردن . حضرت رضا ( ع ) بتوسط آباء امجاد خود از حضرت امير المؤمنين ( ع ) روايت كرده كه آن جناب فرمود رسول خدا فرمود يا على من از پروردگار در حق تو پنج خصلت خواهش كردم و خدا به من عطا فرمود .\r\nاول آنكه سؤال كردم كه چون زمين منشق شود و من سر از قبر برآرم و غبار از سر خودم پاك كنم تو با من باشى حقتعالى اين خواهش را قبول فرمود .\r\nدوم آنكه مسألت كردم كه چون نزد كفهء ميزان بايستم تو با من باشى حقتعالى اجابت كرد .\r\nسوم آنكه از پروردگار سؤال كردم كه ترا حايل لواء و رايت من قرار دهد در آخرت و آن لواء اكبر است كه بر آن نوشته است\r\nالمفلحون الفائزون بالجنة ) *\r\nاين خواهش را به من عطا كرد .\r\nچهارم اينكه مسألت كردم كه تو سيراب كنى امت مرا از حوض من حقتعالى قبول فرمود .\r\nپنجم آنكه از خدا مسألت كردم كه تو كشنده باشى امت مرا بسوى بهشت حقتعالى قبول فرمود .\r\nپس حمد مخصوص خدائى است كه منت گذاشت بر من بوجود تو . از يعقوب جعفرى مروى است كه گفت از حضرت ابى الحسن شنيدم كه فرمود عزل كردن منى از شش زن باكى ندارم .\r\nزنى كه يقين كرده باشى كه از او ولد نميشود و زنى كه سن او زياد باشد يعنى از زائيدن گذشته باشد و زن زباندراز بىشرم و زنى كه طفل خود را شير ندهد و كنيز « مصنف گويد » ممكن است مراد از ابو الحسن موسى بن جعفر ( ع ) باشد يا اينكه حضرت رضا ( ع ) باشد زيرا كه يعقوب جعفرى هر دو بزرگوار را ملاقات كرده است . از ابى على حسن بن راشد مروى است كه گفت از حضرت رضا ( ع ) سؤال كردم از\r\n","description":"","footnote":"","page_name":" 211 ","page_number":211},
  {"content":"\r\nتكبيرات افتتاحيه فرمود هفت است عرض كردم كه از پيغمبر روايت شده است كه آن جناب يك مرتبه تكبير ميگفت فرمود يك مرتبه بجهر ميگفت و شش مرتبه باخفات . حسن بن على بتوسط آباء امجاد خود از امير المؤمنين ( ع ) روايت كرده است كه آن جناب فرمود كه چون جبرئيل خبر مرگ نجاشى پادشاه حبشه را به پيغمبر داد آن جناب گريه حزينى كرد و فرمود برادر شما اضحمه كه نام نجاشى پادشاه حبشه است وفات كرد .\r\nپس از آن بيرون تشريف برد در صحرا در مصلى و هفت مرتبه تكبير گفت .\r\nپس از آن هر بلندى از براى آن جناب پست شد تا اينكه در حبشه جنازهء اضحمه را ديد . از جعفرى مروى است كه گفت از حضرت ابى الحسن ( ع ) شنيدم كه فرمود در روز سه شنبه ناخن بچينيد و روز چهارشنبه حمام برويد و روز پنجشنبه حجامت كنيد و روز جمعه بوى خوش با خود داريد . معمر بن خلاد از حضرت رضا ( ع ) روايت كرده است كه آن جناب فرمود سزاوار نيست از براى مرد كه بوى خوش از خود دور كند در هر روزى و اگر او را ممكن نشود يك روز نه يك روز با خود بردارد و اگر او را ممكن نشود هر جمعه با خود بر دارد و اين را ترك نكند . حضرت على بن موسى الرضا ( ع ) بتوسط آباء امجاد خود از امير المؤمنين ( ع ) روايت كرده است كه آن جناب فرمود رسول خدا ( ص ) تلاوت كرد اين آيهء شريفه را * ( لا يَسْتَوِي أَصْحابُ النَّارِ وَأَصْحابُ الْجَنَّةِ أَصْحابُ الْجَنَّةِ هُمُ الْفائِزُونَ ) * اصحاب جهنم و اصحاب بهشت مساوى نباشند اصحاب بهشتند كه ببهشت فائز شوند پس از آن آن جناب فرمود اصحاب بهشت كسانى باشند كه مرا اطاعت كنند و بعد از من على بن ابى طالب را اطاعت كنند و بدوستى او اقرار كنند و اصحاب جهنم كسانى باشند كه انكار دوستى او كنند و نقض كنند عهد او را و با او مقاتله كنند بعد از من از سليمان بن حفص مروزى مروى است كه گفت حضرت ابو الحسن ( ع ) به من نوشت كه در سجدهء شكر صد مرتبه بگو شكرا شكرا و اگر بخواهى صد مرتبه بگو\r\nعفوا عفوا ) *\r\n« مصنف گويد » كه سليمان بن حفص حضرت موسى بن جعفر و حضرت رضا ( ع ) هر دو را ملاقات كرده است و نميدانم اين خبر را از كدام يك روايت كرده است زيرا كه كنيهء موسى و رضا هر دو ابو الحسن است . از حسن بن على الوشا مروى است كه گفت از حضرت رضا ( ع ) شنيدم كه فرمود هر گاه بنده در حالت سجده او را خواب ربايد خداى تبارك و تعالى فرمايد كه بندهء من روح او قبض شد و حال اينكه در اطاعت من است .\r\n","description":"","footnote":"","page_name":" 212 ","page_number":212},
  {"content":"\r\nابى الحسن على بن موسى الرضا ( ع ) از پدر بزرگوارش از آباء امجاد خود از امير المؤمنين ( ع ) روايت كرده است كه آن جناب فرمود دنيا تمام آن جهل است مگر مواضع علم و علم تمام آن حجت است يعنى وزر و بال است مگر آن علم كه به آن عمل شود و عمل تمام آن ريا است مگر آنچه از روى اخلاص كرده شود و اخلاص خطر دارد تا اينكه بنده نظر كند بخاتمهء امر خود كه چه نوع با او معامله كنند « مترجم گويد » حاصل مقصود اينست كه بنده نبايد مطمئن باشد بلكه على الاتصال بايد در خوف و رجاء باشد .\r\nحضرت محمد بن على بن موسى بتوسط آباء خود از بريدة بن اسلمى كه از اصحاب رسول است روايت كرده است كه پيغمبر ( ص ) فرمود على امام هر مؤمن است بعد از من . حسن بن على بن فضال از حضرت رضا ( ع ) روايت كرده است كه آن جناب فرمود سجده بعد از اداء نماز واجبى شكرگزارى است بر اينكه پروردگار بندهء را توفيق داده است بر اداء واجبى خود و كمتر چيزى كه در آن سجده مجزى است اينست كه سه مرتبه بگويند\r\nشكر الله شكر الله ) *\r\nعرض كردم معنى شكر الله چيست فرمود كه سجده كننده ميگويد اين سجدهء من شكرگزارى پروردگار من است كه مرا توفيق داده است كه خدمت او را بانجام رسانيده‌ام و ادا كرده‌ام واجب او را و شكر موجب زيادتى است پس اگر در نماز تقصيرى كرده باشد كه به نمازهاى نافله تمام نشود به اين سجده نقصان آن بر طرف مىشود و نماز تمام مىشود . از حضرت رضا ( ع ) مروى است كه در اين آيهء شريفه * ( وَرَهْبانِيَّةً ابْتَدَعُوها ما كَتَبْناها عَلَيْهِمْ إِلَّا ابْتِغاءَ رِضْوانِ الله ) * آن جناب فرمود مقصود از طلب كردن خوشنودى خدا و جستجو كردن نماز شب است . حضرت رضا ( ع ) از جد خود حضرت صادق ( ع ) بتوسط پدر بزرگوارش روايت كرده است كه آن جناب فرمود از حضرت على بن الحسين ( ع ) سؤال كردند كه چرا كسانى كه در شب تهجد كنند رخسار آنها نيكوترين رخسار مردم است حضرت فرمود به جهت اينكه چون با خدا خلوت كنند حقتعالى نور خود را بر ايشان بپوشاند . حضرت حسن بن على بن محمد بن على بتوسط پدر بزرگوارش از جد بزرگوارش حضرت محمد بن على روايت كرده است كه مردى خدمت حضرت رضا ( ع ) آمد و عرض كرد يا بن رسول الله خبر بده مرا از تفسير قول خداى تعالى * ( الْحَمْدُ لِلَّه رَبِّ الْعالَمِينَ ، ) * آن جناب فرمود حديث كرد از براى من پدر بزرگوارم از جد بزرگوارم از حضرت باقر از زين العابدين از پدر بزرگوارش كه مردى نزد امير المؤمنين ( ع ) آمد و عرض كرد خبر بده مرا از تفسير قول خداى عز و جل * ( الْحَمْدُ لِلَّه رَبِّ الْعالَمِينَ ، ) * آن جناب فرمود كه چون خداوند عالم بعضى از نعمتهاى خود را بنحو اجمال بر بندگان\r\n","description":"","footnote":"","page_name":" 213 ","page_number":213},
  {"content":"\r\nشناسانيد چه بندگان را قدرت نيست كه بر نحو تفصيل جميع نعمتهاى او را بشناسند زيرا كه نعمتهاى خدا نامتناهى است و حد حصرى از براى آن نيست پس چون كه بعضى از نعمتهاى خود را بنحو اجمال بايشان نماياند و ايشان في الجمله فهميدند حقتعالى فرمود بگوئيد حمد مخصوص ذات مستجمع جميع صفات كمالى است كه تفضل بر ما فرموده و نعمتها بر ما عطا كرده است .\r\nپس او است تربيت دهنده و پرورندهء عالميان و عالميان جماعاتى عديده باشند از مخلوقات خداوندى كه بعضى جمادات و بعضى حيوانات باشند اما حيوانات حقتعالى آنها را دريد قدرت خود گردش ميدهد و از رزق بينهايت خود غذا ميدهد و بكنف مرحمت خود محافظت ميفرمايد و هر يك را باقتضاى مصلحت بنوعى تدبير فرموده و اما جمادات را حقتعالى بيد قدرت خود آنها را نگاه ميدارد و آنچه از آنها به يكديگر متصل است حفظ كند آنها را كه روى يك ديگر افتند و آنچه بر روى يك ديگر است نگاه ميدارد و آنها را از اينكه به يكديگر ملصق شوند و آسمان را نگاه ميدارد از اينكه بر روى زمين واقع شود مگر باذن او و زمين را نگاه ميدارد از اينكه فرو رود مگر باذن او چه پروردگار به بندگان خود بسى رؤف و مهربان است .\r\nپس از آن آن جناب فرمود كه\r\nرب العالمين ) *\r\nيعنى خدا مالك و خالق آفريده شدگان است و رسانندهء روزيهاى ايشان از جايى كه بدانند يا ندانند پس روزى بر خلق قسمت شده است و به فرزند آدم خواهد رسيد در هر مكانى از دنيا كه قدم نهد نه تقوى پرهيزكار روزى زياد كند و نه فسق و فجور بد كردار روزى را كم كند و ميان بنده و روزى او پردهء كشيده شده كه بنده روزى را نبيند و از اين جهت آن را طلب كند و اگر يكى از شما از روزى خود فرار كند روزى ويرا طلب كند چنان كه مرگ او را طلب كند پس خدا فرموده بگوئيد\r\nالحمد الله ) *\r\nيعنى حمد مخصوص خدائى است كه نعمت روزى بر ما عطا فرموده و ما را بخير و خوبى در زمرهء اولين نوشته است از وجود ما يعنى روزى ما را قبل از وجود ما مقدر كرده پس در اين بيان حقتعالى بر محمد و آل محمد و شيعيان او واجب گردانيده كه او را شكرگزارى كنند بواسطهء آنچه بر ايشان تفضل كرده و ايشان را بر غير ايشان مزيت و فضيلت داده است زيرا كه رسول خدا فرمود كه چون حقتعالى موسى بن عمران را مبعوث گردانيد به پيغمبرى و او را برگزيد و نجات داد و دريا را از براى او شكافت و بنى اسرائيل را نجات داده و توراة و الواح را بموسى عطا كرد موسى چون قرب و منزلت خود را نزد پروردگار ديد عرض كرد .\r\nپروردگارا مرا مكرم داشتى بكرامتى كه احدى را پيش از من به اين كرامت مفتخر نكردى ندا رسيد اى موسى آيا نميدانى كه محمد در نزد من افضل است از جميع ملائكه من و جميع مخلوق من موسى عرض كرد .\r\nپروردگارا اگر محمد ( ص ) نزد تو گرامىتر است از جميع خلق تو پس آيا در آل\r\n","description":"","footnote":"","page_name":" 214 ","page_number":214},
  {"content":"\r\nپيغمبران تو گرامىتر از آل من هست خطاب مستطاب رسيد اى موسى آيا نميدانى كه فضل آل محمد ( ص ) بر جميع آل پيغمبران مثل فضل محمد است بر جميع پيغمبران موسى عرض كرد پروردگارا اگر آل محمد افضلند آيا در امتهاى پيغمبران امتى در نزد تو افضل است از امت من با اينكه از مرحمتهاى تو بر ايشان اينست كه ابر بر ايشان گماشتى تا سايه انداخت و من و سلوى از براى ايشان نازل فرمودى و دريا را از براى ايشان شكافتى حقتعالى فرمود اى موسى آيا نميدانى كه فضل امت محمد بر جميع امم ساير پيغمبران مثل فضل محمد است بر همهء مخلوق من موسى عرض كرد پروردگارا آرزو دارم كه ايشان را به بينم وحى رسيد كه اى موسى تو ايشان را نخواهى ديد حال وقت ظهور ايشان نيست و ليكن به زودى ايشان را به بينى در بهشت كه بحضور محمد ( ص ) در باغهاى رضوان و فردوس باشند و بنعمتهاى بهشتى متنعم باشند و گردش كنند و در صحن هر باغى متمكن باشند و قرار گيرند اى موسى آيا دوست ميدارى كلام ايشان را به تو بشنوانم عرض كرد بلى پروردگار من فرمود اى موسى پيش روى من بايست و خود را جمع كن مثل ايستادن بندهء ذليل نزد پادشاه جبار موسى چنان كرد .\r\nپس ندائى از جانب پروردگار بر آمد كه اى امت محمد ( ص ) پس تمام ايشان جواب دادند و حال آنكه ايشان در صلبهاى آباء و ارحام امهات بودند عرض كردند\r\nلبيك اللهم لبيك لبيك لا شريك لك لبيك ان الحمد و النعمة لك و الملك لا شريك لك ) *\r\nفرمود پس از اين جهت حقتعالى اين اجابت را شعار حاجيان خانهء خود قرار داد پس از آن از جانب پروردگار ندائى رسيد اى امت محمد از تفضلات و احكام من بر شما اينست كه رحمت من بر شما سبقت دارد بر غضب من و عفو من سبقت دارد بر عقاب من پس من جواب گويم شما را پيش از آنكه مرا بخوانيد و عطا كنم بر شما پيش از اينكه سؤال كنيد مرا و داخل بهشت خود كنم از شما اگر چه گناهش به قدر كف دريا باشد هر كسى كه مرا ملاقات كند با شهادت\r\nلا إله الا الله وحده لا شريك له و ان محمدا عبده و رسوله ) *\r\nو در اقوال خود صادق باشد و در افعال خود راه حقيقت پويد و شهادت دهد كه على بن ابى طالب برادر و وصى و ولى او است بعد از او و ملتزم شود باطاعت او چنان كه باطاعت محمد ملزم شده و شهادت دهد كه اولياء و برگزيدگان و پاكان و ممتازان بعجائب علامات خدائى و دلائل حجتهاى ايزدى بعد از محمد و على اولياء و دوستان خالص و حجت بر خلق او باشند .\r\nپس از آن امير المؤمنين ( ع ) فرمود كه چون خداوند پيغمبر ما محمد ( ص ) را به پيغمبرى مبعوث گردانيد فرمود اى محمد نبودى در كوه طور وقتى كه ما امت ترا به اين خطاب مستطاب و اين كرامت جليله مفتخر نموديم .\r\nپس از آن بمحمد ( ص ) فرمود اى محمد ( ص ) بگو\r\n* ( الْحَمْدُ لِلَّه رَبِّ الْعالَمِينَ ) * على ) *\r\n","description":"","footnote":"","page_name":" 215 ","page_number":215},
  {"content":"\r\nما اختصني به من هذه الفضيله ) *\r\nو بامت او فرمود بگويند\r\n* ( الْحَمْدُ لِلَّه رَبِّ الْعالَمِينَ ) * على ما اختصنا به ربنا بهذه الفضائل . ) *\r\nاز احمد بن محمد بن ابى نصر بن بزنطى مروى است كه گفت از حضرت رضا ( ع ) سؤال كردم از حرم و كوههاى حرم چگونه بعضى كوهها اشرف و اقرب از بعضى و بعضى ابعد از بعضى ديگر شدند .\r\nحضرت فرمود كه چون حقتعالى آدم را از بهشت فرود آورد او را بر كوه ابو قبيس فرود آورد آدم از وحشت خود شكايت كرد كه نمىشنوم آنچه را در بهشت مىشنيدم حقتعالى يك دانه ياقوت سرخى فرود آورد و بر موضع خانهء خود گذاشت آدم گرد آن ياقوت طواف ميكرد و روشنائى آن ياقوت بهر موضعى از كوها تابيد نشانهء شد و شرف يافت پس هر مكانى اشرف شد بسبب تابيدن آن روشنائى اشرف شد و حقتعالى محل تابيدن آن روشنائى را در اطراف خانهء خود حرم قرار داد و حرم را به آن حد مقرر داشته و اسماعيل بن همام از آن جناب مثل اين حديث روايت كرده است و صفوان بن يحيى نيز از آن جناب مثل اين حديث را روايت كرده است . حضرت ابو جعفر محمد بن على از پدر بزرگوارش حضرت رضا ( ع ) روايت كرده است كه آن جناب فرمود از پدر بزرگوارم موسى بن جعفر شنيدم كه فرمود عمر و بن عبيد بصرى بر حضرت صادق ( ع ) وارد شد .\r\nپس چون سلام كرد و نشست اين آيهء شريفه را تلاوت كرد كه * ( الَّذِينَ يَجْتَنِبُونَ كَبائِرَ الإِثْمِ ) * و چون اين مقدار از اين آيه را تلاوت كرد ساكت شد .\r\nحضرت صادق ( ع ) به او فرمود چه چيز ترا ساكت گردانيد عرض كرد دوست ميدارم كه گناهان كبيره را از كتاب خدا بشناسم .\r\nحضرت فرمود بلى اى عمر بزرگترين گناهان كبيره شرك به خدا است چنانچه خدا فرموده .\r\n* ( مَنْ يُشْرِكْ بِالله فَقَدْ حَرَّمَ الله عَلَيْه الْجَنَّةَ وَمَأْواه النَّارُ وَما لِلظَّالِمِينَ مِنْ أَنْصارٍ ) * و بعد از آن يأس از رحمت خدا است چنانچه فرموده * ( وَلا تَيْأَسُوا مِنْ رَوْحِ الله إِنَّه لا يَيْأَسُ مِنْ رَوْحِ الله إِلَّا الْقَوْمُ الْكافِرُونَ ) * و ايمن بودن از پاداش و جزاء خدا است چنانچه فرموده * ( فَلا يَأْمَنُ مَكْرَ الله إِلَّا الْقَوْمُ الْخاسِرُونَ ) * و بعضى از گناهان كبيره عقوق والدين است زيرا كه حقتعالى در حكايت از عيسى عاق والدين را جبار و شقى قرار داده چنانچه ميفرمايد .\r\n* ( وَبَرًّا بِوالِدَتِي وَلَمْ يَجْعَلْنِي جَبَّاراً شَقِيًّا ) * و قتل نفس است كه حقتعالى حرام كرده است قتل نفس را مگر آنكه به حكم خدا باشد چنانچه فرموده .\r\n* ( وَمَنْ يَقْتُلْ مُؤْمِناً مُتَعَمِّداً فَجَزاؤُه جَهَنَّمُ خالِداً فِيها ) * تا آخر آيه و نسبت زنا دادن بزنان عفيفه است چنانچه ميفرمايد :\r\n","description":"","footnote":"","page_name":" 216 ","page_number":216},
  {"content":"\r\n* ( إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَالآخِرَةِ وَلَهُمْ عَذابٌ عَظِيمٌ ) * و خوردن مال يتيم است چنانچه ميفرمايد * ( الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً ) * و فرار كردن از جهاد است چنانچه ميفرمايد * ( وَمَنْ يُوَلِّهِمْ يَوْمَئِذٍ دُبُرَه إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ الله وَمَأْواه جَهَنَّمُ وَبِئْسَ الْمَصِيرُ ) * و خوردن ربا است چنانچه ميفرمايد * ( الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ ) * و سحر است چنانچه ميفرمايد * ( وَلَقَدْ عَلِمُوا لَمَنِ اشْتَراه ما لَه فِي الآخِرَةِ مِنْ خَلاقٍ ) * و زنا است چنانچه ميفرمايد * ( وَمَنْ يَفْعَلْ ذلِكَ يَلْقَ أَثاماً يُضاعَفْ لَه الْعَذابُ يَوْمَ الْقِيامَةِ وَيَخْلُدْ فِيه مُهاناً إِلَّا مَنْ تابَ ) * و قسم دروغ است كه شخص بداند كه امر بر خلاف آنست و عمدا سوگند ياد كند چنانچه ميفرمايد * ( إِنَّ الَّذِينَ يَشْتَرُونَ بِعَهْدِ الله وَأَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الآخِرَةِ ) * تا آخر آيه و خيانت كردن است چنانچه ميفرمايد * ( وَمَنْ يَغْلُلْ يَأْتِ بِما غَلَّ يَوْمَ الْقِيامَةِ ) * ، و منع كردن زكات واجبى و نرسانيدن به مستحق آنست چنانچه ميفرمايد * ( وَالَّذِينَ لا يَشْهَدُونَ الزُّورَ ) * تا آخر آيه و ميفرمايد * ( وَمَنْ يَكْتُمْها فَإِنَّه آثِمٌ قَلْبُه ) * ، و شراب خوردن است چنانچه آن را به بت پرستيدن مقرون ساخته ، و ترك نماز يا چيزى از واجبات است عمدا چنانچه رسول خدا ( ص ) فرموده ، من ترك الصلاة متعمدا من غير علة فقد برء من ذمة الله و ذمة رسوله ، و عهد شكستن و قطع رحم است چنانچه ميفرمايد * ( أُولئِكَ لَهُمُ اللَّعْنَةُ وَلَهُمْ سُوءُ الدَّارِ ) * و حضرت موسى بن جعفر ( ع ) فرمود كه عمر و بن عبيد بيرون رفت در حالتى كه صداى نالهء او بلند بود و گريه ميكرد و ميگفت كه سوگند به خدا كه هلاك شد كسى كه براى خود فتواى دهد و با شما در فضل و علم منازعه كند . از احمد بن محمد بن ابى نصر بزنطى از حضرت رضا ( ع ) كه گفت به حضرت رضا ( ع ) عرض كردم كه ابتداى بوى خوش از كجا بود آن جناب فرمود كسانى كه در جانب شما هستند و يا اينكه پيش از شما بودند .\r\nمقصود عامه عميا است چه ميگويند عرض كردم كه ميگويند چون كه آدم به زمين هند فرود آمد از فراق بهشت گريه كرد و اشك چشم او جارى شد پس رگهاى چند يعنى چند جدول در زمين پيدا شد و بوى خوش گرديد .\r\nحضرت فرمود چنين نيست كه اينها ميگويند و لكن حوا گيسوان خود را ببرگهاى درخت بهشت آميخته ميكرد و مىبست .\r\nپس چون به زمين فرود آمد و به معصيت مبتلا شد خون حيض ديد و به غسل كردن مامور شد پس گيسوان خود را گشود حقتعالى بادى فرستاد و بگيسوان او وزيد و وزيدن آن باد نرمى بود .\r\nپس آن باد بهر مكانى كه خدا خواست پراكنده شد و بوى خوش از آن مكان\r\n","description":"","footnote":"","page_name":" 217 ","page_number":217},
  {"content":"\r\nپيدا شد . حضرت محمد بن على بتوسط آباء خود از حضرت صادق ( ع ) روايت كرده است كه آن جناب فرمود مكروه است كه مرد در شب اول از هر ماه و شب نيمهء آن و شب آخر آن جماع كند و هر كس اين اوقات جماع كند فرزند او ديوانه بيرون آيد نمىبينى كه شدت صرعى شدن ديوانه و نهايت اوج ديوانگى او در اول ماه و وسط ماه و آخر ماه است و فرمود هر كس در وقتى كه قمر در برج عقرب باشد تزويج كند خوشى نه بيند و هر كس در اواخر ماه تزويج كند بايد تن در دهد از براى سقط شدن ولد خود از حضرت رضا ( ع ) مروى است كه آن جناب فرمود بنده على الاتصال دزدى مىكند تا اينكه ديهء دست خود را استيفا كند بعد از آن حقتعالى دزدى او را ظاهر كند از حضرت رضا ( ع ) مروى است كه آن جناب فرمود جبرئيل به پيغمبر نازل شد و عرض كرد يا محمد پروردگار تو بر تو سلام مىرساند و ميفرمايد كه دختران باكره بمنزلت ميوهء درخت باشند .\r\nپس هر گاه ميوه درخت رسيد دوائى از براى آن نيست مگر چيدن آن و اگر نچينند آفتاب آن را فاسد مىكند و بار آن را ميريزد و ضايع مىكند دختران باكره نيز هر گاه بمرتبهء زنان رسيدند دوائى از براى آنها نيست مگر شوهر و الا از فتنه كردن ايمن نباشند .\r\nپس رسول خدا بر بالاى منبر رفت و از براى مردم خطبهء انشا نمود و آنچه خداوند ايشان را مأمور كرده بود بايشان اعلام فرمود عرض كردند يا رسول الله بچه كس شوهر دهيم فرمود بكفوهاى خودشان عرض كردند كفو ايشان كيانند فرمود مؤمنان بعضى كفو بعضى ديگرند .\r\nپس حضرت از منبر فرود نيامد تا اينكه ضباعه دختر زبير بن عبد المطلب را بمقداد بن اسود تزويج نمود پس از آن فرمود ايها الناس من دختر عم خود را بمقداد تزويج كردم تا اينكه نكاح شايع شود ميان شما . از ريان بن صلت مروى است كه گفت قومى در خراسان نزد حضرت رضا ( ع ) آمدند و عرض كردند كه گروهى از اهل بيت تو مرتكب اعمال قبيحه ميشوند كاش آنها را از آن اعمال نهى ميفرمودى فرمود چنين كارى نكنند عرض كردند چرا فرمود زيرا كه از پدر بزرگوارم شنيدم كه نصيحت زبر و درشت است بر شنونده و از اين جهت مشكل تاثير كند . از حضرت رضا ( ع ) مروى است كه آن جناب فرمود كسى كه متشابه قرآن را يعنى آياتى از قرآن كه معانى آن معلوم نيست رد كند بمحكم و ظاهر المعنى از قرآن يعنى بطبق آنها معنى كند يا اينكه اكتفا كند بمحكمات و متشابهات را عمل نكند به راه راست راهنمائى شده است .\r\nپس از آن فرمود كه در اخبار ما اهل بيت متشابه و محكم دارد مثل متشابه و محكم قرآن پس\r\n","description":"","footnote":"","page_name":" 218 ","page_number":218},
  {"content":"\r\nمتشابهات آن را بمحكمات رد كنيد نه اينكه بمتشابهات عمل كنيد و محكمات را طرح كنيد تا اينكه گمراه شويد . حسن بن على بن فضال از حضرت رضا ( ع ) روايت كرده كه آن جناب فرمود هر كس در روز اول ماه و شب روزه بدارد و نيت او رسيدن باجر آخرت باشد بهشت از براى او واجب مىشود و هر كس نيمهء ماه رجب روزه بدارد در آخرت شفاعت كند مثل ربيعه و مضر « مترجم گويد » كه ربيعه و مضر دو برادر بودند و پسران نزار بن معد بن عدنان بودند و ميراث خود را قسمت كردند بمضر طلاى بسيار دادند و بربيعه اسبان بيشمار و اين مثل است در عرب كه چون خواهند كنايه از كثرت آرند بربيعه و مضر آورند از جهت كثرت ميراث آنها و مضر الحمراء نيز گويند از آن جهت كه طلاى سرخ به او بميراث رسيده و در احاديث ذكر ربيعه و مضر بسيار است كه كنايه از كثرت است و هر كس روز آخر ماه رجب را روزه بدارد حقتعالى او را از پادشاهان بهشت قرار دهد و شفاعت او قبول شود در حق پدر و مادر و فرزند و برادر و خواهر و عم و عمه و خال و خاله و شناسايان و همسايگان او و اگر چه در ايشان كسانى باشند كه مستوجب آتش باشند حضرت حسن بن على ابن محمد بتوسط آباء امجاد خود از امير المؤمنين ( ع ) روايت كرده است كه آن جناب فرمود روزى رسول خدا ( ص ) ببعضى اصحاب فرمود اى بندهء خدا دوست بدار در راه خدا و دشمن بدار در راه خدا و دوستى كن در راه خدا و دشمنى كن در راه خدا زيرا كه كسى بدوستى خدا به غير از اين راه نرسد و تا چنين نباشد طعم ايمان را نيابم اگر چه نماز و روزه‌اش بسيار باشد و امروز اخوت و دوستى مردم نسبت به يكديگر به جهت دنيا است از براى فراهم آوردن دنيا دوستى و دشمنى كنند و اين بىنياز نكند ايشان را از خدا چيزى يعنى خداوند مرحمت خود را شامل حال اينها نكند و او را غضب كند .\r\nعرض كرد چگونه بدانم كه در راه خدا دوستى كردم و دشمنى كردم و كيست دوست خدا تا اينكه او را دوست دارم و كيست دشمن خدا تا اينكه او را دشمن بدارم رسول خدا بعلى ( ع ) اشاره كرد و فرمود .\r\nآيا مىبينى اين را عرض كردم بلى فرمود دوست اين دوست خدا است .\r\nپس او را دوست دارم و دشمن اين دشمن خدا است پس او را دشمن دارم و دوست دار دوست اين را اگر چه قاتل پدر و فرزند تو باشد و دشمن دار دشمن اين را اگر چه پدر و فرزند تو باشد . از حسن بن على بن فضال مروى است كه گفت از حضرت رضا ( ع ) شنيدم فرمود هر كس استغفار كند در شعبان هفتاد مرتبه حقتعالى گناهان او را بيامرزد اگر چه بعدد ستاره ها كرده باشد . حضرت رضا ( ع ) از پدران خود از امير المؤمنين ( ع ) روايت كرده است كه آن جناب فرمود .\r\n","description":"","footnote":"","page_name":" 219 ","page_number":219},
  {"content":"\r\nرسول خدا ( ص ) فرمود هر كس بخواهد كه در كشتى نجات سوار شود و بدستگيرهء مستحكم دست زند و بريسمان محكم خدا چنگ زند بايد على ( ع ) را بعد از من دوست دارد و دشمن او را دشمن دارد و بائمه هداة از فرزندان او اقتدا كند و متابعت ايشان نمايد چه ايشان جانشينان و اوصياء من باشند و حجتهاى خدا باشند بر خلق او بعد از من و آقايان امت من باشند و كشنده باشند پرهيزكاران را بسوى بهشت لشكر ايشان لشكر منند و لشكر من لشكر خدا است و لشكر اعداء ايشان لشكر شيطان باشند ؟ از حضرت على بن موسى الرضا ( ع ) مروى است كه آن جناب فرمود كه موسى بن جعفر ( ع ) بر هارون الرشيد وارد شد در حالتى كه آن ملعون به مردى غضب كرده بود فرمود .\r\nاگر او را به جهت خدا غضب كردهء زياد از آنچه بر خود غضب كرده است يعنى بر نفس خود ستم كرده است كه باعث غضب تو شده است غضب مكن . از حسن بن على بن فضال مروى است كه گفت از حضرت على بن موسى الرضا ( ع ) سؤال كردم از شب نيمهء شعبان فرمود .\r\nشبى است كه حقتعالى بندها را از آتش آزاد مىكند و در آن شب گناهان كبيره را مىآمرزد عرض كردم آيا در اين شب نمازى زياده بر نماز در ساير شبها وارد شده است فرمود .\r\nدر اين شب عملى موظف نشده است .\r\nو لكن اگر بخواهى عملى مستحب در آن بجا آورى نماز جعفر بن ابى طالب را در آن شب ميكنى و در آن شب بسيار ذكر خدا ميكنى و استغفار زياد ميكنى و دعاء بسيار ميخوانى پدر بزرگوارم فرمود كه دعاى در اين شب مستجاب است .\r\nعرض كردم كه مردم ميگويند اين شب شب برات است فرمود شب برات شب قدر است در ماه رمضان المبارك . و به اين اسناد آن حضرت از پدران خود از حضرت امير المؤمنين ( ع ) روايت كرده كه آن جناب فرمود رسول خدا ( ص ) فرمود كه ماه رمضان ماه بزرگى است حقتعالى حسنات را در آن ماه مضاعف ميگرداند و سيئات را در آن ماه محو ميفرمايد و درجات را در آن ماه بلند ميگرداند هر كس در اين ماه صدقه دهد حقتعالى او را بيامرزد و كسى كه در اين ماه بمملوك خود تخفيف دهد و احسان كند حقتعالى او را بيامرزد و كسى كه در اين ماه خلق و خوى خود را نيكو گرداند و يا اينكه بخلق خدا نيكى كند .\r\nحقتعالى او را بيامرزد و كسى كه در اين ماه غيظ خود را نشاند او را بيامرزد و كسى كه در اين ماه صلهء رحم كند او را بيامرزد .\r\nپس از آن فرمود اين ماه شما مثل ساير ماهها نيست اين ماه چون بشما رو كند بركت و رحمت بشما روى كند و چون پشت كند با آمرزش گناهان پشت كند اين ماهى است كه حسنات در آن دو برابر شود و اعمال خير در آن مقبول شود و هر كس در اين ماه دو\r\n","description":"","footnote":"","page_name":" 220 ","page_number":220},
  {"content":"\r\nركعت نماز مستحب به قصد قربت به خداوند خدا او را بيامرزد . پس از آن فرمود نهايت شقاوت كسى دارد كه اين ماه بر او بگذرد و گناهان او آمرزيده نشود و در زيان باشد هنگامى كه نيكو كرداران بعطاهاى خداوند كريم فايز شوند . حضرت رضا ( ع ) از پدران خود از حضرت امير المؤمنين روايت كرده كه آن جناب فرمود رسول خدا ( ص ) فرمود كه يا على تو برادر منى و وزير منى و صاحب لواء منى در دنيا و آخرت و توئى صاحب حوض من هر كس ترا دوست دارد مرا دوست داشته و هر كس ترا دشمن دارد مرا دشمن داشته است . از حسن بن على بن فضال مروى است كه گفت حضرت رضا ( ع ) فرمود هر كسى متذكر مصيبتهاى ما اهل بيت شود و گريه كند يا اينكه بگرياند كسى را چشم او گريه نكند روزى كه همهء چشمها گريه كند و كسى كه بنشيند در مجلسى كه امر ما در آن مجلس زنده شود يعنى علوم ما اهل بيت را ياد گيرد و تعليم مردم كند نميرد دل او روزى كه دلها در آن روز بميرد . حسن بن على بن فضال راوى اين حديث گويد كه آن جناب در قول خداى تعالى * ( إِنْ أَحْسَنْتُمْ أَحْسَنْتُمْ لأَنْفُسِكُمْ وَإِنْ أَسَأْتُمْ فَلَها ) * اگر نيكوئى كنيد نيكوئى كرده باشيد مر نفسهاى خود را چه ثواب نيكى آن بشما رسد و اگر بدى كنيد پس و بال آن مر نفسهاى شما راست يعنى هر بدى بهر كس كنيد به خود كرده‌ايد فرمود پروردگار اين بدى را بيامرزد . حسن گويد كه آن جناب در قول حقتعالى * ( فَاصْفَحِ الصَّفْحَ الْجَمِيلَ ) * خطاب به پيغمبر است يعنى در گذر از مكذبان درگذشتى نيكو فرمود يعنى بخشش كن بدون ملامت و ملالت و گويد كه آن جناب در قول خدا * ( هُوَ الَّذِي يُرِيكُمُ الْبَرْقَ خَوْفاً وَطَمَعاً ) * او است خدائى كه مينمايد بشما برق را براى ترس و طمع فرمود مراد ترس مسافر است چه برق علامت باران است و به او ضرر رساند پس بايد خود را جمع كند و طمع ساكنان و جمعى است كه بباران محتاج هستند يعنى چون طمع دارند كه باران آيد حقتعالى ايشان را به مقصود خود رساند و گويد كه آن جناب فرمود كه كسى كه قادر نباشد بر چيزى كه به آن گناهان خود را بزدايد بر محمد صلوات فرستد چه صلوات بنيان گناه را زياده از هر عملى خراب كند و فرمود كه صلوات بر محمد و آل محمد در نزد خدا معادل و مساوى است با تسبيح سبحان الله و تهليل لا إله الا الله و تكبير الله اكبر . حضرت على بن موسى الرضا ( ع ) بتوسط آباء امجاد خود از سيد الوصيين امير المؤمنين على بن ابى طالب ( ع ) روايت كرده كه آن جناب فرمود .\r\nروزى رسول خدا ( ص ) خطبهء انشا فرمود بعد از آن فرمود ايها الناس بشما رو آورده است ماه خدا كه مقصود ماه رمضان است ببركت و رحمت و مغفرت اين ماه ماهى\r\n","description":"","footnote":"","page_name":" 221 ","page_number":221},
  {"content":"\r\nاست كه در نزد خدا افضل از همه ماهها است و روزهاى آن افضل از همهء روزها است و شبهاى آن افضل از همهء شبها است و ساعات آن افضل از همهء ساعات است و اين ماهى است كه شما خوانده شده‌ايد بضيافت خدا و قرار داده شده‌ايد از اهل كرامت خدا نفسهاى شما در اين ماه تسبيح است و خواب شما در اين ماه عبادتست و عمل شما در اين ماه مقبول است و دعاى شما در اين ماه مستجاب است .\r\nپس از خداوند متعال سؤال كنيد بنيتهاى صادقه و دلهاى طاهره كه شما را توفيق دهد از براى روزه گرفتن در اين ماه و تلاوت كردن كتاب او شقى و بدبخت كسى است كه در اين ماه بزرگ از آمرزش خدا محروم شود و ياد كنيد بگرسنگى و تشنگى شما در اين ماه گرسنگى و تشنگى خودتان را در روز قيامت و صدقه دهيد بر فقرا و مساكين خود و احترام كنيد پيران و مشايخ خود را و رحم كنيد بر كوچكهاى خود وصله كنيد رحمهاى خود را و حفظ كنيد و نگاه داريد زبانهاى خود را و بپوشانيد چشمهاى خود را از چيزهائى كه حلال نيست از براى شما نظر كردن در آنها و گوش ندهيد بچيزهائى كه از براى شما حلال نيست استماع آنها و مهربانى كنيد بر يتيمهاى مردم كه خدا بر يتيمهاى شما رأفت و مهربانى كند و بازگشت كنيد بسوى خدا از گناهان خود و در اوقات نماز دستها را بدعا بلند كنيد چه اين اوقات افضل از همهء ساعات است كه حقتعالى در آن اوقات به نظر رحمت ببندگان خود نظر فرمايد و چون راز و نياز كنند آنها را اجابت فرمايد و چون خدا را بخوانند لبيك در جواب آنها گويد و چون دعا كنند مستجاب گرداند ايها الناس نفسهاى شما در گرو اعمال شما است .\r\nپس خود را از گرو در آريد به استغفار كردن شما و پشتهاى شما از وزر و وبالهاى شما سنگين است پس تخفيف دهيد و سبك گردانيد پشتهاى خود را به طول دادن سجود و بدانيد كه حقتعالى بعزت خود سوگند ياد فرموده است كه نمازكنندگان و سجده كنندگان را عذاب نكند و آنها را در آتش جهنم نيفكند و روزى كه مردم در حضور پروردگار عالميان حاضر شوند و در موقف حساب در آيند ايها الناس هر كس از شما در اين ماه روزه دار مؤمنى را افطار فرمايد ثواب يك بنده آزاد كردن از آن او باشد و گناهان گذشته او آمرزيده شود پس برسول خدا عرض كردند يا رسول الله جميع ما بر افطار دادن قادر نيستيم فرمود خود را از آتش جهنم آزاد كنيد اگر چه بيك نصف خرما باشد خود را از آتش نجات دهيد اگر چه بيك شربت آب باشد ايها الناس هر كس در اين ماه خلق و خوى خود را نيكو كند او را گذشتن از صراط آسان باشد در روزى كه همهء قدمها بلغزد و هر كس در اين ماه بر بنده و كنيز خود تخفيف دهد حقتعالى حساب او را سبك كند و هر كس در اين ماه خود را از بدى باز دارد حقتعالى\r\n","description":"","footnote":"","page_name":" 222 ","page_number":222},
  {"content":"\r\nغضب خود را از او باز دارد در روزى كه با او ملاقات نمايد و هر كس در اين ماه يتيمى را گرامى دارد حقتعالى او را گرامى دارد در روزى كه با او ملاقات كند و هر كس در اين ماه صله رحم كند حقتعالى رحمت خود را از او دريغ نفرمايد در روزى كه با او ملاقات كند و هر كس صلهء رحم نكند و قطع رحم كند حقتعالى رحمت خود را از او قطع كند در روزى كه با او ملاقات كند و هر كس نمازى مستحب به قصد قربت در اين ماه بجا آورد حقتعالى برات بيزارى از آتش از براى او بنويسد و هر كس واجبى را در اين ماه ادا كند حقتعالى اجر كسى به او عطا كند كه هفتاد واجب در غير اين ماه ادا كرده باشد و هر كس در اين ماه صلوات زياد بر من فرستد حقتعالى ترازوى حسنهء او را سنگين كند روزى كه ميزانها سبك شود و هر كس يك آيهء قرآن در اين ماه تلاوت كند او را ثواب يك ختم قرآن در غير اين ماه باشد ايها الناس درهاى بهشت در اين ماه مفتوح است .\r\nپس از پروردگار سؤال كنيد كه آن درها را نبندد و درهاى جهنم در اين ماه بسته است پس از پروردگار سؤال كنيد كه آن درها را نگشايد بر شما و شياطين در اين ماه در غل و زنجيرند پس از پروردگار سؤال كنيد كه آنها را بر شما مسلط نگرداند .\r\nامير المؤمنين ( ع ) ميفرمايد كه من برخاستم و عرض كردم يا رسول الله افضل اعمال در اين ماه چيست فرمود يا أبا الحسن افضل اعمال در اين ماه اجتناب كردن از حرامهاى خدا است .\r\nپس از آن گريه كرد عرض كردم يا رسول الله چه چيز ترا بگريه در آورد فرمود يا على گريه ميكنم از براى آنكه خون ترا در اين ماه حلال دانند گويا مىبينم كه تو نماز ميگذارى كه شقىترين اولين و آخرين پىكنندهء ناقهء صالح ثمود ضربتى بر فرق تو زند كه ريش تو به خون سرت خضاب شود .\r\nامير المؤمنين ( ع ) ميفرمايد كه عرض كردم يا رسول الله سلامت دين من در اين است فرمود آرى سلامت دين تو در اين است پس از آن فرمود يا على هر كس ترا بقتل رساند مرا بقتل رسانيده و هر كس ترا دشمن دارد مرا دشمن داشته است و هر كس ترا ناسزا گويد مرا ناسزا گفته است زيرا كه تو نسبت به من بمنزلت جان منى روح تو از روح من است و گل تو از گل من است خداى تبارك و تعالى من و ترا آفريد و من و ترا برگزيد مرا برسالت اختيار فرمود و ترا بامامت پس هر كه امامت ترا انكار كند نبوت مرا انكار كرده يا على توئى وزير من و پدر فرزندان من و شوهر دختر من و جانشين من و خليفهء من در امت من در زمان حيات من و بعد از وفات من امر تو امر من است و نهى تو نهى من است سوگند ميخورم به حق آن كسى كه مرا به پيغمبرى مبعوث كرد و بهترين خلق قرار داد كه توئى حجت خدا بر خلق\r\n","description":"","footnote":"","page_name":" 223 ","page_number":223},
  {"content":"\r\nاو و امين خدا بر سر او و خليفهء خدا بر بندگان او . حضرت عسگرى ( ع ) حسن بن محمد بتوسط آباء امجاد خود از حسين بن على بن ابى طالب ( ع ) روايت كرده كه آن جناب فرمود چه بسا غافلى كه ببافد جامهء را از براى آنكه بپوشد و آن جامه كفن او شود و بنا كند خانهء را از براى آنكه در آن مسكن كند آن خانه موضع قبر او شود . و به اين اسناد ميفرمايد كه بامير المؤمنين ( ع ) عرض كردند كه مهيا شدن از براى مرگ چيست فرمود ادا كردن واجبات است و اجتناب كردن از محرماتست و آراسته شدن بزيور حسنات است پس از آن باكى نداشته باشد از اينكه او بر مرگ واقع شود يا مرگ بر او واقع شود به خدا سوگند كه پسر ابى طالب باك ندارد كه بر مرگ واقع شود يا مرگ بر او واقع شود . به همين اسناد ميفرمايد كه امير المؤمنين ( ع ) در بعضى از خطبه هاى خود ميفرمايد ايها الناس بدانيد كه دنيا دار فنا است و آخرت دار بقا است .\r\nپس توشه برداريد از محل گذشتن خود از براى محل استقامت و استقرار خود و پرده هاى خود را پاره نكنيد نزد كسى كه اسرار شما نزد او مخفى نيست و بيرون كنيد از دنيا دلهاى خود را پيش از آنكه بدنهاى شما از دنيا بيرون رود و شما در دنيا زندگى ميكنيد و حال اينكه از براى آخرت آفريده شده‌ايد و دنيا مثل زهر است مىخورد آن را هر كس كه نمىشناسد آن را و بنده هر گاه اين دار فانى را وداع كرد فرشتگان گويند اين بنده چه قدر مقدم شد و پيش آمد و مردم گويند اين بنده چه قدر مؤخر شد و پس رفت پس هر مزيت و فضلى كه مر شمار است بتقديم رسانيد تا از براى شما باقى باشد و هر روز وزر و وبالى كه مر شما را است تأخير نداريد و از براى آخرت نگذاريد تا وبالى بر شما نباشد محروم كسى است كه از خير عاقبت محروم باشد و سودمند كسى است كه تصدقات و خيرات ميزانهاى خود را سنگين كرده باشد و بسبب صدقات و خيرات فراش خود را در بهشت نيكو كرده باشد و راه خود را در صراط پاكيزه كرده باشد كه نلغزد . حسن بن على بن فضال از حضرت رضا ( ع ) روايت كرده كه آن جناب فرمود هر كس در روز عاشورا كارهاى خود را ترك كند و شغل خود را واگذارد حقتعالى حاجتهاى دنيا و آخرت او را برآورد و كسى كه روز عاشورا روز مصيبت و حزن و گريهء او باشد حقتعالى روز قيامت را روز فرح و سرور او گرداند و در باغهاى بهشت چشم او بوجود ما روشن شود و هر كس روز عاشورا را روز بركت نامد و در آن روز چيزى در منزل خود ذخيره كند آن ذخيره از براى او مبارك نباشد و حقتعالى در روز قيامت او را با يزيد و عبيد الله زياد\r\n","description":"","footnote":"","page_name":" 224 ","page_number":224},
  {"content":"\r\nو عمر بن سعد در اسفل دركات جهنم محشور گرداند . از ريان بن شبيب مروى است كه گفت بر حضرت رضا ( ع ) وارد شدم در روز اول ماه محرم آن جناب فرمود اى پسر شبيب آيا روزه داشته عرض كردم نه فرمود اين روزيست كه زكريا دعا كرد بدرگاه قاضى الحاجات و عرض كرد * ( رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ ) * پروردگارا ببخش مرا از نزد خود فرزندى پاك از آلايش گناه بدرستى كه توئى از محض كرم شنوندهء دعا و اجابتكنندهء آن و حقتعالى دعاى او را بهدف اجابت رسانيد و ملائكه را فرمود كه به او ندا در دادند در حالتى كه در محراب ايستاده و نماز ميگذارد * ( أَنَّ الله يُبَشِّرُكَ بِيَحْيى ) * خدا مژده ميدهد ترا بفرزندى كه نام او يحيى باشد و هر كس در اين روز روزه بدارد و دعا كند حقتعالى دعاى او را مستجاب كند چنان كه دعاى زكريا ( ع ) را مستجاب گردانيد .\r\nپس از آن فرمود اى پسر شبيب ماه محرم آن ماهى است كه اهل جاهليت به جهت حرمت آن ظلم و قتال را در آن حرام ميدانستند و اين امت حرمت اين ماه را نشناختند و حرمت پيغمبر را در اين ماه نگاه نداشتند و فرزند سعادتمند او را بدرجهء رفيعهء شهادت رسانيدند و زنان عضمت بنيان او را اسير كردند و مال او را غارت كردند .\r\nپس حقتعالى هرگز ايشان را نيامرزد اى پسر شبيب اگر خواهى گريه كنى بر چيزى گريه كن بر حسين بن على بن ابى طالب ( ع ) كه او را مثل بره قربانى سر بريدند و هيجده مرد از اهل بيت او را كه در روى زمين نظير نداشتند با او شهيد كردند و آسمانهاى هفتگانه و زمينها بسبب شهادت آن بزرگوار عاليمقدار گريه كردند و چهار هزار ملك از فلك به جهت يارى آن جناب به زمين نزول كردند آن بزرگوار ايشان را اذن جهاد نداد پس ايشان در نزد قبر آن مظلوم مدام مو پريشان و غبار آلوده‌اند تا روزى كه قائم آل محمد ( ع ) ظهور كند و از ياران او باشند و شعار و علامت ايشان در آن روز اينست كه فرياد كنند يا لثارات الحسين اى پسر شبيب پدر بزرگوارم از پدرش از جد بزرگوارش روايت كرده كه چون جد من حسين ( ع ) را شهيد كردند آسمان خون و خاك سرخ باريد اى پسر شبيب اگر اين قدر گريه كردى بر حسين ( ع ) كه اشك چشم تو بر رخسارت جارى شد حقتعالى گناهانى كه از تو صادر شده باشد مىآمرزد صغيره باشد يا كبيره كم باشد يا زياد اى پسر شبيب اگر شاد كند ترا اينكه خدا را ملاقات كنى در حالتى كه ترا هيچ گناهى نباشد حسين را زيارت كن اى پسر شبيب اگر شاد كند ترا كه در غرفه هاى بهشت با پيغمبر محشور باشى كشندگان حسين ( ع ) را لعنت كن اى پسر شبيب اگر شاد كند ترا اينكه ترا ثواب كسانى باشد كه با حسين ( ع ) شهيد شدند چون آن بزرگوار را ياد كنى بگو * ( يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً ) * .\r\nاى پسر شبيب اگر شاد كند ترا كه با ما باشى در درجات عاليات بهشت پس محزون و غمگين باش به جهت حزن و اندوه ما و شاد باش به جهت شادى ما و بر تو باد دوستى ما كه\r\n","description":"","footnote":"","page_name":" 225 ","page_number":225},
  {"content":"\r\nاگر كسى دوستدار سنگى باشد حقتعالى او را با آن سنگ محشور گرداند در قيامت . حضرت عسگرى حسن بن على ( ع ) بتوسط آباء امجاد خود از حضرت امير المؤمنين ( ع ) روايت كرده كه آن جناب فرمود رسول خدا فرمود كه حقتعالى فرمود سورهء فاتحة الكتاب قسمت شده است ميان من و بندهء من پس نصف آن از براى من است و نصف آن از براى بندهء من و من بندهء مر راست آنچه سؤال كند و چون بنده گويد * ( بِسْمِ الله الرَّحْمنِ الرَّحِيمِ ) * حقتعالى فرمايد بندهء من ابتدا كرد باسم من و سزاوار است كه امور او را انجام دهم و او را مبارك و ميمون گردانم در جميع احوال او پس چون بگويد * ( الْحَمْدُ لِلَّه رَبِّ الْعالَمِينَ ) * حقتعالى فرمايد كه بندهء من حمد و ستايش من نمود و دانست كه نعمتهائى كه مر او راست از نزد من است و بلاهائى كه از او دفع شده است بيد قدرت من دفع شده است شما را گواه ميگيرم كه بر نعمتهاى دنيوى كه به او عطا فرمودم نعمتهاى اخروى اضافه كنم و بلاهاى آخرت از او دفع كنم چنانچه بلاهاى دنيا از او دفع كردم .\r\nچون بگويد * ( الرَّحْمنِ الرَّحِيمِ ) * حقتعالى گويد كه بندهء من شهادت داد كه منم بخشندهء مهربان شما را گواه ميگيرم كه از رحمتهاى خود حظى و نصيبى وافر به او عطا كنم و بسيار دهم از عطاى خود قسمت او را و چون بگويد * ( مالِكِ يَوْمِ الدِّينِ ) * حقتعالى بفرمايد كه گواه ميگيرم شما را كه بندهء من چون اعتراف كرد باينكه منم مالك يوم - الجزاء در روز حساب حساب او را آسان گردانم و از گناهان او درگذرم پس چون بنده گويد * ( إِيَّاكَ نَعْبُدُ ) * حقتعالى بفرمايد راستگويد بندهء من كه مرا مىپرستد و بندگى مىكند گواه ميگيرم شما را كه بازاء بندگى و عبادت او ثوابى به او عطا كنم كه غبطه برند و حسرت خورند كسانى كه مخالفت كردند او را در عبادت و بندگى يعنى بندگى مرا نكردند .\r\nپس چون بگويد * ( اهْدِنَا الصِّراطَ الْمُسْتَقِيمَ ) * تا آخر سوره حقتعالى بفرمايد اين راه راست از براى بندهء من است و مر بندهء من راست آنچه مسألت كند و عطا كنم او را آنچه آمال و آرزوى او باشد و ايمن گردانم او را از آنچه بترسد .\r\nپس به آن جناب عرض كردند يا امير المؤمنين خبر بده ما را از * ( بِسْمِ الله الرَّحْمنِ الرَّحِيمِ ) * كه آيا جزء فاتحة لكتاب است فرمود بلى رسول الله قرائت ميفرمود آن را و يك آيه از فاتحة الكتاب ميشمرد و ميفرمود كه فاتحة الكتاب سبع المثانى است چه آن با * ( بِسْمِ الله الرَّحْمنِ الرَّحِيمِ ) * هفت آيه باشد . حضرت عسگرى حسن بن على ( ع ) بتوسط آباء امجاد خود از حسن بن على بن ابى طالب ( ع ) روايت كرده كه آن جناب فرمود امير المؤمنين ( ع ) فرمود * ( بِسْمِ الله الرَّحْمنِ الرَّحِيمِ ) * يك آيه از سورهء فاتحة الكتاب است و اين سوره را هفت آيه باشد و اين آيه * ( بِسْمِ الله الرَّحْمنِ الرَّحِيمِ ) * از متمم آن هفت آيه است از رسول خدا ( ص ) شنيدم كه ميفرمود خداى عز و جل به من فرمود يا محمد * ( وَلَقَدْ آتَيْناكَ سَبْعاً مِنَ الْمَثانِي وَالْقُرْآنَ الْعَظِيمَ ) *\r\n","description":"","footnote":"","page_name":" 226 ","page_number":226},
  {"content":"\r\nبتحقيق كه ما داديم ترا هفت آيه از قرآن كه سورهء فاتحة الكتاب باشد و قرآن عظيم باشد .\r\nپس حقتعالى در مقام امتنان بر من سورهء فاتحة الكتاب را در مقابل قرآن ذكر فرموده و اين دلالت كند بر اشرفيت اين سورهء مباركه و فاتحة الكتاب اشرف چيزهائى است كه در كنجهاى عرش است و حقتعالى مخصوص گردانيد محمد ( ص ) را و او را به اين آيهء شريفه مشرف گردانيد و احدى از انبيا را با او در اين آيهء شريفه شريك نگردانيد سواى سليمان ( ع ) را چه او را بعضى از اين سورهء مباركه عطا فرمود و آن * ( بِسْمِ الله الرَّحْمنِ الرَّحِيمِ ) * است كه حق سبحانه از بلقيس حكايت مىكند هنگامى كه گفت * ( إِنِّي أُلْقِيَ إِلَيَّ كِتابٌ كَرِيمٌ إِنَّه مِنْ سُلَيْمانَ وَإِنَّه بِسْمِ الله الرَّحْمنِ الرَّحِيمِ ) * پس آگاه باشيد هر كس اين سورهء مباركه را قرائت كند و اعتقاد بدوستى محمد و آل طيبين او داشته باشد و مطيع و منقاد امر آنها باشد و به ظاهر و باطن آنها ايمان آورده باشد حقتعالى بهر حرفى از اين سوره وى را عطا كند يك حسنه كه هر حسنه از آن حسنات از براى او افضل باشد از دنيا و آنچه از دنيا است از اقسام اموال و خيرات دنيا و هر كس گوش فرا دارد به آن قارى كه اين سورهء مباركه را قرائت مىكند او را باندازهء ثواب قارى ثواب دهند .\r\nپس بايد هر يك از شما اين خبرى كه بر شما عرض شده است از دست ندهد بلكه بسيار كند اين خبر را اين غنيمتى است البته بايد وقت آن نگذرد و پس از مرگ حسرت آن بر دلهاى شما بماند . حضرت رضا ( ع ) بتوسط آباء امجاد خود از حسين بن على ( ع ) روايت كرده كه آن جناب فرمود امير المؤمنين ( ع ) بعد از مدتى متمادى مردى از شيعيان خود را ديد كه زيادتى سن بر او تأثير كرده بود و در هم شكسته شده بود فرمود اى مرد سن تو زياد شده .\r\nعرض كرد در اطاعت تو سن من زياد شده يا امير المؤمنين فرمود از سن تو قدرى ديگر باقى مانده .\r\nعرض كرد يا امير المؤمنين اين بقيهء عمر من هم در اطاعت تو باشد . حضرت على بن موسى الرضا ( ع ) بتوسط آباء امجاد خود از حضرت حسين بن على بن ابى طالب ( ع ) روايت كرده كه آن جناب فرمود چون وقت وفات حضرت حسن بن على بن ابى طالب رسيد آن جناب گريه كرد .\r\nبه او گفتند يا ابن رسول الله آيا گريه ميكنى و حال اينكه مكان تو در نزد رسول خدا ( ص ) و منزلت تو آن مكان است كه ميدانى و رسول خدا در حق تو فرموده آنچه فرموده و بيست مرتبه پياده حج كردهء و سه مرتبه جميع مال خودت را از كلى و جزئى با پروردگار خود قسمت كردهء فرمود من به جهت دو خصلت گريه ميكنم يكى از هول موقف قيامت و ديگرى فراق دوستان .\r\n","description":"","footnote":"","page_name":" 227 ","page_number":227},
  {"content":"\r\nاز ابراهيم بن ابى محمود از حضرت رضا ( ع ) بتوسط آباء امجاد خود از حضرت امير المؤمنين ( ع ) مروى است كه آن جناب فرمود رسول خدا ( ص ) فرمود يا على توئى مظلوم بعد از من .\r\nپس واى بر كسى كه ستم كند ترا و عداوت كند مر ترا و خوشا به حال كسى كه متابعت كند ترا و ديگرى را بر تو اختيار نكند و بر نگزيند يا على توئى كه بعد از من با تو مقاتله و مجاهده كنند .\r\nپس واى بر كسى كه مقاتله و منازعه كند با تو و خوش به حال كسى كه در ركاب ظفر انتساب تو با اعداء تو مقاتله كند .\r\nيا على توئى كه سخن گوئى بسخن من و تكلم كنى به زبان من بعد از من پس واى بر كسى كه بر تو رد كند و خوشا به حال كسى كه سخن ترا قبول كند يا على توئى آقاى اين امت بعد از من و توئى امام اين امت و توئى خليفهء من بر اين امت هر كس از تو مفارقت كند از من كناره جويد در روز قيامت و هر كس با تو باشد با من است در روز قيامت .\r\nيا على توئى اول كسى كه به من ايمان آورد و تصديق نمود مرا و توئى اول كسى كه يارى كرد مرا بر امر من و منازعه كرد با دشمنان من و توئى اول كسى كه با من نماز كرد و مردم در آن هنگام در غفلت جهالت بودند .\r\nيا على توئى اول كسى كه سر از قبر بر آورد با من و توئى اول كسى كه مبعوث شود با من در روز قيامت و توئى اول كسى كه از صراط بگذرد با من و پروردگار بعزت خود قسم ياد كرده كه احدى از آستانهء صراط نگذرد مگر آنكه بسبب دوستى تو و دوستى ائمه و اولاد تو برائت از آتش جهنم حاصل كرده باشد و توئى اول كسى كه وارد شود بر حوض من و سيراب گردانى دوستداران خود را و منع كنى از آب دشمنان خود را و آب ندهى آنها را و توئى مصاحب من چون در مقام بلند و پسنديده بايستم تو شفاعت كنى دوستداران ما را و شفاعت تو در حق ايشان قبول شود و توئى اول كسى كه داخل بهشت شود و در دست تو لواء من باشد و آن لواء حمد است و هفتاد شقه دارد و هر شقه از آن وسيعتر است از آفتاب و ماه و توئى صاحب درخت طوبى در بهشت كه ريشهء آن در خانهء تست و شاخهاى آن در خانه هاى شيعيان و دوستان تست .\r\nابراهيم بن ابى محمود گويد كه به حضرت رضا ( ع ) عرض كردم يا ابن رسول الله نزد ما اخبارى از فضايل امير المؤمنين و فضل شما اهل بيت است و اين اخبار از روايت مخالفين شما است و ما امثال اين اخبار را از شما نشناختيم آيا به اين اخبار متدين شويم و قبول كنيم آنها را .\r\nفرمود اى پسر ابى محمود خبر داد مرا پدر بزرگوارم از پدر بزرگوارش از جد بزرگوارش كه رسول خدا ( ص ) فرمود هر كس گوش فرا دارد بسوى سخن گويندهء يعنى روايتى كه او مىكند قبول كند اطاعت او را كرده است .\r\n","description":"","footnote":"","page_name":" 228 ","page_number":228},
  {"content":"\r\nپس اگر آن روايتكننده از خدا روايت كند اين كسى كه از براى او روايت كنند اطاعت و بندگى خدا كند و اگر از شيطان روايت كند اين شخص بندگى شيطان نموده است .\r\nپس از آن حضرت رضا ( ع ) فرمود اى پسر ابى محمود مخالفان ما اخبارى در فضايل ما جعل كرده‌اند و آن اخبار بر سه قسم باشد .\r\nيك قسم از آن اخبار اينست كه در حق ما غلو كرده‌اند و زياده از اندازه رفته‌اند :\r\nقسم دوم آنست كه در حق ما كوتاه انداخته‌اند و كم از اندازه رفته‌اند .\r\nو قسم سوم آنست كه بعيبهاى دشمنان ما تصريح كرده‌اند .\r\nپس مردم چون اخبارى كه در غلو ما جعل شده است بشنوند شيعيان ما را تكفير كنند و قول به خدا بودن ما نسبت به آنها دهند و چون بشنوند آن اخبارى كه كوتاه انداخته شده بمضامين آنها در حق ما معتقد شوند و چون بشنوند آن اخبارى كه در معايب دشمنان ما جعل شده با اينكه در آن اخبار تصريح شده است باسماء دشمنان ما اسماء ما را آورند و معايب را باسماء ما زنند چه حقتعالى فرموده * ( وَلا تَسُبُّوا الَّذِينَ يَدْعُونَ مِنْ دُونِ الله فَيَسُبُّوا الله عَدْواً بِغَيْرِ عِلْمٍ ) * و دشنام بدهيد آنان را كه مىپرستند غير خدا را و بقبايح ايشان را ياد مكنيد پس ايشان نيز در مقابل آن ناسزا گويند خداى را از روى ظلم و تجاوز از حق بيدانشى يعنى خداى را ناسزا گويند از روى جهل و نادانى پس نسبت بما همچنين كنند و آن معايب را بما نسبت دهند .\r\nاى پسر ابى محمود چون ببينى كه هر طايفه از مردم براهى روند تو با طريقهء ما ملازم باش زيرا كه هر كس از ما دست بر ندارد و با ما ملازم باشد ما با او ملازم باشيم و هر كس از ما مفارقت كند ما از او مفارقت كنيم و كمتر چيزى كه مرد را از دين او بيرون كند اينست كه سنگريزه را گويد دانه خرما است پس از آن متدين و معتقد شود به آن و بيزارى جويد از كسى كه او را مخالفت كند اى پسر ابى محمود حفظ كن آنچه من از براى تو حديث كردم زيرا كه جمع كردم از براى تو خير دنيا و آخرت را . حضرت على بن موسى بن جعفر ( ع ) از پدر بزرگوارش روايت كرده كه آن جناب فرمود ابو جعفر دوانقى فرستاد و حضرت جعفر بن محمد ( ع ) را درخواست كه او را شهيد كند و سفرهء چرمى در مجلس خود گسترانيد و شمشيرى در كنار آن گذاشت و گفت اى ربيع چون من با او سخن گويم پس از آن يكى از دو دست خود را بر روى ديگرى زنم تو گردن او را بزن چون جعفر بن محمد ( ع ) وارد شد و از دور بر او نظر كرد ابو جعفر از جاى خود برخاست و رسم تعارف بجا آورده و گفت مرحبا و اهلا بك خوش آمدى يا ابا عبد الله ما نفرستاديم تو در نزد ما حاضر شوى مگر باميد اينكه قرض ترا ادا كنيم و ذمهء ترا برى كنيم .\r\nپس از آن چند مسأله لطيفه از اهل بيت او از آن جناب سؤال كرد و گفت خدا\r\n","description":"","footnote":"","page_name":" 229 ","page_number":229},
  {"content":"\r\nحاجت ترا بر آورد و دين ترا ادا كرد و جايزه و عطاهاى ترا به تو رسانيد و روى كرد بربيع و گفت اى ربيع او را زياده از دو شب نگاه نميدارى و شب سوم مرخص است نزد اهل و عيال خود رود پس چون كه آن جناب بيرون رفت ربيع به او عرض كرد يا ابا عبد اللَّه ديدى شمشيرى را كه از براى تو گذاشته بودند و سفرهء چرمى را كه از براى تو گسترانيده بودند .\r\nپس بچه چيز لبهاى مباركت را حركت دادى يعنى چه دعائى خواندى كه از اين شر ايمن شدى حضرت فرمود اى ربيع چون ديدم در صورت او شر را كه سيماى او شهادت ميداد بر قصد بد او گفتم\r\nحسبى الرب من المربوبين و حسبى الخالق من المخلوقين و حسبى الرازق من المرزوقين و حسبى الله رب العالمين حسبى من هو حسبى حسبى من لم يزل حسبى حسبى من كان مذ كنت حسبى * ( حَسْبِيَ الله لا إِله إِلَّا هُوَ عَلَيْه تَوَكَّلْتُ وَهُوَ رَبُّ الْعَرْشِ الْعَظِيمِ ) * ) *\r\nحضرت عسگرى حسن بن على ( ع ) بتوسط آباء امجاد خود از حضرت موسى بن جعفر ( ع ) روايت كرده كه آن جناب فرمود جعفر بن محمد الصادق ( ع ) فرمود در قول خدا * ( اهْدِنَا الصِّراطَ الْمُسْتَقِيمَ ) * كه مقصود اينست كه ارشاد كن ما را به راه راست ، ارشاد كن ما را بملازم بودن راهى كه بكشاند ما را بمحبت تو و رساننده باشد ما را بدين تو و منعكننده باشد ما را از اينكه پيروى كنيم ميل و هواهاى نفسانى خود را تا هلاك شويم يا اينكه برايهاى خود عمل كنيم و هلاك شويم . از حسين بن خالد مروى است كه گفت از حضرت على بن موسى الرضا ( ع ) سؤال كردم از آيهء شريفه * ( إِنَّا عَرَضْنَا الأَمانَةَ عَلَى السَّماواتِ وَالأَرْضِ وَالْجِبالِ فَأَبَيْنَ أَنْ يَحْمِلْنَها ) * تا آخر آيه فرمود مراد از امانت ولايت است و هر كس ادعاى ولايت كند بخلاف حق و صدق كافر خواهد بود .\r\n« مترجم گويد » پس بنا بر اين معنى آيهء شريفه چنين خواهد بود بدرستى كه ما عرضه كرديم ولايت و دوستى على و اولاد او را بر آسمانها و زمينها و كوهها پس ابا و امتناع كردند از اينكه خيانت كنند و سنگينى گناه و عقابى كه مترتب بر قبول نكردن ولايت است بر خود حمل كنند و بترسيدند از ولايت و قبول نكردن آن با وجود اجرام عظام آنها و سنگينى و بزرگى جثهء آنها و متحمل اين بار سنگين و وزر و و بال و عقاب و اثم بىحد شد انسان با اين ضعف بنيه و ناتوانى او خيانت كرد ولايت را و اين آدمى بسيار ستمكار است بر نفس خود كه ولايت را در غير محل قبول نمود و مخالفت حق كرد و بسيار نادان است كه به جهت اين ادعا اين عذاب اليم و نكال عظيم را بر خود پسنديده و مراد بعضى انسان است كه اين ادعا نمودند .\r\n","description":"","footnote":"","page_name":" 230 ","page_number":230},
  {"content":"\r\nاز ابو الصلت عبد السلام بن صالح هروى مروى است كه گفت بر حضرت رضا ( ع ) عرض كردم يا ابن رسول الله خبر بده مرا از حقيقت شجرهء كه آدم و حوا از آن خوردند چه مردم در آن اختلاف كرده‌اند بعضى روايت كرده‌اند كه درخت گندم بود و برخى روايت كرده‌اند كه درخت انگور بود و طائفهء روايت كرده‌اند كه درخت حسد بود .\r\nحضرت فرمود تمام اينها راست است عرض كردم پس اين چه معنى دارد و اين اختلاف چيست فرمود اى ابا صلت درخت بهشت انواع و اقسام ميوه ميدهد و مانند درخت دنيا نيست و آن درخت كه آدم و حوا را از آن خوردند درخت گندم بود و انگور هم ميداد و آدم را چون حقتعالى مكرم داشت بسجود ملائكه از براى او و داخل نمودن در بهشت نزد خود خيال كرد كه آيا حقتعالى از جنس بشر افضل از من آفريده است و حقتعالى چون خيال قبلى او را ميدانست ندا در داد كه اى آدم سر خود را بلند كن و بساق عرش من نظر كن آدم چون سر خود را بلند كرد و بساق عرش نظر كرد ديد بساق عرش نوشته است .\r\nلا إله الا الله محمد رسول الله على بن ابى طالب امير المؤمنين و زوجته فاطمة سيدهء نساء العالمين و الحسن و الحسين سيدا شباب اهل الجنة . ) *\r\nپس آدم عرض كرد پروردگارا اينها كيانند خداى عز و جل فرمود اينها ذريه تو و فرزندان تو هستند و از تو بهترند و از جميع آفريدگان من برترند و اگر اينها نبودند نه ترا مىآفريديم و نه بهشت و نه جهنم و نه آسمان و نه زمين را پس مبادا بايشان به چشم حسد نگاه كنى كه ترا از جوار خود كه بهشت است بيرون كنم پس آدم به چشم حسد بايشان نگاه كرد و منزلت ايشان را از براى خود آرزو كرد حقتعالى شيطان را بر او مسلط گردانيد تا درختى را كه از آن نهى شده بود خورد و شيطان را بر حوا مسلط كرد چون به چشم حسد بر فاطمه نظر كرد تا اينكه از آن درخت خورد چنان كه آدم خورد پس حقتعالى هر دو را از بهشت بيرون كرد و از جوار خود آنها را فرو فرستاد به اين عالم خاك از عبيد بن هلال مروى است كه گفت از حضرت رضا ( ع ) شنيدم كه فرمود دوست ميدارم مؤمنى را كه محدث باشد عرض كردم محدث كدام است فرمود محدث فهماننده حديث است يعنى معنى او را درك كند و به غير خود بفهماند . از عبد السلام بن صالح هروى مروى است كه گفت از حضرت رضا ( ع ) شنيدم كه ميفرمود خدا رحمت كند بندهء را كه زنده بدارد امر ما را عرض كردم چگونه زنده بدارد امر شما را فرمود بياموزد علوم ما را و بمردم تعليم كند چه مردم اگر محاسن و تدارك كلام ما را بدانند پيروى كنند ما را ابا صلت گويد .\r\nعرض كردم يا ابن رسول الله حديثى از حضرت صادق ( ع ) از براى ما روايت شده است كه آن جناب فرمود هر كسى طلب علم كند از جهت آنكه با سفهاء و بيخردان مراء و\r\n","description":"","footnote":"","page_name":" 231 ","page_number":231},
  {"content":"\r\nنزاع كند يا اينكه بعلماء و دانشوران افتخار و مباهات كند يا اينكه مردم روى به او آورند پس او در آتش خواهد بود . آن جناب فرمود راست فرموده جد من آيا ميدانى سفهاء كيانند عرض كردم نه يا ابن رسول الله فرمود ايشان قصه ءكننده هاى مخالفان باشند يعنى تابعان مخالفان ما باشند پس معنى چنين مىشود كه با علماى عامه مجادله نكنيد كه باعث آن شود كه شما را نسبت به رفض دهند و آزار كنند و يا اينكه شما را بفريبند و در گمراهى افكنند و فرمود آيا ميدانى علماء كيانند .\r\nعرض كردم كيانند يا ابن رسول الله فرمود ايشان علماء آل محمدند كه حقتعالى اطاعت ايشان را بر خلق لازم گردانيده و محبت ايشان را بر همه كس متحتم فرموده پس از آن فرمود آيا ميدانى معنى اينكه مردم روى بجانب او آورند چيست .\r\nعرض كردم نه فرمود به خدا قسم كه مقصود كسانى باشند كه به غير حق ادعاى امامت بكنند پس آنها در آتش جهنم باشند ! از حسين بن خالد مروى است گفت از حضرت رضا ( ع ) پرسيدم كه مردى وصيت كرده است كه يك جزء از مال او را به مصرفى برسانند در اين صورت تكليف چيست حضرت فرمود هفت يك ثلث مال او را به آن مصرف برسانند . داود بن محمد هندى از بعضى اصحاب ما رضوان الله عليهم روايت كرده است كه ابن ابى سعيد مكارى بر حضرت رضا ( ع ) وارد شد و به آن جناب عرض كرد كه خداوند قدر و منزلت ترا بمكانى رسانيده كه ادعائى ميكنى كه پدرت ادعا كرد حضرت فرمود ترا چه افتاده خداوند چراغ عمرت را خاموش كند و فقر در خانهء تو داخل كند آيا نميدانى كه حقتعالى بعمران وحى فرمود كه من ترا فرزندى پسر عطا كنم بعد مريم را به او عطا فرمود و عيسى را بمريم عطا فرمود و مريم از عيسى بود و عيسى از مريم بود و عيسى و مريم هر دو يك نفس باشند و من از پدر بزرگوارم باشم و پدرم از من است و من و پدرم هر دو يك چيز باشيم .\r\nپس ابن ابى سعيد عرض كرد كه از تو مسأله مىپرسم فرمود گمان ندارم قبول كنى جواب آن را چه تو از رعيت و شيعهء من نيستى و لكن سؤال كن .\r\nعرض كرد مردى هنگام مردن چنين وصيت كرد كه هر بندهء قديمى كه براى من است در راه خدا آزاد باشند بعد از مردن آن مرد كدام صنف از بنده هاى او آزاد مىشود حضرت فرمود بلى خداوند در كلام معجزه نظام خود فرموده * ( حَتَّى عادَ كَالْعُرْجُونِ الْقَدِيمِ ) * و مراد از قديم از شش ماه و بالاتر باشد .\r\nپس هر كدام از بنده هاى او از شش ماه و بالاتر به او انتقال يافته قديم است و آزاد است .\r\nراوى گويد كه آن مرد از خدمت حضرت بيرون آمد و به فقر و احتياج مبتلا شد تا مرد و حال\r\n","description":"","footnote":"","page_name":" 232 ","page_number":232},
  {"content":"\r\nاينكه او را قوت يك شبانه نبود . اسماعيل بن خراسانى از حضرت رضا ( ع ) روايت كرده كه آن جناب فرمود پرهيز كردن و باز داشتن خود را از چيزى ترك كردن آن نيست بلكه استبداد و جزم كردن عزم است بر ترك آن . از جعفر بن ابراهيم بن محمد همدانى مروى است كه گفت نوشتهء بدست پدرم نوشتم يعنى بپدرم گفتم نوشت به حضرت رضا ( ع ) با اين مضمون كه فداى وجود مباركت گردم در ميان مردم اختلافى در صاع پيدا شده بعضى ميگويند كه فطره را بايد بصاع مدينه بيرون كرد و برخى ميگويند بصاع عراق بايد داد آن جناب نوشت به من كه صاع شش رطل مدنى است و نه رطل عراقى است .\r\nراوى گويد آن جناب به من خبر داده كه بحسب وزن معادل وزن هزار و صد و هفتاد درهم است . در سال دويست و چهل و يكم از هجرى از عبد اللَّه بن طاوس روايت شده كه ميگويد به حضرت رضا ( ع ) عرض كردم كه مرا پسر برادرى است كه دخترم را به او تزويج كردم و او داماد من است و شراب مىخورد و صيغهء طلاق دخترم را تكرار مىكند در هر مجلسى .\r\nحضرت فرمود اگر از برادران دينى تست يعنى از شيعيان است باكى بر او نيست و دخترت از حبالهء او بيرون نميرود و اما اگر از آن طايفه است يعنى از عامه و سنيان است دختر خود را از او جدا كن كه قصد جدائى نموده و او را طلاق داده است و مباينت و اصل است عرض كردم فداى وجودت شوم آيا از حضرت صادق ( ع ) روايت نشده است كه نگيريد زنهائى كه در يك مجلس سه طلاق داده شده‌اند اينها صاحب شوهرند و از حبالهء طلاق دهنده بيرون نرفته‌اند .\r\n« مترجم گويد » اين مطلب در صورت رجوع كردن شوهر است و بنا بر اين راوى گويد كه چگونه دخترم را از پسر برادرم جدا كنم و حال اينكه مطابق اين حديث در حبالهء او است .\r\nحضرت فرمود كه اين حديث از براى شما شيعيان است نه از براى عامهء عميا هر كس متدين بدين و مذهبى شد احكام آن مذهب در حق او جارى خواهد شد يعنى اگر پسر برادرت طريقهء عامه داشته باشد زن او از حبالهء او بيرون خواهد رفت چه در مذهب آنها سه طلاق در يك مجلس باعث بينونيت خواهد شد . حسين بن خالد كوفى از حضرت رضا ( ع ) روايت كرده است كه به آن جناب عرض كردم فداى وجودت شوم عبد اللَّه بن بكير از عبيد بن زراره حديثى روايت كرده است چنين گويد كه آن جناب فرمود كه اين حديث چيست .\r\nعرض كردم كه از عبيد بن زراره روايت كرده است كه او گفته من با حضرت صادق ( ع ) ملاقات كردم در سالى كه ابراهيم بن عبد اللَّه بن حسن در آن سال خروج\r\n","description":"","footnote":"","page_name":" 233 ","page_number":233},
  {"content":"\r\nكرده بود . عرض كردم فداى وجودت شوم امين ابراهيم بن عبد اللَّه سخنانى چند گفته و مردم بسوى او شتافته‌اند تو در حق او چه ميفرمائى فرمود از خدا بترسيد\r\nو اسكنوا ما سكنت السماء و الارض ) *\r\nو تا آسمان و زمين بجاى خود باقى است شما از جاى خود حركت نكنيد .\r\nحسين گويد كه به آن جناب عرض كردم كه عبد اللَّه بن بكير ميگويد به خدا قسم اگر عبيد بن زراره در گفتهء خود صادق باشد و اين حديث راست باشد نه خروجى خواهد شد و نه قائمى پيدا خواهد شد در آخر الزمان چه معنى حديث اينست كه تا آسمان و زمين برقرار است كسى پيدا نشود .\r\nحسين گويد كه حضرت رضا ( ع ) به من فرمود كه حديث به آن قسم است كه عبيد بن زراره از حضرت صادق ( ع ) روايت كرده است اما نه به اين نوعى كه عبد اللَّه بكير تأويل و تفسير كرده است زيرا كه مقصود حضرت صادق ( ع ) از قول خود\r\nما سكنت السماء ) *\r\nاينست كه آسمان ساكن باشد و باسم صاحب الزمان ندا نكند و بمراد بما\r\nسكنت الارض ) *\r\nاينست كه زمين ساكن باشد و لشكريان را فرو نبرد . از احمد بن محمد بن ابى نصر بزنطى مروى است كه گفت از حضرت رضا ( ع ) سؤال كردم از قبر فاطمه ( ع ) آن جناب فرمود كه حضرت فاطمه ( ع ) در خانهء خود مدفون شد و چون بنى اميه مسجد رسول را زياد كردند وسعت دادند قبر آن مخدره در ميان مسجد واقع شد چه خانه را در ميان مسجد گرفتند . از حسن بن جهم مروى است كه گفت حضرت رضا ( ع ) فرمود كه امير المؤمنين ( ع ) ميفرمود كه ابا و امتناع از كرامت نكند مگر حمار من عرض كردم معنى كرامت چيست فرمود وسعت دادن در مجلس و بوى خوش هر گاه كسى خواهد به او دهد . از على بن جهم مروى است كه گفت از حضرت رضا ( ع ) شنيدم كه فرمود ابا و امتناع نكند از كرامت مگر حمار عرض كردم كرامت كدامست فرمود مثل بوى خوش و آن چيزى كه مردى به آن مرد ديگر را اكرام كند . از ابو زيد مكى مروى است كه گفت از حضرت رضا ( ع ) شنيدم كه فرمود ابا و امتناع نكند كرامت را مگر حمار يعنى از بوى خوش و بالش « مترجم گويد » كه مقصود از بالش و مخدم اكرام كردن است چنان كه حديث سابق نيز بدين مضمون بود . ابو همام اسماعيل بن همام از حضرت رضا ( ع ) روايت كرده كه آن جناب بجمعى فرمود كه نزد شما سكينهء تابوت چه معنى دارد .\r\nپس چون كه آن قوم معنى آن را ندانستند عرض كردند فداى وجودت گرديم چيست معنى آن فرمود باديست خوشبو كه از بهشت بيرون مىآيد و آن را صورتى است مثل صورت انسانى و با پيغمبران است و اين سكينه بود كه هنگامى كه ابراهيم ميخواست كعبه را بنا كند بر\r\n","description":"","footnote":"","page_name":" 234 ","page_number":234},
  {"content":"\r\nاو نازل شد و محل بناء كعبه را معين نمود كه بايد در فلان موضع و فلان موضع باشد پس از آن ابراهيم بر آن مواضع معينه اساس خانه را بنا نمود . حضرت حسن بن على ( ع ) بتوسط آباء خود از موسى ابن جعفر ( ع ) روايت نموده كه آن جناب فرمود از حضرت صادق ( ع ) سؤال كردند از زاهد در دنيا فرمود زاهد كسى است كه ترك كند حلال دنيا را به جهت ترس از حساب آن و ترك كند حرام دنيا را به جهت ترس از عقاب آن . از احمد بن محمد بن ابى نصر بزنطى مروى است كه گفت حضرت رضا ( ع ) فرمود در اين آيهء شريفه * ( ثُمَّ لْيَقْضُوا تَفَثَهُمْ وَلْيُوفُوا نُذُورَهُمْ ) * چيدن ناخن و دور كردن لباس چركين و جامهء احرام چركين است . « مترجم گويد » پس معنى آيه اينست كه بايد بگذارند مناسك حج را از ناخن چيدن و احرام بيرون آمدن بدور كردن لباس احرام و بايد وفا كنند بنذرهاى خود يعنى آنكه نذر كرده باشند از حج و غير آن از طاعات كه در اين ايام در مكه بجا مىآورند .\r\nحضرت رضا ( ع ) بتوسط آباء امجاد خود از امير المؤمنين ( ع ) روايت كرده كه آن جناب فرمود رسول خدا ( ص ) فرمود دو درد و مرض از امتهاى قبل از شما در شما جنبش آيد يكى دشمنى كردن و ديگرى حسد بردن . حضرت رضا ( ع ) از پدر بزرگوارش از امام جعفر صادق ( ع ) روايت كرده كه آن جناب فرمود خداوند وحى كرد بداود ( ع ) كه بندهء از بندگان من حسنهء از او صادر شود و به اين جهت او را داخل بهشت كنم .\r\nعرض كرد پروردگارا آن حسنه چيست فرمود بگشايد حزن مؤمنى را و او را خوشنود كند اگر چه بيك دانه خرما باشد داود عرض كرد حق است از براى كسى كه ترا شناخت كه اميد خود را از تو قطع نكند . از حسن بن بنت الياس مروى است كه گفت از حضرت رضا ( ع ) ما شنيدم كه فرمود خداوند لعنت كند كسى را كه حدثى را بوجود آورد يا اينكه حدث بوجود آورندهء را منزل دهد عرض كردم حدث كدام است فرمود كشتن كسى است . حضرت على بن محمد الرضا بتوسط آباء امجاد خود از حسين بن على ( ع ) روايت كرده كه آن جناب فرمود رسول خدا ( ص ) فرمود كه ابو بكر نسبت به من بمنزلهء گوش است و عمر نسبت به من بمنزلهء چشم است و عثمان نسبت به من بمنزلهء قلب است .\r\nپس روزانهء ديگر بر جد بزرگوارم وارد شدم در حالتى كه امير المؤمنين و ابو بكر و عمر و عثمان نزد آن جناب حاضر بودند .\r\nعرض كردم اى جد بزرگوار من نسبت به اين اصحاب تو كه حاضرند از تو فرمايشى استماع نمودم مقصود از آن چه بود فرمود بلى و اشاره كرد به ابو بكر و عمر و عثمان و فرمود ايشانند گوش و چشم و قلب و اينها سؤال كرده شوند كه از دوستى اين وصى من و اشاره\r\n","description":"","footnote":"","page_name":" 235 ","page_number":235},
  {"content":"\r\nكرد بعلى بن ابى طالب و فرمود خدا فرموده * ( إِنَّ السَّمْعَ وَالْبَصَرَ وَالْفُؤادَ كُلُّ أُولئِكَ كانَ عَنْه مَسْؤُلًا ) * . پس از آن فرمود بعزت پروردگار قسم است كه جميع مردم را در روز قيامت بر سر پاى باز دارند و سؤال كنند از دوستى و ولايت على ( ع ) اينست كه حقتعالى فرمايد * ( وَقِفُوهُمْ إِنَّهُمْ مَسْؤُلُونَ ) * . « مترجم گويد » كه شايد مقصود از اين حديث شريف اين باشد كه رسول خدا خواست بايشان بنمايد كه اگر شما بمنزلهء گوش و قلب و چشم من باشيد تا ولايت على را نداشته باشيد به حال شما ثمر ندارد .\r\nحضرت على بن موسى بتوسط پدر بزرگوارش از جد امجدش جعفر بن محمد ( ع ) روايت كرده است كه آن جناب فرمود .\r\nخداوند دشمن ميدارد خانهء كه در آن گوشت خورده مىشود و گوشت فربه را بعضى اصحاب آن بزرگوار عرض كردند يا ابن رسول الله ما دوست ميداريم گوشت را و خانه هاى ما خالى از آن نيست .\r\nپس اين چگونه خواهد شد فرمود چنان نيست كه شما رفته‌ايد بلكه مراد از آن خانه كه در آن گوشت خورده مىشود خانه اى است كه در آن بسبب غيبت مردم گوشت آنها خورده مىشود و مراد از گوشت فربه شخص متكبر است كه در هنگام راه رفتن بر خود ببالد . از عبد السلام بن صالح هروى مروى است كه گفت به حضرت رضا ( ع ) عرض كردم يا ابن رسول الله از پدران تو روايت شده است كه هر كسى در ماه رمضان جماع كند و يا آنكه افطار كند بايد سه كفاره بدهد و يك كفاره هم از ايشان روايت شده است ما كدام يكى از اين دو خبر را قبول كنيم فرمود بهر دو عمل كنيد هر گاه مردى در ماه رمضان با غير حليلهء خود بوجه حرام جماع كند يا به حرام افطار كند سه كفاره بايد بدهد بندهء آزاد كند و دو ماه پى در پى روزه بگيرد و شصت نفر مسكين را طعام دهد و قضاء روزهء آن روز را هم بگيرد و اگر با حليلهء خود جماع كند يا اينكه بحلال افطار كند يك كفاره بر او لازم است و قضاء روزهء آن روز را و اگر از روى نسيان و فراموشى مفطرى به عمل آورده چيزى بر او نيست . از احمد بن اشيم مروى است كه گفت به حضرت رضا ( ع ) عرض كردم فداى وجودت شوم چرا اعراب فرزندهاى خود را باسم سگ و پلنگ و يوز و مانند آن خطاب ميكنند فرمود زيرا كه اعراب هميشه با يك ديگر نزاع ميكنند و به جهت ترسانيدن دشمنان اين گونه اسماء را براى فرزندان خود مينهند و غلامان خود را باسم فرج و ميمون و مبارك مينامند از جهت اينكه آرزوهاى آنها اينست كه آنها مبارك و ميمون و گشاينده هم و غم باشند و باب تيمن اين اسماء بر آنها نهند . از عبد السلام بن صالح هروى مروى است كه گفت از حضرت رضا ( ع ) شنيدم كه\r\n","description":"","footnote":"","page_name":" 236 ","page_number":236},
  {"content":"\r\nميفرمود افعال بندگان خلق گرديده شده است من به آن جناب عرض كردم يا ابن رسول الله چيست معنى اينكه فرمودى خلق شده است فرمود يعنى مقدر شده است . ياسر خادم از حضرت عسگرى از پدر بزرگوارش از جد بزرگوارش على بن موسى الرضا ( ع ) روايت كرده است كه آن جناب چون جامه هاى خود را مىپوشيد ابتدا از طرف راست خود مىپوشيد و چون جامه نو در بر ميكرد ميفرمود قدحى از آب حاضر ميساختند و ده مرتبه سوره * ( إِنَّا أَنْزَلْناه فِي لَيْلَةِ الْقَدْرِ ) * و ده مرتبه سورهء * ( قُلْ هُوَ الله أَحَدٌ ) * و ده مرتبه سوره * ( قُلْ يا أَيُّهَا الْكافِرُونَ ) * ميخواند و بر آن آب ميدميد و آب را بر جامهء خود مىپاشيد پس از آن ميفرمود هر كه پيش از اينكه جامه هاى خود را بپوشد چنين كند هميشه در زندگانى با وسعت و روزى باشد اگر از عمر او رشتهء باقى باشد . « مصنف گويد » كه ياسر خادم حضرت رضا ( ع ) را درك نمود و در آن زمان بود و غريب است كه از حضرت عسگرى ( ع ) حديثى روايت كند .\r\n\r\nباب بيست و نهم در ذكر آنچه از آن جناب وارد شده است در صفات پيغمبر ( ص ) و برخى از اخبار متفرقه از آن جناب\r\nحضرت على بن موسى الرضا ( ع ) بتوسط آباء امجاد خود از على بن الحسين ( ع ) روايت كرده است كه آن جناب فرمود حسن بن على بن ابى طالب ( ع ) فرمود كه از خال خود هند بن ابى هاله سؤال كردم از صفت و صورت و خلقت رسول ( ص ) و هند وصاف پيغمبر بود يعنى زياد اوصاف آن جناب را بيان ميكرد و نهايت مهارت داشت در وصف گوئى و او گفت كه رسول خدا ( ص ) عظيم القدر بود و در نظر خلق عظيم الجثه مينمود و صورت او درخشندگى ميكرد مثل درخشندگى ماه در شب چهارده قامت نازنين او بلندتر از شخص مستوى الخلقه و كوتاهتر از شخص طويل القامه مينمود سر مبارك او بزرگ و موى آن نه پيچ و تاب داده شده بود و نه فروهشته و مسترسل بود بلكه مجتمع بود اگر پريشان نمودى اطراف سرو گردن او فرو گرفتى و اگر پريشان نكردى از نرمهء گوش او تجاوز ننمودى چه آن موى را بر بالاى سر خود مجتمع ساختى رنگ مباركش درخشان بودى دو جبين يعنى دو سوى پيشانى مباركش وسيع بودى ابروهايش باريك و بلند بودى ميان دو ابروهايش گشاده بودى و رگى در آن بود كه هنگام غضب آن رگ بجنبش آمدى و پر شدى آخر بينى و بالاى آن ارتفاع و دنباله داشتى و در وسط آن گوشه و برآمدگى داشت مهر او را نور و روشنائى بودى كه از آن بلند شدى و چون بينى او قلمى و باريك و بلند بودى هر كس\r\n","description":"","footnote":"","page_name":" 237 ","page_number":237},
  {"content":"\r\nنيكو تامل نكردى گمان كردى كه آن جناب را سر بينى نباشد ، ريش مباركش كوتاه و انبوه بودى دو طرف رخسارش كم گوشت و مساوى بودى و دهان مباركش بزرگ بودى و آب دهان مباركش سرد و شيرين و گوارا بودى و دندانهاى مباركش از يك ديگر بعدى داشتى يعنى چهار شانه بود و سرهاى استخوانهائى كه به يكديگر در مفاصل متصل بودى ضخيم و سطبر بودى و گردن مباركش متلألئ و درخشان بود و از نزديك گلو تا سر ناف بمويش مثل خطى كشيده بودى و ديگر در روى دو پستان و اطراف شكمش موى نداشتى و روى كرده و دو ذراع و شانه اش و اعالى سينه اش موهاى بلند داشتى و دو بند دستش بلند و كف دستش وسيع و دو دست و دو پاى مباركش بزرگ و زبر و انگشتان كشيده بودى و استخوانهاى دو ساعد دست دو ساق پاى بلند و كشيده بودى يعنى كوتاه و بلند نبودى و وسط كف دو پاى مباركش به زمين نرسيدى و پشت دو پاى مباركش چنان مساوى بود كه اگر آب به روى آن ريختى جارى شدى و زيست نكردى چون برفتار آمدى قدم مبارك را به قوت از زمين برداشتى نه مثل زنان كه پاها را آهسته برميدارند و نزديك يك ديگر بر زمين مينهند چنان گام خود را برميداشت كه گويا به پيش ميل مينمود و به نرمى و وقار راه ميرفت و ليكن چون گامهاى بزرگ برميداشت سريع المشى بود و چون راه ميرفت گويا رو بسرازير راه ميرود و چون نظر افكندى بسوى همه نظر افكندى يعنى شخصى دون شخصى را مخصوص بنگاه نفرمودى و چشم مباركش به زير افتاده و نظرش بر آسمان بودى و بيشتر نظرش بگوشهء چشم بودى و چون با كسى ملاقات كردى بسلام كردن سبقت گرفتى .\r\nحضرت مجتبى ( ع ) گويد : كه بهند بن ابى هاله گفتم كه از تكلم كردن و سخن گفتن و منطق او وصف كن .\r\nگفت : كه آن جناب على الاتصال غمناك و حزين بود و هميشه فكر ميكرد و راحتى از براى او نبود و در غير وقت احتياج سخن نميگفت و از ابتداى كلام تا انتها كلامش آهسته بود و بگوشه دهن سخن ميراند و چون تكلم ميفرمود سخنهاى جامع ميگفت كه نه زياده از مقصود و نه كوتاه از مقصود بود و به نرمى سخن ميگفت نه زبرى و درشتى و نه اينكه خوار و پست شمارد مخاطب خود را و به طرز اهانت كردن با او سخن گويد و هميشه نعمت را بزرگ شمردى و اگر غذائى يا مشروبى خوب نبود نه مذمت ميكرد و نه مدح مينمود و دنيا و چيزهاى دنيوى هرگز او را بغضب در نياوردى و از زيادتى حسن خلق رفتار آن بزرگوار با اصحاب خود حق بود كه چون در گرفتن حقى او را با كسى خصومتى بظهور ميرسيد احدى بر آن اطلاع نمىيافت و چيزى از غضب او بظهور نميرسيد تا اينكه مردم آن جناب را در اخذ آن حق يارى كردند و چون اشاره ميفرمود با كف دست اشاره مينمود و چون از چيزى تعجب مينمود دست مباركش را گردش ميداد و چون گفتگو ميكرد و حديثى بيان مينمود على الاتصال گودى كف دست راست را به باطن ابهام دست چپ ميگذاشت\r\n","description":"","footnote":"","page_name":" 238 ","page_number":238},
  {"content":"\r\nچون غضب ميكرد اعراض ميفرمود و روى مبارك بر ميگردانيد و چون مسرور و شادمان ميشد چشم مبارك را بهم ميگذاشت و نميگشود بيشتر خندهء او تبسم بود و چون تبسم نمودى دندان مباركش مثل تگرگ سفيد و نيكو بودى .\r\nحضرت مجتبى حسن بن على ( ع ) ميفرمايد كه من اين شمائل و اوصاف محمدى را مدتى از حضرت حسين ( ع ) پنهان ميداشتم و زمانى را خواستم از براى او تعريف كنم چون ملاحظه كردم او سبقت گرفته بود بر من در دانستن اين اوصاف و آنچه من خواستم از او پرسش كنم او از من پرسيد و من از او يافتم كه از پدر بزرگوارش سؤال كرده بود از محل و رود و خروج مجلس و شكل آن بزرگوار را و چيزى از آن وانگذاشته بود و همه را دانسته بود .\r\nحضرت حسين ( ع ) گفت كه از پدر بزرگوارم پرسيدم كه رسول خدا ( ص ) در خانهء خويشتن چگونه زيست ميكرد و چگونه وارد ميشد فرمود كه در ورود آن جناب بخانهء خويش از كسى اذن حاصل نمينمود و ليكن در خانهء غير خود اذن ميگرفت .\r\nپس چون آن بزرگوار در خانهء خويش زيست مينمود زمان توقف خويش را در خانه سه بهره ميساخت بهرهء را بطاعت ميگذاشت و بهرهء را باشتغال امور معيشت با اهل خود مىپرداخت و بهره اى را از براى خود ميداشت .\r\nپس آن بهرهء خود را دو بهره مينمود ميان خود و ميان مردم و آن بهره امت را به كار ايشان مىپرداخت و خواص امت نزد او تردد مينمودند و هر گونه مطالب لايقه نسبت بهر كسى از آن جناب بايشان ميرسانيدند و آن جناب از آن بهره هيچ زمان از ايشان منع نفرمودى و طريقهء بهيهء آن حضرت در اين بهره امت اين بود كه اهل فضل و كمال بر غير آنها باذن آن جناب ترجيح يافتندى و به مقدار فضيلت هر يك در دين از اين بهره قسمتى بردندى چه بعضى ايشان را يك حاجت و برخى را دو حاجت و پارهء را حاجتهاى زياد بودى آن بزرگوار مشغول به عمل ايشان ميشدى و باسرار شريعت و معرفت خداوند آموزگارى نمودى و اصلاح امورات ايشان فرمودى و امت را مقرر داشتى كه از ايشان هر گونه مسائل مىپرسيدند و ايشان را ميفرمودى كه هر گونه مصلحت است و سزاوار آنها است بايشان اخبار كنيد و ميفرمود آن كس را كه حاضر است غايب را آگاهى دهد و هر كس دستش به من نرسد سخن او بنزديك من شرح دهيد .\r\nهمانا هر كه برساند حاجت كسى را كه خود نتواند بپادشاه خداوند هر دو قدم او را در قيامت ثابت دارد و در نزد او بجز اين گونه سخنان كه آموزگارى اسرار معرفت الهى و با مسائل دين و اصلاح امور مؤمنين بلكه كافه خلق در نزد جنابش ذكر نشدى و احدى از آحاد مردم را بشدت و سختى نديدى مگر آنكه رفع فرمودى مردم بر حضرتش داخل ميشدند در حالتى كه صاحبان مطالب بودند چون مراجعت مينمودند همه شيرينى انجاح مطلب خود\r\n","description":"","footnote":"","page_name":" 239 ","page_number":239},
  {"content":"\r\nچشيده و با حاجات بر آورده بر ميگشتند و چون از حضور مباركش بيرون ميشدند همه خود را ذليل و منقاد ميدانستند . حضرت سيد الشهداء ( ع ) گويد كه از پدر بزرگوارم پرسش كردم از روش و طريقهء آن جناب در بيرون خانه فرمود در بيرون خانه بسخنى كه سودمند نبودى زبان نگشودى و تأليف قلوب فرمودى و مردم را از حضرت خويشتن براندى و كريم هر قوم را مكرم داشتى و او را بامارت و رياست آن قبيله باز گذاشتى و مردم را ترسانيدى از نافرمانى و خود را از ايشان نگاهداشتى و ليكن بطلاقت وجه و كرامت طبع كار كردى و اصحاب خود را از خود دلتنگ نساختى و از آنكه حاضر بودى پرسش غائب نمودى و كردار نيك را بستودى و رفتار زشت را نكوهش كردى و تقبيح فرمودى .\r\nپيوسته باعتدال پرداختى و اختلاف در امورش پيدا نشدى و هرگز از كسى غافل نشدى مبادا اينكه غافل شوند و يا آنكه از حق اعراض كنند و از حق كوتاهى نكردى و نگذشتى و كسانى كه او را از مردم منحرف نمودندى .\r\nيعنى محارستش كردندى از اينكه بر حضرتش صدمه از اذيت و يا معاشرت مردم وارد شود بهترين مردمان بودندى و افضل خلق نزد او كسى بودى كه مردم را زيادتر موعظه و نصيحت نمودى و بزرگتر در منزلت و قرب بزم حضورش آن سعادتمندى بودى كه با مردم نيكوتر مواساة كردى .\r\nحضرت سيد الشهداء ( ع ) گفت كه از پدر بزرگوارم از مجلس آن حضرت پرسش كردم فرمود در هيچ مجلسى ننشستى و بر نخواستى جز اينكه به ياد خدا بودى و هيچ مكانى از امكنه را وطن قرار ندادى و مردم را از وطن قرار دادن دنيا باز داشتى و هر محفل را مزين بقدوم خود ساختى در آخر مجلس نشستى و مردم را بدين روش فرماندادى و چنان برافت رفتار نمودى كه هر يك از مجلسيان چنين پنداشتندى كه احدى مثل او در نزد حضرتش گرامىتر نيستى هر كس در مجلسش در آمدى اين قدر صبر نمودى كه خودش برخاستى و البته حاجت سائل را بر آوردى و اگر نه با روى گشاده و سخن شيرين تعطيل آن را تدارك كردى گشايش خلق عظيمش گنجايش تمام آفرينش داشتى و مردمان را از پدر مهربانتر بودى و در دين حق مردمان را بيك چشم ملاحظه فرمودى و در نظر انورش يكسان نمايش كردندى مجلس او آكنده از حلم و حيا و صدق و امانت بودى آوازها بسخن فراز نگشتى و غيب كسى شمرده نشدى و سخن لغو و بى جا در مجلس آن جناب فراز نگشتى تا اينكه شايع شود و اشتهار يابد مردمان مجلسش بتقوى گرامى بودندى و با يك ديگر بتواضع حركت كردندى بزرگ خود را حرمت داشتندى و بر كوچك خود راه مرحمت و عطوفت پيشه كردندى و صاحب حاجت را اكرام كردندى و غريب را نوازش كردندى .\r\nپس من به پدر بزرگوارم عرض كردم چگونه بود سيرت و روش آن جناب نسبت بمجلسيان خود فرمود پيوسته بطلاقت وجه و نيكى خلق موصوف بودى و با طرف مقابل به نرمى حركت\r\n","description":"","footnote":"","page_name":" 240 ","page_number":240},
  {"content":"\r\nكردى نه بد خلق بودى و نه دل سخت و نه صيحه كشنده و نه فحش گوينده و نه عيبكنندهء مردم نه مدحكننده و ستايندهء ايشان و آنچه را كه ميل نفسانى به آن نداشتى از آن تغافل نورزيدى و آرزوكنندگان آن را مأيوس و نااميد نساختى و خود را از سه چيز باز ميداشتى مراء و جدال در سخنورى و بسيار گفتن و سخنان لغو و سه عمل نسبت بمردم نكردى احدى را مذمت نكردى و كسى را سرزنش و استهزا ننمودى و بر لغزش و سخنان لغو كسى مؤاخذه ننمودى و بر پنهانى كسى پى نبردى و در چيزى سخن نكردى .\r\nمگر آنكه اميد ثواب در آن داشتى و چون در مجلس داد سخن ميدادى مجلسيان او مانند كسانى كه بر سر آنها مرغى نشسته باشد سرهاى خود را به زير انداختندى و چون سكوت ميفرمودى سخن ميكردندى و در حديث نزد آن حضرت منازعه ننمودندى هر كس سخن ميگفت گوش فرا داشتندى تا فارغ ميشد و هر كس از ايشان كه شروع در گفتگو مينمود .\r\nآن جناب حديث او را گوش دادى و مانند مردم خنده كردى از آنچه آنها خنده كردندى و تعجب نمودى از آنچه آنها تعجب نمودندى و چون غريبى با او سخن كردى يا اينكه مسألتى نمودى بر درشتى و سخن زشت او صبر فرمودى و او را آزرده نساختى بلكه نسبت باصحاب خود نيز چنين كردى .\r\nتا اينكه مردم را به خود رايگان كردى بلكه سخنان حق و صدق او را بپذيرند و فرمودى چون صاحب احتياجى را به بينيد او را طلب كنيد و اعانتش كنيد و ستودن كسى را قبول نكردى مگر كسى بعوض ستودن آن جناب حضرتش او را ستودى و سخن احدى را قطع نكردى مگر آنكه زياده از حد گفتگو كردى .\r\nپس آن جناب يا او را نهى فرمودى از تكلم يا اينكه در ميان كلام او برخاستى .\r\nحضرت سيد الشهداء گويد كه من از پدر بزرگوارم از سكوت رسول خدا ( ص ) پرسش كردم .\r\nفرمود سكوت آن بزرگوار مبنى بر چهار چيز ميبود حلم و حذر و تقدير و تفكر .\r\nاما تقدير او پس بيك اندازه نظر كردن و گوش فرا داشتن در ميان مردمان بود به اين معنى كه آن جناب مردمان را بيك نوع ملاحظه ميفرمود و چون سخن ميگفتند سخنان همه را بيك اندازه گوش ميداد .\r\nو اما تفكر آن حضرت در بقاء و فناء اشياء بود .\r\nاما حلم آن جناب در صبر او بروز و ظهور يافته بود و چيزى آن جناب را بغضب در نمىآورد و او را بر نميانگيخت .\r\nو حذر آن بزرگوار در چهار چيز اجتماع يافته بود فرا گرفتن رفتار نيكو تا اينكه به او اقتدا شود و متابعت وى كنند و واگذاشتن بد رفتارى تا اينكه خود را از آن باز دارند و كوشش كردن در رأى و فكرى كه امور امت به آن اصلاح شود و زيستن در چيزى\r\n","description":"","footnote":"","page_name":" 241 ","page_number":241},
  {"content":"\r\nكه خير دنيا و آخرت امت در آن باشد صلوات الله عليه و على آله الطيبين الطاهرين . « مصنف گويد » كه اين صفات حضرت ختمى مرتبت را از مشايخ و استادان باسناد مختلفه روايت كرده‌ام و آن اسانيد را در كتاب نبوت اخراج نموده‌ام و ليكن در اين كتاب شريف آن طريقى كه حضرت رضا ( ع ) در آن طريق بود ذكر كرده‌ام چه اين كتاب مستطاب در ذكر عيون اخبار آن جناب تصنيف شده است و تفسير اين صفات را در كتاب معانى الاخبار ذكر كرده‌ام .\r\n\r\nو اما اخبار متفرقه\r\nاحمد بن حسن حسينى از حسن بن على از پدر بزرگوارش از محمد بن على از پدر بزرگوارش از حضرت رضا ( ع ) از پدر بزرگوارش موسى بن جعفر روايت كرده است .\r\nكه آن جناب فرمود زمانى را خبر مرگ اسماعيل بن جعفر كه بزرگترين اولاد حضرت صادق جعفر بن محمد ( ع ) بود به آن حضرت دادند آن هنگامى بود كه ميخواست غذا تناول كند و نديمان وى بر گردش مجتمع بودند .\r\nآن حضرت تبسم كرد و فرمان داد طعام حاضر ساختند و با نديمان نشست و آن روز را نيكوتر از ساير ايام غذا تناول فرمود و نديمان را ترغيب و تحريص به خوردن طعام ميفرمود و طعام را پيش روى آنها ميگذاشت و اهل مجلس تعجب كردند كه اصلا اثر غم و اندوه بر آن جناب آشكار نيست .\r\nچون از طعام خوردن فراغت يافتند عرض كردند يا ابن رسول الله ما امر عجيبى مشاهده كرديم .\r\nتو آلان داغ چنين فرزندى ديدى و ما ترا باينحالت ملاحظه ميكنيم كه ابدأ آثار ملالت در تو نيست .\r\nفرمود چه افتاده است مرا كه چنين نباشم كه شما مىبينيد و حال اينكه خبر راستگوتر از راستگويان به من رسيده است كه من و شما شربت ناگوار مرگ را مىچشيم .\r\nهمانا گروهى كه مرگ را دانستندى و آن را در مقابل چشم قرار دادندى البته بايد انكار نكنند كه مرگ بناگاه ميربايد و بايد امر خالق خود را تسليم دارند . به اين اسناد از حضرت رضا از پدر بزرگوارش موسى بن جعفر ( ع ) مروى است كه فرمود گروهى از خواص حضرت صادق ( ع ) در حضور باهر النورش نشسته بودند در شب ماهتاب روشنى پس بجنابش عرض كردند يا ابن رسول الله چه قدر نيكو است آنچه براى چرخ نيلگون جلوه گر شده و چه قدر نورانيست اين كواكب و ستارگان فرمود شما به اين سخن تكلم كنيد و مد برات چهارگانه جبرئيل و ميكائيل و اسرافيل و ملك الموت نيز به زمين نظر كنند و\r\n","description":"","footnote":"","page_name":" 242 ","page_number":242},
  {"content":"\r\nشما و برادران شما را در اطراف زمين مشاهده كنند و نور شما در آسمانها نسبت بايشان نيكوتر از نور اين ستارگان است و ايشان گفته شما را گويند چه قدر نيكو است نورهاى اين مؤمنان . به اين اسناد از حضرت رضا ( ع ) از پدر بزرگوارش موسى ابن جعفر ( ع ) مروى است كه مردى خدمت حضرت ( ع ) آمده عرض كرد كه از دنيا ملول شده‌ام آرزو دارم مرگ را آن جناب ( ع ) فرمود حيات و زندگانى را آرزو كن تا اطاعت و عبادت پروردگار كنى نه اينكه معصيت و نافرمانى كنى .\r\nهمانا اگر زندگانى كنى و اطاعت كنى بهتر است از براى تو اينكه بميرى و نه معصيت كنى و نه اطاعت . به اين اسناد از حضرت رضا ( ع ) از پدر بزرگوارش موسى بن جعفر ( ع ) مروى است كه فرمود حضرت صادق ( ع ) فرمود مسافت ميان مردى و بهشت زياده از زير زمين تا عرش برين است به جهت زيادتى گناه وى .\r\nپس اگر از اين گناهان پشيمان شود و از خوف خدا گريه كند اين مسافت نزديكتر شود از پلك چشم تا سياهى و سفيدى چشم او . به اين اسناد از حضرت رضا ( ع ) از پدر بزرگوارش موسى بن جعفر ( ع ) مروى است كه به حضرت صادق ( ع ) عرض كردند خبر بده ما را از طاعون فرمود طاعون از براى گروهى عذاب و غضب خدا است و از براى ديگران رحمت خدا است عرض كردند رحمت چگونه عذاب مىشود .\r\nفرمود آيا نميدانى كه آتش جهنم عذاب است بر كفار و بر موكلان جهنم كه با كفار در جهنم هستند و ايشان را عذاب و عقوبت ميكنند رحمت است . به اين اسناد از حضرت رضا ( ع ) از پدر بزرگوارش موسى بن جعفر ( ع ) مروى است كه فرمود حضرت صادق ( ع ) فرمود چه بسيار كسانى كه به لهو و لعب مشغول باشند و خنده آنها زياد باشد در روز قيامت گريهء آنها زياد باشد و بر گناهان زياد گريه كنند و چه بسيار كسانى كه خوف و خشيت آنها زياده باشد و بر گناهان زياد گريه كنند در روز قيامت سرور و خندهء آنها زياد باشد . به اين اسناد از حضرت رضا ( ع ) از پدر بزرگوارش موسى بن جعفر ( ع ) مروى است كه فرمود حضرت صادق ( ع ) جعفر بن محمد احوال بعضى كسان كه در مجلس حاضر ميشدند پرسيد عرض كردند عليل و بيمار است آن جناب او را عيادت نموده و در بالين او بنزديك سرش او را مريض يافت به او فرمود ظن خود را به خدا نيكو گردان عرض كرد اما ظن و گمان من به خدا نيكو است و از اين جهت هيچ باكى از مردن ندارم و ليكن غم من از براى دختران خود است و مرا ناخوش نكرده است مگر از بسكه مرا هم و غم فراگرفته بود از براى اين دختر حضرت صادق ( ع ) فرمود آن كسى را كه اميدوارى به او كه حسنات ترا دو برابر كند و\r\n","description":"","footnote":"","page_name":" 243 ","page_number":243},
  {"content":"\r\nسيئات و بديهاى ترا محو كند به همان كس اميدوار باش از براى اصلاح حال دختران خود آيا نميدانى كه رسول خدا ( ص ) فرمود كه چون در شب معراج من از سدرة المنتهى گذشتم تا بشاخهاى آن رسيدم ديدم بعضى از ميوه هاى شاخه هاى آن درخت مثل پستان آويخته كه از بعضى از آنها قطره قطره شير ميچكيد و از بعضى عسل و از بعضى روغن و از بعضى نان سفيد او از بعضى لباس و رخوت و از بعضى ميوهء درخت كنار و يا دارچينى بيرون مىآمد و تمام اينها بجانب زمين ميريخت من در نزد خود خيال كردم كه چيزهائى كه از اين پستانها خارج مىشود آيا از براى كيست و كدام طايفهء مستحق اين گونه نعمت باشند و در آن وقت جبرئيل نزد من نبود زيرا كه از مرتبهء او تجاوز كرده بودم و او از نزد من دور شده بود چه اگر توانائى بر عروج زياده از حد خود داشتى البته مصاحبت برادر خود را از دست ندادى .\r\nپس در آن وقت از مصدر جلال الهى اين نداى روح افزا در مكنون خاطرم رسيد كه اى محمد اين درخت را در اين مكان رفيعتر از هر مكانى رويانيدم تا آنكه پسران و دختران امت تو را غذا دهم پس بپدران دختران بگو كه سينه هاى شما از فاقه و پريشانى دختران تنگ نشود چنانچه من آنها را آفريدم روزى مىدهم . و به اين اسناد از حضرت رضا ( ع ) از پدر بزرگوارش موسى بن جعفر مروى است كه آن جناب فرمود حضرت صادق ( ع ) ببعضى از مردم نوشت كه اگر اراده دارى كه عاقبت امر تو ببهترين عمل تو ختم شود و در حالت مردن مرتكب افضل اعمال باشى حق خداوند را بزرگتر بدان كه نعمتهاى او را در معاصى صرف كنى و چون اثر غضب بر تو ظاهر نشده است بحلم او مغرور شوى و اكرام كن هر كسى را كه به بينى ما را به خوبى ذكر كند و يا آنكه محبت ما را بر خود بسته باشد و بر تو لازم نيست كه جستجو كنى از اينكه در اين ادعا صادق است يا كاذب نيت تو از براى تو كافى است و كذب او از براى خودش ضرر دارد . و به اين اسناد از حضرت رضا ( ع ) از پدر بزرگوارش موسى بن جعفر ( ع ) مروى است كه آن جناب فرمود حضرت صادق ( ع ) راهى را طى ميفرمود و قومى با آن جناب بودند كه مال بسيارى با آنها بود خبر به آنها دادند .\r\nكه جمعى شمشير دار در اين راه هستند كه قطاع الطريقند و مال مردم را از ايشان بگيرند آيا نميشود كه اين اموال را به تو سپاريم شايد چون به بينند از تست نگيرند فرمود شما چه ميدانيد شايد ايشان به غير از من قصد ديگرى را نداشته باشند و شايد شما چون اين عمل كرديد مرا در معرض تلف آوريد و به اين واسطه آسيبى به من رسانند .\r\nعرض كردند پس چه كنيم اذن ميفرمائى دفن كنيم اين اموال را تا نه بينند فرمود اين بدتر است شايد عارضهء رخ دهد كه بفهمند و مال را ببرند يا اينكه شما بعد از دفن كردن راه نيابيد و ندانيد كجا دفن كرده‌ايد .\r\nعرض كردند پس چه كنيم ما را راهنمائى كن فرمود اين اموال را امانت بگذاريد نزد كسى كه حفظ كند آن را و از اين راهزنان دفع كند و از براى شما نگاه دارد و هر جزئى\r\n","description":"","footnote":"","page_name":" 244 ","page_number":244},
  {"content":"\r\nاز اين اموال را زياده تر كند از دنيا و آنچه در دنيا است . پس از آن بشما رد كند و بشما اضعاف و مضاعف دهد در زمانى كه نهايت احتياج داشته باشيد و وقتى از آن وقت محتاجتر نباشيد .\r\nعرض كردند اين شخص كيست فرمود پروردگار عالميانست عرض كردند چگونه نزد خداوند بامانت گذاريم .\r\nفرمود بضعيفان و درويشان مسلمانان صدقه دهيد عرض كردند در اين بيابان درويش و پريشانى كى پيدا مىشود .\r\nفرمود قصد كنيد كه ثلث آن را صدقه دهيد تا حقتعالى باقى آن را از كسى كه مىترسيد نگاهدارد و آنها را دفع كند .\r\nعرض كردند قصد كرديم فرمود خاطر جمع داريد و برويد كه در امان خدا خواهيد بود .\r\nپس به راه افتادند ناگاه آن طائفه راهزنان نمودار شدند خوف بر اينها غلبه كرد حضرت ( ع ) فرمود چگونه شما مىترسيد و حال آنكه شما در امان خدا باشيد .\r\nدر اين حال راهزنان پيش آمدند و پياده شدند و دست حضرت صادق ( ع ) را بوسيدند و عرض كردند كه ما شب گذشته را در خواب ديديم كه رسول خدا ما را فرمانداد خود را به خدمت شما رسانيم .\r\nآلان ما در نزد تو حاضريم و مصاحبت تو و اين قوم رها نكنيم تا دشمنان و دزدان را از اين قوم دفع كنيم حضرت صادق ( ع ) فرمود ما را بشما احتياجى نيست زيرا كه آن كسى كه ما را از شر شما دفع نموده است از شر هر كسى دفع مىكند .\r\nپس بسلامت گذشتند ثلث مال را صدقه دادند و تجارت ايشان از براى آنها با بركت شد و هر درهمى را ده درهم سود كردند و گفتند چه قدر بسيار بود بركت حضرت صادق ( ع ) و آن جناب بايشان فرمود دانستيد كه معاملهء با خداوند چه قدر بركت دارد پس بر آن مداومت بكنيد و اين گونه معامله را از دست ندهيد . و به اين اسناد از حضرت رضا ( ع ) از پدر بزرگوارش موسى بن جعفر ( ع ) است كه آن جناب فرمود حضرت صادق ( ع ) مردى را ديد كه سخت جزع بر مرگ فرزندش مىكند فرمود اى مرد جزع و فزع بر مصيبت كوچك ميكنى و از مصيبت بزرگ غفلت دارى و اگر مهيا و آماده بودى از براى آن مكانى كه فرزند تو به آن مكان و اصل شده است . اين قدر جزع تو شدت نداشت و مصيبت تو بمهيا نشدن از براى سفر آخرت بزرگتر است از مصيبت فرزند تو . محمد بن سنان از حضرت رضا على بن موسى روايت كرده كه آن جناب فرمود همانا * ( بِسْمِ الله الرَّحْمنِ الرَّحِيمِ ) * نزديكتر است باسم اعظم خدا از سياهى چشم بسفيدى چشم\r\n","description":"","footnote":"","page_name":" 245 ","page_number":245},
  {"content":"\r\nراوى گويد كه حضرت رضا ( ع ) فرمود كه چون پدر بزرگوارم از منزل بيرون مىآمد ميفرمود * ( بِسْمِ الله الرَّحْمنِ الرَّحِيمِ ) * بيرون آمدم بحول و قوة الهى نه بحول و قوة خود بلكه بحول و قوة تو اى پروردگار من در حالتى كه در معرض نصيب و قسمت تو باشم پس عافيت و سلامت روزى من گردان . از حسين بن خالد مروى است كه گفت حضرت رضا ( ع ) فرمود كه از پدر بزرگوارم شنيدم كه از پدر بزرگوارش حديث ميكرد كه اول سوره كه نازل شد * ( بِسْمِ الله الرَّحْمنِ الرَّحِيمِ ) * * ( اقْرَأْ بِاسْمِ رَبِّكَ ) * بود و آخر سورهء كه نازل شد * ( إِذا جاءَ نَصْرُ الله وَالْفَتْحُ ) * بود . ياسر خادم از حضرت رضا ( ع ) از پدر بزرگوارش از پدران خود از حسين بن على ( ع ) روايت كرده است كه آن جناب فرمود رسول خدا ( ص ) بعلى فرمود يا على توئى باب الله و توئى راه بسوى خدا و توئى نباء عظيم و توئى صراط مستقيم و توئى مثل الاعلى و توئى امام المسلمين و امير المؤمنين و توئى بهترين اوصياء و آقاى صديقان يا على توئى فاروق اعظم و توئى صديق اكبر يا على توئى خليفه من بر امت من و توئى اداكنندهء قرض من و توئى راست آورنده و ثابتكنندهء وعده هاى من يا على توئى كه بعد از من به تو ستم كنند يا على توئى كه بعد از من از تو جدائى كنند يا على توئى كه بعد از من ترا تنها گذارند يا على گواه ميگيرم خدا و كسانى را از امت من كه حاضرند همانا حزب تو حزب من باشد و حزب من حزب خدا باشد و حزب دشمنان تو حزب شيطان باشد . حسن بن محبوب از حضرت رضا ( ع ) روايت كرده است كه آن جناب فرمود لا بد فتنهء بسيار شديد و سختى روى ميدهد كه هر دوست و مصاحبى از ما در آن فتنه افتد و اين فتنه هنگامى باشد كه شيعيان سيم از اولاد مرا مفقود كنند و او از ميان ايشان برود كه گريه كنند بر او اهل آسمان و زمين و هر مرد و زن تشنهء ديدار او باشند و هر غمين و حزينى كه او را طالب باشد و بر ديدن او حسرت خورند .\r\nپس از آن فرمود پدر و مادرم فداى او باد كه او است همنام جد بزرگوارم و شبيه من و شبيه موسى بن عمران ( ع ) و در بر او باشد لباسهاى نور كه بشعاع روشنائى قدس افروخته باشد چه بسيار مرد و زن مؤمن و مؤمنه كه سرگردان و غمگين باشند و تشنهء آن آب شيرين و گوارا باشند .\r\nگويا ايشان را مىبينم كه اوقات عمر خود بديدار او فائز نشوند و از ديدن او مأيوس باشند و ندائى برآيد كه از دور و نزديك همه آن ندا را استماع كنند او است رحمت بر مؤمنين و عذاب بر كافرين .\r\n« مترجم گويد » كه حضرت رضا ( ع ) سيم از اولاد خود را صاحب الامر خوانده و حديثى نظير اين حديث سبق ذكر يافت و احتمالى در توجيه آن مذكور شد . از حسن بن على الوشا مروى است كه گفت از حضرت رضا ( ع ) شنيدم كه فرمود در حالتى\r\n","description":"","footnote":"","page_name":" 246 ","page_number":246},
  {"content":"\r\nكه بندهء در آن حالت نزديكتر است از همهء حالات به خدا حالت سجده است و اينست مضمون آيهء شريفه سجده * ( وَاسْجُدْ وَاقْتَرِبْ ) * . محمد بن فضيل از حضرت رضا ( ع ) روايت كرده كه آن جناب فرمود نماز نزديككنندهء هر بنده پرهيزكار است به خدا . از سليمان بن جعفر مروى است كه گفت حضرت رضا ( ع ) فرمود وقتى را من در سجده بودم بادى وزيدن گرفت و بنوعى سخت شد كه هر كسى در جستجوى مكانى بود كه خود را محافظت كند و من در حالت سجده الحاح كردم بدرگاه قاضى الحاجات و دعا كردم تا اينكه بادها ساكن شد . از محمد بن اسماعيل بن بزيع مروى است كه گفت حضرت رضا ( ع ) را ديدم در حالت سجده كه سه انگشتان مبارك را هر يك بعد از ديگرى حركت ميداد گويا تسبيح خود ميشمرد .\r\nپس از آن سر مبارك را از سجده بلند كرد راوى گويد كه آن جناب را در حالت ركوع ديدم كه به آن مقدار كمر مبارك را خم مينمود كه احدى را نديده بودم در ركوع اين مقدار خم شود و چون ركوع مينمود دستهاى مبارك را به پهلوى خود نمىچسبانيد و مثل دو بال قرار ميداد . حسن بن على الوشا از حضرت رضا روايت كرده كه از آن جناب شنيدم كه ميفرمود چون بنده در حالت سجده در خواب رود حقتعالى ميفرمايد نظر كنيد به بندهء من كه چگونه در طاعت منست و روح او را قبض كرده‌ام . از احمد بن محمد ابن ابى نصر بزنطى مروى است كه گفت حضرت رضا ( ع ) كتابتى به فرزند ارجمندش ابو جعفر امام محمد تقى ( ع ) نوشته بود و من آن كتابت را خواندم نوشته بود اى ابا جعفر به من خبر رسيده است كه دوستان چون تو سوار ميشوى ترا از باب صغير بيرون مىبرند و اين از جهت بخلى است كه ايشان دارند از اينكه احدى بخير تو نرسد ، پس بحقى كه مرا است بر تو بايد راه بيرون رفتن و داخل شدن تو از باب كبير باشد و چون سوار ميشوى بايد طلا و نقره همراه داشته باشى و هر كسى از تو سؤال كند به او عطا كنى و كسى كه ترا به حق اعمام تو قسم ميدهد كمتر از بيست و پنج دينار به او نميدهى و زيادتر از آن را خودت ميدانى و مقصود من آنست كه حقتعالى ترا بلند كند پس انفاق كن و از تنگدستى واهمه نكن . و حضرت رضا ( ع ) بتوسط آباء امجاد خود از حضرت على بن ابى طالب ( ع ) روايت كرده است كه آن جناب فرمود رسول خدا ( ع ) فرمود كه در روز قيامت دخترم فاطمه ( ع ) محشور خواهد شد .\r\nدر حالتى كه جامه هاى رنگ شده بخونها با او است و بقائمه از قوائم عرش مىآويزد و\r\n","description":"","footnote":"","page_name":" 247 ","page_number":247},
  {"content":"\r\nعرض مىكند اى حكم حكم كن ميان من و ميان كشندگان فرزندم على بن ابى طالب ( ع ) ميفرمايد كه رسول خدا ( ص ) فرمود قسم به خداوند كعبه كه حكم مىكند از براى دخترم . حضرت رضا ( ع ) از پدران خود از جد بزرگوارش امير المؤمنين ( ع ) روايت كرده كه آن جناب فرمود رسول خدا ( ص ) فرمود كسى كه متدين شود به غير آنچه شنيده حقتعالى او را در وادى ضلالت و گمراهى فنا كند و هر كس متدين شود به آنچه شنيده است از غير بابى كه حقتعالى آن باب را از براى خلق خود مفتوح كرده است مشرك است و آن باب كسى است كه امين وحى خدا است و او محمد مصطفى ( ص ) است . حضرت على بن موسى الرضا ( ع ) بتوسط آباء امجاد خود از على بن ابى طالب ( ع ) روايت كرده است كه آن جناب فرمود وقتى را من در بعضى از كوچه هاى مدينه با پيغمبر ( ص ) ميرفتم ناگاه مردى پير بلند قدى كه ريش انبوهى داشت و چهار شانه بود بما برخورد و سلام كرد بر پيغمبر و بعد از تعارف با آن جناب روى به من كرد و گفت .\r\nالسلام عليك يا رابع الخلفاء و رحمة الله و بركاته سلام بر تو اى چهارمين خلفاء و رو كرد برسول خدا و عرض كرد آيا چنين نيست يا رسول الله رسول خدا ( ص ) فرمود بلى چنين است پس از آن از ما گذشت .\r\nمن عرض كردم يا رسول الله اين چه مطلبى بود كه شيخ به من گفت و تصديق شما چه معنى داشت .\r\nفرمود\r\nالحمد الله ) *\r\nتوئى متصف به اين صفت چه حقتعالى در كتاب مستطاب خود فرموده * ( إِنِّي جاعِلٌ فِي الأَرْضِ خَلِيفَةً ) * و آن خليفه را كه حقتعالى در روى زمين قرار داد حضرت آدم ( ع ) بود و حقتعالى فرموده * ( يا داوُدُ إِنَّا جَعَلْناكَ خَلِيفَةً فِي الأَرْضِ فَاحْكُمْ بَيْنَ النَّاسِ بِالْحَقِّ ) * .\r\nپس داود ( ع ) دوم از خلفاء باشد و حقتعالى حكايت از موسى ( ع ) ميفرمايد هنگامى كه بهارون گفت * ( اخْلُفْنِي فِي قَوْمِي وَأَصْلِحْ ) * اى هارون در ميان قوم من خليفه باش و اصلاح كن .\r\nپس هارون خليفه سوم است كه موسى ( ع ) او را خليفه قرار داد در ميان قوم خود و باز حقتعالى ميفرمايد * ( وَأَذانٌ مِنَ الله وَرَسُولِه إِلَى النَّاسِ يَوْمَ الْحَجِّ الأَكْبَرِ ) * بيزار بودن خدا و رسول خدا از مشركين اعلامى است از خدا و رسول خدا ( ص ) بسوى مردم و در روز حج بزرگ عيد قربان است . « مترجم گويد » كه مصنف در كتاب معانى الاخبار حديثى روايت كرده است از از حضرت صادق ( ع ) به اين مضمون كه راوى گفت از آن حضرت سؤال كردم از معنى اين آيه شريفه * ( وَأَذانٌ مِنَ الله وَرَسُولِه ) * الى آخر آيه فرمود * ( أَذانٌ مِنَ الله ) * اسمى است كه حقتعالى از آسمان بعلى ( ع ) عطا كرده چه او بود كه از جانب رسول اداى برائت و اعلام آن بكفار و\r\n","description":"","footnote":"","page_name":" 248 ","page_number":248},
  {"content":"\r\nمشركين نمود .\r\nزيرا كه چنين آيهء برائت نازل شد اولا حضرت ختمى مرتبت ابى بكر را فرستاد به مكه تا اين آيه را بر مشركان مكه رساند و آنها را به بيزارى حق از آنها مطلع و آگاه سازد بناگاه جبرئيل فرود آمد و عرض كرد يا محمد تبليغ نبايد بكند كسى از جانب تو يا خودت بايد تبليغ كنى و اين مطلب را باهل مكه بخوانى يا مردى از خودت كه مقصود على ( ع ) است .\r\nپس در اين حال رسول خدا ( ص ) على ( ع ) را نزد ابى بكر فرستاده على ( ع ) بتعجيل رفته ملحق بابى بكر شد و صحيفه را از دست او گرفته روانه مكه شد و آنچه بايد بمشركان اعلام كند اعلام كرد .\r\nاز اين جهت او را حقتعالى * ( أَذانٌ مِنَ الله ) * ناميد و اين اسمى است كه خدا از آسمان بعلى ( ع ) فرستاد .\r\nالقصه حضرت ختمى مرتبت بعد از تلاوت اين آيهء شريفه فرمود پس توئى تبليغكننده از جانب خدا و رسول خدا ( ص ) و توئى وصى من و وزير من و قضاكنندهء قرض من و اداكنندهء امانات از جانب من و توئى نسبت به من بمنزلت هارون نسبت بموسى مگر فرقى كه هست پيغمبرى بعد از من نيايد .\r\nپس توئى چهارمين خلفاء چنان كه آن مرد پير بر تو سلام كرد و اين مطلب را گفت آيا ندانستى آن مرد پير كيست من عرض كردم نه فرمود اين برادر تو خضر ( ع ) بود پس بدان اين معنى را . حضرت رضا ( ع ) بتوسط آباء امجاد خود از على بن ابى طالب روايت كرده است كه آن جناب فرمود من و فاطمه ( ع ) وارد شديم بر رسول خدا ( ص ) پس آن جناب را يافتم بشدت گريه ميكرد من عرض كردم پدر و مادرم فداى تو باد يا رسول الله چرا گريه ميكنى .\r\nفرمود يا على آن شبى كه مرا در آسمان سير ميدادند زنانى از امت خود را ديدم كه در عذاب سخت معذب بودند و من از براى آنها بفزع آمدم و از سختى عذاب آنها مرا گريه دست داد .\r\nزنى را ديدم كه به موى خود آويخته بود و دماغ و مغز سر او به جوش آمده بود و زنى را ديدم به زبان خود آويخته بود و آب بسيار گرم جوشان در حلق او ميريختند و زنى را ديدم كه با دو پستان خود آويخته بود و زنى را ديدم كه گوشت بدن خود را مىخورد و آتش از زير او زبانه ميكشيد و زنى را ديدم كه دو پاى او را بر دو دست او بسته بودند و مارها و عقارب بر او مسلط بودند و او را اذيت مينمودند .\r\nزنى را ديدم كه كر و كور و لال بود و در تابوتى از آتش بود و مغز سرش از لوله هاى دماغش بيرون مىآمد و بدن او از ناخوشى خوره و پيسى قطعه قطعه بود و زنى را ديدم كه بر دو\r\n","description":"","footnote":"","page_name":" 249 ","page_number":249},
  {"content":"\r\nپاى خود در تنور آتش آويخته بود و زنى را ديدم كه گوشت پشت و پيش بدنش را بمقراضهاى آتشين ميچيدند و زنى را ديدم كه صورت و دو دست را ميسوخت و رودهاى خود را مىخورد و زنى را ديدم كه سر او مانند سر خوك و بدنش مانند بدن حمار بود و بهزار هزار رنگ عذاب معذب بود و زنى را ديدم كه به صورت سگ بود و آتش از مقعدش داخل ميشد و از دهانش خارج ميشد و فرشتگان تازيانه هاى آتش بر سر و بدنش ميزدند .\r\nفاطمه عرض كرد كه اى حبيب من و روشنى چشم من خبر بده مرا كه عمل و طريقهء اين زنان چه بوده كه حقتعالى آنها را به اين گونه عذابها مبتلا ساخته .\r\nفرمود اى دخترك من اما آن زنى كه به موى خود آويخته بود موى خود را از مردان نمىپوشانيد و آن زنى كه به زبان خود آويخته بود شوهرش را اذيت و آزار مينمود و آن زنى كه به دو پستانش آويخته بود تمكين شوهرش نميكرد كه با او بخوابد و آن زنى كه به دو پاى خود آويخته بود بدون اذن شوهرش از خانه اش بيرون ميرفت و آن زنى كه گوشت بدنش را مىخورد بدنش را از براى مردم زينت ميداد و آن زنى كه پاى و دستش بهم بسته بود و مارها و عقربها بر او مسلط بودند زنى است كه بدن و محل وضويش نجس است و جامه هايش نجس است و غسل جنابت و غسل حيض نميكند و خود را از اين گونه نجاسات تطهير و تنظيف نميكند و نماز را سبك ميشمارد .\r\nيعنى اعتنائى به نماز ندارد و آن زن كر و كور و لنگ زنى است كه از زنا بچه مىآورد و آن طفل را در گردن شوهرش مىبندد و ميگويد اين طفل از شوهر من است و آن زنى كه گوشت او را بمقراض مىچيند آن زنى باشد كه خود را بمردان مينمايد و آن زنى كه صورت او ميسوخت و روده هاى خود را مىخورد .\r\nزنى است كه زنها را از براى مردان ميبرد كه آن را جاكش گويند و آن زنى كه سر او مثل سر خوك و بدون او مثل بدن حمار بود زن سخن چين و دروغگو است كه ميان دو نفر فتنه مىكند و آن زنى كه به صورت سگ بود و آتش از مقعدش ميرفت و از دهانش بيرون مىآمد كنيزك مغنيهء بدخواهنده است .\r\nپس از آن فرمود واى بر زنى كه شوهرش را بغضب آورد و خوشا به حال زنى كه شوهرش از او راضى و خوشنود باشد . از محمد بن عرفه مروى است گفت حضرت رضا ( ع ) فرمود يا ابن عرفه نعمتهاى خدا بر گروه مردم مثل شترى ماند كه آن را عقال كرده باشند پايش را در آبگاه آن مادامى كه خوب نعمتهاى خدا را به مصرف خود رسانند و ليكن هر گاه به قسم بدى با آن معامله كنند و آن را در مقام خودش مصرف نكنند از چنگ ايشان برود .\r\n","description":"","footnote":"","page_name":" 250 ","page_number":250},
  {"content":"\r\nياسر خادم از حضرت رضا ( ع ) روايت كرده است كه آن جناب فرمود سخى طعام مردم را مىخورد تا مردم طعام او را بخورند و بخيل طعام مردم را نميخورد تا طعام او را نخورند . از حسن بن على الوشا مروى است كه گفت از حضرت رضا ( ع ) ما شنيديم كه فرمود سخى نزديك خدا است نزديك ببهشت است نزديك بمردم است بخيل دور از خدا است و دور از بهشت است و دور از مردم است .\r\nحسن گويد كه از آن جناب شنيدم كه فرمود سخاوت درختى است در بهشت هر كس بشاخهء از آن بياويزد داخل در بهشت خواهد شد . از على بن اسباط و حجال مروى است كه از حضرت رضا ( ع ) شنيدند كه فرمود عابدى از بنى اسرائيل عبادت خدا نميكرد تا ده سال سكوت ميكرد . حضرت عسگرى حسن بن على بتوسط آباء امجاد از حسين بن على بن ابى طالب ( ع ) روايت كرده است كه آن جناب فرمود امير المؤمنين ( ع ) فرمود در اين آيهء شريفه * ( هُوَ الَّذِي خَلَقَ لَكُمْ ما فِي الأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَهُوَ بِكُلِّ شَيْءٍ عَلِيمٌ ) * حقتعالى است آنكه آفريد از براى شما تمام آنچه در زمين است تا اينكه به آن عبرت گيريد و برضوان و بهشت او و اصل شويد و خود را از آتش او نگاهداريد * ( ثُمَّ اسْتَوى إِلَى السَّماءِ ) * .\r\nپس شروع كرد در آفريدن و استوار گردانيدن آسمان پس هفت آسمان بر روى يك ديگر خلق فرمود و او است دانا بهر چيزى و به جهت دانائى او بهر چيزى دانست مصالح عباد را و آنچه در روى زمين است اى فرزند آدم از براى مصالح شما آفريد . حضرت رضا ( ع ) بتوسط آباء امجاد خود از حضرت امير المؤمنين ( ع ) روايت كرده است كه آن جناب فرمود رسول خدا ( ص ) فرمود كه مر هر امتى راست صديقى و فاروقى و صديق و فاروق اين امت على بن ابى طالب است همانا على كشتى نجات اين امت است و باب بردن گناهان اين امت است .\r\nيعنى اگر كسى خواهد گناهان او ريخته شود بايد از باب محبت على وارد شود و يوشع و شمعون بن حمون وصى عيسى ( ع ) بود على وصى من است و ذو القرنين اين امت است . « مترجم گويد » كه در گفتن على را ذو القرنين اين امت چند وجه ذكر شده است و بعضى آنها مطابق اخبار است از جملهء وجوه اينست كه مراد چنان است كه مراد از قرنين حسن و حسين است چه از رسول خدا روايت شده كه حقتعالى بحسن و حسين بهشت خود را زينت دهد .\r\nپس بمنزلهء دو قرن بهشت باشند يا اينكه مقصود اينست كه على حجت است بر شرق و غرب عالم به اين معنى كه مقصود از قرنين شرق و غرب عالم باشد و يا اينكه مقصود اينست كه\r\n","description":"","footnote":"","page_name":" 251 ","page_number":251},
  {"content":"\r\nچنانچه ذو القرنين تسلط يافت بر اهل زمان خود و همه را در حيطهء تصرف آورد على ( ع ) نيز همهء عالم در ادارهء او باشد و بر كل مخلوق لازم باشد اطاعت او چه از حضرت صادق ( ع ) مروى است كه ذو القرنين نه پيغمبر بود و نه فرشته بلكه بندهء بود كه خدا را دوست داشت و خدا او را دوست ميداشت و در ميان شما امت مثل او بود يعنى امير المؤمنين ( ع ) و يا اينكه مقصود بذو القرنين اينست كه صاحب دو ضربت است بر فرق نازنين خود چه ضربتى در روز خندق بفرق همايونش خورد و ضربتى ابن ملجم مرادى ملعون زد كه به آن سبب شهيد شد .\r\nالقصه آن جناب فرمود اى گروه مردم على خليفه خداست و جانشين و خليفهء من است بعد از من بر شما و او است امير المؤمنين و بهترين وصيان كسى كه با او منازعه كند با من منازعه كرده است و كسى كه بر او ستم كند بر من ستم كرده است و كسى كه با او ستيزگى كند با من ستيزگى كرده است و كسى كه با او نيكوئى كند با من نيكوئى كرده است و كسى كه بر او جفا كند با من جفا كرده است و كسى كه با او دشمن كند با من دشمنى كرده است و كسى كه او را دوست دارد مرا دوست داشته است و اين از آن جهت است كه على برادر من و وزير من است و از گل من سرشته شده و آفريده شده است و من و او از يك نور باشيم . از احمد بن محمد بن ابى نصر بزنطى مروى است كه گفت از حضرت رضا ( ع ) شنيدم كه فرمود مردى از بنى اسرائيل كسى را كشت كه از خويشان او بود و او را برداشته و در ميان راه بهترين فرزندى از فرزندان بنى اسرائيل انداخت پس از آن بخونخواهى آن كشته مردم بموسى گفتند كه فرزندان آل فلان از بنى اسرائيل فلان را كشته‌اند پس ما را خبر بده كه كشندهء او كيست .\r\nموسى فرمان داد كه گاوى نزد من آوريد ايشان گفتند * ( أَ تَتَّخِذُنا هُزُواً ) * اى موسى آيا ما را مسخرگى ميكنى چه ما ميگوئيم كه فلان را كه كشته تو در جواب ما ميگوئى گاوى بياوريد و ذبح كنيد موسى گفت * ( أَعُوذُ بِالله أَنْ أَكُونَ مِنَ الْجاهِلِينَ ) * پناه ميبرم به خدا از آنكه من از نادانان باشم چه سخريه در اين مقام از محض جهل و نادانى است و اگر ايشان گاوى آورده بودند هر نوع كه بود موسى از ايشان مىپذيرفت و ليكن چون سخت گرفتند خدا بر ايشان سخت گرفت گفتند * ( ادْعُ لَنا رَبَّكَ يُبَيِّنْ لَنا ما هِيَ ) * سؤال كن از براى ما پروردگار خود را تا از براى ما بيان كند آن گاو را كه چه صفت دارد * ( قالَ إِنَّه يَقُولُ إِنَّها بَقَرَةٌ لا فارِضٌ وَلا بِكْرٌ عَوانٌ بَيْنَ ذلِكَ ) * موسى گفت خدا ميفرمايد كه آن گاوى است كه نه بزرگ است و از كار افتاده و نه كوچك است و نارسيده به حد كار بلكه وسط است ميان پيرى و جوانى و اگر اينها چنين گاوى آورده بودند موسى از ايشان مىپذيرفت و ليكن بر خويشتن سخت گرفتند * ( ادْعُ لَنا رَبَّكَ ) *\r\n","description":"","footnote":"","page_name":" 252 ","page_number":252},
  {"content":"\r\n* ( يُبَيِّنْ لَنا ما لَوْنُها ) * سؤال كن از براى ما پروردگار خود را تا از براى ما بيان كند كه رنگ آن گاو چيست .\r\nموسى گفت كه حقتعالى ميفرمايد * ( إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ ) * آن گاوى است رنگ زرد در غايت زردى و رنگ آن بر وجهى است كه شاد گرداند از رنگ خود نظركنندگان را و ايشان اگر چنين گاوى آورده بودند موسى از ايشان مىپذيرفت و ليكن چون سخت گرفتند خدا بر ايشان سخت گرفت گفتند * ( ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَه عَلَيْنا وَإِنَّا إِنْ شاءَ الله لَمُهْتَدُونَ ) * بار ديگر بخوان براى ما پروردگار خود را تا از براى ما آشكارا گرداند كه چه گاوى است كاركننده است يا در صحرا چرنده بعد از آن به جهت اعتذار از تكرار گفتند كه اين گاو بر ما مشتبه شده است چه گاو ميانه سال و رنگ زرد بسيار باشد و هر آينه ما از جمله راه يافتگان باشيم بدين كار * ( قالَ إِنَّه يَقُولُ إِنَّها بَقَرَةٌ لا ذَلُولٌ تُثِيرُ الأَرْضَ وَلا تَسْقِي الْحَرْثَ مُسَلَّمَةٌ لا شِيَةَ فِيها ) * موسى گفت كه آن گاوى است كه نه رام و نرم است كه به حكم زراعت بشوراند و برگرداند زمين را و نه كه آب دهد كشت را بلكه آن دست بازداشته شده است از همهء كارها بسر خود چرا مىكند نيست هيچ رنگى كه مخالف رنگ زردى او باشد حتى سم و شاخ او زرد است * ( قالُوا الآنَ جِئْتَ بِالْحَقِّ ) * گفتند اكنون كه اين صفتها بيان كردى بر وجهى كه رفع اشتباه شد آوردى راستى را يعنى تمام صفت باز گفتى از براى ما پس تفحص كردند و آن گاو را نزد جوانى از بنى اسرائيل يافتند و آن جوان گفت من اين گاو را نفروشم مگر آنكه پوست او را پر از زر سرخ كنيد آمدند نزد موسى و حكايت باز گفتند موسى فرمود بخريد آن گاو را پس آن گاو را خريدند و نزد موسى آوردند پس موسى فرمان به ذبح آن گاو داد چون گاو را ذبح كردند موسى فرمود دم گاو را بكشته زنيد چون چنين كردند كشته زنده شد و عرض كرد يا رسول الله مرا پسر عم من بقتل آورد نه آن كسى كه بر او ادعا ميكنند قتل مرا پس قاتل او را بدانستند و بعضى از اصحاب موسى بوى عرض كرد كه اين گاو حكايتى دارد موسى فرمود چيست عرض كرد جوانى از بنى اسرائيل بپدرش نيكو كردار بودى و زمانى چيزى در معرض بيع بود آن جوان خريدار آن شدى و چون نزد پدرش آمد ويرا در خواب يافت و كليدها زير سرش بود پس ناخوش داشت از اينكه او را بيدار كند آن چيز را خريد چون پدرش بيدار شد بوى اطلاع داد كه فلان چيز را خواستم بخرم چون كليدها در زير سرت بود و در خواب بودى از براى آنكه ترا بيدار نكنم ترك اين خريدارى نمودم گفت احسنت بگير اين گاو را بعوض آن چيز كه از دست تو رفته است موسى ( ع ) فرمود ملاحظه كنيد كه نيكى چه قدر منفعت به آن جوان رسانيد .\r\n","description":"","footnote":"","page_name":" 253 ","page_number":253},
  {"content":"\r\nاز ريان بن صلت مروى است كه گفت روزى در خراسان از حضرت رضا ( ع ) سؤال كردم و عرض كردم يا سيدى هشام بن ابراهيم عباسى از تو روايت كرده است كه تو مرخص فرمودهء در گوش دادن بغنا حضرت فرمود اين زنديق دروغ گفته زيرا كه از من اين مسأله را سؤال كرد گفتم مردى از حضرت باقر ( ع ) اين مسأله را سؤال كرد آن جناب فرمود كه چون حقتعالى در روز قيامت ميان حق و باطل جدا كند غنا در كدام طرف باشد عرض كرد در طرف باطل باشد فرمود حكمش را خودت كردى . از ريان بن صلت مروى است كه گفت از حضرت رضا ( ع ) شنيدم كه فرمود هيچ پيغمبرى مبعوث نشده است مگر به حرام بودن شراب و اقرار كردن باينكه خدا آنچه خواهد مىكند و بودن از جملهء ميراث او كند دريان گويد كه از آن جناب شنيدم كه فرمود داخل نشويد شب در خانهء تاريك مگر با چراغ . از ياسر مروى است كه گفت بعضى از امرا از حضرت رضا ( ع ) از خوردن گل سؤال كردند و به آن جناب عرض كردند كه بعضى از كنيزكان ما گل ميخورند آثار غضب از آن جناب ظاهر شد و فرمود گل خوردن حرام است مثل مردار و خون و گوشت خوك پس آن كنيزكان را از اين عمل نهى كنيد . راوى از ياسر روايت كرده كه گفت حضرت رضا ( ع ) در روز جمعه از مسجد جامع مراجعت كرد در حالتى كه عرق بر جبين مبينش نشسته و غبار او را فرو گرفته بود و دست خود را بلند كرد و گفت\r\nاللهم ان كان فرجى مما انا فيه بالموت فعجله لى الساعه ) *\r\nپروردگارا در اين هائله كه واقع شده‌ام گشايش آن بمرگ خواهد شد پس تعجيل فرما در مرگ من در اين ساعت پس از آن آن جناب مهموم و محزون بود تا وفات كرد . ياسر گويد كه از نيشابور بمأمون نوشتند كه مردى از مجوس هنگام مردنش وصيت كرده است كه مال بسيارى را از او ميان فقرا و مساكين قسمت كنند و قاضى نيشابور آن مال را به فقراء مسلمانان داده مأمون به حضرت رضا ( ع ) عرض كرد يا سيدى چه ميفرمائى در اين پراكنده كردن مال ميان فقراء مسلمانان حضرت فرمود مجوس نبايد تصدق بدهد بر فقراء مسلمانان بقاضى بنويس به مقدار اين مال از حق صدقات فقراء مسلمانان اخراج كرده به فقراء مجوس دهد . على بن ابراهيم بن هاشم گويد كه ياسر و غير او از حضرت رضا ( ع ) احاديث بسيار از براى من حديث كرده‌اند و ليكن آن احاديث را متذكر نيستم و از نظرم رفته است زيرا كه مدت زمانى است كه من آن احاديث را شنيده‌ام . از حضرت رضا ( ع ) مروى است كه فرمود كه چون غره ماه ذى الحجهء داخل شود و ما در مدينه باشيم نميرسد ما را كه محرم شويم .\r\nمگر به حج كه مقصود حج قران يا افراد است زيرا كه چون وقت تنگ است و ميقاتى كه رسول خدا از براى ما قرار داده است شجره است و به مكه دور است\r\n","description":"","footnote":"","page_name":" 254 ","page_number":254},
  {"content":"\r\nپس ما بايد حج قران يا افراد گذاريم و اگر بخواهيم اول عمره گزاريم و بعد از آن حج تمتع حج ما فوت خواهد شد اما شما كه از عراق مىآئيد هر گاه غره ذيحجه داخل شود بايد اول عمره گذاريد زيرا كه مواقيتى كه رسول خدا از براى شما قرار داده است مثل ذات عرق و غير آن پيش روى شما است و قريب است به مكه .\r\nپس وقت شما وسعت دارد از اين جهت بايد اول عمره گزاريد بعد از آن حج تمتع كنيد فضل عرض كرد كه در آن حال ( يعنى هنگامى كه غره ذى الحجة داخل شود و من در مدينه باشم ) مرا ميرسد حج تمتع گزارم و حال آنكه طواف خانه كرده باشم حضرت فرمود بلى .\r\nمحمد بن جعفر اين مسأله را نزد سفيان بن عينيه و اصحاب او مذكور داشت و گفت كه فلان اين مسأله را چنان و چنين فرموده پس از آن تشنيع و بدگوئى نمود . « مصنف گويد » كه سفيان بن عينيه حضرت صادق ( ع ) را ملاقات كرده و از آن جناب روايت نموده و تا زمان حضرت رضا ( ع ) باقى ماند . از احمد بن محمد بن ابى نصر بزنطى مروى است كه گفت به حضرت رضا ( ع ) عرض كردم كه چون در سالى خواهى حج كنى چه ميكنى .\r\nحضرت فرمود در ماه رجب عمره ميگذارم و حج تمتع ميگذارم يعنى بعد از عمره گزاردن در مكه صبر ميكنم تا وقت حج شود و در ماه ذيحجه حج ميگذارم و چون تو هم عمره گذاردى چنين كن . سعد بن سعيد از حضرت رضا ( ع ) روايت كرده است كه من به آن جناب در طواف بودم چون بمقابل ركن يمانى رسيديم .\r\nآن جناب ايستاد و دست مبارك را به آسمان بلند كرد و عرض كرد\r\nيا الله يا ولى العافيه و خالق العافية و رازق العافيه و المنعم بالعافيه و المنان بالعافيه و المتفضل بالعافية على و على جميع خلقك رحمان الدنيا و الآخرة و رحمها صل على محمد و آل محمد و ارزقنا العافية و تمام العافيه و شكر العافية في الدنيا و الآخرة يا ارحم الراحمين ) *\r\nاز مقاتل بن مقاتل مروى است كه گفت حضرت رضا ( ع ) را ديدم در روز جمعه در كنار راه در وقت زوال حجامت ميكرد و حال اينكه آن حضرت محرم بود . « مصنف گويد » كه در اين حديث چند فايده است .\r\nفائده اولى اذن دادن در حجامت كردن در روز جمعه است در مقام ضرورت و بايد دانست كه آنچه وارد شده است در مكروه بودن حجامت كردن در روز جمعه در حالت اختيار است نه اضطراب .\r\nفائده دوم اذن دادن در حجامت كردن در وقت زوال است .\r\nفائده سوم آنست كه جايز است از براى محرم اينكه حجامت كند هر گاه مضطر باشد\r\n","description":"","footnote":"","page_name":" 255 ","page_number":255},
  {"content":"\r\nو ليكن نبايد در آن مكان حجامت سر تراشد و محل شود . از فضل بن شاذان مروى است كه گفت از حضرت رضا ( ع ) شنيدم كه از پدر بزرگوارش از پدران خود از امير المؤمنين ( ع ) روايت كرد كه آن جناب فرمود رسول خدا حجامت كرد در حالتى كه محرم بود و روزه بود . « مصنف گويد » كه اين خبر مخالف آن خبريست كه از رسول خدا ( ص ) روايت شده است كه فرمود\r\nافطر الحاجم و الحجوم ) *\r\nزيرا كه حجامت از اعمالى باشد كه آن جناب فرموده و مستحب گردانيده و خود نيز كرده است ، پس معنى فرمايش او اين است كه حجامتكننده و حجامت كرده شده داخل شدند بسبب حجامت كردن دو سنت و فطرت من . از حسن بن على بن فضال مروى است كه گفت حضرت رضا ( ع ) را ديدم چون ميخواست وداع كند پيغمبر ( ص ) را و بيرون رود به قصد عمره گزاردن بعد از مغرب آمد نزديك قبر در موضع سر پيغمبر ( ص ) و بر پيغمبر سلام كرد و خود را بقبر چسبانيد .\r\nپس از آن برگشت و از طرف ديگر قبر آمد و در آن مكان بايستاد و نماز گذارد .\r\nپس از آن شانه چپ خود را بقبر چسبانيد نزديك آن ستونى كه بعد از آن ستونى بود كه راست سر پيغمبر ( ص ) بود .\r\nپس شش ركعت يا هشت ركعت نماز با نعلين خود گذارد و مقدار ركوع و سجود او باندازهء سه تسبيح يا بيشتر بود .\r\nپس چون فارغ شد يك سجده بجاى آورد و اين قدر طول داد كه عرق مباركش تر كرد سنگ ريزه ها را .\r\nراوى گويد كه بعضى از اصحاب ما ذكر كرد كه دو طرف صورت نازنينش را بر روى زمين مسجد گذاشت . از محمد بن اسماعيل بن بزيع مروى است كه گفت حضرت رضا را ديدم كه در حالت احرام انگشترى در دستش بود . از موسى بن سلام مروى است كه گفت حضرت رضا ( ع ) چون عمره گذارد خانهء معظمه را وداع كرد و رفت كه از در حناطين بيرون رود در صحن مسجد پشت خانه ايستاد و دست مبارك را بلند كرد و دعا كرد .\r\nپس از آن ملتفت شد بسوى ما فرمود چقدر خوب مكانى است از براى آنكه از خداوند هر حاجت طلب شود و نماز در اين مكان افضل است و از شصت سال و چندين ماه .\r\nپس چون نزديك در آمد گفت\r\nاللهم انى خرجت على ان لا إله الا الله ) *\r\nاز ابراهيم بن ابى محمود مروى است كه گفت حضرت رضا ( ع ) را ديدم كه خانه را وداع كرده خواست از مسجد بيرون رود به سجده رفت پس از آن برخاست و روى خود را بجانب كعبه كرد و گفت\r\nاللهم انى انقلب على لا إله الا الله ) *\r\n","description":"","footnote":"","page_name":" 256 ","page_number":256},
  {"content":"\r\nمحمد بن اسماعيل بن بزيع از حضرت رضا ( ع ) روايت كرده است كه از آن جناب سؤال كردم از قنوت در نماز فجر و نماز وتر فرمود پيش از ركوع بايد خوانده شود .\r\nو از آن حضرت پرسيدم از خوردن فقاع كه قسمتى از شراب است پس آن را كراهت داشت كراهت سختى « مترجم گويد » كراهت در اين مورد بمعنى حرمت است .\r\nو سؤال كردم از آن جناب در نماز كردن در جامهء كه منقش باشد آن حضرت مكروه داشت جامهء كه در آن تمثال و صورت نقش شده باشد .\r\nو سؤال كردم از آن جناب كه دختركى صغيره را پدرش من باب ولايت به كسى تزويج مىكند و قبل از بلوغ دختر پدرش رحلت كرد پس از آن دختر بزرگ شد و به حد بلوغ رسيد پيش از آنكه شوهرش با او مجامعت كند آيا تزويج پدرش كافى است و اين دختر نميتواند به كسى ديگر شوهر كند يا اينكه اختيار بدست دختر است و بهر كسى ميتواند شوهر كند حضرت فرمود تزويج پدرش كافى است .\r\nو آن جناب فرمود كه حضرت امام محمد باقر ( ع ) فرمود باطل نميكند وضو را مگر آنچه بيرون آيد از دو طرف تو كه حقتعالى از براى تو قرار داده يا اينكه فرموده‌اند و طرفى كه حقتعالى بر تو انعام فرموده و من باب اتمام نعمت و تفضل بر تو مرحمت فرموده .\r\n« مترجم گويد » بهر تقدير مقصود و موضع معتاد است پس اگر از غير موضع معتاد با وجود موضع معتاد چيزى بيرون آيد مبطل وضوء نخواهد بود .\r\nو از آن جناب سؤال كردم كه نماز گزاردن مسافر در مكه يا مدينه بايد بقصر باشد يا باتمام فرمود نماز را قصر بجاى آور مادامى كه قصد ماندن ده روز نداشته باشى .\r\nو سؤال كردم از آن جناب از وجوب پوشانيدن زنان سر خود را از خواجه سرايان فرمود كه خواجه سرايان وارد ميشدند بر دختران حضرت موسى ( ع ) و آنها سرهاى خود را نمىپوشانيدند .\r\nو سؤال كردم از آن جناب از ام ولد يعنى كنيزى كه فرزند از مولاى خود داشته باشد آيا جايز است كه سر خود را پيش روى مردان باز كند و نپوشاند فرمود بايد سرش را بپوشاند .\r\nو سؤال كردم از ظرف طلا و نقره آن جناب مكروه داشت ظرف طلا و نقره را يعنى فرمود استعمال آنها حرام است پس من عرض كردم كه بعضى از اصحاب ما روايت كرده‌اند كه از براى حضرت موسى بن جعفر آينهء بود كه نقره گرفته بودند فرمودند به حمد الله بلكه آن آينه را حلقهء بود از نقره و نزد من است « مترجم گويد » شايد ظرفى بوده است و آينه بر آن كار گذاشته بودند و الا اطلاق ظرف بر آينه نشود و فرمود كه عباس يعنى برادر آن حضرت هنگامى كه مكلف نشده بود چوبى از براى\r\n","description":"","footnote":"","page_name":" 257 ","page_number":257},
  {"content":"\r\nاو ساخته بودند و آن را به نقره گرفته بودند مثل چيزهائى كه از براى اطفال ميسازند و به قدر ده درهم نقره داشته حضرت موسى بن جعفر امر فرمود او را شكست از آن جناب سؤال كردم كه مردى را كنيزى است و او را ميبوسد آيا آن كنيزك از براى پسر او حلال است فرمود آيا او را بشهوت بوسيده عرض كردم بلى فرمود حلال نيست چه او را بشهوت بوسيده است و چون چنين كرده است چيزى را فرو گذاشت نكرده است .\r\nپس آن جناب بدون اينكه من از او سؤال كنم فرمود اگر آن كنيزك را برهنه كند و بشهوت به او نظر كند بر پسر و پدرش حرام خواهد شد عرض كردم چون به بدن او نظر كند حرام مىشود فرمود اگر بفرجش نظر كند حرام مىشود .\r\nو سؤال كردم از كنيزك كوچكى كه هر گاه سن او كم باشد و به حد حمل نرسيده باشد و در آن حال آيا مرد استبرا نكند آن را فرمود هر گاه به حد حمل نرسيده باشد يك ماه استبراء كن او را يعنى با او مجامعت نكن و استمتاع حاصل نكن « مترجم گويد » كه اين استبراء محمول بر استحباب است عرض كردم اگر هفت ساله باشد يا نحو آن كه حمل در حق او متصور نشود حكم چيست فرمود اين كنيزك در اين حالت صغيره است ضرر ندارد كه استبراء نكنى و استمتاع از او حاصل كن عرض كردم ميان هفت سال و نه سال حكم چيست فرمود بلى تا نه سال برسد ضرر ندارد استبراء نكنى .\r\nو سؤال كردم از آن جناب از زنى كه مبتلا شده باشد به شراب نبيذ و مست شده باشد پس در حالت مستى خود را به مردى تزويج كرده باشد و چون به هوش آمده باشد انكار كرده باشد اين تزويج را پسر از آن گمان كرده باشد كه اين تزويج صحيح بوده و او را لازم شده باشد پس به آن مرد دست داده باشد بسبب اين تزويج آيا آن مرد از براى اين زن حلال است يا اينكه اين تزويج فاسد است به جهت اينكه در حالت مستى وقوع يافته و آن مرد را بر اين زن راهى نيست فرمود هر گاه بعد از اقامهء مستى به آن مرد دست داده باشد اين رضاى زن است عرض كردم كه اين تزويج بر آن زن جايز است فرمود بلى .\r\nو از آن جناب سؤال كردم از كنيز مملوكهء كه ميان دو نفر باشد يعنى آن دو نفر مالك او باشند و او را آزاد كنند و برادرى داشته باشد در سفر باشد و اين كنيز باكره باشد آيا جايز است از براى يكى از آن دو نفر كه او را تزويج كنند بدون اذن برادر او يا اينكه جايز نيست مگر بامر برادر او فرمود بلى جايز است او را بدون اذن برادرش تزويج كنند عرض كردم پس اگر بخواهند او را تزويج كنند فرمود بلى و فرمود كه ظن خود را به خدا نيكو كن زيرا كه حقتعالى ميفرمايد من با گمان بنده باشم اگر گمان او خير باشد عاقبت او بخير انجامد و اگر شر باشد بشر منتهى شود و در حق ائمه ( ع ) فرمود كه راستگو و فهماننده و حديث گوينده باشد .\r\n","description":"","footnote":"","page_name":" 258 ","page_number":258},
  {"content":"\r\nراوى گويد كه به آن حضرت نوشتم كه مردم در ربيثا كه قسمى از ماهى است اختلاف كرده‌اند فرمود باكى نيست خوردن آن . از احمد بن حسن ميثمى مروى است كه روزى اصحاب حضرت رضا ( ع ) گرداگردش جمع بودند و منازعه ميكردند در دو حديث مختلف كه از رسول خدا ( ص ) روايت شده باشد در يك چيز پس احمد از آن حضرت سؤال كرد آن جناب فرمود كه خداى عز و جل حلال گردانيده است حلال را و حرام گردانيده است حرام را و واجب گردانيده است واجب را پس آنچه وارد شود در حلال كردن حرام خدا يا حرام كردن حلال خدا يا دفع كردن و برداشتن واجبى كه در كتاب خدا است كه شخصى آنها را ثبت كرده باشد و آن شخص قائم بامر خدا و بيانكننده آن باشد و ناسخ از براى آن حلال و حرام و واجب كه اين مرد تغيير داده است از جانب حق نيامده باشد پس اينها چيزهائى باشند كه فرا گرفتن آنها در دين خدا جايز نباشد زيرا كه رسول خدا ( ص ) حلال خدا را حرام نميكند و حرام خدا را حلال نميكند و واجبات و احكام خدا را تغيير نميدهد و رسول خدا در تمام اينها تابع خدا است و احكام و فرائض را از جانب خدا تسليم خلق كند و هر چه گويد از جانب خدا فرمايد و اينست قول حقتعالى * ( إِنْ أَتَّبِعُ إِلَّا ما يُوحى إِلَيَّ ) * پس پيغمبر خدا ( ص ) تابع خدا است و از جانب خدا ادا كند آنچه به آن مأمور شود از تبايع رسالت عرض كردم چه بسا هست كه حديثى از شما وارد مىشود كه از رسول خدا ( ص ) روايت كرده‌ايد در چيزهائى كه در كتاب خدا نيست و ليكن در سنت هست . پس از آن خلاف آن از شما وارد مىشود فرمود بسا هست كه امر باشيائى كرده است پس امر آن واجب و لازم است و اطاعت آن متحتم است نظير واجبات خدا و آن جناب در اين امر امر خدا را متابعت و موافقت نموده است پس آنچه نهى تحريمى از رسول خدا ( ص ) در چيزى وارد شود و بعد از آن خلاف آن نهى وارد شود عمل به آن جايز نيست و همچنين در امر آن جناب زيرا كه ما مرخص نكنيم چيزى را كه رسول خدا مرخص نفرموده و امر نكنيم بخلاف آنچه آن جناب امر كرده است مگر ضرورتى عارض شود مثل خوف اما اينكه حلال كنيم آنچه رسول خدا حرام كرده است يا حرام كنيم آنچه رسول خدا حلال كرده است هرگز چنين امرى صورت نپذيرد زيرا كه ما تابع رسول خدا باشيم و امر او را مسلم داريم چنانچه رسول خدا تابع پروردگار بودى و امر او را تسليم نمودى و حقتعالى فرموده * ( وَما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * آنچه رسول خدا آورد اخذ كنيد و آنچه آن جناب از آن نهى كند قبول نهى كنيد و چيزهائى كه رسول خدا از آن نهى فرمايد بنهى كراهتى نه نهى تحريمى يعنى مقصود آن جناب از نهى اظهار كراهت باشد و چيزهائى كه به آنها امر فرمايد نه بطريق فرض و وجوب بلكه بطريق استحباب و رحجان در دين پس از آن مرخص فرمايد در اين امر و نهى كسى را كه مانع داشته باشد و كسى را كه مانع نداشته باشد پس آنچه از رسول خدا نهى يا امر استحبابى باشد\r\n","description":"","footnote":"","page_name":" 259 ","page_number":259},
  {"content":"\r\nرخصت داده است آن جناب در فعل و ترك آن و چون از جانب ما بر شما دو خبر وارد شود يكى از آن دو خبر امر به چيزى باشد و ديگرى نهى از آن و هر دو را يكنفر روايت كرده باشد و انكار هيچ يك ننمودهء باشد و اين امر و نهى هر دو كراهتى باشند و انكار هيچ يك ننموده باشد اين دو خبر هر دو صحيح و معروف باشند و ناقلين آنها همهء متفق باشند در اين صورت واجب است فرا گرفتن يكى از اين دو خبر يا هر دو را يعنى اعتقاد بهر دو با هم داشته باشى يا هر كدام را كه نخواهى پس موسع است از براى تو از بابت تسليم نمودن فرمايش رسول خدا و رد نمودن به پيغمبر و ما يعنى عمل نكردن به هيچ يك از اين دو خبر چه مفروض آنست كه امر و نهى كراهتى است نه تحريمى و لكن اگر كسى از بابت عناد و انكار ترك كند و رد نمايد و تسليم امر رسول خدا نكند شرك به خداوند عظيم آورده است و هر دو خبرى كه مختلف باشند يعنى هر دو خبرى كه از براى وجوب و تحريم باشند نه از براى كراهت پس آن دو خبر را عرضه كنيد بر كتاب خدا و آنچه حلال يا حرام آن در كتاب خدا موجود است متابعت كنيد آن خبرى را كه با كتاب خدا موافق شده است و اگر در كتاب خدا نباشد عرضه كنيد بر اخبار و سنتهاى رسول خدا پس آنچه در سنتهاى رسول خدا نهى از آن موجود است بنهى تحريمى و يا امر به آن موجود است بامر الزامى پس متابعت كنيد آنچه با نهى يا امر موافق است و آنچه در سنتهاى رسول خدا نهى از آن موجود است بنهى كراهتى و خبر ديگر خلاف آنست پس اين رخصت است در كردن آنچه رسول خدا آن را مكروه گردانيده است و حرام نكرده است و اينست كه موسع است از براى تو فرا گرفتن هر دو را يا فرا گرفتن هر كدام را كه بخواهى و تو مختارى در قبول كردن و تسليم نمودن و رد كردن برسول خدا و عمل نكردن و هر خبرى از ما كه در قرآن و در سنتهاى پيغمبرى نيابيد پس علم آن را بما رد كنيد ما سزاوارتر هستيم به آن و برأيهاى ؟ ؟ ؟ خود نگوئيد و بر شما لازم است كه خود را باز داريد از يقين براى خود و جستجو كردن و در صدد اطلاع بر آمدن و بايد طلب كنيد و تفحص كنيد در آمدن بيان آن از ما « مصنف گويد » كه شيخ بن محمد بن حسن بن احمد بن وليد كه من از او روايت كرده‌ام اين حديث را محمد بن عبد اللَّه مسمعى راوى اين حديث را بد ميدانست و ليكن من اين حديث را در اين كتاب اخراج نمودم از جهت اينكه چون در كتاب رحمت موجود بود و من از براى او خواندم و انكار نكرد و از براى من روايت كرد . ابراهيم بن ابى محمود از حضرت رضا ( ع ) روايت كرده است كه از آن جناب سؤال كردم كه قى كردن و خون از دماغ بيرون آمدن و چرك از جراحت آمدن وضو را باطل مىكند فرمود هيچ يك از اينها ناقض وضو نيست . از زكريا بن آدم مروى است كه گفت از حضرت رضا ( ع ) از ناسور سؤال كردم فرمود سه چيز وضو را نقض مىكند بول و غايط و باد . حسن بن على الوشا از حضرت رضا ( ع ) روايت كرده است كه از آن جناب سؤال كردم\r\n","description":"","footnote":"","page_name":" 260 ","page_number":260},
  {"content":"\r\nاز اينكه مردى دوا بر روى دو دستش ماليده است آيا كافى است در وضوى او اينكه روى دوا را مسح كند فرمود بلى روى دوا را مسح مىكند و مجزيست . محمد بن اسهل از پدرش روايت كرده است كه گفت از حضرت رضا ( ع ) سؤال كردم از مردى كه وضو ميگيرد و قدرى از صورت او خشك باقى ميماند فرمود تر مىكند آن را ببعض از جسد خود « مترجم گويد » شايد مراد اين باشد كه چون آن محل باقيمانده را بشويد بعد از آن بحسب ترتيب وضو را تمام مىكند .\r\nاز فضل بن شاذان مروى است كه گفت از حضرت رضا ( ع ) شنيدم كه فرمود چون سر مبارك حسين بن على ( ع ) را بشام محنت انجام بردند يزيد ملعون امر كرد كه آن سر را در مجلسش گذاشتند و طعام حاضر ساختند آن ملعون با اصحاب خود شروع كردند بطعام خوردن و شراب خوردند پس از فراغت امر كرد آن سر مبارك را در ميان طشتى گذاشتند و در زير تخت آن دوزخى گذاشتند و بر روى تخت سفرهء شطرنج پهن كردند و آن ملعون نشست بشطرنج بازى كردن و نام حسين و پدر بزرگوارش و جد امجدش را ميبرد و سخريه و استهزا بايشان مينمود و چون بر حريف خود در قمار باختن غالب مىآمد سه مرتبه شراب مىخورد يعنى سه پياله پس از آن باقيماندهء آن را در پهلوى طشت بر روى زمين ميريخت پس هر كسى كه از شيعيان ما باشد بايد از شراب خوردن و شطرنج بازى كردن دورى كند و هر كس شراب يا شطرنج به بيند بايد حسين ( ع ) را ياد كند و يزيد و آل زياد را لعنت كند و اگر چنين كرد حقتعالى گناهان او را محو كند اگر چه بعدد ستارها باشد . از أبو الصلت عبد السلام بن صالح هروى مروى است كه گفت از حضرت على بن موسى الرضا ( ع ) شنيدم كه فرمود اول كسى كه در اسلام فقاع كه قسمتى از شراب است درست كرد در شام خراب يزيد بن معاويه بود يعنى در حالتى كه سر مبارك حضرت حسين ( ع ) را در مجلس خود گذاشته و سفره طعام بر روى آن سر مطهر گسترانيده امر كرد فقاع حاضر ساختند و آن ملعون آن شراب را مىخورد و باصحاب خود ميداد ميخوردند و بايشان ميگفت بخوريد اين شراب را كه شراب مباركيست و از مباركى اين شراب آنست كه ما اول كسى باشيم كه اين شراب را بخوريم و حال اينكه سر دشمن ما مقابل روى ما گذاشته و سفرهء طعام بر روى آن گسترانيده با كمال اطمينان قلوب و سكون نفس طعام و شراب ميخوريم پس هر كس از شيعيان ما است بايد از خوردن فقاع اجتناب كند زيرا كه اينست شراب دشمنان ما و اگر اجتناب از آن نكند از ما نيست . و پدر بزرگوارم از پدرش از پدران خود از على بن ابى طالب ( ع ) روايت كرده است كه آن جناب ( ع ) فرمود رسول خدا فرمود نپوشيد لباس دشمنان مرا و نخوريد طعامهاى دشمنان مرا و نرويد در راههاى دشمن من پس از دشمنان من شويد چنان كه ايشان دشمنان من هستند « مصنف گويد » لباس دشمنان لباس سياه است و طعامهاى دشمنان شرابى است كه مستكننده است از هر چيزى كه بسازند و فقاع است « مترجم گويد » كه فقاع را از شيره جو ميسازند و چون مسكر نيست از اين جهت\r\n","description":"","footnote":"","page_name":" 261 ","page_number":261},
  {"content":"\r\nنبيذ را كه مطلق خمر است مقيد باسكار نموده است و حرمت خوردن فقاع بخصوصه منصوص است در اخبار و گل است و چند قسم از ماهى است كه جرى و مار ماهى و زمير و طافى و هر قسم ماهى كه فلس نداشته باشد و گوشت سوسمار و خرگوش و روباه و هر مرغى كه در حين پريدن بالهاى خود را بر دو طرف خود نزند و هر تخمى كه دو طرف آن مساوى باشد و دبا از ملخ كه آن قسمى است از ملخ كه استقلال در پريدن ندارد يعنى پيوستهء نميتواند بپرد بلكه جستن مىكند و سپرز حيوان . و اما رفتن در راههاى دشمنان رفتن در مواضع تهمت است و رفتن در مجالس شراب است و رفتن در مجالسى كه آلات لهو مينوازند و رفتن در مجالسى است كه حكم به حق نميكنند و رفتن در مجالسى كه بدگوئى ائمه و مؤمنان ميكنند و رفتن در مجالس اهل معصيت و ظلم و فساد است و لا حول و لا قوة الا بالله العلى العظيم\r\nپايان جزء اول ترجمه كتاب عيون اخبار الرضا ع\r\n\r\n","description":"","footnote":"","page_name":" 262 ","page_number":262}
  ]