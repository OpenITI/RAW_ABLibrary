[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعلامه سيد مرتضى عسكرى\r\nولايت على در\r\nقرآن و سنت\r\nپاسخ به نوشته شيخ ابوسلمان عبدالمنعم بلوچ « چرا ولايت على در قرآن نيست »\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنام كتاب : ولايت على در قرآن و سنت\r\nمولف : علامه سيد مرتضى عسكرى\r\nناشر : انتشارات دانشكده اصول الدين\r\nبا همكارى : موسسه علمى فرهنگى علامه عسكرى\r\nنوبت چاپ : هشتم / 1389 ش .\r\nتيراژ : 3000 نسخه\r\nچاپ : نينوا - قم 7232501\r\nقيمت : 1800 تومان\r\nISBN : 964 - 93241 - 2 - 7\r\nعسكرى سيد مرتضى ، 1293 - 1386 ه‍ ش\r\nولايت على در قرآن كريم و سنت پيامبر / سيد مرتضى عسكرى : قم : دانشكده اصول الدين ، 1380 .\r\n180 ص .\r\nISBN : 964 - 93241 - 2 - 7\r\nفهرستنويسى بر اساس اطلاعات فيپا .\r\nاين كتاب پاسخ به كتاب \" از علماى شيعه بپرسيد چرا نام على در قرآن نيست \" ابوسلمان عبدالمنعم بلوچ است .\r\nكتابنامه به صورت زيرنويس .\r\n1 . على بن ابى طالب ، امام اول ، 23 قبل از هجرت - 40 ق .\r\n2 . امامت - جنبه هاى قرآنى 3 . امامت - احاديث . 4 . بلوچ ، ابوسلمان عبدالمنعم .\r\nاز علماى شيعه بپرسيد چرا نام على در قرآن نيست - نقد و تفسير . عنوان . ب . دانشكده اصول الدين\r\n؟ ؟ ؟ BP\r\n؟ ؟ ؟\r\nwww . alaskari . info\r\nwww . osool . ac . ir\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\n* ( إنما وليكم الله و رسوله والذين ءامنوا الذين يقيمون الصلاة و يؤتون الزكوة وهم ركعون ) *\r\n( سورهء مائده / آيهء 54 )\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدّمه\r\nالحمد لله رب العالمين و الصلاة و السلام على خاتم انبيائه محمّد و إله الطاهرين و السلام على ازواجه امهات المؤمنين و اصحابه المنتجبين الميامين .\r\nو بعد در پاسخ به جزوهاى كه آقاى ابو سلمان عبد المنعم بلوچ بنام آقاى ابو عمر محمّد باقر سجودى نشر نمودهاند و آن جزوه را\r\n« از علماى شيعه بپرسيد چرا نام على در قرآن نيست » عنوان فرمودهاند در ابتدا گراور چند صفحه از آن نوشتار را ميآوريم سپس پاسخ به آنها بحوله تعالى ميپردازيم .\r\nمرتضى العسكرى\r\nربيع الثانى 1422 ه -\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nرونوشت از مقدّمهء جزوه و نامه عالم سنّى شيخ ابو سلمان عبد المنعم بلوچ :\r\nبسم الله الرّحمن الرّحيم\r\nمقدّمه\r\nالحمد لله رب العالمين و سلام و درود بر رسول خدا و آل و اصحاب او\r\nاهل تشيع هر روز سه بار در اذان با صداى بلند و بر ملأ ميگويند :\r\n« اشهد ان علياً ولى الله »\r\n« اشهد ان علياً حجة الله »\r\nو مدعى هستند كه اذان آنها از طرف خدا و اذان\r\nاسلام است .\r\nوقتى كه اين كتاب را مطالعه ميكنيد نكته بالا را همواره به خاطر داشته باشيد .\r\nتوجه به اين نكته كمك شايانى به كشف حقيقت مىكند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nو در صفحه آخر جزوه آمده است :\r\n« اين كتاب را بخوانيد »\r\n( اين كتاب كوچك حاوى گفتارى بزرگ است از يك طرف يكى از معجزات جاويد قرآن كريم را بيان مىكند از سوى ديگر ناتوانى و بيسوادى و عجز دانشمندان شيعه را نشان ميدهد .\r\nامامت نزد اهل تشيع از اصول دين بلكه اصل سوم دين به شمار ميرود ولى در مقابل اين اهميتى كه براى آن قائلند هيچ ذكرى ولو اندك در قرآن از امامت نشده و اين در حالى است كه قرآن از مستحبات و فروعات دين صحبت مىكند و علماى بزرگ شيعه منجمله « آيت الله خمينى » عاجزند علت ناديده گرفته شدن اين مسئله در قرآن را به پيروان خود بيان بكنند و جواب اين سؤال را بدهند كه چرا قرآن كريم از امامت صحبتى نميكند ؟ !\r\nلطف كتاب در اين است كه نويسنده ايرانى و خود اول ، شيعه مذهب بود و همه فاميل او تا اكنون شيعهاند و حتى 3 سال در مدارس تهران تعلميات دينى و امور تربيتى را تدريس ميكرده و آخرين\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nشغل او مديريت مدرسه راهنمايى سلمان فارسى در ميدان محسنى تهران بوده است !\r\nاما الله جلّ جلاله او را هدايت كرد و مذهب باطل را ترك و به اهل سنّت و جماعت پيوست و براى عقيده خود مجبور به هجرت از ايران شد .\r\nاين كتاب كوشش مباركى است براى هدايت ايرانيانى كه هنوز از باطل بودن مذهب خود بيخبرند و بر هر شيعه لازم است اين كتاب را مطالعه كند و مطالعه آن را به سنيها نيز توصيه ميكنم . اين كتاب را بخوانيد » .\r\nابو سلمان عبد المنعم بلوچ )\r\n\r\nو در صفحه ششم آمده است :\r\n« و چنان كه قبلًا گفتيم شيعه و سنى در هر چيزى كه مربوط به حديث است با يكديگر اختلاف دارند اما در قرآن هيچ اختلافى ندارند حالا ما چون آن پسر باهوش تاجر بايد به كمك قرآن كه در آن اختلافى نيست احاديث صحيح را از احاديث باطل تشخيص دهيم و خادم اصلى را پيدا كنيم ما يك نشانه داريم يك نشانه پاك ، حالا ما ميتوانيم حرفهايى را كه به محمّد صلى الله عليه و سلم\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nنسبت داده شده را با ترازو و محك قرآن بسنجيم و راست را از دروغ تشخيص دهيم .\r\nبياييد قرآن را بخوانيم و ببينيم در بارهء على رضى الله عنه چه ميگويد در بارهء كسى كه اساس و پايهء مذهب شيعه بر او بنا شده و ميگويند او جانشين رسمى پيامبر خاتم و برگزيده از طرف خدا است چند آيه دارد ؟ ! در حديث البته هزاران سخن به نفع على و امامت او از طريق علما شيعه روايت شده و دهها حديث بر ضد ادعاى شيعه از طرف اهل سنّت روايت شده پس حديث در مرحلهء اول درد ما را دوا نميكند علاج در قرآن است بياييد ببينيم كه آيا قرآن از على سخن ميگويد از امامت صحبتى مىكند در بارهء حسن و حسين و مهدى حرف مىزند ؟ اين ما و اين قرآن » .\r\n\r\nو در صفحه نهم آمده است :\r\n« اوّلًا : اگر به فرض كه حرف تو درست باشد در آن صورت همان ايرادى كه بر ما ميگيريد بر مهدى تو وارد است زيرا به خيال تو محمّد صلى الله عليه و سلم 12 امام را جانشين خود معرفى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nكرد . على شهيد گشت حسن جانشين شد بعد از حضرت حسن ، حسين جانشين شد تا مهدى اما شما مهدى را 1200 سال پيش غيب كرديد و كارخانه اسلام را بدون جانشين رها كرديد و حالا در روى كره زمين هيچ كس نميتواند ادعا كند كه من از طرف خدا رهبر مردم هستم خوب چرا اين كار مهدى را عاقلانه ميدانيد و كار محمّد صلى الله على و سلم را دور از خرد ميشماريد ؟ »\r\nو نيز در پايان جزوهء « ص 42 » چنين آمده است : « حرف آخر . . . . .\r\nمن از پدر و مادرى شيعه مذهب زاده شده و در كودكى و جوانى بر آن مذهب بودم و در پاى منبر علماى شيعه ، فراوان نشستم و كتب زيادى از اهل تشيع را مطالعه كردم تا آنكه خدا مرا به بركت قرآن هدايت كرد و مذهب شيعه را رها كردم با توجه به اين آشنايى به مذهب شيعه ترسم از اين است برخى از علماى شيعه وقتى در مقابل سؤال ما و رسوايى عالم خود - خمينى - راه چاره را بسته ديدند دست به دامان تهيه تهمت بزنند و بگويند در كتاب كشف الاسرار آن چيزها نيست يا حتّى ممكن است\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nچاپهاى قديمى كتاب را جمع كنند و از سر نو بنويسند ما مطمئنيم آنها بهتر از خمينى نميتوانند به اين سؤال جواب دهند ولو آنكه كتاب كشف الاسرار را صد بار هم بازنويسى كنند ولى با اين طرفند ، ما را متهم به دروغگويى خواهند كرد تا مردم را از موضوع اصلى دور كنند و چند صباحى ديگر در گمراهى نگهدارند .\r\nما از خواننده ميخواهيم اگر از آنها چنين حليهاى ديدند از موضوع اصلى دور نشوند و مصرانه جواب اين سؤال را از آنها بخواهند .\r\nچرا نام حضرت على در قرآن نيست ؟\r\nچرا موضوع امامت در قرآن مطرح نيست ؟\r\nپايان مطالب برگزيده از جزوهء مورد نقد .\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nپاسخ به گفتارهاى آقاى بلوچ\r\nدر اين نوشتار چند موضوع مطرح شده است كه ميبايست بررسى شود :\r\nموضوع اول : ابو عمر محمّد باقر سجودى جوانى شيعه بوده است و اكنون سنّى شده است .\r\nموضوع دوم : ايشان جزوهاى نشر كرده و در آن جزوه دو امر ذيل را مطرح نموده است :\r\nگفتار اول\r\nدر صفحه هشتم آمده است\r\nالف . از علماى شيعه بپرسيد چرا نام حضرت على در قرآن نيست ؟\r\nو آن جزوه را به همين نام نشر نموده است .\r\nو در صفحه پشت جلد آمده\r\nاهل تشيع هر روز سه بار در اذان با صداى بلند و بر ملأ ميگويند : « اشهد ان علياً ولى الله » « اشهد ان علياً حجة الله » و مدعى هستند كه اذان آنها را طرف خدا و اذان اسلام است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nب . در صفحهء هفتم جزوه آمده است :\r\n( ذكرى از امامت و امامت حضرت على ( ع ) در قرآن نيست )\r\nگفتار دوم :\r\nدر صفحهء نهم آمده است\r\nالف : - « جانشين پيامبر ( 12 امام ) ايراد بر شما وارد است كه ميگوييد : پيامبر على را جانشين خود كرد و پس از او يازده فرزندش . »\r\nب : - « شما مهدى را 1200 سال پيش غيب كرديد و كارخانه اسلام را بدون جانشين رها كرديد و حالا در روى كره زمين هيچ كس نميتواند ادّعا كند كه من از طرف خدا رهبر مردم هستم . »\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nگفتار سوم :\r\nدر صفحه هفتم آمده است\r\nميگويم اگر به راستى حضرت على جانشين پيغمبر ميبود اگر امامت از اصول دين باشد اگر على معصوم و از ابراهيم بالاتر باشد و بالاخره اگر ائمّه مصدر قانونگذارى در اسلام باشند .\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nموضوع اول : سنّى شدن يك شيعه\r\nابو عمر محمّد باقر سجودى جوانى شيعه بوده است و اكنون سنّى شده است .\r\nپاسخ به گفتارهايى كه ابو سلمان عبد المنعم بلوچ به يك جوان بى تجربه شيعه نسبت دادهاند .\r\nجناب آقاى ابو سلمان عبد المنعم بلوچ\r\nاينكه نوشتهايد : جوان بى تجربهء شيعهاى در ايران گفته است : من شيعه بودم و سنّى شدهام در پاسخ به اين گفتار شما ميگوييم :\r\nاولًا - آيا اين جوان به يك عالم شيعه مراجعه كرده ! و پاسخ كافى نشنيده است ؟ .\r\nثانياً - چنانچه شما به كار و گفتار اين جوان بى تجربه استناد مينماييد در مقابله با اين امر ميگوييم : بسيارى از علماء و استادان دانشگاههاى مصر و سودان و مغرب و الجزاير و ديگر كشورها با خواندن كتابهاى اين بندهء ضعيف خدا شيعه شدهاند و نامهها به اين جانب نوشتهاند « 1 » كه در اينجا به حوله تعالى چند نمونه از آن ميآوريم .\r\n\r\n\r\n","description":"","footnote":"\r\n( 1 ) . خود اين داستان سبب شد كه ان شاء الله تعالى اين نامهها را على حده چاپ و نشر كنيم .\r\n","page_name":" 19 ","page_number":19},
  {"content":"\r\n\r\n\r\n1 - از كشور مغرب\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nترجمه نامه\r\nاعوذ بالله من الشيطان الرجيم\r\nبسم الله الرّحمن الرّحيم\r\nسپاس پروردگار جهانيان و آفريدگار همه هستى و آدميان و درود و ستايش بر سرور محمّد و خاندان پاك و پاكيزهاش و بر همهء اصحاب و پيروان نيكوكار ايشان تا روز بازپسين باد .\r\nو سپس درود و سلام بر سرورمان شيخ الاسلام « مرتضى عسكرى » با رحمت و بركات خداوندى بر او باد .\r\nمن در گذشته از جمله كسانى بودم كه با حساسيت و توهم و تنفر و انزجار از كلمه ( شيعه ) بار آمده از ايشان گريزان بودم ، و همهء افكارم را اين نغمهء شوم طوطى صفتانه پر كرده بود كه شيعه فرقهاى است گمراه ، قرآن را تحريف كرده ، نامداران و برجستهگان صحابه پيامبر خاتم را بر تزوير و بهتان متهم ميكنند ، و اراجيف و چرندهايى را به هم ميبافند كه به خاطر هيچ آفريدهاى نميرسد و با هيچ حسابى درست در نميآيد !\r\nبه جاى همهء اينها كافى است بگويم كه با كمال تأسف كتاب « احسان الهى » را بنام « الشيعة و السنة » مطالعه كرده و باورم شده بود كه گفتار اين مرد محكمترين دلايل ، و سخنانش سرآمد همهء سخنان مىباشد . تا اينكه خداى تعالى خواست بطور تصادفى به كتاب شگفتى\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nآفرين و تحسين برانگيز شما - معالم المدرستين - جلد اول دست يابم كه با دقت و حوصلهاى خاص نوشتههاى آن را تا به آخر از نظر گذرانيدم . اينك از اعماق وجودم فرياد سپاس بر ميآورم كه « خدايت زنده بدارد اى بزرگ مرد ! » .\r\nسوگند به خداى علىّ عظيم كه من اكنون عاشق و دوستدار اهل بيت و شيعيان ايشانم . نام و ياد آنها را فرياد كرده ، و به اهدافشان ارج مينهم و از خدا ميخواهم كه ما را در روز قيامت با آنان محشور گرداند .\r\nسرور من اكنون اجازه دهيد جسارت كرده و از شما بخواهم مرا در زمرهء شاگردان خود بپذيريد زيرا شما تنها از آن خودتان نيستيد ، بلكه به همهء دوست دارانتان تعلق داريد . والسلام\r\nالدار البيضاء - المغرب\r\n( امضاء محفوظ )\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n2 - از كشور مصر :\r\n\r\nأ - از محقق تاريخ\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nترجمهء نامه\r\nبسم الله الرّحمن الرّحيم\r\nعلامهء بزرگوار آقاى سيّد مرتضى عسكرى - دام ظله - درود و رحمت و بركات الهى نثارتان باد .\r\nاين سخن را براى شما ارسال ميكنم و اميد دارم در حالى به دست شما رسد كه در صحت كامل باشيد و با نشاطى كامل در خدمت آل البيت فعاليت خود را داشته باشيد . فوت آيت الله محمّد مهدى شمس الدين را به شما تعزيت گفته كه خدايش او را بيامرزد و با محمّد و آل محمّد و كسانى كه در راه آناناند محشورش فرمايد . خداوند توفيقم داد تا كتاب ارزشمند « معالم المدرستين « شما را بخوانم همچنان كه وصف كتاب ديگر شما « عبد الله بن سبأ » را هم زياد شنيدهام و همچنين كتاب « صد و پنجاه صحابى ساختگى » شما را حقيقتى را لازم است معروض محضرتان دارم كه كتاب « معالم المدرستين » شما در تشيع من سهم وافرى داشت همچنان كه در اعتقاد افراد زيادى از مصريان به مكتب اهل البيت سهم دارد . و همچنين مطالبى كه از كتابهاى دوم و سوم شما را استفاده بردم پايگاه اعتقادى ما را محكم نمود كه مرتب از جانب دشمنان به سبب اين اتهام كه تشيع به عبد الله بن سبأ منسوب است مورد طعن و ايراد واقع ميشديم .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخداوند عمرتان را دوام بخشد .\r\nحضرت علامه\r\nبه من اجازه دهيد تا جرأت پيدا كنم و از شما درخواست كنم كه :\r\n1 - دو نسخه از كتاب « عبد الله بن سبأ » برايم مرحمت كنيد واقع را بخواهيد يك نسخه را براى . . . استاد تاريخ در دانشگاه « عين شمس » ميخواهيم .\r\nاين دانشگاه يكى از بزرگترين دانشگاههاى مصر مىباشد . اين استاد در بارهء عبد الله بن سبأ چند جلسه بحث داشته به همان نتيجهاى كه شما رسيدهايد دست يافته است . لذا خواستم ايشان با بحثى كه شما فرمودهايد آشنا شود .\r\n2 - كتاب ديگرتان « صد و پنجاه صحابى ساختگى »\r\n3 - درخواست دارم اين كتابها را به امضاء شريف خود زينت بخشيد سخنم را به اين سخن تمام ميكنم كه از حضرت عالى درخواست كنم ما را مشمول دعاى صالح خود گردانيد .\r\nو السلام عليكم و رحمة الله و بركاته\r\n( امضاء محفوظ )\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nب - از يك مؤسّسهء فرهنگى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nترجمهء نامه\r\nبسم الله الرّحمن الرّحيم\r\nآقاى بزرگوار سيّد مرتضى عسكرى\r\nسلام عليكم و رحمة الله و بركاته\r\nاگر براى ما اين برترى باشد كه در راه مكتب اهل بيت ميكوشيم چنان كه حضرت عالى ميفرماييد پس براى شخصيتى چون شما برترى روشن كردن راه درست در پيش روى ما و ميليونها انسانى كه به راه راست هدايت يافتهاند مىباشد و اين به خاطر كتابهاى ارزشمند شما است كه از چشمان خواننده راهى به عقل او باز مىكند كه هر مخالفى را واميدارد تا در دريافتهاى خود تجديد نظر كند و به اسلام واقعى توجه نمايد .\r\nخدا به شما بهترين خير و پاداش را نصيب فرمايد و عمر شما را براى ما طولانى گرداند تا باران رحمت دانش شما بر هدايت يافتگان به مكتب اهل بيت ببارد و مردم با دين درست آشنا شوند .\r\nامضاء محفوظ\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nج - نامه مرحوم سعيد ايوب\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nترجمهء نامه\r\nبسمه تعالى\r\nپيشگاه مقدّس دانشمند گرانمايه ، علامه سيّد مرتضى عسكرى سلام عليكم و رحمة الله و بركاته\r\nاين نامه را به خدمتتان مينويسم تا سپاس قلبى خودم را از اقدامتان در گشودن چنين راه جالب و زيبايى در مسير بحث و تحقيق علمى به خدمتتان تقديم دارم . راهى كه چه بسيار اشخاص جستجوگر حقيقت را با موانعى روبرو مىكند كه خواب را از چشم ، و افكار را مغشوش ، و دل را چركين ميسازد .\r\nسرور من ! من عمرى را در پى كسب حقيقت ، و شناخت برخى از ريزهكاريها و دقايق امورى بودم كه در پرتو آن بتوان مردم را به راه خدا كشانيد ، و در اين مسير عمر گرانمايه را در مطالعه كتابهاى تاريخ به باد دادم ، تا شايد مختصات آنهايى كه چراغ هدايت را پيشاروى مردمان ميدارند بشناسم ، ولى با كمال تأسف در بيشتر آنها چيزى را كه مايهء اطمينان خاطر و پسند عقل ، و آرامش بخش دل باشد نيافتم .\r\nامّا بر عكس خود را در برابر جرائم متعددى يافتم كه به كمتر اى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nشصت سال بعد از وفات پيامبر خدا ( ص ) به وقوع پيوسته است ! من در برابر اين همه جرائم خود را حيرت زده در برابر نصوصى يافتم كه دست تعدى و تجاوز حذف و اضافه ، تغيير و تبديل ، چهره واقعى آنها را مسخ كرده است . و بالاخره در اين سير و گذار و پرس و جوهايم به كتابهاى شما ، و سرآمد همهء آنها كتاب « معالم المدرستين ، و عبد الله بن سبأ ، و احاديث امّ المؤمنين عايشه » و غيره دست يافتم ، كتابهايى كه پيشاروى خواهان حق و حقيقت مطالب را ميشكافد ، تا راه رسيدن به آن ، برايش آسان و ميسر گردد . اين جا بود كه كتابهاى شما ، حقايقى را كه در كوره راههاى دراز و پر دردسر مباحث در پى آن بودم ، برايم روشن و آشكار گردانيد ، و لطف خداوندى در اين مورد بر من بسيار عظيم و بزرگ است . من خود را در دايرهاى يافتم كه جز آب صاف و پاك چيز ديگرى در آن وجود نداشت ، امّا به خاطر ورود ما در اين دايره « تشيع » انواع شكنجهها متوجه ما گرديد ، انسان كه داغ بر پوست بدن ما گذاردن ، امّا با اين همه ما چنين داغى را به جان پذيرا شديم ، و خداوند بر همه كه خواهد تواناست . « 1 »\r\nسرور من ! با اين كه حق را يافتهايم ، امّا غم و اندوه ما هنوز پايان نيافته ، زيرا كه ما بر دوشهاى خود ناراحتيهاى كسانى را كه در نيمههاى\r\n\r\n\r\n","description":"","footnote":"\r\n( 1 ) . اين دانشمند انديشمند اسلامى پس از شيعه شدن دو سال در زندانها شكنجه ديده است و در تشيع پايدار مانده است و اين گفتار اشاره به آن است .\r\n","page_name":" 30 ","page_number":30},
  {"content":"\r\n\r\nراه و به دنبال حقيقتند احساس ميكنيم . چه آنها كتابهاى مختلفى را در اختيار ندارند تا حق را بيابند و روزنهاى را كه در جهان بحث و تحقيق و تفكر در پرتو آن بگردش درآيند ، در حالى كه مؤسّسات فراوان مختلفى وجود دارند كه پيشا روى راه حق و حقيقت قرار گرفته مانع آن ميشوند كه تا در ژرفاى امّت نفوذ كند . و از آن جا كه رفتار چنان مؤسّساتى را جز با علم به مثل همسنگ با آن نميتوان پاسخ گفت ، اميد وارم كه شما سنگ بناى يك مؤسّسه بزرگ اسلامى را بدست خود بگذاريد ، تا انديشمندان به گرد آن درآيند ، و تحقيقات خود را در آنجا عرضه كنند و كتابهاى مورد نياز خود را نيز از آنجا به عاريه بگيرند ، و علاوه بر آن ، فرزندان اين امّت را علوم سودمند بياموزد ، تا سعادت دنيايشان را همپاى كمال اخروى آنها تأمين كرده باشد .\r\nسرور من ! من ميدانم كه خواستههايم در اين حد بر شما سخت سنگين است ، امّا معذوريم كه شما پدر ما ، و استاد و راهنماى ما در راه جستجوى حقيقت ميباشيد و پدر را شيرينتر از آن نيست كه خواستههاى پارهء جگر و شاگردانش را برآورده سازد . با توجه به اينكه ما اطلاع يافتهايم كه شما پيش از اين ، دانشكدهء اصول الدين را به خاطر تعليم عقايد و علوم قرآنى در بغداد تأسيس كرده ، همچنين دانشكدهء فقه را براى تدريس فقه مكتب اهل البيت ( عليهم السلام ) .\r\nاين است كه ما نيز آرزومنديم كه چنين مركزى در محلى باشد كه صاحب نظران در آنجا با خيالى آرام به كار بپردازند و هدف تيرهاى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nتهمت دشمنان هم قرار نگيرند ، جايى كه آنها را به مزدورى بيگانگان متهم نسازند ، اتهاماتى كه به ناروا و از راه دشمنى و جلوگيرى از راه خدا بر سران و پيشوايان ما وارد ساختهاند ، و بهتر آن ميبينيم كه به خاطر نزديكى آن به كشور ما ، بيروت باشد .\r\nو السلام عليكم و رحمة الله و بركاته\r\nسعيد ايوب\r\nنويسنده و مفكّر اسلامى\r\nقاهره - حدائق القبه - شارع جميل عبد اللطيف / 3\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nموضوع دوم : بحث امامت و مهدويت\r\nآقاى ابو سلمان بلوچ بنام ابو عمر سجودى جزوهاى نشر كردهاند و در آن جزوه دو گفتار ذيل را مطرح نمودهاند :\r\n\r\nگفتار اول در اول جزوه آمده است\r\nاز علماى شيعه بپرسيد چرا نام حضرت على در قرآن نيست ؟\r\nدر صفحه پايان اين جزوه آمده است : چرا موضوع امامت در قرآن مطرح نيست ؟\r\nو نيز در اول جزوه آمده است در حديث البته هزاران سخن به نفع على و امامت او از طريق علما شيعه روايت شده و دهها حديث بر ضدّ ادّعاى شيعه از طرف اهل سنّت روايت شده ، پس حديث در مرحلهء اوّل درد ما را دوا نميكند علاج در قرآن است . . .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nدر ابتداى اين بحث معنى امامت را بررسى مينماييم سپس به حوله تعالى پاسخ اين سؤال را بيان مينماييم :\r\n\r\nامامت در كتاب خدا و سنت پيامبر\r\nامام در لغت عرب به معنى پيشوا مىباشد و هيچ جامعهء بشرى نميتواند بى پيشوا باشد ، بنابر اين ميبايست دربارهء اين بحث شود كه پيشوايان جامعههاى بشرى را چه كسى بايد تعيين كند ؟ . بارى تعالى يا خود جامعههاى بشرى ؟ !\r\nدر اين باره خداوند تبارك و تعالى در قرآن كريم ميفرمايد :\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  « 1 » يعنى « و آن هنگاميكه پروردگار ابراهيم را به كلماتى فرمايشاتى آزمود حضرت ابراهيم از عهدهء آن آزمايشها برآمد خداوند به او فرمود من تورا پيشوا و امام مردم قرار دادم ابراهيم عرض كرد : آز آن فرزندان و دودمان من از اين پيمان ( پيشواى ) بهرهاى ميرسد ؟\r\nخداوند در پاسخ حضرت ابراهيم چنين فرمود : « پيمان من به ظالمان و به ستمكاران نميرسد »\r\nبنابراين فرمايش پروردگار ؛ خداوند براى مردم امام معين فرموده ؛ و آن امام بايد از گناه معصوم باشد و آن نيز امامى كه خداوند\r\n\r\n\r\n","description":"","footnote":"\r\n( 1 ) . البقره / 124 .\r\n","page_name":" 34 ","page_number":34},
  {"content":"\r\n\r\nبراى مردم تعين مىكند گاه رسول صاحب شريعت است مانند حضرت نوح و ابراهيم و موسى و عيسى و محمد صلوات اللّه عليهم و گاه وصى آن پيامبران صاحب شرايع ميباشند مانند سام فرزند نوح و اليسع وصّى حضرت موسى و قبل از آنها هبة الله يا شيث وصى حضرت آدم كه نام بعضى از آنها در قرآن آمده و بعضى نامشان در قرآن نيامده است و ذكر نشدن نام وصى در قرآن دلالت بر و سى نبودن او نميباشد . آنچه لازم است اين است كه هر پيامبرى وصى بعد از خود را به پيروان خود معرفى مىكند ، كه به روشنى وصى پيامبر خاتم در قرآن كريم و سنّت پيامبر هم بيان شده است .\r\n* * * پس از بيان مقدّمهء فوق الذكر در پاسخ به سؤال ( چرا موضوع امامت در قرآن مطرح نيست ) ميپردازيم .\r\nدر پاسخ به اين سؤال نيازمند بيان دو پيشگفتار ذيل هستيم :\r\n\r\nپيشگفتار اوّل : قرآن و سنت پيامبر مكمل يكديگرند\r\nريشهء تمامى اصول عقايد و احكام ، و ديگر معارف و علوم اسلامى در قرآن است ، و شرح و تفسير ، و شكل و نحوهء عمل به آن در قالب گفتار و رفتار پيامبر خاتم اسلام مشخص و معين گرديده كه به آن حديث و سيرهء رسول اكرم ميگويند . از اين رو است كه خداوند\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nفرمانبردارى از پيامبرش را همانند اطاعت از خود دانسته و فرموده است :\r\n أَطِيعُوا اللَّهَ وَ الرَّسُولَ *  و  وَ أَطِيعُوا اللَّهَ وَ الرَّسُولَ  و  وَ أَطِيعُوا الرَّسُولَ * \r\n« فرمان بردار خدا و رسولش باشيد » .\r\nاو سرپيچى از فرمان پيامبر خاتم را به منزلهء سرپيچى از دستورات خود دانسته و فرموده است :\r\n وَ مَنْ يَعْصِ اللَّهَ وَ رَسُولَهُ فَإِنَّ لَهُ نارَ جَهَنَّمَ  « 1 »\r\n فَإِنْ عَصَوْكَ فَقُلْ إِنِّي بَرِيءٌ مِمَّا تَعْمَلُونَ  « 2 » .\r\n« و هر كس از فرمان خدا و پيامبرش سر به پيچد ، او را آتش جهنم پاداش است » .\r\n« و در برابر مقررات و فرامينى كه خدا و پيغمبرش وضع كردهاند ،\r\nاختيار را از مؤمنين سلب كرده و فرموده است :\r\n وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  « 3 »\r\nهيچ مرد و زن مؤمنى را اجازهاى نيست هنگامى كه خدا\r\n\r\n\r\n","description":"","footnote":"\r\n( 1 ) . سور جن ، آى 23 ، و نيز سور نساء ، آى 14 ، و سور احزاب ، آى 36\r\n( 2 ) . سور شعراء ، آى 216\r\n( 3 ) . سور احزاب ؛ آى 36 .\r\n","page_name":" 36 ","page_number":36},
  {"content":"\r\n\r\nو پيغمبرش امرى را مقرر داشتند ، در كارشان خود سر باشند ، و هر كس از فرمان خدا و رسولش سر به پيچد ، بى شك به گمراهى آشكارى افتاده است .\r\nخداوند پيامبر خاتم را در گفتار و رفتارش حجت خود بر خلق قرار داده ، او را پ - يشواى ام - ت ت - عيين ، و م - قرر داش - ته اس - ت تا از او پ - يروى كنند ، همچ - نان ك - ه ميفرمايد :\r\n وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « 1 »\r\n« آنچه را رسول خدا براى شما آورده بگيريد ( و اجرا كنيد ) و از آنچه نهى كرده خوددارى نماييد »\r\n قُلْ إِنْ كُنْتُمْ تُحِبُّونَ اللَّهَ فَاتَّبِعُونِي . . .  « 2 »\r\n« بگو ، اگر خدا را دوست داريد ، از من پيروى كنيد » .\r\nو در جاى ديگر ميفرمايد :\r\n لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  « 3 »\r\n« بى شك پيامبر خدا ( ص ) نمونه و الگوى نيكويى براى شما است » .\r\n  وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى   « 4 »\r\n« و هرگز از روى هواى نفس سخن نميگويد آنچه ميگويد چيزى جز وحى كه بر او نازل شده نيست » .\r\n\r\n\r\n","description":"","footnote":"\r\n( 1 ) . سور الحشر / 7\r\n( 2 ) . سور آل عمران ، آى 31\r\n( 3 ) . سور احزاب ، آى 21\r\n( 4 ) . سور نجم ، آى 3 - 4 .\r\n","page_name":" 37 ","page_number":37},
  {"content":"\r\n\r\n   وَ لَوْ تَقَوَّلَ عَلَيْنا بَعْضَ الْأَقاوِيلِ * لَأَخَذْنا مِنْهُ بِالْيَمِينِ * ثُمَّ لَقَطَعْنا مِنْهُ الْوَتِينَ    « 1 »\r\nو اگر چيزى را به دروغ به ما نسبت دهد ، دست راستش را ميگيريم . سپس رگ حياتش را قطع ميكنيم .\r\n* * * \r\nپيشگفتار دوم : خبر دادن پيامبر خاتم ص از كسانى كه خواهند آمد و خواهند\r\nگفت تنها از قرآن براى ما بگويند و اصولًا به حديث پيامبر اعتنا نميكنند .\r\nآنچه در گفتار اوّل گذشت همهء كلام خدا در اين باره بود « حجيت گفتار و رفتار پيامبر در كنار قرآن »\r\nپيامبر اسلام نيز سخنانى در همين زمينه فرمودند كه به برخى از آنها كه در كتابهاى ( صحاح و معتبر ) مكتب خلفا آمده است بشرح زير بيان ميكنيم :\r\n\r\n\r\n","description":"","footnote":"\r\n( 1 ) . سور الحاقه ، آى 44 - 46 .\r\n","page_name":" 38 ","page_number":38},
  {"content":"\r\n\r\n\r\n1 - در « سنن » ترمذى ،\r\nو ابن ماجه ، و دارمى ، و « مسند » احمد ، و همچنين « سنن » ابو داود در باب « لزوم السنّة ، از كتاب السنّة » چنين آمده است :\r\nاز « مقدام بن معدى كرب » « 1 » روايت شده است كه رسول خدا ( ص ) فرمود :\r\nاين را بدانيد كه بر من قرآن نازل شده و به همراه آن همانندش سنت ، آگاه باشيد كه دور نيست مردى كه شكمش سير شده راحت بر جايگاه خود تكيه داده بگويد : تنها قرآن را دريابيد ، و هر چه را كه در آن حلال ديديد حلالش بدانيد و آنچه را كه حرام يافتيد حرام وناروايش بشماريد .\r\nدر « سنن » ترمذى حديث مزبور چنين ادامه مييابد :\r\nدر حالى كه بى گمان هر چه را كه رسول خدا ( ص ) حرام كرده است ، مثل انست كه خدا حرام فرموده است .\r\nدر مسند ابن ماجه آخر كلام فوق چنين آمده است :\r\n\r\n\r\n","description":"","footnote":"\r\n( 1 ) . مقدام بن معدى كرب كندى ، به همراه ديگر نمايندگان كنده به خدمت رسول خدا رسيده است . مقدام 47 حديث از رسول خدا روايت كرده كه تمامى آن ها را اصحاب صحاح و سنن ، به جز مسلم نقل كرده اند . مقدام در سرزمين شام در سال 87 هجرى و به سن 91 سالگى بدرود حيات گفته است . « اسدالغابة » ( 4 / 411 ) ، « جوامع السيره » ص 280 ، « تقريب التهذيب » ( 2 / 272 ) .\r\n","page_name":" 39 ","page_number":39},
  {"content":"\r\n\r\nهمانند حرام خدا است .\r\nدر « مسند » احمد بن حنبل از مقدام بن معدى كرب روايت شده است كه :\r\nرسول خدا در جنگ خيبر چيزهايى را حرام كرده سپس فرمود : دور نيست كه بعضى از شما در مقام تكذيب من برآمده در حالى كه راحت بر بالش خود تكيه داده است حديث مرا بر او بخوانند و او بگويد : ميان ما و شما كتاب خدا وجود دارد ، آنچه را كه در آن حلال يافتيم روايش خواهيم دانست ، و هرچه را كه حرام ديديم حرامش خواهيم شمرد .\r\nآگاه باشيد كه آنچه را كه پيامبر خدا ( ص ) حرام كرده ، مثل اين است كه خدا حرام فرموده است .\r\n2 - در « سنن » ترمذى ، و ابن ماجه ، و « مسند » احمد ، و نيز « سنن » ابو داود از قول « عبيد الله بن ابى رافع » « 1 » از پدرش آمده است كه رسول خدا فرمود :\r\nآگاه باشيد ، نبينم يكى از شما را خوش بر مسند خويش تكيه\r\n\r\n\r\n","description":"","footnote":"\r\n( 1 ) . عبيد الله ابو رافع فرزند « ابو رفيع » آزاد كرد رسول خدا است . عبيد الله كتابت ديوان امير المؤمنين * را به عهده داشت . او از ثقاف محدثين طبق سوم به حساب ميآيد و احاديث او را تمام نويسندگان كتابهاى حديث ثبت كردهاند . تقريب التهذيب ، ج 1 ، ص 532 ، شمار 1441 .\r\n","page_name":" 40 ","page_number":40},
  {"content":"\r\n\r\nداده ، امرى را كه من به انجام آن دستور داده يا از آن نهى فرمودهام بر او عرضه كنند و او بگويد : نميدانم ! من آنچه را كه در كتاب خدا ببينم عمل ميكنم ! !\r\nجملهء آخر حديث بالا در « مسند » احمد چنين آمده است :\r\nمن اين را در كتاب خدا نديدهام ! !\r\n\r\n2 - در « سنن » ابى داود ،\r\n« كتاب خراج باب تعشير اهل ذمه » از قول « عرباض بن ساريه » « 1 » آمده است كه گفت :\r\nما با پيامبر خاتم وارد خيبر شديم ، در حالى كه چند نفر از اصحاب ، رسول خدا را همراهى ميكردند ، رئيس خيبريان كه مردى سخت خشن و عصبانى به نظر ميرسيد قدم پيش گذاشت و گستاخانه به رسول خدا گفت :\r\nاى محمّد ! اين درست است كه حيوانات ما را بكشيد ، و ميوههاى ما را بخوريد و زنان ما را آزار برسانيد ؟ !\r\nپيامبر خدا ( ص ) از اين موضوع سخت خشمگين شد ، پس\r\n\r\n\r\n","description":"","footnote":"\r\n( 1 ) . ابو نجيح ، عرباض بن سارى سلمى ، از رسول خدا 31 حديث روايت كرده و اصحاب صحاح به جز « بخارى و مسلم » هم آنها را نقل كردهاند . عرباض در سال 57 هجرى يافت ابن زبير رخث از جهان بربسته است . « اسد الغابه » 3 / 399 . « جوامع السيره » ص 281 ، « تقريب التهذيب » 2 / 17 .\r\n","page_name":" 41 ","page_number":41},
  {"content":"\r\n\r\nروى به « عبد الرّحمان عوف » كرده فرمود :\r\nبر اسبت سوار شو ، و در ميان مردم فرياد برآور كه « بهشت جز به مؤمنان روا نباشد » و بگو كه مردم براى اداى نماز جمع شودند . عرباض ميگويد :\r\nمردم از گوشه و كنار براى اداى نماز و شنيدن سخنان پيامبر خاتم جمع شدند و با رسول خدا نماز گزاردند . سپس پيامبر خدا ( ص ) برخاست و چنين فرمود : آيا بعضى از شما ، در حالى كه راحت بر بالش خود تكيه داده است ميپندارد كه خداوند چيزى را كه حرام نكرده است ، مگر آنچه را كه در قرآن است ؟ !\r\nآگاه باشيد كه من شما را پند داده و به انجام امورى امر ، و از كارهايى نهى كردهام كه همهء آنها به منزلهء قرآن است يا بيشتر از آن ( اهميت داشته لازم الاجراست ) خداوند براى شما حلال نكرده است كه بدون اجازه و موافقت اهل كتاب به خانهء آنها وارد شويد ، يا زنانشان را آزار رسانيد ، و يا از ميوههايشان بخوريد ، وقتى كه آنها آنچه را كه بر عهده داشتهاند انجام داده باشند .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\n3 - در مسند احمد بن حنبل\r\nاز قول ابو هريره « 1 » آمده است كه رسول خدا ( ص ) فرمود :\r\nنه بينم يكى از شما را كه چون حديث و سخن مرا بر او عرض نمايند ، او راحت بر جايگاه خود تكيه داده بگويد : در اين مورد از قرآن برايم بخوانيد ! !\r\nدر مقدمهء « سنن » دارمى از حسان بن ثابت انصارى « 2 » روايت\r\n\r\n\r\n","description":"","footnote":"\r\n( 1 ) . ابو هريره قحطانى دوسى مكنى به ابو هريره « گربه باز » و اين لقب را از آن روى بدست آورده كه گربهاى دست آموز داشته ، و يا اينكه چون به خدمت رسول خدا رسيده گرب دست آموز خود را در آستين خويش پنهان كرده بود ، و آن حضرت به او « ابو هريره » خطاب كرده بود . ابو هريره در جنگ خيبر به خدمت رسول خدا رسيده و اسلام آورد او از رسول خدا 5374 حديث روايت كرده است و عموم اصحاب حديث آنها را نقل كردهاند « اسد الغابه » 5 / 315 ، « جوامع السيره » ص 275 « عبد الله بن سبأ » 1 / 160 چاپ افست 93 ه - ق\r\n( 2 ) . ابو عبد الرحمان يا ابوليد ، حسان بن ثابت انصارى خزرجى شاعر رسول خدا كه در مسجد به ذكر مناقب آن حضرت ميپرداخت و رسول خدا در حقش فرموده است « خداوند حسان را تا زمانى كه از پيامبرش دفاع مىكند به روح القدس تأييد ميفرمايد » حسان از مردان توسوى روزگار خود بود كه بر اثر آن در هيچ يك از غزوات پيامبر خاتم شركت نكرد . رسول خدا تنها يك حديث روايت كرده است كه به جز « ترمذى » ديگران آن را نقل كردهاند . حسان در سال 40 يا 50 و يا 54 هجرى و به سن 120 سالگى رخت از جهان بربسته است . « اسد الغابه » 2 / 5 - 7 ، « جوامع السيره » ص 308 و « تقريب التهذيب » 1 / 161 .\r\n","page_name":" 43 ","page_number":43},
  {"content":"\r\n\r\nشده است كه گفت :\r\n« كان جِبريلُ يَنزلُ عَلى رَسوُلِ الله بِالسُنَّة ، كَما يَنزِلُ عَلَيهِ بِالقُرآن »\r\nهمانطور كه جبرئيل قرآن را بر پيامبر خاتم نازل ميكرد ، سنت را هم بر آن حضرت فرود ميآورد .\r\nاين موارد نمونههايى از آيات قرآن و احاديث نبوى است كه مسلمين را امر به تبعيت از رسول خدا و سنّت پاكش و نموده از مخالفت با آن حضرت نهى مينمايد ، و كسانى را كه به دليل تمسّك به قرآن ، سنّت را زير پا گذاشته و به آن اعتنايى نميكنند شديداً سرزنش كرده و مورد عتاب خود قرار ميدهد .\r\nگذشته از اينها ، اساساً نميتوان اسلام را تنها از خلال آيات قرآن ، و بدون مراجعه به سنّت پيامبر ( ص ) فر گرفت . مثالى چند حقيقت موضوع را روشن ميسازد .\r\nدر قرآن امر و تأكيد شده است كه نماز بخوانيم ، امّا اين كه اين نيايش بايد چگونه و تحت چه شرايطى انجام گيرد جز با مراجعه به سنّت پيامبر خاتم معلوم نميشود .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nما با مراجعه به احاديث و سيره رسول خدا ، تعداد ركعات و سجدهها ، و اذكار و قوانين و مبطلات نماز را فرا ميگيريم و كيفيت و چگونگى آن را در مييابيم .\r\nحج نيز چنين است ، با مراجعه به سنّت پيامبر خدا ، نيت احرام ، شناخت و تشخيص ميقاتها ، نحوهء طواف ، مشعر ، منا ، توقف و حركت در هر يك از آنها ، رمى جمرات ، قربانى و حلق و تقصير و محدودهء زمانى انجام هر يك از آن وظايف ، مكان و موقعيت هر يك از آنها ، واجبات و مستحبات و مكروهات و محرماتشان را فرا ميگيريم .\r\nهمين دو مثال به خوبى نشان ميدهخد كه بدون مراجعه به سنّت پيامبر خاتم و تنها با مراجعه به قرآن انجام اين دو وظيفهء واجب شرعى امكانپذير نخواهد بود . در صورتى كه تمام احكام شرع مقدّس اسلام همين حالت را دارند .\r\nبنا بر اين ، بر ما لازم است كه براى اخذ اسلام و پيروى از دستورات الهى به قرآن و سنّت رسول خدا با هم مراجعه كنيم و اگر كسى تنها به يكى از اين دو رجوع نمايد و آنها را از يكديگر جدا كند بى گمان بنا بر آن گذاشته است كه خود را از قيد و بند اسلام رها ساخته و قوانين آن را به ميل و خواستهء دل خود تفسير و تعبير نمايد . زيرا با حذف سنّت پيامبر خاتم كه كليد فهم و مفسر قرآن است ، تأويل قرآن بنا به ميل و سليقهء شخصى به سادگى امكانپذير خواهد بود .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nپس از بيان دو پيشگفتار گذشته ميگوييم رواياتى را كه در اين بحث به آن استدلال مينماييم روايات صحيحه مكتب خلفا ميباشند .\r\n* * * \r\nاهتمام رسول خدا ( ص ) به موضوع تعيين ولى امر پس از خود\r\nپيش از اين كه به بررسى نصوص كه از رسول خدا ( ص ) در بارهء تعيين و معرفى جانشين و فرمانرواى بعد از خودش آمده است بپردازيم ، بجاست تا قدرى در بارهء توجهى كه آن حضرت در مورد جانشين خود داشته است ، سخن گفته باشيم .\r\nمسئله امامت و پيشوايى بعد از رسول خدا ( ص ) از مهمترين مسائلى بوده كه اهميت و حساسيت آن نه از شخص رسول خدا ( ص ) پنهان بوده و نه از اطرافيان و اصحاب آن حضرت ؛ بلكه از همان ابتداى كار و اوايل بعثت ، همگى در فكر آن بودهاند ؛ همانطور كه ديديم بحيره ، از بنى صعصعه ، پذيرش اسلام خود و قبيلهاش را مشروط به اين كرد كه زمامدارى بعد از پيامبر خدا ( ص ) از آن او و قبيلهاش باشد .\r\nهمچنان كه هوذه حنفى در برابر اسلام آوردن خود ، از پيامبر حقى در حكومت بعد از خود را درخواست مىكند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nرسول خدا ( ص ) همواره به مسئله زمامدارى بعد از خودش ، از همان ابتداى بعثت ، ميانديشيد ؛ به ويژه در نخستين روزى كه از پيروان خود براى تشكيل جامعهء اسلامى بيعت ميگرفت ، توجه حضرتش به اين امر مهم و حساس كاملًا آشكار بوده است .\r\nچاره انديشى رسول خدا ( ص ) را در بارهء جانشينى پس از خود ، بخارى و مسلم در صحيح خود ، و نسائى و ابن ماجه در سنن خويش ، و مالك در الموطأ ، و احمد بن حنبل در مسند خود ، و ديگران در كتابهايشان آوردهاند . ما در اين جا سخن بخارى را از صحيح او نقل ميكنيم . او مينويسد :\r\nعبادة بن صامت گفت : ما با رسول خدا ( ص ) بر اين اساس به بيعت كرديم كه در تنگى و فراخى و غم و شادى ، مطيع و فرمانبردار حضرتش باشيم و بر سر فرمانروايى با اهلش به ستيزه برنخيزيم . « 1 »\r\n\r\n\r\n","description":"","footnote":"\r\n( 1 ) . صحيح بخارى ، كتاب الاحكام ، باب كيف يبايع الامام الناس ، ج 4 ، ص 163 ، ح 1 ؛ لفظ « العسر و اليسر » ( تنگى و فراخى ) در صحيح مسلم ، كتاب الامارة ، باب وجوب طاعة الامراء فى غير معصية و تحريمها فى المعصية ، ح 41 ، و 42 ؛ سنن نسائى ، كتاب البيعة ، باب البيعة على أن لا ننازع الامر اهله ؛ سنن ابن ماجه ، كتاب الجهاد ، باب البيعة ، ح 2866 ؛ موطأ مالك ، كتاب الجهاد ، باب الترغيب فى الجهاد ، ح 5 ؛ مسند احمد ج 5 ، ص 314 و 319 و 321 و ج 4 ، ص 411 ؛ شرح حال عبادة بن صامت در سير اعلام النبلاء ، ج 2 ، ص 3 و تهذيب ابن عساكر ، ج 7 ، ص 207 - 219 آمده است .\r\n","page_name":" 47 ","page_number":47},
  {"content":"\r\n\r\nعبادة بن صامت در روز بيعت عقبة كبرى « 1 » يكى از نقباى دوازده گانه و معتمدان انصار بود كه رسول خدا ( ص ) در آن روز از گروه هفتاد و چند نفرى كه با وى بيعت كردند خواست تا از ميان خودشان دوازده نفر را كه مورد اعتماد و اطمينانشان باشند ، برگزينند و به حضرتش معرفى كنند تا هر كدام از آنها در مدينه مسؤليت و سرپرستى گروه خود را بر عهده بگيرد .\r\nرسول خدا ( ص ) به عدّهاى كه انتخاب شده بودند فرمود : مسؤليت و سرپرستى گروهتان در تمامى امور با شخص شماست ، و شما همان وظيفه را داريد كه حواريون براى عيسى بن مريم ( ع ) داشتند . . . « 2 »\r\nعبادة بن صامت يكى از همين نقباى دوازده گانه بوده است كه تصريح مىكند كه از جمله مواد بيعت ما در روز عقبه با پيامبر خاتم اين بود كه بر سر فرمانروايى بعد از آن حضرت با اهلش به ستيزه\r\n\r\n\r\n","description":"","footnote":"\r\n( 1 ) . به شرح حال عبادة در استيعاب ، ج 2 ، ص 412 و اسد الغابه ، ج 3 ، ص 106 - 107 مراجعه شود\r\n( 2 ) . تاريخ طبرى ، چاپ اروپا ، ج 1 ، ص 1121 .\r\n","page_name":" 48 ","page_number":48},
  {"content":"\r\n\r\nبرنخيزيم : أن لا تنازعوا لأمر أهله .\r\nمقصود رسول خدا ( ص ) از كلمهء « امر « كه در حديث مزبور آمده و به هنگام گرفتن بيعت از هفتاد و دو مرد و زن انصار در بيعت عقبهء كبرى روى آن تأكيد شده كه با اهلش به ستيزه برنخيزند ، همان فرمانروايى و حكومتى است كه در سقيفهء بنى ساعده « 1 » براى به دست گرفتن آن به منازعه برخاستند ؛ در صورتى كه خداوند از شايستگان و كسانى كه اهليت چنان حكومتى را دارا هستند ، چنين ياد كرده است :\r\n أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 2 »\r\nيعنى فرمانبردار خدا و پيامبر و فرمانروايانتان باشيد .\r\nاگر چه رسول خدا ( ص ) فرمانروا و ولى امر بعد از خودش را در اينجا معرفى نكرده است ، و حكمت نيز چنين اقتضا داشت كه ولى امر بعد از خود را ، كه كسى غير از طايفهء انصار بود در آن موقعيت معرفى نكند ( زيرا چه بسا روحيهء برخى از آنها كه در آن شرايط دست بيعت به دست رسول خدا ميزدند آمادگى پذيرش چنان موضوعى را نداشت ) ، امّا با اين حال رسول خدا ( ص ) از آنها پيمان گرفت كه بعدها وقتى كه\r\n\r\n\r\n","description":"","footnote":"\r\n( 1 ) . به درگيرى قبيلهگرايى انصار و مهاجران در فصل سقيفه و بيعت ابو بكر در كتاب دو مكتب در اسلام ، ج 1 ، ص 174 مراجعه شود\r\n( 2 ) . سور نساء ، آى 59 كه تفسير آن از پيغمبر در كتاب دو مكتب در اسلام ج 1 ، ص 281 بررسى شده است .\r\n","page_name":" 49 ","page_number":49},
  {"content":"\r\n\r\nحضرتش ولى امر آنان را تعيين فرمود ، به مخالفت و ستيزهء با او برنخيزند .\r\n* * * \r\nبحث تعيين وصى پيامبر و امام امّت\r\nپس از پيامبر و امامت على در قرآن از كتب مكتب خلفا\r\n\r\nيكم : در سال سوم بعثت\r\nتاريخ و احاديث معتبر گواهى ميدهند كه پيامبر خدا ( ص ) ، ولى امر و فرمانرواى بعد از خود را در گردهمايى كوچكى ، در نخستين روزى كه نزديكانش را به پذيرش اسلام دعوت فرمود ، مشخص و معرفى كرده است .\r\nاين موضوع را گروهى از اهل حديث و سيره ، مانند طبرى و ابن عساكر و ابن اثير و ابن كثير و متقى هندى و ديگران ، در كتابهاى خود آوردهاند .\r\nطبرى اين رويداد را از قول امير المؤمنين ( ع ) در تاريخ خود\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nچنين آورده است :\r\nهنگامى كه آيهء  وَ أَنْذِرْ عَشِيرَتَكَ الْأَقْرَبِينَ  « 1 » بر رسول خدا ( ص ) نازل شده ، آن حضرت مرا طلبيد و گفت : يا على ! خداوند مرا فرمان داده است كه به نزديكانم اخطار دهم و آنها را از گمراهيشان بترسانم ، ديدم كه امرى توان فرساست ؛ چه ، ميدانم تا من در اين مورد لب بگشايم ، حركتى ناروا از ايشان خواهم ديد كه مايل به آن نيستم . پس خاموش ماندم تا اين كه جبرئيل بر من فرود آمد و گفت : اى محمّد ! اگر فرمان نبرى ، خداوند تو را عذاب خواهد كرد . اكنون خوراكى از ران گوسفند تهيه كن و قدحى دوغ براى ما آماده نما و فرزندان عبد المطلب را دعوت كن تا با ايشان سخن گويم و فرمان خدا را به ايشان ابلاغ نمايم .\r\nمن فرمان بردم و امر رسول خدا ( ص ) را انجام دادم و فرزندان عبد المطلب را كه تعدادشان به چهل نفر - يكى بيشتر يا كمتر - ميرسيد و در ميانشان عموهاى او ، مانند ابو طالب و حمزه و عباس و ابو لهب بودند ، به آن مجلس دعوت كردم .\r\nهنگامى كه همهء ميهمانان حاضر شدند ، پيامبر خاتم\r\n\r\n\r\n","description":"","footnote":"\r\n( 1 ) . سور شعراء ، آى 214 .\r\n","page_name":" 51 ","page_number":51},
  {"content":"\r\n\r\nمرا فرمان داد تا غذايى را كه آماده كرده بودم بر سر سفره بگذارم . دستور آن حضرت را اطاعت كردم . آن گاه رسول خدا ( ص ) نخست دست در ظرف غذا برد و تكّه گوشتى برگرفت و آن را با دندان خود به چند پاره قسمت كرد و در ديگ بينداخت و سپس روى به ميهمانان كرد و فرمود : به نام خدا مشغول شويد و هر كدام سهم خود را از آن برگيريد .\r\nهمهء آنان ، تا آنجا كه ظرفيت داشتند ، از آن غذا پر بخوردند ؛ به حدّى كه اثر انگشتان اينها در ظرف غذايشان ديده ميشد .\r\nبه خدايى كه جان على به دست قدرت اوست ، تمامى آنچه را كه پيش روى همهء آنها نهاده بودم ، تنها اشتهاى يك تن از آنها را كفايت ميكرد .\r\nچون غذايشان را خوردند ، رسول خدا ( ص ) فرمان داد تا قدح دوغ را در اختيار آنها بگذارم . همگى از آن دوغ سير نوشيدند و تشنگى خويش را بر طرف ساختند ، خداى را سوگند كه دوغ آن قدح تنها براى فرو نشاندن آتش تشنگى يكى از آنها كافى بود .\r\nدر اين وقت رسول خدا ( ص ) آماده سخن گفتن شدند امّا ابو لهب نگذاشت و پيشدستى كرد و گفت : رفيقتان\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبد جورى شما را سحر كرده است . به سبب گفتهء او ، همهء حاضران برخاستند و پيش از آنكه پيامبر خاتم سخنى گفته باشد ، بيرون رفتند . پس از بيرون رفتن آنها ، رسول خدا ( ص ) به من فرمود :\r\nاى على ! اين مرد در سخن گفتن بر من پيشى گرفت و همچنان كه ديدى ، پيش از آنكه من با ايشان سخنى گفته باشم ، پراكنده شدند . بار ديگر همان را كه ساخته بودى مهيا كن و فردا به ناهار دعوتشان نما .\r\nفرمان رسول خدا ( ص ) را اطاعت كرده و ديگر بار به ناهار دعوتشان كردم . آنان همگى بر سفرهء پيامبر خاتم نشستند و آن حضرت چون روز گذشته فرمان داد تا ظرف غذا در برابرش بگذارم و او نيز آنچه را كه در روز پيش انجام داده بود تكرار كرد . آنان همگى از آن غذا بخوردند و سير شدند . آنگاه قدح دوغ را در اختيارشان گذاشتم ، همگى نوشيدند و تشنگى فرو نشاندند . سپس رسول خدا ( ص ) آغاز به سخن كرد و فرمود :\r\nاى فرزندان عبد المطلب ! به خدا قسم من در همهء عرب جوانى را سراغ ندارم كه بهتر از آنچه من براى شما آوردهام ، براى بستگانش آورده باشد . من خير دنيا و سراى ديگر را براى شما آوردهام و خداوند مرا فرمان داده است تا شما را\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبراى دستيابى به اين همه خير به سوى او بخوانم . اكنون كداميك از شما مرا در پيشبرد چنين امر مهمى يارى خواهد كرد تا برادر و وصى و جانشين من در ميان شما باشد ؟\r\nهيچيك از آنها به پيشنهاد رسول خدا ( ص ) پاسخ مثبتى نداده و همگى از آن سرباز زدند . من كه از نظر سنّى از همه كوچكتر بودم ، با چشمانى نمناك و . . . گفتم : من اى رسول خدا ( ص ) تو را در اين امر مهم يار و مددكار خواهم بود .\r\nآنگاه رسول خدا ( ص ) گردنم را بگرفت و روى به همهء حاضران كرو و فرمود :\r\n[ انّ هذا اخى و وصى و خليفتى فيكم ؛ فاسمعوا له و اطيعوا 
  ] .\r\nيعنى اين برادر و وصى من ، و خليفه و جانشين من در ميان شما خواهد بود ؛ گوش به فرمانش داريد و مطيع اوامرش باشيد .\r\nحاضران ، در حالى كه سخن ميخنديدند ، از جاى برخاستند و به هنگام بيرون از خانه ، روى به ابو طالب كردند و گفتند : به تو دستور ميدهد كه گوش به فرمان پسرت دهى و فرمانش را ببرى » . « 1 »\r\n\r\n\r\n","description":"","footnote":"\r\n( 1 ) . تاريخ الطبرى ، چاپ اروپا ، 1 / 1171 - 1172 ، تاريخ ابن عساكر ، تحقيق محمّد باقر محمودى ، ج 1 ، در شرح حالى امام ، تاريخ ابن كثير ، ج 2 / 222 ، نهج البلاغه ابن ابى الحديد ، ج 3 / 263 تاريخ ابن كثير ، ج 3 / 39 كه سخن پيامبر خاتم را در بار على * حذف كرده ، و به جاى آن « كذا و كذا » نهاده است كنز العمال متقى هندى ، ج 15 / 100 - 115 - 116 و در صفح 130 آورده است أخى و صحابى و وليكم بعدى . يعنى برادرم و دوستم و فرمانرواى شما بعد از من سيره الحلبيه ، انتشارات اسلاميه بيروت ، ج 1 / 285 .\r\n","page_name":" 54 ","page_number":54},
  {"content":"\r\n\r\n\r\nدوم : در غزوهء تبوك\r\nدر صحيح بخارى و مسلم و مسند طيالسى و احمد بن حنبل و سنن ترمذى و ابن ماجه و ديگر مصادر « 1 » آمده ( و ما سخن بخارى را ميآوريم ) كه رسول خدا ( ص ) به على ( ع ) فرموده است :\r\n« أنتَ مَنّى بِمَنزلة هارُون مِن مُوسى إلّا أنَّهُ لَيسَ نَبىُّ بَعدى » .\r\nيعنى تو مرا به منزلهء هارونى براى موسى ؛ با اين تفاوت كه\r\n\r\n\r\n","description":"","footnote":"\r\n( 1 ) . صحيح بخارى باب مناقب على بن ابى طالب ، ج 2 / 200 ، صحيح مسلم باب فضل على بن ابى طالب ، ج 7 / 120 صحيح ترمذى باب مناقب على ، ج 13 / 171 مسند طاليس ، ح 205 و 209 و 213 ، ج 1 / 28 و 29 ، ابن ماجه باب فضل على بن ابى طالب ، ح 115 ، مسند احمد ، ج 1 / 170 و 173 - 175 و 177 و 179 و 182 و 184 ، ج 3 / 32 و 338 ، ج 6 / 369 و 438 ، مستدرك حاكم ، ج 2 / 337 ، طبقات ابن سعد ، ج 3 ، ق 1 ، ص 14 و 15 ، مجمع الزوائد ، ج 9 / 109 - 111 و مصادرى ديگر .\r\n","page_name":" 55 ","page_number":55},
  {"content":"\r\n\r\nپس از من ديگر پيامبرى نخواهد بود .\r\nپايان اين حديث در صحيح مسلم چنين آمده است : « ألّا أنَّهُ لا نَبِىَّ بَعدى » .\r\nابن سعد در طبقاتش از قول برّاء بن عازب و زيد بن ارقم مينويسد كه اين دو صحابى گفتهاند كه چون جنگ تبوك پيش آمد ، رسول خدا ( ص ) به على بن ابى طالب ( ع ) فرمود : يا بايد من در مدينه بمانم يا تو ، و چون على ( ع ) را به جانشينى خود برگزيد ، خود به منظور پيكار با مشركان بيرون شد .\r\n\r\nتفصيل اين داستان :\r\nپس از عزيمت پيامبر خدا ( ص ) ، كسى گفت : رسول خدا ، على را به سبب كارى ناخوشايند كه از او سر زده برجاى گذاشته است ! اين سخن به گوش على ( ع ) رسيد ، خود را به رسول خدا ( ص ) رسانيد . چون چشم پيامبر خاتم به على ( ع ) افتاد ، پرسيد : اتفاقى افتاده است ؟ ! على ( ع ) گفت : نه ، اى رسول خدا ! ما شنيدهايم كسى شايع كرده كه تو به سبب خطايى كه از من سر زده ، آزرده خاطرشدهاى و مرا به جاى گذاشتهاى ! رسول خدا ( ص ) تبسمى كرد و فرمود :\r\nعلى ! نميخواهى تو مرا به منزلهء هارون به موسى باشى ، با اين تفاوت كه تو پيامبر خاتم نيستى ؟ امام پاسخ داد : دوست دارم اى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nرسول خدا و پيامبر خاتم فرمود : مقام و منزلت تو آن چنان است . « 1 »\r\n\r\nمقصود از لفظ « منّى » در احاديث پيامبر خاتم ( ص )\r\nلفظ « منّى » كه در حديث انت به منزلهء هارون من موسى آمده ، مراد و مقصود پيامبر خاتم ( ص ) را از به كار بردن آن در احاديث ديگرش آشكار ميسازد . و آن اينكه هارون در پيامبرى شريك حضرت موسى ، و در امر تبليغ احكام الهى يا و همكار او بوده است . على ( ع ) هم به موجب حديث منزلت براى خاتم پيامبران به منزلهء هارون است براى موسى ، به استثناى نبوت و پيامبرى . پس براى على ( ع ) از سمت هارون ، تنها يارى و همكارى با پيامبر خاتم در امر تبليغ احكام الهى باقى ميماند .\r\nهمچنين رسول خدا ( ص ) منظور از لفظ « منى » را در سخنانش در روز عرفات در حجة الوداع آشكارا بيان كرده است :\r\n« علىٍّ مِنّى ، و أنا مِن عَلىّ . لا يُؤدَّى عَنّى ، ألّا أنَا أوّ عَلىّ » .\r\nيعنى على از من است و من از على و وظيفهء مرا به جز خودم يا على ، كس ديگر انجام نميدهد . « 2 »\r\n\r\n\r\n","description":"","footnote":"\r\n( 1 ) . طبقات ابن سعد ، ج 3 ، ق 1 ص 15 ، مجمع الزوائد هيثمى ، ج 9 ، ص 111 با جزئى اختلاف\r\n( 2 ) . ابن ماجه آن را در كتاب المقدمه ، باب فضائل الصحابه ، ص 92 ، از جلد اول سنن آورده است . همچنين كتاب مناقب ترمذى ، ج 3 / 169 ، ح 2531 و كنز العمال ، ج 6 / 153 ، چاپ اول آن و احمد بن حنبل نيز آن را در مسند ، ج 164 . 4 - 165 از حديث حبشى بن جناده و به طريق متعدد آورده است .\r\n","page_name":" 57 ","page_number":57},
  {"content":"\r\n\r\nفح 53 كتابمنظور رسول خدا ( ص ) از به كار بردن لفظ « منى » در اين احاديث متعدد به روشنى بيان فرمودند كه على ( ع ) در مقام تبليغ احكام الهى به مكلفين به منزلهء پيامبرخاتم است .\r\nو از همين جا معنا و مفهوم « منى » كه در ديگر احاديث پيامبر خاتم و در شأن على ( ع ) به طور سربسته آمده است ، روشن مىشود ؛ مانند خبرى كه در روايت بُريده در شكايت از امام ( ع ) آمده كه پيامبر خاتم ( ص ) به او فرموده است : « لا تقع فى على فانه منى » « 1 » . . . . . و يا روايت عمران بن حصين كه رسول خدا ( ص ) به او فرمود : انّ علياً منى . « 2 »\r\nدر تمامى اين روايات ، منظور رسول خدا ( ص ) اين بود كه بفهماند وظيفهء على و امامان از نسل او در برابر رسول خدا در كشيدن بار سنگين تبليغ بى واسطه به مكلفان ، همانند وظيفهء شخص پيامبر خاتم است . بنا بر اين ، آنان همگى از پيامبرند ، و پيامبر خاتم از ايشان . آنها در امر تبليغ شريك او هستند ، و فقط در يك مورد با هم\r\n\r\n\r\n","description":"","footnote":"\r\n( 1 ) . در كتاب دو مكتب در اسلام ، ج 1 / 608 به بعد آمده است\r\n( 2 ) . همان مصدر .\r\n","page_name":" 58 ","page_number":58},
  {"content":"\r\n\r\nاختلاف دارند و آن اينكه رسول خدا ( ص ) احكام و مقررات الهى را بى واسطه و مستقيماً از طريق وحى از خداى تبارك و تعالى دريافت مىكند ، امّا ايشان آن را از شخص پيامبر خاتم . پس امامان مبلغين از جانب پيامبر خداص به امت اسلامى ميباشند و خدا و پيامبرش ايشان را براى كشيدن بار سنگين امامت از پيش آماده كرده است . زيرا خداوند ايشان را ، همانطور كه در آيهء تطهير خبر داده ، با لباسى كه از عصمت و پاكى بر اندامشان پوشانيده ، از هر پليدى و ناپاكى دور داشته است .\r\nاز آن گذشته ، رسول خدا ( ص ) از آنچه كه خداوند به او وحى ميفرمود ، على ( ع ) را به طور خاصى بهرهمند ساخته و امامان ، يكى بعد از ديگرى ، نيز همهء آنها را از پدرشان على ( ع ) به ارث بردهاند . روايات زير گوياى همين مطلب است .\r\n\r\nحاملان علوم پيغمبر ( ص ) :\r\nدر تفسير رازى و كنز العمال متقى هندى آمده است كه على ( ع ) فرمود :\r\nرسول خدا ( ص ) هزار باب از حكمت و دانش مرا بياموخت كه از هر كدام آن ها هزار در از علوم ديگر به رويم گشوده شد « 1 » .\r\n\r\n\r\n","description":"","footnote":"\r\n( 1 ) . تفسير رازى ، در تفسير آيه ان الله اصطفى آدم و . . . ؛ كنز العمال ج 6 ، ص 392 و 405 .\r\n","page_name":" 59 ","page_number":59},
  {"content":"\r\n\r\nدر تفسير طبرى ، طبقات ابن سعد ، تهذيب التهذيب ، كنز العمال و فتح البارى روايت زير آمده و ما از فتح البارى نقل ميكنيم :\r\nاز ابو طفيل روايت شده است كه گفت : من در يكى از سخنرانيهاى على ( ع ) حضور داشتم كه ميگفت : هر چه ميخواهيد از من بپرسيد ، كه به خدا قسم اگراز آنچه تا به روز قيامت اتفاق خواهد افتاد از من بپرسيد ، به آن پاسخ خواهم داد و شما را از آن با خبر خواهم كرد . از قرآن از من بپرسيد كه به خدا سوگند آيه اى نيست مگر اين كه ميدانم در شب نازل شده است يا در روز ، در بيابان بر پيامبر خدا ( ص ) فرود آمده است يا در كوه . . . . « 1 »\r\nاز اين روى است كه رسول خدا بنا به روايت جابر بن عبد الله در حق على ( ع ) فرموده است :\r\nمن شهر علم هستم و على دروازهء آن است . هر كس كه بخواهد به اين شهر وارد شود ، بايد كه از دروازهء آن بگذرد .\r\nحاكم ميگويد اين روايات صحيح الاسناد است . « 2 » و بنا به\r\n\r\n\r\n","description":"","footnote":"\r\n( 1 ) . تفسير الطبرى ج 26 / 116 ؛ طبقات ابن سعد ج 2 ، ق 2 ، ص 101 ؛\r\n( 2 ) . مستدرك الصحيحين ، ج 3 ، ص 126 و در ص 127 به طريقى ديگر آمده ، تاريخ بغداد ، ج 4 ، / 348 و ج 7 ، / 172 و ج 11 / 48 و در ص 49 از يحيى بن معين نقل شده است كه آن صحيح است ، اسد الغابه ، ج 4 / 22 ، مجمع الزوائد ، ج 9 / 114 تهذيب التهذيب ، ج 6 / 320 و ج 7 / 427 ، فيض القدير ، ج 3 / 46 ، كنز العمال ، چاپ دوم ، ج 12 / 201 ، ح 1130 صواعق المحرقه ، ص 73 .\r\n","page_name":" 60 ","page_number":60},
  {"content":"\r\n\r\nروايتى ، در پايان حديث فوق چنين آمده است : و هر كس كه خواهان دانش است ، بايد كه ازدر وارد شود . « 1 »\r\nهمين موضوع ، در روايت ديگر چنين آمده است :\r\nدر جنگ حديبيه بود كه ديدم رسول خدا ( ص ) دست على را در دست گرفته و فرمود :\r\nاين مرد سرور آزادگان و كشندهء تبهكاران است . يارى كنندهء او پيروزاست و خواركنندهاش ، خوار و بى مقدار . در اين جا رسول خدا ( ص ) صدايش را بلند كرد و به سخنانش چنين ادامه داد : من شهر دانشم و على دروازهء آن است ، هر كس كه بخواهد كه به اين شهر در آيد ، بايد كه از دروازهء آن وارد شود . « 2 »\r\nدر روايت ابن عباس سخنان پيغمبر ( ص ) اين طور آمده است :\r\nمن شهر دانشم و على دروازهء آن است ، هر كس كه قصد اين شهر كند ، بايد كه از دروازهء آن وارد شود . « 3 »\r\nامّا در روايت شخص امام على ( ع ) آمده است كه پيغمبر ( ص )\r\n\r\n\r\n","description":"","footnote":"\r\n( 1 ) . مستدرك الصحيحين ، ج 3 / 127 - 129\r\n( 2 ) . تاريخ بغداد خطيب ، ج 2 / 377\r\n( 3 ) . كنز العمال ، چاپ دوم ، ج 12 / 212 ، ح 1219 ، كنوز الحقايق المناوى .\r\n","page_name":" 61 ","page_number":61},
  {"content":"\r\n\r\nخدا ص فرمود : [ انا دار العلم و علىّ بابها 
  ] . « 1 » و يا آن طور كه ابن عباس روايت كرده است : [ انا مدينة الحكمة و علىّ بابها ، فمن اراد الحكمة فليأت الباب 
  ] . « 2 » و در روايتى ديگر از امام ( ع ) آمده است كه رسول خدا ( ص ) فرمود : [ انا دار الحكمة و علىّ بابها 
  ] . « 3 » و به موجب روايت ابوذر ، پيغمبر در حق على ( ع ) فرمود : [ عَلىٌّ بابُ عِلمى ، وَ مُبينُ لأُمتى ما أُرسِلتُ بِهِ بَعدى . . . 
  ] يعنى على دروازهء دانش من است و پس از من آنچه را كه به آن فرستاده و مأمور شدهايم ، براى امّتم بيان خواهد نمود . « 4 »\r\nو در روايت انس بن مالك آمده است كه پيغمبر خدا ( ص ) به على فرمود : [ أَنتَ تُبيِّنُ لأُمَّتى ما اختَلَفُوا فيه بَعدى 
  ] . يعنى تو پس از من موارد اختلاف امّتم را حل و فصل خواهى نمود . حاكم مينويسد اين حديث بنا به شرط شيخين صحيح است . « 5 »\r\n\r\n\r\n","description":"","footnote":"\r\n( 1 ) . رياض النضره ، ج 2 / 193\r\n( 2 ) . تاريخ بغداد خطيب ، ج 11 / 204 ، صحيح ترمذى ، كتاب المناقب ، باب مناقب على بن ابى طالب\r\n( 3 ) . صحيح ترمذى ، ج 13 / 171 باب مناقب على بن ابى طالب ، حليه الاولياء ابو نعيم ، ج 1 / 64 ، كنز العمال متقى هندى ، چاپ اول ، ج 6 / 156\r\n( 4 ) . كنز العمال ، چاپ اول ، ج 6 / 156\r\n( 5 ) . مستدرك الصحيحين ، ج 3 / 122 ، كنز العمال ، چاپ اول ، ج 6 / 156 ، كنوز الحقايق المناوى ، ص 188 .\r\n","page_name":" 62 ","page_number":62},
  {"content":"\r\n\r\nو در روايتى ديگر آمده كه پيغمبر خدا ( ص ) به على ( ع ) فرموده است :\r\n[ أنتَ تُؤَدّى عَنّى ، و تُسمِعُهُم صَوتى ، و تبيَّنُ لَهُم مَا اختَلَفُوا فيه بَعدى 
  ] . يعنى تو رسالتم را ادامه خواهد داد ، صدايم را به گوش امّتم خواهى رسانيد و پس از من موارد اختلاف ايشان را حل و فصل خواهى نمود . « 1 »\r\n\r\nسوم : در غدير خم\r\nو داستان غدير خم بنا بر روايات معتبر مكتب خلفا بدين گونه بوده است :\r\nدر روز هيجدهم ذى حجة الحرام « 2 » سال دهم هجرت و به هنگام بازگشت پيغمبر ( ص ) از حجة الوداع « 3 » ، كه محل غدير خم ، منزلگاهى به نام جحفه « 4 » جدا شدن راههاى مدينه و مصر و شامل « 5 » از يكديگر بود ، اين آيه بر رسول خدا ( ص ) نازل گرديد :\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما \r\n\r\n\r\n","description":"","footnote":"\r\n( 1 ) . حلية الاولياء ، ج 1 / 63\r\n( 2 ) . حاكم حسكانى ، ج 1 / 192 - 193\r\n( 3 ) . مجمع الزوائد ، ج 9 / 105 و 163 - 165\r\n( 4 ) . مجمع الزوائد ، ج 9 / 163 - 165 ، ابن كثير ، ج 56 / 209 - 213\r\n( 5 ) . واژه « الجحفه » در معجم البلدان .\r\n","page_name":" 63 ","page_number":63},
  {"content":"\r\n\r\n بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ . . .  « 1 »\r\nپس از نزول اين آيه ، رسول خدا ( ص ) به كاروانها دستور توقف داد و مقرّر فرمود تا همان جا فرود آمده ، پيش رفتگان را فراخوانند تا واپس ماندگان نيز از راه برسند و به ايشان بپيوندند . « 2 »\r\nآنگاه اصحابش را از سايه گرفتن در پناه درختهاى خار ، كه در گوشه و كنار آن بيابان روييده بود ، نهى فرمود تا متفرق نشوند و مقرّر داشت تا پاى درختان را از خس و خاشاك پاك گردانند . « 3 » و سپس مردم را براى اداى نماز جماعت فرا خوانند . « 4 »\r\nاصحاب آن حضرت با انداختن پارچههايى بر سر شاخ و برگ درخت خار ، سايبانى براى آن حضرت فراهم كردند « 5 » و آن حضرت نماز ظهر را در آن گرماى طاقت فرسا « 6 » با آن جمعيت بجاى آورد . سپس به خطبه برخاست و خداى را حمد و سپاس گفت و مردم را پند و موعظت بسيار كرد و آنگاه فرمود :\r\n\r\n\r\n","description":"","footnote":"\r\n( 1 ) . سور مائده ، آى 67\r\n( 2 ) . تاريخ ابن كثير ، ج 5 / 213\r\n( 3 ) . مجمع الزوائد ، ج 9 / 105 و نزديك بهآن سخن ابن كثير در ، ج 5 / 209\r\n( 4 ) . مسند احمد بن حنبل ، ج 6 / 281 ، سنن ابن ماجه باب فضل على * ، تاريخ ابن كثير ، ج 5 / 209 - 210 .\r\n( 5 ) . مسند احمد ، ج 4 / 372 ، تاريخ ابن كثير ، ج 5 / 212\r\n( 6 ) . مسند احمد ، ج 4 / 281 ، سنن ابن ماجه ، باب فضل على * و تاريخ ابن كثير ، ج 4 / 212 .\r\n","page_name":" 64 ","page_number":64},
  {"content":"\r\n\r\nنزديك است كه مرا بخواند و من هم اجابت كنم ( كنايه از اين كه اجلم فرا رسيده است ) و من و شما هر دو در پيشگاه خداوند مسؤليم . در آن روز شما خداى را چه جواب خواهيد داد ؟ مردم بانگ بر آوردند كه :\r\nما گواهى ميدهيم كه تو به نيكوترين وجه رسالت خويش را انجام دادهاى ، و ما را راهنمايى فرمودهاى و خدايت پاداش خير دهد . آنگاه پيامبر خاتم ( ص ) پرسيد : آيا به يكتايى خدا و رسالت من گواهى نميهيد ؟ ! آيا گواهى نميدهيد كه بهشت و جهنم راست است و وجود ندارد ؟ مردم بانگ برآوردند : آرى ، به همهء آينها گواهى ميدهيم . پيامبر خاتم ( ص ) فرمود : بار خدايا گواه باش . آنگاه پرسيد : آيا صدايم را ميشنويد ؟ جواب دادند : آرى . پس فرمود : اى مردم ! من پيشاپيش شما ميروم ، و شما در كنار حوض كوثر بر من وارد ميشويد ، حوضى كه پهناى آن به اندازهء فاصلهء بصرى تا صنعاء « 1 » مىباشد ، و به تعداد ستارگان آسمان بر گرداگرد آن جامهاى نقره نهاده شده و من در آن هنگام از دو چيز گرانبها كه در ميان شما به امانت بر جاى نهادهام خواهم پرسيد : پس دقت كنيد كه پس از من با آن دو چگونه رفتار خواهيد كرد !\r\nدر اين جا يك نفر از ميان جمعيت بانگ برآورد كه : اى رسول\r\n\r\n\r\n","description":"","footnote":"\r\n( 1 ) . بصرى شهركى بود در نزديكى دمشق و ديگرى در نزديكى بغداد . البته اين تشبيه پيغمبر براى اين بوده كه اطرافيانش وسعت آن را به نظر آورند و نه چيز ديگر .\r\n","page_name":" 65 ","page_number":65},
  {"content":"\r\n\r\nخدا ! آن دو چيز گرانبها كدام هستند ؟ رسول خدا ( ص ) فرمود :\r\nيكى كتاب خداست كه از طرفى در دست خداست و از سوى ديگر در دست شما ، آن را نيكو نگه داريد و دستوراتش را به كار بنديد و آن را به چيزى عوض نكنيد كه گمراه خواهيد شد . و ديگرى ، عترت و اهل بيت من ميباشند و خداى لطيف مرا آگاه كرده كه اين دو از يكديگر جدا نميشوند تا در كنار حوض كوثر بر من وارد شوند . من اين را از خدا خواستهام . پس بر آن دو پيشى نگيريد كه به هلاكت و گمراهى ميافتيد ، و از ايشان واپس نمانيد كه هلاك ميشويد . چيزى به آنها نياموزيد كه آنها از شما آگاهترند . آنگاه فرمود : « 1 »\r\nآيا ميدانيد كه من از همهء مؤمنان بر خودشان سزاوارتر و مقدّمتر ميباشم ؟\r\nمردم بانگ برآوردند :\r\nآرى ! اى رسول خدا « 2 » ! حضرت باز پرسيد :\r\nآيا ميدانيد - يا گواهى ميدهيد - كه من بر هر فرد مؤمنى از خود\r\n\r\n\r\n","description":"","footnote":"\r\n( 1 ) . مجمع الزوائد ، ج 9 / 162 - 163 و 165 و برخى از الفاظ آن در روايات حاكم حسكانى ، ج 3 / 109 - 110 و تاريخ ابن كثير ، ج 5 / 209 آمده است\r\n( 2 ) . مسند احمد ، ج 1 / 118 - 119 و ج 4 / 281 و 368 و 370 و 372 ، « نعم » آمده است . تاريخ ابن كثير ، ج 5 / 209 « الست أولى بكل امرىء من نفسه » آمده است .\r\n","page_name":" 66 ","page_number":66},
  {"content":"\r\n\r\nاو مقدّمتر و اولى هستم ؟ مردم فرياد برآوردند : آرى اى رسول خدا . « 1 »\r\nپس پيغمبر خدا ( ص ) دست على ( ع ) را گرفت و بلند كرد ، به طورى كه سفيدى زير بغل هر دو نمايان شد ، « 2 » آنگاه فرمود :\r\nاى مردم ! خداوند مولى و سرور من است ، و من مولا و سرور شما هستم . « 3 » پس هر كس را كه من مولاى او ميباشم ، اين على مولاى او خواهد بود . « 4 » پس دست به دعا برداشت و گفت : بار خدايا ! دوستدار او را دوست بدار ، و دشمنش را دشمن شمار . « 5 » يارى كنندهء او را يارى\r\n\r\n\r\n","description":"","footnote":"\r\n( 1 ) . مسند احمد ، ج 4 / 281 و 368 و 370 و 372 ، تاريخ ابن كثير ، ج 9 / 209 و 212\r\n( 2 ) . در روايت حاكم حسكانى در ج 1 / 190 « فرفع يديه حتى يرى بياض ابطيه » و در ص 193 آن « حتى بان بياض ابطيهما » آمده است\r\n( 3 ) . شواهد التنزيل ، ج 1 / 191 و در تاريخ ابن كثير ، ج 5 / 209 « انا مولى كل مؤمن » آمده است\r\n( 4 ) . اين مطلب در تمام مصادرى كه تا كنون در اين مورد نام بردهام آمده است\r\n( 5 ) . مسند احمد ، ج 1 / 118 و 119 و ج 4 / 281 و 370 و 372 و 373 و ج 5 / 347 و 370 ، مستدرك حاكم ، ج 3 / 109 ، سنن ابن ماجه باب فضل على ، حاكم حسكانى ، ج 1 / 190 و 191 ، تاريخ ابن كثير ، ج 5 / 209 و 210 - 213 كه در ج 5 / 209 مينويسد : به زيد گفتم تو آن را از رسول خدا شنيدى ؟ گفت : در آن بيابان كسى نبود كه آن را به چشم نديده و به گوش نشنيده باشد . آن وقت ابن كثير مينويسد : ابو عبد الله ذهبى اين حديث را صحيح دانسته است .\r\n","page_name":" 67 ","page_number":67},
  {"content":"\r\n\r\nكن ، و خوار كنندهء او را خوار گردان . « 1 » دوست بدار هر كس كه او را دوست بدارد ، و خشم گير بر آن كس كه بر او خشم گيرد . « 2 » و در پايان فرمود : خدايا گواه باش . « 3 » راوى ميگويد : هنوز اين دو نفر از هم جدا نشده بودند كه اين آيه بر پيغمبر ( ص ) نازل شد :\r\n . . . الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً . . .  « 4 »\r\n« امروز دين شما را كامل كردم و نعمت خود را بر شما تمام نمودم و اسلام را به عنوان آيين ( جاودان ) شما پذيرفتم » .\r\nآن گاه رسول خدا فرمود : الله اكبر بر اكمال دين و اتمام نعمت و خشنودى خداوند به رسالت من و ولايت على . « 5 »\r\nيعقوبى در تاريخ خود - در باب آيات مدنى - مينويسد ، آخرين آيهاى كه بر رسول خدا ( ص ) نازل شد ، آيه اليوم اكملت لكم دينكم بود و اين روايت صحيح است و نزول آن در روزى بود كه\r\n\r\n\r\n","description":"","footnote":"\r\n( 1 ) . مسند احمد ، ج 1 / 118 و 119 مجمع الزوائد ، ج 9 / 104 و 105 و 107 ، شواهد التنزيل ، ج 1 / 193 ، تاريخ ابن كثير ، ج 5 / 210 و 211\r\n( 2 ) . شواهد التنزيل ، ج 1 / 191 ، تاريخ ابن كثير ، ج 5 / 210 و 211\r\n( 3 ) . شواهد التنزيل ، ج 1 / 190\r\n( 4 ) . سور مائده ، آى 3\r\n( 5 ) . حسكانى از ابو سعيد خدرى ، ج 1 / 157 - 158 ، ح 211 و 212 و از ابو هريره در ص 158 ، ح 213 و در تاريخ ابن كثير به طور فشرده همين مطلب آمده است .\r\n","page_name":" 68 ","page_number":68},
  {"content":"\r\n\r\nرسول خدا ( ص ) آشكارا ولايت و زمامدارى على بن ابى طالب - صلوات الله عليه - را در غدير خم به گوش همگان رسانيد « 1 » .\r\nپس از انجام اين مراسم عمر بن الخطاب ، على ( ص ) را ديد و به او گفت : اى پسر ابو طالب ! اين موهبت بزرگ بر تو گوارا باد كه صبح را به شام آوردى ، در حالى كه مولى و سرور همهء مؤمنان گرديدهاى « 2 » .\r\nدر روايت ديگر آمده است كه : عمر بن خطاب به على ( ع ) گفت : « بخٍ بخٍ لك يا ابن ابى طالب » . يعنى خوشا به حالت اى پسر ابو طالب . « 3 » بنا به روايت ديگر گفته است : گوارايت باد اى پسر ابو طالب كه صبح و شام كردى در حالى كه سرور همهء مؤمنان شدهاى . « 4 »\r\n\r\nتاجى كه رسول خدا در ( ص ) آن روز بر سر امام نهاد :\r\nرسول خدا ( ص ) عمامه سياه رنگ « 5 » به نام سحاب داشتند كه آن را در روزهاى مخصوصى « 6 » ، چون فتح مكه « 7 » ، به سر ميبست « 8 » . پيامبر\r\n\r\n\r\n","description":"","footnote":"\r\n( 1 ) . تاريخ يعقوبى ج 3 / 43\r\n( 2 ) . مسند احمد بن حنبل ج 2 / 281\r\n( 3 ) . شواهد التنزيل ، ج 1 / 157 و 158\r\n( 4 ) . مسند احمد بن حنبل ، ج 4 / 281 ، سنن ابن ماجه باب فضل على ، الرياض النضره ، ج 2 / 169 ، تاريخ ابن كثير ، ج 5 / 210\r\n( 5 ) . ذكر سياه رنگ بودن عمامه اى كه آن را چون تاج بر سر امام نهاده است ، در روايت عبد الله بن بشير و شخص امام آمده است\r\n( 6 ) . به اين مطلب در كتاب هاى حديث اشاره شده است .\r\n( 7 ) . صحيح مسلم كتاب الحج ، ح 451 - 452 ، سنن ابو داود ج 4 / 54 ، باب العمايم ، شرح المواهب ج 5 / 10 ، به نقل از معرفه الصحابه ابو نعيم\r\n( 8 ) . زاد العماد ابن القيم در فصل في ملابسه در حاشيه شرح زرقانى بر المواهب اللندنيه .\r\n","page_name":" 69 ","page_number":69},
  {"content":"\r\n\r\nخدا همان عمامه را در روز غدير خم بر سر على ( ع ) بست . از عبد الا على بن عدى البهرانى روايت شده كه گفت رسول خدا ( ص ) در غدير خم على را پيش خواند و به دست خود عمامهاى بر سرش بست و دنبالهء آن را به پشت سرش رها نمود « 1 » .\r\nو از شخص امير المؤمنين على ( ع ) آمده است كه فرمود :\r\nدر روز غدير خم ، رسول خدا ( ص ) عمامهء سياهى بر سرم بست ، و دنبالهء آن را روى دوشم رها نمود . « 2 »\r\nدر مسند طيالسى و سنن بيهقى ، سخن امير المؤمنين ( ع ) چنين آمده است :\r\nدر روز غدير خم رسول خدا ( ص ) عمامهاى بر سرم بست و دنبالهء آن را پشت سرم رها كرد . آنگاه فرمود :\r\nخداى عزوجل در جنگ بدر و حنين مرا به فرشتگانى ، كه اين چنين\r\n\r\n\r\n","description":"","footnote":"\r\n( 1 ) . الرياض النضرة ج 2 / 289 في ذكر تعميمه اياه ص بيده ، اسد الغابه ج 3 / 114\r\n( 2 ) . اصابه ، ج 2 / 274 ، در ذكر شرح حال عبد الله بن بشر .\r\n","page_name":" 70 ","page_number":70},
  {"content":"\r\n\r\nعمامهاى بر سر نهاده بودند ، يارى داده است . بعد فرمود : عمامهء موجب مىشود كه مسلمانان از مشركان تشخيص داده شوند . . . ، « 1 »\r\n* * * تا آنجا آيات و رواياتى كه امامت حضرت على ( ع ) را اثبات مىكند كه در فصل گذشته بيان شد .\r\nو اينك رواياتى كه امامت عموم اهل البيت را اثبات مىكند و در آن روايات بارى تعالى و خاتم المرسلين ، امامان و اوصياء بعد از پيامبر خاتم را تعيين كردند و به مردم معرفى نمودند ميآوريم و به بيان آن ميپردازيم .\r\n\r\nروايات صحيحهء مكتب خلفا در دوازده وصى داشتن پيامبر خاتم ( ص )\r\n\r\nنص صريح پيامبر ( ص ) بر تعداد امامان ( عليهم السلام )\r\n\r\n1 - رواياتى كه امامت عموم اهل البيت را اثبات مىكند\r\nدر اين دسته از احاديث نام خاص هيچ يك از امامان ( عليهم السلام ) وجود\r\n\r\n\r\n","description":"","footnote":"\r\n( 1 ) . كنز العمال ج 20 / 45 ، مسند طياسى ج 1 / 23 سنن بيهقى ج 10 / 14 .\r\n","page_name":" 71 ","page_number":71},
  {"content":"\r\n\r\nندارد ولى امامت عموم اهل البيت ( عليهم السلام ) در آنها مطرح شده است . ما در اين جا دو نمونه از اين گروه از احاديث را بررسى مينماييم :\r\n\r\nحديث ثقلين :\r\nدر كتاب صحيح مسلم « 1 » و دهها كتاب معتبر ديگر مكتب خلفا مانند مسند احمد و سنن بيهقى و مستدرك الصحيحين « 2 » روايت كردهاند :\r\nزيد بن ارقم ميگويد : در بين راه مكه و مدينه ( در سفر بازگشت از حجة الوداع ) در كنار آبگيرى كه « خم » نام داشت پيامبر در ميان مردم چنين خطبه خواند :\r\n[ اى مردم ، آگاه باشيد من بشرى هستم ، نزديك است مرا ( به عالم بقا ) بخوانند ، و من اجابت دعوت حق كنم .\r\nمن دو چيز گرانمايه در ميان شما به ميراث ميگذارم : « كتاب خدا » كه در آن هدايت و نور مىباشد . آن را رها نكنيد ، و بدان چنگ زنيد .\r\n\r\n\r\n","description":"","footnote":"\r\n( 1 ) . مسلم ج 7 / 122 و 123 ، چاپ مصر 1334 ه -\r\n( 2 ) . المستدرك 3 / 1009 و 148 . براى دستيابى به بقيه مدارك رجوع كنيد به : المعجم المفهرس لألفاظ الحديث النبوى .\r\n","page_name":" 72 ","page_number":72},
  {"content":"\r\n\r\nسپس فرمود : « و اهل بيت من » « خاندان من ! » شما را در مورد اهل بيتم ياد آور خدا ميشوم ! ( اين كلام را سه بار تكرار فرمود )\r\n( و بنا به نسخه مستدرك اضافه ميفرمايد ) :\r\nهشيار باشيد كه شما پس از من با اين دو بازمانده چگونه رفتار ميكنيد . اين دو هرگز از هم جدا نخواهند شد تا در حوض كوثر بر من وارد شوند .\r\nبا تكيه بر اين جمله اخيراً از گفتار پيامبر ( ص ) است كه ما معتقديم يكى از امامان اهل البيت - كه تعدادشان نيز در روايات معتبر ديگر تعيين شده است - بايد چنان عمرى دراز داشته باشد كه تا پايان جهان زنده بماند و در نتيجه همدوش و قرين كتاب خدا براى هميشه در جامعهء بشرى موجود باشد و فرموده پيامبر در مورد عدم جدايى اين دو راست آيد .\r\nشبيه به همين سخن را جابر از خطبهء عرفهء پيامبر نقل مىكند . ميگويد : من پيامبر را در ايّام حج در عرفه مشاهده كردم آن حضرت بر ناقهء خويش به نام « عضباء » سوار بود ، و براى مردم چنين خطبه ميخواند :\r\n[ . . . اى مردم من در ميان شما چيزى گذارم كه اگر بدان چنگ زنيد و از آن دست برنداريد هرگز گمراه نميشويد :\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nكتاب خدا و عترتم كه اهل بيت من ميباشند 
  ] .\r\nترمذى پس از نقل اين سخن اضافه مىكند كه اين حديث از ابو ذر ، و ابو سعيد خدرى ، و زيد بن ثابت ، و حذيفة بن اسيد نيز روايت شده است . « 1 »\r\nدر اين روايت پيامبر اكرم ( ص ) اهل بيت خويش را در كنار قرآن قرار داده و هدايت را به دست ايشان و قرآن ميداند ، و چنگ زدن به ذيل و دامان ايشان را موجب نجات قطعى از گمراهى و ضلالت ميشناساند . و ميفرمايد كه هشيار باشيد ، و دقت كنيد كه چگونه بعد از من با اين دو رفتار خواهيد كرد و بدانيد كه اين دو هيچ وقت از هم جدايى ندارند ، و در حوض كوثر - محل ورود نجات يافتگان رستا خيز - بر من وارد خواهند شد .\r\nاين كه كتابهاى آسمانى ، امام و پيشواى فكرى و اعتقادى و اخلاقى و عمل مردمند از جمله نظرى بودن يك مسئله مسلم قرآنى است  وَ مِنْ قَبْلِهِ كِتابُ مُوسى إِماماً وَ رَحْمَةً وَ هذا كِتابٌ مُصَدِّقٌ لِساناً عَرَبِيًّا لِيُنْذِرَ الَّذِينَ ظَلَمُوا وَ بُشْرى لِلْمُحْسِنِينَ  « 2 » با توجه و تكيه بر همين اصل ، در كنار قرآن قرار گرفتن اهل بيت پيامبر ، امامت ايشان را نيز اثبات مينمايد .\r\nبه بيانى ديگر اسلام از جنبهء نظرى در قرآن كريم بيان شده ،\r\n\r\n\r\n","description":"","footnote":"\r\n( 1 ) . ترمذى ، ج 5 / 662 . ح 3786\r\n( 2 ) . سور الاحقاف ، آى 12 .\r\n","page_name":" 74 ","page_number":74},
  {"content":"\r\n\r\nوجود و تجسم خارجى آن در سيره اهل البيت ( ع ) عمل شده است . بنابراين وقتى كه امامت قرآن را در جنبه نظرى پذيرا شديم ، امامت اهل بيت را در جنبه عملى نيز بايد بپذيريم .\r\nعلاوه بر اين از آن جا كه به گفتهء پيامبر هدايت منحصر در اين دو ميراث گرانقدر اوست ، و ميتوانيم هدايت قرآن در كليات مسائل اعتقادى ، اخلاقى و عملى اسلام است ، پس ناگزير توضيح و تبيين اسلام قرآنى « 1 » وظيفه اهلى بيت ( عليهم السلام ) خواهد بود تا هدايت اتمام پذيرد و كامل گردد .\r\nناگفته نماند كه اين روايت آن قدر به صورتهاى مختلف و به وسيلهء افراد متفاوت نقل شده كه بازگويى و بررسى همهء آنها محتاج فرصت خاصى است ، و ما در اين جا فقط در صدد آن بوديم كه با تكيه بر اين حديث روشن سازيم كه رسول اكرم ( ص ) به فرمان الهى امامت را منحصر در اهل بيت خويش كرده ، و آنها را قرين و همدوش قرآن قرار داده است .\r\n\r\n2 - رواياتى كه در آن عدد امامان تعيين شده است :\r\nرسول خدا ( ص ) خبر داده است ، امامانى كه بعد از او ميآيند ،\r\n\r\n\r\n","description":"","footnote":"\r\n( 1 ) . يعنى اسلامى كه در قرآن كريم آمده است كه مقصود اصول و كليات اين دين مبين مىباشد .\r\n","page_name":" 75 ","page_number":75},
  {"content":"\r\n\r\nدوازده نفرند . اين موضوعى است كه صاحبان كتب صحاح و مسانيد كه نامشان در زير ميآيد ، از آن حضرت روايت كردهاند :\r\n\r\nالف - مسلم در صحيح خود از جابر بن سمره روايت كرده كه گفت :\r\nشنيدم رسول خدا ( ص ) ميفرمود : « اين دين هميشه ، تا قيام قيامت و تا هنگامى كه دوازده نفر خليفه بر سر شما باشند ، استوار و برپاست . اين خلفا همگى از قريشاند » .\r\nدر روايت ديگرى آمده است : « هميشه كار مردم رو به راه است . . . » .\r\nدردو روايت ديگر آمده است : « تا آنكه دوازده نفر خليفه بر سر شما باشند » .\r\nدر حديث ديگرى است كه فرمودند : « تا پايان دوازده نفر » . « 1 »\r\n\r\n\r\n","description":"","footnote":"\r\n( 1 ) . صحيح مسلم ، ج 3 / 1453 ، حديث 1821 ، اين روايت را از آن رو برگزيديم كه جابر خود آن را نوشته است . صحيح بخارى ، ج 4 / 165 كتاب الاحكام سنن ترمذى باب : ما جاء فى الخلفاء من ابواب الفتن . سنن ابو داود ، ج 3 / 106 ، كتاب المهدى مسند طيالسى ، حديث 767 و 1278 .\r\nمسند احمد ، ج 13 / 26 و 27 . حلية الاولياء ابو نعيم ، ج 4 / 333 .\r\nجابر بن سمرة بن عامرى خواهر زاده سعد بن ابى وقاص است كه بعد از سال هفتاد هجرى در كوفه وفات كرد . صاحبان كتب صحيح 164 حديث از او روايت كردهاند . شرح حال او در كتابهاى « اسد الغابه » تقريب التهذيب و جوامع السيره ، ص 277 آمده است .\r\n","page_name":" 76 ","page_number":76},
  {"content":"\r\n\r\nو در صحيح بخارى گويد : از پيامبر ( ص ) شنيدم كه ميفرمود : « دوازده نفر امير و فرماندهاند » . راوى گويد : پيامبر ( ص ) پس از آن سخنانى فرمود كه من نفهميدم ، پدرم گفت : فرمود : « همگى آنان از قريشاند » .\r\nدر روايت ديگرى ميگويد : سپس رسول خدا ( ص ) سخنانى فرمود كه بر من پوشيده ماند ، از پدرم پرسيدم : رسول خدا ( ص ) چه فرمود ؟ پدرم گفت : فرمود : « همگى آنان از قريشاند » . « 1 »\r\nدر روايت ديگرى است كه فرمود : « دشمنى كسانى كه با آنان دشمنى كنند ، زيانى به ايشان نميرساند » . « 2 »\r\n\r\nب - در روايت ديگرى است كه رسول خدا ( ص ) فرمود :\r\n« لا تَزالُ هذِهِ الامَّة مُستقيماً امرُها ، ظاهرِةُ عَلى عَدوَّها ، حتّى يمضى منهم اثنا عشر خليفة كُلُّهم مِن قُريش ، ثُم يكُونُ المرج أوِ الهرَج »\r\nكار اين امّت هميشه به سامان است و پيوسته بر دشمنانشان پيروزند تا آن گاه كه دوازده نفر خليفه كه ، همگى آنها از قريشاند ، در\r\n\r\n\r\n","description":"","footnote":"\r\n( 1 ) . فتح البارى ، ج 16 / 338 . مستدرك الصحيحين ، ج 3 / 617\r\n( 2 ) . فتح البارى ، ج 16 / 338 .\r\n","page_name":" 77 ","page_number":77},
  {"content":"\r\n\r\nگذرند . پس از آن فساد و خرابى يا فتنه و آشوب خواهد بود . « 1 »\r\n\r\nج - در روايت ديگرى آمده است كه فرمود :\r\n« اين امّت دوازده نفر قيّم دارد كه هر كس آنان را يارى نكند ، زيانى به ايشان نرساند ، همگى آنان از قريشاند » . « 2 »\r\n\r\nد . در روايت ديگرى فرمود :\r\n« كار اين مردم تا هنگامى كه دوازده مرد بر آنان ولايت داشته باشند ، همواره در جريان است » . « 3 »\r\n\r\nه - - از قول أنس روايت كنند كه آن حضرت فرمود :\r\n« اين دين تا دوازده نفر از قريش باشند ، به هيچ روى نابود نگردد ؛ و چون از دنيا بروند ، زمين نيز ، اهل خود را فرو ميبرد » . « 4 »\r\n\r\nو - در روايت ديگرى فرمود :\r\n\r\n\r\n","description":"","footnote":"\r\n( 1 ) . منتخب كنز العمال ، ج 5 / 321 ، تاريخ ابن كثير ، ج 6 / 249 . تاريخ خلفا سيوطى ، ص 10 . كنز العمال ، ج 13 / 27 ، الصواعق المحرقه ، ص 28\r\n( 2 ) . كنز العمال ، ج 13 / 27 و منتخب آن ، ج 5 / 312\r\n( 3 ) . شرح صحيح مسلم ، نووى ، ج 12 / 202 الصواعق المحرقه ، ص 18 . تاريخ خلفا سيوطى ، ص 10\r\n( 4 ) . كنز العمال ، ج 13 / 27 .\r\n","page_name":" 78 ","page_number":78},
  {"content":"\r\n\r\n« كار اين امّت ، تا هنگامى كه همهء آن دوازده نفر قيام كنند ، هميشه قرين پيروزى است . آنان همگى از قريشاند » . « 1 »\r\n\r\nز - احمد بن حنبل و حاكم و ديگران از مسروق روايت كنند كه گفت :\r\nشبى نزد عبدالله بن م - سعود نشسته ب - وديم و او قرآن به م - ا ميآم - وخت كه م - ردى پ - رس - يد : اى اب - ا عبد الرحمن ! آيا از رسول خدا پرسيديد چه تعداد از اين امت به خلافت ميرسند ؟ عبدالله گفت : از هنگامى كه به عراق آمده ام ، هيچ كس پيش از تو ، چنين سؤالى از من نكرده است . بعد گفت : ما اين موضوع را [ از رسول خدا ( ص ) 
  ] پرسيديم و آن حضرت فرمود : « آنان دوازده نفرند ، به تعداد نقباى بنى اسرائيل » « 2 » .\r\n\r\n\r\n","description":"","footnote":"\r\n( 1 ) . كنز العمال ، ج 13 / 27\r\n( 2 ) . مسند احمد ج 1 / 398 و 406 احمد شاكر در حاشيه اول ( / 398 ) گويد : اسناد آن صحيح است . مستدرك حاكم و تلخيص آن جلد 4 / 501 ، فتح البارى ، ج 16 / 339 ، مجمع الزوائد ، ج 5 / 190 ، الصواعق المحرقه ، ابن حجر ، ص 12 ، تاريخ خلفا سيوطى ، ص 10 ، جامع الصغير سيوطى ، ج 1 / 75 ، كنز العمال ، متقى ، ج 13 / 27 گويد : طبرانى و نعيم بن حماد نيز آن را در رفتن آوردهاند . فيض القدير ، ج 2 / 458 . تاريخ ابن كثير ، ج 6 / 248 - 250 در باب ذكر الائمه الاثنى عشر الذين كلهم من قريش از ابن مسعود .\r\n","page_name":" 79 ","page_number":79},
  {"content":"\r\n\r\n\r\nح - در روايت ديگرى ابن مسعود گويد : رسول خدا ( ص ) فرمود :\r\n« خلفاى بعد از من تعداد اصحاب موسى هستند » . « 1 »\r\nابن كثير گويد : همانند اين از عبد الله بن عمر و حذيفه و ابن عباس نيز ، روايت شده است . « 2 »\r\nمؤلف گويد : نميدانم مقصود ابن كثير از روايت ابن عباس ، همان است كه حاكم حسكانى از ابن عباس روايت كرده يا غير آن است .\r\nروايات گذشته صريحاً ميگويد : « عدد واليان دوازده نفر و همگى از قريشاند » . و امام على ( ع ) در سخن خود مقصود از « قريش » را در اين روايات بيان كرده و ميفرمايد :\r\n« همهء امامان از قريشاند و در اين تيره از هاشم [ اهل البيت ( عليهم السلام ) 
  ] جايگزين شدهاند ، [ ولايت 
  ] براى غير آنان روا نيست و واليانِ جز ايشان شايسته [ ولايت 
  ] نباشند » . « 3 » و نيز فرمود :\r\n\r\n\r\n","description":"","footnote":"\r\n( 1 ) . تاريخ ابن كثير ، ج 6 / 248 . كنز العمال ، ج 13 / 27 ، شواهد التنزيل حسكانى ، ج 1 / 455 ، حديث 626\r\n( 2 ) . ابن كثير ، ج 6 / 248\r\n( 3 ) . نهج البلاغه ، خطب 142 .\r\n","page_name":" 80 ","page_number":80},
  {"content":"\r\n\r\n« اللهمَّ بلى لا تَخلُوا الارضُ مِن قائِم للهِ بِحُجَةٍ امّا ظاهراً مَشهوراً او خائِفاً مَغمُوراً لِئلًا تَبطُلَ حُججُ اللهِ وَ بَيَّناتِهِ . . . »\r\nخداوندا ! آرى ، زمين هرگز از قيام كننده به حق براى خدا خالى نخواهد شد ، [ اين امام قائم ، 
  ] يا پيروز است و نمايان و يا خائف است و پنهان ، تا حجتهاى خدا و نشانههاى روشن الهى نابود نگردد . « 1 »\r\n\r\nامامان دوازده گانه در تورات\r\nابن كثير گويد : در توراتى كه در دست اهل كتاب است موضوعى آمده كه معناى آن چنين است :\r\n« خداوند متعال ابراهيم ( ع ) را به وجود اسماعيل ( ع ) بشارت داد و فرمود : اسماعيل را زيادتى بخشم و نسل او را گسترده گردانم و در بين آنان دوازده نفر را از بزرگان و فرزانگان قرار دهم » .\r\nو گويد :\r\n« ابن تيميه گويد : اينان كه به وجودشان بشارت داده شده ، همان است كه در حديث جابر بن سمره آمده و مقرّر گرديده تا در ميان امت پراكنده باشند ، و اين كه قيامت بر پا نگردد مگر آن كه موجود شده\r\n\r\n\r\n","description":"","footnote":"\r\n( 1 ) . ينابيع الموده ، شيخ سلمان خنفى در باب صدم ، ص 523 . احياء علوم الدين ، عزالى ، ج 1 / 3 ، حلية الاولياء ، ج 1 / 80 فشرده .\r\n","page_name":" 81 ","page_number":81},
  {"content":"\r\n\r\nباشند ، و بسيارى از يهوديانى كه به اسلام مشرّف شدهاند ، اشتباه كرده و پنداشتهاند آنان همان كسانياند كه فرقه را فضه [ شيعيان دوازده امامى 
  ] به سوى آنان دعوت كرده و از ايشان پيروى ميكنند « 1 » .\r\nمؤلف گويد : بشارت مورد اشاره در « سفرِ پيدايش » توراتِ امر وزين ، باب : [ 17 شماره 18 - 20 
  ] اصل عبرى چنين است :\r\n« قى ليشماعيل بيرَختى أوتو قى هِفريتى أوتو قى هِر بيتى بِمِئود شنيم عَسار نِسيئيم يوليد قى نِتتيف لِگوى گدول » « 2 » .\r\nترجمه : اسماعيل را مبارك ساخته و جدّاً او را بهرهمند و پر بار و كثير و گسترده گردانم ، دوازده عدد امام از او پديد آيد و او را به امت بزرگ و عظيمى تبديل خواهم كرد .\r\nاين بخش از تورات اشاره به آن دارد كه ، مباركى و پر بارى و كثرت افراد تنها در نسل اسماعيل ( ع ) است .\r\nواژهء « شنيم عسار » يعنى : دوازده نفر ، كه لفظ « عسار » در اعداد\r\n\r\n\r\n","description":"","footnote":"\r\n( 1 ) . تاريخ ابن كثير ج 6 / 249 و 250\r\n( 2 ) . عهد قديم ، سفر التكوين باب 17 شماره 20 ص 22 و 23 .\r\n","page_name":" 82 ","page_number":82},
  {"content":"\r\n\r\nتركيبى كه معدود آن مذكّر باشد ، ميآيد . « 1 » و معدود در اين جا « نسيئيم » و مذكر است و با اضافه شدن « يم » در آخر آن معناى جمع ميدهد مفرد آن « ناسى » يعنى : امام و پيشوا و رئيس است . « 2 »\r\nو امّا سخن خداوند به ابراهيم ( ع ) در همان بخش نيز ، يعنى عبارت « فى نتنيف لگوى گدول » ، واژهء « فى نتنيف » مركب است از « فى » كه حرف عطف است ، و « ناتن » كه فعل است و به معناى : قرار مىدهم ، و « يف » كه ضمير است و در آخر فعل آمده به اسماعيل ( ع ) باز ميگردد ، يعنى : او را [ چنين 
  ] قرار مىدهم . « 3 » و امّا لفظ « گوى » به معناى امّت و مردم است ، « 4 » و « گدول » به معناى « كبير و عظيم » « 5 » و تمام جمله يعنى : « او را امّت كبير و بزرگى گردانم » .\r\nاز مجموع اين فقره روشن ميگردد كه مقصود از « كثرت و بركت » در نسل اسماعيل ( ع ) دقيقاً رسول خدا محمّد ( ص ) و اهل بيت آن حضرت ( ع ) ميباشند ، و آنانند كه دنباله و امتداد نسل اسماعيل ( ع ) هستند . زيرا ، خداوند متعال به ابراهيم ( ع ) فرمود : از\r\n\r\n\r\n","description":"","footnote":"\r\n( 1 ) . معجم الحديث عبرى - عربى ، ص 316\r\n( 2 ) . معجم الحديث عبرى - عربى ، ص 360\r\n( 3 ) . معجم الحديث عبرى - عربى ، ص 84 و 317\r\n( 4 ) . معجم الحديث عبرى - عربى ، ص 84 و 317\r\n( 5 ) . معجم الحديث عبرى - عربى ، ص 84 و 317 .\r\n","page_name":" 83 ","page_number":83},
  {"content":"\r\n\r\nسرزمين « نمرود » خارج شده و به « شام » برود . آن حضرت نيز ، همراه با همسرش « ساره » و « لوط » به فرمان خدا هجرت كردند و در سرزمين فلسطين فرود آمدند .\r\nخداوند متعال ثروت ابراهيم ( ع ) را بسيار فزونى بخشيد . ابراهيم گفت : « خداوندا من با اين مال بدون اولاد چه كنم ؟ » خداى متعال به او وحى كرد : « من فرزندان تو را به قدرى كثير و بسيار گردانم كه به تعداد ستارگان باشند » در آن زمان « هاجر » كنيزك « ساره » بود و او را به ابراهيم ( ع ) بخشيد ، هاجر از ابراهيم ( ع ) باردار شد و اسماعيل ( ع ) را براى او به دنيا آورد . سن ابراهيم ( ع ) در آن حال 86 سال بود . « 1 »\r\nقرآن كريم در ضمن دعاى ابراهيم ( ع ) و درخواست او از خداى متعال ، به اين حقيقت روشن اشاره كرده و ميفرمايد : ابراهيم گفت :\r\n رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ  « 2 »\r\nپروردگارا ! من برخى از ذريّه خود را در بيابانى خشك ، در كنار خانه محترم تو جاى دادم تا نماز را به پاى دارند . پروردگارا ! دلهايى از\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 / 24 و 25 نشر مؤسّس نشر فرهنگ اهل البيت قم\r\n( 2 ) . ابراهيم / 37 .\r\n","page_name":" 84 ","page_number":84},
  {"content":"\r\n\r\nمردمان را به سوى آنان بگردان و آنان را از ثمرات روزى ده ، باشد كه سپاس گويند .\r\nاين آيه كريمه تأكيد مىكند كه ابراهيم ( ع ) برخى از ذريّه و نسل خود را كه اسماعيل و فرزندان متولد او در مكه بودند ، در كنار خانه خدا جاى داد و از خداى متعال درخواست كرد تا رحمت و هدايت بشر در طول تاريخ را بر عهدهء ذريّه و فرزندان او قرار دهد ، خداوند نيز دعوتش را پذيرفته و آن را در نسل او ، محمد ( ص ) و دوازده امام ( ع ) قرار داده است .\r\nامام باقر ( ع ) در اين باره فرموده است :\r\n« نَحنُ بَقِيَّة تِلك العِترَة وَ كانَت دَعوَةُ ابراهيم لَنا »\r\nماييم بقيه آن [ ذريّه و 
  ] عترت و دعاى ابراهيم ( ع ) براى ما بود « 1 » .\r\n\r\nفشردهء احاديث گذشته :\r\nخلاصه و نتيجه كه از احاديث گذشته بدست ميآيد اين است كه : تعداد امامان در اين امّت دوازده نفر پى در پى هستند ، و پس از دوازدهمين امام ، عمر اين دنيا پايان ميگيرد » .\r\n\r\n\r\n","description":"","footnote":"\r\n( 1 ) . آنچه در اصل عبرى تورات و تعليقه آن آمده . آن را از مقاله استاد احمد الواسطى در مجله « التوحيد » نشريه سازمان تبليغاتى اسلامى تهران شماره 54 ( ص 127 و 128 ) نقل كرديم .\r\n","page_name":" 85 ","page_number":85},
  {"content":"\r\n\r\nدر حديث اوّل آمده بود :\r\n« اين دين تا قيام قيامت و تا هنگامى كه دوازده خليفه بر سر شما باشند ، استوار و برپا خواهد بود . . . » .\r\nاين حديث ، مدّت برپا بودن اين دين را تعيين ، و آن را به برپايى قيامت حدود ساخته و تعداد امامان اين امّت را دوازده نفر دانسته است .\r\nدر حديث پنجم آمده بود :\r\n« اين دين پيوسته تا زمانى كه دوازده نفر از قريش موجود باشند استوار و برپاست ، و هنگامى كه درگذرند ، زمين اهل خود را فرو ميبرد » .\r\nاين حديث نيز ، وجود و بقاى دين را تا پايان عمر امامان دوازده گانه تأييد كرده و پايان عمر آنان را پايان دنيا ميداند .\r\nدر حديث هشتم نيز ، عدد امامان ( عليهم السلام ) را تنها دوازده نفر دانسته و فرموده :\r\n« خلفاى پس از من به تعداد اصحاب موسى هستند » .\r\nاين حديث دلالت بر آن دارد كه بعد از رسول خدا ( ص ) به جز خلفاى دوازده گانه ، خليفه ديگرى نخواهد بود .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nالفاظ اين روايات كه با صراحت ميگويند : « عدد خلفا تنها دوازده نفر است و بعد از آنان هرج و مرج و نابودى زمين و برپايى قيامت است » ديگر الفاظى را كه چنين صراحتى از آنها دانسته نميشود ، بيان و تبيين مىكند .\r\nبنا بر اين ، لازم است عُمر يكى از امامان دوازدهگانه ، بر خلاف عمر عادى انسانها ، طولانى و خارق العاده باشد . چنان كه اكنون واقع شده و دوازدهمين امام از « ائمّه اثنى عشر » و اوصياى رسول خدا ( ص ) بدين گونه است .\r\n\r\nحيرت علما در تفسير اين حديث\r\nدانشمندان مكتب خلفا در بيابان مقصود از « امامان دوازده گانه » كه در اين روايت آمده است ، دچار حيرت و زحمت شده و ديدگاههاى متفاوتى ارايه دادهاند .\r\nابن عربى شارح « سنن ترمذى » گويد :\r\n« ما اميران بعد از رسول خدا ( ص ) را بر شمرديم ديديم : ابوبكر ، عمر ، عثمان ، على ، حسن ، معاويه ، يزيد ، معاويه بن يزيد ، مروان ، عبدالملك مروان ، وليد ، سليمان ، عمر بن عبد العزيز ، يزيد بن عبدالملك ، مروان بن محمد بن مروان ، سفاح و . . . هستند » .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاو پس از آن بيست و هفت نفر از خلفاى عباسى تا عصر خود را بر شمرده و گويد :\r\n« اگر از مجموع آنها « دوازده نفر » را به صورت ظاهر شماره كنيم آخرين آنها « سليمان » بن عبدالملك است ، و اگر به معناى واقعى خليفه نظر داشته باشيم ، تنها پنج نفر براى ما باقى ميماند : خلفاى چهار گانه و عمر بن عبد العزيز .\r\nبنابراين ، من معنايى براى اين حديث نمييابم » « 1 » .\r\n« اين اعتراضى نادرست است . زيرا ، پيامبر ( ص ) نفرموده است تنها دوازده نفر به ولايت ميرسند . البته اين تعداد به ولايت رسيدهاند و اين مطلب از اضافه شدن بر تعداد آنها منع نميكند . « 2 »\r\n« سيوطى » در جواب آن سخنى را نقل كرده كه گويد :\r\n« مراد حديث ، وجود « دوازده نفر خليفه » در طول دوران اسلام تا قيامت است كه عامل بر حق باشند ، اگر چه پى در پى نباشند » . « 3 »\r\n\r\n\r\n","description":"","footnote":"\r\n( 1 ) . شرح ابن عربى بر سنن ترمذى ، ج 9 / 68 و 69\r\n( 2 ) . شرح نووى بر صحيح مسلم ، ج 12 / 201 و 212 . فتح البارى ، ج 16 / 339 ، عبارت متن از اوست ، در ص 341 نيز آن را آورده است\r\n( 3 ) . تاريخ خلفا سيوطى ، ص 12 .\r\n","page_name":" 88 ","page_number":88},
  {"content":"\r\n\r\nدر فتح البارى گويد :\r\n« يقيناً از اين تعداد [ / دوازده نفر 
  ] خلفاى چهارگانه در گذشتهاند ، و بقيه نيز ، به ناچار بايد تا پيش از برپايى قيامت ، تكميل گردد » . « 1 »\r\nابن جوزى گويد :\r\n« بنا بر اين ، آن جا كه فرموده : « سپس فتنه و آشوب خواهد شد » ، مراد فتنههاى پيش از برپايى قيامت مانند : خروج دجّال و بعد آن ميباشند » . « 2 »\r\nسيوطى گويد :\r\n« از اين « دوازده نفر » خلفاى چهارگانه و حسن و معاويه و عبدالله ابن زبير و عمربن عبد العزيز ، اين هشت نفر ، روى كار آمدند و احتمال اين كه مهدى عباسى را هم به آنان اضافه كنيم - كه او در بين عباسيان همانند عمربن عبدالعزيز در ميان امويان است - و نيز ، طاهر عباسى را به خاطر عدالت خواهياش ، باز هم دو نفر باقى و مورد انتظار است كه يكى از آنان « مهدى » آل محمد ( ص ) از اهل البيت خواهد بود « 3 » .\r\n\r\n\r\n","description":"","footnote":"\r\n( 1 ) . فتح البارى ، ج 6 / 341 ، تاريخ خلفا ، ص 12\r\n( 2 ) . فتح البارى ، ج 6 / 341 ، تاريخ خلفا سيوطى ، ص 12\r\n( 3 ) . الصواعق المحرقه ص 19 و تاريخ خلفا سيوطى ص 12 بنابراين ، براى پيروان مكتب خلفاء دو امام منتظر خواهد بود كه يكى از آنان مهدى * است در حالى كه پيروان مكتب اهل البيت تنها يك امام منتظر دارند .\r\n","page_name":" 89 ","page_number":89},
  {"content":"\r\n\r\nو نيز ، گفته شده :\r\n« مراد حديث آن است كه ، آن « دوازده نفر » در دوران عزّت خلافت و قوت اسلام و استوارى امور آن باشند ، از كسانى كه در زمان وى ، اسلام عزيز گشته و همهء مسلمانان پيرامون او گرد آيند » . « 1 »\r\nبيهقى گويد :\r\n« اين تعداد [ / دوازده نفر 
  ] تا زمان وليد بن يزيد بن عبد الملك روى كار آمدند ، سپس فتنه و آشوب بزرگ برپا شد و پس از آن حكومت عباسيان غالب آمد ، و اين كه بر عدد مذكور ميافزايند بدان خاطر است كه صفت مورد اشاره در حديث را رها كرده يا كسانى را كه بعد از فتنه مذكور آمدهاند از آنان شمردهاند » . « 2 »\r\nو نيز گفتهاند :\r\n« كسانى كه امّت بر آنان اجتماع كردهاند : خلفاى ثلاثه و سپس على تا زمان حكميت در صفين كه معاويه را در آن روز خليفه ناميدند .\r\n\r\n\r\n","description":"","footnote":"\r\n( 1 ) . نووى در شرح صحيح مسلم ، ج 12 / 202 و 203 ، به اين موضوع اشاره كرده و ابن حجر در « فتح البارى » ج 16 / 338 - 341 ، و سيوطى در تاريخ خلفا ، ص 10 ، و آن را آوردهاند\r\n( 2 ) . تاريخ ابن كثير ، ج 6 / 249 به نقل از بيهقى .\r\n","page_name":" 90 ","page_number":90},
  {"content":"\r\n\r\nسپس با صلح حسن بر معاويه اجتماع كردند و پس از او بر پسرش يزيد . حسين هم كه پيش از رسيدن به خلافت كشته شد . با مرگ يزيد اختلاف كردند تا آن كه پس از كشته شدن ابن زبير ، بر عبد الملك مروان اجتماع نمودند و سپس بر فرزندان چهارگانه او : وليد و سليمان و يزيد و هشام كه در اين جمع عمر بن عبد العزيز ميان سليمان و يزيد فاصله شد و دوازدهمين آنان وليد بن يزيد بن عبد الملك بود كه مردم پس از هشام بر او اجتمامع كردند و او چهار سال حكومت كرد » . « 1 »\r\nبنا بر اين ، خلافت اين دوازده نفر به خاطر اجتماع مسلمانان بر آنها صحيح است ، و پيامبر ( ص ) مسلمانان را به خلافت و جانشينى اينان از خودش - در حمل و انتقال اسلام به مردم - بشارت داده است !\r\n« ابن حجر » در بارهء اين توجيه گويد : « اين بهترين توجيه است » .\r\nوابن كثير گويد :\r\n« راهى را كه بيهقى پيموده و عدّهاى با وى موافقت كردهاند ، يعنى اينكه ، مراد حديث از خلفاى پى در پى ، تا زمان وليد بن زياد بن عبد الملك فاسق مىباشد ، وليدى كه در گذشته در مذمّت او سخن گفتيم ، راهى غير مقبول است . زيرا ، خلفاى مورد اشاره تا زمان اين\r\n\r\n\r\n","description":"","footnote":"\r\n( 1 ) . تاريخ خلفا ، ص 11 ، الصواعق المحرقه ، ص 19 ، فتح البارى ، ج 16 / 341 .\r\n","page_name":" 91 ","page_number":91},
  {"content":"\r\n\r\nوليد ، بيش از « دوازده نفرند » ، دليل آن اين است كه : خلافت ابو بكر و عمر و عثمان و على مسلم است . . . پس از آنان حسن بن على است چنان كه واقع شد و على او را وصى خود قرار داد و مردم عراق با او بيعت كردند . . . تا آن كه او و معاويه صلح كردند . سپس پسر معاويه يزيد و بعد ، پسر يزيد معاوية بن يزيد و سپس مروان بن حكم و بعد پسرش عبد الملك مروان و وليد بن عبد الملك ، سپس سليمان بن عبد الملك ، و بعد عمر بن عبد العزيز و پس از وى يزيد بن عبد الملك و بعد هشام بن عبد الملك ، كه جمع آنها پانزده نفر مىشود و سپس وليد بن يزيد بن عبد الملك ، و اگر حكومت ابن زبير را كه قبل از عبد الملك بود به حساب آوريم ، شانزده نفر ميشوند ، و با اين حساب ، يزيد بن معاويه جزء آن دوازده نفر شده و عمر بن عبد العزيز كه همهء پيشوايان بر مدح و سپاس او متفق القولند ، و او را از خلفاى راشدين به شمار آورده و همهء مردم بر عدالت او اتفاق نظر دارند ، و دوران او از بهترين دوردهها بوده و حتى شيعيان نيز بدان اعتراف دارند ، از جمع « دوازده نفر » خارج ميگردد .\r\nو اگر بگويد : من تنها كسانى را به حساب ميآورم كه امّت بر آنان اجتماع كرده باشند ، لازمهاش آن است كه « على بن ابى طالب » و فرزندش به حساب نيايند ، زيرا همهء مردم بر آن دو اجتماع نكردند ، دليلش آن كه مردم شام ، همگى ، از بيعت با او سر باز زدند » .\r\nو نيز گويد : « برخى توجيه كنندگان ، معاويه و پسرش يزيد و\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nنوهاش معاوية بن يزيد را به شمار آورده ، و زمان مروان و ابن زبير را قيد نكردهاند ، زيرا امّت بر هيچ يك از آنها اجتماع نكردهاند » .\r\nبنا بر اين ، ديدگاه نيز ، ميگوييم : « در اين مسلك خلفاى سه گانه سپس معاويه و بعد يزيد و سپس عبد الملك و بعد وليد بن سليمان و سپس عمر بن عبد العزيز و بعد يزيد و بعد هشام به شمار آيند كه جمعاً ده نفرند و بعد از آنها وليد بن يزيد بن عبد الملك فاسق است كه لازمه اين ديدگاه نيز ، اخراج على و پسرش حسن خواهد بود ، و اين دقيقاً بر خلاف آن نظرى است كه امامان اهل سنّت و بلكه شيعه بر آن تصريح كردهاند » . « 1 »\r\nابن الجوزى در كتاب « كشف المشكل » در جواب از اين توجيهات دو وجه ديگر را نقل كرده كه گويند :\r\nاول - « پيامبر ( ص ) در حديث خويش اشاره به حوادث بعد از خود و اصحاب خود ندارند ، و چون حكم اصحاب با حكم آن حضرت پيوسته و مرتبط است ، نتيجه ميگيريم كه خبر از حكومتهاى واقع شده پس از صحابه است . و چنان مينمايد كه با بيان خود اشاره به عدد خلفاى بنى اميّه دارد ، و گويا سخن آن حضرت : « لا يزال الدين » يعنى : ولايت تا آن جا كه دوازده خليفه به حكومت برسند ادامه دارد ، سپس اوضاع به حالت ديگرى ، بدتر از حال اوّل ، بر ميگردد . با اين\r\n\r\n\r\n","description":"","footnote":"\r\n( 1 ) . تاريخ ابن كثير ، ج 6 / 249 و 250 .\r\n","page_name":" 93 ","page_number":93},
  {"content":"\r\n\r\nحساب ، اولين خليفه بنى اميّه يزيد بن معاويه و آخرينشان مروان حمار است كه تعدادشان « سيزده نفر » مىباشد ، و عثمان و معاويه و ابن زبير به شمار نيايند ، زيرا آنها از صحابهاند . و اگر مروان بن حكم را نيز - به دليل اختلاف در صحابى بودن يا مغلوبيتش در برابر عبد ابن زبير و اجتماع مردم بر عبد الله - از جمع مذكور خارج كنيم ، « عدد دوازده » راست ميآيد . و پس از خروج خلافت از دست بنى اميّه نيز ، فتنههاى عظيم و خونريزيهاى بسيار واقع شد تا آن كه دولت بنى عباس مستقر گرديد و اوضاع از آنچه بر آن بود ، كاملًا متغير و دگرگون شد » . « 1 »\r\nابن حجر در « فتح البارى » اين استدلال را مردود دانسته است .\r\nدوم ابن جوزى « وجه دوم » را از جزوهاى كه « ابو الحسين ابن منادى » در بارهء « مهدى » گرد آورده نقل كرده كه گويد : « ممكن است اين موضوع مربوط به بعد از مهدى باشد كه در آخر الزّمان خروج مىكند . زيرا ، من در كتاب « دانيال » ديدهام كه : « هنگامى كه مهدى وفات كند ، پنج تن از نوادگان « سبط اكبر » به حكومت ميرسند ، سپس پنج تن از نوادگان « سبط اصغر » ، پس از آن آخرينشان مردى از سبط اكبر را وصى خود مىكند ، بعد از او پسرش به حكومت ميرسد و بدين ترتيب « دوازده نفر » حاكم ميشوند كه هر يك از آنان امام و مهدى هستند » . گويد : در روايت ديگرى است « . . . پس از او دوازده\r\n\r\n\r\n","description":"","footnote":"\r\n( 1 ) . فتح البارى ، ج 16 / 340 به نقل از ابن الجوزى در كتاب « كشف المشكل » .\r\n","page_name":" 94 ","page_number":94},
  {"content":"\r\n\r\nنفر مرد : شش تن از اولاد حسن ، و پنج تن از اولاد حسين ، و يك نفر از غير ايشان به حكومت ميرسند و چون فرد اخير ميميرد فساد عالمگير مىشود » .\r\nابن حجر در صواعق خود بر اين حديث حاشيه زده و ميگويد : « اين روايت ، يقيناً روايتى واهى است و اعتمادى بر آن نيست ! » . « 1 »\r\nگروه ديگرى گويند :\r\n« ظنّ غالب آن است كه آن حضرت عليه الصلاة و السلام ، در اين حديث ، از عجايب بعد از خود خبر داده ، فتنههايى كه مردم را در يك زمان متفرق كرده و تحت فرمان « دوازده » امير ميكشاند . و اگر غير اين را اراده كرده بود ميفرمود : « دوازده اميرند كه چنين ميكنند » و چون چنين وصفى براى آنها بيان نكرده اين گونه ميفهميم كه اينان در زمان واحد خواهند بود . . . » . « 2 »\r\nگفتهاند : در قرن پنجم هجرى تنها در « اندلس » واقعهاى رخ داد كه شش نفر همگى خود را « خليفه » ميناميدند ، اضافه بر آنها ، حاكم مصر ، خليفه عباسى بغداد و ديگر مدّعيان خلافت ، از علويان و خوارج نيز ، مدعى خلافت بودند . « 3 »\r\n\r\n\r\n","description":"","footnote":"\r\n( 1 ) . فبح البارى ، ج 16 / 341 ، الصواعق المحرقه ، ص 19\r\n( 2 ) . فتح البارى ، ج 16 / 338\r\n( 3 ) . شرح نووى ، ج 12 / 202 ، فتح البارى ، ج 16 / 339 .\r\n","page_name":" 95 ","page_number":95},
  {"content":"\r\n\r\nابن حجر در بارهء اين توجيه گويد :\r\n« اين سخن كسى است كه به چيزى از طرق حديث - جز آنچه كه به نحو فشرده در « بخارى » آمده - آگاهى نداشته است » . « 1 »\r\n« وجود آنان در زمان واحد ، عين پراكندگى و افتراق است و نميتواند مراد حديث باشد » . « 2 »\r\nبدين گونه ، علماى مكتب خلفا در تفسير روايات گذشته ، به ديدگاه واحدى نرسيدند . علاوه بر آن ، از آوردن رواياتى كه رسول خدا ( ص ) اسامى آن دوازده نفر را بيان فرموده نيز ، اغماض و اهمال كردهاند . زيرا ، با سياست حاكم بر مكتب خلفا در طى قرون متمادى در تخالف و تضاد بوده است . اين روايات را محدّثان مكتب اهل البيت ( عليهم السلام ) در تأليفات خود با اسنادى كه به نيكان صحابه ميرسد ، از رسول خدا ( ص ) روايت كردهاند . و ما در بخش آينده به آوردن اندكى از آنها كه هر دو گروه در كتب خود آوردهاند بسنده ميكنيم .\r\n* * *\r\n\r\n\r\n","description":"","footnote":"\r\n( 1 ) . فتح البارى ، ج 16 / 338\r\n( 2 ) . فتح البارى ، ج 16 / 339 .\r\n","page_name":" 96 ","page_number":96},
  {"content":"\r\n\r\n\r\nاسامى دوازده نفر در مكتب خلفا\r\nالف - امام جوينى : « 1 » از عبدالله بن عباس روايت كند كه گفت : رسول خدا ( ص ) فرمود :\r\n« أنَا سَيِّدُ النَّبييّن وَ عَلى بن أبى طالب سَيِّدُ الوَصيّين ، وَ إنَّ أوصيائى بعدى اثنا عَشَرَ ، اوَّلُهم على بن ابى طالب وَ اخِرهُم المَهدى »\r\n« من آقاى پيامبران و على بن ابى طالب آقاى اوصياست ، همانا اوصياى پس از من « دوازده » نفرند ، اولينشان على بن ابى طالب و آخرينشان مهدى است » .\r\nب - امام جوينى : باز هم به سند خود از ابن عباس روايت كند كه گفت : رسول خدا ( ص ) فرمود :\r\n« همانا خلفاى من و اوصيايم و حجتهاى خدا بر مردم\r\n\r\n\r\n","description":"","footnote":"\r\n( 1 ) . ذهبى ، رجالى معروف در كتاب « تذكرة الحفاظ » ص 1505 درباره او گويد : امام محدث يگانه ، اكمل ، فخر الاسلام ، صدر الدين ابراهيم بن محمد بن حمويه جوينى شافعى ، شيخ صوفيه ، شديداً نسبت به روايت و گرد آورى اجزاى آن عنايت داشت ، غازان شاه به دست او اسلام آورد .\r\n","page_name":" 97 ","page_number":97},
  {"content":"\r\n\r\nپس از من « دوازده » نفرند ، اولينشان برادرم و آخرينشان فرزندم خواهد بود » . گفته شد : اى رسول خدا ! برادر شما كيست ؟ فرمود : « على بن ابى طالب » . گفته شد : فرزند شما كيست ؟ فرمود : « آن مهدى است . كسى كه زمين را پر از عدل و داد مىكند همان گونه كه از ظلم و ستم انباشده شده است . قسم به آن كه مرا بشارتگر و بيم دهنده بر حق فرستاده ، اگر از دنيا باقى نماند مگر يك روز ، خداوند اين روز را آن قدر طولانى كند تا فرزند من مهدى در آن خروج كند و روح خدا عيسى بن مريم فرود آيد و در پسِ او نماز بگزارد و زمين از نور پروردگارش روشن گردد ، و فرمانروايياش مشرق و مغرب را فرا گيرد » .\r\nج - امام جوينى : باز هم به سند خود روايت كند كه راوى گفت : شنيدم رسول خدا ( ص ) ميفرمود :\r\n« أنا وَ عَلىٌّ وَ الحَسَن و الحُسين وَ تسعَةُ مِن وُلدِ الحُسَين مُطَهَّرون مَعصُومون » .\r\n« من و على و حسن و حسين و نُه نفر از فرزندان حسين پاكيزگان و معصومانيم » . « 1 »\r\n\r\n\r\n","description":"","footnote":"\r\n( 1 ) . احاديث : الف ، ب و ج ، در كتاب فوائد السمطين ، نسخ خطى كتابخان مركزى دانشگاه تهران به شمار 1164 و 1691 1690 ، برگ 160 آمده است .\r\n","page_name":" 98 ","page_number":98},
  {"content":"\r\n\r\nسياست حاكم بر مكتب خلفا در طى قرون بر آن بود كه امثال اين گونه احاديث را از دسترس ابناى امّت اسلامى به دور داشته و بر آنها پرده پوشاند . و راستى كه بخش عظيم پيروان اين مكتب در اين راه ، جهاد شايانى كردند ، و ما نمونههايى از آن را در بحث و بررسى از « اقدامات مكتب خلفا با نصوص سنّت رسول خدا ( ص ) كه مخالفت ديدگاهشان بود » در معالم المدرستين آورديم . و چون در اين بحث مجالى براى آوردن آن احاديث نداريم ، تنها رواياتى را ميآوريم كه به معرفى امامان دوازده گانه پرداخته است . رواياتى از رسول خدا ( ص ) كه در آنها متواتراً به اسامى ايشان اشاره و تصريح شده است .\r\n* * * \r\nمعرفى امامان دوازده گانه بعد از رسول خدا ( ص )\r\nامام اوّل : امير المؤمنين على ( ع ) ، پدرش ابو طالب فرزند عبد المطلب بن هاشم .\r\nمادر : فاطمه بنت اسد بن هاشم .\r\nكنيت آن حضرت : ابو الحسن و الحسين ، ابو تراب .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nلقب آن حضرت : وصىّ ، امير المؤمنين .\r\nتولد آن حضرت : در سال سى ام پس از « عام الفيل » در بيت الله الحرام « 1 » ، كعبه ، به دنيا آمد .\r\nشهادت آن حضرت : در سال چهلم هجرى به دست عبد الرحمان بن ملجم ، - يكى از خوارج - به شهادت رسيد و در بيرون كوفه ، نجف اشرف ، دفن گرديد .\r\nامام دوم : حسن بن على بن ابى طالب ( ع ) .\r\nمادر : فاطمه زهرا ( عليها السلام ) دخت گرامى رسول خدا ( ص ) .\r\nكنيه آن حضرت : ابو محمّد .\r\nلقب آن حضرت : سبط اكبر ، مجتبى .\r\nولادت آن حضرت : در نيمهء ماه رمضان سال سوم هجرى در مدينه به دنيا آمد .\r\nشهادت آن حضرت : در بيست و هشتم ربيع الاول سال پنجاهم هجرى به شهادت رسيده و در بقيع ، در مدينه منوّره دفن گرديد .\r\n\r\n\r\n","description":"","footnote":"\r\n( 1 ) . فاطمه بنت اسد ، مادر امام * در حال باردارى مشغول طواف بود كه درد زايمان به سراغش آمد ، در اين هنگام درب كعبه گشوده و او داخل شد و فرزندش على * را به دنيا آورد ، براى اطلاع بيشتر مراجعه كنيد ، مستدرك ، ج 3 / 483 ، تذكره خواص الامّه ، ص 10 و مناقب ابن مغازى ، ص 7 .\r\n","page_name":" 100 ","page_number":100},
  {"content":"\r\n\r\nامام سوم : حسين بن على بن ابى طالب ( ع ) .\r\nمادر : فاطمه زهرا ( عليها السلام ) دخت گرامى رسول خدا ( ص ) .\r\nكنيت : ابو عبد الله .\r\nلقب : سبط ، شهيدِ كربلا .\r\nولادت : سوم شعبان سال چهارم هجرى در مدينه .\r\nشهادت : در دهم محرم سال 61 هجرى به همراه اهل بيت و يارانش در كربلا به دست يزيديان به شهادت رسيد . مزار آن حضرت ، هم اكنون در كربلا يكى از شهراهاى عراق است . « 1 »\r\nامام چهارم : على بن الحسين ( ع ) .\r\nمادر : غزاله يا شاه زنان .\r\nكنيت : ابو الحسن .\r\n\r\n\r\n","description":"","footnote":"\r\n( 1 ) . مراجعه كنيد : شرح حال ائمّه : على و دو فرزندش حسن و حسين حوادث سال 40 ، 50 ، 60 هجرى در تاريخ طبرى ابن اثير ، ذهبى و ابن كثير ، و نيز به شرح حال ايشان در تاريخ بغداد ، تاريخ دمشق ، استيعاب ، أسد الغابه ، اصابه و طبقات ابن سعد - چاپ جديد .\r\n","page_name":" 101 ","page_number":101},
  {"content":"\r\n\r\nلقب : زين العابدين ، سجّاد .\r\nتولد : در سال 33 يا 37 يا 38 هجرى در مدينه .\r\nشهادت : در سال 94 هجرى به شهادت رسيده و در بقيع جنب عمويش امام حسن ( ع ) دفن گرديد . « 1 »\r\nامام پنجم : محمّد بن على ( ع ) .\r\nمادر : امّ عبد الله دخت امام حسن بن على ( ع ) .\r\nكنيت : ابو جعفرم\r\nلقب : باقر .\r\nولادت : در سال 57 هجرى در مدينه .\r\nشهادت : در سال 117 هجرى در مدينه به شهادت رسيده و در بقيع در كنار پدرش زين العابدين دفن گرديد . « 2 »\r\nامام ششم : جعفر بن محمّد ( ع ) .\r\n\r\n\r\n","description":"","footnote":"\r\n( 1 ) . مراجعه كنيد ، تاريخ ابن اثير ، ابن كثير و ذهبى ، حوادث سال 94 هجرى و نيز به شرح حال امام * در طبقات ابن سعد ، حلية الاولياء ، وفيات الاعيان تاريخ يعقوبى ، ج 2 / 303 و تاريخ مسعودى ، ج 3 / 160\r\n( 2 ) . مراجعه كنيد ، تذكرة الحفاظ ، ذهبى وفيات الاعيان ، صفوة الصفة حلية الاولياء تاريخ يعقوبى ، ج 2 / 320 ، تاريخ الاسلام ذهبى تاريخ ابن كثير حوادث سال 115 و 117 و 118 ، شرح حال امام محمّد باقر * .\r\n","page_name":" 102 ","page_number":102},
  {"content":"\r\n\r\nمادر : امّ فروه دخت قاسم بن محمّد بن ابى بكر .\r\nكنيت : ابو عبد الله .\r\nلقب : صادق .\r\nولادت : در سال 73 هجرى در مدينه .\r\nشهادت : در سال 148 هجرى به شهادت رسيده و در بقيع در جنب پدرش امام باقر ( ع ) دفن گرديد . « 1 »\r\nامام هفتم : موسى بن جعفر ( ع ) .\r\nمادر : حميده .\r\nكنيت : ابو الحسن .\r\nلقب : كاظم .\r\nولادت : در سال 128 هجرى در مدينه .\r\nشهادت : در سال 183 هجرى در زندانِ خليفه هارون الرشيد در بغداد به شهادت رسيد و در قبرستان قريش بخش غربى بغداد امروزين ، معروف به شهر كاظميه دفن گرديد . « 2 »\r\n\r\n\r\n","description":"","footnote":"\r\n( 1 ) . مراجعه كنيد ، شرح حال امام صادق * در حلية الاولياء ، وفيات الاعيان ، تاريخ يعقوبى ، ج 2 / 381 و تاريخ مسعودى ، ج 3 / 346\r\n( 2 ) . مراجعه كنيد ، شرح حال امام كاظم * در مقاتل الطالبين ، تاريخ بغداد وفيات الاعيان ، و صفوة الصفوة ، تاريخ ابن كثير ، ج 2 / 18 و تاريخ يعقوبى ، ج 2 / 413 .\r\n","page_name":" 103 ","page_number":103},
  {"content":"\r\n\r\nامام هشتم : على بن موسى ( ع ) .\r\nمادر : نجمه . يا ( تكتم ) . « 1 »\r\nكنيت : ابو الحسن .\r\nلقب : رضا .\r\nولادت : در سال 153 هجرى در مدينه منوّره .\r\nشهادت : در سال 203 هجرى به شهادت رسيده و در طوس خراسان [ / مشهد 
  ] مدفون است . « 2 »\r\nامام نهم : محمّد بن على ( ع ) .\r\nمادر : سكينه .\r\nكنيت : ابو عبد الله .\r\nلقب : جواد .\r\nولادت : در سال 195 هجرى در مدينه منوّره .\r\nشهادت : در سال 220 هجرى در بغدا به شهادت رسيد و در\r\n\r\n\r\n","description":"","footnote":"\r\n( 1 ) . البحار ، ج 49 / 3 و 7\r\n( 2 ) . مراجعه كنيد ، تاريخ طبرى ، ابن كثير ، تاريخ الاسلام ذهبى وفيات الاعيان حوادث سال 203 ه - تاريخ يعقوبى ، ج 2 / 453 و مسعودى ، ج 3 / 441 .\r\n","page_name":" 104 ","page_number":104},
  {"content":"\r\n\r\nكنار جدّش موسى بن جعفر ( ع ) رفن گرديد . « 1 »\r\nامام دهم : على بن محمّد ( ع ) .\r\nمادر : سمانهء مغربيه .\r\nكنيت : ابو الحسن عسكرى .\r\nلقب : هادى .\r\nولادت : در سال 214 هجرى در مدينه منوّره .\r\nشهادت : در سال 254 هجرى به شهادت رسيد و در شهر سامرّاى عراق دفن گرديد . « 2 »\r\nامام يازدهم : حسن بن على ( ع ) .\r\nمادر : امّ ولد به نام سوسن .\r\nكنيت : ابو محمّد .\r\nلقب : عسكرى .\r\nولادت : در سال 231 هجرى در سامرّا .\r\n\r\n\r\n","description":"","footnote":"\r\n( 1 ) . مراجعه كنيد ، تاريخ بغداد ، ج 3 / 54 ، وفيات الاعيان ، شذرات الذهب ، ج 2 / 48 و مسعودى ، ج 3 / 462\r\n( 2 ) . مراجعه كنيد : تاريخ بغداد ، ج 12 / 56 ، وفيات الاعيان ، تاريخ يعقوبى ، ج 2 / 484 و مسعودى ، ج 4 / 84 .\r\n","page_name":" 105 ","page_number":105},
  {"content":"\r\n\r\nشهادت : در سال 260 هجرى به شهادت رسيده و در سامرّا دفن گرديد . « 1 »\r\nامام دوازدهم : حضرت حجت بن الحسن - عجل الله فرجه .\r\nمادر : امّ ولد به نام نرجس يا صيقل .\r\nكنيت : ابو عبد الله ، ابو القاسم .\r\nلقب : قائم ، منتظر ، خلف ، مهدى ، صاحب الزّمان .\r\nولادت : در سال 255 هجرى در سامرّا .\r\nآن حضرت آخرين امام از « ائمّه دوازده گانه » است كه تا كنون زنده است و روزى ميگيرد [ تا هرگاه خدا بخواهد - به فرمان خدا - قيام كرده و جهان را پر از عدل و داد نمايد 
  ] .\r\n* * * تنبيه و توضيح مهم !\r\nدر يكى از روايات گذشته آمده بود :\r\n« . . . دوازده نفر خليفه از آنان در ميگذرد و پس از آن فتنه و آشوب ميگردد » .\r\n\r\n\r\n","description":"","footnote":"\r\n( 1 ) مراجعه كنيد : وفيات الاعيان ، تذكرة الخواص ، مطالب السؤل ص مناقب آل الرسول ، شيخ كمال طلحه شافعى ( 654 ه - ) و تاريخ يعقوبى ، ج 503 . 2 .\r\n","page_name":" 106 ","page_number":106},
  {"content":"\r\n\r\nو در ديگرى آمده بود :\r\n« اين دين همواره - تا زمانى كه دوازده نفر از قريش باقى باشند - استوار و برپاست ، و هرگاه از دنيا بروند زمين اهل خود را فرو ميبرد » .\r\nاين دو عبارت دلالت بر آن دارند كه بعد از دوازدهمين امام از امامانِ پس از رسلو خدا ص ، عمر اين عالم پايان مييابد . بنا بر اين ، لازم است عمر يكى از اين دوازده نفر تا نهايت اين دنيا به طول انجامد ، و اين چيزى است كه اكنون با طول عمر وصىّ دوازدهم ، مهدى آل محمّد ص ، محمّد بن الحسن العسكرى ( ع ) به وقوع پيوسته است . زيرا ، مجموعه آن روايات تنها بر امامان دوازده گانهء مذكور صادق بوده و بر غير آيشان راست نيايد .\r\n\r\nمفهوم حقيقى اين روايات :\r\nاكنون با دقّت نظر به مجموعه روايات ذكر شده مراجعه ميكنيم تا بتوانيم مفهوم حقيقى آنها را به دست آورده و به نادرستى تمام اين توجيهات كه با يكديگر همسانى هم ندارند ، آشكارا پى ببريم . آنچه با نظر دقيق از اين احاديث ميتوان استفاده كرد به قرار زير است :\r\n1 - شمارهء خلفاى پيامبر و پيشوايان اسلام از دوازده تن تجاوز نميكند ؛ و همگى از قريشاند .\r\nدليل ما بر اين ادّعا ، الفاظ روشن و صريحى است كه در پارهاى از اين احاديث وجود دارد . مثلًا « و يكون لِهذهِ الامَّةِ اثنا عَشَرَ قَيّماً كُلُّهُم\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمِن قُريش » « 1 » : براى اين امّت دوازده سرپرست است كه همه از قريشاند . و يا « يَملِك هذه الامَّةَ اثنا عَشَرَ خَليفَة . . . » « 2 » براى اين امّت دوازده خليفه خواهد بود . و يا « يَكونُ بَعدى اثنا عَشَرَ خَليفَةً كُلُّهُم مِن قُريش » « 3 » بعد از من دوازده خليفه خواهند بود كه همه از قريش هستند .\r\nجملات « بعد از من دوازده خليفه مىباشد » و « براى اين امّت دوازده خليفه خواهد بود » و امثال آن ، دقيقاً انحصار تعداد خلفا و سرپرستان امّت را در دوازده تن بيان مىكند .\r\n2 - اين پيشوايان و خلفا به طور پيوسته تا روز قيامت در ميان امّت خواهند بود .\r\nبراى اثبات اين سخن نيز به روايات موجود مراجعه ميكنيم ، مسلم در كتاب صحيح خود از پيامبر نقل مىكند :\r\nامر خلافت مادامى كه در جهان حتّى دو تن باقى مانده باشند ، در قريش خواهد بود . « 4 »\r\nاين حديث كه در معتبرترين مصادر حديثى اهل سنّت آمده ، دقيقاً تداوم خلافت و خلفا را تا پايان جهان اعلام ميدارد .\r\n\r\n\r\n","description":"","footnote":"\r\n( 1 ) . كنز العمال ، ج 13 / 27 ، احاديث ، 164 و 165 و 166\r\n( 2 ) . همان مصدر\r\n( 3 ) . همان مصدر\r\n( 4 ) . صحيح مسلم ، ج 6 / 3 ، چاپ مصر .\r\n","page_name":" 108 ","page_number":108},
  {"content":"\r\n\r\nاينك حديثى را كه گذشته نقل كرديم تكرار مينماييم :\r\nپيوسته اين دين ، تا وقتى كه دوازده تن خليفه بر شما حكومت كنند تا قيامت باقى خواهد ماند . « 1 »\r\nاين حديث ، به روشنى برپايى دين را تا قيامت نويد ميدهد و دركنار ، خلافت دوازده تن خليفه را اعلام ميدارد . به اين معنى كه پيامبر تصريح ميفرمايد كه دين من تا قيامت ميماند ، و اين مدّت ، دوران خلافت دوازده تن خليفه نيز مىباشد ، كه ناگزير بايد حدّ اقل ، عمر يك تن از اين خلفا آن چنان دراز و طولانى باشد كه عصر خلافت او تا برپايى قيامت پيوند بخورد .\r\n\r\nچگونه و چرا اين احاديث از تحريف مصون ماندهاند ؟\r\nحال توجه به اين نكته حساس نيز لازم است كه ببينيم چهطور اين گونه احاديث نقل شده ، است و به عبارت ديگر از چنگال سانسور شديد و خفقان بى حساب دستگاه خلافت - به ويژه امويها - رها شده است ؟\r\nمن تصوّر ميكنم آن زمان كه اوّلين بار صحابهء پيامبر اين حديث را براى ديگران نقل ميكردند ، تعداد خلفا هنوز اندك بود و واضح است كه در آن زمان ، دستگاه حاكمه نميتوانست پيشبينى\r\n\r\n\r\n","description":"","footnote":"\r\n( 1 ) . صحيح مسلم ، ج 6 / 4 ، و كنز العمال ، ج 13 / 27 ، ح 162 .\r\n","page_name":" 109 ","page_number":109},
  {"content":"\r\n\r\nكند كه بعدها به مشكلى براى توجيه و تفسير آن دچار خواهد شد . و اگر آن ه - نگام پيشبينى چ - نين بنب - ستى را در آي - نده ميكردند ، بدون شك اين حديث در معتبرترين متون مكتب خلفا به دست ما نميرسيد ، و يا لااقل به شكلى تحريف و دست كارى ميشد كه ديگر براى ايشان مشكلى نيافريده و بى اثر شود . همانطور كه بسيارى از احاديث معتبر و روشنگر نبوى به واسطه تحريفات دانشمندان و روات مكتب خلفا دستكارى و خنثى شده است .\r\nبنابراين ، علت انتشار حديث مزبور اين است كه در هنگام نقل حديث ، عدد خلفا هنوز به دوازده تن نرسيده بود . به اين معنى كه نقل اين حديث در عصر حكومت معاويه يا يزيد بن معاويه بود ، و تا آن زمان خلفاى رسمى 6 يا 7 تن بيشتر نبودهاند . بنابراين دستگاه خلافت از نشر آن احساس خطر نميكرده است . و زمانى كه عدد خلفا از دوازده تن گذشت ديگر امكان جلوگيرى از نشر اين احاديث و يا تغيير و تحريف آنها وجود نداشت .\r\nبا توجه به فروض مختلف و دور از حقيقتى كه در توجه احاديث مذكور گفته شده است تنها طرح مكتب اهل البيت : يعنى دوازده امام معصوم است كه قابل تطبيق با احاديث مزبور مىباشد .\r\nدر خاتمه يادآور ميشويم اهميت اين حديث بيشتر از آن جا است كه در تمام صحاح و سنن و مسانيد و مصنّفات حديثى مكتب خلفا وجود دارد و همگان صحت و اعتبار آن را قبول دارند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nگفتار دوم آقاى بلوچ در بارهء حضرت مهدى ( عج )\r\nدر صفحهء نهم نوشتهاند :\r\n( همان ايراى كه بر ما ميگيريد بر مهدى تو وارد است زيرا به خيال تو محمّد ص 12 امام را جانشين خود معرفى كرد على شهيد گشت ، حسن جانشين شد بعد از حضرت حسن ، حسين جانشين شد تا مهدى امّا شما مهدى را 1200 سال پيش غيب كرديد و كارخانهء اسلام را بدون جانشين رها كرديد و حالا در روى كره زمين هيچ كس نميتواند ادّعا كند كه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمن از طرف خدا رهبر مردم هستم خوب چرا اين كار مهدى را عاقلانه ميدانيد و كار محمّد ص را دور از خر ميشماريد ؟ )\r\nدر پاسخ به اين گفتار ميگوييم :\r\nاوّلًا - اين كه گفته‌ايد : ( به خيال تو محمّد ص 12 امام را جانشين خود معرفى كرده است . . . . . تا مهدى\r\nعقيده به تعيين حضرت پيامبر ص و دوازده جانشين تا حضرت مهدى ( ع ) و غيبت آن حضرت تا به امروز مخصوص به شيعه نيست و در روايات صحيحه فريقين روايت شده است ما نخست روايتهاى صحيحه مكتب خلفا را از پيامبر اكرم ص در جانشينى دوازده امام پس از پيامبر در بحث گذشته آورديم .\r\nدر مورد فرمايش آقاى بلوچ :\r\n« و كارخانه اسلام را بدون جانشين رها كرديد »\r\nما در پاسخ به اين اعتراض محتاج به شناخت وظيفه امامان هستيم چه پيامبر باشند يا وصى پيامبر .\r\nبا بررسى آنچه در اين باره در قرآن و سنّت آمده است ( روايات و سيره پيامبران ) وظيفه امامان مشخص مىشود .\r\nالف - در قرآن كريم\r\n1 - در آيهء 35 سورهء نحل ميفرمايد :\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n فَهَلْ عَلَى الرُّسُلِ إِلَّا الْبَلاغُ الْمُبِينُ \r\n« آيا بر پيامبران ( وظيفهاى ) جز تبليغ رسالت هست ؟ »\r\n2 - در آيهء 99 سورهء مائده آمده است :\r\n ما عَلَى الرَّسُولِ إِلَّا الْبَلاغُ وَ اللَّهُ يَعْلَمُ ما تُبْدُونَ وَ ما تَكْتُمُونَ \r\n« پيامبر وظيفهاى جز رسانيدن پيام ( الهى ) ندارد و خداوند آنچه را آشكار و آنچه را پنهان ميداريد ميداند » .\r\n3 - در آيهء 54 سورهء النور آمده است :\r\n وَ ما عَلَى الرَّسُولِ إِلَّا الْبَلاغُ الْمُبِينُ \r\n« و همچنين در آيات ديگر اين امر بيان شده است » .\r\n* * * جناب آقاى ابو سلمان بلوچ\r\nدر صفحهء نهم نشريهاى كه به نام يك جوان بى تجربهء شيعه نشر فرمودهايد نوشتهايد :\r\n( شما مهدى را هزار و دويست سال غايب « 1 » كرديد و كارخانهء اسلام را بدون جانشين رها كرديد و حالا\r\n\r\n\r\n","description":"","footnote":"\r\n( 1 ) . در نوشتار بلوچ ( غيبت ) كردى بود .\r\n","page_name":" 113 ","page_number":113},
  {"content":"\r\n\r\nدر كره زمين هيچ كس نميتواند ادّعا كند كه من از طرف خدا رهبر مردم هستم خوب چرا اين كار مهدى را عاقلانه ميدانيد و كار محمّد ص را دور از خرد ميشماريد ؟ )\r\n\r\nدر پاسخ به اين اعتراض ميگوييم :\r\nاين عقيده خاص شيعيان اهل بيت پيامبر نيست بلكه علما و دانشمندان پيروان مكتب خلفا نيز بر اين عقيده ميباشند و در اين جا روايات صحيحهاى را ميآوريم كه در كتب مكتب خلفا آمده است : -\r\n\r\nمهدى ( ع ) همنام رسول خدا است ( ص ) .\r\nدر سنن ترمذى ، سنن ابوداود و ديگر كتب از رسول خدا ( ص ) روايت كنند كه فرمود : « دنيا پايان نگيرد تا مردى از اهل بيتم ، كه همنام من است ، حاكم عرب گردد ! » « 1 »\r\nو در مستدرك حاكم ، مسند احمد ، و ديگر كتب از « ابو سعيد\r\n\r\n\r\n","description":"","footnote":"\r\n( 1 ) . سنن ترمذى ، ج 9 / 74 ، سنن ابوداود ج 2 / 7 و چاپ دار احياء السنة النبوية ج 4 / 106 - 707 حديث 4282 . حلية الاولياء ج 5 / 75 .\r\n","page_name":" 114 ","page_number":114},
  {"content":"\r\n\r\nخدرى » گويد : رسول خدا ( ص ) فرمود : « قيامت بر پا نگردد تا زمين از ظلم و ستم و دشمنى انباشته گردد ؛ سپس فردى از اهل بيتم قيام كند و آن را از عدل و داد پر نمايد ، همانگونه كه از ظلم و ستم انباشته شده بود » « 1 »\r\n\r\nمهدى ( عج ) از اهل البيت ( عليهم السلام ) است\r\nدر سنن ابن ماجه در ابواب جهاد ، از « ابو هريره » گويد : « رسول خدا ( ص ) فرمود : « اگر از دنيا جز يك روز باقى نباشد ، خداى عزّ و جل آن روز را طولانى گرداند تا مردى از اهل بيتم به حكومت رسد و ارتفاعات ديلم و قسطنطنيه را در اختيار بگيرد » .\r\nو نيز در ابواب فتن همان كتاب باب خروج مهدى ، و در مسند احمد و ديگر كتب از « امام على ( ع ) گويد : « رسول خدا ( ص ) فرمود : « مهدى از ما اهل البيت است و خداوند او را در يك شب آماده قيام ميسازد » . « 2 »\r\nو در مستدرك حاكم از « ابو سعيد خدرى » گويد :\r\n\r\n\r\n","description":"","footnote":"\r\n( 1 ) . مستدرك حاكم ج 4 / 557 ، حليه الاولياء ج 3 / 101 . مسند احمد ج 3 / 36 . تفسير سيوطى ج 6 / 58 ، و ديگر كتب .\r\n( 2 ) . حلية الاولياء ، ج 3 / 177 ، مسند احمد ، ج 1 / 84 ، تفسير سيوطى ، ج 6 / 58 ، كه گويد اين حديث را ابن ابى شبيه و احمد بن حنبل و ابن ماجه از على * روايت كردهاند و سنن ابن ماجه كتاب الفتن حديث 4085 .\r\n","page_name":" 115 ","page_number":115},
  {"content":"\r\n\r\n« رسول خدا ( ص ) فرمود : « مهدى از ما اهل البيت است : كشيده بينى ، فرازين چهره و پيشانى نورانى كه زمين را از عدل و داد انباشته گرداند ، همان گونه كه از ظلم و ستم انبوهى گرفته بود و . . . » « 1 »\r\n\r\nمهدى از فرزندان فاطمه ( عليها السلام ) است\r\nدر سنن ابو داود از « ام سلمه » گويد : « شنيدم كه رسول خدا ( ص ) ميفرمود : « مهدى از عترت من است و از فرزندان فاطمه » . « 2 »\r\nو در كنز العمال از « على ( ع ) » گويد : « رسول خدا ( ص ) فرمود : « مهدى مردى از ماست ؛ از فرزندان فاطمه » « 3 »\r\n\r\n\r\n","description":"","footnote":"\r\n( 1 ) . مسترك حاكم ، ج 4 / 557 . گويد : اين حديث بر اساس شرط مسلم صحيح است . سنن ابى داود ، ج 6 / 136 و سنن او ، ج 4 / 107 حديث 4385\r\n( 2 ) . صحيح ابو داود كتاب المهدى ج 4 / 7 حديث 4284 ، و سنن ابو داود ج 7 / 134 صحيح ابن ماجه ، ابواب الفتن ، باب خروج المهدى گويد : « مهدى از فرزندان فاطمه است » مستدرك حاكم ، ج 4 / 557 ، گويد : « و او - يعنى مهدى * - حق است و از اولاد فاطمه مىباشد » . ميزان الاعتدال ذهبى ، ج 2 / 24 . گويد : « مهدى از اولاد فاطمه است » . تفسير سيوطى ، ج 6 / 58 در تفسير سور محمّد ص كه گويد : اين حديث را ابو داود و طبرانى و حاكم از « امّ سلمه « روايت كردهاند\r\n( 3 ) . كنز العمال ، چاپ اول ج 7 / 261 .\r\n","page_name":" 116 ","page_number":116},
  {"content":"\r\n\r\n\r\nمهدى از فرزندان حسين ( ع ) است\r\nدر ذخاير العقبى از « ابو ايوب انصارى » گويد : « رسول خدا ( ص ) فرمود : « مهدى اين امت از اين دو - يعنى حسن و حسين - زاده مىشود » . « 1 »\r\nو نيز در ذخاير العقبى از « حذيفه » گويد : « پيامبر ( ص ) فرمود : « اگر از دنيا جز يك روز باقى نماند ، آن روز طولانى ميگردد تا خداوند مردى از فرزندانم را كه همنام من است برانگيزد » . سلمان گفت : « از كدام فرزندانت يا رسول الله ؟ » از فرزندم » و با دست خود بر حسين ( ع ) زد » .\r\n* * * \r\nبرخى از علماى اهل سنت كه امام مهدى ( ع ) را فرزند امام حسن عسكرى ( ع ) ميدانند :\r\n1 - شيخ كمال الدين ابو سالم محمد بن طلحه حلبى شافعى ( متوفاى 652 يا 654 ه - ) در كتاب خود « مطالب السئوول » ص 88 چاپ ايران ( 1287 ه - ) گويد : ( باب دوازدهم دربارهء ابو القاسم محمد بن الحسن الخالص بن على المتوكل بن محمد القانع بن على الرضا بن موسى الكاظم بن جعفر الصادق بن محمد الباقر بن على زين العابدين ابن الحسين ( الشهيد ) بن على المرتضى امير المؤمنين بن ابى طالب ،\r\n\r\n\r\n","description":"","footnote":"\r\n( 1 ) . ذخائر العقبى ، 136 .\r\n","page_name":" 117 ","page_number":117},
  {"content":"\r\n\r\nهمان مهدى حجت خلف صالح منتظر مىباشد ، كه سلام خدا و رحمت و بركات او بر آنان باد و سپس اين ابيات را ياد آور شده است .\r\n فهذا الخلف الحجةقد أيده الله * هدانا منهج الحق و اتاه سجاياه\r\nو أعلى فى ذرى العلياء بالتأييد مرقاه * و آتاه حلى فضل عظيم فتحلاه\r\nو قد قال رسول الله قولا قد رويناه * و ذو العلم بما قال اذا أدرك معناه\r\nيرى الاخبار فى المهدى جاءت بمسماء * و قد أبداه بالنسبة و الوصف و سماه\r\nو لن يبلغ ما أديت أمثال و اشباه * فان قالوا هو المهدى ما ماتوا بمافادوا \r\n« به راستى كه اين خلف حجت را خدا تأييد فرموده ، و ما را به منهج حق هدايت كرده و نيكيهاى آن را به دو بخشيده است .\r\nو در خاندانى رفيع و مؤيد رفعتش داده ، و جامههاى فضل عظيمش بخشوده و بداند آراسته شده است .\r\nو رسول خدا ( ص ) سخنى فرموده كه ما آن را روايت كرديم . و دانشمند اگر معناى سخن آن حضرت را درك نمايد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nدر مييابد كه روايات رسيده در بارهء « مهدى » تنها بر اين مسمى صادق است كه با نسبت و وصف و نام بودن ، آشكارش ساخته است .\r\nو همان كه فرموده : « منّى » : « از من است » ؛ و آن كه فرموده : « از پارهء تن من زهرا است » ، براى معرفى چهره و جايگاه او بسنده است .\r\nو هيچ مثل و مانندى هرگز بدانچه بر شمردم نخواهد رسيد .\r\nپس اگر بگويند : « او مهدى است » به خاطر گفته خود بدهكار نشدهاند » .\r\nسپس گويد : « از ريشههاى اصيل نبوت تغذيه كرده و از پيمانههاى برجاى مانده نوشيده است و از عصارههاى آبشخورش سيراب گرديده و در صفات شرف برترى يافته و آن را قطعيت بخشيده است . در نسب برترين جايگاه را از آن خود ساخته و به نگاه انتساب بر بلنداى اصيلش تكيه زده و ميوه هدايت را از معادن و اسبابش برگرفته است .\r\nآرى او زادهء پاك پاكدامن است .\r\nهمان كه مسلماً پارهء تن رسول الله است و رسالت اصل اوست ؛ اصلى كه اشرف عناصر و اصول است .\r\nامّا تولدش در « سر من رأى » [ / سامراء 
  ] در 23 رمضان ( 258 ه - ) بوده و پدرش « الحسن الخالصَ » و مادرش « امّ ولد » كه به نام « صيقل » و « حكيمه » باشد و غير آن نيز گفته شده است . امّا نام خودش « محمّد »\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nكنيهاش « ابو القاسم » و لقبش « حجت » و خلف صالح باشد ، و « منتظر » هم گفته شده است .\r\nسپس احاديث را ياد آور شده كه او همان « مهدى موعود منتظر » است .\r\nسپس برخى از اعتراضاتى را كه در بارهء احوال آن حضرت ( ( ع ) ) شده ، از جهت غيبت و طول عمر و . . . . . بيان داشته و همه را پاسخى نيكو داده است .\r\n2 - شيخ محى الدين : ابو عبد الله محمّد بن على بن محمّد معروف به ابن حاتمى طائى اندلسى شافعى ( متوفاى 638 ه - ) كه در صالحيه شام مدفون است و قبرش زيارت مىشود : او در باب ( 336 ) از كتاب فتوحات خود گويد :\r\n« بدانيد كه مهدى ( ع ) مسلماً قيام خواهد كرد ولى قيام او هنگامى است كه زمين را ظلم و جور فرا گرفته باشد و او از قسط و عدل انباشتهاش گرداند . و اگر از عمر دنيا تنها يك روز باقى باشد ، خداوند آن روز را طولانى گرداند تا اين خليفه به ولايت برسد . او از عترت رسول الله ( ص ) است ، از فرزندان فاطمه ( رضى الله عنها ) جدّش حسين بن على بن ابى طالب است و پدرش « حسن عسكرى » فرزند امام على النقى فرزند امام محمّد تقى ، فرزند امام على الرضا فرزند امام موسى كاظم فرزند امام جعفر صادق ، فرزند امام محمّد باقر ، فرزند امام زين العابدين فرزند امام حسين فرزند على بن ابى طالب\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n( رضى الله عنهم ) همنان رسول خدا ( ص ) است و مسلمانان بين ركن و مقام [ / ديوار كعبه و مقام ابراهيم ( ع ) 
  ] با او بيعت ميكنند . در خلقت و سيما شبيه رسول خدا ( ص ) است و در خلق و خوى مادون آن حضرت ؛ چون هيچ كس در اخلاق همتاى رسول خدا ( ص ) نباشد كه خداى متعال ميفرمايد :  وَ إِنَّكَ لَعَلى خُلُقٍ عَظِيمٍ  « 1 » « براستى كه تو داراى اخلاق عظيمى هستى » پيشانياش بلند و بينياش عقابى است . بيشترين يارانش از اهل كوفهاند . بيت المال را بالسويه تقسيم مىكند و با مردم عدالت ميورزد ، چنان كه مردى ميآيد و ميگويد : ( اى مهدى ! عطايم ببخش ) و او از اموالى كه فرا رويش قرار دارد جامهء وى را تا آن جا كه توان بردنش را دارد انباشته مىكند » سپس به نقل اوصاف و برخى از افعال او ميپردازد .\r\nاين امور را « ابن الصبان » نيز در اسعاف الراغبين باب 2 ( ص 131 - 133 ) در حاشيهء نور الابصار ( ص 131 - 133 ) آورده است .\r\nگفتهاند : « از جمله اشعار شيخ محى الدين در اوصاف امام عليه السلام اين شعر است كه در فتوحات « 2 » باب 366 نيز آورده است :\r\n\r\n\r\n","description":"","footnote":"\r\n( 1 ) . سور قلم ، آى 4\r\n( 2 ) . الفتوحات ، ج 3 / 328 بيروت دار صادر - اوفيست ( د . ت ) .\r\n","page_name":" 121 ","page_number":121},
  {"content":"\r\n\r\n هو السيد المهدى من آل احمد * هو الصارم الهندى حسين يبيد\r\nهو الشمس يجلو كل غم و ظلمة * هو الوابل الوسمى حسين يجود \r\n« او همان سيد و مهدى آل احمد است » .\r\nاو همان شمشيرى هندى است كه [ خصم 
  ] را نابود مىكند .\r\nاو همان خورشيد است كه هر اندوه و ظلمتى را بر طرف مىكند .\r\nاو همان باران بهارى است كه كريمانه فرو ميريزد .\r\nدر ينابيع المودة ( ص 467 ) گويد : « شيخ محى الدين عربى در فتوحات مكيه در باب ( 336 ) جايگاه وزيران مهدى را كه در آخر الزمان ظهور مىكند ، و رسول خدا ( ص ) بشارتش را داده است ، ياد آور شده و گويد : « او از اهل البيت است و خداى را خليفهاى است كه قيام مىكند در حالى كه زمين از جور و ظلم انباشته شده باشد و او قسط و عدل را در آن گسترش دهد و اگر از دنيا جز يك روز نمانده باشد خداوند آن روز را طولانى گرداند تا فردى از عترت پيامبر ( ص ) به حكومت برسد . بين ركن و مقام با او بيعت مىشود و گرونده ترين مردم به او اهل كوفه هستند . اموال را بالسويه تقسيم مىكند و با رعيت عدالت ميورزد و قضاوت را به پايان ميبرد و به گاه فطرت دين قيام مىكند و هر كسى نپذيرد كشته مىشود و هر كسى با او ستيزه كند خوار گردد . دين اسلام را همانگونه كه هست پياده مىكند ، به گونهاى كه اگر رسول\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nخدا ( ص ) نيز زنده بود همان را انجام ميداد . مذاهب را از زمين بر ميدارد و جز دين خالصى باقى نميماند . دشمنان او مقلدان علماى نظريه پردازند كه نا خواسته تحت فرمان او در آيند چون از قدرت و سطوت او هراسانند و بدان چه در اختيار دارد دلبسته و اميد دارند . عامه مسلمانان به وجود او خشنود و عارفان به خداى متعال و اهل حقايق از روى كشف و شهود با او بيعت ميكنند . او را مردانى الهى است كه دعوتش را اقامه كرده و ياريش مينمايند . آنها وزيران او بند كه بار مملكت را به دوش ميكشد . »\r\nگويد : « او همان سيد و مهدى آل احمد و همان باران بهارى است كه كريمانه مىبارد . او خليفهء تأييد شده و استوارى است كه سخن حيوانات را ميفهمد و عدالتش در بين جن و انس جريان مييابد و وزيران او از غير عرب باشند و عرب در بين آنها نباشد ولى به زبان عربى سخن ميگويند . آنها را نگهبانى است كه از جنس خودشان نباشد او هرگز خدا را نافرمانى نكرده است . او اخص وزيران و افضل امينان است » .\r\nو در « اسعاف الراغب » در حاشيهء ص 131 « نور الابصار » گويد : « به آن كه قيام مهدى ( ع ) قطعى است . . . او فرزند امام على بن ابى طالب ( رضى الله عنهم ) و همنام رسول خدا ( ص ) است . مسلمانان در بين ركن و مقام با او بيعت ميكنند . در خلق همانند رسول الله ص است و در خلق دون آن حضرت ، چون هيچ كس در اخلاق همتاى رسول\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nخدا ( ص ) نيست . مردم كوفه بيش از سايرين نصرتش ميكنند . اموال را بالسويه تقسيم مىكند و با رعيت عدالت ميورزد . خضر فرا روى او راه ميرود و پنج يا هفت يا نه [ سال 
  ] زندگى مىكند از رسول خدا ( ص ) پيروى كرده و هرگز خطا نميكند . فرشتهاى دارد كه ناديده استوارش ميدارد . روم را با هفتاد هزار نفر مسلمانان به وسيلهء تكبير فتح مىكند . . . خداوند اسلام خوار شده و مرده را به دست او عزيز و زنده گرداند . حكم « جزيه » را جارى مىكند و با قدرت به سوى خدا متعال فرا ميخواند و هر كس نپذيرد كشته و هر كس ستيزه كند خوار گردد . حكم او بر اساس اسلام ناب و خالص از نظريهپردازى است و در بسيارى از احكام با علما مخالفت مىكند و آنها بدين خاطر از او دلگير ميشوند ، چون بر اين گمانند كه خداى متعال پس از امامان آنها مجتهدى نيافريده است . . . سپس گويد : بدان كه مهدى هنگامى كه قيام كند همهء مسلمانان از خاص و عام به وجود او خشنودى كنند و او را مردانى الهى است كه دعوتش را اقامه كرده و نصرتش مينمايند . آنان وزيران اويند كه بار سنگين مملكت را بر دوش ميگيرند و او را بر آنچه خدا به عهدهاش گذاشته يارى ميكنند . عيسى بن مريم در منارهء بيضاء شرق دمشق ، در حالى كه بر دو فرشته چپ و راستش تكيه داده ، نزد او فرود ميآيد . . . در زمان او « سفيانى » نزد درختى در نواحى دمشق كشته مىشود و سپاهانش در بيابان فرو ميروند . . . . » .\r\nو در مشارق ( ص 104 ) فصل دوم آنچه را كه « ابن صبان » در\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاسعاف الراغبين از فتوحات آورده ، با همان عبارات نقل كرده است .\r\nهمچنين قاضى حسين بن محمّد بن حسن ديار بكرى مالكى ( متوفاى 966 ه - ) در كتاب خود « تاريخ الخميس ج 2 ، ص 321 » اين مطلب را با اختصار اختلاف و تعريف در الفاظ نقل به معنى كرده است .\r\n3 - شيخ ابو عبد الله : محمّد بن يوسف بن محمّد قرشى گنجى شافعى ( متوفاى 658 ه - ) است كه در كتاب خود « البيان فى اخبار صاحب الزمان در ( ص 336 باب 25 ) در دلالت بر جواز بقاى مهدى ( ع ) گويد : « مهدى فرزند حسن عسكرى است . او از شروع غيبتش تا كنون زنده و موجود و باقى است ( همان گونه كه در ينابيع الموده ( ص 471 ) آورده است ) .\r\nو بخارى در صحيح خود ( ج 3 ص 357 چاپ هند 1372 ه - ) از ابو هريره روايت كند كه گفت : رسول خدا ( ص ) فرمود : « چگونه خواهيد بود هنگامى كه عيسى بن مريم در بين شما فرود آيد و امام شما از خودتان باشد » .\r\nهمين حديث را ابن ماجه نيز در سنن خود ( ج 2 ، ص 267 ) با همان عبارات بخارى آمده است .\r\nو در كتاب « الحادى للفتاوى ج 2 ، ص 167 » گويد : ابو داود و ابن ماجه با سند خود از ابو امامه باهلى روايت كردهاند كه گفت : « رسول خدا براى ما سخنرانى فرمود و از « دجّال » و آنچه انجام ميدهد اگاهمان ساخت تا آن جا كه ميگويد : - و امام ايشان مردى صالح است\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nو هنگامى كه براى اقامه نماز صبح ميرود ناگهان عيسى بن مريم فرود ميآيد و آن امام در حال نماز صبح به عقب ميرود تا عيسى بن مريم جلو بيايد و با آنها نماز بگزارد كه عيسى دست خود را بين دو كتف او مينهد و ميگويد : « پيش برو و نماز بگزار كه آن براى تو اقامه شده » و امامشان با آنها نماز ميگزارد » .\r\nحديث بعدى را صاحب « الملاحم و الفتن » در ( ج 1 ، ص 54 چاپ اوّل باب 186 ) از فتن ابو نعيم روايت كرده و گويد : « اين حديث را از ابو امامه باهلى روايت كرده گويد : « رسول خدا ( ص ) از دجّال سخن راند و « امّ شريك » گفت : « يا رسول الله ! پس مسلمانان در آن روز كجايند ؟ » فرمود : « دجّال در بيت المقدس خروج كرده و آنجا را محاصره مىكند و امام مسلمانان در آن روز مردى صالح است به او گفته مىشود : نماز صبح را بگزار و چون تكبير گويد و وارد نماز شود عيسى بن مريم از آسمان فرود آيد و هنگامى كه آن امام او را بشناسد در حال نماز به عقب رود تا عيسى جلو بيايد كه عيسى دست خود را بين دو كتف او نهاده و گويد : « نماز بگزار كه آن براى تو اقامه شده » و عيسى پشت سر او نماز ميگزارد » .\r\nو در مشارق الانوار ( ج 2 ، ص 322 ) گويد : « عيسى در زمان او [ / امام مهدى عليه السلام 
  ] بر مناره بيضاى شرق دمشق در انتهاى شب فرود آمده و مهدى بيايد و نزد او بماند و هنگام صبح مردم از او درخواست اقامه نماز كنند و او امتناع كرده و گويد : « امام شما از خود\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nشماست » و مهدى به خاطر كرامت اين امّت و پيامبرش بر عيسى پيشى ميگيرد » .\r\nاز اين احاديث و امثال آن ظاهر مىشود كه عيسى ( ع ) تا آنگاه كه پشت سر مهدى ( ع ) نماز بگزارد زنده ميماند ؛ بنا بر اين زنده ماندن امام مهدى امر بعيدى نيست همان گونه عيسى ( ع ) زنده ميماند كه پيامبر ص فرمود : « آنچه در امّتهاى پيشين اتفاق افتاده در امّت من نيز اتفاق ميافتد » پس همان گونه كه عيسى ( ع ) كه از امّتهاى پيشين امّت زنده مانده ، امام مهدى نيز زنده و باقى مانده است .\r\nامّا باقى بودن « خصر و الياس » نزد مسلمانان از مسلّمات است و بدان گونه كه خدا خضر را طول عمر بخشيده اراده فرموده تا امام مهدى ( ع ) نيز زنده و باقى بماند چون او حجيت خدا در زمين است و اگر نباشد زمين برجاى نماند كه بقاى زمين به بركت وجود اوست .\r\nو در كتاب « تذكرة خواص الأمّة » ( ص 376 چاپ نجف ) گويد : سدّى گويد : « مهدى با عيسى بن مريم گرد هم آيند و چون وقت نماز فرا رسد ، مهدى به عيسى گويد : پيش برو عيسى گويد : تو بر اين نماز سزاوارترى . و عيسى به او اقتدا مىكند » سپس به ذكر سبب اقتداى عيسى به امام مهدى ، از نظر خود ميپردازد و بعد ، سخنان را به معمرين ميكشاند و قول به بقاى امام ( ع ) را تقويت كرده و قول استبعاد كنندگان را انكار مىكند كه اين امر پيش از اسلام نيز نظايرى\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nدارد .\r\nو همچنين گنجى شافعى : در « كفاية الطالب » ص 312 گويد : « پسر ابو محمّد حسن عسكرى ( عليهما السلام ) امام پس از اوست . وى [ / امام حسن عسكرى 
  ] در ربيع الاول سال 232 در مدينه به دنيا آمد و در روز جمعه هشتم ربيع الاول سال 260 وفات كرد و در آن روز 28 سال داشت و در خانهاش در سرّ من رأى [ / سامرّا 
  ] در همان اطاقى كه پدرش امام هادى ( ع ) مدفون بود دفن گرديد و فرزندش امام منتظر جانشين او شد . سپس گويد : و شرح حال او ، يعنى امام منتظر را به زودى جداگانه ياد آورد ميشويم » . و بعد كتاب « البيان فى اخبار صاحب الزمان » ( ع ) را نوشت و اين كتاب به چاپ رسيده است .\r\n4 - جلال الدين محمّد عارف بلخى رومى : معروف به « مولوى » ( متوفاى 672 ه - ) ( است كه شيخ سليمان در ينابيع المودة ( ص 473 ) گويد : « مولوى اين ابيات را دربارهء اهل بيت ( عليهم السلام ) و از جمله « مهدى منتظر » سروده است :\r\nاى سرور مردان على مردان سلامت ميكنند\r\nوى حضور مردان على سلامت ميكنند\r\nتا آنجا كه گويد :\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n با قاتل كفا گو با دين و با دين دار گو * با حيدر كرار گو ، مستان سلامت ميكنند\r\nبا درج دو گوهر بگو با برج دو اختر بگو * با شبر و شبير بگو مستان سلامت ميكنند\r\nبا زين دين عابد بگو با نور دين باقر بگو * با جعفر الصادق بگو مستان سلامت ميكنند\r\nبا موسى كاظم بگو با طوس عالم بگو * با تقى قائم بگو مستان سلامت ميكنند\r\nبامير دين هادى بگو با عسكرى مهدى بگو * با آن ولى مهدى بگو مستان سلامت ميكنند\r\nبا بار نوروزى بگو با بخت فيروزى بگو * با شمس تبريزى بگو مستان سلامت ميكنند \r\n5 - شيخ كامل صلاح الدين صفدى : ( متوفاى 764 ه - ) در شرح الدائره ( چنان كه در ينابيع الموده ص 471 آمده ) گويد : « مهدى موعود همان امام دوازدهم از ائمه است كه اولين آنها آقاى ما على و آخرين آنها مهدى رضى الله عنهم و نفعنا الله بهم - باشد » .\r\n6 - شيخ جمال الدين : احمد بن حسين بن على بن مهنا ( متوفاى 828 ه - ) است . كه در كتاب خود « عهدةالطالب ، ص 186 - 188 چاپ نجف 1323 ه - ) گويد : « امّا [ امام 
  ] على هادى كه به خاطر سكونت در پادگان سرّ من رأى لقب عسكرى يافته مادرش امّ ولد و\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nآن حضرت در نهايت فضل و ذكاوت بود . متوكل او را به سرّ من رأى برد و او در آن جا بود تا مسموم و وفات كرد و دو فرزند بر جاى نهاد كه يكى از آن دو امام ابو محمّد حسن عسكرى ( ع ) بود كه در زهد و علم جايگاه عظيمى داشت . او پدر امام محمّد مهدى ( صلوات الله عليه ) دوازدهمين امام از ائمه شيعه اماميه است ، و او همان قائم منتظر در نزد آنهاست كه از امّ ولدى به نام نرجس به دنيا آمد » .\r\n7 - شيخ ابو عبد الله : اسعد بن على بن سليمان عفيف الدين يافعى يمنى مكّى شافعى ( متوفاى 768 ه - ) است كه در كتاب خود « مرآة الجنان ج 2 ، ص 107 و 172 چاپ حيدر آباد دكن 1328 ه - ) گويد : و در سال 260 ه - شريف عسكرى ابو محمّد حسن بن على بن محمّد بن على بن موسى الرضا بن جعفر صادق يكى از ائمهء دوازده گانه به اعتقاد شيعه اماميه ، وفات كرد . او پدر [ امام 
  ] منتظر صاحب سرداب است كه به عسكرى شناخته مىشود و پدرش نيز بدين نام شناخته ميشد . او در روز جمعه ششم ربيع الاول وفات كرد - برخى هشتم ربيع و برخى روز ديگرى از اين سال را گفتهاند و دركنار قبر پدرش در سرّ من رأى مدفون گرديد » .\r\n8 - علامه سيّد على : ابن شهاب الدين همدانى شافعى ( متوفاى 786 ه - ) است كه در كتابش « مودة القربى فى المودة العاشرة » احاديث بسيارى دارد اثبات وجود امام مهدى ( ع ) . اينكه در آخر الزمان\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nظهور مىكند و زمين را از عدل انباشته ميسازد همان گونه از ظلم پر شده است ، روايت كرده است . « 1 »\r\n9 - شيخ شهاب الدين : دولت آبادى ( متوفاى 849 ه - )\r\nصاحب تأليفات عديده در تفسير و مناقب است و از جمله آنها كتاب « هداية السعداء » است كه در آن احاديثى را در بارهء امام حجت منتظر فرزند امام حسن عسكرى آورده و يادآور شده كه آن حضرت از نظرها غايب و داراى عمرى طولانى است ، همان گونه كه ديگر مؤمنان چون عيسى و الياس و خضر عمرى طولانى دارند ، و از كفّار نيز دجّال و شيطان و سامرى .\r\n10 - شمس الدين : ابو عبد الله محمّد بن احمد ذهبى شافعى ( متوفاى 704 ه - ) است كه در كتاب خود « دول الاسلام ج 1 ، ص 122 چاپ حيدرآباد 1337 » گويد : « امام مهدى ( ع ) » از فرزندان امام حسن عسكرى است . او زنده ميماند تا آنگاه كه خدا اجازهء قيامش دهد و زمين را از قسط و عدل پر كند ، همان گونه كه از ظلم و جور انباشته شده است » .\r\n11 - شيخ على بن محمّد : ابن احمد مالكى مكّى معروف به\r\n\r\n\r\n","description":"","footnote":"\r\n( 1 ) . جام اين كتاب را شيخ سليمان قندوزى حنط در كتاب خود « ينابيع الموده » آورده است و در چاپ قديم آن از ص 242 - 266 موجود است .\r\n","page_name":" 131 ","page_number":131},
  {"content":"\r\n\r\nابن صباغ ( متوفاى 855 ه - ) است كه در كتاب خود « الفصول المهمة ص 273 - 474 » در باب دوازدهم احوال امام مهدى ( ع ) را يادآور شده و با ذكر تاريخ ولادت و اين كه نام مادرش نرجس بود گويد : « ابو القاسم محمّد الحجة بن الحسن الخالصى در سرّ من رأى [ / سامرا 
  ] در نيمه شب پانزدهم شعبان 255 هجرى به دنيا آمد و نسب او از حيث پدر و مادر چنين است : ابو القاسم محمّد الحجة بن الحسن الخالصى بن على الهادى بن محمّد الجواد بن على الرضا بن موسى الكاظم بن جعفر الصادق بن محمّد الباقر بن على ( زين العابدين ) ابن الحسين بن على بن ابى طالب ( صلوات الله عليهم اجمعين ) و مادرش امّ ولد به نام نرجس بهترين كنيز آن بود - و گفته شده نام ديگرى داشت - امّا كنيه او ابو القاسم و لقبش حجت و مهدى و خلف صالح و قائم منتظر و صاحب الزّمان است و مشهورترين آنها مهدى است و صفت آن حضرت ( ع ) چنين است : جوانى ميان بالا و خوش سيماست با موهايى تا شانهها آويخته و با بينى عقابى و پيشانى بلند و نورانى . كارگزار او محمّد بن عثمان است و معاصرش معتمد عبّاسى » .\r\nبر حديث شناسان پوشيده نيست كه اوصافى را كه ابن صباغ براى امام مهدى ( ع ) آورده ، اوصافى است كه جدّ او رسول خدا ( ص ) بيان داشته است » .\r\nابن سباغ سپس گويد : « از جمله كسانى كه از علما به جمع شرح\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاحوال آن حضرت پرداخته شيخ جمال الدين ابو عبد الله محمّد بن ابراهيم مشهور به نعمانى است كه كتاب خود را در بارهء غيبت و طول غيبت تصنيف كرده است » . « 1 » و گويد : « و حافظ ابو نعيم چهل حديث ويژه در بارهء مهدى ( ع ) گردآورى كرده است » . و گويد : « شيخ ابو عبد الله محمّد بن يوسف گنجى شافعى كتاب خود « البيان فى اخبار صاحب الزّمان » را در بارهء امام مهدى ( ع ) تأليف كرده است » .\r\n12 - شيخ شمس الدين : يوسف بن قزاغلى صنفى بن عبد الله سبط ابن الجوزى معروف ( متوفاى 654 ه - ) است كه در كتاب خود « تذكره خواص الائمه ص 88 ، چاپ اول ايران 1278 ه - » در فصل حسن بن على بن محمّد بن على بن موسى بن جعفر بن محمّد بن على بن الحسين بن على بن ابى طالب گويد : « مادرش امّ ولد به نام سوسن بود و كنيهاش ابو محمّد و عسكرى نيز گفته ميشد » .\r\nآن حضرت ( ع ) در سال 231 ه - در سرّ من رأى به دنيا آمد و در سال 260 ه - در زمان خلافت معتمد عباسى وفات كرد و سن او به\r\n\r\n\r\n","description":"","footnote":"\r\n( 1 ) . كتاب « غيبت » شيخ نعمانى و « البيان فى اخبار الزمان * » گنجى شافعى چاپ شده و در بازاد موجود است . امّا « اربعين » حافظ ابو نعيم را علامه مجلسى در جزء 13 بحار الانوار ، ص 19 - 21 چاپ اول 1305 ( و ص 78 - 85 چاپ دوم ) آورده است و همچنين اين كتاب را سيّد هاشم بحرانى در غاية المرام آورده است .\r\n","page_name":" 133 ","page_number":133},
  {"content":"\r\n\r\nهنگام وفات 29 سال بود . سپس گويد : و يكى از فرزندان او محمّد امام است . و گويد : او محمّد بن حسن بن على بن محمّد . . . بن على بن ابى طالب ( عليهم السلام ) است . كنيهاش ابو عبد الله و ابو القاسم باشد . او خلف حجت صاحب الزّمان و قائم منتظر و آخرين ائمه است . سپس گويد : عبد العزيز محمود بن بزاز از ابن عمر خبر داد كه رسول خدا ( ص ) فرمود : « در آخر الزّمان مردى از فرزندان من قيام كند كه نامش همنام من و كنيهاش كنيه من باشد و زمين را از عدل انباشته گرداند همان گونه كه از ظلم انباشته شده و او مهدى است » .\r\nو سبط ابن الجوزى پس از آن گويد : « اين حديث مشهور است و ابو داود و زهرى مضمون آن را از على ( ع ) روايت كردهاند . سپس گويد : و او را ذو الاسمعين گويند : محمّد و ابو القاسم و گفتهاند مادرش امّ ولد به نام صيقل بوده است .\r\n13 - شهاب الدين احمد : بن حجر هيثمى شافعى مقيم مكّه ( متوفاى 993 ه - ) است كه در كتاب خود « الصواعق المحرقه ص 127 ، چاپ مصر 1308 » در بيان حال ائمّه دوازده گانه گويد : « ابو محمّد حسن خالصى در سال 232 ه - به دنيا آمد . - او سپس گويد از كرامات معروف آن حضرت را يادآور شده و آن داستان استسقاء در سامرّا او داستان راهبى بوده كه استخوان برخى انبيا را با خود برميداشت و هرگاه بيرون ميآورد باران ميباريد و چون مستورش ميكرد باران ميايستاد ، و امام آن را دانست و استخوان را از دست او گرفت و وى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nهرچه دعا كرد باران نباريد و مردم از اشتباه بيرون آمدند و حليه عالم نصرانى را شناختند - و گويد « امام حسن عسكرى در سرّ من رأى تا زمان وفات خود عزيز و گرامى بود و در كنار پدرش ( على الهادى ) دفن گرديد و عمر او 28 سال بود . گويد : و گفته شده كه او مسموم گرديده ( همان گونه كه پدران گرامياش مسموم شدند ) گويد : و او جز يك فرزند بر جان ننهاد و او ابو القاسم حجت بود و عمرش به هنگام وفات پدرش پنج سال بود كه خداوند حكمتش عطا فرمود . گويد : او قائم و منتظر ناميده مىشود و گفته شده : چون مستور و غايب گرديده و معلوم نيست به كجا رفته است » .\r\n14 - شيخ عبد الله : ابن محمّد به عامر شبرواى شافعى ( متوفاى 1154 ه - به بعد ) است كه در كتاب خود « الاتحاف بحب الاشراف ص 178 چاپ مصر 1316 ه - » گويد : يازدهمين از ائمّه حسن خالصى ملقّب به عسكرى است كه در هشتم ربيع الاول سال 232 هجرى در مدينه به دنيا آمد و در روز جمعه هشتم ربيع الاول سال 260 هجرى در بيست و هشت سالگى وفات كرد . در شرافت او همان بس كه امام مهدى منتظر فرزند اوست . خداوند اين خاندان با شرافت و دودمان باكفايت را پاداش دهد . و در فخر و شرف و علو مقام و مقدار آنان تو را همان بس كه اين دودمان همگى در كرامت بنيان و پاكى ابدان همچون داندانههاى شانه متعادل و يكسان و در مجد و عظمت همراه همخوانند . به به از اين دودمان بلند مرتبه و والامقام كه اختر تابناكشان\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nگوى سبقت را از ماه و خورشيد ربوده و صفات كمال را به تمامه در نور ديده و هيچ استثنايى را نپذيرفته است : آرى اين امامان در مجد و مقام همانند دانههاى گوهر هم رديف و همسانند و او نيز آخرينشان همانند و يكسان : و چه بسيار مردمانى كه كوشيدند تا منار عزّت آنها را ، كه خدا بالايش ميبرد ، پايين آوردند و سخت و هموار را طى كردند تا جمع آنان را ، كه خدا فراهم كرده بود ، پراكنده سازند و چه بسيار حقوقشان را تباه ساختند : حقوقى را كه خدا از آن نگذرد و تباهش نسازد ! و اميد آن كه ما را بر حبّ ايشان زنده بدارد و بر آن بميراند و از شفاعت كسانى كه در شرافت به رسول خدا ( ص ) پيوستهاند ، بهرهمند سازد .\r\nوفات او ( امام عسكرى ) در سرّ من رأى و مدفن او در كنار پدرش بود و پس از خود دوازدهمين امام از ائمّه را بر جاى نهاد : ابو القاسم محمّد حجت امام زادهء امام كه در شب نيمه شعبان سال 255 هجرى ، پنج سال پيش از وفات پدرش به دنيا آمد و پدرش ولادت او را پنهان ميداشت چون دوران سختى بود و از خلفاى عباسى بيم داشت ، زيرا آنها در تعقيب هاشميان بودند و آنها را محبوس و مقتول ميساختند و در پى نابودى آنها بودند و اين بدان خاطر بود كه ميدانستند امام مهدى ( ع ) سلطه ظالمان را از بين ميبرد و آن را از احاديث رسول خدا ( ص ) كه بدانها رسيده بود دريافته بودند ، احاديثى كه ميگفت امام مهدى ، موعود منتظر ، ريشه ستمگران را قطع\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمىكند و بر دنيا چيرگى مييابد و هيچ يك از ستمگران ايشان را بر روى زمين باقى نميگذارد .\r\nشبراوى ميگويد : امام محمّد حجت همچنين ملقب به مهدى ، قائم ، منتظر ، خلف صالح و صاحب الزّمان است كه مشهورترين آنها مهدى است و گويد : و بدين خاطر است كه شيعه ميگويد ، « اين همان كسى است كه اخبار و احاديث صحيح از ظهور او در آخر الزّمان خبر داده است و او اكنون موجود است » و در اين باره تأليفات بسيارى دارند . . . سپس گويد : به راستى كه نور اين سلسله هاشمى و اين ريشهء پاكيزه نبوى و اين گروه سترگ علوى كه امامان دوازده گانهاند نور افشانى كرده است ، امامانى با مناقب عليا ، صفات و الا ، جانهاى شريف و تسليم ناشدنى و دودمانى گرامى و مهدى كه عبارتاند از : محمّد حجت ابن الحسن الخالصى بن على الهادى بن محمّد الجواد بن على الرضا بن موسى الكاظم بن جعفر الصادق بن محمّد الباقر بن على زين العابدين بن الامام الحسين اخو الامام الحسن دو فرزند شير غالب على بن ابى طالب ( رضى الله عنهم اجمعين ) .\r\n15 - شيخ عبد الوهاب : ابن احمد بن على شعرانى ( متوفاى 973 يا 960 ه - ) است كه در كتاب خود : « اليواقيت و الجواهر ص 145 چاپ مصر 1307 ه - » گويد : « بحث شصت و پنج در بيان اين كه تمام شروط قيامت كه شارع مقدّسى از آن خبر داد ، همگى حق است و بايد پيش از قيام قيامت واقع شوند و از جمله آنها قيام مهدى ( ع )\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاست گويد : او از فرزندان امام حسن عسكرى است كه در نيمهء شعبان 255 به دنيا آمد و تا آن گاه كه با عيسى بن مريم ( ع ) گرد هم آيند زنده باشد و عمر او تا كنون كه سال 958 هجرى است 766 سال است . شعرانى پس گويد : اين قضيه را شيخ حسن عراقى مدفون در مصر ، در هنگامى كه با او بودم ، بدين گونه در بارهء امام مهدى براى من نقل كرد و شيخ ما « سيّد على الخواس » نيز با او موافقت كرد » .\r\nشعرانى در كتاب خود « الطبقات الكبرى » نيز آنچه را كه در « اليواقيت و الجواهر » بيان داشته از قول شيخ حسن عراقى با اندكى زيادت آورده است .\r\n16 - شيخ حسن عراقى : مدفون در كرم الرئيس مصر است كه يادآور امام حجت حضرت مهدى ( ع ) گرديد و به وجود او اعتراف كرده و گويد : امام ( ع ) را ديدار كرده است و بنا بر آنچه شعرانى در « الواقع الانوار فى طبقات الخبار ج 2 چاپ مصر 1305 ه - آورده » گويد : « شيخ حسن عراقى در ضمن سياحت خود با امام مهدى حجت ملاقات كرده و از عمر او پرسيده و پاسخ شنيده كه : « فرزندم عمر من اكنون 620 سال است » . شعرانى گويد : « من اين را براى استاد خودم على الخواص نقل كردم و با عمر مهدى ( رضى الله عنه ) توافق داشت » .\r\n17 - شيخ نور الدين : عبد الرحمان بن احمد بن قوام الدين معروف به جامى شافعى شاعر مشهور است كه در كتاب خود « شواهد\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nالنبوه » از امام مهدى موعود منتظر حجت بن الحسن امام دوازدهم ( ع ) سخن گفته و بسيار از حالات و كرامات او را بيان داشته و گويد : « او كسى است كه زمين را از قسط و عدل انباشته گرداند » و داستان ولادت او را از قول عمهاش حكيمه و ديگران نقل كرده كه آن حضرت چون به دنيا آمد روز دو زانو نشست و انگشت سبابه را به سوى آسمان بالا برد و عطسه كرد و گفت : « الحمد لله رب العالمين » جامى همچنين به ذكر برخى از كسانى كه امام مهدى ( ع ) را ديدهاند پرداخته و از كسى ياد مىكند كه از امام حسن عسكرى در بارهء جانشين پس از او ميپرسيد و گويد : امام وارد خانه شد و بيرون آمد و كودك سه سالهاى را كه چون ماه شب چهاردهم بود با خود آورد و به پرسش كننده فرمود : « اگر ارزش خداييات نبود ، اين فرزند را كه نامش نام رسول الله ( ص ) و كنيهاش كنيه آن حضرت ، به تو نشان نميدادم ! او كسى است كه زمين را از عدل و داد پر مىكند ، همان گونه كه از ظلم و ستم انباشته شده است » همچنين داستان كسى را نقل مىكند كه نزد امام حسن عسكرى ( ع ) رفته و از جانشين پس از او ميپرسد و امام به او ميگويد : « پرده را كنار بزن » و او كنار مىزند و امام مهدى منتظر ( ع ) را ميبيند . و نيز داستان اشخاصى را ذكر مىكند كه معتمد عباسى يا معتضد براى تفتيش و دستگيرى امام ( مهدى ) به خانه امام حسن عسكرى ميفرستد و آنها او را نمييابند و داخل سرداب شده و او را در آخر سرداب انباشته از آب ، بر روى آب ميبينند و هر گاه\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nقصد دستگيرى ميكنند در آب فرو ميروند و به او دست نمييابند و خليفه عباسى را از ما وقع آگاه ميكنند و او دستور ميدهد تا آنچه را كه ديدهاند مكتوم دارند و به آنها ميگويد : « اگر اين موضوع را اظهار كنيد فرمان قتل شما را صادر ميكنم و آنها در حيات او كتمانش ميكنند . . . » .\r\n18 - علامه شيخ ابو بكر : احمد بن حسين بن على بيهقى نيشابورى فقيه شافعى ( متوفاى 458 ه - ) است كه در كتاب خود « شعب الايمان » گويد : « مردم در بارهء مهدى اختلاف كرده و جماعتى توقف نموده و علم آن را به عالمش واگذاردهاند و معتقدند او از فرزندان فاطمه دخت رسول خدا ( ص ) است كه خداوند هر گاه بخواهد او را ميآفريند و براى يارى دين خود مبعوثش گرداند و گروهى ميگويند : « مهدى موعود در روز جمعه نيمه شعبان سال 255 هجرى به دنيا آمده و او همان امام ملقب به حجت قائم منتظر محمّد بن حسن عسكرى است كه در سامراء داخل سرداب شد و از ديد مردم پنهان گرديد و منتظر قيام خويش است . او ظهور مىكند و زمين را از عدل و داد انباشته سازد همان گونه كه از ظلم و جور پر شده است . . . و ميگويد : طول عمر و امتداد دورانش بمانند عيسى بن مريم و خضر و حضرت نوح ( عليهم السلام ) است و به هيچ روى ممتنع نباشد .\r\n* * *\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nو در بارهء اعتراض به طول عمر حضرت مهدى ( ع )\r\nميگوييم در بارهء عمر حضرت نوح ( ع ) در قرآن ميفرمايد :\r\n وَ لَقَدْ أَرْسَلْنا نُوحاً إِلى قَوْمِهِ فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً  « 1 »\r\nبعد از طوفان و بيرون آمدن از سقيفه ، نيز سيصد و پنجاه سال ديگر زندگانى كرد . بنا بر اين مجموع عمر اين حضرت مىشود 1300 سال در حالى كه حضرت مهدى ( ع ) در سال 200 هجرى متولد شدهاند و تا به سال 1421 ه - قمرى عمر ايشان 1166 سال مىشود و عمر حضرت خضر بيش از اين است كه خود علما ، مكتب خلفا اين استدلال را فرمودهاند .\r\n* * *\r\n\r\n\r\n","description":"","footnote":"\r\n( 1 ) . سور عنكبوت ، آى 14 .\r\n","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nگفتار سوم : آقاى بلوچ در بارهء اوصياء پيامبر و امامت ائمّه اثنا عشر در صفحهء هفتم چنين آورده است\r\nميگوييم اگر به راستى حضرت على جانشين پيغمبر ميبود اگر امامت از اصول دين باشد اگر على معصوم و از ابراهيم بالاتر باشد و بالاخره اگر ائمّه مصدر قانونگذارى در اسلام باشند .\r\nدر پاسخ به اين گفتار ميگوييم پيامبر به امر خدا دوازده وصى خود براى حفظ شريعت و تبليغ آن و همچنين براى اجراى احكام تعيين نمود .\r\nحفظ شريعت و تبليغ و اجراى احكام آن در عصر اوصياء پس از پيامبر دو امر ذيل را لازم داشت .\r\nيكم : پيامبر شريعت اسلام را به اوصياء خود تبليغ فرمايد .\r\nدوم : اوصياء پيامبر آن شريعت را بين مسلمانان در قرنهاى بعد نشر كنند .\r\nدر بحثهاى آينده به حوله تعالى اين دو امر را بيان مينماييم .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nيكم : پيامبر شريعت اسلام را به اوصياء خود تبليغ فرمايد .\r\nاصل و ريشه حقايق و احكام اسلام در قرآن كريم است ، و شرح و بيان و تفصيل آن بر عهدهء پيامبر اكرم ( ص ) و ساير مبلغين دست اول اسلام قرار داده شده است . پيامبر گرامى اسلام ( ص ) حديث خويش يعنى آنچه به ايشان وحى شده و بشر تا روز قيامت بدان احتياج دارد همه و همه را به پسر عم خويش على ( ع ) املاء فرموده و آن حضرت اين تعاليم را تدوين مينمود .\r\nانتقال تعاليم پيامبر ( ص ) به حضرت على ( ع ) در مجالس گوناگونى صورت ميگرفت كه ذيلًا به شرح آنها ميپردازيم :\r\n\r\nالف - مجالس تعليم منظم\r\nمجالس تعليم و ديدارهاى منظم اميرالمؤمنين ( ع ) با پسر عمويش رسول خدا ( ص ) براى فراگيرى دانش از آن حضرت به تفصيل نقل شده است . براى نمونه در اين مورد به كتاب « كافى » مراجعه ميكنيم و از قول امام ( ع ) چنين ميخوانيم :\r\nمن هر روز يك بار و هر شب يك بار نزد رسول خدا ( ص ) ميرفتم و آن حضرت در آن هنگام با من خلوت ميفرمود ، و هر جا كه آن حضرت تشريف ميبرد ، من نيز در خدمت ايشان بودم .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nهمهء اصحاب آن حضرت اين را ميدانستند كه پيغمبر خدا جز با شخص من با هيچ كس ديگر چنين ديدارهايى ندارد . اين ديدادرها غالباً در خانهء من صورت ميگرفت ، و آن حضرت به خانهء من تشريف ميآورد . اگر من براى ديدار آن حضرت در يكى از خانههاى او وارد ميشدم ، همسرانش را از اتاق بيرون ميفرستاد و با من خلوت ميكرد ، به طورى كه جز شخص من كسى ديگر در خدمت آن حضرت نبود .\r\nاما هرگاه رسول خدا به خانهء من تشريف ميآورد ، از آن روز كه با من به تنهايى سخن گويد ، نه فاطمه از كنار ما برميخاست و نه هيچ يك از فرزندانم .\r\nدر چنين ديدارهايى ، من هرچه را كه از حضرتش ميپرسيدم جواب كافى دريافت ميكردم . و چون خاموش ميشدم و سؤالاتم پايان ميپذيرفت ، آن حضرت خود آغاز سخن ميكرد .\r\nهيچ آيهاى از قرآن بر رسول خدا ( ص ) نازل نشد ، مگر اين كه براى من خواند و تقرير فرمود تا آن را به خط خود نوشتم و حضرتش تأويل و تفسير ، ناسخ و منسوخ ، محكم و متشابه و خاص و عام آن را به من بياموخت ، و از خداى درخواست كرد كه قدرت فهم و حفظ آن را به من مرحمت فرمايد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمن ، پس از آن دعايى كه حضرتش در حق من فرمود ، هيچ آيهاى از كتاب خدا ، و نيز هيچيك از مطالبى را كه ايشان املاء كرده و من نوشته بودم ، از خاطر نبرده و فراموش نكردم .\r\nدر اين جا مناسب است قبل از نقل ادامهء اين روايت حديث ديگرى را يادآور شويم . در اين حديث ايرادى كه بسا به ذهن برخى از خوانندگان نيز خطور نمايد ، از سوى زيد بن على بن الحسين ( ع ) ( متوفاى : 120 ه - ) پاسخ داده شده است . روايت بدين شرح است :\r\nزيد بن على ( ع ) گفت : امير المؤمنين ( ع ) فرموده است :\r\nخواب به چشمانم راه نمييافت مگر اين كه رسول خدا ص آنچه را كه جبرئيل در آن روز از موارد حلال و حرام و سنّت ، يا هر گونه امر و نهى و آنكه اينها در بارهء چه چيزى و يا چه كسى نازل شده است ، به من تعليم ميفرمود .\r\nبه زيد گفته شد : وقتى كه اين دو از يكديگر دور ميافتادند و فاصله مكانى مانع ديدارشان ميگرديد ، چگونه چنين امرى امكان داشت ؟ زيد پاسخ داد :\r\nپيامبر ، روزهايى را كه ديدار حاصل نميگرديد به خاطر ميسپرد و هنگامى كه امام به حضور حضرتش ميرسيد\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nميفرمود : « اى على ، در فلان روز فلان مطلب آمد ، و در فلان روز چنين مطالبى بر من نازل شده است » و بدين سان ادامه ميداد تا به روزى ميرسيد كه امام ( ع ) به زيارتش نائل شده بود . « 1 »\r\nاينك دادمهء كلام امام على ( ع ) در روايت گذشته :\r\nرسول خدا ( ص ) همهء اوامر و نواهى و حلالها و حرامهاى الهى ، خواه مربوط به مسائل زمان حال و خواه مربوط به مسائل آينده ، و نيز آنچه در كتابهاى آسمانى بر پيامبران گذشته نازل شده و از طاعت و معصيت خدا آگاهشان ساخته بود ، همه و همه را به من تعليم فرمود ، و من هم تمام آنها را به خاطر سپردم ، و حتّى يك حرف آن را نيز فراموش نكردم .\r\nسپس دستش را بر سينهام نهاد ، و از خدا خواست تا قلبم را\r\n\r\n\r\n","description":"","footnote":"\r\n( 1 ) . بصائر الدرجات ، ص 197 ، ح 4 . در تأييد اين حديث سه روايت در مصادر مكتب خلفا نقل شده است . رجوع شود به سنن نسائى ، 1 / 178 باب التنحنح فى الصلاه ، و سنن ابن ماجه كتاب الادب باب الاستئذان ، ح 3708 ، و مسند احمد ، 1 / 85 ح 647 ، و ج 1 / 107 ح 845 ، و 1 / 80 ح 608 ، و تاريخ بخارى 4 / 2 / 121 .\r\n","page_name":" 147 ","page_number":147},
  {"content":"\r\n\r\nاز دانش و فهم و حكمت و نور لبريز سازد . « 1 »\r\nاين بود خلاصهاى از ديدارهاى منظم امام با رسول خذل ( ص )\r\n\r\nب - مجالس تعليم و ديدارهاى نامنظم امام با رسول خدا :\r\nطى مطالبى كه گذشت ديدارهاى مرتب و از پيش معين شده امام با رسول خدا ( ص ) را ، كه در كتابهاى معتبر هر دو مكتب به ثبت رسيده آورديم .\r\nاينك با نقل حديث زير كه در « سنن ترمذى » و ديگر مصادر معتبر مكتب خلفا آمده است ، به بررسى ديدارهاى نامنظم امام با رسول خدا ( ص ) ميپردازيم .\r\n\r\n\r\n","description":"","footnote":"\r\n( 1 ) . كافى 1 / 62 - 63 ، وسائل الشيعه ( طبع قديم ) 3 / 394 ح 1 ، مستدرك الوسائل 1 / 393 ، احتجاج طبرسى ص 134 ، تحف العقول ص 131 - 132 ، وافى 1 / 63 ، مرآة العقول 1 / 210 .\r\nدر طبقات ابن سعد - از مصادر مكتب خلفا - در قسمت شرح حال امام على * 2 / 2 / 101 ( طبع اروپا ) سه حديث در تأييد اين روايت نقل شده است ، كه يكى از آنها در كتابى مخلوط از احمد بن حنبل به نام « فضائل على بن ابى طالب » روايت شده است .\r\n","page_name":" 148 ","page_number":148},
  {"content":"\r\n\r\nترمذى مينويسد : از جابر بن عبد الله انصارى « 1 » روايت شده است كه گفت :\r\nدر جنگ طائف رسول خدا ( ص ) على را به حضور طلبيد ، و با او به نجوا نشست . مردم [ از راه خردهگيرى 
  ] گفتند : در گوشى صحبت كردنش با پسر عمويش على چه طولانى شد ! !\r\nچون اين سخن به گوش رسول خدا ( ص ) رسيد فرمود :\r\n« من از پيش خود با او به نجوا ننشستم ، بلكه خداوند است كه با او نجوا مىكند » . « 2 »\r\n\r\n\r\n","description":"","footnote":"\r\n( 1 ) . جابر بن عبد الله بن عمر انصارى از اصحاب رسول خدا است كه امام باقر * را نيز درك كرده است . وفات جابر بعد از سال هفتادم هجرت در مدينه اتفاق افتاده است . تقريب التهذيب 1 / 122\r\n( 2 ) . صحيح ترمذى ، كتاب المناقب على بن ابى طالب * ج 13 / 173 ، ن تاريخ بغداد 7 / 402 .\r\nهمين مضمون از جابر بن عبد الله در تاريخ ابن عساكر 2 / 310 و 311 و تاريخ ابن كثير 7 / 356 ، و اسد الغابه 4 / 27 نيز نقل شده است . و شبيه آن از جندب بن ناجيه ( يا ناجيه بن جندب ) در كنز العمال چاپ حيدرآباد - 1312 ه - 6 / 399 ، و چاپ دوم 12 / 200 ح 1122 ، و الرياض النضره 2 / 265 نيز روايت گشته است .\r\n","page_name":" 149 ","page_number":149},
  {"content":"\r\n\r\nترمذى در توضيح اين حديث گفته است : « نجواى خداوند » يعنى خداوند به پيامبرش امر كرده تا با وى به نجوا بنشيند .\r\nحال ببينيم واقعاً مسئله چه بوده است كه رسول خدا ( ص ) بنا به امر پروردگار با پسر عمويش آن هم در جنگ طائف به نجوا نشسته است ؟ !\r\nآيا اين درگوشى صحبت كردن ، مشورت جنگى بوده است ؟\r\nدر حالى كه پيامبر در مشورتهايش در جنگها همه را شركت ميداد و با فرد خاصى به مشورت نمينشست ، همچنان كه در مورد جنگهاى بدر و احد و خندق و . . . اين مطلب در تاريخ ثبت شده است .\r\nپس ناگزير بايد پذيرفت كه اين ديدار و ديدارهاى نامرتّب مانند آن « 1 » در رديف همان ديدارهاى منظم روزانهء ايشان بوده است . يا جا دارد كه بگوييم اين ديدارها ممكن است از همان ديدارهايى باشد كه « زيد بن على بن الحسين » از آن ياد كرده كه اگر بين رسول خدا ( ص ) و پسر عمويش جدايى ميافتاد و چند روزى يكديگر را نميديدند ، در نخستين برخورد ، رسول خدا ( ص ) با امام خلوت ميكرد و ميفرمود : اى على ! در فلان روز فلان چيز ، و در آن\r\n\r\n\r\n","description":"","footnote":"\r\n( 1 ) . از جمله موارد مشابه ديدارهايى است كه حضرتش با رسول اكرم در مدينه داشته است ، و در تفاسير در ذيل آى نجوى ( مجادله / 12 ، 13 ) بدانها اشاره شده است . براى تحقيق مراجعه كنيد به معالم المدرستين 1 / 322 .\r\n","page_name":" 150 ","page_number":150},
  {"content":"\r\n\r\nروز فلان موضوع بر من نازل شد . . . و بدين ترتيب علت طولانى شدن نجواى رسول خدابا على ( ع ) نيز آشكار ميگردد .\r\n* * * از آنچه تا به اينجا ، در اين مورد آورديم ، اين نتيجه حاصل مىشود كه دست آورد آن همه ديدارهاى مرتب با نامرتب رسول خدا ( ص ) با پسر عمويش على بن ابى طالب ( ع ) ، سپردن همهء علوم و دانشهاى اسلامى از عقايد و احكام و غيره به شخص امام ( ع ) بوده است .\r\nپيامبر ( ص ) دستور ميدهد كه\r\nاولين وصيّش براى ديگر اوصياء بنويسيد\r\nدر امالى شيخ طوسى ، و بصائر الدرجات ، و ينابيع الموده ، آمده است : احمد بن محمد بن على فرزند امام باقر ( ع ) از پدران بزرگوار خود روايت كرده است :\r\nرسول خدا ( ص ) به حضرت على ( ع ) فرمود :\r\n« آنچه كه ميگويم بنويس » .\r\nعلى ( ع ) پرسيد : اى رسول خدا ، از آن ميترسى كه فراموش كنم ؟ فرمود :\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n« فراموش نميكنى و از اين جهت بر تو بيمى ندارم . من از خدا خواستهام كه اين علوم را در حافظهات حفظ نمايد و دچار فراموشيت نفرمايد . بلكه براى شركايت [ در امر امامت 
  ] بنويس . »\r\nعلى پرسيد : اى پيغمبر خدا ، شركاء من چه كسانى هستند ؟ رسول خدا ( ص ) جواب داد :\r\n« امامانى از نسل تو هستند كه به بركت آن ها باران رحمت بر امّتم مىبارد ، و به واسطهء آنان دعايشان مستجاب مىشود و به يمن وجود آن هاست كه خدا بلاها و آفات را از امتم بر طرف ميگرداند ، و به خاطر آن ها رحمت الهى از آسمان برايشان نازل مىشود . »\r\nآن گاه با انگشت مبارك به امام حسن اشاره نمود و چنين فرمود : « اين نخستين آنان است . »\r\nو سپس اشاره به حسين كرد و گفت : « امامان از نسل او مى باشند . » « 1 »\r\n\r\n\r\n","description":"","footnote":"\r\n( 1 ) . امالى طوسى ( چاپ نعمان ، نجف سال 1384 ه ) 2 / 56 ، بصائر الدرجات ص 167 ، ينابيع المودة قندوزى چاپ دار الخلافه العثمانيه 1302 ه ص 20 .\r\n","page_name":" 152 ","page_number":152},
  {"content":"\r\n\r\n\r\nدو نوع تبليغ\r\nآنچه خداوند به پيامبر خود ( ص ) وحى ميفرمود ، از نظر نحوهء ابلاغ آن به دو دسته تقسيم شده است :\r\nدستهء اوّل ؛ شامل مواردى بوده كه زمان مقتضى براى ابلاغ آنها فرا رسيده و شرايط مناسب براى بيان آنها وجود داشته است . اين موارد توسط خود آن حضرت و بدون واسطه به حاضران محضر شريفش ابلاغ ميگشت .\r\nو امّا دستهء دوم ؛ شامل مواردى بوده كه زمان عمل كردن به آن پس از عصر پيامبر ( ص ) بوده است . اينها را حضرتش فقط به على ( ع ) تعليم ميفرمود ، و على ( ع ) هر دو دستهء مطالبى را كه توسط رسول خدا ( ص ) تبليغ و بيان ميشد ، در كتابهايى جداگانه به خط خود مينوشت .\r\nاين برنامه هم چنان ادامه داشت . . . تا آنكه زمان جدايى دو دوست از يكديگر ، و هنگام وداع وصى با پيامبر ( ص ) فرا رسيد در اين آخرين ساعات حيات ، پيامبر اكرم ( ص ) در يك جلسهء بسيار مهم و اختصاصى آخرين تعليمات الهى را به امام ( ع ) انتقال داد .\r\n\r\nآخرين جلسهء تعليم\r\nعبدالله بن عمر و عاص مى گويد :\r\nرسول خدا ( ص ) به هنگام آخرين بيمارى خود فرمود :\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n« برادرم را نزد من بخوانيد . »\r\n. . . على نزد آن حضرت حاضر شد آن گاه پيامبر جامهء خود را بر وى افكند و او را پوشانيد و خود را كاملًا به دو نزديك نموده به آهستگى با وى سخن گفت « 1 » .\r\nام سلمه نيز همين داستان را به گونهء زير نقل كرده است : قسم به آن كس كه به او سوگند ياد مى كنم ، همانا على ( ع ) آخرين كسى بود كه با پيامبر خدا ( ص ) گفت وگو نمود .\r\nصبحگاهى از آن حضرت عيادت نموديم . ايشان كراراً مى پرسيد : « آيا على آمد ؟ آيا على آمد ؟ »\r\nفاطمه ( عليهم السلام ) گفت : گويا او را در پى كارى فرستاده بوديد ! ؟ مدتى بعد على آمد . من دانستم كه آن حضرت با على كارى دارد ، و لذا به همراه ديگران از حجره بيرون آمد و در درگاه آن نشستيم . من از ديگران به در اتاق نزديك تر بودم . رسول خدا ( ص ) خود را كاملًا به على ( ع ) نزديك فرمود و به نجوا كردن و راز نمودن با وى پرداخت .\r\nآن حضرت ( ص ) در همين روز وفات يافت . و بنابراين\r\n\r\n\r\n","description":"","footnote":"\r\n( 1 ) . تاريخ ابن عساكر ( چاپ بيروت ، 1359 ه ) ترجمه الامام على * ، تا ريخ ابن كثير 7 / 359 ، كنز العمال ( چاپ اول ) 6 / 392 .\r\n","page_name":" 154 ","page_number":154},
  {"content":"\r\n\r\nآخرين كسى كه با وى گفت و گو نمود على بود « 1 » .\r\nو سر انجام سخن خود امام ( ع ) را در اين باره ملاحظه مينمائيم :\r\nپيامبر خدا ( ص ) در آخرين بيمارى خود فرمود :\r\n« برادرم را بگوييد نزد من بيايد . »\r\nآنگاه فرمود : « به من نزديك شو . »\r\nنزديك حضرتش شدم . آنگاه خود را به من تكيه داد و در همين حالت قرار داشت و با من سخن ميگفت - به گونهاى كه گاهى قدرى از آب دهان مباركش به من مى رسيد - تا اين كه سرانجام زمان رحلت رسول خدا ( ص ) فرا رسيد و در بر من وفات يافت . . . « 2 »\r\n\r\n\r\n","description":"","footnote":"\r\n( 1 ) . اين حديث در مستدرك حاكم و تلخيص ذهبى 3 / 139 صحيح توصيف شده است . و نيز در مستدرك حاكم 3 / 14 - 17 باب كان أقرب الناس عهداً به رسول الله از شرح حال حضرت على * به چند سند روايت گشته است . و در مصنف ابن ابى شيبه 6 / 348 ، و مجمع الزوائد 9 / 112 ، و كنز العمال چاپ دوم 15 / 128 ، باب فضائل على ابن ابى طالب ح 374 ، و تذكره خواص الامه باب حديث النجوى و الوصيه از فضايل احمد بن حنبل نقل شده است .\r\n( 2 ) . طبقات ابن سعد باب من قال توفى رسول الله فى حجر على بن ابى طالب ط اروپا ج 2 / ق 2 / 51 .\r\n","page_name":" 155 ","page_number":155},
  {"content":"\r\n\r\nدر احاديثى كه گذشته ديديم چگونه رسول خدا ( ص ) تمامى علوم و معارف اسلامى را به على ( ع ) املاء فرمود و در كتابى مدون نزد ايشان به وديعت نهاد تا به عنوان سندى مكتوب از مجموعهء اسلام به امامان از نسل خويش بسپارد .\r\n* * * \r\nدوم : أوصياء پيامبر ، آن شريعت را بين مسلمانان در قرنهاى بعد نشر كردند :\r\n\r\nداستان جامعه يا كتاب امام على :\r\nدر كتاب اصول كافى ، بصائر الدرجات از قول ابوبصير روايتى نقل شده است كه ما عينا از « كافى » « 1 » نقل ميكنيم .\r\n\r\n\r\n","description":"","footnote":"\r\n( 1 ) . كافى 1 / 239 ، بصائر الدرجات ص 151 - 152 ، وافى 2 / 135 ، البته اين روايت طولانى است و ما به قدر حاجت از آن برگزيده ايم . حديثى نيز از ابو بصير روايت شده كه با حديث مزبور در لفظ قدرى اختلاف دارد . رجوع شود به بصائر الدرجات ص 149 ح 14 ، و ص 154 ح 7 ، و ص 142 ح 1 ، و وافى 2 / 135 .\r\n","page_name":" 156 ","page_number":156},
  {"content":"\r\n\r\nابو بصير گفته است :\r\nخدمت امام جعفر صادق ( ع ) رسيده عرض كردم :\r\nفدايت شوم ، سؤالى دارم ؛ آيا اين جا كسى هست كه سخنان مرا بشنود ؟\r\nامام ( ع ) پردهاى را كه بين آن اتاق و اتاق مجاور آويخته شده بود كنار زد و در آنجا سر كشيد و سپس به من فرمود : « اى ابو محمد ! هر چه ميخواهى بپرس . »\r\nگفتم : فدايت شوم ، شيعيان تو طى احاديثى مدعياند كه رسول خدا ( ص ) بابى از علم به روى على ( ع ) گشوده است كه از آن هزار باب ديگر گشوده مىشود .\r\nتا آنجا امام ( ع ) در پاسخ وى ميفرمايد :\r\n« اى ابو محمد ، ما جامعه داريم و آنها چه مى دانند كه جامعه چيست . » پرسيدم :\r\nفداى تو گردم جامعه چيست ؟ امام ( ع ) فرمود :\r\n« صحيفهاى است به درازى هفتاد ذراع به ذراع رسول خدا ( ص ) و املاى آن حضرت كه همهء مطالب آن يك به يك\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاز دو لب مبارك ايشان بيرون آمده و على ( ع ) آن را به خط خود نوشته است .\r\nدر آن صحيفه از هر حلال و حرامى ، و از هر آنچه كه مردم به آن نياز داشته و دارند ، سخن رفته است ، حتى ديهء يك خراش سطحى بر پوست بدن . »\r\nآنگاه دست خود را به شانه ام زد و فرمود :\r\n« اجازه ميدهى اى ابو محمد ؟ »\r\nجواب دادم : فداى تو گردم تمام وجود من در اختيار تو است هر چه خواهى انجام بده . پس آن حضرت با دست خود فشارى بر شانه ام وارد كرد و فرمود ؛\r\n« حتّى ديهء اين را ! » و اين مطلب را قدرى غضب آلود فرمود .\r\nمن گفتم : به خدا سوگند كه اين خود علم است و . . .\r\nسخن پيرامون « جامعه » و كتاب امام على ( ع ) در روايات متعددى آمده است ، و در اينجا ما به ذكر همين يك روايت بسنده ميكنيم .\r\nحال به اين سخن ميپردازيم كه امامان بعد از امير المؤمنين على ( ع ) كتابهاى امام به ويژه جامعه را چگونه پس از سپرى شدن ايّام خويش به امام پس از خود به وديعت ميسپردند .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nكتابهاى امام على ( ع ) در دست ائمه اهل البيت ( عليهم السلام )\r\n\r\nمواريث امامت حسن و امام حسين و امام سجاد ( عليهم السلام )\r\nشيخ كلينى در كتاب اصول كافى از قول سليم بن قيس « 1 » چنين آورده است :\r\nمن شاهد وصيت اميرالمؤمنين ( ع ) به فرزندش حسن ( ع ) بودم . آن حضرت پس از انجام وصيت ، حسين ( ع ) و محمد حنفيه و همه پسرها و بزرگان شيعيان و خانوادهاش را بر آن گواه گرفت . و آن گاه كتاب و سلاح خود را به فرزندش حسن ( ع ) تحويل داد و گفت :\r\nپسرم ، رسول خدا به من امر فرموده است كه تو را وصى خود گردانم و كتابها و اسلحهام را به تو تحويل دهم همانطور كه رسول خدا ( ص ) مرا وصى خود قرار داد و كتابها و اسلحهاش را به من سپرد .\r\nو نيز فرمان داده است تا به تو دستور دهم كه چون مرگت فرا\r\n\r\n\r\n","description":"","footnote":"\r\n( 1 ) . سليم بن قيس ابو صادق الهلالى العامرى از جمله اصحاب اميرالمؤمنين * بوده است كه ساير ائمه تا حضرت سجاد * را نيز درك كرده است . قاموس الرجال 4 / 445 .\r\n","page_name":" 159 ","page_number":159},
  {"content":"\r\n\r\nرسد ، آنها را به برادرت حسين ( ع ) تحويل دهى .\r\nسپس اميرالمؤمنين ( ع ) روى به جانب حسين ( ع ) كرد و به او فرمود : و رسول خدا ( ص ) تو را نيز فرمان داده است كه آنها را بدين پسر خويش « على بن الحسين ( ع ) » تحويل دهى .\r\nسپس دست على بن الحسين ( ع ) را گرفت و فرمود : و رسول خدا ( ص ) تو را نيز فرمان داده است تا آنها را به پسرت محمد تحويل دهى و از جانب رسول خدا ( ص ) و من به او سلام برسان . « 1 »\r\nو باز در كتاب كافى و بصائر الدرجات چنين آمده است حمران « 2 » ميگويد : از ابو جعفر امام باقر ( ع ) در مورد صحيفهء مهر و موم شدهاى كه نزد « امّ سلمه » به وديعت نهاده شده بود و مردم در بارهء آن سخن ميگفتند سؤال نمودم . امام باقر ( ع ) فرمود :\r\nرسول خدا را چون اجل فرا رسيد ، على ( ع ) علم و اسلحه آن حضرت و هر چه را نزد او بود [ از مواريث امامت 
  ] به ارث برد .\r\n\r\n\r\n","description":"","footnote":"\r\n( 1 ) . كافى 1 / 297 - 298 ، وافى 2 / 79 .\r\n( 2 ) . ابو حمزه يا ابو الحسن حمران بن اعين شيبانى مردى تابعى و مورد قبول و اطمينان بوده است و از امام باقر * و امام صادق * روايت كرده است به قاموس الرجال ( 4 / 413 ) مراجعه نماييد .\r\n","page_name":" 160 ","page_number":160},
  {"content":"\r\n\r\n( اين علوم و معارف و سلاح رسول خدا ( ص ) هم چنان نزد امير المؤمنين ( ع ) بود ) تا اين كه به حسن ( ع ) و پس از او به حسين ( ع ) رسيد . در اين موقع چون ما از غلبه دشمنان بيم داشتيم اين بود كه آنها را [ جدّم حسين ( ع ) 
  ] نزد « امّ سلمه » به امانت سپرد و بعد از آن على بن الحسين ( ع ) آنها را از امّ سلمه باز ستاند .\r\nمن گفتم : بسيار خوب [ بنا بر اين 
  ] سپس به پدرت رسيد و بعد از آن نزد تو بوده و به تو رسيده است .\r\nامام باقر ( ع ) پاسخ داد : آرى همين طور است . « 1 »\r\nو نيز از عمر بن ابان « 2 » روايت شده است « 3 » كه گفت : از حضرت امام جعفر صادق ( ع ) در مورد صحيفهء سر به مهرى كه نزد « امّ المؤمنين امّ سلمه » به امانت نهاده شده بود ، و مردم از آن سخن ميگفتند جويا شدم امام در پاسخ فرمود :\r\nهنگامى كه رسول خدا ( ص ) درگذشت ، على ( ع ) دانش و سلاح و هر آنچه را نزد آن حضرت بود [ از مواريث امامت 
  ]\r\n\r\n\r\n","description":"","footnote":"\r\n( 1 ) . كافى 1 / 235 ، بصائر الدرجات ص 177 و 186 و 188 و وافى 2 / 132\r\n( 2 ) . ابو حفص عمر بن ابان كلبى كوفى از جمله اصحاب امام جعفر صادق * بوده است ، معجم رجال الحديث ، 13 / 12\r\n( 3 ) . كافى 1 / 236 بصائر الدرجات ص 184 و 177 ، وافى 2 / 133 .\r\n","page_name":" 161 ","page_number":161},
  {"content":"\r\n\r\nاز او به ارث بود و هم چنان نزدش بود تا اينكه به فرزندش حسن ( ع ) و بعد از او به حسين ( ع ) رسيد .\r\n[ در آنجا من صبر نكرده به دنبال سخنان امام 
  ] عرض كردم : بعد از امام حسين ( ع ) آنها به على بن الحسين ( ع ) و از او به فرزندش [ امام باقر ( ع ) 
  ] رسيد و از او به شما منتقل شده است ؟\r\nامام صادق ( ع ) فرمود : آرى همين طور است .\r\nدر كتاب عيبت شيخ طوسى و مناقب ابن شهر آشوب و بحار الانوار مجلسى از قول فضيل « 1 » چنين آمده است : ابو جعفر امام محمّد باقر ( ع ) به من فرمود :\r\nدر همان هنگام كه حسين ( ع ) عازم حركت به سوى عراق بود وصيت نامهء پيغمبر ( ص ) و كتابها و ديگر اشياء آن حضرت را به امانت نزد « امّ سلمه » گذاشت و به او فرمود : وقتى كه پسر بزرگترم به تو مراجعه كرد آنچه را كه به تو امانت سپردهام به او تسليم كن .\r\nپس از اينكه حسين ( ع ) به شهادت رسيد على بن الحسين نزد امّ سلمه رفت و آن بانو تمامى اشيائى را كه حسين ( ع ) به\r\n\r\n\r\n","description":"","footnote":"\r\n( 1 ) . ابو القاسم فضيل بن يسار آزدا كرده \" بنى نهد \" از اصحاب امام باقر و امام صادق بوده است . قاموس الرجال 7 / 347 .\r\n","page_name":" 162 ","page_number":162},
  {"content":"\r\n\r\nامانت نزدش نهاده بود به امام سجاد ( ع ) تحويل داد . « 1 »\r\nو نيز در كتاب كافى و اعلام الورى و مناقب ابن شهر آشوب ، و بحار الانوار مجلسى ، از ابو بكر حضرمى « 2 » روايت شده است - لفظ حديث از كافى است - كه امام صادق ( ع ) فرمود :\r\nحسين ( ع ) در آن هنگام كه به سوى عراق عزيمت ميفرمود ، كتابها و وصيت نامه را نزد « امّ المؤمنين امّ سلمه » به امانت نهاد .\r\n[ اينها هم چنان نزد آن بانو بود 
  ] تا اين كه على بن الحسين ( ع ) بازگشت و « امّ سلمه » همهء آنها را به وى تحويل داد . « 3 »\r\nو البته اينها به غير از آن وصيتى است كه امام در كربلا به همراه آنچه كه امامى از امام ديگر به ميراث ميبرد به امامت به دخترش فاطمه سپرد و او بعدها به على بن الحسين ( ع ) تحويل داد ؛ زيرا در آن ايّام امام سجاد ( ع ) به سختى بيمار بود .\r\n\r\n\r\n","description":"","footnote":"\r\n( 1 ) . كتاب الغيبه شيخ طوسى ( تبريز - 1323 ه - ) ص 128 ، مناقب ابن شهر آشوب 4 / 174 ، بحار الانوار 46 / 18 ح 3\r\n( 2 ) . ابو بكر حضرمى ، عبد الله بن محمّد نام دارد و از امام صادق * احاديث بسيارى روايت كرده است . قاموس الرجال 16 / 15\r\n( 3 ) . كافى 1 / 4 ، 3 ، اعلام الورى ص 152 ، بحار الانوار 46 / 19 . مناقب ابن شهر آشوب 4 / 172 .\r\n","page_name":" 163 ","page_number":163},
  {"content":"\r\n\r\n\r\nمواريث امامت امام محمّد باقر ( ع )\r\nدر كافى و اعلام الورى و بصائر الدرجات و بحار الانوار از قول عيسى بن عبد الله « 1 » از پدرش از جدّش چنين آمده است :\r\nدر بستر مرگ امام سجاد على بن الحسين ( ع ) به فرزندانش كه پيرامون او گرد آمده بودند نظرى افكند و سپس چشم به فرزندش محمّد بن على [ امام باقر ( ع ) 
  ] انداخت و به او فرمود : » محمد ! اين صندوق را بگير و به خانهء خود ببر » .\r\nسپس امام به سخن خود ادامه داده فرمود :\r\n« در اين صندوق به هيچ عنوان دينار و درهمى وجود ندارد بلكه آكنده از علوم است » . « 2 »\r\nو نيز در بصائر الدرجات و بحار الانوار از همين عيسى بن عبد الله بن عمر روايت شده است كه امام صادق ( ع ) فرمود :\r\nپيش از آن كه على بن الحسين ( ع ) بدرود حيات گويد سبد يا\r\n\r\n\r\n","description":"","footnote":"\r\n( 1 ) . عيسى بن عبد الله بن عمر بن على بن ابى طالب * كه به او هاشمى ميگفتند از اصحاب امام صادق * بوده و احاديث بسيارى از آن حضرت روايت كرده است . قاموس الرجال 7 / 275 - 276\r\n( 2 ) . كافى 1 / 305 ح 2 ، اعلام الورى ص 260 ، بصائر الدرجات ص 44 بحار الانوار 46 / 229 ، وافى 2 / 83 .\r\n","page_name":" 164 ","page_number":164},
  {"content":"\r\n\r\nصندوق را حاضر كرده به فرزندش فرمود : محمّد اين صندوق را ببر . او نيز صندوق را توسط چهار نفر حمل نمود و برد .\r\nچون امام سجاد درگذشت ، عموهايم براى گرفتن سهم خود از محتويات آن صندوق به پدرم مراجعه كرده گفتند : بهرهء ما را از آن صندوق بپرداز !\r\nامام باقر در پاسخ آنها فرمود : « به خدا قسم كه شما را نصيبى در آن نيست . اگر شما را بهرهاى در آن ميبود آن را [ پدرم 
  ] به من تحويل نميداد » .\r\n[ سپس امام صادق ( ع ) اضافه كرده ميفرمايد : 
  ]\r\n« در آن صندوق سلاح رسول خدا ( ص ) و كتابهاى او قرار داشت » . « 1 »\r\n* * * \r\nمواريث امامت امام صادق ( ع )\r\nدر بصائر الدرجات از قول زراره « 2 » آمده است كه امام\r\n\r\n\r\n","description":"","footnote":"\r\n( 1 ) . كافى 1 / 305 ، وافى 2 / 82 ، بصائر الدرجات ص 165 ، اعلام الورى ص 260 ، بحار الانوار 46 / 229\r\n( 2 ) . زراره ابو الحسن و نام عبد ربه ، فرزند اعين آزاد كرد بنى شيبان كوفى بوده و از امام صادق * روايت كرده است . وى در سال 150 ه - وفات نموده است . قاموس الرجال 4 / 154 .\r\n","page_name":" 165 ","page_number":165},
  {"content":"\r\n\r\nصادق ( ع ) فرمود :\r\nهنوز امام باقر ( ع ) حيات داشت كه آن مواريث و كتابها به من منتقل شد . « 1 »\r\n\r\nمواريث امام موسى بن جعفر ( ع )\r\nدر كتاب غيبت نعمانى ، و بحار الانوار مجلسى از قول حماد صانغ آمده است كه گفت :\r\nدر آن مجلسى كه مفضل بن عمر مسائلى را از ابو عبد الله امام صادق ( ع ) ميپرسيد حاضر بودم . . .\r\nدر اين هنگام ابو الحسن موسى [ امام كاظم ( ع ) 
  ] وارد شد . امام صادق ( ع ) رو به مفضل كرده پرسيد :\r\n« دوست دارى كه مالك كتاب على [ بعد از من 
  ] را ببينى ؟ »\r\nمفضل پاسخ داد : چه از اين بالاتر و بهتر !\r\nامام اشاره به امام كاظم فرمود : « اين وارث و مالك كتاب على است » . « 2 »\r\n\r\n\r\n","description":"","footnote":"\r\n( 1 ) . بصائر الدرجات ص 158 و 180 و 181 و 186\r\n( 2 ) . كتاب الغيبه نعمانى ص 177 ، بحار الانوار 48 / 22 ح 34 .\r\n","page_name":" 166 ","page_number":166},
  {"content":"\r\n\r\n\r\nمواريث امام رضا ( ع )\r\nدر كافى و ارشاد مفيد و غيبت شيخ طوسى و بحار الانوار از امام كاظم ( ع ) روايت شده كه فرمود :\r\nفرزندم على بزرگترين فرزند من ، نيكترين آنان در نظر من ، محبوبترينشان براى من مىباشد . او در كنار به كتاب جفر نگاه مىكند ؛ و هيچ كس جز پيغمبر يا وصىّ پيغمر بدان نظر نكرده است . « 1 »\r\n* * * \r\nامامان مكتب اهل البيت به « جامعه » مراجعه ميكنند\r\nنخستين امامى كه به كتاب امير المؤمنين ( ع ) اشاره كرده و از آن سخن گفته است ، امام على بن الحسين زين العابدين ( ع ) مىباشد . اين مطلب در كتابهاى كافى ، من لا يحضره الفقيه ، تهذيب ، معانى الاخبار ، و وسائل آمده است ، و ما آن را از كتاب كافى نقل ميكنيم .\r\nاز ابان تغلب « 2 » روايت شده كه گفت :\r\n\r\n\r\n","description":"","footnote":"\r\n( 1 ) . اصول كافى 1 / 311 ، ارشاد مفيد ص 285 « الغيبه » شيخ نعمانى ص 28 ، و وافى 2 / 83 . و نيز رجوع كنيد به بصائر الدرجات ص 164 ح 7 تا 9\r\n( 2 ) . ابان بن تغلب بن رياح ، ابو سعيد بكرى از موالى بنى جرير است كه از امامانى چون حضرت سجاد * و حضرت باقر * و حضرت صادق * روايت كرده است . او به كسانى كه از روايت احاديث امام صادق * به سرزنش برخاستند گفته است : چطور به خود اجازه ميدهيد مرا از روايت احاديث مردى سرزنش كيند كه از او سؤالى نكردم مگر اين كه در پاسخ فرمود : رسول خدا فرمود . . .\r\n","page_name":" 167 ","page_number":167},
  {"content":"\r\n\r\nاز على بن الحسين ( ع ) در مورد كسى سؤال شد كه در بارهء مقدارى از مال خود وصيّت كرده است . [ يعنى به طور مبهم وصيت كرده است كه قدرى از مال مرا به فلان مصرف برسانيد ، ولى مقدار آن را مشخص نكرده و عبارتى مانند « شىء من مالى » به كار برده است 
  ] .\r\nآن حضرت در پاسخ فرمود :\r\n« شىء » در كتاب على ( ع ) يك ششم محسوب مىشود . « 1 »\r\nو نيز در كتابهاى خصال ، و عقاب الاعمال و وسائل الشيعه ، از امام باقر ( ع ) روايت شده است كه فرمود :\r\nدر كتاب على ( ع ) آمده است :\r\nسه خصلت است كه دارندهء آن نميميرد مگر اينكه و بال و زيان آنها را در ايّام حيات خود ببيند . آنها عبارتاند از ؛ سركشى ، بريدن از بستگان و خويشاوندان\r\n\r\n\r\n","description":"","footnote":"\r\n( 1 ) . كافى 7 / 40 ح 1 ، من لا يحضره الفقيه 4 / 151 ، معانى الاخبار ص 217 ، تهذيب 9 / 211 ح 835 ، وسائل الشيعه 13 / 450 ح 1 .\r\n","page_name":" 168 ","page_number":168},
  {"content":"\r\n\r\nو سوگند دروغ . . . « 1 »\r\nامام صادق ( ع ) نيز در مورد اثبات اوّل ماه با رؤيت هلال به كتاب امير المؤمنين ( ع ) اشاره فرموده است . « 2 »\r\nبجز مواردى كه ذكر شد ، ما خود سى و نه مورد ديگر از روايتهايى كه در آنها دو امام بزرگوار ، امام باقر ( ع ) و امام صادق ( ع ) از كتاب امير المؤمنين على ( ع ) سخن گفتهاند به دست آوردهايم . « 3 »\r\nگذشته از اينها مواردى نيز بوده است كه همين دو امام بزرگوار عين كتاب امير المؤمنين را بيرون آورده متن آن را براى برخى از اصحاب خود چون زراره ، محمّد بن مسلم « 4 » عمر بن اذينه « 5 » ابو بصير ، و ابن\r\n\r\n\r\n","description":"","footnote":"\r\n( 1 ) . خصال شيخ صدوق ص 124 ، عقاب الاعمال شيخ صدوق ص 261 ، وسائل الشيعه 16 / 119\r\n( 2 ) . استبصار شيخ طوسى 3 / 64 ، وسائل الشيعه 7 / 184\r\n( 3 ) . رجوع كنيد به معالم المدرستين 2 / 336 - 339\r\n( 4 ) . ابو جعفر اوقص ، محمّد بن مسلم بن رياح طحان ، از امام باقر * روايت كرده و مؤلف كتاب \" اربعمائَة مسئلة فى ابواب الحلال و الحرام \" بوده است . وفاتش در سال 150 هجرى است . قاموس الرجال 8 / 378\r\n( 5 ) . ميگويند نامش محمّد بن عمر بن اذينه بوده كه نام پدرش بر نام خودش پيشى گرفته است . وى از اصحاب امام صادق * بوده است . معجم رجال الحديث 13 / 21 .\r\n","page_name":" 169 ","page_number":169},
  {"content":"\r\n\r\nبكير « 1 » و عبد الملك بن اعين « 2 » و متعب « 3 » خواندهاند . « 4 »\r\nو نيز گاهى ديده شده است كه امام باقر ( ع ) و امام صادق ( ع ) كتاب امير المؤمنين را در برابر پيرامون مكتب خلفا گشوده و مطالبى از آن را به ايشان نشان دادهاند . حديث زير مبين همين مطلب است .\r\n\r\nنجاشى روايت كرده است كه :\r\nعذافير صيرفى « 5 » در معيت حكم بن عتيبه « 6 » به خدمت امام\r\n\r\n\r\n","description":"","footnote":"\r\n( 1 ) . ابن بكير ، ابو على عبد الله بن بكير بن اعين شيبانى است . از ثقات مىباشد و از امام صادق * روايت كرده است . قاموس الرجال 5 / 399\r\n( 2 ) . عبد الملك بن اعين ، ابو فراس شيبانى است كه از امام باقر * و امام صادق * روايت كرده و در زمان امام صادق * از دنيا رفته است . قاموس الرجال 6 / 181\r\n( 3 ) . متعب آزاد كزده ، امام صادق * است منصور دوانيقى خليف عباسى فرمان داد تا او را هزار تازيانه بزنند كه بر اثر آن درگذشت . قاموس الرجال 9 / 47\r\n( 4 ) . براى ملاحظه روايات مربوطه مراجعه كنيد به معالم المدرستين 2 / 339 - 343\r\n( 5 ) . عذافير بن عيسى خزاعى صيرفى است كه از امام جعفر صادق * روايت كرده است . قاموس الرجال 6 / 295 .\r\n( 6 ) . حكم بن عتيبه كوفى است كه از امام باقر و صادق روايت نقل كرده است . حكم به سال 113 يا 114 يا 115 در سن شصت سالگى درگذشت . اصحاب صحاح و مكتب خلفا احاديث او را آوردهاند . قاموس الرجال 3 / 375 ، و تهذيب 1 / 292 .\r\n","page_name":" 170 ","page_number":170},
  {"content":"\r\n\r\nباقر ( ع ) رسيدند . حكم آغاز سخن كرد و مسائلى را مطرح ساخت و امام با اينكه ديدار حكم را خوش نداشت ، او را پاسخ ميداد تا اين كه در مسئلهاى بينشان اختلاف نظر افتاد [ و حكم پاسخ امام را نپذيرفت 
  ] . در اين هنگام امام باقر ( ع ) روى به فرزند خود كرده فرمود : « پسرم برخيز و آن كتاب على ( ع ) را بياور » . فرزندم امام فرمان برد و كتابى بزرگ كه طومار وار روى هم پيچيده بود پيش روى آن حضرت نهاد . امام آن را گشود و به جستجوى مسئله مورد بحث پرداخت تا آن را بيافت و سپس فرمود :\r\n« اين املاء رسول خدا ( ص ) و خط على ( ع ) است » .\r\nسپس روى به حكم كرده و فرمود :\r\n« اى ابو احمد تو و سلمه « 1 » و ابو المقدام « 2 » به هر طرف كه\r\n\r\n\r\n","description":"","footnote":"\r\n( 1 ) . سلمة بن كهيل ، ابو يحيى حضرمى كوفى است . امام باقر و امام صادق را درك كرده است . قاموس الرجال 4 / 439\r\n( 2 ) . ابو المقدام ، ثابت بن هرمز آهنگر پارسى است . امام باقر و امام صادق را درك كرده است . او ، و سلمه از \" تبريه \" بودند كه مردم را به ولايت على * دعوت ميكردند . در حالى كه امامت ابو بكر و عمر را نيز قبول داشتند و عثمان و طلحه و زبير و عايشه را دشمن ميداشتند . اينها معتقد به خروج با اولاد على بن ابى طالب * بوده در اين راه امر به معروف و نهى از منكر هم ميكردند و هر كدام از اولاد على * را كه بر حاكم زمان ميشوريد و خروج ميكرد . امام ميدانستند . قاموس الرجال 2 / 287 - 289 .\r\n","page_name":" 171 ","page_number":171},
  {"content":"\r\n\r\nميخواهيد ، به شرق و به غرب برويد به خدا سوگند علمى از اين مطمئنتر كه نزد ما خانواده است و جبرئيل بر ما فرود آورده ، نزد هيچ كس ديگر نخواهيد يافت » . « 1 »\r\nدوازده امام اهل البيت ( عليهم السلام ) گاه ميشد كه حكم مسئلهاى را از كتاب امام على بن ابى طالب ( ع ) ميگفتند و به كتاب امام تصريح ميكردند و گاهى نيز همان حكم را بدون اين كه نامى از كتاب امام على ( ع ) ببرند بيان ميداشتند كه ما اين مطلب را در كتاب « معالم المدرستين » « 2 » شرح دادهايم .\r\nاز همين روست كه تمامى احاديث اهل البيت ( عليهم السلام ) را سندى واحد است ، و احاديث آنها با هم از يك ريشه برخاسته ، و از يگانگى كامل با هم برخوردارند .\r\nهشام بن سالم « 3 » حماد بن عثمان « 4 » و ديگران روايت كردهاند\r\n\r\n\r\n","description":"","footnote":"\r\n( 1 ) . رجال نجاشى ص 279\r\n( 2 ) . معالم المدرستين 2 / 344\r\n( 3 ) . هشام بن سالم ، ابو محمّد جواليقى كوفى است . از امام صادق روايت كرده و كتابى نيز تأليف كرده است . قاموس الرجال 9 / 357\r\n( 4 ) . حماد بن عثمان فزارى از امام صادق و امام كاظم و امام رضا روايت كرده است . قاموس الرجال 3 / 397 .\r\n","page_name":" 172 ","page_number":172},
  {"content":"\r\n\r\nكه ابو عبدالله امام صادق ( ع ) فرمود :\r\nحديث من حديث پدرم مىباشد ؛ و حديث پدرم ، حديث جدم . و حديث جدم ، همان حديث حسين است . و حديث حسين ، حديث حسن است ؛ و حديث حسن حديث اميرالمؤمنين ، حديث رسول خدا ؛ و حديث رسول خدا ، سخن خداى عزوجل مى باشد . « 1 »\r\nو از همين جهت بود كه امام باقر ( ع ) در پاسخ جابر بن عبد الله - كه از حضرتش خواسته است : هر وقت برايم حديثى بيان ميفرماييد ، اسناد آن را هم برايم بگوييد - فرمود :\r\nپدرم ، از جدم از رسول خدا از جبرئيل از جانب خداى عزّ و جل برايم چنين حديث كرد . و هر حديثى كه من براى تو ميگويم ، همين اسناد است . « 2 »\r\nو از همين روى بود كه ابو عبد الله امام صادق ( ع ) به « حفص بن\r\n\r\n\r\n","description":"","footnote":"\r\n( 1 ) . كافى 1 / 53 ، ارشاد مفيد ص 26 .\r\n( 2 ) . امالى مفيد ص 26 .\r\n","page_name":" 173 ","page_number":173},
  {"content":"\r\n\r\nبخترى » « 1 » فرمود :\r\nآنچه از من شنيدهاى ميتوانى آن را از جانب پدرم روايت كنى . و آنچه را كه از من شنيدهاى مجازى تا از جانب رسول خدا ( ص ) روايت كنى . « 2 »\r\nو شاعر در همين زمينه چه نيكو سروده است كه :\r\nو وال أناساً قولهم و حديثهم روى جدّنا عن جبرئيل عن البارى\r\nيعنى : پس دوستى و پيروى كسانى را پيشه كن كه گفتار و حديث آنان چنين است : جدّ ما ، از جبرئيل ، از خداوند متعال روايت كرده است .\r\n* * * تا اينجا مشخص ساختيم كه ائمّه اهل البيت ( عليهم السلام ) عملًا چگونه امّت اسلامى را آگاه ميساختند كه ايشان وارثان پيغمبر در علوم و معارف اسلامى هستند و اين علوم را على ( ع ) به خط خود و املاء رسول خدا ( ص ) در كتابى ويژه مدوّن ساخته است .\r\nحروف چينى شده\r\n26 / 8 / 1390\r\n\r\n\r\n","description":"","footnote":"\r\n( 1 ) . حفص بن بخترى بغدادى ، در اصل كوفى ، از جمله اشخاصى است كه از امام جعفر صادق * روايت كرده است و داراى كتابى نيز مىباشد . قاموس الرجال 3 / 355\r\n( 2 ) . وسائل اشيعه ج 3 / 380 ح 86 ، كتاب القضاء ج 18 / 74 ح 86 ط بيروت دار احياء التراث العربى .\r\n","page_name":" 174 ","page_number":174},
  {"content":"\r\n . \r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n . \r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n . \r\n","description":"","footnote":"","page_name":" 179 ","page_number":179},
  {"content":"\r\n . \r\n\r\n","description":"","footnote":"","page_name":" 180 ","page_number":180}
  ]