[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه و پيشگفتار 1 ","page_number":1},
  {"content":"\r\n . \r\n","description":"","footnote":"","page_name":" شناسنامه و پيشگفتار 2 ","page_number":2},
  {"content":"\r\n\r\nشرح كفاية الاصول\r\n( جلد اول )\r\nنويسنده : استاد على محمدى خراسانى\r\n\r\n","description":"","footnote":"","page_name":" شناسنامه و پيشگفتار 3 ","page_number":3},
  {"content":"\r\n\r\nمحمدى ، على ، 1337 - شارح .\r\nشرح كفاية الاصول ( ج 1 ) / نويسنده على محمدى . - قم : الامام الحسن بن على عليه السلام ، 1385 .\r\n5 ج .\r\n000 / 100 ريال ( دوره 5 جلدى ) - ( ج 1 ) isbn 964 - 92915 - 6 - 3\r\n( ج 2 ) isbn 964 - 92915 - 7 - 1\r\n( ج 3 ) isbn 964 - 92915 - 8 - X\r\n( ج 4 ) isbn 964 - 92915 - 9 - 8\r\n( ج 5 ) isbn 964 - 92915 - 4 - 7\r\nفهرستنويسى براساس اطلاعات فيپا .\r\nكتابنامه به صورت زيرنويس\r\n1 . آخوند خراسانى ، محمدكاظم بن حسين ، 1255 - 1329 ق .\r\nكفاية الاصول - نقد و تفسير .\r\n2 . اصول فقه شيعه - الف - آخوند خراسانى ، محمدكاظم بن حسين ، 1255 - 1329 ق .\r\nكفايةالاصول ، شرح . ب . عنوان . ج . عنوان : كفاية الاصول . شرح -\r\n7028 ك 3 آ / 159 BP\r\n312 / 297\r\nشناسنامهء كتاب\r\nنام كتاب : شرح كفاية الاصول ( 1 )\r\nنوينسده : على محمدى خراسانى\r\nناشر : الامام الحسن بن على عليه السلام\r\nچاپ وصحافى : دفتر تبليغات\r\nنوبت چاپ : چهارم / 1385\r\nتيراژ : 2000 نسخه\r\nقيمت دوره : 10000 تومان\r\nمركز پخش :\r\n7702923 ( 0251 )\r\nشابك : 3 - 6 - 92915 - 964\r\nISBN : 964 - 92915 - 6 - 3\r\n\r\n","description":"","footnote":"","page_name":" شناسنامه و پيشگفتار 4 ","page_number":4},
  {"content":"\r\n\r\n\r\n[ جلد اول 
  ]\r\n\r\nفهرست مطالب جلد اول\r\nمقدمهء اول 1\r\nموضوع علم 2\r\nمبادى علم 6\r\nمسائل علم 7\r\nموضوع علم اصول 12\r\nتعريف علم اصول 19\r\nمسائل علم اصول 24\r\nمقدمهء دوم ( وضع ) 25\r\nالف ) رابطهء لفظ و معنى 25\r\nب ) واضع كيست ؟ 25\r\nج ) وضع چيست ؟ 26\r\nد ) اقسام وضع 27\r\nه ) وضع حروف 34\r\nمقدمهء سوم ( استعمال ) 51\r\nمقدمهء چهارم ( اطلاق لفظ بر لفظ ) 55\r\nمقدمهء پنجم ( تبعيت دلالت از اراده ) 67\r\nمقدمهء ششم ( وضع مركبات ) 75\r\nمقدمهء هفتم ( علائم حقيقت و مجاز ) 79\r\n1 - تبادر 81\r\n2 - صحت حمل يا عدم صحت سلب 86\r\n3 - اطراد 91\r\nمقدمهء هشتم ( تعارض احوال ) 96\r\nمقدمهء نهم ( حقيقت شرعيه ) 99\r\nمقدمهء دهم ( صحيح و اعم ) 114\r\nمقدمات بحث 115\r\nب ) معناى صحت و فساد 119\r\nج ) تصوير جامع 121\r\nد ) وضع الفاظ عبادات 141\r\nه ) ثمرهء بحث صحيح و اعم 143\r\nمباحث اصلى صحيح و اعم 149\r\n\r\n","description":"","footnote":"","page_name":" شناسنامه و پيشگفتار 5 ","page_number":5},
  {"content":"\r\n\r\nو اما باب معاملات 169\r\nمقدمهء يازدهم ( اشتراك لفظى ) 181\r\nمقدمه دوازدهم ( استعمال لفظ در اكثر از معناى واحد ) 191\r\nمقدمهء سيزدهم ( مبحث مشتق ) 206\r\nمقدمات مبحث مشتق 208\r\nالف ) مقدمه اول 208\r\nب ) مقدمه دوم 218\r\nج ) مقدمهء سوم 222\r\nد ) مقدمهء چهارم 237\r\nه ) مقدمهء پنجم 239\r\nو ) مقدمهء ششم 246\r\nمباحث اصلى مشتق 249\r\nمباحث پايانى مشتق 282\r\nالف ) امر اول 282\r\nب ) امر دوم 302\r\nج ) امر سوم 306\r\nد ) امر چهارم 309\r\nه ) امر پنجم 312\r\nو ) امر ششم 322\r\nالمقصد الاول ( فى الاوامر ) 326\r\nفصل اوّل ( مادّهء امر ) 328\r\nالجهة الاولى 328\r\nالجهة الثانية 339\r\nالجهة الثالثة 343\r\nالجهة الرابعة ( طلب و اراده ) 351\r\nفصل دوّم ( مباحث هيئت امر يا صيغهء افعل ) 376\r\nالمبحث الاوّل 376\r\nالمبحث الثانى ( ظهور فعل امر در وجوب ) 381\r\nالمبحث الثالث ( جملهء خبريه در مقام انشاء ) 387\r\nالمبحث الرابع ( ظهور وضعى صيغه امر در وجوب ) 392\r\nالمبحث الخامس ( واجب تعبدى و توصلى ) 395\r\nالمبحث السادس ( ظهور فعل امر در وجوب نفسى ) 417\r\nالمبحث السابع ( امر عقيب حظر ) 420\r\n\r\n","description":"","footnote":"","page_name":" شناسنامه و پيشگفتار 6 ","page_number":6},
  {"content":"\r\n\r\n\r\nپيشگفتار\r\nالحمد لله رب العالمين كه به اين كمترين شاگرد مكتب حضرت امام به حق ناطق جعفر بن محمد الصادق عليهما السّلام آن توفيق را عنايت فرمود كه توانستم به مدد او يك دورهء كامل ، كتاب بىبديل كفاية الاصول را شرح نمايم و در اختيار محققان حوزه و دانشگاه قرار دهم . در اينجا چهار سخن دارم :\r\n* سخنى دربارهء علم اصول :\r\nبر اهل فن پوشيده نيست كه زنده و بالنده بودن مكتب اسلام ناب و پاسخگو بودن آن به تمام مسائل در جميع اعصار و قرون در گرو اجتهاد و جهاد علمى و عملى فرزانگان اين مكتب است . و اجتهاد در گرو دانشهاى متعددى از قبيل ادبيات عرب ، تفسير ، رجال ، حديث ، اصول و . . . مىباشد . و در اين ميان بيشترين سهم متعلق به دانش اصول فقه است تا آنجا كه نام آن به اصول فقه يعنى ريشه‌ها و مبانى استنباط احكام شريعت معروف گشته است .\r\n* سخنى پيرامون محقق اعظم مرحوم آخوند خراسانى خالق اثر جاويد كفاية الاصول :\r\nهمان گونه كه خورشيد بر تارك منظومهء شمسى مىدرخشد ، خورشيد وجود مرحوم آخوند نيز در آسمان رفيع اصول و فقه مىدرخشد . در عظمت او همين بس كه استاد تمام عالمان و فقيهان بزرگ حوزه‌هاى علميهء جهان تشيع پس از خويش است . و همهء نام‌آوران عرصهء فقه و اصول در كنار سفرهء پربركت اصولى او نشسته‌اند . و مستقيم يا غير مستقيم شاگردان مكتب اين\r\n\r\n","description":"","footnote":"","page_name":" شناسنامه و پيشگفتار 7 ","page_number":7},
  {"content":"\r\n\r\nشخصيت كم‌نظير مىباشند .\r\n* سخنى راجع به كتاب گرانسنگ كفاية الاصول :\r\nدر ميان همهء كتب درسى رشتهء اصول فقه در حوزات علميه ، اين كتاب تنها كتابى است كه مشتمل بر يك دورهء كامل مباحث اصولى است . و با عباراتى موجز و دقيق ، معانى و مطالب بلند و عميقى را ارائه نموده است . در عظمت اين كتاب همين بس كه در عالىترين مرحله از سطح و به عنوان پايان‌بخش اين دوره خوانده مىشود و در دوره‌هاى تخصصى و اجتهادى خارج اصول نيز محور اصلى مباحث فقيهان و محققان است . و از مهم‌ترين ويژگيهاى كتاب آن است كه جديدترين آراء اصول آن عصر يعنى آراء شيخ اعظم انصارى را به نقد و بررسى نشسته است .\r\n* سخنى در مورد شرح كفاية الاصول :\r\nشرح كفاية الاصول پس از سه دورهء كامل تدريس كفاية از باء بسم الله تا تاء تمت ، به رشته تحرير درآمده است و تمام كوشش مؤلف اين بوده كه مباحث سنگين كفاية الاصول را در قالبهايى بريزد كه تا حد امكان خوانندهء گرامى را تا اعماق درياى ژرف كفايه پيش ببرد و از آن حد اكثر استفاده را ببرند و گوهرهاى گرانبهايى استخراج كنند . در پايان اميدوارم طلاب علوم دينيه و دانشجويان دانشگاهها از اين شرح نهايت بهره‌بردارى را بنمايند و از هرگونه تذكر و انتقاد عالمانهء فرهيختگان حوزه و دانشگاه استقبال نموده و پيشاپيش تقدير و سپاس خود را اعلام مىدارم .\r\nقم المقدّسة\r\nعلى محمدى خراسانى\r\nپنجم شوال المكرم يك هزار و چهارصد و بيست و يك هجرى قمرى .\r\n\r\n","description":"","footnote":"","page_name":" شناسنامه و پيشگفتار 8 ","page_number":8},
  {"content":"\r\n\r\n\r\n[ ديباچه 
  ]\r\nبسم الله الرحمن الرحيم\r\nالحمد للّه رب العالمين و الصلاة و السلام على محمد و آله الطاهرين و لعنة اللّه على اعدائهم اجمعين الى يوم الدين .\r\nمرحوم آخوند ، كتاب گرانسنگ « كفاية الاصول » خويش را براساس يك مقدمه و هشت مقصد اصلى و يك خاتمه « اجتهاد و تقليد » مرتب و دسته‌بندى نموده است .\r\nمقدّمهء كتاب مشتمل بر سيزده امر مىباشد كه در آن ، به پاره‌اى از مباحث مهم لغوى و ادبى و منطقى و غيره پرداخته شده است ، و نقش مؤثرى در فهم مطالب اصلى علم دارد .\r\n\r\n[ مقدمه كتاب كه مشتمل بر 13 امر مىباشد 
  ]\r\n\r\nمقدمهء اول\r\nمتقدمين در آغاز كتاب خويش ، هشت امر را به عنوان رئوس ثمانيه ( وجه تسميه به رئوس آنست كه اين هشت امر بطور مجمل و سربسته به مقاصد علم اشاره دارند و لذا گويا اين‌ها رأس و اصل مقاصد علم‌اند . ) عنوان مىكردند ، ولى متأخرين به سه امر اكتفا مىكنند كه عبارتند از :\r\n1 - تعريف علم\r\n2 - موضوع علم\r\n3 - فايده علم\r\nمرحوم آخوند امر اول و دوم را ذكر فرموده‌اند ، ايشان ابتدا راجع به موضوع علم بحث\r\n\r\n","description":"","footnote":"","page_name":" 1 ","page_number":9},
  {"content":"\r\n\r\nمىكنند و قبل از ورود به بيان موضوع علم اصول ، يك بحث كلى راجع به موضوع مطلق علم دارند ، چه اينكه ديگران همچنين كرده‌اند .\r\n( در شرح شمسيه مىخوانيم : و لمّا كان موضوع المنطق اخص من مطلق الموضوع و العلم بالخاص مسبوق بالعلم بالعام وجب اولا تعريف مطلق موضوع العلم حتى يحصل معرفة موضوع المنطق ) « 1 »\r\n« و در حاشيه محمد على بر حاشيهء ملّا عبد اللّه مىخوانيم : انما تصدى المحشى اولا تعريف موضوع مطلق العلم دون علم المنطق خاصة ليحصل بذلك قاعدة كلية منطبقة على جزئياتها حتى يسهل الامر فى تعيين موضوع العلم فيكون امرا محققا ثابتا بالدليل و ترتيب القياس ، كأن يقال مثلا : المعلوم التصورى و التصديقى يبحث فى المنطق عن العوارض الذاتية لهما و كل ما يبحث فيه عن العوارض الذاتية فهو موضوعه . . . » « 2 »\r\nبطور كلى مناطقه گفته‌اند : هر علمى از سه جزء تشكيل شده است :\r\n1 - موضوع العلم\r\n2 - مبادى علم\r\n3 - مسائل علم\r\n\r\nموضوع علم\r\nمشهور در تعريف آن گفته‌اند :\r\n« موضوع كل علم ما يبحث فيه عن عوارضه الذاتية »\r\nيعنى موضوع هر علمى ، عبارتست از آن چيزى كه در علم از احوالات و عوارض ذاتيه آن بحث مىشود . يعنى محور مباحث علم و نقطه مركزى مسائل علم مىباشد ، و هر مسأله‌اى از مسائل علم به زاويه‌اى از زوايا و ابعاد آن مىپردازد .\r\nمثلا در علم نحو از احوالات كلمه و كلام گفتگو مىشود . پس موضوع علم نحو ، كلمه و\r\n\r\n\r\n","description":"","footnote":"\r\n( 1 ) - شرح شمسيه ، ص 14 .\r\n( 2 ) - الحاشية على تهذيب المنطق للمولى عبد اللّه ، چاپ جامعه مدرسين ، ص 184 ، حاشيه 72 .\r\n","page_name":" 2 ","page_number":10},
  {"content":"\r\n\r\nكلام است . در علم منطق از احوالات معرف و حجت يا تصور موصل و تصديق موصل بحث مىشود پس موضوع منطق ، معرف و حجت است . و . . .\r\nدر اينجا جمله مذكور « عوارض ذاتيه » بايد قدرى تحليل شود :\r\nعوارض جمع عارض است ، و در مقابل ذاتى باب ايساغوجى است و به قول قطب الدين رازى : المحمول على الشّيء الخارج عنه « 1 » . و به عبارت ديگر :\r\nمطلق چيزى كه خارج از ذات و ذاتيات شىء « جنس و فصل » است و برآن شىء حمل مىشود .\r\nذاتيه : اين كلمه معانى مختلفى دارد كه مرحوم مظفر در بحث برهان به پنج معنا براى ذاتى اشاره كرده‌اند « 2 » و از نظر مشهور ، ذاتى در مقابل غريب است ، ولى از نظر آخوند معناى ديگرى دارد .\r\nبيان مطلب : مشهور براى عرض به معناى مذكور هفت قسم ذكر كرده‌اند :\r\n1 - عرضى كه بدون هيچ واسطه‌اى بر معروض عارض مىشود . مانند لوازم ذات و ماهيت از قبيل : زوجيت براى اربعه ، فرديت براى ثلاثه . . . كه خود ذات اقتضاى اين عوارض را دارد و چيزى واسطه در اين عروض و اتصاف و حمل نيست .\r\n2 - عرضى كه به واسطه امر مساوى داخلى ( مساوى با معروض و داخل در ذات معروض باشد ) بر معروض عارض مىشود ، مانند تكلم كه به سبب ناطق بودن بر انسان حمل مىشود و انسان به علت ناطق بودن متكلم است .\r\n3 - عرضى كه به واسطه امر اعم داخلى بر معروض عارض مىشود ، مانند مشى كه به سبب حيوان بودن بر انسان حمل مىشود و انسان چون حيوان است ، ماشى است .\r\n( شق ديگرى كه واسطه يك امر اخص داخلى باشد وجود ندارد ، زيرا امر داخلى يا جنس است كه اعم از معروض مىباشد و يا فصل است كه مساوى با معروض مىباشد و نه اخص از آن )\r\n4 - عرضى كه به واسطه امر مساوى خارجى بر معروض حمل مىشود ، مانند ضحك كه\r\n\r\n\r\n","description":"","footnote":"\r\n( 1 ) - شرح مطالع ، ص 18 .\r\n( 2 ) - المنطق ، ص 366 .\r\n","page_name":" 3 ","page_number":11},
  {"content":"\r\n\r\nبه سبب متعجب بودن بر انسان حمل مىشود . و الانسان ضاحك لكونه متعجبا .\r\n5 - عرضى كه به واسطه امر اعم خارجى بر شيئى حمل مىشود ، همانند تعب و رنجى كه به سبب مشى و راه رفتن بر انسان عارض مىشود .\r\n6 - عرضى كه به سبب امر خارجى اخص بر معروض حمل مىشود ، مانند ضحك كه به سبب ناطق بودن بر حيوان حمل مىشود و مىگوئيم بعض الحيوان ضاحك لكونه ناطقا\r\n7 - عرضى كه به سبب امر مباين با معروض ، بر معروض عارض مىشود . مانند حرارت كه به سبب نار يا شمس بر آب عارض مىشود .\r\nحال از نظر مشهور ، قسم 1 و 2 و 4 به اتفاق كلمه از عوارض ذاتيه هستند . ( لاستنادها الى ذات المعروض اما العارض للذات فظاهر و اما العارض للجزء فلان الجزء داخل فى الذات و المستند الى ما فى الذات مستند الى الذات فى الجملة و اما العارض للامر المساوى فلان المساوى يكون مستندا الى ذات المعروض و العارض مستند الى المساوى الخارج و المستند الى المستند الى الشّيء مستند الى ذلك الشّيء فيكون العارض ايضا مستندا الى الذات ) « 1 »\r\nو قسم 5 و 6 و 7 به اتفاق كلمه از عوارض غريبه‌اند .\r\n[ لما فيها من الغرابة بالقياس الى ذات المعروض لانها و ان كانت عارضه لذات المعروض الا انها ليست مستندا اليها و فيها غرابة بالقياس الى ذات المعروض فلم ينسب اليها بل سميت اعراضا غريبة 
  ] « 2 »\r\nو قسم سوم مورد اختلاف است : قدما آن را از أعراض غريبه و متأخرين از اعراض ذاتيه دانسته‌اند . اما از ديدگاه مصنف تمام اين اقسام سبعه از عوارض ذاتيه هستند و ذاتيه در مقابل غريبه نيست بلكه در مقابل واسطه در عروض است .\r\nبيان مطلب مقدمه :\r\nواسطه از يك نظر به سه نوع تقسيم مىشود :\r\n\r\n\r\n","description":"","footnote":"\r\n( 1 ) - شرح شمسيه ، ص 15 .\r\n( 2 ) - شرح شمسيه متن و حاشيه مير سيد شريف ، ص 15 .\r\n","page_name":" 4 ","page_number":12},
  {"content":"\r\n\r\n( 1 - واسطه در ثبوت 2 - واسطه در اثبات 3 - واسطه در عروض )\r\nاما واسطه در ثبوت كه همان علت وجود و ثبوت چيزى باشد ، آنست كه عرض حقيقتا منسوب به ذى الواسطه باشد . مانند سياهى كه به صورت نسبت داده مىشود ، ولى به واسطه تابش خورشيد به وجود آمده است .\r\nو اما واسطه در اثبات يا علم يا تصديق ، آنست كه چيزى واسطه براى علم ما به چيز ديگرى باشد . مانند مشاهده دود كه واسطه علم ما به وجود آتش است .\r\nو اما واسطه در عروض يعنى در مجرد اسناد و حمل و مجازى ، يعنى عرض حقيقتا مال واسطه است ، و مجازا به ذى الواسطه مستند مىشود . مانند اسناد جريان به ميزاب به واسطهء آب ، اسناد حركت به جالس سفينه به سبب حركت خود سفينه و . . . با اين مقدمه مىگوييم :\r\nعرض كه عارض بر معروض مىشود يا بلاواسطه است و يا با واسطه در ثبوت است كه شش قسم از اقسام هفتگانهء مشهور را شامل مىشود ، و يا با واسطه در عروض است . از نظر مرحوم آخوند عرض ذاتى آنست كه واسطه در عروض نداشته باشد ( چه واسطه در ثبوت داشته باشد و چه نداشته باشد ) پس تمام اقسام مذكور از عوارض ذاتيه‌اند .\r\n[ مرحوم مشكينى در حاشيه دليلى هم به نفع مرحوم آخوند آورده‌اند ، و آن اينكه : اگر عوارض ذاتيه را در سه قسم مشهور منحصر سازيم ، لازمه‌اش خروج عمدهء مسائل هر علمى از آن علم است و اين قابل التزام نيست . بيان ذلك :\r\nما در علم فقه از عوارض افعال مكلفين بحث مىكنيم ، مثل وجوب و حرمت و صحت و فساد و . . . كه بر صوم و صلاة و بيع و خمر و . . . عارض مىشود ، و واسطه در عروض اين احكام برآن افعال ، عبارتست از : تشريع مولى و ملاكات احكام يعنى مصالح و مفاسد واقعيه ، و بلاشك اين واسطه مباين با معروض است . زيرا كه فعل مكلف كه همان تشريع نيست يا همان ملاك نيست و اين دو بر يكديگر قابل حمل نيستند . و طبق مسلك مشهور اين قبيل اعراض از اعراض غريبه هستند نه ذاتيه و ما در علم از اعراض ذاتيه موضوع بحث مىكنيم نه غريبه ، پس تمام مباحث فقه از مسئله علم فقه بودن خارج مىشود ، و لا\r\n\r\n","description":"","footnote":"","page_name":" 5 ","page_number":13},
  {"content":"\r\n\r\nيلتزم به احد 
  ] .\r\nقوله : هو نفس : تعريفى كه تا به حال از موضوع العلم عرضه شده ، در حقيقت به عنوان جمله معترضه در ميان بحث مطرح شد و هدف اصلى مرحوم آخوند ، پاسخ دادن به اين سؤال است كه :\r\nرابطه موضوع العلم با موضوعات مسائل علم چه رابطه‌اى است ؟\r\nاز نظر مشهور شش قسم رابطه بيان شده و در خاتمهء حاشيهء مولى عبد اللّه ذكر شده است كه خلاصه‌اش اينست :\r\nگاهى موضوع مسئله ، با موضوع علم يكى است و گاهى هم مغايرت و مباينت دارد .\r\nولى مرحوم آخوند در اينجا هم مخالفت كرده و مىفرمايند : رابطهء آن دو با يكديگر از قبيل رابطه كل طبيعى با افراد در مصاديق خود مىباشد .\r\nبيان ذلك : رابطه كلى طبيعى ( از قبيل انسان با افراد ديگر از قبيل زيد و خالد ) اين‌گونه است كه مفهوما و به حمل اولى متغايرند ؛ يعنى مفهوم انسان « حيوان ناطق » غير از مفهوم زيد « هيكل خارجى » است ، ولى مصداقا و به حمل شايع اتحاد دارند ، و بر يكديگر قابل حمل مىباشند و مىگوييم : زيد انسان و . . . و اساسا كلى طبيعى در خارج وجود مجزّاى از افراد و مصاديق خود ندارد . بلكه به عين وجود افرادش موجود مىباشد .\r\nموضوع العلم هم با موضوعات مسائل همين رابطه را دارد . يعنى مفهوما كلمه و كلام كه موضوع علم نحو است ، با فاعل و مبتدا و . . . كه موضوع مسائل علم‌اند ، متباين است . ولى مصداقا اتحاد دارند ، و اساسا كلمه بدون يكى از اين‌ها تحققى ندارد .\r\n( باز مرحوم مشكينى در حاشيه دو دليل آورده است كه به يكى اشاره مىكنيم : اگر موضوع مسئله با موضوع علم مغاير و مباين باشد ، لازمه‌اش آنست كه موضوع مسئله از عوارض ذاتيه موضوع علم نباشد و بحث از آن بحث از عوارض ذاتيه نباشد . درحالىكه شما در تعريف موضوع العلم گفتيد : ما يبحث فيه عن عوارضه الذاتية . )\r\n\r\nمبادى علم\r\nمشهور آنست كه هر علمى ، دو دسته مبادى دارد :\r\n\r\n","description":"","footnote":"","page_name":" 6 ","page_number":14},
  {"content":"\r\n\r\n1 - مبادى تصورى\r\n2 - مبادى تصديقى\r\nمبادى تصورى عبارتند از كليه تعريفاتى كه در يك علم انجام مىپذيرد ، از قبيل : تعريف موضوع علم ، تعريف موضوعات مسائل ، محمولات مسائل و . . . و اين‌ها را بدان جهت مبادى تصورى گويند كه اين تعاريف ، سبب شناخت و تصور موضوع و . . . مىگردند .\r\nمبادى تصديقى عبارتند از كليه قضايا و تصديقاتى كه مسائل يك علم بر آنها متوقف است .\r\nبه بيان ديگر مجموعه استدلالها و صغريات و كبريات هر مسأله‌اى را مبادى تصديقى آن مسئله يا علم گويند . و وجه تسميه مبادى تصديقى آنست كه : اين امور موجب تصديق به ثبوت محمول براى موضوع مىشوند .\r\nالبته علاوه بر مبادى مذكور سه نوع مبادى ديگر براى علم اصول فقه ذكر كرده‌اند كه عبارتند از :\r\n1 - مبادى احكامى : مسائلى كه از ماهيت حكم و اقسام و احوالات آن بحث مىكند .\r\n2 - مبادى لغوى : مسائلى از قبيل : حقيقت و مجاز ، مشترك ، منقول ، علائم آنها و . . .\r\n3 - مبادى منطقى : مباحثى از قبيل : جزئى و كلّى ، جنس و فصل ، قضيه شرطيه و . . .\r\n\r\nمسائل علم\r\nعبارتند از يك سلسله قضاياى مختلف و متنوع و پراكنده‌اى كه چه‌بسا موضوعات آنها يا محمولاتشان و يا هر دو متفاوت بوده و ارتباطى بهم نداشته باشد ( فى المثل الفاعل مرفوع ، المفعول منصوب و . . . در علم نحو ، يا الامر ظاهر فى الوجوب ، الخبر الواحد حجة و . . . در علم اصول و . . . ) و مع‌ذلك جزء مسائل يك علم به حساب مىآيند .\r\nسؤال : با اينكه قضاياى مذكور هيچ ارتباطى بهم ندارند ، چه عاملى باعث شده كه از مسائل يك علم محسوب شده ، در تحت لواى يك علم داخل گردند ؟ رشته پيوند و اتصال اين مسائل چيست ؟\r\n\r\n","description":"","footnote":"","page_name":" 7 ","page_number":15},
  {"content":"\r\n\r\nجواب : عامل پيوند اين پراكنده‌ها ، اشتراك آنها در غرض اصلى علم است .\r\nبيان مطلب : بىترديد هر علمى براى هدفى تدوين مىشود و مؤسسين آن غرضى را دنبال مىكند ، فى المثل علم نحو به منظور صيانت زبان از اشتباه در گفتار تدوين شده ، علم منطق به منظور مصون نگهداشتن فكر از اشتباه در انديشه بوجود آمده و . . . آنگاه هر مسأله‌اى كه در تأمين اين مهم سهيم و نقش‌آفرين باشد ، از مسائل آن علم محسوب مىشود .\r\n( نكته : مسائل علم را مباحث و مطالب و نتايج نيز مىگويند و هركدام به لحاظى است و به فرمودهء قطب الدين رازى : فهى من حيث يقع البحث فيها يسمّى مباحث و من حيث يسأل عنها مسائل و من حيث يطلب حصولها مطالب و من حيث يستخرج من البراهين نتايج فالمسمى واحد و ان اختلف العبارات بحسب اختلاف الاعتبارات . ) « 1 »\r\nقوله : و لذا قد يتداخل : بر همين اساس كه قدر جامع پراكنده‌ها اشتراك آنها در غرض واحد شد ، نتيجه مىگيريم كه پاره‌اى از علوم و دانشها در برخى از مسائل با يكديگر تداخل مىكنند . يعنى مسأله‌اى ، هم از مسائل اين علم است و هم از مطالب علم ديگر ، و سرّ مطلب آنست كه هركدام از دو علم براى هدفى تدوين شده است و اين مسئله غرض از هر دو علم را تأمين مىكند و لذا از مسائل هر دو علم به شمار مىآيد . چون غرض اين علم را كه همان اقتدار بر استنباط حكم شرعى از ادله باشد ، تأمين مىكند و هم از مسائل علم لغت است زيرا غرض آن علم را كه همان تحصيل معناى لغوى الفاظ باشد ، تأمين مىكند .\r\nو شايد در عالم علمى نداشته باشيم كه صددرصد مسائل آن از مسائل علوم ديگر جدا باشد ، و حتى در يك مسئله هم تداخل نداشته باشند .\r\nقوله : لا يقال : مقدمه : هنگامى كه ما غرض از يك علم را با غرض از علم ديگر مقايسه مىكنيم از چند حال خارج نيست و غرضها با يكديگر يكى از اين نسبتها را دارند :\r\n1 - يا ميان اغراض نسبت تباين كلى حاكم است و هيچ تصادقى ندارند . مثل علم نحو و منطق كه غرض از نحو صون اللسان است ، و غرض از منطق صيانة الفكر از خطا\r\n\r\n\r\n","description":"","footnote":"\r\n( 1 ) - شرح المطالع ، ص 19 .\r\n","page_name":" 8 ","page_number":16},
  {"content":"\r\n\r\nاست .\r\n2 - و يا نسبت عموم و خصوص من وجه است ، و داراى ماده اجتماع و افتراق مىباشند .\r\n3 - و يا نسبت عموم و خصوص مطلق است ، مانند علم طب كه براى حفظ صحّت تمام بدن است و علم چشم‌پزشكى كه براى حفظ صحّت بخشى از آن است .\r\n4 - و يا نسبت تلازم است ، يعنى دو غرض با يكديگر متلازمان مىباشند و بر هر مسأله‌اى كه يكى از آن دو مترتب شود بر ديگرى هم مترتب مىشود .\r\nبا اين مقدمه مستشكل مىگويد : چرا شما به صورت موجبهء جزئيه گفتيد : قد يتداخل بعض العلوم فى بعض المسائل ؟ ما فرض مىكنيم كه دو غرض متلازمان باشند و بر هر مسأله‌اى كه يكى مترتب شد ، ديگرى هم بشود . با اين فرض آيا مىتوانيم بگوييم : گاهى برخى از علوم در تمام مسائل تداخل مىكنند و با اينكه دو علم هستند ، ولى در جميع مسائل اشتراك مساعى دارند ؟\r\nقوله : فانه يقال : مرحوم آخوند در اين مورد دو جواب مىدهند :\r\n1 - چنين فرضى كه دو علم در جميع مسائل تداخل بكنند ، بسيار بعيد بلكه از محالات عادى است . ( اگرچه عقلا ممكن باشد ) كجا مىتوان يافت دو علمى را كه در عين دوگانگى تداخل صددرصد داشته باشند ؟ ( در معظم مسائل هم تداخل بعيد است تا چه رسد به جميع مسائل )\r\n2 - برفرض وجود چنين تداخلى ، مىگوييم : از نظر عقلاء قبيح است كه در اينجا دو علم تأسيس شود ، دو كتاب مستقل تدوين شود ، دو اسم و عنوان براى آن گذاشته شود ، چون كار عبث و بىفايده‌اى است . و بايد كه در چنين فرضى يك علم و كتاب تدوين كرده و سپس يادآور شويم كه مسائل اين كتاب مىتواند هركدام از دو هدف متلازم را تأمين كند .\r\nهركس به منظور فلان هدف حركت مىكند اين مطالب را بخواند ، و هركس به هدف ديگر مىخواهد برسد ، باز اين مطلب براى او كافى است . و به‌همين‌صورت هركس بدنبال هر دو غرض مىباشد ، باز همين مسائل براى او بس است .\r\n\r\n","description":"","footnote":"","page_name":" 9 ","page_number":17},
  {"content":"\r\n\r\nقوله : و هذا بخلاف : اين فرضى بود كه مستشكل داشت و به دو بيان رد كرديم ، و در پايان مىگوئيم : قياس مع الفارق است و كسى نمىتواند فرض تداخل بعض علوم در بعض مسائل را به فرض تداخل بعض علوم در جميع مسائل قياس كند ، و بگويد پس اين فرض هم باطل است ، از نظر عقلا ، اگر دو علم داشته باشيم كه هركدام داراى هدفى باشند و هريك تعداد زيادى مسئله مخصوص به خود داشته باشند و تنها در ميان اين‌همه مسئله يك يا چند مورد هم در هر دو علم مشترك باشد ، اين كاملا منطقى است و تدوين دو علم در اين فرض كاملا عقلائى است .\r\nقوله : و قد انقدح : بىترديد امروزه علوم و دانشهاى فراوانى در جهان وجود دارد ، كه هركدام با نام و نشان و مباحث خاصى مطرح است .\r\nسؤال اينست كه : تمايز علوم از يكديگر به چيست ؟ چه عاملى باعث شده كه مثلا علم منطق از علم اصول جدا بوده ، هركدام يك علم مستقلى گردد ؟\r\nجواب : پنج احتمال مختلف مىتواند مطرح شود :\r\n1 - تمايز علوم از يكديگر ، به موضوعات آنها مىباشد . مثلا علم طب كه از علم كلام جداست بدان جهت است كه موضوع يكى تن آدمى ، و موضوع ديگرى مبدأ و معاد است .\r\n2 - تمايز علوم به اغراض است كه چون هر علمى غرضى را دنبال مىكند ، پس از علم ديگر متمايز است .\r\n3 - تمايز علوم به موضوعات مسائل است مثلا موضوع مسائل نحوى ، فاعل و مفعول و . . . است و موضوع مسائل فقهى ، صلاة و صوم و . . . مىباشد .\r\n4 - تمايز علوم به محمولات مسائل است مثلا محمولات مسائل نحوى ، مرفوع و منصوب و . . . است و محمولات مسائل فقه ، واجب و حرام و صحيح و باطل و . . . است .\r\n5 - تمايز علوم به خود مسائل ، يعنى مجموعه موضوعات و محمولات مىباشد مثلا علم نحو به اين دليل از علم فقه متمايز است كه مسائل آن عبارتند از : الفاعل مرفوع ، المفعول منصوب ، و . . . ولى مسائل علم فقه عبارتند از : الصلاة واجبة ، البيع حلال و . . .\r\nاز اين احتمالات ، احتمال پنجم اولا قائل ندارد ، ثانيا مسائل ، جداى از موضوعات و\r\n\r\n","description":"","footnote":"","page_name":" 10 ","page_number":18},
  {"content":"\r\n\r\nمحمولات نيست ، و ثالثا همان گونه كه قبلا گفتيم ، گاهى بعضى علوم در بعض مسائل تداخل مىكنند ، پس احتمال پنجم باطل است . احتمال چهارم هم اولا قائل ندارد و ثانيا به بيانى كه بعدا از زبان آخوند « رحمه اللّه » خواهيم آورد ، باطل است .\r\nاحتمال سوم هم مثل احتمال چهارم است تنها احتمال اول و دوم مىماند .\r\nجمهور مناطقه برآنند كه ، تمايز علوم از يكديگر به موضوعات است ، از آنجا كه هر علمى موضوعى دارد كه در آن علم از احوالات اين موضوع بحث مىشود ، اين علم از علوم ديگر جدا مىشود . فى المثل موضوع علم نحو ، كلمه و كلام است و موضوع علم كلام مبدأ و معاد و . . . مىباشد . و جناب شيخ الرئيس فصلى را در اين رابطه منعقد كرده و در آغاز آن تصريح دارند كه : نقول ان اختلاف العلوم الحقيقية هو بسبب موضوعات . « 1 »\r\nمرحوم آخوند و جمعى ديگر برآنند كه تمايز علوم از يكديگر به اغراض و اهداف است نه به موضوعات . و دليلى مىآورند كه مبتنى بر مبناى قبلى ايشان است ، قبلا فرمودند ، موضوع علم ، نفس موضوعات مسائل است و چيزى غير از موضوعات مسائل نيست بر اين اساس مىگوييم : اگر تمايز علوم از يكديگر به موضوعات يا محمولات باشد ، تالى فاسد دارد و آن اينكه ، لازم مىشود هر بابى از ابواب علم ( باب مرفوعات ، باب منصوبات و . . . ) بلكه هر مسأله‌اى از مسائل يك باب ( مسئلهء الفاعل مرفوع ، المبتدإ مرفوع و . . . ) يك علم جداگانه‌اى محسوب شوند و در نتيجه علم نحو يك علم نباشد بلكه هزاران علم باشد و هكذا . . . هيچيك از دانشمندان به اين امر ملتزم نيست .\r\nدر نتيجه موضوعات و محمولات نقشى در تعدّد علوم ندارند ، نه تعدد موضوع ( فاعل ، مبتدا و . . . ) و نه تعدّد محمول ( مرفوع ، منصوب ) موجب تعدد علوم است ( و گرنه همان محذور را خواهد داشت ) و نه اتحاد و وحدت موضوع و محمول ( الامر دال على الوجوب و . . . ) موجب وحدت علم مىگردد . پس آنكه نقش دارد و سبب وحدت يا تعدد علوم مىباشد اغراض و اهداف است .\r\n\r\n\r\n","description":"","footnote":"\r\n( 1 ) - برهان شفاء ، مقالهء دوم ، فصل هفتم ، ص 162 .\r\n","page_name":" 11 ","page_number":19},
  {"content":"\r\n\r\n\r\nموضوع علم اصول\r\nقوله : ثم إنّه : تا به حال سخن از موضوع مطلق العلم بود از اينجا براى بيان موضوع علم اصول زمينه‌سازى مىكنند .\r\nقبلا گفتيم كه موضوع هر علمى عبارتست از يك سلسله مفاهيم كلى و طبيعى كه با موضوعات مسائل آن علم اتحاد دارد و ، خارجا به يك وجود موجودند .\r\nحال سؤال اينست كه : آيا آن مفاهيم كلى و طبيعى اسم خاص هم دارد و هر علمى بايد عنوان مخصوصى داشته باشد ؟ ( يا اسم خاص نيست ) ، و لفظى كه به تفصيل برآن موضوع دلالت كند لازم نداريم ، كافى است با يك عنوان كلى و اجمالى به آن موضوع اشاره كنيم .\r\nفى المثل بگوييم : هرآنچه كه ما را در فلان هدف يارى مىكند و . . . پس تعيين اسم لازم نيست ، زيرا غرض از علم بر ذات موضوع و واقع و نفس الامر آن مترتب است نه بر عنوان و اسم آن ، در نتيجه دانستن يا ندانستن اسم مهم نيست .\r\nقوله : و قد انقدح : از اينجا وارد بيان موضوع علم اصول مىشويم ،\r\nسؤال : موضوع علم اصول چيست ؟ در علم اصول از احوالات چه چيزى بحث مىشود ؟\r\nدر مجموع چهار نظريه در اين باره مطرح است :\r\n1 - گروهى از متأخرين از جمله مرحوم مظفر « 1 » مىگويند : علم اصول موضوع معينى ندارد ، ( و اصولا لازم نيست كه هر علمى داراى موضوعى باشد و در آن علم از عوارض ذاتيه اين موضوع گفتگو شود ) بلكه علم اصول عبارتست از يك سلسله مسائل مختلف و متشتت كه همه آنها در استنباط حكم شرعى فرعى دخيل مىباشند ، و بيش از اين لازم نداريم . و در واقع طبق اين نظر بايد گفت : موضوع علم ، نفس موضوعات مسائل آن است .\r\n2 - به عقيدهء مرحوم آخوند موضوع علم اصول نام و نشان مخصوصى ندارد ، بلكه با يك عنوان اجمالى بدان اشاره مىشود ، يعنى مىگوييم : آن مفهوم كلى كه بر موضوعات\r\n\r\n\r\n","description":"","footnote":"\r\n( 1 ) - اصول فقه ، ج 1 ، ص 6 .\r\n","page_name":" 12 ","page_number":20},
  {"content":"\r\n\r\nمسائل اصول منطبق است ، يا مىگوييم : « كل ما يصلح ان يكون حجة و دليلا على الحكم الشرعى ؛ » يا مىگوييم : هرآن چيزى كه در طريق استنباط حكم شرعى واقع شود ، يا هر چيزى كه كبراى كلى قياس استنباط واقع شود ، يا هر چيزى كه جزء اخير علت تامه استنباط واقع شود و . . . كه اين‌ها ملاكهاى اصولى بودن يك مسئله است . و علم تفصيلى به موضوع علم اصول نداريم ، و لازم هم نيست .\r\n3 - مشهور و از جمله محقق قمى « 1 » فرموده‌اند : موضوع علم اصول ادله اربعه ( كتاب و سنت و اجماع و حكم عقل ) است . آن هم با وصف دليليت و حجيت يعنى موضوع مقيد و موصوف به وصفى با وصفش و حيثيت تقييديه‌اش ، مثلا « الكتاب الذى هو دليل » موضوع است « السنة التى هى حجة » موضوع است و . . .\r\nاشكال اين نظريه آنست كه ، طبق اين نظر لازم مىآيد 4 / 1 مباحث اصولى از مسئله اصولى بودن خارج و در مبادى تصديقيه علم اصول داخل شوند . و لا يلتزم به احد ، بيان ذلك :\r\nاگر مثل مرحوم مظفر در اصول فقه ، مباحث علم اصول را 4 جزء كنيم ، يكى از اجزاء مهم آن مباحث حجت است كه در آن از حجيت و دليليت بحث مىشود ، مثلا بحث مىكنيم كه آيا ظواهر كتاب حجت است ؟ آيا خبر واحد ثقه حجت است ؟ آيا اجماع حجت است و . . . كه همه جا سخن از حجيت است . حال اگر موضوع علم اصول را ادله اربعه با وصف دليليت قرار دهيم ، وصف مذكور جزء موضوع خواهد بود ، آنگاه بحث از حجيت ، بحث از اصل ثبوت موضوع مىشود ، ( و تازه مىخواهيم موضوع را اثبات كنيم ) و بحث از اصل تحقق موضوع ، بحث از مبادى تصديقيه علم است . پس مباحث حجت از مسائل اصول خارج مىگردد . و هيچ اصولى منصفى بدان راضى و ملتزم نيست و نمىتواند باشد\r\n4 - مرحوم صاحب فصول « 2 » براساس همين اشكال از رأى مشهور عدول كرده و فرموده است : موضوع علم اصول ادله اربعه است ، اما نه با وصف دليليت بلكه بما هى يعنى ذوات الادلّة الاربعة با قطع نظر از وصف حجيت ، يعنى ذات الكتاب ، ذات السنة و . . .\r\n\r\n\r\n","description":"","footnote":"\r\n( 1 ) - قوانين الاصول ، ج 1 ، ص 9 .\r\n( 2 ) - الفصول الغرويّة ، ص 11 .\r\n","page_name":" 13 ","page_number":21},
  {"content":"\r\n\r\nموضوعيت دارد ، آنگاه بحث از حجيت اين‌ها بحث از عوارض موضوع است نه از اصل ثبوت موضوع ، و در نتيجه اشكال وارد بر مشهور مرتفع مىشود و مباحث حجت داخل در مسائل اصول مىگردد .\r\nمرحوم آخوند به هر دو نظريه اعتراض دارند و مىفرمايند : موضوع علم اصول نه ادله اربعه با وصف دليليت است و نه ذوات ادله ، و اصولا نبايد موضوع را به ادله اربعه منحصر كرد و گرنه مستلزم آنست كه بسيارى از مسائل مهم اصولى ، از مسئله اصولى بودن خارج شده و طرح آنها در علم اصول استطرادى و به مناسبت باشد ، واحدى نمىتواند به چنين امرى ملتزم شود .\r\nبيان ذلك : يكى از ادله اربعه سنت است و داراى دو اصطلاح است :\r\n1 - سنت به معناى اخص كه عبارتست از : نفس قول و فعل و تقرير معصوم ، و اصطلاح اصلى و اولى و رايج در معناى سنت همين است .\r\n2 - سنت به معنى اعم كه عبارتست از نفس قول و فعل و تقرير معصوم و خبر واحد يا سنت حاكيه كه در واقع قول زراره است نه قول امام « ع »\r\nحال اگر مراد شما از سنت معناى اخص آن يعنى نفس قول و فعل و تقرير معصوم « ع » باشد ، و اين را از ادله اربعه مىشماريد ، اشكال ما اين است كه : لازم مىآيد دو مسئله بسيار مهم اصولى از مسئله اصولى بودن خارج شود و استطرادى الذكر باشند :\r\n1 - يكى از مباحث اساسى اصولى ، بحث تعادل و تراجيح است ، و عمده مباحث آن مربوط به تعارض خبرين است . ( اين تعبير براى آن است كه : بخشى از مباحث آن‌هم مربوط به تعارض دو قرائت ، دو ظاهر آيه ، يك ظاهر با يك اظهر ، يا دو سنت واقعى و متواتر است ) در آنجا بحث مىشود كه : كداميك از متعارضين حجت و كدام لا حجت است ؟ حال آيا بحث از حجيت احد المتعارضين از عوارض كتاب است ؟ خير ربطى به كتاب ندارد . آيا از عوارض سنت است ؟ خير ، زيرا فرض اينست كه فعلا مراد از سنت نفس قول معصوم است نه نقل و حكايت آن . آيا از عوارض اجماع و حكم عقل است ؟ خير ، پس مبحث تعادل و تراجيح نبايد از مسائل اصولى باشد چونكه در آن از عوارض ادله\r\n\r\n","description":"","footnote":"","page_name":" 14 ","page_number":22},
  {"content":"\r\n\r\nاربعه بحث نمىشود .\r\n2 - يكى ديگر از مسائل مهم اصولى ( و بقول آخوند : انّ هذه المسألة من اهم المسائل الأصولية « 1 » ) مسئله حجيت خبر واحد است ( كه معظم الفقه از طهارت تا ديات بر حجيت خبر واحد ثقه مبتنى است . )\r\nو در آن بحث مىشود از اينكه : خبر الواحد حجة ام لا ؟ حال آيا بحث مذكور از عوارض كتاب است ؟ خير ، از عوارض سنت است ؟ با توجه به فرض مذكور جواب منفى است ، و هكذا از عوارض اجماع و عقل هم نيست ، و خلاصه از عوارض هيچ‌كدام از ادله اربعه نيست ، پس اين بحث هم بايد استطرادى باشد . و لا يلتزم به احد .\r\nنتيجه تا اينجا : اگر موضوع علم اصول را در ادله اربعه منحصر كنيم ( با وصف دليليت يا بدون آن ) لازمه‌اش خروج دو مسئله مذكور از علم اصول است و اين قابل التزام نيست .\r\nقوله : و رجوع : مرحوم شيخ در رسائل در مبحث حجيت خبر واحد « 2 » از مشهور طرفدارى كرده است و موضوع علم اصول را ادله اربعه بما هى ادله دانسته و درصدد ، دفاع از مشهور و دفع اشكال مذكور برآمده و فرموده است :\r\nاگر ما عنوان مسئله را مثل مشهور قرار دهيم كه : « خبر الواحد حجة ام لا ؟ » اشكال وارد است . ولى ما عنوان بحث را تغيير داده و مىگوئيم : بحث از حجيت خبر واحد در واقع برمىگردد به اينكه : « السنة هل تثبت بالخبر الواحد ام لا ؟ » يعنى سنت به وسيله خبر متواتر و واحد مع القرينه ثابت مىشود ولى آيا به‌سبب خبر واحد هم ثابت مىشود يا نه ؟ اگر چنين بحث كرديم ، موضوع مسئله سنت مىشود و بحث از ثبوت و عدم ثبوت ، بحث از عوارض سنت است و اين بحث داخل در علم اصول مىشود . چون از عوارض يكى از ادله اربعه گفتگو مىكند . در نتيجه اشكال رفع مىشود\r\nمرحوم آخوند در تكميل دعواى شيخ اعظم مىفرمايد : به همين شكل در رابطه با متعارضين هم مىتوان توجيه كرد ، عنوان بحث اينست كه : اىّ المتعارضين حجة ولى ما مىگوييم : السنة هل تثبت باى المتعارضين ام لا ؟ باز موضوع مسئله سنت است و از\r\n\r\n\r\n","description":"","footnote":"\r\n( 1 ) - كفاية الاصول ، ج 2 ، ص 78 .\r\n( 2 ) - رسائل شيخ اعظم ، ص 67 .\r\n","page_name":" 15 ","page_number":23},
  {"content":"\r\n\r\nعوارض آن بحث مىشود .\r\nقوله : غير مفيد : مرحوم آخوند مىفرمايد : توجيه مرحوم شيخ و ارجاع بحث به عنوان مذكور هم فايده‌اى نبخشيده و اشكال را بر طرف نمىكند .\r\nبيان ذلك : مقدمه : در ابيات خوانديم كه كان دو قسم است :\r\n1 - تامه كه نياز به خبر ندارد و با اسم تنها معنايش تام است و بر اصل ثبوت شىء دلالت مىكند و به وسيله آن از اصل وجود اخبار مىشود ، مثل كان زيد اى وجد و ثبت و . . .\r\n2 - ناقصه كه نياز به خبر دارد و بدون خبر معنايش ناقص است و بر ثبوت شىء لشيء و به عبارت ديگر بر وصفى از اوصاف موضوع دلالت دارد ، مثل كان زيد قائما .\r\nو در منطق خوانديم كه هر دو قسم است :\r\n1 - هل بسيطه كه به واسطه آن از اصل وجود و تحقّق چيزى سؤال مىشود مثل هل زيد موجود و . . . 2 - هل مركّبه كه به وسيلهء آن از عرضى از اعراض و صفتى از صفات شىء سؤال مىشود مثل هل زيد كاتب و . . .\r\nو در فلسفه خوانديم كه وجود دو قسم است : 1 - وجود محمولى كه اصل وجود بر چيزى حمل مىشود و محمول اولى هم گفته مىشود ، چونكه اولين چيزى است كه خارج از ذات ماهيت است و بر ماهيت حمل مىشود و بعد از « ما هو » نوبت به « هل هو » مىرسد . مثل : الانسان موجود و . . .\r\n2 - وجود نعتى كه نعتى از نعوت و وصفى از اوصاف وجود برآن حمل مىشود . مثل زيد قائم و . . .\r\nبا اين مقدمه مىگوييم : طبق تغيير عنوان ، شما بحث از ثبوت سنت به خبر واحد كرديد ، و بحث از اصل ثبوت سنت ، در واقع بحث از اصل وجود شيئى و مفاد كان تامه است ، و بحث از اصل ثبوت شيئى ، از مبادى تصديقيه علم است ، نه از مسائل آن . آرى بحث از مفاد كان ناقصه ، بحث از عوارض بود . و از مسائل علم محسوب مىشود . پس اشكال كماكان باقى است كه دو مسئله مذكور از مسائل اصولى خارج مىشوند .\r\nقوله : لا يقال : گويا كسى به حمايت از مرحوم شيخ به جناب آخوند ( ره ) اشكال وارد\r\n\r\n","description":"","footnote":"","page_name":" 16 ","page_number":24},
  {"content":"\r\n\r\nكرده و مىگويد : ثبوتى كه در كلام شيخ بود دوگونه است :\r\n1 - ثبوت واقعى و تكوينى : يعنى وقوع قول امام به‌سبب خبر واحد ، مثلا تا « زراره » گفت : امام « ع » چنين فرموده ، بلافاصله و بدنبال قول « زراره » قول امام و سنت در خارج حقيقتا محقق شود و خبر زراره علت تامه وقوع سنت مصطلح باشد .\r\n2 - وقوع تعبدى و تنزيلى : يعنى بنا را بر وقوع بگذاريم يعنى قول زراره وجوب عمل دارد و حجت است و بايد متابعت شود ، نه اينكه وجدانا سنتى محقق شود .\r\nحال اگر مراد شيخ از ثبوت و وقوع ، ثبوت حقيقى و واقعى بود ، اشكال آخوند ( ره ) وارد بود كه بحث از اصل ثبوت و تحقّق چيزى ، بحث از عوارض نخواهد بود . . . ولى مراد شيخ ثبوت تعبدى است چه اينكه موضوع مهم در مباحث اصولى هم همين ثبوت تعبدى و حجيت است ، نه ثبوت واقعى ، و اگر مراد اين شد مىگوييم : بحث از چنين ثبوتى در واقع بحث از عوارض و مفاد كان ناقصه است . پس اعتراض آخوند بر شيخ وارد نيست .\r\nقوله : فإنه يقال : مرحوم آخوند در جواب اشكال مىفرمايد : ما هم قبول داريم كه بايد ثبوت تعبدى مراد باشد . زيرا ثبوت واقعى معقول نيست ، مگر قول زرارة علت تكوينى و خارجى قول امام است كه تا زرارة گفت : قال الامام « ع » كذا و كذا ، خارجا هم قول امام محقق شود ؟ خير قول زراره حاكى و كاشف است . ولى اشكال ما اينست كه آيا ثبوت تعبدى از عوارض سنت به معناى خاص كلمه است ؟ يا از عوارض خبر واحد و سنت حاكيه ؟ بلا اشكال از عوارض سنت حقيقى نيست . زيرا كه حجيت سنت واقعى ربطى به اصول ندارد و در علم كلام و مباحث عقيدتى ثابت شده كه كلام معصوم حجت است « و ما ينطق عن الهوى . . . »\r\nپس ثبوت تعبدى ، يعنى حجيت و وجوب عمل از عوارض خبر واحد است نه سنت .\r\nآنگاه بحث از ثبوت تعبدى هم مثل بحث از حجيت مربوط به سنت نيست و از عوارض ادله اربعه نيست و اشكال كماكان به قوّت خود باقى است كه دو مسئله مهم خبر واحد و تعادل و تراجيح از مسائل اصولى خارج مىشوند .\r\nقوله : و بالجملة : ما قصد لم يقع و ما وقع لم يقصد يعنى ثبوت واقعى اگر مراد باشد كه از\r\n\r\n","description":"","footnote":"","page_name":" 17 ","page_number":25},
  {"content":"\r\n\r\nعوارض نيست . و ثبوت تعبدى هم اگرچه از عوارض است ، ولى از عوارض سنت نيست تا اشكال رفع شود بلكه از عوارض خبر واحد است . ( در جلد دوم كفايه جواب ديگرى هم از ثبوت تعبدى داده‌اند « 1 » )\r\nقوله : و اما اذا كان : شق دوم اشكال : اگر مراد از سنت به عنوان يكى از ادله اربعه اعم از سنت محكيه ( قول و فعل و تقرير امام ) و سنت حاكيه ( خبر واحد حاكى از قول امام است ) باشد ، در اين صورت اشكال قبلى مرتفع مىشود يعنى بحث از حجيت خبر واحد يا ثبوت تعبدى آن و بحث از حجيت يكى از دو خبر معارض ، بحث از عوارض سنت خواهد بود كه يكى از ادله اربعه است و دو مسئله مذكور داخل در مباحث اصولى خواهند بود . و لكن اشكال ديگرى داريم و آن اينكه اگر موضوع علم اصول را در ادله اربعه منحصر كنيم ( چه با وصف دليليت و چه ذوات الادلة ، چه سنت را به معناى خاص آن بگيريم و چه به معناى عام ) لازم مىآيد غير واحدى از مسائل اصولى ، از عنوان مسئله اصولى بودن خارج شوند و طرح آنها در اصول استطرادى باشد .\r\nبيان ذلك : بسيارى از مباحث اصولى اختصاص به ادله اربعه ندارد و از عوارض ذاتيه آنها نيست بلكه تعميم دارد و بر غير ادله اربعه نيز عارض مىشود . فى المثل در مباحث الفاظ از اين گفتگو مىشود كه آيا امر ظهور در وجوب دارد يا نه ؟ الفاظ عموم ظهور در عموم دارند يا نه ؟ مشتقات ظهور در فعليت دارند يا نه ؟ جملات شرطيه و . . . مفهوم دارند يا نه ؟ و . . . و ترديدى نيست كه اين بحثها اختصاص به كلمات وارده در كتاب و سنت ندارد .\r\nبلكه در هر كلامى كه باشند ، همين مباحث را دارند . يا مثلا در مبحث ملازمات يا استلزامات سخن از وجود ملازمه ميان وجوب ذى المقدمه و وجوب مقدمه آن است ، مربوط به حكم شارع باشد يا نه ، از عوارض ادله اربعه باشد يا نه و . . . البته هدف اصلى اصولى از اين مباحث آنست كه وضع او امر و نواهى و . . . را در كتاب و سنت و ادله اربعه روشن كند تا بتواند از آنها استنباط حكم نمايد . ولى بحثها كلى است .\r\nو به قول مرحوم مظفر : « المقصود من مباحث الالفاظ من ناحية عامة « 2 » »\r\n\r\n\r\n","description":"","footnote":"\r\n( 1 ) - كفاية الاصول ، ج 2 ، ص 79 .\r\n( 2 ) - اصول الفقه ، ج 1 ، ص 45 ، المقصد الاول .\r\n","page_name":" 18 ","page_number":26},
  {"content":"\r\n\r\nحال اگر موضوع علم اصول ادله اربعه باشد و در علم اصول تنها از عوارض ادله اربعه بحث كنيم ، بايد مباحث الفاظ و مانند آن از مسائل اصول خارج و ذكر آنها در اين علم استطرادى باشد و اين قابل التزام نيست .\r\nنتيجه : تمام مشكلات به علت تضييق موضوع است : يعنى اگر موضوع علم اصول ادله اربعه باشد ، مبتلا به اشكالات مذكور خواهيم بود . درحالىكه موضوع علم اصول وسيع‌تر از ادلهء اربعه است و هرآن چيزى كه در طريق استنباط باشد ، مربوط به علم اصول است .\r\nقوله : و يؤيد : در پايان تأييدى از خود كلام مشهور بر مدعاى خود مىآورند و آن اينكه مشهور در تعريف علم اصول گفته‌اند :\r\n« هو العلم بالقواعد الممهدة لاستنباط الاحكام الشرعيّة « 1 » »\r\nوجه التأييد : القواعد جمع با الف و لام و مفيد عموم است اى كل قاعده مهدت . . .\r\nدر اين تعريف ، خبرى از ادله اربعه نيست و نفرمودند : قواعدى كه در چارچوب ادله اربعه و مرتبط به آن باشد . بلكه به صورت كلى فرمودند : هر قاعده‌اى كه به منظور استنباط احكام تمهيد شده است كه شامل شهرت ، سيره عقلاء و . . . نيز مىگردد .\r\nسؤال : چرا اين تعريف را مؤيد قرار دادند ؟ چرا نفرمودند : و يدل عليه ؟\r\nجواب : براى اينكه شايد تعريف مذكور چون لفظى و شرح الاسمى است تعريف به اعم باشد . و شايد هم الف و لام القواعد براى عهد ذهنى باشد . يعنى اشاره به قواعدى دارد كه در ذهن مشهور بوده و آن قواعد در اطراف ادله اربعه بوده . لاغير ، و لذا تعريف مذكور دليل نيست ، آرى مؤيد است .\r\n\r\nتعريف علم اصول\r\nقوله : و ان كان الاولى : به مناسبت مؤيد آوردن تعريف مشهور ، به مطلب دوم در امر اول منتقل شده و در مقام بيان تعريف علم اصول برمىآيند .\r\n\r\n\r\n","description":"","footnote":"\r\n( 1 ) - قوانين الاصول ، ج 1 ، ص 5 ، سطر 4 و 5 ؛ الفصول الغرويّة ، ص 9 ، سطر 40 - 39 ؛ هداية المسترشدين ، ص 12 ، سطر 26 .\r\n","page_name":" 19 ","page_number":27},
  {"content":"\r\n\r\nدو تعريف براى اصول ذكر شده :\r\n1 - تعريف مشهور : كه چند سطر قبل عنوان شد .\r\n2 - تعريف آخوند : هو صناعة يعرف بها القواعد التى يمكن ان تقع فى طريق استنباط الاحكام ، او التى ينتهى اليها فى مقام العمل . يعنى دانش اصول عبارتست از صناعت و فنى كه به توسط آن دو دسته قواعد شناسائى مىشود .\r\n1 - قواعدى كه در طريق استنباط و استخراج احكام شرعيه واقع مىشوند .\r\n2 - قواعدى كه مجتهد در مقام عمل به آنها منتهى و پناهنده مىشود ، و لو در طريق استنباط نباشند .\r\nتفاوت ميان تعريف مشهور و مرحوم آخوند در سه امر است :\r\n1 - مشهور گفتند : هو العلم . . . ولى آخوند فرمودند : هو صناعة . . . و صناعت يا فن ، مرحله‌اى بالاتر از علم است . چون علم مجرد ادراك را گويند ولى صناعت مجرد دانستن نيست بلكه آن دانستنى است كه به دنبالش عمل كردن و به كار بستن و توانائى بهره‌بردارى باشد . فى المثل به هركس زرگر نمىگويند ، زرگرى صناعتى است و به كسى مىگويند كه بتواند ريخته‌گرى كند و از معدن طلا ، طلاى ناب با شكلها و قالبهاى مختلف بريزد . و اساسا علوم آلى از قبيل : ادبيات ، منطق ، اصول و . . . صناعت مىباشند : علم نحو صناعتى است كه توسط آن توانمندى حفظ لسان از خطاء مقالى حاصل شود ، و در منطق تمكن حفظ فكر از خطاء در تفكر حاصل شود و در اصول ، تمكن از استنباط ، و اصولى كسى است كه مثل هنرمند ماهر بتواند مطالب را زير و رو كند و براساس قواعد به حكم شرعى دست يازد .\r\n( و به قول امام خمينى : و لعل التعبير بالصناعة للاشارة الى ان الاصول علم آلى بالنسبة الى الفقه كالمنطق بالنسبة الى العلوم العقلية « 1 » )\r\n2 - مشهور گفتند : الممهدة ، ولى آخوند فرمود : التى يمكن ان . . . فرق در اين است كه الممهدة مشتق است و ظهور در فعليت دارد و ظاهرش اينست كه علم اصول علم به قواعدى است كه در عصر تعريف ( مثلا اگر هزار سال پيش تعريف شده ، قواعدى كه در\r\n\r\n\r\n","description":"","footnote":"\r\n( 1 ) - مناهج الوصول الى علم الاصول ، ج 1 ، ص 47 ، سطر سوم .\r\n","page_name":" 20 ","page_number":28},
  {"content":"\r\n\r\nهمان زمان بوده ) آماده و تمهيد و ساخته و پرداخته شده است . و شامل قواعدى كه در آينده استكشاف و ضميمه مىشود ، نمىگردد . ولى « يمكن ان تقع . . . » هم قواعد عصر آخوند و هم قواعدى را كه احيانا ديگران و آيندگان بدان مىرسند شامل مىگردد و از اين حيث كمبودى ندارد .\r\n3 - تفاوت عمده كه همين تفاوت باعث عدول آخوند از تعريف مشهور گرديده و بر همين اساس تعريف جديد را آورده‌اند . آنست كه : طبق تعريف مشهور كه ضميمه‌اى نداشت لازم مىآيد برخى از مسائل مهم اصولى از مسئله بودن خارج و طرح آنها استطرادى باشد و اين قابل التزام نيست . ولى طبق ضميمه‌اى كه آخوند داشتند ( او التى ينتهى . . . ) آن مسائل هم داخل در علم اصول مىگردند و تعريف جامع افراد است .\r\nبيان مطلب : يكى از مسائل اصولى ، مسئله حجيت الظن على الحكومة است :\r\nبيان اجمالى مسئله : چنانچه در جاى خود خواهد آمد عده‌اى از اصوليين ، انسدادى هستند و مىگويند : ما در عصرى زندگى مىكنيم كه باب علم و علمى به احكام شرعيه بر روى ما مسدود است و به ناچار به حكم مقدمات دليل انسداد مىگوئيم :\r\nمطلق الظن يعنى هر ظن به حكمى از هر راهى كه حاصل شود ( به جز راههاى ممنوعه مثل ظن حاصل از راه قياس و . . . ) چه پشتوانه خاص داشته باشد و چه نداشته باشد ، در حق ما حجت است .\r\nخود انسداديون دو گروه شده‌اند : 1 - طرفداران كشف 2 - طرفداران حكومت\r\nكشف آنست كه : برفرض تماميت دليل انسداد شارع مقدس مطلق ظن را در حق ما حجت و طريق به سوى احكامش قرار داده است بنابراين مبنا كه روشن است كه مسئله حجيّت ظن مطلق از مسائل اصول است و نتيجه‌اش در طريق استنباط حكم شرعى واقع مىگردد .\r\nحكومت آنست كه : برفرض تماميت مقدمات انسداد خود عقل مستقلا حاكم به حجيت ظن مطلق است و ربطى به شارع ندارد . حال بر مبناى حكومت اگر ما تعريف مشهور را بگيريم بايد بگوئيم : اين مسئله از علم اصول خارج است و تعريف شامل او\r\n\r\n","description":"","footnote":"","page_name":" 21 ","page_number":29},
  {"content":"\r\n\r\nنيست ولى اگر تعريف آخوند را بگيريم ، اين مسئله را نيز شامل مىشود زيرا حجيت ظن مطلق على الحكومة هم از قواعدى است كه مجتهد انسدادى در مقام عمل و تعيين وظيفه خود و مقلدينش بدان مراجعه مىكند .\r\nو نيز يكى از مسائل مهم اصولى كه 4 / 1 علم اصول را اشغال كرده ، مباحث اصول عمليه است ، اين اصول گاهى در شبهات موضوعيه ( كه شبهه در يك امر جزئى است و منشأ شبهه امور خارجيه است و رفع شبهه هم بدست شارع نيست . مثلا فلان مايع معين آيا حلال است يا حرام ؟ ) جارى مىشود .\r\nمثلا اصالة الحليّة در مثال مذكور ، كه مربوط به علم فقه است و ربطى به اصول ندارد و لذا شيخ اعظم در رسائل تصريح داشتند كه ذكر اين مبحث استطرادى است . و آخوند هم در كفايه اصلا اين بحث را نياورده‌اند . و گاهى در شبهات حكميه ( كه شبهه در حكم كلى الهى است و منشأ شبهه هم يا فقدان نص است يا اجمال نص و يا تعارض نصّين و رفع شبهه هم به دست شارع است مثل شك در حرمت شرب توتون و وجوب اقامه در نماز و . . . ) جارى مىشود . باز اصول جاريه در شبهات حكميه هم دو قسم است :\r\n1 - اصول عقلى مثل برائت عقلى كه به مناط قبح عقاب بلا بيان جارى مىشود و نتيجهء آن صرفا ترخيص و رفع المنع و اذن در فعل است و اما اينكه دلالت بر يك حكم شرعى داشته باشد و در مورد آن حكم شرعى جعل شود ، چنين نيست . باز اين اصول هم از تعريف مشهور بيرونند . چون در طريق استنباط حكم نيستند .\r\n2 - اصول شرعى مثل برائت شرعى به حكم رفع ما لا يعلمون و . . . در خود اصول شرعيه هم دو مبنا وجود دارد :\r\nالف ) مفاد ادله اين اصول ، مثل حكم عقل مجرد ترخيص و رفع المنع است نه جعل حكم . كه باز در طريق استنباط نيستند و تعريف مشهور آنها را شامل نمىشود .\r\nب ) مفاد اين‌ها جعل حكم شرعى ظاهرى است از قبيل اباحهء ظاهريه ، طهارت ظاهريه ، وجوب ظاهرى و . . . باز هم تعريف مشهور اين‌ها را شامل نمىشود . زيرا مفاد اين اصول قواعدى نيست كه در طريق استنباط حكم شرعى باشد . و مع الواسطه به حكم برسيم بلكه\r\n\r\n","description":"","footnote":"","page_name":" 22 ","page_number":30},
  {"content":"\r\n\r\nاين‌ها خود حكم شرعى هستند .\r\nبيان ذلك : يك‌وقت مىگوييم : اقيموا فعل امر است ، « صغرى » و امر ظهور در وجوب دارد « كبرى » پس اقيموا ظهور در وجوب دارد « نتيجه » و هر ظاهرى هم حجت است « كبراى مرحله بعدى » پس ظهور اقيموا در وجوب ، حجت است « نتيجه » پس صلاة واجب است . اين وجوب صلاة بر دو كبراى كلى مترتب شد .\r\nولى گاهى مىگوييم : هذا مشكوك الحلية « صغرى » و كل مشكوك الحلية حلال ظاهرا يا كل شىء لك حلال . . . « كبرى » فهذا حلال « نتيجه » .\r\nدر اينجا كبراى كلى در طريق استنباط نيست ، بلكه خود حكم شرعى است . پس تعريف مشهور اصول عمليه را هم شامل نمىشود ولى تعريف آخوند اين‌ها را شامل مىشود چون اين اصول علميه هم قواعدى هستند كه مجتهد در مقام عمل و براى خروج خود و مقلدينش از حيرت ، بدانها پناه مىبرد و حق هم همين است زيرا كه دليلى بر خروج اين مسائل از علم اصول و استطرادى بودن آنها نداريم\r\nنكته : چرا فرمود : « و ان كان الاولى . . . » و تعبير به اولى كرد . با اينكه به عقيده آخوند تعريف مشهور ناتمام است و بايد معينا ذكر مىكرد ؟ وجه تعبير دو گونه ذكر شده است .\r\n1 - چون به عقيده آخوند تمام تعريفات علم اصول ، لفظى و شرح الاسمى است و لذا جامع افراد نبودن مهم نيست پس تعريف مشهور هم خوب است ولى تعريف ما خوب‌تر است .\r\n2 - اولويت مذكور از نوع اولويت تعيينى مىباشد . همانند « و اولو الارحام بعضهم اولى ببعض » كه تعيينى است . يعنى معينا بايد تعريف ما را بگيرد تا مبتلا به اشكال نگردد .\r\nدر خاتمه اشاره‌اى به بيان مبادى علم اصول و مسائل و فوائد آن داريم :\r\nمبادى : تعريفهاى علم اصول از اول تا آخر ، مبادى تصورى آن است . و مقدمات سيزده‌گانه‌اى كه در اول كتاب آورده‌اند ، به اضافه مقدماتى كه در لابلاى مباحث مىآورند ، و استدلالات و صغريات و كبريات مختلف در هر مسئله ، مبادى تصديقى آن است .\r\n\r\n","description":"","footnote":"","page_name":" 23 ","page_number":31},
  {"content":"\r\n\r\n\r\nمسائل علم اصول\r\nمسائل : مجموعه مطالبى كه در علم اصول از اول تا آخر مورد نفى و اثبات و اختلاف آراء واقع شده ، مسائل اصولى است مثلا « الامر ظاهر فى الوجوب » ، « النهى دال على التحريم » و . . .\r\nفائده : معظم مسائل و احكام شرعيه نظرى و استدلالى هستند و نياز به اثبات دارند ، و علم اصول ، تنها علمى است كه به منظور كمك به امر مذكور تدوين شده است ، پس فائدهء آن اقتدار بر استنباط احكام است . منتها استنباط حكم ، معلول علت مركبه‌اى است كه از چند جزء تشكيل شده است . از قبيل ادبيات عرب ، منطق ، رجال و . . . و يكى از اجزاء علت تامه و جزء اخير علت تامهء استنباط ، همين قواعد اصولى است . همان‌طورىكه در عالم تكوين ، اگر كتابت بخواهد محقق شود نياز به عواملى از قبيل دست ، قلم ، كاغذ و . . . دارد كه جزء اخير علت تامه تحقق كتابت در خارج اراده شخص كاتب است .\r\n\r\n","description":"","footnote":"","page_name":" 24 ","page_number":32},
  {"content":"\r\n\r\n\r\nمقدمهء دوم « وضع »\r\nامر دوم از مجموع سيزده امرى كه در مقدمه كتاب مطرح شده ، درباره وضع است و در آن مباحثى به‌ترتيب زير مطرح است :\r\n\r\nالف ) رابطهء لفظ و معنى\r\nترديدى نيست كه ميان الفاظ و معانى آنها ارتباط و پيوند مستحكمى وجود دارد .\r\nبگونه‌اى كه از شنيدن هر لفظى ، به معناى مخصوص منتقل مىشويم و چنان نيست كه از استماع هر لفظى به هر معنائى بتوان منتقل شد . ولى سؤال اينجاست كه آيا اين پيوند ، يك پيوند ذاتى و طبيعى است و از قبيل رابطه شمس و ضياء ، نار و حرارت و . . . مىباشد ؟\r\nيا يك علقهء جعلى و اعتبارى و قراردادى است ؟ در اين مورد سه نظريه مطرح است :\r\n1 - ارتباط مذكور ذاتى و طبيعى است\r\n2 - ارتباط مذكور جعلى و وضعى است\r\n3 - ارتباط مذكور هم ذاتى و هم جعلى است\r\nو حق قول دوم است كه در اصول الفقه آمده و مرحوم آخوند اين بحث را در كفايه نياورده‌اند .\r\n\r\nب ) واضع كيست ؟\r\nحال كه ارتباط مذكور جعلى و قراردادى شد ، سؤال اينست كه من الواضع ؟ جاعل كيست ؟ ايجادكننده اين پيوند چه كسى است ؟ آيا خداوند است ؟ يا فرد معينى در هر لغت\r\n\r\n","description":"","footnote":"","page_name":" 25 ","page_number":33},
  {"content":"\r\n\r\nاست ؟ و يا واضع فرد خاصى نيست بلكه همگان هستند ؟ اين بحث نيز در اصول فقه آمده و در كفايه نيامده است .\r\n\r\nج ) وضع چيست ؟\r\nحقيقت وضع : حال كه ارتباط مذكور ، وضعى و جعلى شد سؤال اينست كه الوضع ما هو ؟ وضع چيست ؟\r\nدر جواب بايد گفت : كلمه وضع دو معنا دارد :\r\n1 - معناى مصدرى يعنى قرار دادن ، اختصاص دادن ، نهادن ، اعتبار كردن و . . . كه فعل فاعل است و جهت صدور از فاعل در آن منظور شده و جنبه ارتباط داشتن به فاعل مطرح است .\r\n2 - معناى اسم مصدرى و استقلالى ، يعنى نفس علقه و ارتباط و پيوندى كه فعلا ميان لفظ و معنى وجود دارد و قطع نظر از اينكه جاعل و واضعى اين علقه را ايجاد بكند يا نه ، مشهور اصوليين وضع را به معناى مصدرى آن تفسير كرده و فرموده‌اند :\r\n« الوضع جعل اللفظ بازاء المعنى و تخصيص اللفظ بالمعنى »\r\nيعنى وضع عبارتست از قرار دادن لفظ در مقابل معنى و اختصاص دادن لفظ به معنى ولى مرحوم آخوند از اين تعريف عدول نموده و معناى اسم مصدرى آن را لحاظ كرده و فرموده‌اند :\r\n« الوضع نحو اختصاص اللفظ بالمعنى و ارتباط خاص بينهما » .\r\nيعنى وضع عبارتست از نوع خاصى از اختصاص لفظى به معنائى و به عبارت ديگر ، ارتباط و پيوند خاصى كه ميان لفظ و معنا وجود دارد و از شنيدن لفظ به معنى منتقل مىشويم .\r\nسؤال : اين پيوند از كجا پيدا شده ؟ و منشأش چيست ؟\r\nجواب : در بعض موارد از تخصيص و تعيين و تسميه و جعل فرد يا گروه معينى سرچشمه گرفته است . كه نامش « وضع تعيينى » است . فى المثل ، مصنفين ، مؤلفين يا\r\n\r\n","description":"","footnote":"","page_name":" 26 ","page_number":34},
  {"content":"\r\n\r\nنويسندگان ، كتاب يا مقاله‌اى نوشته و براى آن نامى انتخاب مىكنند و مىگويند : ما اين كتاب را به نام فلان نامگذارى كرديم . يا مخترعين و مبتكرين و مكتشفين چيزى را اختراع مىكنند و نامى براى مخترع و مصنوع خويش برمىگزينند و . . . و بدنبال اين تسميه ، ميان آن اسم و اين مسمّى ارتباطى محقق مىشود و آنها كه علم به وضع دارند از شنيدن لفظ به آن معنا منتقل مىشوند .\r\nدر بعض موارد هم اين علقهء مخصوص از كثرت استعمال سرچشمه مىگيرد ، يعنى روز اول و دهم و صدم فلان لفظ در فلان معنا بطور مجازى و با رعايت قرينه استعمال مىشد ولى كم‌كم در اثر كثرت استعمال به پايه‌اى رسيد كه ذهن انسان با آن معنا انس و الفت گرفت ، بگونه‌اى كه از شنيدن لفظ عند الاطلاق و بدون آوردن قرينه هم همان معنا به ذهن تبادر مىكند . مانند الفاظ صلاة و صوم و حج و . . . كه وضع تعيينى ندارد و در تاريخ از زبان شارع مقدس اسلام و پيامبر مكرم « ص » نقل نشده كه فرموده باشند : انى سميت هذه العبادة بالصلاة و . . . ولى وضع تعيّنى داشته‌اند .\r\nقوله : و بهذا المعنى : سؤال : چرا مصنّف از تعريف مشهور عدول كرد و وضع را به معناى اسم مصدرى گرفت ؟\r\nجواب : از تقسيمات مسلم وضع آنست كه ، وضع يا تعيينى است و يا تعينى ( به بيانى كه در فراز قبلى گذشت . ) حال اگر ما مثل مشهور وضع را به معناى مصدرى گرفته و بگوييم :\r\nالوضع جعل اللفظ . . . در اين صورت تقسيم مذكور صحيح نمىباشد ، زيرا به اين معنا تنها قسم اول يعنى وضع تعيينى را شامل مىشود و قسم ثانى را شامل نيست . چون در وضع تعينى كه جعل و تخصيص و تعيينى وجود ندارد و چيزى نيست كه به جاعلى منتسب شود . و اين لازم قابل التزام نيست ولى طبق تعريف آخوند « ره » هر دو قسم را شامل است .\r\nزيرا ، وضع آن علقهء ويژه‌ايست كه ميان لفظ و معنا وجود دارد چه منشأ و علت آن وضع واضع باشد و چه كثرت استعمال . پس تعريف مرحوم آخوند جامع و صحيح است .\r\n\r\nد ) اقسام وضع\r\nقوله : ثم ان : ( اين مطالب مخصوص وضع تعيينى است )\r\n\r\n","description":"","footnote":"","page_name":" 27 ","page_number":35},
  {"content":"\r\n\r\nمقدمه : به طور كلى هر واضعى كه مىخواهد لفظى را براى معنائى وضع كند و در اين صدد برمىآيد ، ابتدا بايد لفظ را لحاظ و تصور نمايد و به ذهن بياورد ، چه اينكه معنا را هم بايد لحاظ و تصور كند . همان‌طورىكه هر مستعملى در هنگام استعمال ، نخست بايد هريك از لفظ و معنا را لحاظ كند ، و لحاظهاى مذكور شرط وضع و استعمال و مصحح آن دو است . ( و فعلا بحث ما در باب وضع است و راجع به استعمال در قسمتهاى بعدى بحث خواهيم كرد . ) هريك از لحاظ لفظ و معنى دوگونه است :\r\n1 - بنفسه يعنى خود همان لفظ معين يا معناى معين را لحاظ مىكند . مثلا خود واژه ضرب را يا خود هيكل زيد را تصور مىكند نه چيز ديگرى را كه به‌سبب آن به اين امور اشاره داشته باشد .\r\n2 - بوجهه و عنوانه يعنى خود لفظ يا معنا را با خصوصيات تصور نكرده بلكه آنها را در تحت يك عنوان كلى لحاظ مىكند اين عنوان كلى مرآت و وجه و عنوان براى افراد و مصاديق خود است . مثلا مىگويد : هرآنچه كه بر وزن فعل باشد ، براى دلالت بر فعل ماضى وضع كردم كه اين عنوان كلى بر ضرب ، كتب ، نصر ، منع و . . . صادق است . و با آن عنوان كلى به اين افراد اشاره شده و آن را مرآت اين افراد قرار داده است . در اينجا افراد و مصاديق وزن فعل جداجدا و بنفسها تصور نشده‌اند بلكه اجمالا و بوجوهها تصور شده‌اند .\r\nيا مثلا مفهوم ابتداء سير يا كتابت و . . . را جداجدا و با خصوصيات و بنفسها لحاظ نكرده بلكه به وجه و عنوانشان و در تحت مفهوم كلى ابتدائيت لحاظ كرده است و اين عنوان كلى را مرآت آنها قرار داده است . حال آنچه در باب وضع مهم است ، اصل لحاظ و تصور لفظ و معنا است و اينكه اين دو نبايد مجهول مطلق باشند . اما از لحاظ بنفسه بودن لازم نيست ، لحاظ بوجهه هم كفايت مىكند .\r\nبا اين مقدمه مىگوييم : ( راجع به لفظ ملحوظ در حال وضع ، در مقدمات بعدى بحث خواهيم كرد ) معنايى كه در هنگام وضع ملحوظ واقع مىشود و واضع آن را لحاظ مىكند ، از دو حال خارج نيست :\r\n\r\n","description":"","footnote":"","page_name":" 28 ","page_number":36},
  {"content":"\r\n\r\n1 - يا يك معناى عام و كلى است ، يعنى قابل صدق بر كثيرين است مثل مفهوم كلى انسان ، فرس ، رجل و . . .\r\n2 - و يا يك معناى خاص و جزئى است يعنى از صدق بر كثيرين ابا و امتناع دارد مثل مفهوم زيد ، هذه المدرسة و . . . و هريك از دو صورت فوق خود داراى دو بخش است كه در مجموع چهار قسم تصور مىشود ، بيان ذلك :\r\n1 - آنجا كه معناى متصور عام و كلى باشد يا اينست كه واضع لفظ را هم براى خود همان معناى كلى قرار مىدهد كه نامش وضع عام و موضوع له عام است . وضع عام ، يعنى معناى ملحوظ كلى است ( اسناد عموميت به خود وضع از باب وصف به حال متعلق است . ) و موضوع له عام يعنى لفظ هم براى نفس كلى وضع شده است . همانند اسماء اجناس و ماهيات از قبيل : انسان ، حيوان ، فرس ، رجل ، مرئه ، عالم ، جاهل و . . .\r\n2 - و يا لفظ را براى افراد و مصاديق آن كلى وضع مىكند نه خود كلى كه نامش وضع عام و موضوع له خاص است . مانند حروف بر مبناى مشهور كه واضع در هنگام وضع مفهوم كلى ابتدائيت را لحاظ كرده سپس كلمه من را براى مصاديق آن يعنى ابتداء سير از بصره ، ابتداء كتابت و . . . وضع كرده است .\r\n3 - و آنجا كه معناى متصور خاص باشد ، باز به حسب مقام تصور يا اينست كه : واضع لفظ را در برابر نفس همان معناى خاص و جزئى قرار مىدهد كه نامش وضع خاص و موضوع له خاص است . همانند اعلام اشخاص از قبيل : زيد ، بكر ، هذا الكتاب ، هذه المدرسة و . . .\r\n4 - و يا اينست كه لفظ را براى حالت كلى و عام آن معناى متصور و جزئى قرار مىدهد كه نامش وضع خاص و موضوع له عام است . مثلا هيكل زيد را بما هو زيد لحاظ مىكند كه داراى خصوصيات فردية است ولى لفظ زيد يا هر لفظ ديگر را در مقابل كلى آن يعنى انسان بما هو انسان يا حيوان ناطق بما هو حيوان ناطق ، قرار مىدهد .\r\nدر رابطه با اين چهار قسم در دو مقام بحث مىشود : 1 - مقام امكان 2 - مقام وقوع\r\nاما مقام امكان : كداميك از اقسام اربعه ممكن و معقول و كداميك ناممكن و غير معقول\r\n\r\n","description":"","footnote":"","page_name":" 29 ","page_number":37},
  {"content":"\r\n\r\nاست ؟\r\nقسم اول ( وضع عام و موضوع له عام ) بالاجماع ممكن است ، و « ادل دليل على امكان شىء وقوعه » و خوشبختانه اين قسم در خارج واقع شده و مثال دارد كه همان اسماء اجناس باشد .\r\nقسم سوم : ( وضع خاص و موضوع له خاص ) نيز مثل قسم اول است و مثالش اعلام شخصيه است و بحثى ندارد .\r\nقسم دوم ( وضع عام و موضوع له خاص ) نيز معقول و ممكن است . زيرا گرچه در اين قسم موضوع له يعنى جزئيات و افراد جداگانه و بنفسها تصور نشده‌اند ولى بوجهها و عنوانها كه كلى باشد تصور شده‌اند و مجهول مطلق نيستند . پس باز هم وضع ممكن است .\r\nسؤال : مگر كلى وجه و عنوان افرادش مىباشد ؟\r\nجواب : آرى هر عامى بما هو عام و هر كلى بما هو كلى دوگونه ملاحظه مىشود :\r\n1 - خود كلى و طبيعى و مفهوم منظور نظر باشد ، و نظر استقلالى به آن بيفكنيم و بقول مناطقه : ما فيه ينظر باشد . اين قسم در قضيه طبيعيه و حمل اولى ذاتى مطرح است . مثل الانسان حيوان ناطق\r\n2 - خود كلى مد نظر نيست و به آن نظر استقلالى نداريم بلكه نظر آلى داريم يعنى كلى ما به ينظر است و به وسيله آن به افراد اشاره مىكنيم و آن را آئينه و پل براى بيان حكم افراد قرار مىدهيم . مثل الانسان لفى خسر اى زيد و عمر و بكر و . . . لفى خسر ، اكرم العلماء اى اكرم زيدا و بكرا و . . . كه در واقع حكم مذكور از آن افراد است نه از آن مفهوم كلى انسان ، و عام مذكور به تعداد افراد منحل مىشود و در واقع صدها و هزاران قضيه است نه يك قضيه ، ولى با يك عبارت عام به همه اين‌ها اجمالا اشاره شده است . با اين حساب هر عبارت عام و كلى مىتواند مرآت براى ديدن افراد ، آلت براى رسيدن به افراد و عنوان مشير براى اشاره به افراد باشد و در ضمن آن ، افراد بطور مجمل لحاظ شوند و اين عبارت كلى ، قابل انطباق بر هركدام هست . و لذا اين قسم هم معقول است و معناى موضوع له يعنى افراد و مصاديق بوجهها تصور شده‌اند و تصور وجه و عنوان يك شيئى فى الجملة و\r\n\r\n","description":"","footnote":"","page_name":" 30 ","page_number":38},
  {"content":"\r\n\r\nبالاجمال معرفت خود آن شىء هم هست .\r\nو اما قسم چهارم : از نظر مشهور ، وضع خاص و موضوع له عام اصلا معقول نيست يعنى اينكه واضع در هنگام وضع معناى خاص را لحاظ كند ولى لفظ را براى كلى آن وضع كند و معناى كلى موضوع له باشد ، معقول به نظر نمىرسد .\r\nو وجه عدم معقوليت آنست كه : معناى موضوع له يعنى كلى در اين فرض مجهول مطلق است و به هيچ وجه تصور نشده است و ( حكم بر مجهول مطلق صحيح نيست ) نه بنفسه و نه بوجهه ، دليل اينكه بنفسه تصور نشده به خاطر فرض ماست كه ملحوظ حال الوضع جزئى است نه كلى و علت اينكه بوجهه تصور نشده اين است كه كلى بما هو كلى وجه و عنوان و مرآت براى افراد است و لذا قسم ثانى ممكن مىشود ولى جزئى بما هو جزئى نه وجه و عنوان براى جزئى ديگر است و نه وجه براى كلى خودش . اما وجه جزئى ديگر نيست . چون جزئى با جزئى ديگر مباين هستند و هيچ جزئى معرف و نشانگر جزئى ديگر نيست . نه اين آن است و نه آن اين ، و اما وجه كلى بما هو كلى نيست براى اينكه جزئى بما هو جزئى و با خصوصيات ، به شرط شىء است و كلى بما هو كلى و طبيعت ، لا به شرط است و اعتبار به شرط شىء و لا به شرط ، قسيم يكديگر هستند و هرگز يكى مرآت ديگرى و عنوان مشير به ديگرى نيست . و لذا نمىتوان گفت : الانسان زيد ، طبيعت انسان كه زيد نيست طبيعت انسان زيد و عمر و بكر و . . . است و بر همه صادق است . اينست كه قسم چهارم اصلا معقول نيست .\r\nقوله : نعم : گفتيم خاص بما هو خاص مرآتيت ندارد حال مىگوييم به يك صورت مىتوان قسم چهارم را تصحيح كرد و آن اينكه اول افراد و جزئيات بما هى جزئيات از قبيل زيد ، بكر و . . . را لحاظ كرديم حال به‌سبب آنها و بدنبال آنها خود كلى انسان را بنفسه تصور كنيم ، به اين صورت كه خصوصيات فرديه را از افراد منها كرده و تجريد كنيم و تنها به جهت جامع و قدر مشترك آنها يعنى انسان بودن نظر كنيم و انسان بودن را تصور كنيم و سپس لفظ را براى خود همين كلى متصور ، بنفسه قرار دهيم . چنين فرضى معقول است ، زيرا معناى موضوع له بنفسه تصور شده و تنها اشكالش اينست كه : بدنبال تصور جزئيات آمده ، ولى\r\n\r\n","description":"","footnote":"","page_name":" 31 ","page_number":39},
  {"content":"\r\n\r\nاينكه ايراد نيست ، مهم اصل تصور شيئى است ، چه ابتدائا و چه مع الواسطه و بدنبال چيزى ، ولى اين فرض هم ربطى به قسم رابع ندارد ، بلكه به قسم اولى برمىگردد و از مصاديق آن باب است كه وضع عام موضوع له عام باشد . اينست كه مىفرمايد : اقسام وضع سه‌تا است كه همان اقسام معقول وضع مىباشد .\r\nقوله : و هذا بخلاف : اين فراز جواب از اشكال مقدر است :\r\nاما اشكال : چه مانعى دارد ما نظير مطلبى را كه در فراز قبلى ( نعم ربما . . . ) دربارهء قسم\r\nچهارم از اقسام وضع گفتيم ( كه گاهى بدنبال تصور خاص و به‌سبب آن خود كلى را تصور مىكنيم . . . ) در رابطه با قسم ثانى از اقسام وضع ( وضع عام و موضوع له خاص ) هم بگوئيم ، به اين صورت كه ، ابتدا واضع كلى را تصور كرده « و لذا وضع عام است » ولى به دنبال تصوّر كلّى و به‌سبب آن ، خود جزئيات و افراد را بنفسها تصور كرده . و لفظ را براى آنها قرار داده در نتيجه قسم ثانى هم قسم علىحده‌اى نبوده و به قسم سوم برگردد كه وضع خاص و موضوع له خاص بود و اقسام وضع دو قسم بشود و نه سه قسم ، حال اين مطلب چه اشكال دارد ؟\r\nو اما جواب : اين مطلب قياس مع الفارق است ، زيرا در قسم چهارم كه اول خاص و جزئى را تصور كرديم ، به‌سبب آن مىتوانيم خود كلى را هم تصور كنيم ، زيرا كه وقتى زيد را تجزيه و تحليل مىكنيم ، به يك سلسله مفاهيم ذاتى و عرضى مىرسيم كه از جملهء آنها همان انسانيت يا حيوان ناطق بودن است و اين كلى از متن خود جزئى با تجريد و تعميم بدست آمد . پس تصور جزئى مىتواند سبب تصور كلى بشود . اما وقتى ما در قسم دوم كلى را تصور كرديم هرگز به‌سبب آن نمىتوانيم خود جزئى را بنفسه تصور كنيم ، چرا كه از تحليل كلى و تحصيل اجناس و فصول آن هرگز به جزئى بما هو جزئى نمىرسيم و در ذات كلى اين خصوصيات نيست . مثلا انسان حيوان ناطق است ولى زيد يا بكر و . . . مفهوما حيوان ناطق نيستند و لو مصداقا با آنها متحد باشند . اينست كه در قسم دوم افراد و مصاديق هرگز بنفسها تصور نشده‌اند بلكه بوجهها و عنوانها تصور شده‌اند . و در نتيجه قسم دوم به قسم سوم برنمىگردد و اقسام معقول وضع سه‌تا است نه دوتا ، و فرق روشنى است ميان\r\n\r\n","description":"","footnote":"","page_name":" 32 ","page_number":40},
  {"content":"\r\n\r\nمعرفت و تصور شيئى به وجه و عنوان آن ( كه در قسم ثانى بود ولى در قسم رابع نبود ) با تصور شيئى بنفسه ( كه در قسم رابع بعد از نعم . . . بود ولى در قسم ثانى فرض نشد . ) حال تصور شيئى بنفسه ابتداء و استقلالا باشد چنانچه در قسم اول و سوم بود ، و يا مع الواسطه و به‌سبب امر ديگر باشد كه در قسم چهارم فرض شد .\r\nقوله : و لعل : تنها كسى كه در قسم رابع با مشهور مخالفت كرده و طرفدار امكان آن گرديده است جناب ميرزا حبيب اللّه قوچانى رشتى ( از تلاميذ بزرگ شيخ اعظم انصارى و صاحب كتاب ارزشمند بدائع الافكار ) است « 1 » و در كتابش چنين آورده :\r\n( و الحاصل انه لا بد من تربيع الاقسام بل تخميسه . . . كه ظاهرا قائل به امكان قسم رابع بلكه لزوم تقسيم رباعى و يا حتى خماسى هستند . )\r\nمرحوم آخوند مىفرمايد : شايد سبب اين توهم آنست كه ايشان ميان تصور الشّيء بنفسه ( كه تفصيلى است ) و تصور شيئى بوجهه ( كه اجمالى است . ) و خلاصه ميان قبل از نعم و بعد از نعم كه هر دو مربوط به قسم رابع بود ، فرق نگذاشته است و يا ميان قسم ثانى و رابع فرقى نگذاشته كه دومى را به اولى قياس كرده ولى ديديم كه قياس مع الفارق است ، تا اينجا مقام امكان تمام شد و اقسام معقول و ممكن سه قسم شد .\r\nقوله : ثم إنّه : و اما مقام وقوع : چنين نيست كه وجود هر چيزى در عالم ممكن بود ، واقع هم شده باشد . براى مثال بسيارى از امور از قبيل : عنقاء ، غول ، دريائى از جيوه و كوهى از ياقوت و . . . از ممكناتند ولى وقوع خارجى ندارند ، و لذا جا دارد از سه قسم معقول و ممكن بحث كنيم . كه در باب وضع كدامها به مرحلهء ثبوت و تحقق رسيده و جامهء هستى پوشيده‌اند و مثال دارند ؟ و كدامها ندارند ؟\r\nاما قسم سوم يعنى وضع خاص و موضوع له خاص ، بىترديد واقع هم شده و اين نوع از وضع داريم و احدى در آن مخالفت نكرده و مثال آن عبارتست از : اعلام اشخاص از قبيل : زيد ، بكر ، حسن و . . . ، عناوين و الفاظى كه در علم هيئت ، رجال ، تاريخ ، جغرافيا و . . .\r\nمطرح است ، نوعا از اين قبيل مىباشند .\r\n\r\n\r\n","description":"","footnote":"\r\n( 1 ) - بدائع الافكار ، ص 41 .\r\n","page_name":" 33 ","page_number":41},
  {"content":"\r\n\r\nو اما قسم اول يعنى وضع عام و موضوع له عام : اين نيز بدون كمترين ترديدى واقع شده و مثال آن اسماء اجناس و طبايع و ماهيات و حقايق است از قبيل : انسان ، فرس ، شجر ، رجل ، مرئه و . . .\r\n\r\nه ) وضع حروف\r\nانما الكلام در قسم دوم ( يعنى وضع عام و موضوع له خاص ) است كه آيا اين قسم هم مثال دارد يا خير ؟\r\nآيا در عالم الفاظ و كلماتى داريم كه وضع آنها عام و موضوع له آنها خاص باشد ؟ يا چنين چيزى وجود ندارد ؟\r\nمشهور فرموده‌اند : آرى اين قسم هم واقع شده و مثال آن عبارتست از حروف ( من - الى - على - فى و . . . ) و اسمائى را هم كه شبيه حروف بوده و ملحق به حروف شده‌اند . از قبيل :\r\nاسماء اشاره ، ضمائر ، موصولات و كلّا اسماء مبهمات ، [ و شباهت افتقارى است زيرا همان‌طورىكه حروف افتقار به غير دارند و بدون غير معناى آنها تمام نيست ، اسماء مذكور هم چنين‌اند 
  ] به عنوان مثال : واضع در هنگام وضع لفظ من مفهوم كلى ابتدائيت يا نسبت ابتدائيه را منظور كرده و به ذهن آورده و سپس واژه من را براى نفس آن كلى قرار نداده بلكه براى مصاديق و افراد آن يعنى نسبتهاى ابتدائيه جزئيه قرار داده است .\r\nمرحوم آخوند تحقيق عميقى كرده و عقيده خود را تثبيت مىكنند و مىفرمايند : در رابطه با حروف و معانى آنها و نحوه وضع آنها سه نظريه مطرح است : ( البته نظريات بيش از اين‌ها است ولى مرحوم آخوند اين سه را آورده )\r\n1 - رأى مشهور و محقق شريف سيد مير شريف جرجانى : حروف وضعشان عام است ولى موضوع له آنها خاص است ( قبلا مثال زديم ) مثل لفظ من كه براى ابتداهاى جزئى و خاص وضع شده است .\r\n2 - نظريه محقق تفتازانى : حروف وضعشان عام ، موضوع له آنها نيز عام است ولى مستعمل فيه آنها خاص و جزئى است . يعنى واضع در هنگام وضع كلمهء من ، معناى كلى\r\n\r\n","description":"","footnote":"","page_name":" 34 ","page_number":42},
  {"content":"\r\n\r\nابتدائيت را لحاظ كرده و لفظ من را هم براى خود همان معناى كلى قرار داده ولى مستعملين كه بعدا مىآيند و اين كلمه را استعمال مىكنند در جزئيات و مصاديق آن به كار مىبرند كه سير از بصره تا كوفه و . . . باشد .\r\n3 - نظريه مرحوم آخوند : حروف با اسماء هم‌جنس و هم‌سنخ خودشان ( من با الابتداء ، الى با الانتهاء و على با الاستعلاء و . . . ) بدين گونه هستند كه وضع هر دو عام ، موضوع له هر دو عام ، مستعمل فيه هر دو هم عام است و از اين جهات فرقى ندارند . ( فرق آنها در جهات ديگرى است كه خواهد آمد . )\r\nقوله : و ذلك : در مقام استدلال بگونه‌اى اقامه دليل مىكند كه هم دو نظريه مخالف را ابطال كنند و هم نظريه خود را اثبات نمايند . بطور كلى هميشه و همه جا تشخص و خصوصيت و جزئيت ملازم با وجود است و از آن قابل انفكاك نيست و بلكه عين او است لذا در فلسفه گفته‌اند : « الشّيء ما لم يتشخص لم يوجد ، » ولى همان‌طور كه مىدانيم وجود حقيقى ( در قبال اعتبارى از قبيل كتبى ، لفظى ) دو قسم است : 1 - وجود خارجى 2 - وجود ذهنى ، همچنين تشخّص و تخصص هم دو نوع است و تشخّص هر وجودى متناسب با خود او است ، تشخّص در وجودهاى خارجى كاملا روشن است كه هر وجود خارجى يك فرد و شخص معينى است غير از وجود خارجى ديگر با يكديگر مباين هستند . ولى تشخّص و تعين در وجودهاى ذهنى به لحاظ و توجه ذهن است يعنى اگر شما نسبت به معناى امرى يك‌بار توجه كنيد و آن را در ذهن تصور كنيد ، يك وجود ذهنى محقق مىشود و اگر بار ديگر به آن توجه كرديد وجود ذهنى ديگرى محقق مىشود و هكذا . . . و لا فرق كه معناى ملحوظ و مورد توجه شما از قبيل مفاد زيد باشد كه جزئى حقيقى است يا از قبيل انسان باشد كه فى نفسه كلى است ولى به ملاحظه اينكه معلوم و متصور شما است و آن را لحاظ كرده‌ايد يك وجود ذهنى شخصى است و تعدد آن به تعدد لحاظ است ، چه از يك لاحظ ، مثل اينكه شما در طول روز صد بار كلمه‌اى را شنيده و ذهنتان به معناى آن متوجه مىشود و هركدام يك وجود ذهنى است . و چه از چند لاحظ باشد مثل اينكه درآن‌واحد صد نفر معناى انسان را در ذهن تصور كنند كه باز صد وجود ذهنى و علم و لحاظ بوجود\r\n\r\n","description":"","footnote":"","page_name":" 35 ","page_number":43},
  {"content":"\r\n\r\nمىآيد .\r\nبا توجه به اين مقدمه مىپرسيم : شما مىگوييد كه موضوع له حروف يا مستعمل فيه آن خاص است مرادتان از اين خصوصيت و تشخص و جزئيت آيا جزئيت خارجيه است يعنى واضع كلمه من را براى افراد خارجى ابتدائيت وضع كرده ( مصاديق خارجى از قبيل ابتداء سير زيد در خارج از بصره به كوفه ، ابتداء شروع زيد به كتابت فلان امر و . . . ) يا مستعمل اين كلمه را در مصاديق خارجى ابتدا استعمال كرده ؟ يا اينكه مراد جزئيّت ذهنيّه است . يعنى واضع كلمهء من را براى مصاديق ذهنى ابتدائيت ( ابتدائهاى ملحوظ كه خواهد آمد . ) وضع كرده يا مستعمل در آن استعمال نموده ؟\r\nشقّ اوّل اشكال : اگر مرادتان جزئيّت خارجيّه باشد اشكال ما اين است كه در بسيارى از موارد ستعمل فيه حروف جزئى خارجى نيست . بلكه كلى و قابل صدق بر كثيرين است .\r\nمثلا در انشائيّات وقتى مولايى به عبدش مىگويد : سر من البصرة الى الكوفة ، كلمهء من را در ابتداء كلّى استعمال كرده زيرا سير از بصره مىتواند . از هر نقطه‌اى از نقاط آن آغاز شود و نقطه معينى در نظر نيست . و نيز در اخبار از آينده مىگوييم : سوف اسير من البصرة باز هم كلمه « من » در ابتداء كلى به كار رفته زيرا معين نكرده كه از چه نقطه‌اى سير مىكنم و هزار نقطه را براى مبدأ مسير او مىشود فرض كرد . آرى آنجا كه از گذشته خبر مىدهد و مىگويد : « سرت من البصرة » مىتوان گفت كه من را در ابتداء خاص به كار برده چون سير ديروز او از نقطهء خاصى از بصره بوده نه كلى . پس خيلى جاها مستعمل فيه كلى است . نه جزئى و اين نقض بر تفتازانى است كه مىگفت : مستعمل فيه خاص است . و نيز نقض بر مشهور هم هست كه موضوع له را خاص مىدانستند زيرا وقتى مستعمل فيه عام بود موضوع له هم عام خواهد بود نه خاص\r\n( چون ملازمه است . يعنى كسانى هستند كه موضوع له را عام بدانند و مستعمل فيه را خاص ولى از اين طرف كسى نيست كه مستعمل فيه را عام بداند و موضوع له را خاص بلكه هركس مستعمل فيه را عام دانسته موضوع له را هم عام مىداند تا مجازيّتى پيش نيايد . )\r\n\r\n","description":"","footnote":"","page_name":" 36 ","page_number":44},
  {"content":"\r\n\r\nقوله : و لذا : جناب صاحب فصول « 1 » و برادرش صاحب الحاشية بر معالم « 2 » و صاحب معالم « ره » « 3 » متوجه اين اشكال بر مشهور شده و به زعم خود درصدد دفع آن برآمده‌اند مقدّمه : در منطق خوانديم كه جزئى ، يا جزئى حقيقى است كه به هيچ وجه بر كثيرين صدق نمىكند و يا جزئى اضافى است يعنى مفهومى كه وقتى او را با مفهوم برتر و بالاتر و كلىتر مقايسه مىكنيم نسبت به آن جزئى و داخل در تحت آن است چه فى نفسه و قطع نظر از مقايسه هم واقعا جزئى باشد مثل زيد نسبت به انسان كه هم جزئى حقيقى است و هم اضافى و چه فى نفسه كلى و قابل صدق بر كثيرين باشد مانند انسان نسبت به حيوان . با اين مقدمه ، صاحب فصول فرموده حق با مشهور است و موضوع له خاص است ولى در مثالهائى كه شما زديد ( از انشاء و اخبار از مستقبل ) جزئى اضافى است نه حقيقى و گرنه كلى نيست .\r\nمرحوم آخوند مىفرمايد : و هو كما ترى ، يعنى توجيه صاحب فصول باطل است . زيرا كه جزئى اضافى صرفا يك عنوان انتزاعى است و واقع را عوض نمىكند واقع مطلب در موارد مذكور مستعمل فيه و موضوع له عام و كلى است . حال شما نام آن را كلى بگذاريد يا جزئى اضافى . ما دنبال اسم كه نيستيم . بدنبال حقيقت و مسمّى هستيم .\r\nقوله : و ان كانت : شق دوم اشكال : و اگر مرادتان از خاص بودن موضوع له يا مستعمل فيه ، خصوصيت به لحاظ وجود ذهنى باشد يعنى معناى حروف را جزئى ذهنى و مصاديق ذهنى ابتداء و انتهاء و ظرفيت و استعلاء و مانند آن مىدانيد :\r\nاول از شما سؤالاتى مىكنيم وقتى كه جواب داديد آنگاه وارد محاسبه و بيان اعتراضات مىشويم .\r\nمنظورتان از خصوصيت و جزئيت ذهنيه چيست ؟ چنين چيزى چگونه حاصل مىشود ؟ تعدد و تكثر ذهنى چگونه است ؟ و اين خصوصيت از كجا آمده و منشأش\r\n\r\n\r\n","description":"","footnote":"\r\n( 1 ) - الفصول الغرويّة فى الاصول الفقهية ، ص 19 .\r\n( 2 ) - هداية المسترشدين فى شرح معالم الدين ، ص 30 .\r\n( 3 ) - معالم الاصول ، ص 127 .\r\n","page_name":" 37 ","page_number":45},
  {"content":"\r\n\r\nچيست ؟\r\nمراد از خصوصيت ذهنيه در ما نحن فيه همان لحاظ و تصور ذهنى است و معنا جزئى ذهنى است . يعنى معناى كلمه من ابتدائيت ملحوظ است . معناى فى ظرفيت متصوّره است و . . . و اين لحاظ به‌سبب توجه ذهن حاصل مىشود و هربار كه توجه ذهن تجديد شود لحاظ و تصور و وجود ذهنى جديدى بوجود مىآيد و كثرت در وجود ذهنى به همين است . هر لحاظى غير از لحاظ ديگر است و ملحوظات ذهنيه همانند وجودات خارجيه متعدد و متكثر و متباين هستند . و منشأ اين خصوصيت و آوردن لحاظ در معناى موضوع له يا مستعمل فيه ، عبارتست از تعريف نحويين از اسم و حرف :\r\nآنها در تعريف اسم گفته‌اند : « الاسم ما دلّ على معنى فى نفسه و لا يكون المعنى اسميا الا اذا لوحظ مستقلا »\r\nو در تعريف حرف گفته‌اند : « الحرف ما دلّ على معنى فى غيره و لا يكون المعنى حرفيا الا اذا لوحظ حالة و آلة لغيره و من خصوصياته القائمة به » يعنى معناى حرفى معناى حرفى نخواهد بود مگر در صورتى كه به عنوان حالتى و آلتى براى غير لحاظ شود مثل « فى » كه بيانگر ظرفيت دار براى زيد است و و من كه مبيّن ابتداء سير است و . . . حال لحاظ را از اين تعبير نحوى گرفته‌اند .\r\nتنظير : مثل معناى اسمى و حرفى در نظام معانى و صور ذهنيه مثل جوهر و عرض در وجودات خارجى است ،\r\nو همان‌طور كه در نظام خارج جوهر عبارتست از : « ما اذا وجد وجد لا فى الموضوع » يعنى استقلال دارد و وجودش لنفسه است ، و عرض عبارتست از : « ما اذا وجد فى الخارج وجد فى الموضوع » يعنى وجودش تبعى و لغيره است مانند بياض كه للجسم است .\r\nدر ذهن هم معناى اسمى يك معنائى است كه لحاظ استقلالى به آن تعلق مىگيرد و معناى حرفى معنائى است كه لحاظ آلى بدان تعلق مىگيرد .\r\nبا توجه به پاسخ سؤالات و روشن شدن مواضع خود مىگوئيم :\r\nاگر مرادتان از خصوصيت ، خصوصيت ذهنى و لحاظ . . . باشد در اين صورت اشكال\r\n\r\n","description":"","footnote":"","page_name":" 38 ","page_number":46},
  {"content":"\r\n\r\nشق قبلى وارد نيست چرا كه معناى موضوع له يا مستعمل فيه با قيد لحاظ پيوسته جزئى است بگونه‌اى كه حتى خودش با خودش هم مباين است . يعنى يك معنا را ( حيوان ناطق مثلا ) اگر دو بار لحاظ كنى بار دوم غير از بار اول است و هركدام جزئى هستند چه لحاظكننده يك نفر ، باشد و چه صد نفر هر ملحوظى در هر ذهنى با ملحوظ در اذهان ديگران فرق دارد . ولى چهار اشكال اساسى به اين شق از احتمال وارد است :\r\nقوله : الا ان : اشكال اول : بىترديد استعمال لفظ در معنا از سوى مستعمل يك امر اختيارى است چرا كه مستعمل مقصدى در دل و مطلبى در ما فى الضمير دارد كه با گفتن اين كلام و به كار بردن آن ، مراد باطنى خويش را تفهيم مىكند و اين به اختيار او است . كسى او را مجبور به تفهيم و القاء كلام به مخاطب نكرده ، و هر كار اختيارى مسبوق به اختيار و اراده و قصد است و هر قصد و اراده‌اى هم مسبوق به علم و لحاظ و تصور است . پس مستعمل در مقام استعمال ناگزير از لحاظ معناى مستعمل فيه است . اما اين لحاظ بيرون از معنا است و چنين نيست كه جزء معنا باشد . فى المثل شما وقتى قضيه درست مىكنيد و مىگوييد : « زيد قائم » تا زيد را كه موضوع و قائم را كه محمول است تصور و لحاظ نكنيد هرگز نمىتوانيد بگوييد : « زيد قائم » . امّا چنان نيست كه تصور و لحاظ شما داخل موضوع و محمول باشد يعنى زيد متصور موضوع و قائم ملحوظ محمول باشد . بلكه ذات زيد و ذات قيام موضوع و محمول است . پس لحاظ و تصور چه نقشى دارد ؟ لحاظ بيرون از دائرهء معنا و شرط استعمال و مجوز و مصحح آن است يعنى تا لحاظ نكنيد و لفظ و معنا را در ذهن حاضر نكنيد استعمال معقول نيست . همين محاسبات در وضع هم وجود دارد يعنى وضع نيز فعل اختيارى واضع است كه به حكمت افاده مرادات انجام مىگيرد و . . .\r\nبا اين مقدمه مىگوئيم : اگر لحاظ داخل در مستعمل فيه بشود و آن را جزئى ذهنى كند مستلزم آنست كه هر مستعملى در مقام استعمال لفظى در معنائى نسبت به معنى دو لحاظ داشته باشد :\r\n1 - لحاظ اولى همان است كه جزء معنا و داخل موضوع له يا مستعمل فيه است كه المعنى الملحوظ باشد مثلا ابتدائيت ملحوظه در ما نحن فيه و . . .\r\n\r\n","description":"","footnote":"","page_name":" 39 ","page_number":47},
  {"content":"\r\n\r\n2 - لحاظ دوم همان است كه در مقام استعمال از آن ناگزير است و در مقدمه آورديم ، آنگاه اين‌طور مىشود كه : من تصور و لحاظ مىكنم ابتدائيّتى را كه ملحوظ و متصور است و به عبارت ديگر تصور مىكنم ابتدائيتى را كه تصور مىكنم و سپس لفظ را در آن استعمال مىكنم . پس دو لحاظ پيش مىآيد . و چنين چيزى بالبداهه باطل است و به قول مرحوم آخوند : و هو كما ترى ، يعنى وجدانا چنين نيست و مستعمل دو لحاظ ندارد . و يك لحاظ استعمالى و در مقام استعمال و شرط آن است كه به ذات المعنى تعلق مىگيرد نه به معناى ملحوظ\r\nقوله : مع أنّه : اشكال دوم و سوم : اين فراز در واقع دو اشكال دارد كه مرحوم آخوند ممزوجا به صورت يك اشكال آورده و ما هركدام را جداگانه طرح مىكنيم :\r\nاشكال دوم : مقدّمه : در منطق آموختيم كه قضيه به لحاظ وجود موضوع سه قسم مىشود :\r\n1 - قضيه ذهنيه كه موضوع آن فقط در ذهن يافت مىشود و در خارج ممتنع الوجود است مثل شريك البارى\r\n2 - قضيه خارجيه كه موضوع آن در خارج يافت مىشود و حكم بار شده بر افرادى كه بالفعل و محققه الوجود هستند مانند : « كل ما فى الصندوق نهب » ، « كل من فى العسكر قتل » و . . .\r\n3 - قضيه حقيقيه كه حكم در آن بر افراد موضوع بار شده چه افرادى كه هم‌اكنون موجودند و چه افرادى كه مقدرة الوجود هستند مثل « الانسان ضعيف » « اى كل ما وجد او يوجد فى الخارج و يتصف بالإنسانية فهو متصف بالضعف » و . . .\r\nبا اين مقدمه مىگوييم : كه اگر موضوع له يا مستعمل فيه ، مقيد به قيد لحاظ ذهنى شود لازمه‌اش آنست كه اصلا قضيه خارجيه و حقيقيه نداشته باشيم و كليه قضاياى ما ذهنى باشند . چرا كه موضوع و محمول در آنها مقيد به قيد لحاظ است و لحاظ يك امر ذهنى است و مقيد به قيد ذهنى فقط در ذهن است . و اگر بخواهيم قضيه ما خارجيه شود و بر خارجيات و مصاديق خارجيه صدق كند بايد الغاء خصوصيت كرده و موضوع و محمول را\r\n\r\n","description":"","footnote":"","page_name":" 40 ","page_number":48},
  {"content":"\r\n\r\nاز خصوصيت ملحوظ بودن تجريد كنيم و مرتكب مجاز شويم كه اين لازم قابل التزام نيست . زيرا كه بالبداهة ما قضاياى خارجيه و حقيقيه داريم . و نوع قضايا در انواع علوم از اين قسم است ضمنا وجدانا تجريد و الغاء خصوصيتى هم نيست . و گرنه در همه اين قضايا بايد مجازگوئى كرده باشيم كه اين نيز قابل قبول نيست .\r\nاشكال سوم : مقدّمه : ظرف امتثال تكاليف در خارج است نه در ذهن يعنى ما بايد سير از بصره تا كوفه را يا كون على السطح را يا صوم و صلاة و . . . را در خارج بجا آوريم . و شرب خمر و غيبت و . . . را در خارج ترك كنيم ، و مصالح و مفاسدى هم كه در متعلقات احكام يعنى در افعال مكلفين هست بر وجود خارجى آنها مترتب است يعنى نماز خارجى است كه ملاك و مصلحت ملزمه دارد و ذكر اللّه است . شرب خمر خارجى است كه مسكر است نه وجود ذهنى و تصورى آنها با اين مقدمه مىگوئيم :\r\nاگر قيد لحاظ داخل در موضوع له يا مستعمل فيه شد مستلزم آنست كه بر خارج و افراد خارجى صدق نكند ( چرا كه لحاظ فقط در ذهن است و معناى مقيد به قيد ذهنى هم فقط در ذهن يافت مىشود و جاى ديگرى ندارد . ) در نتيجه لازمه‌اش آنست كه در مواردى كه مولى ما را امر مىكند و مىگويد : « سر من البصرة الى الكوفة يا كن على السطح يا اجعل الذهب فى الصندوق و . . . »\r\nامتثال اين تكاليف محال و ممتنع باشد . چون ظرف امتثال خارج است و اين معانى با قيد لحاظى كه در معناى من و الى و فى و على و . . . مطرح شد فقط در ذهن يافت مىشوند .\r\nپس در خارج قابل امتثال نيستند مگر به يك صورت كه الغاء خصوصيت كرده و حروف را از قيد ذهنى بودن معناى آنها تجريد كنيم و مرتكب مجاز شويم و نه آن لازم قابل التزام است كه امتثال ممتنع باشد ، خير امتثال ممكن است . و نه اين تجرد و الغاء خصوصيت قابل قبول است .\r\nنكته : مرحوم آخوند فرموده لامتناع صدق الكلى العقلى و تعبير به كلى عقلى كرده و محشين فرموده‌اند : اين از باب مسامحه در تعبير است زيرا كه در منطق خوانديم كه كلى از يك نظر سه قسم است :\r\n\r\n","description":"","footnote":"","page_name":" 41 ","page_number":49},
  {"content":"\r\n\r\n1 - كلى طبيعى كه ذات المعروض مثلا انسان باشد .\r\n2 - كلى منطقى كه ذات العارض يعنى كليت باشد .\r\n3 - كلى عقلى كه مجموع عارض و معروض يعنى انسان به وصف كليت باشد .\r\nحال در ما نحن فيه از ابتدائيت ملحوظ و هر معناى ملحوظ به قيد ملحوظ بودن به كلى تعبير شده درحالىكه عارض كليت نيست . بلكه قيد ملحوظ بودن است پس تعبير به كلى عقلى مسامحه دارد و منظور آخوند اينست كه : همان‌طور كه كلى عقلى فقط در ذهن يافت مىشود و در خارج ممتنع الوجود است هكذا معنا با قيد لحاظ هم فقط در ذهن يافت مىشود نه در خارج . مرحوم آخوند از اين موارد در كفايه زياد دارند كما سيأتى\r\nقوله : مع أنّه : اشكال چهارم يا اشكال نقضى شما قيد لحاظ را در معناى حرفى از كجا آورديد ؟ از اينجا كه در نحو گفته‌اند : « لا يكون المعنى حرفيا الا اذا لوحظ آليا . . . »\r\nمىگوئيم : اگر به اين دليل معناى حرفى جزئى و مقيد به قيد لحاظ است ، پس بايد به همين دليل معناى اسمى هم جزئى و مقيد به قيد لحاظ باشد چون نحويّون در مورد معناى اسمى هم گفته‌اند : « لا يكون المعنى اسميا الا اذا لوحظ استقلالا ، » پس در مورد اسماء هم بگوييد : معناى آنها مقيد به قيد لحاظ و جزئيت ذهنيه است يعنى انسان وضع شده براى حيوان ناطق ملحوظ ، در نتيجه هميشه و همه جا موضوع له جزئى است حتى در اسماء اجناس و در نتيجه وضع عام و موضوع له عام نداريم و . . . ولى شما لحاظ را در معناى اسم دخيل نمىدانيد ، مىگوئيم : دليل آن چيست ؟ چرا در اسم اين حرف را نمىزنيد ؟ هر جوابى در اسم داديد ما هم در حرف مىدهيم .\r\nقوله : و بالجملة : حاصل كلام به عقيدهء ما بعد از اشكالاتى كه به مشهور و تفتازانى كرديم ، اين است كه معناى كلمه من و كلمه الابتداء هر دو ابتدائيّت است و هر دو هم در همين استعمال مىشود « و در نحو هم مىگفتند : من للابتداء » على للاستعلاء ، فى للظرفيّة » و . . . نه اينكه بگويند : « من للابتداء الملحوظ » ، « على للاستعلاء المتصور » و . . . و لحاظ المعنى چه به لحاظ آلى كه در حروف بود و چه به لحاظ استقلالى كه در اسماء بود ، بيرون از معناى اسماء و حروف است و شرط وضع و استعمال است و چنان كه در اسم لحاظ معنى\r\n\r\n","description":"","footnote":"","page_name":" 42 ","page_number":50},
  {"content":"\r\n\r\nسبب جزئيت آن نشد و وضع عام و موضوع له عام داشتيم هكذا در حرف هم لحاظ معنى سبب جزئيت آن نمىشود .\r\nپس حروف و اسماء مسانخ و مجانس آنها در هر دو وضع و موضوع له و مستعمل فيه عام است .\r\nقوله : ان قلت : نتيجه‌اى كه مرحوم آخوند از تحقيقات خود درباره معناى حرفى گرفتند اين است كه حروف با أسماء مسانخ و مجانس خود متحد المعنى هستند حال در همين رابطه اشكالى مطرح است و آن اينكه اگر حرف و اسم ( مثلا من با الابتداء ، على با الاستعلاء و . . . ) از لحاظ اصل معنى با يكديگر فرقى ندارند و داراى يك معنى هستند پس بايد مترادفان ( دو يا چند لفظ و يك معنى ) باشند ، از قبيل : انسان و بشر ، اسد و ليث و غضنفر و . . . و اگر مترادف شدند پس بايد هركدام را بتوانيم بجاى ديگرى استعمال كنيم ، زيرا قانون مترادفين آنست كه هريك از الفاظ به جاى ديگرى به كار مىرود ، پس بايد بتوانيم آنجا كه جاى كلمه من است از الابتداء استفاده كنيم و . . . درحالىكه اين تبادل و استعمال جابه‌جائى بالضرورة و بالبداهة باطل است و ما نمىتوانيم حرف را بجاى اسم و بالعكس به كار ببريم و اساسا گاهى جابه‌جائى مضحك مىشود .\r\nمثلا اگر بگوييم : « الابتداء خير » « اسهل من الانتهاء » كاملا صحيح و معنىدار است ولى اگر بجاى آن بگوييم : « من خير » او « اسهل من الى » كاملا بىمعنى مىشود . متقابلا اگر بگوييم : زيد فى الدار كاملا مفيد معنى است ولى اگر بگوييم : « زيد ظرفية الدار » كاملا خنده‌دار است پس اگر حرف و اسم هم‌معنى بودند ، مترادف مىشدند و اگر مترادف بودند بايد استعمال جابه‌جائى صحيح بود ، درحالىكه قطعا صحيح نيست : پس اين دو مترادف نيستند ، پس متحد المعنى نيستند . در نتيجه نظريه آخوند « ره » رد مىشود .\r\nقوله : قلت : مرحوم آخوند در جواب مىفرمايد :\r\nتفاوت ميان اسم و حرف در اصل معنى و موضوع له يا مستعمل فيه نيست بلكه مربوط به كيفيت استعمال و از اطوار و شئون و توابع آن است و مربوط به مقام استعمال است ، مربوط به هدف مستعمل و غرض استعمالى است ، دواعى و انگيزه‌ها مختلف است .\r\n\r\n","description":"","footnote":"","page_name":" 43 ","page_number":51},
  {"content":"\r\n\r\nبيان ذلك : ترديدى نيست در اينكه پاره‌اى از معانى چندمنظوره هستند و از آنها به جهات گوناگون و براى اهداف و مقاصد مختلف بهره‌بردارى مىشود كما اينكه مستعملين هم نيازهاى مختلفى دارند و از حيثيات و زواياى گوناگون به معنى كار دارند . فى المثل مفهوم كلى ابتدائيت يك مفهوم است ولى گاهى منظور مستعمل از تعبير به آن افاده خود آن معنا است و به آن معنا بنفسه و بما هو هو نگاه مىكند و در مقام تفهيم خود آن معنى است مع قطع النظر عن الغير ،\r\nو گاهى درصدد بيان خصوصيتى از خصوصيات معناى ديگر است و به اين مفهوم نظر آلى دارد و آن را حالت و آلت براى غير ملاحظه مىكند و در مقام اين است كه از آن معنى پلى ساخته و ويژگىاى را در معناى ديگر برساند و بفهماند . فى المثل گاهى مىخواهد بگويد : آغاز بهتر از انجام است كه به خود آغاز و انجام كار دارد ولى گاهى مىگويد : آغاز سير ، تحصيل ، تجارت ، جنگ ، صلح و . . . فلان زمان است .\r\nآنگاه واضع هم كه خود از انسانها است و نيازهاى مذكور را وجدان مىكند و از روز اول وضع توجه به اين مطلب داشته و لذا از اول گويا به مستعملين گفته : ايها المستعملين من با شما سخنى دارم : هرگاه در مقام افادهء معنى بنفسه و بما هو هو برآمديد و داعى شما بر استعمال اين جهت بود و بدين منظور در مقام تعبير و عبارت آوردن برآمديد ، از اسم استفاده كنيد و بگوييد : « الابتداء كذا و كذا » و هرگاه خواستيد آن معناى واحد را غير مستقل و حالة لغيره ببينيد و اراده شما به اين امر تعلق گرفت آنجا از حرف مدد بگيريد و بگوييد : « سرت من البصرة . . . » و اينكه استعمال جابجايى صحيح نبود براى اين بود كه شما با شرط واضع و سخن او مخالفت كرديد . و گرنه اصل معنى يكى است . و كرارا گفتيم كه كيفيت ارادهء معنى و نحوه قصد آنكه گاهى آليّا مراد مستعمل واقع مىشود عند لحاظ المعنى آليا و گاهى استقلالا ، « يا فى حالكونه آلة لغيره او مستقلا » و . . . در معنى دخالتى ندارد و از خصوصيات و قيود و مقومات معنا نيست .\r\n( نظير آنچه در باب صيغه افعل مطرح است كه مشهور گفته‌اند : گاهى فعل امر در طلب حقيقى به كار مىرود و گاهى در تهديد و گاهى تعجيز و . . . ولى مرحوم آخوند در باب اوامر\r\n\r\n","description":"","footnote":"","page_name":" 44 ","page_number":52},
  {"content":"\r\n\r\nمدعى هستند كه : فعل امر يك معنا بيشتر ندارد و آن طلب انشائى است و همه جا هم در همين معنا به كار مىرود منتها دواعى و انگيزه‌ها فرق دارد ، گاهى به داعى طلب حقيقى انشاء طلب مىكند و گاهى به داعى تهديد و . . . دليلى نداريم كه معانى را متعدد و متكثر سازيم )\r\nضمنا اين نكته كه واضع اسم را به اين منظور و حرف را به آن منظور وضع كرده و با مستعمل شرط كرده و . . . مطلبى است كه از سوى محشين و مقرّرين و متأخرين از آخوند ، برداشتهاى مختلف و لااقل احتمالات مختلف درباره آن داده شده و مورد مناقشه واقع شده است كه فعلا درصدد بيان آن نيستيم .\r\nقوله : ثم إنّه : مطلب ديگرى كه در امر ثانى مطرح مىكنند آنست كه : باب خبر و باب انشاء هم مثل باب حرف و اسم است و در اصل معنا فرقى ندارند و اختلاف در كيفيت و نحوه و طرز استعمال است .\r\nبيان مطلب : به طور كلى جملات از نظر اخبارى و انشائى بودن سه دسته هستند :\r\n1 - برخى از جملات صددرصد اخبارى هستند و تنها به منظور حكايت از ثبوت امرى و در اين مقام به كار مىروند مانند : ضرب زيد بكرا ، جاء المسافر ، قدم الحاج و . . .\r\n2 - بخشى از جمله‌ها صددرصد انشائى هستند و در مقام انشاء و ايجاد معنا به كار مىروند مانند : اقيموا الصلاة ، اعملوا كذا و كذا ، سارعوا الى مغفرة من ربكم و . . .\r\n3 - قسمتى از جمله‌ها هم دو چهره دارند و در هر دو مقام قابل استفاده هستند و كاربرد دارند ، گاهى در مقام انشاء به كار مىآيند و گاهى در مقام اخبار ، مانند جميع صيغ عقود ، و ايقاعات مثلا كلمهء « بعت » كه به معناى « فروختم » مىباشد هم حالت انشائى دارد و هم اخبارى بعنوان مثال ده روز قبل اتومبيل را فروخته‌اى و الآن مىگوئى : بعت سيارتى اين اخبار است ولى گاهى هم‌اكنون در بنگاه معاملات ماشين نشسته و با مشترى معامله مىكنى و در اين مقام مىگويى بعتك سيارتى كه اين انشاء است .\r\nحال آيا واژه بعت دو معنا دارد ؟ خير يك معنى دارد كه فروختم باشد ولى به دو منظور از آن استفاده مىشود .\r\n\r\n","description":"","footnote":"","page_name":" 45 ","page_number":53},
  {"content":"\r\n\r\n1 - گاهى براى خبر دادن و حكايت كردن از وقوع امرى در گذشته آن را استعمال مىكنيم و مىگوييم « بعت » اين اخبار است .\r\n2 - و گاهى در مقام انشاء و ايجاد معنى به نفس اين لفظ برآمده و به اين منظور آن را به كار مىبريم كه اين انشاء است . پس انشاء و اخبار و يا به تعبير بهتر بعت انشائى با بعت اخبارى از لحاظ معنا و مستعمل فيه متفق و متحدند و تفاوت مذكور مربوط است به غرض مستعمل و مقام استعمال و اينكه به چه منظورى به كار ببرد نه در اصل معنا .\r\nقوله : فتأمل : وجه تأمل از سوى محشين بزرگوار گوناگون ذكر شده و شايد اشاره شده باشد به اينكه :\r\nبه قول مرحوم مشكينى : عبارت قبلى آخوند مسامحه واضحى دارد كه فرمود :\r\nليستعمل فى حكاية . . . و بايد مىگفت : ليستعمل فى مقام حكايت و نيز ليستعمل فى قصد تحققه گفت و بايد مىفرمود : ليستعمل فى مقام قصد تحققه .\r\nو شايد اشاره شده باشد به يك اشكال و جواب :\r\nاما اشكال : چرا در باب حروف قاطعانه گفتيد : معناى حرف و اسم يكى است و اختلاف و تعدد را رد كرديد و نامعقول دانستيد ولى در باب خبر و انشاء گفتيد : لا يبعد . . . يعنى چنين چيزى بعيد نيست هرچند ممكن است خود اخبار و انشاء داخل معنى باشد و اين هم محال است .\r\nو اما جواب : آن محالاتى كه آنجا لازم مىآمد ، اينجا نيست .\r\nزيرا كه آنجا سخن از تعدد لحاظ در مقام استعمال بود ولى اينجا نيست چون برفرض كه اخبار و انشاء داخل در معنى باشند مستعمل همين فروختم انشائى يا اخبارى را لحاظ كرده و لفظ را در آن استعمال مىكند و دو لحاظ مطرح نيست . و نيز آنجا سخن از ذهنى شدن قضايا و . . . بود چون مقيد به لحاظ مىشد كه قيد ذهنى است ولى در اخبار و انشاء اين هم وجود ندارد . و لذا محال نيست كه خود انشاء و اخبار جزء معنا بلكه تمام معناى هيئت بعت باشد .\r\nقوله : ثم إنّه : تا به حال راجع به حروف بحث شد و اينك راجع به اسمائى كه به حروف\r\n\r\n","description":"","footnote":"","page_name":" 46 ","page_number":54},
  {"content":"\r\n\r\nملحق شده‌اند گفتگو مىكنيم از تحقيقات ما راجع به معناى حرفى وضع اسماء اشاره و ضمائر و موصولات و . . . نيز روشن مىشود . يعنى در رابطه با اين اسماء هم بر خلاف مشهور كه موضوع له را خاص مىدانند و بر خلاف تفتازانى كه مستعمل فيه را خاص مىداند ما مىگوييم : همه اين‌ها عام‌اند و در اصل معنى خصوصيت و تشخصى دخيل نيست .\r\nبيان ذلك : اما اسم اشاره : به نظر ما واضع وقتى كلمه هذا را مثلا مىخواسته وضع كند مفهوم كلى مفرد مذكر را منظور كرده و سپس لفظ هذا را براى نفس همان كلى جعل كرده و سپس استعمال‌كنندگان هم لفظ هذا را در همان معناى كلى استعمال مىكنند ، مىپرسيم پس اين خصوصيت و تشخص كه با هذا به فرد معين خارجى اشاره مىكنيم از كجا آمده ؟\r\nدر جواب مىگوئيم : از ناحيه كيفيت و نحوه استعمال پيدا شده يعنى واضع كلمه هذا را براى مفرد مذكر وضع كرده به منظور اينكه با آن به اين معانى اشاره شود ، و اين اشاره است كه جزئيت مىآورد چون مشاراليه معين و محسوسى را مىطلبد در واقع وقتى تحليل مىكنيم در اينجا دو چيز وجود دارد يكى لفظ هذا كه از زبان بيرون مىآيد و ديگرى اشاره با دست و پا و چشم و ابرو و عصا و . . . و هركدام چيزى را مىفهمانند ، « هذا » مفرد مذكر را و « اشاره » تشخص را . اين از باب تعدد دال و مدلول است . نظير آنچه مبسوطا در باب عام و خاص و مطلق و مقيد خواهد آمد كه تقييد و تخصيص سبب مجازيت نيست بلكه تعدد دال و مدلول مطرح است .\r\n( در ادامه سه شاهد بر مدعاى آخوند مىآوريم : )\r\n1 - ابن مالك در الفيّه فرموده :\r\n بذا لمفرد مذكر اشر * بذي و ذه تى تا على الانثى اقتصر « 1 » \r\nيعنى با كلمه هذا به مفرد مذكر اشاره كن و لا شكّ كه مفرد مذكر كلى است . آرى اشاره جزئى است\r\n2 - در كلام امير « ع » آمده : « اعجبوا لهذا الانسان يبصر بشحم و ينطق بلحم و يسمع بعظم . . . » « 2 »\r\n\r\n\r\n","description":"","footnote":"\r\n( 1 ) - سيوطى اول ، مبحث اسماء اشاره .\r\n( 2 ) - نهج البلاغة ، كلمات قصار ، حكمت 8 .\r\n","page_name":" 47 ","page_number":55},
  {"content":"\r\n\r\nكه كلمه هذا را در اشاره به انسان به كار برده و انسان كلى است و هذا الانسان در كلى استعمال شده در تعبيرات فارسى هم مىگوئيم اين انسان موجود ناشناخته‌اى است و . . . كه « اين » همان « هذا » است و به كلى اشاره دارد .\r\n3 - مرحوم مشكينى در حاشيه فرموده : فيكون الاشارة بلفظ هذا كالإشارة بالحصاة او باليد فى مقام استعمال اسماء الاجناس فكما اذا اطلقت كلمة رجل و اشير اليه باليد لا توجب هذه الاشارة كون الموضوع له او المستعمل فيه فى لفظ رجل خاصّا كذلك الاشارة بلفظ هذا « 1 »\r\nقوله : و كذا بعض : از جمله اسمهاى ملحق به حروف ، ضمائر هستند ضمير دو قسم است :\r\n1 - ضمير غايب ، مانند : هو ، هى ، اياه و . .\r\n2 - ضمير حاضر ، مانند : انت ، انت ، اياك و . . .\r\nاما ضمير غايب همانند اسم اشاره و بلكه مصداقى از مصاديق آن است و همان حكم را دارد يعنى واضع كلمه هو را براى مفرد مذكر غايب وضع كرده و در مقام استعمال هم در همين معنا به كار مىرود پس وضع و موضوع له و مستعمل فيه هر سه عموميت دارند ، و تشخص در اصل معنا دخيل نيست و از آنجا كه در مقام استعمال اين كلمه ، به اشاره خارجى يا ذهنى به يك فرد معين اشاره مىشود و بدين منظور به كار مىرود لذا اشاره سبب تشخص و جزئيت آن مىگردد . ( تعدد دال و مدلول )\r\nو اما ضمير حاضر : اين ضمير نيز براى مفرد مذكر حاضر وضع شده و معناى آن كلى است ولى دو حيثيت در آن وجود دارد كه سبب تشخص و جزئيت آن معنا مىشود :\r\n1 - در همين‌جا نيز اشاره وجود دارد و هنگام استعمال انت اشاره هم مىكنيم و اشاره سبب جزئيت و تشخص مىگردد :\r\n2 - خطاب و مخاطبه و تخاطب : در اين مقام از « انت » استفاده مىكنيم و واضح است كه تخاطب بدون مخاطب معين خارجى معنى ندارد و اين امر سبب خصوصيت مىگردد .\r\n\r\n\r\n","description":"","footnote":"\r\n( 1 ) - حاشيه مرحوم مشكينى ، ص 17 ، كفاية الاصول .\r\n","page_name":" 48 ","page_number":56},
  {"content":"\r\n\r\nقوله : فدعوى : با محاسباتى كه كرديم مىگوئيم : گرچه باب اسماء اشاره و ضمائر با باب حروف اين فرق را دارند كه : در معناى حرف دخالت خصوصيت امكان‌پذير نشد ( چه جزئيت خارجيه و چه ذهنيه ) و تالى فاسدهائى داشت و در اسم اشاره يا ضمير اين محذورات نيست و مىتواند نفس اشاره به جزئى خارجى يا خطاب به فرد معين داخل موضوع له باشد\r\nدر عين حال مىگوئيم : اين ادعا كه در همين موارد هم تشخص و جزئيت مربوط به مقام استعمال و كيفيت استعمال و از شئون آن است نه دخيل در اصل معنى ، ادعاى گزافى نخواهد بود .\r\nقوله : فتلخص : از مجموع تحقيقات ما از اول معناى حرفى تا اينجا به اين نتيجه مىرسيم كه :\r\nحروف ، اسماء اشاره ، ضمائر و . . . تماما وضعشان عام و موضوع له و مستعمل فيه آنها نيز عام است و تشخص يا خصوصيت و جزئيت ( چه جزئيت خارجيه كه در اسماء اشاره و ضمائر بود و چه خصوصيت ذهنيه كه در اسماء اجناس و حروف و مانند آن بود كه لحاظ المعنى موجب خصوصيت مىشود ) خارج از دائره معنا و از ناحيه استعمالات مستعملين سرچشمه مىگيرد و مربوط به نحوه استعمال و نيّت مستعمل است ، يا مربوط به شرط وضع و استعمال است يا مربوط به هدف و غرض و داعى مستعمل است و . . . و چنين امرى نمىتواند قيد معنا و مستعمل فيه و موجب تشخص آن گردد ( و گرنه دور پيش مىآيد كه در ادامه خواهيم آورد ) مجددا سخن خويش را تكرار كرده و مىگوئيم : در اينكه تشخص و خصوصيت داخل در معنا نيست ، هيچ فرقى ميان اسماء اجناس و حروف نيست . و تفاوت در لحاظ است كه بيرون از اصل معنى است .\r\nقوله و لذا : در خاتمه مؤيدى هم براى مطلب خويش مىآورند :\r\nدر آثار قدماء هرچه بگرديد از تشخص و جزئيت معناى حروف هيچ خبرى نيست . « لا عين و لا اثر » يعنى نه كلامى دارند كه بالمطابقه دال بر اين مطلب باشد و نه كلامى كه بالملازمه آن را برساند . بلكه آنچه هست اينكه : من للابتدا ، فى للظرفيه و . . . كه معناى كلّى\r\n\r\n","description":"","footnote":"","page_name":" 49 ","page_number":57},
  {"content":"\r\n\r\nمطرح است و اگر خصوصيت در اصل معنا مدخليتى داشت حتما حضرات متعرض مىشدند . نوبت به متأخرين ( از قبيل : مير شريف جرجانى ، ملا سعد تفتازانى و . . . ) كه رسيده سخن از خصوصيت مطرح شده و برخى مثل مشهور ادعا كرده‌اند كه در حروف موضوع له خاص است و برخى هم مثل تفتازانى مدعى شده كه مستعمل فيه خاص است .\r\nبه خاطر اينكه : لحاظ المعنى آليا در باب حروف و استقلاليا در باب اسماء در اصل معنا دخيل است و از شئون معنا است و لحاظ هم كه جزئيت مىآورد . پس معناى حروف جزئى است غافل از اينكه لحاظ المعنى با همه انواعش ( آلى - استقلالى ، خبرى ، و انشائى و . . . ) امكان ندارد كه از شئون معنا و در اصل معنى دخيل باشد\r\n( به همان بياناتى كه قبلا در معناى حرفى گفته شده و در اينجا به يكى از آنها اشاره شده كه اشكال نقضى بود و آن اينكه : اگر در حروف لحاظ به عنوان آلت و حالتى براى غير ، جزء معنى يا قيد آن باشد پس در اسماء هم بايد لحاظ المعنى فى نفسه و مستقلا قيد معنا باشد و . . . كه خود اين‌ها هم بدان ملتزم نيستند .\r\nو علاوه برآن اشكال دور مطرح مىشود : اين خصوصيات متوقف بر استعمال‌اند زيرا كه از استعمال نشأت مىگيرند و لا شك در اينكه استعمال رتبه‌اش متأخر از اصل معنى و از خصوصيات دخيل در آن است ، پس اگر اين خصوصيات دخيل در اصل معنا باشد لازم مىآيد كه معنى متوقف بر استعمال باشد درحالىكه استعمال هم متأخر از معنى و متوقف برآن است در نتيجه معنا متوقف بر استعمال و استعمال متوقف بر معنى بوده و اين دور است . )\r\nپس حق آنست كه اين خصوصيات خارج از محدوده معنا است و اصل معانى حروف عام و كلى هستند .\r\nمطلب دقيق وضع حروف و معناى حرفى در اينجا به اتمام رسيد ، ولى جاى تأمل و دقت دارد و از مواردى است كه قلمها و قدمهاى محقّقين و مدققين در آنجا مىلغزد خداوند ما را از لغزشها مصون بدارد .\r\n\r\n","description":"","footnote":"","page_name":" 50 ","page_number":58},
  {"content":"\r\n\r\n\r\nمقدمهء سوم « استعمال »\r\nاصولا غير از امر اول كه پيرامون علم و تعريف آن بود و از مبادى تصديقيه علم اصول است . و بيان شد باقيمانده از دوازده امر ديگر تماما به نوعى و از جنبه‌اى يا مربوط به وضع است و يا مربوط به استعمال . مطالبى كه در امر ثانى عنوان شد در رابطه با وضع بود ، و مطالبى كه در امر ثالث مطرح است مربوط به استعمال است .\r\nقبل از ورود به بحث دو مطلب را به عنوان مقدّمه مىآوريم :\r\nالف ) اقسام استعمال\r\nاستعمال لفظى در معنائى در يك تقسيم سه قسم مىگردد :\r\n1 - استعمال حقيقى كه عبارتست از : استعمال لفظ در معناى موضوع له خودش ، مانند اسد در حيوان مفترس ، انسان در حيوان ناطق ، ماء در جسم سيال بارد بالطبع ، و . . .\r\n2 - استعمال مجازى كه عبارتست از : استعمال لفظ در غير معناى موضوع له ولى غيرى كه با معناى موضوع له داراى مناسبت و ارتباط و علاقه باشد و بيگانه از يكديگر نباشند .\r\nمثل : اسد در رجل شجاع به علاقهء مشابهت در شجاعت ، گرگ در انسان خونخوار ، روباه در رجل مكار ، حمار در رجل بليد ، حاتم در انسان بخشنده ، ابن سينا در انسان نابغه و . . .\r\n3 - استعمال غلط كه عبارتست از : به كار بردن لفظ در معناى غير موضوع له آن‌هم غيرى كه هيچ تناسبى با معناى اصلى ندارد و كاملا از يكديگر بيگانه‌اند . مثل : اسد در ديوار ، كتاب در فرش ، آسمان در ريسمان ، ماست در دروازه .\r\nب ) وضع شخصى و نوعى\r\nيكى از تقسيمات وضع كه به لحاظ خود لفظ موضوع انجام مىگيرد آنست كه وضع يا شخصى است يا نوعى .\r\n\r\n","description":"","footnote":"","page_name":" 51 ","page_number":59},
  {"content":"\r\n\r\nبراى بيان مطلب مىگوئيم : گاهى واضع در هنگام وضع ماده معين و هيئت مشخص را در نظر مىگيرد و آن را براى معنائى قرار مىدهد . مثل باب اسماء اجناس و اعلام اشخاص ، مثلا كلمه انسان را كه داراى حروف معينى است ( ا - ن - س - ا - ن ) و داراى هيئت معينى است ، براى حيوان ناطق قرار داده . يا لفظ زيد را كه داراى ماده مشخص ( ز - ى - د ) و هيئت معينى است براى آن موجود خارجى وضع كرده و . . . اين قسم را وضع شخصى گويند ، زيرا لفظ آن از حيث هيئت و ماده صددرصد معين و مشخص است .\r\nگاهى واضع در مقام وضع ، ماده معينى را در نظر مىگيرد . در ضمن هر هيئتى كه باشد .\r\nمثلا مىگويد : من ماده ض - ر - ب را براى دلالت بر حدث معين يعنى زدن وضع كردم چه اين ماده در ضمن هيئت ضرب باشد و چه يضرب و ضارب و . . . اين قسم مورد اختلاف است كه آيا وضع شخصى دارد يا نوعى ؟ به لحاظ ماده وضع شخصى دارد ولى به لحاظ هيئت وضع نوعى دارد .\r\nو گاهى واضع در هنگام وضع هيئت معينى را در نظر مىگيرد و آن را براى معنائى وضع مىكند در ضمن هر ماده‌اى كه باشد مثلا مىگويد : من هيئت فعل را براى دلالت بر زمان گذشته وضع كردم چه در ضمن ضرب باشد و چه كتب و منع و . . . اين قسم هم مورد اختلاف است كه وضع شخصى دارد يا نوعى ؟\r\nگاهى واضع در هنگام وضع نه ماده معينى را منظور مىكند و نه هيئت معينى را بلكه صددرصد نظر به كلى و جامع است مثلا مىگويد : در كليه مواردى كه ميان دو شىء علاقه مشابهت باشد من اجازه دادم كه شما احدهما را بجاى ديگرى به كار ببريد . يا هرجا سبب و مسبّبى باشد شما مجازيد كه الفاظ دال بر سبب را در مسبب و بالعكس استعمال كنيد . و هكذا علاقه حالّ و محل ، علاقه كل و جزء ، علاقه كلّى و جزئى و . . . كه مصاديق آنها را اصلا مشخص نكرده ، نام اين وضع نوعى است .\r\nبا حفظ اين دو نكته مىگوئيم : بىترديد در هر زبانى يك سلسله استعمالهاى مجازى وجود دارد تا آنجا كه برخى مدعى شده‌اند كه استعمال مجازى از حقيقى بيشتر است . و نيز بىترديد اين استعمالات صحيح و بايسته و پسنديده است ، و كسى اين معنا را انكار\r\n\r\n","description":"","footnote":"","page_name":" 52 ","page_number":60},
  {"content":"\r\n\r\nنكرده بلكه مجاز را نمك كلام دانسته‌اند .\r\nج ) حسن استعمال مجازى بالطبع است\r\nانما الكلام در اينست كه : آيا اين صحت و حسن استعمالات مجازى وضعى و تابع وضع است ؟ يعنى واضع بايد اذن و رخصت دهد تا ما حق چنين استعمالى را داشته باشيم ؟ يا طبعى و تابع طبع انسان است ؟\r\nدر مسئله دو وجه و بلكه دو قول ( نه تنها احتمالى است داراى دليل و قابل استدلال ، بلكه قائل و طرفدار هم دارد . ) است :\r\n1 - مشهور برآنند كه حسن استعمالات مجازى بالوضع است يعنى تابع اذن و ترخيص واضع است در آنجا كه واضع استعمال را تجويز كرده آن استعمال بجا است و هرجا كه ممانعت كرده آن استعمال نابجا است . و بدنبال آن شروع كرده‌اند در استقراء و تتبع موارد اذن و ترخيص واضع و در حدود 25 علاقه و قرينه براى استعمالات مجازى جسته‌اند . و مدعى شده‌اند كه اين‌ها داراى وضع نوعى هستند . ( و به قول صاحب معالم : فان المجازات الحادثه عربيه و ان لم يصرح العرب بآحادها ، لدلالة الاستقراء على تجويزهم نوعها « 1 » )\r\n2 - مرحوم آخوند مىفرمايد : اظهر آن است كه حسن استعمال مجازى تابع وضع نيست بلكه تابع طبع است يعنى هر استعمال مجازى كه طبع آدمى از آن استقبال كند و خوشش بيايد و مطبوع و دلنشين و دلپذير باشد ، آن استعمال صحيح است . چه واضع اجازه بدهد و چه اجازه ندهد و هر استعمال مجازى كه طبع از آن متنفر باشد و بدان ادبار كند و بدش بيايد چنين استعمالى ناصحيح خواهد بود . چه واضع ممانعت بكند يا نه .\r\nدليل مرحوم آخوند : مراجعه به وجدان بهترين شاهد مطلب است . بيان ذلك : وقتى ما استعمالهاى مجازى را بررسى مىكنيم ، برخى از آنها زيبا است و در همه دنيا چنين استعمالى رايج است كسى اجازه بدهد يا نه . كمااينكه در هر زبانى از رجل شجاع به اسد تعبير مىشود . از آدم مكار به شيطان تعبير مىشود . از انسان زيبا به ماه تعبير مىشود و سخن از حال مه‌رويان به ميان مىآيد . و پاره‌اى از استعمالها هم خنك و بىمزه و نامناسب\r\n\r\n\r\n","description":"","footnote":"\r\n( 1 ) - معالم الاصول ، ص 31 .\r\n","page_name":" 53 ","page_number":61},
  {"content":"\r\n\r\nبا طبع است . واضع اجازه بدهد يا نه . مثلا شير دو صفت دارد : يكى شجاعت كه در آن ضرب‌المثل است و ديگرى ابخر الفم بودن ، حال كسى از شير فقط بخر الفم بودن را به ارث برده است . ولى از سايه خود هم وحشت دارد . اگر به او بگوئيم : فلانى مثل شير است .\r\nهمه ناراحت مىشوند و به ريش اين استعمال‌كننده مىخندند . يا مثلا حاتم طائى هم در بخشندگى ضرب‌المثل است و هم آدمى قدبلند است . حال كسى كه صرفا طويل بودن را از حاتم ارث بوده درحالىكه در بذل و بخشش صفر است و آدمى به بخل و امساك و خسيس بودن او كسى نديده اگر بگوئيم : فلانى حاتم طائى شده ، همه مىخندند .\r\nنتيجه : به طور كلى : هر استعمال مجازى كه مطبوع باشد ، صحيح است . و هر استعمال مجازى نامطبوع باشد ، قبيح مىباشد .\r\nقوله : و الظاهر : به عقيده ما اطلاق و اراده نوع آن يا صنف آن يا مثل آن‌هم صحيح است و صحتش بالطبع است نه بالوضع به بيانى كه مبسوطا در امر رابع خواهد آمد .\r\n\r\n","description":"","footnote":"","page_name":" 54 ","page_number":62},
  {"content":"\r\n\r\n\r\nمقدمهء چهارم اطلاق لفظ بر لفظ\r\nامر چهارم از امورى كه در مقدمه كتاب بيان مىكنند ، درباره اينست كه :\r\nگاهى لفظى اطلاق مىشود و از آن معنائى اراده مىگردد . نام اين اطلاق استعمال است كه در امر ثالث بحث شد . ولى گاهى لفظى اطلاق مىشود ، و از آن لفظى اراده مىشود و در اين اطلاق اصولا كارى به معنى نداريم . و تمام نظر به خود لفظ يا الفاظ است . ( نظير كليه بحثهاى زبان‌شناسى و دستور زبان و قواعد و ادبيات عرب و . . . كه بدنبال اصطلاح و ترميم ساختار لفظ هستند و با معنا سروكار ندارند . ) و اطلاق لفظ بر لفظ به چهار نحو متصور است :\r\n1 - گاهى لفظى را اطلاق كرده و از آن نوع و كلى آن لفظ اراده مىشود ، بعنوان مثال :\r\nالف ) شما مىگوييد : زيد لفظ است ، منظورتان شخص همين لفظ زيد كه از زبان شما صادرشده نيست ، منظورتان نوع زيد است ، يعنى هر زيدى از هر گوينده‌اى در هر زمانى و مكانى و به هر مناسبتى و در هركجاى كلام ( اول - وسط - آخر - جمله فعليه - جمله اسميه و . . . ) كه باشد و صادر بشود تمام آنها لفظ هستند . ويژگى اين مثال آنست كه : حتى خود اين لفظ زيد را كه شما گفتيد هم شامل است .\r\nب ) شخصى مىگويد : ضرب ( از باب مثال است شما مىتوانيد بجاى آن بگوئيد : نصر ، منع و . . . ) فعل ماضى است منظور قائل شخص همين ضرب كه از قائل صدور يافته كه نيست ، چون شخص اين ضرب اساسا فعل ماضى نيست بلكه معناى اسمى دارد و مبتدا است و اسمى است كه عنوان مشير به افراد واقع شده است ، منظور نوع ضرب‌ها است .\r\n\r\n","description":"","footnote":"","page_name":" 55 ","page_number":63},
  {"content":"\r\n\r\nيعنى هر ضرب از هر متكلمى در هر زمانى و مكانى و به هر مناسبتى كه صادر شود و در هركجاى كلام كه باشد تماما فعل هستند ويژگى اين مثال هم روشن شد ، كه خود را شامل نيست . ضمنا رمز دو مثال آوردن و تفاوت آن دو واضح است .\r\n2 - گاهى لفظ را اطلاق كرده و از آن صنف همان لفظ را اراده مىكنيم ( نوع آن كلىاى است كه اصنافى در تحت پوشش آن هستند . ولى صنف آن كلى است كه زيرمجموعه آن افراد هستند . ) دو مثال :\r\nالف ) گاهى گفته مىشود : « زيد اذا وقع فى اول الجملة الاسمية مبتداء » منظور از اين زيد شخص همين زيد در اين جمله نيست ، بلكه منظور صنف زيدهاى كذائى است يعنى هر زيدى از هر متكلمى در هر زمانى و مكانى و به هر مناسبتى ، اگر در اول جمله اسميه بود مبتدا است اما زيدهائى را كه در وسط يا آخر جمله واقع مىشوند شامل نيست چون آنها يا فاعل يا مفعول يا خبر و . . . هستند ويژگى اين مثال آنست كه حتى خود زيد در همين جمله را هم شامل است و اين هم مبتدا است .\r\nب ) و گاهى گفته مىشود زيد در ضرب زيد فاعل است باز منظور شخص اين زيد اول كلام نيست چون اين زيد در اول جمله اسميه است و مبتدا است نه فاعل ، بلكه منظور صنف زيدهائى است كه از هر متكلمى در هر زمان و مكانى بدنبال ضرب واقع مىشوند اما زيدهاى ديگر كه مثلا در ضربت زيدا است . . . را شامل نيست . ضمنا وجه دو مثال آوردن روشن شد . در اوّلى خود اين زيد را هم شامل مىشود ولى در دوّمى خود اين زيد در مثال را شامل نمىشود .\r\n3 - و گاهى لفظى اطلاق مىشود و از آن مثل اين لفظ ( فرد ديگرى كه مثل او است نه نوع يا صنف او ) اراده مىشود .\r\nمثلا شخصى از شما مىپرسد جمله ضرب زيد بكرا را كه فلانى گفته است براى من تركيب كنيد ، شما مىگوئيد : اين ضرب كه او گفت فعل ماضى است و زيدى كه او گفت فاعل است و بكرا كه او گفت مفعول است . و از لفظ ضرب و زيد و بكر كه بدان تلفظ مىكنيد ، مثل آنها يعنى - ضرب و زيد و بكر آن گوينده را - اراده مىكنيد . و در واقع لفظ\r\n\r\n","description":"","footnote":"","page_name":" 56 ","page_number":64},
  {"content":"\r\n\r\nضرب خودتان را حاكى از ضرب در كلام او قرار داده و زيد خود را در زيد او استعمال كرده‌ايد . . . اين سه قسم از اطلاق بلااشكال هم ممكن هستند و هيچ تالى فاسدى ندارند و هم واقع شده‌اند و نوع بحثهاى ادبياتى و دستورى از اين قبيل اطلاقات است . پس بىترديد اين اطلاقات صحيح و پسنديده است .\r\nولى سخن در اينست كه : آيا صحت و حسن اين اطلاقات بالوضع است يعنى تابع اذن و ترخيص واضع است ؟ يا بالطبع است يعنى تابع طبع انسان مطلق و مستعمل است ، واضع ترخيص كند يا منع نمايد و ربطى به او ندارد . ؟\r\nمرحوم آخوند مىفرمايد : در پايان امر ثالث هم قبلا اشاره كرديم كه حسن اين اطلاقات بالطبع است و دليل اين مطلب همان مراجعه به وجدان است و علاوه برآن ، دليل ديگرى هم در اينجا مىآوريم و آن عبارتست از اينكه :\r\nبلااشكال ما در هر لغتى الفاظى داريم كه مهمل و غير موضوع هستند ، و واضع آنها را براى چيز خاصى وضع نكرده است . مانند لفظ : ديز ، بيز ، جسق و . . . در لغت عرب ، و مانند :\r\nپاخت ، مسن ، و . . . كه مىگوييم : ساخت‌وپاخت ، حسن مسن ، در مر و . . . در فارسى . و بلا اشكال اطلاقات مذكور ( اطلاق لفظ و ارادهء نوع يا صنف يا مثل ) در الفاظ مهمل نيز صحيح است . مثلا بگوئيم ديز لفظ است و از آن اراده كنيم نوع ديزها يا صنف خاصى از آن يا مثل آن را . آنگاه اگر اين اطلاقها بالوضع باشد لازمه‌اش آنست كه الفاظ مهمل هم در عالم داراى وضع باشند و براى دلالت بر چيزى وضع شده باشند . و اين لازم باطل است و بقول مرحوم آخوند : و هو كما ترى زيرا كه مهمل اسمش با خودش است ، و از آن چيزى اراده نمىشود ، و نيز خلف فرض لازم مىآيد . يعنى لازم مىشود لفظى را كه فرض كرده‌ايم مهمل است ، مهمل نباشد . ( و نيز وضعى بودن اطلاقهاى مذكور مستلزم اشتراك لفظى در الفاظ موضوع و مستعمل و معنىدار است فى المثل لفظ زيد يك‌بار براى هيكل خارجى و يك‌بار براى اراده نوع و صنف و . . . وضع شده است و احدى به اين اشتراك ملتزم نيست . )\r\nپس صحّت اطلاقات مذكور وضعى و قراردادى نيست بلكه طبعى است .\r\n4 - قوله : و اما اطلاقه : گاهى لفظى اطلاق مىشود و از آن نفس شخص همين لفظ\r\n\r\n","description":"","footnote":"","page_name":" 57 ","page_number":65},
  {"content":"\r\n\r\nصادره از متكلم اراده مىشود نه مثل يا صنف يا نوع مثلا مىگوئيم : زيد لفظ و منظورمان از زيد خود همين زيدى است كه بدان تلفظ كرده‌ايم نه اينكه منظور چيز ديگرى باشد و اين لفظ را حاكى از آن قرار داده باشيم . در رابطه با صحت و معقوليت چنين اطلاقى اختلاف نظرهايى وجود دارد : مرحوم صاحب فصول به اين اطلاق اشكال كرده و مدعى شده است كه بدون تأويل و توجيه و تصرف صحيح نيست « 1 »\r\nبيان مطلب : اشكال ايشان دو بخش دارد و هر بخشى مقدمه‌اى مىطلبد كه در آغاز به اين دو مقدّمه مىپردازيم :\r\nمقدمه اول : در منطق خوانديم كه در باب دلالت سه چيز مطرح است : 1 - دال 2 - مدلول 3 - دلالت\r\nدال عبارتست از چيزى كه از چيز ديگر حكايت مىكند و مرآتيت براى چيز ديگر دارد .\r\nو مدلول همان چيزى است كه به وسيله دال حكايت مىشود و به عبارتى محكى است . و دلالت هم كه حكايت و كشف است ، و هميشه حاكى و دال ، فانى در محكى و مدلول است و به حاكى نظر آلى و به محكى نظر استقلالى مىشود و جمع ميان اين دو نظر صحيح نيست .\r\nمقدمه دوم : مىدانيم كه وجود چهار قسم دارد كه عبارتند از : خارجى ، ذهنى ، لفظى ، و كتبى ، همچنين ، قضيه هم از اين چهار وجود برخوردار است :\r\nوجود لفظى قضيه ، همان الفاظ زيد قائم است كه به زبان مىآيد و تلفظ مىشود و نامش قضيه لفظيه يا ملفوظ است .\r\nوجود كتبى قضيه هم همهء قضايائى است كه در كتب نوشته شده است .\r\nو وجود خارجى آن‌هم رابطه‌اى است كه كه در خارج ميان زيد و قيام وجود دارد\r\nوجود ذهنى آن‌هم همان تعقل شما از زيد و قيام و رابطه است كه در ذهن مجسم مىكنيد و نامش قضيهء معقوله يا محكيه است و در تمام اين اقسام بايد هر قضيه‌اى داراى سه جزء باشد . 1 - موضوع 2 - محمول 3 - نسبت ميان آن و هركدام كه نباشد قضيه ناقص\r\n\r\n\r\n","description":"","footnote":"\r\n( 1 ) - الفصول الغرويّة ، ص 22 .\r\n","page_name":" 58 ","page_number":66},
  {"content":"\r\n\r\nاست و ما قضيهء دو جزئى يا يك جزئى نداريم .\r\nبا اين دو مقدمه به ادامه بحث مىپردازيم : صاحب فصول مىگويد : شما كه قضيه درست مىكنيد و مىگوئيد زيد لفظ و از زيد نفس شخص همين زيد ملفوظ را اراده كنيد آيا حيثيت دلالت آن و حكايت آن از خودش را هم لحاظ مىكنيد و معتبر مىدانيد ؟ و مع الدلالة و الحكاية آن را موضوع قرار مىدهيد ؟ يا اين حيثيت را لحاظ نمىكنيد و بدون دلالت يا حكايت آن را موضوع قرار مىدهيد ؟ هركدام كه باشد اشكال دارد .\r\nاگر با عنوان دلالت و حكايت موضوع واقع شود لازمه‌اش اتحاد دال و مدلول و حاكى و محكى است زيرا لفظ زيد خودش هم حاكى و هم محكى است و چنانچه در مقدمه آورديم اين اتحاد محال است و اگر بدون عنوان مذكور موضوع واقع بشود اگرچه قضيهء لفظيه و حاكيه ما سه جزء دارد و زيد هم به زبان آمده .\r\nولى قضيه معقوله و محكيه ما مركب از دو جزء مىباشد چون موضوع يعنى زيد وجودش كالعدم است و از چيزى حكايت نمىكند پس محكى و معقول و صورت ذهنيه اى هم ندارد . باقى مىماند نسبت حكميه و محمول كه محكى دارند . و قضيه ما از دو جزء تركيب مىشود درحالىكه چنين چيزى از محالات است زيرا نسبت بدون طرفين امكان ندارد پس اطلاق لفظ و اراده شخص آن يكى از دو محذور را دارد و قابل قبول نيست . مگر اينكه توجيهى مرتكب شويم .\r\n[ و به قول آقاى حكيم « ره » بگوئيم : موضوع اصلى خود زيد نيست بلكه موضوع در تقدير است و در واقع چنين بوده : زيد هذا اللّفظ كه هذا اللفظ موضوع واقعى است و با آن به زيد اشاره شده است « 1 » 
  ] ولى اين هم فايده اين ندارد چون با توجيه مذكور از فرض بحث خارج مىشويم و از باب اطلاق لفظ و اراده شخص او نيست بلكه لفظ هذا اللفظ را بر زيد اطلاق كرده‌ايم و از خود زيد چيزى اراده نشده است فما قصد لم و ما و يقع لم يقصد .\r\nقوله : قلت : مرحوم آخوند در جواب مىفرمايد : ما مىتوانيم هريك از دو شق و احتمال را اختيار كرده و اشكال شما را جواب دهيم و ثابت كنيم كه اين نوع از اطلاق هم معقول\r\n\r\n\r\n","description":"","footnote":"\r\n( 1 ) - حقايق الاصول ، ج 1 ، ص 32 .\r\n","page_name":" 59 ","page_number":67},
  {"content":"\r\n\r\nاست :\r\nدر قدم اول شق اول را برگزيده و مىگوييم : زيد به عنوان اينكه حاكى و دال است موضوع واقع شده است شما گفتيد : لازمه‌اش اتحاد دال و مدلول است و هو محال . . . ما مىگوئيم : كبراى كلى را قبول داريم كه حاكى و محكى بايد متعدد و متغاير باشند و اصولا دال و مدلول متضايفان بوده و از اقسام متقابلان هستند و متقابلان هم از اقسام متباينان يا متغايران هستند ( در منطق مظفر تبيين شده « 1 » )\r\nولى سخن ما اينست كه : مغايرت ميان دو چيز دو گونه است و ما دو نوع تغاير داريم :\r\n1 - تغاير حقيقى و واقعى : دو چيز واقعا و در خارج و نفس الامر از يكديگر جدا و ممتاز بوده و دو چيز باشند مانند علت و معلول ، واجب و ممكن ، بايع و مشترى و . . .\r\n2 - تغاير اعتبارى : دو چيز از نظر ذات با يكديگر اتحاد دارند و يكى هستند ولى از جهت اعتبار و حيثيت متفاوتند و از دو زاويه مىتوان به آن شىء واحد نظر كرد مانند عالميت و معلوميّت : شما وقتى به ذات خويشتن عالميد آيا عالم غير از معلوم است ؟ خير اينجا وادى اتحاد عالم و معلوم است ؟ هم عالم و هم معلوم خودتان هستيد . ولى به اعتبار اينكه شما خود مدرك هستيد ، عالم صدق مىكند و به اعتبار اينكه خود مدرك هستيد معلوم گفته مىشد . و مثل موجب و قابل كه چه‌بسا شخص واحدى هم موجب باشد و هم قابل ولى هركدام به اعتبارى .\r\nحال در ما نحن فيه ميان دال و مدلول بايد مغايرت باشد ولى لزومى ندارد كه همه جا تغاير حقيقى باشد مثل لفظ و معنى زيرا لزوم چنين تغايرى نه برهانى است و نه دليل نقلى دارد آنچه لازم است اين است كه لااقل تغاير اعتبارى باشد و اين امر در مورد بحث وجود دارد يعنى شخص لفظ زيد به دو اعتبار هم دال است هم مدلول به اعتبار اينكه لفظى است كه از لافظى صادر مىشود ، دال ناميده مىشود و به اعتبار اينكه خود همين لفظ فى نفسه و بشخصه اراده شده ، نامش مدلول است .\r\nدر قدم دوم شق دوم را اختيار كرده مىگوئيم لفظ بدون عنوان حكايت و دلالت\r\n\r\n\r\n","description":"","footnote":"\r\n( 1 ) - المنطق ، ص 53 - 48 .\r\n","page_name":" 60 ","page_number":68},
  {"content":"\r\n\r\nموضوع واقع شده است ، شما گفتيد اين امر مستلزم تركب قضيهء معقوله از دو جزء است و هو محال ، ما مىگوئيم كبراى كلى را قبول داريم كه هر قضيه‌اى بايد داراى سه جزء باشد و از جمله موضوع داشته باشد و گرنه يلزم تركّب آن از دو جزء كه محال است زيرا نسبت بدون منتسبين نخواهد بود اما اينكه حتما موضوع قضيهء ملفوظه يا حاكيه با موضوع قضيهء معقوله يا محكيه دو چيز باشد ، نه برهانى است و نه قرآنى .\r\nآرى در نوع قضايا ، موضوعها متعدد است . يعنى موضوع واقعى يا محكى يا معقول ، چيزى است و موضوع ظاهرى و ملفوظ چيز ديگرى است مثلا « زيد قائم يا بكر جالس » ، موضوع ملفوظ لفظ زيد يا بكر است كه از كيفيات مسموعه هستند و قرع سمع مىكنند ولى موضوع محكى و معقول معناى زيد و بكر است كه آن وجود خارجى جوهرى يا صورت ذهنيهء علمى مىباشد كه از كيفيات نفسانيه است و از آنجا كه احضار نفس معنى مستقيما ممكن نيست لفظ را حاكى از آن و طريق به آن و مرآت براى آن قرار داده‌اند و گرنه موضوع حقيقى قيام كه متّصف به اين صفت باشد معناى زيد است نه لفظ آن ، چون لفظ كه قيام و قعود ندارد و در قضاياى متعارفه لفظ به عنوان اينكه حاكى از معنى است موضوع يا محمول واقع شده ولى گاهى هم لفظ به عنوان نفس و شخص لفظ و نه به عنوان حكايتگرى از معنائى موضوع واقع مىشود و ما نحن فيه از اين قبيل است كه در زيد لفظ خود زيد موضوع واقع شده و حاكى از چيزى نيست آنگاه هم قضيه ملفوظهء ما موضوع دارد چون تلفظ به لفظ زيد شده است و هم قضيه معقوله ما موضوع دارد كه باز هم همان لفظ زيد مىباشد پس لفظ زيد متصور شده و لفظ زيد به زبان آمده است بدون اينكه آن را حاكى از معنى يا حاكى از نوع و صنف و مثل و يا حتى حاكى از خودش قرار دهيم . در نتيجه قضيهء ما سه‌جزئى است و كمبودى ندارد پس اشكال فصول مرتفع شده و صورت چهارم هم كاملا معقول و ممكن است\r\nقوله : و على هذا : مقدمه : اطلاق چيست ؟ و استعمال كدام است ؟ اطلاق داراى معناى وسيع‌ترى است كه هم بر اطلاق لفظ بر معنا صدق مىكند مثلا مىگوئيم لفظ اسد عند الإطلاق أي « عند استعماله مجردا عن كل قرينهء » بر حيوان مفترس دلالت مىكند و هم بر\r\n\r\n","description":"","footnote":"","page_name":" 61 ","page_number":69},
  {"content":"\r\n\r\nاطلاق كلى بر فرد و يا حمل فرد بر كلى صدق مىكند هم در باب لفظ و معنى كه حمل اولى و اتحاد مفهومى دارند و هم در باب كلى و فرد كه حمل شايع و اتحاد وجودى دارند اطلاق مىشود ولى استعمال اخص است و در خصوص لفظ و معنى و به كار بردن لفظ در معنا و اراده كردن معنى از لفظ گفته مىشود و مىگوئيم فلانى مقصد و مطلبى و ما فى الضميرى داشت و نمىتوانست خود آن را مستقيما احضار و تفهيم كند به لفظ متوسل شد و آن را واسطه و پل قرار داد و به واسطه لفظ از معنا حكايت كرد ولى در كلى و فرد چنين نيست شما كلمهء انسان را در معناى حيوان ناطق به كار مىبريد كه مستعمل فيه يك معناى كلى است ولى چون اين معنا كلى و قابل صدق بر كثيرين است لذا بر هر فردى از افرادش منطبق مىشود و صدق مىكند و اطلاق مىگردد و اين به حكم عقل است نه از باب استعمال\r\nبا اين مقدمه مىگوئيم : اطلاق لفظ بر لفظ چهار صورت دارد حال آيا بر اين اطلاقات استعمال هم صدق مىكند يا خير ؟ بر كدامها صادق است ؟ و در كجا صادق نيست ؟ به ترتيب كتاب پيش مىرويم اول از قسم چهارم شروع مىكنند ، بعد بحث را به قسم اول و دوم تعديه مىدهند و سپس در اثناء محاسبات اين دو قسم ، تكليف قسم سوم را معلوم مىكنند :\r\nقسم چهارم : اين قسم از باب استعمال لفظ نيست . چون معنائى نيست كه لفظ در آن استعمال شده باشد تا استعمال صدق كند . ( خوب بود تفصيل بدهند : اگر شقّ اول را در نظر بگيريم كه لفظ بما هو حاك و دال موضوع واقع شده ، به اين اعتبار استعمال صدق مىكند زيرا لفظ را حاكى از خودش قرار داديم و استعمال هم يعنى « جعل اللفظ مرآتا و وجها و عنوانا للمعنى و فانيا فى المعنى و ايجاد اللفظ بالمعنى » و سيأتى مبسوطا در امر دوازدهم از مقدمه ، و اگر اشكال كنيد كه اين مستلزم آنست كه مستعمل و مستعمل فيه يا حاكى و محكى يكى شوند ، جوابش همان است كه گفتيم ، و اگر شق ثانى را منظور كنيم كه لفظ نه به عنوان حكايتگرى موضوع واقع شده اينجا استعمال صدق نمىكند چون محكى و مدلول و معنائى در بين نيست . و منظور آخوند هم همين است )\r\n\r\n","description":"","footnote":"","page_name":" 62 ","page_number":70},
  {"content":"\r\n\r\nقسم اول و دوم : اطلاق لفظ و ارادهء نوع يا صنف : در اين رابطه چهار محاسبه دارند :\r\n1 - قوله : بل يمكن . . . 2 - قوله : اللهم الا ان يقال : 3 - قول : و بالجملة . . . 4 - و لكن\r\nمرحلهء اول : همان‌طورىكه قسم چهارم از باب استعمال نبود ، هكذا اين دو قسم هم از استعمال لفظ در معنا محسوب نمىشوند زيرا كه مسئله ، لفظ و معنى و استعمال لفظ در معنى نيست در واقع لفظ نقش واسطه را بازى مىكند و موضوع حقيقى همان معنى است و در نوع قضاياى متعارفه چنين است يعنى در « زيد قائم » شما لفظ زيد را بما هو حاك از معناى زيد موضوع قرار داديد . بلكه مسئله كلى و فرد است و در « زيد لفظ » يا « ضرب فعل ماض » و مانند آن ، در واقع زيد و ضرب يك فرد از كلى زيدها و ضربها است و اتحاد مصداقى و حمل شايع دارند و موضوع در اين قضايا ظاهرا و باطنا خود لفظ زيد و ضرب است نه اينكه موضوع حقيقى قضيه ، نوع يا صنف اين‌ها باشد ولى شما با لفظ زيد و ضرب از آن حكايت مىكنيد و اين را واسطه آن‌ها قرار مىدهيد بلكه خود لفظ زيد و ضرب موضوع است و حكم هم بر خود آن بار شده و موضوع واقعى هم خود آن است . منتها وقتى فردى را موضوع قرار مىدهيم و حكمى برآن بار مىكنيم دو گونه است :\r\n1 - فرد با خصوصيات فرديه موضوع واقع مىشود ، يعنى همين زيد صادره از من در فلان مكان و زمان و . . . در اينجا حكم مخصوص اين فرد است و قابل توسعه نيست .\r\n2 - فرد بدون خصوصيات فرديه و به عنوان اينكه فردى از كلى است و خصوصيات از آن الغاء شده ، موضوع واقع مىشود و به اين عنوان قابل توسعه است و در اين حكم افراد ديگر كلى هم شركت دارند و اختصاصى نيست . و ما نحن فيه از اين قبيل است . پس چنين نيست كه استعمالى و حكايتى صورت پذيرفته باشد . بلكه اطلاق و انطباق و صدق است .\r\n( اين بيان ناقص است زيرا كه براى هريك از نوع و صنف دو مثال زديم و در يك مثال اين تحليل درست است ولى در مثال ديگر مسئله كلّى و فرد نبود و در آخر امر چهارم ذيل « و لكن الاطلاقات » اين مطلب روشن‌تر خواهد شد . )\r\nقوله : نعم : و اما قسم سوم : اطلاق لفظ و اراده مثل آن ، بطور قطع استعمال ناميده مىشود زيرا كه شما لفظ ضرب يا زيد را كه به زبان مىآوريد ، آن را از ضرب يا زيدى كه ديگرى\r\n\r\n","description":"","footnote":"","page_name":" 63 ","page_number":71},
  {"content":"\r\n\r\nتكلم كرده بود حاكى قرار مىدهيد و مىگوييد : زيدى كه فلانى گفت فاعل است ، و . . . و استعمال هم غير از جعل لفظ حاكى از معنى و آينهء معنى چيز ديگرى نيست . و در اينجا قطعا مسئلهء كلّى و فرد مطرح نيست زيرا كه مماثل با مماثل هيچ‌كدام فرد ديگرى نبوده بلكه هر دو جزئى و مصداق براى كلى ديگرى بوده و با يكديگر متباين‌اند . ضمنا لازم نيست كه معنى هميشه از مقولهء جواهر و اعراض باشد .\r\nقوله : اللهم الا : و اما مرحلهء دوم : اگرچه در مرحله اول ادعا كرديم كه قسم اول و دوم از قسم اطلاق و كلى فرد مىباشند و بر آنها استعمال صدق نمىكند . ولى حالا مىخواهيم بگوئيم : صدق استعمال بر اين‌ها بسته به قصد و نظر و لحاظ متكلم است .\r\nبيان ذلك : درست است كه خود زيد هم فردى از كلى و نوع يا صنف است ، ولى گاهى به عنوان اينكه فردى از كلى است موضوع واقع مىشود و استعمال صدق نمىكند . و گاهى قصد و منظور متكلم از گفتن « زيد لفظ » آنست كه بدين‌وسيله از نوع و كلى حكايت كند و اين لفظ زيد را مرآت براى كلى قرار دهد و در حقيقت موضوع واقعى كلمهء لفظ ، نوع يا صنف است ولى در مقام تلفظ كلمهء زيد را واسطه و پل براى اشاره به نوع و كلى قرار داده است و منظورش از آوردن آن ، حكايت از كلى است كه اگر به اين قصد اطلاق لفظ و اراده صنف يا نوع كند ، حتما استعمال نام دارد و لفظ زيد مستعمل است و كلى آن يعنى نوع يا صنف هم مستعمل فيه است پس قسم اول و دوم از قبيل قسم سوم خواهد بود كه لفظ حاكى از مثل بود . . .\r\nقوله : و بالجملة : در مرحله سوم مطالب دو مرحله قبل را به اين صورت جمع‌بندى مىكنند : اگر اطلاق لفظ و ارادهء نوع يا صنف ، از قبيل اطلاق لفظ و ارادهء مثل باشد ، يعنى لفظ را حاكى و مرآت براى نوع يا صنف يا مثل قرار دهيم اين بلاشك استعمال است ( به بيانى كه در مرحلهء دوم گذشت ) و در اين جهت فرقى ميان دو مثال نوع يا صنف نيست كه در يك مثال حكم مذكور خود همين موضوع مذكور را هم شامل مىشد ( زيد لفظ ، زيد الواقع فى اوّل الجملة الاسمية مبتداء ) و در مثال ديگر خود او را شامل نبود و حكم براى نوع و كلى بود ( ضرب فعل ماض ، زيد فى ضرب زيد فاعل ) .\r\n\r\n","description":"","footnote":"","page_name":" 64 ","page_number":72},
  {"content":"\r\n\r\nو اگر اطلاق لفظ و اراده نوع يا صنف از اين باب باشد كه حكم براى خود فرد است و فرد به عنوان اينكه فردى از نوع يا صنف است موضوع واقع شده نه بما هو حاك عن الكلّى كه اين لفظ باشد و آن كلى معنا ، چنين اطلاقى از باب استعمال نيست . ( به بيانى كه مبسوطا گذشت . )\r\nقوله : لكن : مرحله چهارم : در مرحلهء سوم با ترديد گذشتند كه اگر چنين شود چنان مىشود و . . . ولى در مرحلهء چهارم حقيقت را واضح بيان كرده و مىفرمايند : اگرچه به حسب محاسبه ، دو احتمال در قسم اول و دوم آورديم ، ولى حق اينست كه : اطلاقات متعارف ( كه در خارج نحويين اين جملات را مطرح مىكنند . . . ) تماما از قبيل استعمال لفظ در معنى است نه از قبيل اطلاق كلى و فرد\r\nقوله : و فيها : دليل مطلب فوق اين است كه : بعضى از اطلاقات مذكور اصلا امكان ندارد كه از قسم كلى و فرد باشند و حكم در قضيه خود همين موضوع ملفوظ را هم شامل شود .\r\nمثل ضرب فعل ماض ، زيد فى ضرب زيد فاعل ، كه حكم فعل ماضى بودن بر خود اين ضرب مترتب نيست چون خود او اسم و مبتدا است و معناى فعلى ندارد ، و حكم فاعل بودن هم بر خود اين زيد صدق نمىكند زيرا اين زيد مبتدا است نه فاعل . و لذا در اين‌گونه موارد تنها استعمال صادق است كه متكلم لفظ ضرب را حاكى از نوع ضرب‌ها در عالم و يا زيد را حاكى از صنف زيدها . . . قرار داده است و در مواردى هم كه امكان كلى و فرد بودن وجود دارد ، مىگوئيم كسى تفصيل نداده و على الظاهر اين اطلاقات همه از يك قماش هستند ، پس بقيه هم استعمال نام دارند .\r\n( نكته : مگر لفظ هم مىتواند معنا و مستعمل فيه لفظ ديگر باشد ؟ مگر استعمال ، به كار بردن لفظ در معنى نيست ؟ اينجاها كه سخن از معنى نيست پس چگونه استعمال مىناميم ؟ در جواب مىگوئيم واژه‌هاى معنى ، مدلول و مفهوم يك معنى دارند و تفاوت آن‌ها به اعتبارات است : معناى واحد را به لحاظ اينكه لفظ بر او دلالت مىكند ، مدلول گويند . و به اعتبار اينكه از لفظ فهميده مىشود مفهوم گويند ، و به اعتبار اينكه از لفظ قصد شده معنى نام دارد « لانه عنى من اللفظ » آنگاه در ما نحن فيه هم نوع يا صنف لفظ زيد ،\r\n\r\n","description":"","footnote":"","page_name":" 65 ","page_number":73},
  {"content":"\r\n\r\nمعنى است چون از لفظ زيد آن نوع يا صنف قصد شده و اراده گرديده است . پس از اطلاق معنى بر اين‌ها واهمه‌اى نداريم و لازم نيست هميشه معنا از مقولهء وجودات خارجيه و جواهر و اعراض باشد ، بلكه المعنى فى كل شىء بحسبه )\r\nجمع‌بندى : مجموعهء احتمالات و اقسام هفت صورت مىشود :\r\n1 - اطلاق لفظ و ارادهء نوع بگونه‌اى كه خود اين لفظ را هم شامل شود . مانند : زيد لفظ\r\n2 - اطلاق لفظ و ارادهء نوع بگونه‌اى كه خود اين لفظ را شامل نشود . مانند : ضرب فعل ماض\r\n3 - اطلاق لفظ و ارادهء صنف به نحوى كه خود اين لفظ را هم دربر بگيرد . مانند : زيد فى اوّل الجملة الاسمية مبتداء\r\n4 - اطلاق لفظ و ارادهء صنف به‌طورى كه خود آن را دربر نگيرد . مانند زيد فى ضرب زيد فاعل\r\n5 - اطلاق لفظ و اراده مثل آن ، مانند زيد در ضرب زيد كه فلانى گفت يا ضرب‌اى كه فلانى گفت . . .\r\n6 - اطلاق لفظ و ارادهء شخص آن ، بگونه‌اى كه عنوان دلالت و حكايت هم داشته باشد ، مانند زيد لفظ بنا بر اينكه شخص همين زيد مراد باشد و لفظ را حاكى از خود لفظ قرار دهيم .\r\n7 - اطلاق لفظ و ارادهء شخص آن بگونه‌اى كه دلالت هم در ميان نباشد .\r\nاز اين اقسام هفت‌گانه به بيانى كه گذشت قسم هفتم بلااشكال استعمال نيست و قسم اول و سوم دو احتمالى بود ولى صدق استعمال را تقويت كرديم به دليل سيره عرف و عقلاء و اهل محاوره ، و قسم دوم و چهارم و پنجم و ششم هم كه بلااشكال استعمال نام گرفت . ( پايان امر چهارم )\r\n\r\n","description":"","footnote":"","page_name":" 66 ","page_number":74},
  {"content":"\r\n\r\n\r\nمقدمهء پنجم تبعيت دلالت از اراده\r\nامر پنجم از امورى كه در مقدمه كتاب مطرح است باز به وضع و استعمال مربوط است :\r\nآيا الفاظ و كلمات ( زيد ، انسان و . . . ) براى معانى خودشان بما هى يعنى ذوات معانى ، ( معانى بنفسها ، بدون پسوند و قيد زائدى ) وضع شده‌اند ؟ يا براى معانى بما هى مرادة و به عنوان اينكه مراد متكلم‌اند و به قيد مراد بودن و اراده شدن ) وضع شده‌اند ؟ مثلا آيا واضع ، كلمهء انسان را براى خود حيوان ناطق قرار داده است يا براى حيوان ناطقى كه مراد است ؟\r\nدر اينجا دو مقدمه مطرح مىشود :\r\nالف ) اراده‌اى كه در اينجا مطرح است ، منظور ارادهء لافظين و متكلمين و مستعملين است و كسانى كه اراده را در معنى دخالت مىدهند منظورشان اين است كه واضع از روز اوّل و در مقام وضع ، اراده‌هاى مستعملين را در نظر گرفته است و سپس لفظ را براى معنا با قيد و خصوصيت مراد بودن وضع كرده است .\r\nب ) واژهء اراده مثل هر واژهء معنادار ديگر دو قسم است :\r\n1 - ارادهء مفهومى يا به حمل اولى ذاتى : يعنى مفهوم و معنائى كه كتاب لغت براى لفظ اراده ذكر مىكند ( قصد ، عزم ، تصميم و . . . ) و يا تعريفى كه دانشمندان علم كلام ( به مناسبت بحث از ارادهء الهى ) و فلسفه ( در بحث كيفيات نفسانيه ) و . . . ذكر مىكنند ، و ماهوى اراده را بيان مىكنند .\r\n2 - ارادهء مصداقى يا به حمل شايع صناعى : يعنى مصاديق خارجيهء اراده كه قائم به نفس اشخاص مريد و از صفات نفس آنها است مثلا زيد اراده مىكند و تحصيل علم مىكند ، بكر\r\n\r\n","description":"","footnote":"","page_name":" 67 ","page_number":75},
  {"content":"\r\n\r\nاراده مىكند و تجارت مىكند و . . . كه اين اراده‌ها هم جزئىاند ، چون هركدام قائم به نفس شخص است و هم خارجىاند چون زيد در خارج ارادهء انجام كارى مىكند ، منتها خارج كه همه‌اش محسوسات و ماديات نيستند كه مشت‌پركن باشند ، بلكه حقائق مجرده عالم بلكه عوالم وجود به مراتب از حقائق مادى بيشتر و قوىتر و كاملترند .\r\nو اراده از اين قماش است ، و اراده خارجى همان است كه بدنبال مبادى آن يعنى :\r\nتصور ، تصديق ، شوق ، شوق مؤكد ، عزم و جزم و تصميم ، حاصل مىشود و مرحلهء تحريك عضلات است . يعنى مرحله‌اى كه تا اراده آمد ، به دنبالش قوّه عامله‌اى كه مفروش در عضلات بدن است شروع به فعاليت كرده و تحريك عضلات صورت مىگيرد و آدمى براى انجام مرادش از جاى كنده مىشود . حال اراده‌اى كه فعلا مطرح است همين مصاديق جزئيه و خارجيهء اراده است يعنى اراده‌هاى مستعملين كه در مقام هر استعمالى چنين اراده‌اى پيدا مىكنند . و گرنه مفهوم كلى اراده قطعا داخل معنى نيست و كسى هم بدان تفوّه نكرده است .\r\nبا توجّه به اين دو مقدمه مىگوئيم : به نظر مرحوم آخوند بىترديد الفاظ براى ذوات معانى خودشان وضع شده‌اند نه براى معانى با قيد مراد بودن ( كه مراد بودن يا جزء معنى باشد و يا قيد و شرط آن ) و براى اثبات اين مدعا سه دليل مىآورند .\r\nدليل اول : در مبحث معناى حرفى به تفصيل گفته شد كه قصد و لحاظ معنى به هر نحوى كه فرض شود ( چه قصد آلى و چه استقلالى و . . . ) به هيچ وجه در دائرهء معنا داخل نبوده و جزء موضوع له يا مستعمل فيه نيست بلكه از مقومات و مسوغات و مجوزات استعمال است و تا لحاظ و تصور و قصد نباشد وضعى يا استعمالى هم نيست . ولى وضع و استعمال براى خود معنى و در خود معنى است نه در معنا به قيد مقصود و ملحوظ بودن .\r\nو گرنه لازم مىشود در هر استعمالى دو لحاظ در كار باشد كه وجدانا باطل است و در معناى حرفى گذشت . آنگاه ارادهء معنى هم جز قصد و لحاظ معنى چيز ديگرى نيست پس همان محذور را دارد .\r\nدليل دوم : ترديدى نيست كه ما در منطقيات محمولاتى را بر موضوعاتى حمل كرده و\r\n\r\n","description":"","footnote":"","page_name":" 68 ","page_number":76},
  {"content":"\r\n\r\nقضيه تشكيل داده و مىگوييم : زيد قائم : بكر جالس و . . . و قطعا اين حملها در مقام حكايت از مطابق خارجى ، صحيح است و نيز در نحويات افعالى را به اسمائى اسناد داده و مىگوييم . ضرب زيد ، كتب عمرو ، نصر بكر و . . . و باز بلااشكال اين اسناد صحيح است .\r\nآن هم بدون نياز به كمترين دخل و تصرفى در ناحيهء موضوع و محمول يا مسند و مسند اليه .\r\nحال اگر الفاظ براى معانى به قيد مراد بودن به ارادهء استعماليه وضع شده باشند قضايا و جملات مذكور و مانند آن از دو حال خارج نيست :\r\n1 - يا با حفظ معناى حقيقى اين الفاظ ، موضوع و محمول و مسند و مسند اليه و . . . واقع شده‌اند يعنى زيد المراد موضوع است . قائم المراد محمول است و . . . در اين صورت لازم مىآيد تمام قضاياى خارجيه ما دروغ و باطل باشد و بلكه اصولا حمل و اسناد ممكن نباشد ، زيرا هيچ‌گاه قيام مراد بر زيد مراد قابل حمل نيست بلكه هركدام مراد به يك ارادهء جزئيه هستند و هر جزئى ذهنى يا خارجى با يكديگر مباين هستند و مباين بر مباين قابل حمل نيست . پس بايد حمل غلط باشد اسناد باطل باشد درحالىكه بالضرورة و بالوجدان چنين نيست .\r\n2 - و يا الفاظ مذكور را از خصوصيت مراد بودن الغاء و تجريد كرده و نفس زيد و قيام و . . . را موضوع و محمول قرار مىدهيم ، در اين فرض حمل و اسناد درست مىشود ولى تصرف مذكور ، مستلزم آنست كه كليه قضايا در عالم مجازى باشند و در معناى حقيقى خود به كار نرفته باشند . كه اين هم قابل التزام نيست\r\nنتيجه اينكه : تمام مشكلات به خاطر دخالت دادن اراده در اصل معنى است ، و اين است كه آن محذورات را داشت و وقتى لازم باطل شد ، ملزوم هم منتفى مىشود . پس اراده در معنا دخيل نيست .\r\n3 - اگر اراده در موضوع له دخيل شد ، لازم مىآيد تمام الفاظ در عالم وضعشان عام و موضوع له آنها خاص باشد . حتى اسماء اجناس هم لازم مىشود موضوع له خاص داشته باشند . زيرا واضع مثلا مفهوم كلى حيوان ناطق را لحاظ كرده و مفهوم كلى اراده را هم تصور كرده آنگاه لفظ انسان را براى حيوان ناطقى كه مراد به اراده‌هاى جزئى و مصداقى باشد\r\n\r\n","description":"","footnote":"","page_name":" 69 ","page_number":77},
  {"content":"\r\n\r\nوضع كرده است و اين اراده‌ها جزئىاند و مفهوم كلىاى كه مقيد به يك امر جزئى شد خود يك جزئى خواهد بود ، مثل انسان در منزل ، انسان در اين زمان و . . . كه قيود ضميمه ، انسان را جزئى مىكنند . در نتيجه ما در عالم لفظى نداريم كه وضع و موضوع له او هر دو عام باشند . و اين محذور عقلى ندارد ولى بر خلاف وجدان و اجماع قوم است كه همگى پذيرفته‌اند كه : وضع عام و موضوع له عام داريم و مثال به اسماء اجناس و مشتقات و . . .\r\nزده‌اند .\r\n( نكته : تعبير مرحوم آخوند اين است كه عامه الفاظ وضعشان عام و موضوع‌له‌شان خاص گردد .\r\nاين مطلب قابل مناقشه است زيرا كه تنها موضوع له همواره خاص مىگردد . اما وضع گاهى عام است همانند اسماء اجناس و حروف و اسماء اشاره . . . و گاهى خاص است همانند اعلام اشخاص ، اسماء ازمنه و امكنه و . . . )\r\nقوله : فانه لا مجال : گويا كسى مىگويد : چه مانعى دارد ما بگوئيم لفظ انسان براى حيوان ناطق مراد به ارادهء مفهومى كه كلى است وضع شده است و در نتيجه وضع عام و موضوع له عام است و اشكال رفع مىشود ؟\r\nمرحوم آخوند مىفرمايد : قطعا مفهوم اراده در موضوع له دخيل نيست و كسى هم بدان تفوه نكرده است ، آنكه قائل دارد يا محتمل است ، دخالت مصداق اراده در معنا است كه مستلزم ايجاد اشكال شد .\r\nقوله : و هكذا : اين جمله مكمل دليل دوم است كه در آنجا محمول و مسند را محاسبه كردند حال مىفرمايد موضوع و مسند اليه هم همان حكم را دارد كه نفس زيد موضوع يا مسند اليه است نه زيد مراد ، و جا داشت اين جمله را قبل از دليل سوم بياورند . و ما همان‌جا توضيح داديم . پس الفاظ براى معانى بنفسها و من حيث هى و بذاتها وضع شده‌اند نه بما هى مرادة .\r\nقوله : و اما ما حكى : سؤال : اين مطلب كه الفاظ براى ذوات معانى خودشان وضع شده‌اند نه براى معانى با قيد مراد بودن آن‌ها ، لا ريب فيه و از واضحات است و تا به حال\r\n\r\n","description":"","footnote":"","page_name":" 70 ","page_number":78},
  {"content":"\r\n\r\nهرچه ديده و شنيده‌ايم اينست كه : انسان يعنى حيوان ناطق ، فرس يعنى حيوان صاهل ، اسد يعنى حيوان مفترس و . . . و صحبتى از مراد بودن آنها در ميان نيست . مع الوصف چه عاملى سبب طرح اين بحث در كلمات صاحب فصول و ديگران شده است ؟\r\nجواب : مشهور گفته‌اند : دلالت لفظ بر معنا تابع وضع واضع است و به مجرد اينكه واضع لفظى را براى معنائى وضع كرد و شنونده هم علم به وضع داشت ، از شنيدن آن لفظ به آن معنا منتقل مىشود . ولى در مقابل مشهور جناب شيخ الرئيس ابن سينا و جناب محقق بزرگوار خواجه نصير الدين طوسى قدس سره القدوسى « 1 » فرموده‌اند : دلالت ، تابع اراده است و تا متكلم از كلام اراده معنى نكند ، دلالت و انتقال هم نيست . جناب صاحب فصول « 2 » تصور كرده سخن دو محقق مذكور مربوط به همين بحث است و مىخواهند بگويند كه اراده در معناى موضوع له دخيل است و الفاظ براى معانى به قيد مراد بودن وضع شده‌اند . ( متن عبارت فصول : و الظاهران ما حكى عن الشيخ الرئيس و المحقّق الطوسى من مصيرهما الى ان الدلالة تتبع الارادة ناظر الى هذا . . . . . )\r\nمرحوم آخوند مىفرمايند : منظور مشهور از تبعيت دلالت از وضع ، دلالت تصورى است و منظور آن دو محقق ، دلالت تصديقى است و ربطى به مقام وضع و معناى موضوع له ندارد ،\r\nبيان مطلب : مقدمه : دلالت را از جهتى مىتوان به دو قسم تقسيم كرد :\r\n1 - دلالت تصورى : عبارتست از اصل تصور معنى و خطور آن در ذهن .\r\nگاهى انسان مستقيما معنا را از ذهن مىگذراند و تصور مىكند ، و گاهى به واسطهء الفاظى كه در ذهن مىآورد به معنا منتقل مىشود و كانّ با خود ، حديث نفس مىكند ، و گاهى به واسطه ديدن و خواندن لفظ در كتاب به معناى آن منتقل مىشود ، گاهى به سبب شنيدن لفظ از لافظ به معنا منتقل مىشود ، چه آن لافظ طوطى باشد يا ضبط صوت باشد يا انسان ، و آن انسان ممكن است از پشت ديوار تلفظ كند كه اصلا ندانيم كيست و چه قصدى\r\n\r\n\r\n","description":"","footnote":"\r\n( 1 ) - الشفاء ، ج 1 ، ص 42 و 43 ؛ شرح اشارات ، ج 1 ، ص 32 .\r\n( 2 ) - الفصول الغروية ، ص 17 و 18 .\r\n","page_name":" 71 ","page_number":79},
  {"content":"\r\n\r\nدارد ؟ و يا انسان خوابيده و بيهوش باشد كه اصلا قصد و اراده‌اى ندارد ، و يا طفل صغير و يا مجنون باشد كه قصد بخصوصى ندارد ، و يا عاقلى كه آشنا به لغت عرب نيست و كلمهء اسد را به كار مىبرد ، ولى شنونده به معناى آن منتقل مىشود و يا عاقل باشد ولى قصد لفظ كند نه قصد معنى ، يا قصد معناى زيد نداشته و قصد بكر داشته ولى به اشتباه يا به دروغ گفت : زيد ، و يا قصد معنا داشته و جدى هم گفته و همه جهات را واجد بوده است . در تمام اين موارد دلالت تصورى و خطور كردن معناى موضوع له لفظ زيد در ذهن هست و مقيد به هيچ‌كدام از خصوصيات مذكور نيست . دلالت تصورى چهار شرط بايد داشته باشد .\r\nالف ) شنونده انسان عاقل و موجود ذىشعور باشد .\r\nب ) شنونده انسان ملتفت باشد نه غافل .\r\nج ) وضع هم باشد يعنى واضع لفظ زيد را مثلا براى معنائى وضع كرده باشد .\r\nد ) شنونده هم عالم به وضع باشد .\r\n2 - دلالت تصديقى : آنست كه علاوه بر خطور معانى كلمات و مفردات كلام ، در ذهن شنونده يك حكم و اثبات و تصديق هم باشد ، يعنى شنونده تصديق نمايد كه مراد متكلم از اين كلام فلان امر است . ( و در مقام احتجاج و محاجه ، مولى بتواند بر عبد احتجاج كند و عبد و سامع هم بتوانند بر مولى و متكلم احتجاج كنند كه مراد تو چنان است ، ظاهر كلام تو چنين است و . . . )\r\nو در چنين دلالتى علاوه بر شرايط مذكور در دلالت تصورى جهاتى ديگر بايد احراز شود : احراز شود كه وى قاصد معنا هم هست نه اينكه صرفا قاصد لفظ باشد ، به اختيار و ارادهء خويش هم قاصد است نه به اكراه و اجبار ، قاصد همين معنا هم هست ، جدى هم مىگويد نه اينكه در مقام هزل باشد ، غافل هم نيست ، خطا هم نمىكند ، خلاف ظاهر هم مرادش نيست ، در مقام بيان و افاده هست نه در مقام اهمال و اجمال و . . . ( احراز اين امور يا به نحو قطع و جزم و وجدانى است و يا با استفاده از اصول لفظيهء عقلائيّه از قبيل اصالة البيان و . . . است . ) و تا احراز نكنيم كه متكلم در مقام افاده و تفهيم مراد است ، نمىتوانيم عليه او حكم كرده و به گردن او بگذاريم كه مراد تو فلان امر است .\r\n\r\n","description":"","footnote":"","page_name":" 72 ","page_number":80},
  {"content":"\r\n\r\nبا اين مقدمه مىگوئيم : منظور شيخ الرئيس و استاد البشر آنست كه دلالت تصديقيه تابع اراده و متفرع برآن است . آن‌گونه تبعيتى كه مقام اثبات از مقام ثبوت دارد ، و آن‌گونه فرعيتى كه مقام كشف از مقام واقع مكشوف دارد كه تا ثبوت و مكشوفى نباشد ، اثبات و كشف و دلالتى هم نيست . نه دلالت تصورى كه مجرد خطور معنى است . . . . و از بديهيات است كه تابع قصد نيست و نمىتواند مراد آن دو محقق باشد .\r\nقوله : ان قلت : مستشكل مىگويد : شما گفتيد هميشه و همه جا دلالت تصديقى تابع و فرع اراده است ولى ما موارد نقض پيدا كرده و ثابت مىكنيم كه دلالت تصديقى تابع اراده نيست :\r\n1 - در باب خطا متكلم ، مثلا متكلمى كه مىخواهد بگويد : اضرب زيدا يا ضرب زيد ، اشتباه كرده و مىگويد اضرب بكرا يا ضرب بكر و . . . در اينجا مراد واقعى متكلم ضرب زيد است ولى شنونده‌اى كه اضرب بكرا را شنيده مىگويد : مراد او ضرب بكر است . و تصديق و حكم به اين معنا مىكند درحالىكه گوينده اصلا زدن بكر را طلب نكرده است . پس در اينجا دلالت تصديقى و حكم هست ولى ارادهء واقعى نيست .\r\n2 - آنجا كه متكلم از كلام خود منظور خاصى دارد ( مثلا از امر كردن قصد تهديد دارد ) ولى شنونده دچار سوء برداشت شده و خيال مىكند كه منظور متكلم چيز ديگرى است ( مثلا امر را به منظور طلب بعث حقيقى برداشت مىكند . ) باز طبق اين استنباط ناصحيح حكم مىكند كه : مراد فلانى فلان امر است درحالىكه واقعا چنين نيست . پس باز دلالت تصديقى هست ولى اراده نيست .\r\n3 - آنجا كه مقصود متكلم از تكلم به اضرب زيدا صرفا اصلاح لفظ است و مثلا حرف زاء را از سر زبان ادا كند ، ولى شنونده خيال مىكند كه وى قصد معنا دارد و لذا حكم و تصديق مىكند كه مراد فلانى فلان امر است باز دلالت تصديقى هست ولى اراده نيست .\r\nنتيجه : ما قبول نداريم كه دلالت ، تابع اراده باشد .\r\nقوله : قلت : ما نيز قبول داريم كه در موارد مذكور و مواد نقض واقعا اراده و قصدى نيست ، امّا سخن ما اينست كه در اين موارد اصلا دلالت و كشفى هم نيست ( چون بيراهه\r\n\r\n","description":"","footnote":"","page_name":" 73 ","page_number":81},
  {"content":"\r\n\r\nرفته‌ايم و خطا پيش آمده است و ظاهر با باطن هماهنگ نيست . ) بلكه نوعى ضلالت و گمراهى و بيراهه رفتن و نوعى جهالت و بىخبرى است كه شخص جاهل آن را دلالت مىپندارد ، يعنى در واقع شنونده در موارد مذكور ، خيال مىكند كه دلالتى هست درحالىكه واقعا دلالت نيست .  [ كَسَرابٍ بِقِيعَةٍ يَحْسَبُهُ الظَّمْآنُ ماءً  « 1 »  وَ هُمْ يَحْسَبُونَ أَنَّهُمْ يُحْسِنُونَ صُنْعاً 
  ]  « 2 » پس قانون « الدلالة التصديقية تابعة للارادة » نقض و اشكالى پيدا نكرد .\r\nدر پايان مرحوم آخوند به جان خويش قسم خورده و مىفرمايند : به جان خودم قسم اين مطلب واضح و روشنى است كه مراد محقق طوسى و ابن سينا دلالت تصديقيه است . و در شگفتم كه چگونه صاحب فصول با آن‌همه فضل و كمال چنين اظهارى كرده‌اند !\r\n\r\n\r\n","description":"","footnote":"\r\n( 1 ) - سورهء نور ، آيهء 39 .\r\n( 2 ) - سورهء كهف ، آيهء 104 .\r\n","page_name":" 74 ","page_number":82},
  {"content":"\r\n\r\n\r\nمقدمهء ششم وضع مركبات\r\nامر ششم از امورى كه در مقدمه كفايه آمده دربارهء وضع مركبات يا جملات تركيبيه است .\r\nمقدمه : هدف و حكمت وضع ، افادهء مقاصد به ديگران است . چه اينكه حكمت استعمال لفظ در معنا هم تفهيم ما فى الضمير به يكديگر است . ولى طرق و راههاى افاده مرادات و باخبر شدن از ما فى الضمير ديگران دو گونه است :\r\n1 - راههاى غير معمول و غير متعارف : راههائى كه همگانى نيست و مخصوص عده‌اى خاص است . از قبيل وحى و الهام و برخى از طرق علمى . . . كه كارى به اين‌ها نداريم .\r\n2 - طرق متعارف : شامل راههاى همگانى مىباشد كه خود به چند قسم ، تقسيم مىشود : 1 - اشاره 2 - كتابت 3 - احضار شيئى خارجى ( اين طرق هم محدوديتهايى دارند .\r\nمثلا اشاره مخصوص مشار اليه محسوس است ) 4 - اشاره و تلفظ هر دو ( قبلا در اسماء اشاره گذشت ) 5 - تلفظ : مهم‌ترين و عمومىترين راه همين است و خداوند به انسان نعمت بيان و نطق ظاهرى داده است كه با آن مىتواند مرادات خود را به ديگران بفهماند و مرادات ديگران را هم بفهمد .\r\nالفاظ مفيد خود دو دسته‌اند : 1 - مفردات 2 - مركبات .\r\nمفردات نيز دو گروه مىباشند : 1 - جوامد 2 - مشتقات ، جوامد از قبيل : زيد ، انسان ، حجر ، شجر و . . . كه با همين ماده و هيئت معيّن هركدام براى معناى خود وضع شده‌اند و يك وضع بيشتر ندارند . و اين را وضع شخصى گويند . ( سابقا در امر سوم يعنى مبحث\r\n\r\n","description":"","footnote":"","page_name":" 75 ","page_number":83},
  {"content":"\r\n\r\nاستعمال وضع شخصى و نوعى را معنا كرديم . ) مشتقات از قبيل : ضرب ، ضارب و . . . كه از لحاظ مادهء ( ض - ر - ب ) درضمن هر هيئتى كه باشد براى حدث زدن وضع شده است . و از لحاظ هيئت درضمن هر ماده‌اى كه باشد براى دلالت بر ماضى يا اسم فاعل و . . . وضع شده است .\r\n( قبلا در امر سوم گفتيم : اين دو مورد محل اختلاف است كه وضع نوعى دارند يا شخصى ولى از عبارت آخوند در امر ششم شخصى بودن آن‌ها مستفاد است ) .\r\nمركبات هم دو دسته‌اند : 1 - مركب ناقص 2 - مركب تام\r\nمركب ناقص آنست كه سكوت برآن صحيح نيست مانند صفت و موصوف ، مضاف و مضاف اليه . . . مركب تام آنست كه : يصح السكوت عليها ،\r\nو خود مركب تام دو قسم دارد :\r\n1 - مركب تام انشائى كه بر انشاء و ايجاد معينى دلالت مىكند و مطابقى ندارد كه با آن بسنجيم و صدق و كذب آن را بدست آوريم . مانند : اضرب زيدا . . .\r\n2 - مركب تام خبرى است كه بر اخبار و حكايت از چيزى دلالت مىكند . و هركدام از انشائيه و اخباريه انواع و اقسام و شعبه‌هاى مختلفى از جمله اسميه و فعليه و حمليه و شرطيه و . . .\r\nدارند كه مبسوطا در ادبيات راجع به آنها بحث شده است .\r\nبا توجه به اين مقدمه در رابطه با مركبات سه نوع وضع متصور است :\r\n1 - وضع مفردات آنها : مثلا زيد ، قيام ، قائم و . . . هركدام جداجدا معنائى دارند كما اينكه اعراب آخر هركدام هم معناى خودش را دارد ، رفع علامت مبتدا بودن است ، نصب دليل بر مفعول بودن و جر نشانه مضاف اليه بودن است و . . . و وضع اعراب نوعى است چون در ضمن هر لفظى و ماده‌اى كه باشد همين دلالت را دارد . ( البته از نظر مشهور نحويين اعرابهاى آخر كلمات علامات هستند و خودشان داراى معنا نيستند . ولى از اين كلام آخوند معنا داشتن مستفاد است . )\r\n2 - وضع هيئت تركيبيهء آنها : ترديدى نيست كه وقتى زيد و قيام را جداجدا مىآوريم هركدام معنايى دارند ولى ربطى بهم ندارند . اما وقتى به صورت يك جمله كنار هم قرار داده و\r\n\r\n","description":"","footnote":"","page_name":" 76 ","page_number":84},
  {"content":"\r\n\r\nمىگوئيم زيد قائم ، بكر جالس و . . . ضرب زيد عمروا ، نصر بكر خالدا و . . . معناى جديدى پيدا مىكنند و آن دلالت بر نسبتها و اضافه‌ها و ربطها است كه انواع و اقسام دارد .\r\nفى المثل در ضرب زيد بكرا دو نسبت وجود دارد يكى صدورى كه نسبت فعل به فاعل باشد و ديگرى وقوعى كه نسبت آن به مفعول باشد . يعنى حدث ضرب از شخصى صادر و در محلى و بر كسى واقع شده است . يا زيد قائم بر نسبت ايجابى و ثبوت شىء لشيء دلالت دارد ، زيد ليس بقائم بر نسبت سلبى و يا سلب النسبة و الربط دلالت دارد . و شرطيه متصله بر نسبت اتصالى و منفصله بر نسبت انفصالى و . . . مضافا به مزايا و بند و بيلهاى هركدام از قبيل تأكيد كه با تأكيد لفظى يا معنوى ادا مىشود ، تحقيق كه با ان و آن تفهيم مىشود ، و حصر كه با تقديم ما حقه التأخير تفهيم مىشود ، و استمرار و دوام كه با جمله اسميه يا فعل مضارع تفهيم مىشود و . . . اين نوع از وضع هم نوعى است زيرا قطعا ماده و هيئت معين در آن دخالت ندارد ، چه زيد قائم باشد و چه خالد ممقوت باشد و . . .\r\n3 - علاوه بر وضع مفردات و وضع هيئت تركيبيه به صورت جداجدا ، مجموع آنها مركب از هيئت تركيبيه و مواد و مفردات هم مىتوانند وضع داشته باشند ؟\r\nمرحوم آخوند مىفرمايد : چنين وضعى وجود ندارد و دو دليل اقامه مىكنند :\r\n1 - از آنجا كه حكمت وضع كه افادهء مرادات است با همان دو وضع قبلى تأمين و حاصل مىگردد . و با آن دو وضع مىتوان تمام مقصود و ما فى الضمير را به ديگران تفهيم كرد ، پس وضع جداگانه لغو و بر خلاف حكمت واضع حكيم و مستعمل عاقل است و نيازى به آن نيست .\r\n2 - برفرض قبول وضع ثالث مىپرسيم : مجموع مركب از هيئت و مفردات ، براى چه معنايى وضع شده است ؟ آيا براى همان معنائى كه دو وضع قبلى داشت و مثلا بر ثبوت قيام براى زيد دلالت دارد يا براى معنائى غير از آن وضع شده است معناى ديگر كه معقول نيست ، شما از زيد قائم ، ثبوت قيام براى زيد را مىفهميد نه سلب را و نه ثبوت براى بكر را . . . و خود آن معنا هم اگر باشد كه يلزم در هنگام گفتن . زيد قائم دو بار معناى جمله در ذهن شنونده بيايد ، درحالىكه بالبداهة و بالوجدان يك‌بار معناى جمله در ذهن مىآيد ، نه\r\n\r\n","description":"","footnote":"","page_name":" 77 ","page_number":85},
  {"content":"\r\n\r\nبيشتر .\r\nقوله : و لعل : شخص با اسم و رسمى قائل به وضع ثالث نشده و تنها از بعض عبارات « 1 » چنين توهم مىشود كه مجموع مركب از هيئت و ماده هم وضعى دارند . كه شايد مراد آنها هم وضع دوم است كه ما به هيئت تركيبيه نسبت داديم و آنها به مجموع مركب ، و اگر اين باشد نزاع ما با آنان لفظى خواهد بود .\r\n\r\n\r\n","description":"","footnote":"\r\n( 1 ) - به فرموده امام خمينى در مناهج الوصول ج 1 ص 118 به بعد ، و مرحوم آقاى خوئى در محاضرات ج 1 ص 111 : ابن مالك در شرح مفصل اين را به بعضى نسبت داده است .\r\n","page_name":" 78 ","page_number":86},
  {"content":"\r\n\r\n\r\nمقدمهء هفتم علائم حقيقت و مجاز\r\nامر هفتم از امورى كه در مقدمه كفايه عنوان شده ، دربارهء نشانه‌هاى حقيقت و مجاز است :\r\nبه طور كلى انسان در مقابل يك لفظ چهار حالت بيشتر ندارد :\r\n1 - صددرصد نسبت به معناى آن لفظ جاهل و بىخبر و بيگانه است ، نه موضوع له آن را مىداند و نه مستعمل فيه را ، نه معناى حقيقى آن را و نه معناى مجازى را ، و نه مراد متكلم از اين لفظ و كلام را ، هيچيك از جهات مذكور برايش آشنا و مفهوم نيست . مانند اكثر انسانها كه نسبت به اكثر لغاتى كه در زبانهاى ديگر به كار برده مىشود بيگانه‌اند و فى المثل فارسى زبان نمىداند كه كلمهء اسد يا ماء و . . . در لغت عرب به چه معنا است ؟ از چه مقوله است ؟ و . . .\r\n2 - صددرصد از معنا و مستعمل فيه لفظ باخبر و آگاه است ، هم موضوع له و معناى حقيقى آن را مىداند ، و هم مستعمل فيه و معناى مجازى را ، و هم مراد متكلم از اين كلام را ، مانند عرب‌زبانها كه مىدانند واژه اسد براى حيوان مفترس وضع شده و در رجل شجاع هم به كار مىرود .\r\n3 - معناى حقيقى و مجازى لفظ را مىداند ، ( مثلا كلمه اسد . . . ) ولى در مراد متكلم شك دارد يعنى نمىداند كه متكلم از « جئنى باسد » رجل شجاع را اراده كرده و يا حيوان مفترس را ؟ پس علم به وضع دارد ولى علم به اينكه گوينده از كلام مذكور چه چيزى را اراده كرده ندارد . براى معالجهء اين شك ، از اصول لفظيهء عقلائيه استفاده مىشود ، فى المثل : اصالة\r\n\r\n","description":"","footnote":"","page_name":" 79 ","page_number":87},
  {"content":"\r\n\r\nالحقيقه ، اصالة العموم ، اصالة الاطلاق ، اصالة الظهور و مانند آن جارى كرده و مراد را بدست مىآوريم .\r\nبراى اين بحث در كفايه مقدمه‌اى مطرح نشده و تنها در مبحث ظواهر « به پيروى از شيخ اعظم در رسائل « 1 » بدان پرداخته شده ، ولى مرحوم مظفر در اصول فقه طى مقدمه دوازدهم به اين اصول پرداخته‌اند . » « 2 »\r\n4 - مىداند كه واژه اسد در زبان عرب در حيوان مفترس و رجل شجاع و مطلق شجاع استعمال مىشود و نيز مىداند كه متكلم از اين لفظ كدام معنا را اراده كرده و خلاصه شك در مراد متكلم ندارد : ولى قبل از آن و در رتبه سابق ، در اصل وضع شك دارد و نمىداند كه اين كلمه براى كداميك از معانى مذكور وضع شده و در آن حقيقت است ؟ و براى كدامها وضع نشده و اگر هم استعمال مىشود مجاز است ؟ حال مقدمه هفتم كفايه تحت عنوان نشانه‌هاى حقيقت و مجاز براى معالجه اين نوع از شك تنظيم كرده است .\r\nسؤال اينست كه آيا براى شناخت حقيقت از مجاز و تشخيص موضوع له از غير موضوع له راهها و معيارهايى وجود دارد يا خير ؟\r\nجواب : آرى علائم زيادى در كتب مطوله ( از قبيل : هداية المسترشدين ، فصول و . . . ) عنوان شده كه بعضا تا بيست علامت گفته‌اند : [ 1 - نص واضع 2 - نقل متواتر 3 - استقراء 4 - ترديد با قرائن 5 - اصالة الحقيقة 6 - ورود لفظ در مقام بيان خالى از هر قرينه‌اى با حصول علم به معناى مقصود از خارج بدون قرينهء منصوبه يا ملحوظه . . . 7 - نبود مناسبت و علاقه‌اى كه مجوز و مصحح مجازيت باشد 8 - استعمال لفظ در معناى مجازى با ملاحظه معناى مخصوصى از مستعملات لفظ 9 - اصالة العدم 10 - تبادر 11 - عدم صحت سلب 12 - اطراد 13 - تقسيم 14 - اصالة الوضع 15 - تقييد لفظ در استعمالات به دو قيد مختلف دليل وضع آن براى قدر مشترك بينهما است . 16 - حسن استفهام 17 - صحت استثناء 18 - اختلاف دو جمع يك لفظ برحسب دو معناى آن . . . 19 - اطلاق لفظ بر يكى از دو معناى آن متوقف باشد بر تقارن آن با اطلاق بر معناى ديگر و لا عكس 20 - امتناع اشتقاق مع كون\r\n\r\n\r\n","description":"","footnote":"\r\n( 1 ) - رسائل ، ص 34 .\r\n( 2 ) - اصول الفقه ، ج 1 ، ص 28 .\r\n","page_name":" 80 ","page_number":88},
  {"content":"\r\n\r\nالمعنى صفة قائمة بموصوفة . . . 
  ] « 1 »\r\nالبته دوازده علامت را قبول كرده و در بقيه مناقشه كرده‌اند . از ميان مجموع علامات سه علامت از همه مهم‌تر است و مرحوم آخوند آنها را ذكر كرده‌اند .\r\n\r\n1 - تبادر\r\nعلامت اول از علائم حقيقت و مجاز تبادر است . در رابطهء با آن چند بحث فشرده مطرح است :\r\nبحث اول مفهوم تبادر : واژه تبادر در اصل لغت به معناى مطلق مبادرت كردن و سبقت گرفتن در امرى از امور است ولى در اصطلاح اصوليين از اين معناى عام با رعايت مناسبت به يك معناى خاصى منقول شده و آن عبارتست از انسباق و پيشى گرفتن معناى لفظ از ساير معانى و حضور آن در ذهن\r\nبيان مطلب : ذهن انسان و قوه حافظه او مركز و انبار معانى و مفاهيم بسيار از قبيل كوه ، خورشيد ، صحرا ، دريا ، شهر ، انسان و . . . مىباشد و به مرور با اين معانى آشنا شده است حال هنگامى كه مثلا لفظ اسد را مىشنود ، از ميان آن‌همه معناى ذخيره شده در ذهن تنها يك معنا ، ( مثلا حيوان مفترس ) از ساير معانى جلو افتاده و در ذهن حاضر مىشود و خود را بر لفظ عرضه مىكند و ساير معانى اين‌گونه نيستند .\r\nقوله : من نفسه و بلاقرينه : يعنى هر تبادر و انسباقى هم نشانهء حقيقت بودن نيست تبادرى علامت حقيقت است كه از نفس لفظ و حاق كلمه و بدون كمك هيچ قرينه‌اى [ حتى قرينهء شهرت در كثرت استعمال و حتى مقدمات حكمت در تبادر اطلاقى و تا چه رسد به قرائن خاصه از قبيل : رأيت اسدا فى الحمام و . . . 
  ] معنا متبادر شود و گرنه تبادر به كمك قرينه ، مخصوص حقايق نيست در مجازات هم هست و به زودى در مبحث چهارم « اقسام تبادر » خواهد آمد .\r\nقوله : بداهه : بحث دوم : دليل علامت حقيقت بوده تبادر مذكور آنست كه على الفرض\r\n\r\n\r\n","description":"","footnote":"\r\n( 1 ) - هداية المسترشدين ، ص 59 - 41 .\r\n","page_name":" 81 ","page_number":89},
  {"content":"\r\n\r\nهيچ قرينه‌اى در ميان نيست و لفظ صددرصد برهنه و خالى از هر قرينه‌اى است . مع‌ذلك از اسد ، حيوان مفترس تبادر مىكند ، آنگاه اگر لفظ اسد براى حيوان مفترس وضع نشده بود و ميان آن دو علقهء وضعيه‌اى نبود و نسبت اين معنا به لفظ اسد همانند ساير معانى ذهنيه بود ، پس چرا از ميان آن‌همه معنا ، اين يكى به ذهن آمده و داوطلب شد ؟ آيا اين ترجيح بلا مرجح نيست ؟ پس حتما تبادر علامت حقيقت است و گرنه تبادرى نبود .\r\nبحث سوم - اشكالات تبادر : به اين علامت ، اشكالات متعددى شده است « 1 » كه مهم‌ترين اشكال آن مسئلهء دور است كه مرحوم آخوند همين را مطرح كرده و جواب داده‌اند .\r\nاشكال : آيا معناى معين « حيوان مفترس » براى عالم به وضع ، تبادر مىكند يا براى جاهل ؟ ترديدى نيست كه تبادر مخصوص عالم به وضع است و گرنه در حقّ جاهل كه چيزى تبادر نمىكند . پس تبادر متوقّف بر علم به وضع است . و تا علم به وضعى نباشد تبادرى هم نيست از طرفى شما مىخواهيد از راه همين علامت و نشانه معناى حقيقى را بازشناسيد و بدان آگاه شويد و علم به وضع پيدا بكنيد ، پس علم به وضع هم وابسته به تبادر است ، و اين دور است يعنى توقف دو شىء بر يكديگر ، و دور هم محال و باطل است و مستلزم المحال محال . پس تبادر هم باطل است .\r\nجواب : مرحوم آخوند به اشكال مذكور دو جواب مىدهند :\r\nجواب اول مخصوص عالم به وضع است :\r\nمقدمه : اصطلاح علم اجمالى و علم تفصيلى در منطق و فلسفه و اصول و فقه ، معانى مختلفى دارد :\r\n( در منطق در جواب از اشكال دور كه بر شكل اول منطق وارد شده ، سخن از علم اجمالى و تفصيلى است . در فلسفه در باب علم خداوند سخن از علم اجمالى در عين كشف تفصيلى است . و در اصول سخن از علم اجمالى و علم تفصيلى در مبحث اصالة\r\n\r\n\r\n","description":"","footnote":"\r\n( 1 ) - الفصول الغرويّة ، ص 33 به بعد .\r\n","page_name":" 82 ","page_number":90},
  {"content":"\r\n\r\nالاحتياط و الاشتغال و مباحث قطع است . )\r\nو معنائى كه فعلا مد نظر ما مىباشد اينست : علم اجمالى ارتكازى يا علم بسيط آنست كه معنا در ذهن انسان مرتكز و ريشه‌دار هست ولى التفات و توجه به آن ندارد . يعنى علم به علم ندارد و علم تفصيلى يا علم مركّب يعنى علم به علم داشتن يعنى التفات و توجه تفصيلى و بالفعل به معنائى پيدا كردن ، فى المثل معناى كلمهء آب در ذهن شما وجود دارد ، ولى فعلا مشغول عبادت يا تجارت يا تحصيل علم يا استراحت و . . . هستيد و توجه به آن نداريد ، اما به مجرد اينكه از زبان كسى اين كلمه را شنيديد ، ذهن شما به آن مايع خارجى منتقل مىشود و آن معنا مفصلا براى شما معلوم مىگردد و علم اجمالى ارتكازى شما به يك علم تفصيلى بدل مىگردد .\r\nبا اين مقدمه مىگوئيم : جواب اشكال دور نسبت به عالم به وضع دو بيان دارد .\r\n1 - بيان اجمالى : « الموقوف عليه غير الموقوف عليه » يعنى آن علم به وضعى كه موقوف بر تبادر است . غير از آن علم به وضعى است كه تبادر برآن موقوف است .\r\n2 - بيان تفصيلى : آن علم به وضعى كه بر تبادر متوقف است . علم تفصيلى و توجه تفصيلى به وضع است كه به مجرد شنيدن لفظ و تبادر معنا در ذهن ، بلافاصله اين التفات حاصل مىشود . ولى آن علم به وضعى كه تبادر بر او متوقف است ، علم اجمالى ارتكازى به وضع است كه از سابق در ذهن شنونده بود ، پس دورى پيش نمىآيد و دو چيز بر يكديگر وابسته نمىشوند بلكه چهار امر در طول هم وجود دارد :\r\nعلم تفصيلى ) تبادر ) علم اجمالى ) نص واضح و . . .\r\nو اما جواب اشكال دور نسبت به جاهل به وضع :\r\nپرواضح است كه نسبت به جاهل به وضع ، تبادر معنا در نزد خود او مفهومى ندارد و گرنه جاهل نبود ، آرى در حق او تبادر معنى ، نزد اهل لسان و محاورة ملاك است . مثلا فارسىزبان نمىداند كه عرب از كلمه ماء چه معنائى را اراده مىكنند ، ولى به موارد استعمال آنها مراجعه مىكند ، و ملاحظه مىكند كه هرگاه اين كلمه بدون هيچ قرينه‌اى به كار مىرود ، در ذهن عربها آن جسم سيال تبادر مىكند ، از اينجا مىفهمد كه در لغت عرب\r\n\r\n","description":"","footnote":"","page_name":" 83 ","page_number":91},
  {"content":"\r\n\r\nكلمهء ماء براى جسم سيال بارد بالطبع و رطب وضع شده است . آنگاه باز هم دورى پيش نمىآيد ، زيرا علم به وضع فارسىزبان بر تبادر معنا نزد عرب وابسته است ولى متقابلا تبادر معنا نزد عربها وابسته به علم به وضع فارسىزبان نيست بلكه مربوط به علم اجمالى ارتكازى خود آنها است . فلا دور .\r\nقوله : ثم : بحث چهارم : تبادر معنا از لفظ دوگونه است :\r\n1 - گاهى تبادر و انسباق صددرصد مستند و منتسب به خود لفظ است و از نفس لفظ بدون استعانت از هرگونه قرينه‌اى معنا متبادر است ، مثل حيوان مفترس كه از لفظ اسد تبادر مىكند . نام اين تبادر ، تبادر وضعى يا حاقى است ، زيرا منسوب به وضع و حاق لفظ است . و آن تبادرى كه علامت حقيقت بودن است همين قسم مىباشد .\r\n2 - و گاهى تبادر مستند و متكى به قرينه است ، يعنى باز هم از شنيدن لفظ معنائى به ذهن تبادر مىكند و ذهن به آن منتقل مىشود اما نه از ذات لفظ بلكه به كمك قرائنى كه در ميان است و خود قرينه اقسامى دارد .\r\n1 - گاهى قرينهء خاصه است . يعنى قرينه‌اى كه مخصوص به موردى خاص است و قانونيت ندارد ، فى المثل در مقام خاصى مولى بگويد : افعل كذا : و دنبالش بگويد : لكن يجوز تركها يا لا عقاب فى تركها ، كه اين تعبير قرينه بر ارادهء استحباب از امر است . يا مثلا رأيت اسدا يرمى يا فى الحمام يا ينطق ، كه باز اين تعبيرات قرينه بر ارادهء رجل شجاع از لفظ اسد است .\r\n2 - و گاهى قرينهء عامه است كه قانونيت دارد . از قبيل وقوع امر عقيب حظر يا توهم حظر كه دال بر مجرد ترخيص و رفع المنع است نه وجوب مثلا و « من اعتدى عليكم فاعتدوا عليه » يعنى شما هم در مقابله به مثل مجاز هستيد . يا مثلا و اذا حللتم فاصطادوا ، يعنى تا محرم بوديد صيد كردن بر شما حرام بود ولى حالا كه محلّ شديد ، آزاديد و حق صيد كردن داريد . و از قبيل حكمت يا مقدمات حكمت كه اگر در كلامى فراهم باشند ، دليل بر ارادهء اطلاق هستند .\r\nولى در تمام اين موارد ، قرينه است كه كارساز است . و نام اين را تبادر مع القرينه\r\n\r\n","description":"","footnote":"","page_name":" 84 ","page_number":92},
  {"content":"\r\n\r\nمىگذارند . آنگاه هر تبادرى علامت حقيقت بودن نيست ، بلكه تبادر حاقى و مستند به خود لفظ علامت حقيقت است نه دومى ، زيرا هر معناى مجازى هم به كمك قرينه از لفظ تبادر مىكند ، اينكه هنر نيست .\r\nبا توجه به اين مقدمه در مواردى كه يقين داريم كه تبادر مستند به خود لفظ است ، به يقين ترتيب اثر داده و مىگوييم اين تبادر علامت حقيقت است و آن معنا معناى حقيقى لفظ است و در مواردى هم كه يقين داريم كه انسباق مستند به قرينه است ، باز به يقين عمل كرده و حكم مىكنيم به اينكه اين تبادر علامت حقيقت نيست . ولى در مواردى كه تبادرى هست و معنائى از لفظى به ذهن مىآيد ولى در استناد آن به قرينه يا به خود لفظ شك داريم ، آيا اصل و قاعده‌اى وجود دارد كه حكم اين‌ها را روشن سازد ؟\r\nمحقق قمى « 1 » و صاحب فصول « 2 » فرموده‌اند : ما از اصل عدم قرينه استفاده كرده و مىگوئيم : ان‌شاءالله قرينه‌اى در بين نيست و نتيجه مىگيريم كه تبادر به خود لفظ استناد دارد و علامت حقيقت است . و با اين اصل ، وضع موارد مشكوك را روشن مىكنيم .\r\nمرحوم آخوند مىفرمايد : اين اصل در ما نحن فيه مفيد نيست و قابل استناد نمىباشد .\r\nبيان مطلب : اصل عدم قرينه از اصول لفظيهء عقلائيه است كه عقلاء در مكالمات خود جارى مىكنند و مدرك اصول عقلائيّه ، بناء عملى و سيرهء عقلاء عالم است ، و سيره از مقوله عمل است ، و عمل مثل قول نيست كه مبين باشد ، عمل مجمل است ، و در مجملات بايد قدر متيقن را گرفت ، و قدر متيقن از سيرهء عقلاء در اجراء عملى اصول عقلائيه موردى است كه معناى حقيقى و مجازى معلوم است و در اصل وضع شكى نداريم ، و تنها در مراد متكلم از اين كلام شك داريم كه آيا از كلمهء اسد معناى حقيقى را اراده كرده يا معناى مجازى را ؟ در اينجا عقلاء مىگويند : الاصل الحقيقة ، يا الاصل عدم القرينه ، ولى در باب شك در اصل وضع و جهل به معناى حقيقى و مجازى كه مورد بحث ما است بناى عقلاء بر اجراء اصول مذكور ، محرز نيست . و تا بنا محرز نشود ، اصلى جارى نمىشود . پس به نظر آخوند در موارد شك ما اصلى نداريم كه به آن رجوع كرده و حكم را روشن سازيم .\r\n\r\n\r\n","description":"","footnote":"\r\n( 1 ) - قوانين الاصول ، ج 1 ، ص 14 .\r\n( 2 ) - الفصول ، ص 33 .\r\n","page_name":" 85 ","page_number":93},
  {"content":"\r\n\r\n\r\n2 - صحت حمل يا عدم صحت سلب\r\nدومين علامت از علائم حقيقت و مجاز ، علامتى است كه به دو تعبير از آن ياد شده :\r\nالف ) صحت حمل و عدم صحت حمل\r\nب ) عدم صحت سلب و صحت سلب ،\r\nگفته‌اند : صحت حمل لفظ بر معناى مشكوك ، علامت حقيقت بودن لفظ در آن معنا است .\r\nو عدم صحت حمل ، نشانه مجاز بودن است . و نيز عدم صحت سلب لفظ از معناى مشكوك ، نشانهء حقيقت بودن است و صحت سلب علامت آنست كه لفظ براى آن معنا وضع نشده و اگر هم احيانا استعمال مىشود ، مجاز است .\r\nقوله : فى الجملة : يعنى قطع نظر از اينكه چه نوع صحت سلبى علامت حقيقت بودن است ؟ آيا صحت حمل مطلقا ؟ يا صحت حمل به نوع حمل اولى ذاتى ؟ كه در بيان تفصيلى خواهد آمد .\r\nقوله : و التفصيل : براى بيان تفصيلى مطلب مقدمه‌اى لازم است : به طور كلى در هر حملى ( اولى ذاتى يا شايع صناعى ، طبعى يا وضعى ، مواطاتى و هو هو يا اشتقاقى و ذو هو ) كه مىخواهيم قضيه تشكيل داده و محمولى را بر موضوعى حمل كنيم ، حتما بايد ميان موضوع و محمول جهت اتحادى و جهت مغايرتى باشد ، و گرنه حمل امكان‌پذير نيست .\r\nاما جهت اتحاد : زيرا اگر دو چيز صددرصد با يكديگر متباين باشند و از هيچ جهت اتحاد و اين‌همانى نداشته باشند حمل آن دو بر يكديگر حمل مباين بر مباين است كه قطعا محال است . هرگز نمىتوان گفت : زيد بكر است ، انسان درخت است .\r\nو اما جهت تغاير : زيرا اگر دو چيز صددرصد متحد باشند و هيچ جهت تعدد و دوگانگى و اثنينيت و اين نه آنى در آنها وجود نداشته باشد ، باز حمل غلط است زيرا حمل شىء بر خودش لازم مىآيد كه صحيح نيست چون حمل يا اخبار بايد مفيد فائده باشد و چنين قضيه‌اى مفيد نيست پس قضيه درست كردن و حمل معنا ندارد .\r\nحال هركدام از جهت اتّحاد و مغايرت سه شعبه دارد :\r\n\r\n","description":"","footnote":"","page_name":" 86 ","page_number":94},
  {"content":"\r\n\r\n1 - گاهى اتحاد دو چيز با يكديگر اتحاد مفهومى است . يعنى موضوع و محمول از نظر معنا و مفهوم و لغت و استعمال و عرف هم‌معنا هستند ، از قبيل : الانسان بشر ، الاسد ليث ، كه مترادفان است . و مانند الانسان انسان ، كه تعريف لفظى يا مفاد ماء شارحه ، همهء اين‌ها يكى است . و وقتى اتحاد مفهومى بود قهرا اتحاد ماهوى و مصداقى هم خواهد بود ( كه در ادامه بيان خواهد شد . ) و تغاير در اين‌گونه از حمل‌ها يا لفظى است ، مثل انسان و بشر ، و يا اعتبارى است مثل انسان و انسان كه براى دفع توهم به تشكيل اين قضيه اقدام مىشود .\r\nبيان ذلك : ممكن است كسى گمان كند كه انسان در عين حال كه انسان است ، انسان نيست يا مىتواند انسان نباشد و تناقض جايز است و سلب الشّيء عن نفسه بلا مانع است . ما براى دفع توهم او مىگوئيم : « الانسان انسان » . يعنى حتما انسان انسان است و هر شيئى خودش خودش مىباشد و « ثبوت الشّيء لنفسه ضرورى و سلب الشّيء عن نفسه محال » اين نوع از حمل را حمل اولى ذاتى گويند و ملاك و ضابطهء حمل اوّلى آن است كه موضوع و محمول مفهوما با يكديگر اتّحاد داشته باشند و اوّلى گويند براى اينكه اولين چيزى است كه در مقام سؤال به ما هو در جواب واقع مىشود و حمل مىشود\r\n( سؤال در لغت عرب با يازده چيز انجام مىگيرد كه اسّ المطالب سه‌تا است و هركدام دو شعبه دارد : 1 - ماء شارحه 2 - ماء حقيقيه 3 - هل بسيطه 4 - هل مركبه 5 - لم ثبوتى 6 - لم اثباتى )\r\n2 - گاهى اتحاد دو چيز ماهوى است يعنى موضوع و محمول از نظر معنا و مفهوم عرفى و لغوى با يكديگر فرق دارند ، ولى از نظر ماهيت و ذاتيات و اجناس و فصول با يكديگر متحدند ، ( جواب ماء شارحهء آنها دوتا است ولى جواب ماء حقيقيهء آنها يكى است . ) و لذا اگر به يك عامى بگوئيم : تو حيوانى خشمگين مىشود ، چون در عرف ، انسان قسيم حيوان محسوب مىشود ، ولى اگر به منطق و فلسفه مراجعه كنيم مىگويد : از ذاتيات مسلم انسان حيوان بودن است . و اتحاد ماهوى دارند ، مانند الانسان حيوان ناطق ،\r\nو جهت مغايرت آن دو اعتبارى و به اجمال و تفصيل است يعنى انسان ، مجمل و سر بسته و حيوان ناطق مفصل و تحليل شده آن است . اين نوع از حمل نيز حمل اولى ذاتى\r\n\r\n","description":"","footnote":"","page_name":" 87 ","page_number":95},
  {"content":"\r\n\r\nاست چون ذاتيات شىء بر شىء حمل شده است .\r\n( منتها بحثى مطرح مىشود كه آيا حمل تمام ذاتيات بر ذات ، اولى ذاتى است يا حمل بعض ذاتيات بر ذات هم اولى ذاتى است ؟ مشهور احتمال اول را گفته‌اند ، و مرحوم علامه طباطبايى احتمال دوم را برگزيده است « 1 » )\r\n3 - و گاهى اتحاد ميان دو چيز نه در مفهوم است و نه در ماهيت ، بلكه صرفا در مصداق خارجى با يكديگر اتحاد و تصادق دارند . و اين اتحاد يا به اين شكل است كه يكى از آن دو كلى و ديگرى فرد و مصداق اوست . مانند زيد انسان ، و يا ميان دو كلى است كه خود فروضى دارد :\r\nيا دو مفهوم كلى با يكديگر تساوى كلى دارند . مانند انسان و ضاحك ، يا عموم و خصوص مطلق‌اند آن هم به اين صورت كه يا موضوع اخص مطلق است مانند الكاتب انسان و يا محمول اخص است مانند الانسان عالم ، و يا اعم و اخص من وجه مىباشند ، مانند :\r\nانسان و ابيض ، ولى در تمام موارد ميان آن دو اتحاد مصداقى وجود دارد ، و خود اتحاد مصداقى انواع و انحائى دارد :\r\nگاهى اتحاد صدورى است يعنى محمول از موضوع صادره شده است مثل زيد ضارب .\r\nو گاهى اتحاد حلولى است كه محمول حالّ در موضوع و عرضى از عوارض آن است ، مثل الجسم ابيض .\r\nو گاهى اتحاد قيامى است كه محمول قائم به موضوع است ، مانند : زيد قائم .\r\nو گاهى اتحاد انتزاعى دارند مانند : السماء فوق ، الارض تحت .\r\nو گاهى اتحاد اعتبارى و در عالم اعتبار دارند ، مانند : هذا ملك و ذاك مملوك و . . .\r\nكه مبسوطا در مبحث مشتق خواهد آمد . حال تمام اين‌ها حمل شايع صناعى ناميده مىشوند\r\nبا حفظ اين مقدمه طولانى مىگوئيم : براى تشخيص معناى حقيقى از مجازى ، آن معناى مشكوك مرتكز در ذهن را با همان نحو اجمالى و ارتكازى كه ( مثلا حيوان مفترس )\r\n\r\n\r\n","description":"","footnote":"\r\n( 1 ) - نهاية الحكمة ، ص 78 .\r\n","page_name":" 88 ","page_number":96},
  {"content":"\r\n\r\nدارد موضوع قرار داده و لفظ مشكوك الوضع را ( مثلا اسد ) محمول قرار مىدهيم و آزمايش مىكنيم ، اگر ديديم اين لفظ برآن معنا صحت حمل دارد و به حمل اولى ذاتى حمل صحيح و سلب غلط است ، يقين مىكنيم كه معناى حقيقى لفظ همان است . و گرنه چنين حملى نداشت . و اگر به حمل اولى ذاتى حمل صحيح نبود ، مىفهميم كه معناى حقيقى نيست و اگر احيانا لفظ در آن استعمال مىشود به نحو مجاز است . مثل استعمال اسد در رجل شجاع .\r\nو در قدم دوم اگر به حمل اولى قابل حمل نبود ، به حمل شايع مىآزمائيم اگر اين حمل صحيح بود ، يقين مىكنيم كه اين موضوع فردى از افراد معناى حقيقى محمول و لفظ است ، اما خود آن معنا معلوم نمىشود .\r\n( در حاشيه منه فرموده‌اند : اين در فرضى است كه موضوع و محمول يا محمول و محمول عليه كلى و فرد باشند و الا اگر هر دو كلى باشند كه حتى اين مقدار هم معلوم نمىشود و اجمالا مىفهميم كه ميان دو كلى تصادقى هست ولى معنى آن دو براى ما معلوم نمىگردد . ) و اگر به حمل شايع هم حمل صحيح نبود و سلب صحيح بود مثل الانسان ليس بفرس و . . . مىفهميم كه اين فردفرد آن كلى نيست يا اين دو كلى به هم ربطى ندارند ، و متباينان هستند . پس هر صحت حملى نشانه حقيقت نيست بلكه صحت حمل به حمل اولى ذاتى ملاك است .\r\nقوله : و ان لم نقل : در حقيقت اين فراز دفع توهمى است :\r\nمقدمه : در علم بيان خوانديم كه مجاز دو نوع است : 1 - مجاز مرسل 2 - استعاره\r\nاستعاره عبارتست از مجازهائى كه علاقه و قرينه آنها علاقه مشابهت باشد ، مانند استعمال اسد در رجل شجاع به علاقه مشابهت در شجاعت ، استعمال حاتم در فرد بخشنده به علاقه مشابهت در وجود و سخاوت و . . .\r\nدر باب استعاره دو مسلك وجود دارد :\r\n1 - مسلك مشهور : استعاره را از باب مجاز در كلمه مىدانند . يعنى در خود كلمه اسد تصرف شده و از آن معناى ديگرى ( رجل شجاع ) اراده شده است .\r\n\r\n","description":"","footnote":"","page_name":" 89 ","page_number":97},
  {"content":"\r\n\r\n2 - مسلك سكاكى : وى طرفدار حقيقت ادعائى است و مىگويد كه ما در لفظ اسد هيچ دخل و تصرفى انجام نداده‌ايم و اصولا تصرف به عالم لفظ و استعمال مربوط نيست ، و به يك امر عقلى مربوط است يعنى نخست در معناى حقيقى كلمه يعنى حيوان مفترس توسعه‌اى قائل شده و رجل شجاع را نازل به منزله آن قرار داده و ادعا كرده‌ايم كه او هم حيوان مفترس است و بدنبال اين ادعا و تنزيل ، لفظ اسد را در حيوان مفترس ادعائى ، استعمال كرده‌ايم و اين حقيقت ادعائى است .\r\nاما اصل توهم : ممكن است كسى بگويد كه بر مسلك مشهور علامت صحت سلب ، دليل بر مجازيت است . و اصولا صحت سلب داريم ، ولى بر مسلك سكاكى ديگر صحت سلب معنى ندارد و علامت مذكور علاميّت ندارد .\r\nو اما جواب : مرحوم آخوند مىفرمايد : دو مسلك مذكور در ما نحن فيه ثمره‌اى نداشته و فرقى به حال ما ندارد ، ما چه قول مشهور را قائل شويم و چه قول سكاكى را مىتوانيم بگوئيم كه وجدانا و حقيقتا اسد از رجل شجاع مسلوب است و رجل شجاع اسد نيست .\r\n( زيرا اسد موجودى است كه روى چهار پا حركت مىكند و انسان شجاع موجود دو پا است ، اسد دم دارد و رجل ندارد و . . . ) و مجرد ادعا يا تنزيل دردى را دوا نمىكند .\r\nقوله : و استعلام : نظير اشكال و جواب مذكور در تبادر ، درباره صحت حمل و صحت سلب هم مطرح است :\r\nاما اشكال : چه كسى مىتواند قضيه تشكيل داده و معناى مشكوك را موضوع و لفظ را محمول قرار دهد و سپس بيازمايد و بفهمد كه صحت حمل دارد يا ندارد ؟ آيا فقط عالم به وضع مىتواند اين كار را انجام دهد ؟ يا جاهل به وضع هم مىتواند ؟\r\nترديدى نيست كه تنها عالم به وضع از عهدهء چنين امرى برمىآيد ، بنابراين صحت حمل در گرو علم به وضع و متوقف برآن است . از طرفى شما مىخواهيد از طريق صحت حمل معناى حقيقى را شناخته و علم به وضع پيدا نمائيد ، پس علم به وضع هم وابسته به صحت حمل است . و اين دور است ، و دور محال و باطل است ، و مستلزم المحال محال و باطل ، پس علامت مذكور هم باطل است و علاميّت ندارد .\r\n\r\n","description":"","footnote":"","page_name":" 90 ","page_number":98},
  {"content":"\r\n\r\nدر پاسخ به اين اشكال دو جواب مطرح است : 1 - نسبت به عالم به وضع و اهل لسان 2 - نسبت به جاهل به وضع و غير اهل لسان\r\nاما نسبت به اهل لسان : به علم اجمالى ارتكازى و علم تفصيلى جواب مىدهيم ،\r\nبيان ذلك : آن علم به وضعى كه به صحت حمل وابسته است ، يك علم تفصيلى و توجه تفصيلى به معنا است . ولى آن علم به وضعى كه صحت حمل به او وابسته است ، يك علم اجمالى ارتكازى است . يعنى در حقيقت علم اجمالى ارتكازى سبب تشكيل قضيه و آزمايش و صحت حمل است و صحت حمل سبب علم تفصيلى به وضع است . پس دورى در كار نيست . ( نكته : تمام اين كارها در ذهن آنى انجام مىگيرد و چنين نيست كه زمان ببرد سپس به معنا منتقل شويم ترتبى كه ذكر شد يك طوليت و تقدم و تأخر رتبى است نه زمانى ) .\r\nو اما نسبت به غير اهل لسان : نسبت به او صحت حمل نزد خودش معنا ندارد ، چرا كه او اهل لسان نيست و اصولا به معناى كلمه انس و الفتى ندارد و علم اجمالى ارتكازى در ميان نيست و . . . و لذا نسبت به او صحت حمل نزد اهل لسان ملاك است يعنى وقتى ديد كه عربها مثلا فلان كلمه را بر فلان معنى حمل مىكنند و عند الاطلاق بدان منتقل مىشوند ، يقين مىكند كه در لغت عرب فلان كلمه‌اى داراى فلان معنا است ، آنگاه علم به وضع اين انسان ، وابسته به صحت حمل نزد اهل لسان است ولى صحت حمل نزد آنها وابسته به علم به وضع او نيست بلكه منوط به علم اجمالى ارتكازى خود آنها است . پس باز هم دورى پيش نمىآيد .\r\nنتيجه : به عقيده مرحوم آخوند هريك از تبادر و صحت حمل به حمل اولى ذاتى علامت حقيقت هستند .\r\n\r\n3 - اطراد :\r\nسومين علامت از علامات حقيقت و مجاز ، اطراد و عدم اطراد است ، در رابطه با اين نشانه چند بحث فشرده مطرح مىشود :\r\n\r\n","description":"","footnote":"","page_name":" 91 ","page_number":99},
  {"content":"\r\n\r\nبحث اول : معناى اطراد و عدم اطراد :\r\nاطراد به معناى شيوع است و در ما نحن فيه منظور از اطراد ، شيوع استعمال لفظ در معنا به حسب مقامات بيان شده است .\r\nبيان مطلب : گاهى عنوانى و اسمى بر موردى و فردى به خاطر خصوصيتى كه در آن فرد وجود دارد اطلاق مىشود مثلا : عنوان عالم ، كاتب به خاطر وجود مبدأ اشتقاق علم و كتابت بر زيد اطلاق مىشود و مىگوئيم زيد عالم و زيد كاتب ، سپس وقتى ملاحظه مىكنيم به اين نتيجه مىرسيم كه اطلاق مذكور مخصوص زيد نيست ، بلكه در هركسى كه مبدأ مذكور وجود داشته باشد ، اطلاق بجا است ، پس حسن هم عالم است ، تقى هم عالم است و . . . از زمان آدم ابو البشر تا دامنه قيامت هر فردى كه متصف به وصف عالميت شود ، عنوان عالم حقيقتا بر او صدق مىكند : آنگاه اين را اطراد استعمال گويند ، زيرا اختصاص به فردى يا مقامى ندارد و از راه اطراد مذكور حقيقت بودن را كشف مىكنيم و مىگوئيم كه كلمه عالم براى « ذات ثبت له العلم » وضع شده است .\r\nو عدم اطراد آنست كه لفظى در موردى و به مناسبتى اطلاق مىشود ولى چنين نيست كه همه‌جائى باشد و هرجا مناسبتى بود اطلاق صحيح باشد ، مثلا كلمه اسد بر رجل شجاع به علاقه مشابهت اطلاق مىگردد ، ولى چنين نيست كه هرجا ميان اسد و چيز ديگر شباهتى بود اطلاق صحيح باشد . ( مثلا گربه هم از نظر شكل ظاهرى شبيه شير است ، فلان مرغ از لحاظ جثه شبيه شير است ، فلان موجود از لحاظ فراخى دهان شبيه شير است ، فلان حيوان از نظر مرتبهء نازلهء شجاعت شبيه شير است و از جوجه‌هايش دفاع مىكند و . . . ولى اين‌ها مجوّز و مصحّح اطلاق اسد نيست و اگر كسى به مجرد مرتبهء نازله شجاعت بر مرغى اطلاق اسد نمايد همگان بر او مىخندند و طبع آدميان آن را نمىپسندند . ) از اينجا كشف مىكنيم كه اطلاق اسد بر رجل شجاع به علاقه مشابهت ، علامت حقيقت نيست .\r\nبحث دوم : در رابطه با علامت بودن اطراد و عدم اطراد ، چهار قول دارد :\r\n1 - مشهور برآنند كه اطراد علامت حقيقت و عدم اطراد علامت مجازيت است .\r\n2 - متأخرين و از جمله مرحوم آخوند برآنند كه نه اطراد علامت حقيقت و نه عدم آن\r\n\r\n","description":"","footnote":"","page_name":" 92 ","page_number":100},
  {"content":"\r\n\r\nعلامت مجاز است .\r\n3 - اطراد علامت حقيقت است ولى عدم اطراد علامت مجاز نيست .\r\n4 - عدم اطراد علامت مجاز است ولى اطراد علامت حقيقت نيست .\r\nقوله : و لعله : بحث سوم : رأى مشهور معلوم شد ، و اين فراز ، در حقيقت توجيه رأى مشهور و جواب اعتراض بر مشهور است .\r\nمقدمه : در منطق آموختيم كه لازم دو قسم است :\r\n1 - لازم مساوى با ملزوم ، مانند امكان كه مساوى با ممكنات و لازم لاينفك همه آنها است . و تحيز كه لازم مساوى همه ماديات است ، و تعقل نسبت به مجردات تامه و . . .\r\n2 - لازم اعم از ملزوم ، مانند روشنائى نسبت شمس ، حرارت نسبت به نار و . . .\r\nدر قسم اول از اثبات لازم ، اثبات ملزوم محقق مىشود و مىگوئيم : « ان كان هذا انسانا كان ضاحكا لكنه انسان ، فهو ضاحك » ، ولى در قسم ثانى از اثبات لازم به ملزوم نمىرسيم زيرا از اثبات اعم ، اثبات اخص لازم نمىآيد مثلا نمىتوان گفت « ان كان هذا حيوانا كان انسانا لكنّه حيوان فهو انسان » ، زيرا ممكن است حيوان باشد ولى انسان نباشد ، فرس باشد .\r\nامّا اعتراض : ممكن است به اين مطلب اعتراض شود كه ما قبول نداريم كه اطراد كاشف از حقيقت و علامت آن باشد ، بلكه لازم اعم است . و همان‌طورىكه در معناى حقيقى اطراد هست در معناى مجازى هم اطراد هست ، فى المثل روز اول كه لفظ اسد بر رجل شجاع به قرينه مشابهت در شجاعت كامله اطلاق شد ، تا دامنهء قيامت هم كه فردى پيدا شود و داراى شجاعت كامله باشد باز اطلاق اسد مىشود و اختصاص به موردى ندارد .\r\nو اما جواب و توجيه : اينكه مشهور فرمودند كه در معناى مجازى اطراد نيست ، منظورشان نوع و كلى علاقه‌هاى مجاز است ، يعنى به لحاظ نوع علائق در مجازات اطرادى نيست ، همان‌طور كه مثال زديم ، مثلا چنين نيست كه هرجا ميان اسد و چيزى مشابهت بود ، اطلاق صحيح باشد و اينكه معترض فرمود : در مجاز هم اطراد هست ، منظورش صنف علاقه است يعنى به ملاحظه صنف خاصى از علاقه مشابهت كه مشابهت در شجاعت كامله باشد ، همه جا اطلاق اسد صحيح است و . . . و ما نيز قبول داريم . پس\r\n\r\n","description":"","footnote":"","page_name":" 93 ","page_number":101},
  {"content":"\r\n\r\nتصالحى بين مشهور و معترض صورت گرفت .\r\nقوله : و زيادة : بحث چهارم : مرحوم صاحب فصول به اعتراض مذكور توجه داشته ، لذا فرموده : ما نمىگوئيم كه اطراد مطلقا علامت حقيقت است تا مورد اعتراض واقع شويم ، بلكه قيد يا جزئى بدان افزوده و مىگوئيم كه اطرادى كه بدون تأويل باشد ( بر خلاف مجازات كه با تأويل است يا تصرف در لفظ و استعمال و يا تصرف در امر عقلى كه مسلك سكاكى بود و گذشت ) يا بجاى آن مىگوئيم : اطرادى كه به نحو حقيقت باشد علامت حقيقت است « 1 »\r\nمرحوم آخوند مىفرمايد : اين تقييد اگرچه اشكال قبلى را رفع مىكند . زيرا اطّراد بر وجه حقيقت در مجازات نيست و مخصوص حقائق است . ولى اشكال مهمترى را به وجود مىآورد و آن اشكال دور است .\r\nبيان مطلب : از طرفى معرفت حقيقت وابسته است ، بر علامت اطراد بر وجه حقيقت ، زيرا فعلا مىخواهيم از اين راه به معناى حقيقى برسيم . و از طرف ديگر خود اين علامت هم وابسته به معرفت حقيقت است . زيرا اين علامت يا مجموع مركب است و على وجه الحقيقه بودن جزء آن است و يا مقيد است و على وجه الحقيقه قيد آن است و شناخت مركب به شناخت اجزاء بستگى دارد . كما اينكه معرفت مقيد به معرفت قيد او مىباشد .\r\nپس شناخت علامت اطراد مذكور هم منوط به معرفت حقيقت است . در نتيجه شناخت معناى حقيقى وابسته به اين علامت و اين علامت هم وابسته به معرفت حقيقت است .\r\nاين دور و باطل است .\r\nقوله : و لا يأتى : گويا كسى مىگويد : آيا همان جوابى كه از اشكال دور در باب تبادر و صحت حمل داديم ( علم اجمالى ارتكازى و علم تفصيلى درست كرديم ) در اينجا هم مىتوان از اشكال دور چنين بيان كرد و پاسخ داد به اينكه :\r\nمعرفت حقيقت به تفصيل متوقف بر علامت مذكور است . ولى علامت مذكور منوط به علم اجمالى ارتكازى است ؟ مرحوم آخوند مىفرمايد :\r\n\r\n\r\n","description":"","footnote":"\r\n( 1 ) - الفصول الغرويّة ، ص 38 .\r\n","page_name":" 94 ","page_number":102},
  {"content":"\r\n\r\nخير آن جواب اينجا نمىآيد . زيرا در همه جا خود علامت بايد معلوم بالتفصيل باشد تا از آن حق استفاده داشته باشيم . پس معرفت تفصيلى حقيقت وابسته به اين علامت و آن هم وابسته به معرفت تفصيلى حقيقت است و اشكال دور باقى است .\r\nقوله : ضرورة : مضافا به اشكال دور مىگوئيم : وقتى ما خود علامت را به تفصيل شناختيم ، پس معناى حقيقى را هم شناخته‌ايم و نيازى نداريم كه با علامت اطراد يا غيره از معناى آن استعلام و پرسش نمائيم ، و مجهولى نداريم كه بپرسيم ، و تحصيل حاصل است كه معقول نيست . در نتيجه اطراد علامت حقيقت نيست .\r\n\r\n","description":"","footnote":"","page_name":" 95 ","page_number":103},
  {"content":"\r\n\r\n\r\nمقدمهء هشتم تعارض احوال\r\nامر هشتم از امورى كه در مقدمه ذكر مىكنند بحث تعارض احوال است : به طور كلى هر لفظى داراى دو حالت است :\r\n1 - حالت اصلى و اولى : حالت حقيقت بودن كه از روز اول براى همين جهت وضع شده تا مردم آن را در معناى حقيقى به كار برده و مقاصد خويش را بفهمانند .\r\n2 - حالت ثانوى و عارضى : حالاتى كه گاهى بر لفظ عارض مىشوند و بر خلاف حالت اولى آن مىباشند ، مانند تجوز و مجازگويى ، مشترك لفظى بودن ، تخصيص خوردن ، منقول بودن ، اضمار و تقدير بودن كه پنج حالت عارضى هستند :\r\nاصل ، حقيقت است . و مجاز ، خلاف اصل مىباشد . اصل عدم مشترك لفظى است و اشتراك خلاف آنست و . . .\r\n( البته به فرموده مرحوم مشكينى در حاشيه : پنج حالت عارضى ديگر هم هست كه عبارتند از : 1 - نسخ 2 - تقييد 3 - كنايه 4 - استخدام 5 - تضمين ، ولى اين‌ها را با توجه به دلائلى كه در حاشيه آمده جداگانه مطرح نكرده‌اند . « 1 » )\r\nحال در رابطه با احوال مختلفه لفظ دو بحث فشرده صورت مىگيرد :\r\nبحث اول : هرگاه امر دائر شود ميان اراده شدن حقيقت و معناى حقيقى يا اراده مجاز ، اراده شدن عموم يا اراده تخصيص ، اراده تقدير يا عدم آن و . . . اصالة الحقيقة جارى نموده و مىگوئيم ، تا زمانى كه قرينهء صارفه و مانعه‌اى پيش نيامده كلام بر معناى حقيقى ، بر\r\n\r\n\r\n","description":"","footnote":"\r\n( 1 ) - كفاية الاصول ، ج حاشيه ص 30 .\r\n","page_name":" 96 ","page_number":104},
  {"content":"\r\n\r\nعموم ، بر اطلاق ، بر ظهور و . . . حمل مىشود و نوبت به اراده مجاز و . . . نمىرسد .\r\nمثال : مولائى به عبدش گفت : اقتل زيدا و مخاطب شك كرد كه آيا منظورش قتل واقعى و گردن زدن است يا كتك زدن شديد ؟ بايد بنا را بر اراده شدن معناى حقيقى بگذارد يا فرمود : « اكرم كل عالم » و ما شك كرديم كه آيا مراد عموم است يا خصوص علماء عادل ؟\r\nبايد بنا را بر اراده عموم بگذاريم ، و مستند و مدرك اين اصول بناى قطعى عقلاء عالم است .\r\nو در اينجا بحثى سه جانبه ميان مرحوم شيخ و مرحوم آخوند و مرحوم مظفر مطرح است : شيخ اعظم « 1 » تمام اين اصول لفظيه عقلائى را به اصالة عدم القرينه ارجاع داده و مرحوم آخوند تمام آنها را به اصالة الحقيقه ارجاع داده و مرحوم مظفر « 2 » به اصالة الظهور ، كه فعلا درصد بيان اين بحث نيستيم .\r\nبحث دوم : اگر چنانچه خود احوالات عارضى لفظ با يكديگر تعارض كردند و امر دائر شد ميان اينكه حقيقت و مجاز باشد يا مشترك لفظى باشد يا منقول و . . . چه بايد كرد ؟ آيا راهى براى تعيين و ترجيح يكى از احتمالات وجود دارد ؟\r\nاصوليين قبل از شيخ اعظم و بلكه برخى از اصوليين پس از شيخ از قبيل محقق رشتى در بدائع الافكار در اين رابطه بحثهاى مفصلى تحت عنوان تعارض احوال داشتند و هركدام جانبى را برگزيده و به يك سلسله دلائل و شواهدى تمسك مىكردند ، فى المثل عده‌اى مىگفتند كه مجاز بودن از اشتراك لفظى بهتر است . به اين دليل كه مجاز اغلب و اكثر است و اشتراك لفظى قليل و نادر است « و الظن يلحق الشّيء بالاعم الاغلب » ، عده‌اى مىگفتند كه اشتراك لفظى بهتر است زيرا عند الاطلاق مجمل گرديده و بر هيچ معنايى حمل نمىشود و در نتيجه شنونده مصون از خطا است و . . .\r\nمرحوم آخوند مىفرمايد : تمام اين وجوه و ادله يك سلسله استحساناتى و ملاحظات و اعتبارات عقلى ( آن هم عقلى ظنى ) بيش نيستند و حد اكثر احتمال يا مظنه را نتيجه مىدهند كه تازه اول كلام است . و بايد دليل بر حجيت آن بيايد كه نيامده ، پس هيچ‌كدام از اين\r\n\r\n\r\n","description":"","footnote":"\r\n( 1 ) - فوائد الاصول ، ص 34 .\r\n( 2 ) - اصول الفقه ، ج 1 ، ص 30 .\r\n","page_name":" 97 ","page_number":105},
  {"content":"\r\n\r\nاستدلالها اعتبار و پشتوانه نداشته و دليلى بر ارزشمندى آنها نيست .\r\nآرى اگر يكى از احتمالات و جوانب به حد ظهور عرفى رسيد و يكى از اين ادله براى ما ظهور و متفاهم عرفى درست كرد و به بركت آن كلام ظهور در يكى از احتمالات پيدا كرد ، ظهور حجت است و مدرك آن هم بناء قطعى عقلاء است ولى مادامىكه به اين حد نرسيده ، ارزشى ندارد لذا طومار اين بحث مفصل را درهم مىپيچيم « 1 » ( و در اينجا بحث را به اتمام مىرسانيم . )\r\n\r\n\r\n","description":"","footnote":"\r\n( 1 ) - در كتب قوانين ص 31 ، الفصول ص 39 و 40 ، بدائع الافكار ص 94 تا 116 مبسوطا بحث شده است .\r\n","page_name":" 98 ","page_number":106},
  {"content":"\r\n\r\n\r\nمقدمهء نهم حقيقت شرعيه\r\nامر نهم از امور مذكور در مقدمه پيرامون حقيقت شرعيه است : ترديدى نيست در وجود حقايق زير :\r\n1 - حقايق لغويه : از قبيل : انسان ، فرس ، ماء ، اسد و . . . در عربى\r\n2 - حقايق عرفيّهء عامه از قبيل : دابّه ، طياره ، سياره و . . .\r\n3 - حقائق عرفيّه خاص يا اصطلاحيه مانند معرّف و حجت در منطق ، حكومت و ورود و اماره و اصل و . . . در اصول و . . .\r\n4 - حقيقت متشرعيه كه در استعمالات مسلمين و پيروان شارع مقدس پس از رحلت رسول اكرم « ص » از الفاظ عبادات همين معانى شرعيه متبادر بوده و تا به امروز هم هست .\r\nتمام اين‌ها مسلم است ولى سخن در اين است كه :\r\nآيا حقيقت شرعيه هم داريم يا نه ؟ يعنى آيا الفاظى داريم كه در عصر خود شارع مقدس و در لسان او و استعمال خود پيامبر « ص » ( نه پيروان او ) در معانى جديدة و مستحدثه حقيقت شده باشند ( به نحو وضع تعيينى يا تعينى ) يا چنين الفاظى نداريم ؟ در رابطه با وجود و عدم وجود حقيقت شرعيه اقوالى است كه به آن اشاره مىشود عده‌اى بقول مطلق مثبت‌اند و عده‌اى مطلقا نافىاند و عده‌اى هم مفصّل‌اند كه خود مفصلين چند گروهند . برخى ميان الفاظ كثير التداول و قليل الاستعمال در لسان شارع تفصيل داده‌اند . و عده‌اى ميان الفاظ عبادات و معاملات تفصيل داده‌اند و . . . كه تا شش قول گفته شده است .\r\nمرحوم آخوند مىفرمايند : قبل از هر سخنى بجا است كه مقدمه‌اى بيان كنيم :\r\n\r\n","description":"","footnote":"","page_name":" 99 ","page_number":107},
  {"content":"\r\n\r\nهمان‌طور كه قبلا گفته شد وضع دو قسم است : 1 - وضع تعيينى 2 - وضع تعينى ، خود وضع تعيينى هم ( كه فرد يا گروه معين در آن دخالت دارند و واضع هستند ) دو قسم است :\r\n1 - وضع تعيينى ابتدائى يا صريح و آن عبارتست از اينكه : از همان روز اول و از ابتداء امر قبل از هر استعمالى واضع صريحا مىگويد : من فلان لفظ را براى فلان معنا وضع كردم كه از آغاز وضع و جعل و تسميه مطرح است . مانند كارى كه مصنفين و مؤلفين و مخترعين و مكتشفين و . . . انجام مىدهند كه براى كتاب يا اختراع وسيلهء خويش نامى اختيار مىكنند .\r\n2 - وضع تعيينى استعمالى : كه سابقه نداشته و پيش از استعمال وضعى نبوده بلكه به نفس استعمال به قصد وضع ، ايجاد مىگردد و در تعريف آن گفته‌اند : وضع تعيينى استعمال عبارتست از : استعمال لفظ در غير موضوع له ( منظور از غير موضوع ، معناى مجازى نيست بلكه مراد معناى جديد و مستحدثى است كه تا به حال برآن دلالت نكرده و در آن به كار نرفته ) به نوع استعمال لفظ در موضوع له .\r\nسؤال : نوع استعمال لفظ در ما وضع له چگونه است ؟ جواب : اين‌گونه است كه به نفس لفظ از معنا حكايت مىشود و متكلم به خود كلام آن معنا را مىفهماند و بدون اينكه نيازى به قرينه داشته باشد مثل اسد نسبت به حيوان مفترس .\r\nسؤال : نحوه استعمال مجازى چگونه است ؟ جواب : بگونه‌اى است كه لفظ به تنهائى و بدون ضميمه مفيد معناى مقصود نيست بلكه به كمك قرينه و به سبب آن حاكى از معناى مجازى است مانند اسد در رجل شجاع كه بدون قرينهء يرمى و مانند آن از لفظ اسد اين معنا فهميده نمىشود .\r\nحال وضع تعيينى استعمالى ، استعمال لفظ است در معناى جديد به نوع اول ( استعمالات حقيقى ) نه به نحو دوم ( استعمال مجازى ) يعنى واضع يا مستعمل به نفس لفظ معناى جديد را مىفهماند نه به سبب قرينه ، تعيينى مىگويند چون معين‌كننده دارد ، و استعمالى مىگويند ، چون به نفس استعمال وضع درست مىشود و سابقه‌دار نيست و قبل از آن براى اين معنا وضع نشده بود .\r\nمثال : اعلام شخصيه نوعا از اين قبيل هستند ، فى المثل خداوند به زيد فرزندى عنايت\r\n\r\n","description":"","footnote":"","page_name":" 100 ","page_number":108},
  {"content":"\r\n\r\nكرده و او از قبل در ذهن خود تصميم داشته كه نام او را حسن بگذارد ولى به كسى ابراز نكرده و انشاء مستقيمى صورت نگرفته ، و وقتى صاحب فرزند شد براى اولين‌بار مىگويد :\r\nفرزندم حسن را به من بدهيد . به نفس اين حسن گفتن و استعمال حسن در آن نوزاد فهماند كه نام او حسن است .\r\n[ اغلب اصطلاحات جديد در هر علم و فن از اين قبيل است فى المثل شيخ انصارى كه مبتكر اصطلاح حكومت و ورود در علم اصول است ، روز اول نفرمود كه من واژه حكومت يا ورود را براى فلان معنا قرار دادم بلكه وقتى محقق رشتى از او پرسيد : فلان قاعده از چه باب است ؟ او فرمود : از باب حكومت است و با نفس استعمال واژهء حكومت ، معناى جديد را ايجاد كرد و بعد هم توضيح داد كه مقصود من از حكومت فلان امر است .\r\nيا فى المثل ملا صدرا « ره » كه مبتكر اصطلاح حمل اولى و حمل شايع است و با آن ، كثيرى از معضلات را گره‌گشائى كرده است ، روز اول نفرمود كه من حمل اولى را در فلان معنا به كار مىبرم بلكه وقتى به معضلاتى برخورد كرد از قبيل : المعدوم المطلق لا يخبر عنه ، الفعل لا يخبر عنه ، الحرف لا يخبر عنه ، فرمود اين از باب حمل اولى است ، آن از باب حمل شايع است و . . . سپس مقصود خويش را بازگو كرد و . . . 
  ]\r\nسؤال : از كجا بفهميم كه متكلم از فلان كلمه معناى جديدى را اراده كرده آن هم به نوع اراده معناى حقيقى ؟\r\nجواب : از راه نصب قرينه كه مىگويد : مقصود من فلان و به همان است .\r\nسؤال : پس ما نحن فيه با مجاز چه فرقى دارد ؟\r\nجواب : فرق آنست كه در مجاز تا قرينه نباشد حكايت و دلالتى نيست و لفظ به سبب قرينه و به كمك آن دال و حاكى است ، مثل دلالت اسد به كمك يرمى نسبت به رجل شجاع ، ولى در ما نحن فيه قرينه براى اصل ارادهء معنا نيست بلكه معنا از خود لفظ اراده مىشود و قرينه براى تنبيه و كشف و آگاه كردن مخاطب از اين امر است كه مقصود من از لفظ فلان معنا است .\r\nقوله : فافهم : اشاره به اينكه كسى ميان دو نوع نصب قرينه خلط نكند و فرق آن دو را\r\n\r\n","description":"","footnote":"","page_name":" 101 ","page_number":109},
  {"content":"\r\n\r\nبفهمد .\r\n( و لذا در وضع تعيينى استعمالى همان روز اول مقصود را بيان مىكند و قرينه مىآورد و در استعمالهاى بعدى حكومت و ورود و . . . نيازى به قرينه نيست . ولى در مجازات هميشه نياز به قرينه است . فى المثل از بيان كلمه اسد بخواهيم رجل شجاع را اراده كنيم بايد هميشه كلمه يرمى و مانند آن را بياوريم . )\r\nقوله : و كون : سؤال : با توجه به مطالب مذكور پس از اولين استعمال كه مثلا پدر مىگويد : فرزندم حسن را بياوريد ، يا شيخ اعظم مىگويد : اين از باب حكومت است و . . . نه حقيقت است و نه مجاز ، حقيقت نيست چون استعمال لفظ است در غير ما وضع له ، مجاز نيست چون اين معنا از نفس لفظ اراده شده نه از قرينه . آيا استعمال قسم ثالثى هم دارد ؟\r\nجواب : قبول مىكنيم كه اين استعمال نه حقيقى است و نه مجازى ولى اينكه اشكال ندارد . مگر وحى منزل است كه استعمال دو قسم باشد ؟ مگر ما التزام و تعهدى داديم كه استعمال دو قسم داشته باشد ؟ خير سابقا گفتيم : ملاك در صحت و حسن يا قبح استعمال استحسان و استنكار طبع است و هر استعمالى را كه طبع پسنديد ، صحيح است و لو حقيقت و مجاز نباشد و نيز سابقا در امر ثالث و رابع مثال آورديم كه اطلاق لفظ و اراده نوع يا صنف يا مثل و . . . باشد و گفتيم كه اين اطلاقات در الفاظ مهمل هم هست با اينكه در آنجاها اصلا معنايى نيست كه حقيقت باشد يا مجاز ، ما نحن فيه هم از اين قبيل است .\r\nيعنى استعمال مذكور مطبوع و مقبول است . بتوانيم نامش را حقيقت و مجاز بگذاريم يا نتوانيم ، نام‌گذارى مهم نيست ؛ مهم اصل تحقق وضع تعيينى استعمالى است كه مسلم شد .\r\nقوله : اذا عرفت هذا : نتيجه مقدمه اين شد كه ما وضع تعيينى استعمالى هم داريم با توجه به اين مقدمه مىگوييم : اگر كسى در رابطه با الفاظ متداول در لسان شارع مقدس ( از قبيل : صلاة ، حج ، و . . . ) ادعاى يك چنين وضعى بنمايد و بگويد شارع اين‌ها را براى معانى شرعيه و جديده به نوع وضع استعمالى وضع كرده است ، ادعاى بعيدى نبوده و كاملا قابل قبول است . بلكه حتى اگر كسى ادعا كند كه من قاطع به اين امر هستم و يقين دارم به وضع كذائى در رابطه با الفاظ مذكور ، ادّعاى گزافى نكرده و زياده‌روى ننموده است .\r\n\r\n","description":"","footnote":"","page_name":" 102 ","page_number":110},
  {"content":"\r\n\r\nپس مدعاى ما اينست كه : الفاظ صلاة و صوم و حج و . . . در لسان شارع داراى وضع تعيينى استعمالى هستند . يعنى شارع اين‌ها را در معانى جديد استعمال كرده است آن هم به نوع استعمال در معناى حقيقى يعنى با نفس اين استعمال وضع درست مىشود .\r\nمثال : شارع فرموده :  « أَقِيمُوا الصَّلاةَ » *  و در جاى ديگر مقصودش از اين صلاة را بيان كرده آنجا كه فرموده : « صلّوا كما رأيتمونى اصلى » يا فرموده  « لِلَّهِ عَلَى النَّاسِ حِجُّ الْبَيْتِ »  ، و جاى ديگر مراد را به اين كلام بيان كرده : « خذوا عنى مناسككم » ، يا فرموده :  « آتُوا الزَّكاةَ » *  ، و جاى ديگر منظور را روشن كرده كه : « فيما سقت السماء العشر و فيما سقى بالدوالى نصف العشر و . . . » مرحوم آخوند براى اثبات مدعاى مذكور يك دليل و يك مؤيد مىآورند :\r\nامّا دليل : به يك امر وجدانى يعنى تبادر استدلال مىكنند : ترديدى نيست كه از الفاظ مذكور ( صلاة و صوم و . . . ) در محاورت و مكالمات خود شارع مقدس همين معانى جديده به ذهن مسلمين تبادر مىكرده . يعنى وقتى پيامبر بالاى منبر براى مردم راجع به حج يا نماز و . . . سخن مىگفت ، مسلمين مىفهميدند كه مرادش آن عبادتهاى معين است ( اين صغرى ) و تبادر هم كه نشانه حقيقت بودن است ( كبرى ) و قبلا اين كبراى كلى تثبيت شد . پس الفاظ مذكور در معانى شرعيه و در استعمالات خود شارع حقيقت هستند . « نتيجه »\r\nبه اين دليل اشكالاتى وارد شده :\r\n1 - ما امروزه از كجا مىتوانيم ثابت كنيم كه در آن عصر از اين الفاظ همين معانى كه به ذهن ما مىآيد ، به ذهن پيروان شارع مىآمد ؟ شايد در عصر متشرعه و پس از رسول « ص » چنين شده پس حقيقت شرعيه ثابت نشد .\r\n2 - فرضا با قبول چنين تبادرى ، مىگوئيم : هر تبادرى كه نشانهء حقيقت بودن نيست ، بايد تبادر از حاق لفظ و بدن كمك هر نوع قرينه‌اى باشد ، و اثبات اين امر نيز مشكل است از كجا بتوانيم ادعا كنيم كه در آن زمان از اين الفاظ همين عبادات متبادر بوده آن هم از نفس لفظ و بدون قرينه ؟ شايد مع القرينه بوده است ؟\r\n3 - با فرض قبول تبادر حاقى ، مىگوئيم : دليل از مدعا اعم است ، زيرا مدعا وضع تعيينى استعمال است ، ولى دليل هم با وضع تعيينى ابتدائى مىسازد و هم با وضع\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nاستعمالى و هم با وضع تعينى ، حال وضع ابتدائى هم كه مردود باشد .\r\n( به اين دليل كه اگر چنين وضعى صورت گرفته بود حتما ثبت مىشد و در تاريخ نقل مىشد و بدست ما هم مىرسيد درحالىكه يك جا همچنين نقلى نيست . )\r\nولى دو احتمال ديگر وجود دارد ، و اذا جاء الاحتمال بطل الاستدلال . پس اين دليل قابل مناقشه است .\r\nولى دليل برهانى نيست . تا مرحوم آخوند محكوم شود ، بلكه دليل وجدانى است و وجدان و يافته‌ها و سليقهء هركسى با ديگران متفاوت است در اينجا به سليقه آخوند تبادر هست و او حق استدلال دارد ولى به سليقه ما تبادر مشكوك است . . .\r\nو اما مؤيد : ترديدى نيست در اينكه شارع مقدس الفاظ صلاة و صوم و . . . را در معانى شرعيه و عبادات خاصه استعمال كرده است . ولى سخن در نحوه استعمال است كه چگونه استعمال كرده ؟ چهار احتمال وجود دارد :\r\n1 - به نوع وضع تعيينى ابتدائى كه اين احتمال كرارا ابطال شد .\r\n2 - به نحو وضع تعيينى استعمالى كه اين احتمال همان مدعاى ما است .\r\n3 - به نحو وضع تعيّنى : يعنى مدتى بطور مجاز استعمال مىكردند و سپس در اثر كثرت استعمال به درجه حقيقت رسيد .\r\n4 - به نحو حقيقت متشرعيه : يعنى در تمام مدت زندگى شارع مقدس « ص » الفاظ در معانى شرعى مجازا به كار مىرفت و بعدها در عصر متشرعيه به پايهء حقيقت بودن رسيدند .\r\nحال اگر احتمال سوم و چهارم را در نظر بگيريم ناچاريم از اينكه بگوئيم : مدتى اين الفاظ در اين معانى به نحو مجاز استعمال مىشد و مجاز بر مسلك [ مشهور اگرچه ما قبول نداريم و تابع استحسان طبع مىدانيم كما مرّ 
  ] نيازمند قرينه‌اى از قرائن و علائق مجازيه است . و وقتى ما الفاظ را مورد بررسى قرار دهيم به مواردى برمىخوريم كه ميان معناى لغوى و شرعى هيچ‌گونه مناسبت و علاقه‌اى وجود ندارد .\r\nفى المثل صلاة در لغت به معناى دعا آمده و در شرع به معناى عبادت مخصوصه آمده ( مجموعه‌اى از اقوال ، اكوان و هيئات ) و ميان آن دو علاقه مشابهت وجود دارد ، نه علاقه\r\n\r\n","description":"","footnote":"","page_name":" 104 ","page_number":112},
  {"content":"\r\n\r\nسبب و مسبب و نه حال و محل و . . .\r\nقوله : و مجرد : اگر كسى بگويد كه يكى از علائق مجازى ، علاقه جزء و كل است يعنى لفظى كه براى جزء وضع شده مجازا در كل و مجموع استعمال مىشود و در ما نحن فيه اين علاقه وجود دارد . زيرا صلاة در لغت به معناى دعا است . دعاء جزء عبادت معروف است نماز مشتمل بر دعا است . و لفظ صلاة كه براى جزء ( دعا ) وضع شده مجازا در كل ( عبادت معلومه ) استعمال شده است . پس چه مانعى دارد كه استعمال مجازى باشد و علاقه‌اش علاقه جزء و كل باشد ؟\r\nمرحوم آخوند مىفرمايد : علاقه جزء و كل دو شرط اساسى دارد كه در ما نحن فيه هيچ‌كدام وجود ندارد :\r\n1 - هر جزئى را نمىتوان مجازا بر كل اطلاق كرد ، بلكه بايد جزء از اجزاء رئيسيّه و اصليه باشد ، فى المثل انگشت بر انسان اطلاق نمىشود . ولى رقبه بر انسان اطلاق مىشود و مىگوئيم : اعتق رقبه . . .\r\n2 - كل و مجموع هم بايد مركب حقيقى باشد مثل انسان كه مركب حقيقى است .\r\nو در ما نحن فيه نه جزء از اجزاء ركنيه است ( زيرا دعا برفرض جزء نماز باشد ، جزء مستحبى است و برفرض كه واجب باشد واجب غير ركنى است . و نه كل صلاة مركّب حقيقى است [ زيرا كه صلاة مجموعه‌اى از مقولات گوناگون از مقولهء اين و كيف مسموع و مبصر و . . . است . 
  ]\r\nبلكه مركب اعتبارى است و شارع مقدس اين مجموعه را يك واحد قرار داده است .\r\nپس از اين قرينه هم محروم شديم .\r\nآنگاه اگر وضع تعيّنى يا احتمال چهارم را اخذ كنيم بايد بپذيريم كه مدتى استعمال مجاز بوده و مجاز مستلزم قرينه است و در مثل صلاة كه مثال بارز مسئله است قرينه پيدا نشده فاللازم باطل فالملزم مثله يعنى احتمال 3 و 4 هم باطل است . در نتيجه وضع تعيينى استعمالى متعيّن است [ اين يك استدلال جدلى است و تكيه كرده روى مطلبى كه از مسلمات خصم است و آن نيازمندى مجاز به قرينه است و اين دليل ، سبب اسكات خصم\r\n\r\n","description":"","footnote":"","page_name":" 105 ","page_number":113},
  {"content":"\r\n\r\nاست ، و برهانى نيست تا موجب اقناع نفس شود ، و بر اين اساس آن را مؤيد قرار دادند نه دليل . 
  ]\r\nقوله : هذا كله : به طور كلى ما پنج دسته الفاظ و عناوين داريم :\r\n1 - اعيان خارجيه از قبيل : ميته ، دم ، لحم ، منى ، بول و . . .\r\n2 - عناوين اعتباريه ، از قبيل : ملكيت ، رقيت ، حريت ، زوجيت و . . .\r\n3 - عناوينى كه از افعال اختياريه هستند و از معاملاتند ، از قبيل : نكاح ، بيع ، اجاره و . . .\r\n4 - عناوينى كه از معاملات بالمعنى الاعم هستند ، از قبيل : عدالت ، فسق ، خلع ، مبارات و . . .\r\n5 - عناوينى كه اسم براى عبادات هستند از قبيل : صلاة ، صوم ، حج و . . .\r\nموارد 1 و 2 و 3 جاى بحث ندارد و حتما از آنها در لسان كتاب و سنت همان معانى لغوى و عرفى اراده شده است . انما الكلام در بخش 4 و 5 مىباشد ، در رابطه با اين‌ها هم دو مبنا وجود دارد :\r\n1 - معانى اين الفاظ يك سلسله معانى جديد و مستحدثى بوده و از مخترعات شارع مقدس اسلام است . مباحثى كه تا به حال داشتيم بر اين مبنا بود و نظر ما اين بود ، كه وضع تعيينى استعمالى دارند .\r\n2 - معانى اين الفاظ جديد و تازه نيستيد بلكه يك سلسله معانى قديمه بوده و از گذشته‌هاى دور در اديان و شرائع پيشين و امتهاى سلف وجود داشته است و پيامبر « ص » هم در همان معانى به كار برده است .\r\nآيات فراوانى گواه اين مطلب هستند ، به عنوان نمونه\r\n1 - قوله تعالى :  كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ .  « 1 »\r\nاز اين آيه فهميده مىشود كه روزه مخصوص امت اسلام نيست بلكه در امتهاى قبلى هم بوده ، پس يك عبادت تازه و يك معناى جديدى نيست بلكه كاملا سابقه‌دار است .\r\n2 - قوله تعالى :  وَ أَذِّنْ فِي النَّاسِ بِالْحَجِّ . . .  « 2 » از اين آيه هم فهميده مىشود كه حج از\r\n\r\n\r\n","description":"","footnote":"\r\n( 1 ) - سوره بقره ، آيه 183 .\r\n( 2 ) - سوره حج ، آيه 27 .\r\n","page_name":" 106 ","page_number":114},
  {"content":"\r\n\r\nمخترعات اسلام نيست بلكه در زمان ابراهيم هم بوده و قديم است .\r\n3 - قوله تعالى :  وَ أَوْصانِي بِالصَّلاةِ وَ الزَّكاةِ ما دُمْتُ حَيًّا  « 1 » بازدانسته مىشود كه صلاة و زكات هم در شريعت جناب عيسى ( ع ) بوده و مخصوص اسلام نيست .\r\n[ رد اين شاهد : جناب محمد فرزند مرحوم آخوند رحمة اللّه عليها در حاشيه به استشهاد پدر اعتراض كرده و فرمود : اصل اين عبادات قبل از اسلام هم بوده اما انبياء سلف نوعا عرب زبان نبودند و به لغت عبرانى يا سريانى سخن مىگفتند . ابراهيم كه عرب زبان نبوده ، نوح ، عيسى ، موسى ، آدم و . . . كه عرب‌زبان نبودند . تنها جناب هود و صالح و شعيب و اسماعيل و حضرت ختمىمرتبت عرب‌زبان نبودند . « 2 » و معلوم نيست كه قبل از اسلام آن عبادت مخصوص نامش حج يا صلاة و . . . بوده ، بلكه به لغات ديگرى بوده و اولين كسى كه در عربى اين الفاظ و اسامى را براى آن عبادات قرار داد ، شارع اسلام بود .\r\nپس نسبت به اين الفاظ معانى جديدى است 
  ] .\r\nحال ما كارى به اين شاهد و اعتراض نداريم . ما مىگوئيم اگر اين احتمال را بپذيريم كه اين عبادات و معانى قبل از اسلام هم وجود داشته [ چنان كه قاضى ابى بكر باقلانى در مقدمه دهم مبحث صحيح و اعم پذيرفته كما سيأتى 
  ] نتيجه مىگيريم كه الفاظ مذكوره حقائق لغويه هستند نه شرعيه .\r\nقوله : و اختلاف : اگر كسى بگويد : قبول داريم كه اين عبادات قبلا هم وجود داشته ولى ميان حج و صلاة و . . . در شرايع سابق با اين عبادات در اسلام تفاوت از زمين تا آسمان است . يعنى از نظر كمى و كيفى ، خصوصيات ، اجزاء و شرائط خيلى با هم متفاوتند . آنگاه ادعا مىكنيم كه اين مجموعه با اين اجزاء و شرائط معينى كه در اسلام وجود دارد و نامش صلاة يا حج و . . . است ، در اديان قبلى نبوده پس اين مجموعه جديد و از مخترعات شارع است .\r\nدر جواب مىگوئيم : ما هم قبول داريم كه اين تفاوتها هست ولى تمام آنها مربوط به\r\n\r\n\r\n","description":"","footnote":"\r\n( 1 ) - سوره مريم ، آيه 31 .\r\n( 2 ) - بحار الانوار ، ج 11 ، ص 32 ، روايت 24 ؛ و ص 42 ، روايت 44 و 46 و 47 ؛ و ص 43 روايت 48 .\r\n","page_name":" 107 ","page_number":115},
  {"content":"\r\n\r\nمصاديق گوناگون يك ماهيت است يعنى ماهيت صلاة هميشه يكى است ولى در هر زمانى مصاديقى دارد و به شكلى محقق مىشود . [ مثل انسان كه يك ماهيت كلى به نام حيوان ناطق دارد ولى مصاديق آن از لحاظ رنگ ، نژاد ، زبان و . . . متفاوت است . 
  ]\r\nبهترين شاهد بر اينكه اختلاف افراد ربطى به تعدد ماهيت ندارد ، اين است كه همين نماز در شريعت اسلام به حسب حالات گوناگون مكلّفين مصاديق مختلفى دارد نماز مسافر و حاضر ، نماز متمكن از همه اجزاء و شرائط تا نماز غرقى كه به اشاره برگزار مىشود حال آيا نماز در اسلام داراى صد ماهيت است ؟ خير يك ماهيت است ولى مصاديق گوناگونى دارد . و هكذا نسبت به اديان و شرائع گوناگون . پس باز هم عبادات مذكور و معانى فوق الذكر حادث و جديد نيستند بلكه قديمىاند .\r\nقوله : ثم لا يذهب : نتيجهء احتمال حقايق لغويه بودن آنست كه كسى نمىتواند بگويد : ما يقين به حقيقت شرعيه بودن اين الفاظ داريم . نه تنها مجالى براى ادعاى قطع نيست ، بلكه جاى ادعاى وثوق و اطمينان هم نيست چرا كه وثوق به عدم آن پيدا مىشود .\r\nقوله : و لا لتوهم : مثبتين حقيقت شرعيه به وجوهى تمسك كرده‌اند . [ كه در معالم الاصول ذكر شده « 1 » 
  ]\r\nحال اين وجوه اولا فى نفسها ناتمام هستند و ثانيا مىخواهيم بگوئيم كه : برفرض تماميت اين‌ها بر مبناى اول قابل استدلال‌اند ، ولى بر مبناى دوم باز جاى توهم اين وجوه نيست و نوبت به آنها نمىرسد چون اصل مبنا و مفروض را تخريب كرده و منكر حقيقت شرعيه و مدعى حقيقت لغويه شده‌ايم .\r\nقوله : و منه انقدح : كثيرى از اصوليين از راه وضع تعيّنى درصدد اثبات حقيقت شرعيه برآمده‌اند .\r\nما مىگوئيم : بنا بر احتمال حقيقت لغوى بودن ، نوبت به وضع تعيّنى هم نمىرسد .\r\nقوله : و مع الغض : اگر از اين احتمال چشم‌پوشى كرده و بپذيريم كه معانى مذكور ، جديد و مستحدث مىباشند .\r\n\r\n\r\n","description":"","footnote":"\r\n( 1 ) - معالم الاصول ، ص 29 .\r\n","page_name":" 108 ","page_number":116},
  {"content":"\r\n\r\n( انتظار داشتيم بلافاصله مرحوم آخوند به سراغ مبناى خود رفته و بفرمايند : وضع تعيينى استعمالى مسلم است ولى اصلا از آن سخنى نگفته و عدول كرده‌اند و مبانى ديگران را گرفته و مىفرمايند : ) انصاف اينست كه انكار و منع وضع تعينى الفاظ شرعيه ( آن هم به اين شكل كه در استعمالات مجموع شارع و پيروان او باشد ) مكابره و زورگوئى است و اين امر قابل انكار نيست . آرى ادعاى اين مطلب كه وضع تعينى تنها از استعمالات شارع مقدس و در لسان او پيدا شده ممنوع است و ما قبول نداريم .\r\nقوله : فتأمل : اشاره به اشكالهاى متعددى است كه بر آخوند ( ره ) وارد است .\r\n1 - تا به حال سخن از وضع استعمالى بود ولى حالا سخن از وضع تعينى است ، چرا عدول كرديد ؟ !\r\n2 - شما در مؤيدى كه قبلا آورديد وضع تعينى را رد كرديد ولى حالا قبول مىكنيد ! !\r\n3 - اگر وضع تعينى در لسان شارع و پيروان او شد كه حقيقت شرعيه ثابت نمىشود ، بلكه حقيقت متشرعيه ثابت مىگردد ، مگر كسى بگويد : ميزان درحقيقت شرعيه ثبوت علاقه وضعيه در عصر شارع است و اما در خصوص لسان پيامبر بودن دليل ندارد بنابراين اشكال سوم به آخوند ره وارد نيست . پس معماى حقيقت شرعيه لا ينحل باقى ماند ، مرحوم آخوند منكر حقيقت شرعيه به اصطلاح معروف هستند .\r\nقوله : و اما الثمرة : ثمره عملى بحث از حقيقت شرعيه كجا ظاهر مىشود ؟ فايده ثبوت آن چيست ؟ نتيجه عدم ثبوت آن كدام است ؟ مىفرمايد : ثمره اين نزاع در مورد الفاظى كه در لسان شارع بدون هيچ قرينه‌اى استعمال مىشوند ، ظاهر مىگردد . بيان ذلك :\r\nگاهى الفاظ صلاة و حج و . . . در لسان شارع به كمك قرينه در معناى لغوى خود استعمال مىشوند در اينجا ما تابع قرينه بوده و آنها را بر معانى لغوى خود حمل كنيم و در اين بخش ميان ثبوت و عدم ثبوت حقيقت شرعيه فرقى وجود ندارد .\r\nو گاهى اين الفاظ در استعمالات شارع به كمك قرينه در معانى شرعى و جديد استعمال مىشوند . با اين فرض نيز تابع قرينه بوده و موافق و مخالف ، اين الفاظ را بر معناى شرعى حمل مىكنند .\r\n\r\n","description":"","footnote":"","page_name":" 109 ","page_number":117},
  {"content":"\r\n\r\nولى گاهى اين الفاظ در كلام شارع مجرد از هر قرينه‌اى به كار مىروند ، مثلا مىفرمايد :\r\nصلّ عند رؤية الهلال و ما نمىدانيم كه آيا منظور معناى لغوى است . يعنى در هنگام رؤيت هلال و شب اول ماه دعا كردن واجب يا مستحب است . يا اينكه منظور معناى شرعى است . يعنى به هنگام ديدن ماه دو ركعت نماز واجب يا مستحب است ؟ در اين‌گونه استعمالات ثمره ظاهر مىشود و آن اينكه : منكرين حقيقت شرعيه اين الفاظ را بر معانى لغوى آنها حمل مىكنند و مىگويند : مراد شارع دعا كردن است و طرفداران حقيقت شرعيه اين‌ها را بر معناى شرعى حمل مىكنند و مىگويند : مراد شارع دو ركعت نماز است .\r\nاما اين مقدار كافى نيست و مسئله صورى دارد تنها در يك صورت جاى حمل بر معناى شرعى است .\r\nبيان مطلب : بر مسلك ثبوت حقيقت شرعيه در عصر شارع دو پديده اتفاق افتاده است .\r\n1 - وضع : به نحو تعيينى استعمالى باشد يا تعيّنى\r\n2 - استعمال : شارع در مثل مثال مذكور اين الفاظ را استعمال كرده است .\r\nحال در رابطه با تاريخ حدوث اين دو حادث سه صورت متصور است .\r\n1 - تاريخ پيدايش وضع پس از تاريخ تحقق استعمال است . يعنى وضع و حقيقت شرعيه شدن در سال دوم بعثت « مثلا » اتفاق افتاده ولى استعمال و گفتن : « صل عند رؤية الهلال » در سال اول . بعثت « مثلا » صورت پذيرفته . در اين فرض و لو ما مثبت باشيم ، حق نداريم صلّ را بر معناى شرعى حمل كنيم . زيرا كه معناى شرعى بعدا درست شده و اين استعمال قبلا انجام شده و چون قرينه‌اى هم ندارد بر همان معناى لغوى حمل مىگردد . و در اين فرض ثمره ظاهر نمىشود .\r\n2 - عكس صورت اول يعنى تاريخ استعمال پس از تاريخ وضع است فى المثل وضع در سال دوم بعثت و استعمال در سال سوم واقع شده تنها در اين فرض است كه لفظ « صلّ » بر معناى شرعى حمل مىشود چون استعمال پس از منقول شدن و وضع براى معناى جديد است و من بعد اگر بدون قرينه آمد بر همين معناى جديد حمل مىشود و ثمرهء مذكور\r\n\r\n","description":"","footnote":"","page_name":" 110 ","page_number":118},
  {"content":"\r\n\r\nمخصوص اين صورت است .\r\n3 - صورت جهل و شك در تاريخ وضع و استعمال يعنى علم اجمالى داريم به پيدايش دو پديده ولى در تقدم و تأخر آنها شك داريم خود اين صورت سه فرض دارد :\r\n1 - هر دو مجهول التاريخ هستند .\r\n2 - وضع معلوم التاريخ است ولى استعمال مجهول التاريخ است .\r\n3 - عكس صورت دوم ، ولى حكم تمام اين‌ها يكى است . حال حكم اين صور چيست ؟\r\nآيا در موارد شك هم ثمره ظاهر مىشود ؟ دو راه پيشنهاد شده ولى هر دو باطل است :\r\nراه اول اصالة تأخر الاستعمال : شك داريم كه آيا استعمال قبل از وضع بود . يا پس از آن ؟ احتمال مىدهيم كه متأخر باشد . لذا از اصل مذكور استفاده كرده و بنا را بر متأخر بودن استعمال مىگذاريم در نتيجه باز هم ببر معناى شرعى حمل مىشود مثل صورت علم به تأخر استعمال . مرحوم آخوند به اين طريقه دو ايراد اساسى دارند :\r\nايراد اول : اصل شما معارض دارد زيرا همان‌طور كه احتمال مىدهيم استعمال متأخر باشد ، همچنين احتمال هم مىدهيم كه وضع متأخر باشد و « الاصل تأخر الوضع » و نتيجه اين اصل حمل بر معناى مجازى است ، و دو اصل مذكور با يكديگر تعارض [ بالذات قابل جمع نيستند يا بالعرض و در سايه علم اجمالى 
  ] و تساقط مىكنند پس جاى اصالة تأخر الاستعمال هم نيست .\r\nايراد دوم : منظورتان از اين اصل چيست ؟ آيا يك اصل شرعى به نام استصحاب را اراده مىكنيد ؟ يا يك اصل عقلائى مقصودتان است ؟ هركدام كه باشد مبتلا به اشكال است . اما اصل شرعى استصحاب : چه چيز را استصحاب مىكنيد ؟ آيا عنوان تأخر استعمال را كه يك امر وجودى است استصحاب مىكنيد ؟ اگر منظورتان اين باشد بايد گفت كه اين استصحاب جارى نيست زيرا در استصحاب يقين سابق معتبر است و شما هيچ‌وقت يقين به تأخر نداشتيد از اول شك در تأخر استعمال داشته و داريد پس نسبت به تأخر اركان استصحاب ناتمام است و جارى نمىشود اگر عنوان عدم حدوث استعمال را كه يك عنوان عدمى است استصحاب مىكنيد و مىگوئيد : در ازل كه استعمالى نبوده شك\r\n\r\n","description":"","footnote":"","page_name":" 111 ","page_number":119},
  {"content":"\r\n\r\nمىكنيم كه قبل از وضع و حقيقت شرعيه شدن استعمال محقق شد يا نه ؟ استصحاب عدم تحقق استعمال قبل الوضع جارى مىشود : اگر اين باشد خواهيم گفت :\r\nاولا اين اصل مثبت است زيرا كه اثر شرعى مستقيما بر مستصحب شما مترتب نيست بلكه بر واسطهء عقلى مترتب است ، يعنى وقتى استصحاب كرديم ، عدم حدوث را تا هنگام وضع نتيجه آن است كه استعمال ، بعد از وضع و متأخر از آن است . و اين واسطه غير شرعى است آنگاه مىگوئيم . پس معناى شرعى مراد است و . . . و مبسوطا در باب استصحاب خواهد آمد كه لوازم و ملزومات و ملازمات و مقارنات عقلى و عادى و عرفى با استصحاب ثابت نمىشود و تنها اثر شرعى است كه مترتب مىشود و اصل مثبت حجت نيست .\r\nو ثانيا برفرض حجيت ، مبتلا به معارض است . زيرا در طرف وضع هم مىتوان گفت :\r\n« الاصل تأخر الوضع » ، يا « عدم حدوث الوضع قبل الاستعمال . . . » و در اثر معارضه ساقط مىشود .\r\nو اما اصل عقلائى : اگر منظورتان اين است كه بناء عملى و سيره عقلاء عالم در محاورتشان بر اين امر مستقر شده كه در فرض شك در تأخر استعمال بنا را بر تأخر آن مىگذارند ، و اصل مذكور پشتوانه عقلائى دارد خواهيم گفت : بناء عقلاء بايد احراز شود و ما به آن يقين داشته باشيم و گرنه ارزش ندارد و در ما نحن فيه چنين بنائى محرز نيست بلكه چهار احتمال وجود دارد :\r\n1 - بنا را بر تأخر استعمال بگذارد .\r\n2 - بنا را بر تأخر وضع بگذارد .\r\n3 - بنا را بر تقارن بگذارد .\r\n4 - بنا را بر هيچ‌كدام نگذارد و اذا جاء الاحتمال بطل الاستدلال\r\nراه دوم : اصالة عدم النقل : عقلاء عالم بنا را بر اين مىگذارند كه اگر استعمالى شده درحالىكه نمىدانيم حين الاستعمال لفظ منقول شده بود يا نه بايد بنا را بر عدم نقل بگذاريم نتيجهء اين اصل آنست كه استعمال مذكور بر معناى لغوى حمل مىشود عكس نتيجه‌اى كه\r\n\r\n","description":"","footnote":"","page_name":" 112 ","page_number":120},
  {"content":"\r\n\r\nاز راه اول گرفتيم .\r\nمرحوم آخوند اين طريقه را هم قبول ندارند زيرا اگر مراد از اين اصل استصحاب عدم نقل باشد [ كه در ازل نقلى نبود تا حين استعمال هم ان‌شاءالله نقلى محقق نشده 
  ] ، اصل مثبت است چون نتيجه‌اش آنست كه نقل متأخر از استعمال است پس اين لفظ در معناى لغوى استعمال شده و دعا واجب است و اگر مراد از اين اصل يك اصل عقلائى باشد كه هست مىگوئيم گرچه ما اصل مطلب را قبول داريم و يكى از اصول عقلائيه اصالة عدم النقل است بر خلاف اصل تأخر استعمال كه بناء عقلاء در آن محرز نشد ولى در ما نحن فيه جاى اين اصل نيست ،\r\nبيان ذلك : همان‌طور كه مرحوم مشكينى در حاشيه متعرض‌شدهء سه صورت متصور است :\r\n1 - يقين داريم كه فلان لفظ در اصل لغت براى فلان معنا وضع شده ولى شك داريم كه بعدها از آن معنا به معناى ديگر نقل داده شده يا نه ؟\r\n2 - يقين داريم كه معناى فعلى فلان لفظ فلان چيز است ولى نمىدانيم كه از روز اول همين معنا بوده يا اينكه قبلا معناى ديگر داشته و الآن منقول شده و معناى جديد دارد اينجا جاى اصالة عدم النقل نيست زيرا استصحاب قهقرى است و در جاى خود ثابت شده كه اين استصحاب حجت نيست\r\n3 - يقين داريم كه در اصل لغت معنائى داشته و يقين هم داريم كه از آن معنا به معناى ديگرى منتقل شده ولى در تاريخ نقل شك داريم كه مقدم بر استعمال است يا مؤخر از آن ؛ نه در اصل نقل .\r\nحال قدر مسلم از بناء عقلاء بر اصالة عدم النقل همان صورت اول است كه در اصل نقل شك داريم و محل بحث ما صورت سوم است و در اينجا بنائى بر عدم نقل وجود ندارد .\r\nقوله : فتأمل : اگر كسى مناقشه كند كه : شايد در اينجا هم بناء عقلاء باشد خواهيم گفت :\r\nشايد و احتمال كافى نيست بايد بناء عقلائى به نحو قطع و يقين احراز شود و محرز نيست و شك در حجيت هم مساوى با عدم حجيت است . پس در فرض شك ثمره‌اى ظاهر نشد .\r\nحكم اين موارد را بايد از خارج و به دلائل اجتهادى يا اصول عمليه روشن سازم .\r\n\r\n","description":"","footnote":"","page_name":" 113 ","page_number":121},
  {"content":"\r\n\r\n\r\nمقدمهء دهم صحيح و اعم\r\nامر دهم از امور مذكور در مقدمهء كفاية ، مبحث مهم صحيح و اعم است اين مبحث دو شاخه دارد :\r\n1 - الفاظ عبادات : از قبيل صلاة - صوم - حج و . . .\r\n2 - الفاظ معاملات : به معناى اعم كلمه كه مطلق توصليات را شامل شود . بخش دوم چندان مهم نيست و ثمرهء زيادى هم ندارد و در پايان اين مباحث خواهد آمد . عمده بخش اول است و لذا مشهور ، عنوان بحث را با الفاظ عبادات شروع مىكنند\r\nمرحوم آخوند هم از مشهور پيروى كرده و مىفرمايد : اصوليين اختلاف دارند در اينكه آيا الفاظ عبادات براى خصوص عبادات صحيحه اسم‌گذارى شده‌اند ؟ و يا براى اعم از صحيح و فاسد نامگذارى شده‌اند ؟ ( معناى كلمهء صحيح و فاسد و اعم بعدا در مقدمهء دوم از مقدمات اين مبحث خواهد آمد . ) ضمنا سخن در اسم‌گذارى و وضع است كه جداگانه ثمره داشته و خواهد آمد ، و گرنه در مقام امتثال ترديدى نيست كه مكلف بايد عبادت صحيح و با همهء اجزاء و شرائط انجام دهد و حق ندارد و به عمل فاسد بسنده كند .\r\nدر مسئله اقوالى وجود دارد كه عمدهء آنها دو قول است :\r\n1 - گروهى صحيحى شده و مىگويند : الفاظ عبادات بر خصوص عبادات صحيحه اطلاق مىشود .\r\n2 - و گروهى اعمّى گرديده و مىگويند : اين الفاظ براى اعم از صحيح و فاسد اسم شده‌اند .\r\n\r\n","description":"","footnote":"","page_name":" 114 ","page_number":122},
  {"content":"\r\n\r\nمرحوم آخوند مىفرمايد : قبل از بيان ادلّهء طرفين و نفى و اثبات و اختيار قول حق و اقامهء دليل برآن پنج امر را به عنوان مقدّمات مبحث صحيح و اعم مىآوريم .\r\n\r\nمقدمات بحث\r\n\r\nالف ) رابطهء بحث صحيح و اعم با بحث حقيقت شرعيه\r\nقوله : و منها : امر اوّل در مبحث حقيقت شرعيه به سه مبنا در رابطه با الفاظ عبادات اشاره شد\r\n1 - عده‌اى طرفدار ثبوت حقيقت شرعيه بودند\r\n2 - عده‌اى منكر ثبوت حقيقت شرعيه و طرفدار حقيقت متشرعيه بودند\r\n3 - عده‌اى هم مثل قاضى ابى بكر باقلانى مىگفتند : اين معانى يك معانى جديده نيست تا سخن از حقيقت شرعيه يا متشرعيه به ميان آيد ، بلكه معانى قديمه بود و اين الفاظ در اين معانى حقائق لغويه هستند\r\nحال اين سؤال مطرح است كه آيا هر سه گروه حق شركت در اين بحث ( صحيح و اعم ) دارند ؟ يا اينكه برخى حق شركت دارند ؟\r\nالف ) گروه اول و مثبتين : اين گروه قطعا حق دارند در اين بحث شركت كنند ، زيرا اينان اصل اسم‌گذارى و وضع را قبول دارند ، آنگاه بجا است كه با هم بحث كنند كه ؛ شارع مقدس اين الفاظ را براى خصوص عبادات صحيحه وضع كرده و نام گذاشته ؟ يا براى اعم از صحيح و فاسد ؟ عده‌اى صحيحى شوند ، عده‌اى اعمى و عده‌اى مفصّل و با يكديگر بحث كنند .\r\nب ) گروه دوم يا منكرين : شركت دادن اين گروه در بحث صحيح و اعم مشكل است .\r\nزيرا اينان اصل وضع و اسم‌گذارى را از سوى شارع انكار مىكنند و عقيده دارند كه شارع مقدس تا آخر عمر مجازا اين‌ها را در معانى جديد به‌كاربرده و بعدها حقيقت شدند و در عصر شارع اصلا وضعى نبوده تا بحث كنيم كه براى صحيح وضع كرده يا براى اعم .\r\nسؤال : آيا هيچ راهى براى شركت اين گروه در اين بحث وجود ندارد ؟\r\n\r\n","description":"","footnote":"","page_name":" 115 ","page_number":123},
  {"content":"\r\n\r\nجواب : نهايت چيزى كه مىتوان گفت و اين‌ها را در بحث شركت داد يك راه است كه تنها در مقام تصور و ثبوت قابل تصوير است و اما در مقام اثبات و تصديق قابل استدلال نيست و مردود است\r\nاما مقام ثبوت و تصوير شركت اينان در بحث : بر مبناى منكرين ترديدى نيست در اينكه استعمال الفاظ عبادات در معانى شرعيه به نحو مجاز بوده و تا آخر عمر حضرت رسول هم اين مجازيت باقى بود . ولى سخن در اين است كه اصل در بين استعمالهاى مجازى كدام است ؟ آيا اصل استعمال در خصوص عبادت صحيح است ؟ يا اصل استعمال در اعم است ؟\r\nمنظور ما از اصل اينست كه : روز اولى كه شارع مقدس الفاظ عبادات را مجازا در معناى شرعى آنها به كار برد ميان كداميك از اين دو معنا ( صحيح و اعم ) با معناى لغوى اين الفاظ ، رعايت مناسبت نموده و ملاحظه قرينه نموده و ابتداء در كداميك استعمال كرد ؟ آيا ابتداء ميان معناى لغوى با خصوص عبادت صحيح رعايت علاقه نمود ، و اولين‌بار لفظ را در خصوص صحيح استعمال كرد و البته بعدها در اعم از صحيح و فاسد هم استعمال كرده و لكن در اين استعمال مجازى ، مناسبت ميان معناى لغوى و اين معنا در نظر گرفته نشده بلكه مناسبت با مجاز اولى ( خصوص صحيح ) را لحاظ كرده ( كه علاقه مشابهت و مشاكلت نماز فاسد با نماز صحيح باشد ) و لفظ را در مجاز دوم هم استعمال كرده ؟ اين را در اصطلاح علم بيان سبك مجاز از مجاز گويند .\r\nيا در روز نخستين ميان معناى اعم و معناى لغوى مراعات قرينه كرده و در آن استعمال كرد و البته بعدها در صحيح هم مجازا به كار برد ولى با ملاحظهء علاقه مشابهت ميان صحيح و اعم ؟ مجاز اول را مجاز اصلى و مجاز دوم را مجاز فرعى و تابع مىگوييم .\r\nصحيحىها مىگويند : شارع مقدس ابتداء و بالاصالة مناسبت ميان لغت و خصوص صحيح را در نظر گرفته و لفظ را در آن استعمال كرد و صحيح معناى اولى و اصلى در شرع است ، و استعمال در اعم تبعى است . و اعمّى مىگويد : روز اول ميان لغت و اعم مراعات قرينه شده و بعدها در صحيح هم استعمال شده ،\r\n\r\n","description":"","footnote":"","page_name":" 116 ","page_number":124},
  {"content":"\r\n\r\nسؤال : اين بحث چه ثمره‌اى دارد ؟ هر دو مجاز را اصلى و در عرض هم بگيريم و بگوييم : هر دو با ملاحظه با معناى لغوى مورد استعمال قرار گرفته‌اند ؟ يا يكى را اصلى و ديگرى را فرعى و در طول هم بدانيم ؟ چه فرق دارد ؟\r\nجواب : ثمره اينجا ظاهر مىشود كه اگر در لسان شارع الفاظ عبادات استعمال شد و قرينه صارفه هم اقامه كرد و معلوم شد كه معناى لغوى مرادش نيست ، ولى قرينه معيّنه بر يكى از دو مجاز نياورد ، اينجا اگر دو مجاز در عرض هم باشند كلام شارع مجمل گرديده و بر هيچ‌كدام حمل نمىشود . ولى اگر در طول هم بودند اين كلام بر مجاز اصلى و اولى حمل مىشود و مىگوييم كه منظور شارع فلان معنا است و او نياز به تعيين ندارد ولى ارادهء معناى مجازى دوم و فرعى محتاج به قرينهء معينه است .\r\nقوله : و انت خبير : مقام اثبات و تصديق : قبول اين تصوير در گرو احراز دو امر است :\r\n1 - بدانيم كه روز اول ميان معناى لغوى با يكى از صحيح و اعم رعايت مناسبت شده نه با هر دو يا ديگرى .\r\n2 - مقدمه : هر مجازى دو قرينه لازم دارد 1 ) صارفه از معناى حقيقى 2 ) معينه نسبت به معناى مجازى ، منتها گاهى يك قرينه دو كار انجام مىدهد ، مثل يرمى در رأيت اسدا يرمى كه هم صارفه از ارادهء حيوان مفترس است و هم معيّنه نسبت به رجل شجاع كه منظور ، پلنگ و ببر و . . . نيست .\r\nبا توجه به اين مقدمه اگر براى ما احراز شود كه بناء عملى شارع بر اين مستقر شده كه هركجا قرينهء ديگرى بر تعيين نياورد و تنها به قرينه صارفه اكتفا كرد ، همان مجاز اصلى مراد او است . و مجاز فرعى قرينه معينه هم مىطلبد [ و در واقع شارع بر خلاف قاعده مذكور در مقدمه كه هر مجاز دو قرينه مىطلبد ، عمل كرده و در مجاز اصلى به يك قرينه اكتفا كرده است . 
  ] متأسفانه هيچ‌كدام از دو مطلب مذكور ثابت و محرز نيست و مجرد ادعا است لذا ارزشى ندارد پس منكرين حق شركت در اين بحث را ندارند .\r\n[ نكته : اگرچه اينجا سخن از شركت دادن گروههاى مختلف است ولى در آينده در مباحث مختلف از دو مبناى صحيح و اعم استفاده كرده و اصلا كارى به اين بحثها ندارند . 
  ]\r\n\r\n","description":"","footnote":"","page_name":" 117 ","page_number":125},
  {"content":"\r\n\r\nقوله : و قد انقدح : گروه سوم : به عقيده كسانى مثل قاضى ابو بكر محمد بن الطيب المالكى الاشعرى البصرى البغدادى الباقلانى « 1 » الفاظ عبادات نه حقيقت شرعيه‌اند و نه متشرعيه ، بلكه اين‌ها حقايق لغويه‌اند البته اين سخن دوگونه تفسير شده .\r\n1 - منظور اين است كه همين عبادات و معانى شرعيه قديم بوده و از اديان سابقه تا اسلام ادامه داشته است .\r\n2 - منظور اين باشد كه اين معانى از مخترعات شارع اسلام است و جديد مىباشند ولى لفظ صلاة و صوم و . . . در اين معانى به كار نرفته بلكه شارع هميشه و همه جا اين الفاظ را در معانى لغوى آنها به كار برده از صلاة دعا منظور او است ، از زكات طهارت و پاكى يا رشد و نمو . . . و اما اجزاء و شرايط ديگر از قبيل ركوع و سجود و . . . از قرينهء ديگر و دال ديگر فهميده مىشود و از باب تعدد دال و مدلول است . حال آن قرينه چه تفصيليه باشد مثل صلّ و اركع و اسجد و اقرأ و . . . كه به تفصيل بر مراد از اجزاء و شرائط دلالت دارند ، و يا اجمالى باشد كه بفرمايد : « خذوا عنى مناسككم » يا « صلوا كما رأيتمونى اصلى » و . . . فعلا بر اين اساس بحث مىشود و بر اين مبنا در خصوص الفاظ عبادات بحث از صحيح يا اعم بىمعنا است ، چرا كه لفظ صلاة در همان معناى دعا به كار رفته و . . . آرى تصوير نزاع بر اين مبنا آنست كه بحث را روى قرينه پياده كرده و بگوييم : قرينه‌اى كه دال بر اجزاء و شرايط است آيا مقتضاى آن عبارتست از تمام اجزاء و شرايط ؟ ( كه صحيحى مىگويد ) يا عبارتست از اجزاء و شرايط فى الجملة يعنى قطع نظر از تمام و ناقص ؟ ( كه اعمّى مىگويد . )\r\nقوله : فلا تغفل : اشاره به اينست كه : با اين حساب بحث از صحيح و اعم بر روى قرينه پياده شد نه روى لفظ صلاة و . . . و بحث ما در خود الفاظ عبادات است كه براى صحيح وضع شده‌اند يا براى اعم . نه در قرينه و مانند آن .\r\n[ نكته : بر مبناى حقيقت شرعيه هم اگر وضع تعينى مطرح باشد باز همان مشكل گروه دوم مطرح است كه بالاخره روزهاى اول مجازا استعمال مىكرده حال آيا در صحيح ؟ يا در\r\n\r\n\r\n","description":"","footnote":"\r\n( 1 ) - شرح العضدى على مختصر الاصول ، ج 1 ، ص 52 - 51 .\r\n","page_name":" 118 ","page_number":126},
  {"content":"\r\n\r\nاعم ؟ مناسبت كدام را با معناى لغوى منظور كرده بود ؟ منتها چون بعدا وضع درست شده اين براى ما مهم است و كارى به استعمال روز اول نداريم . بايد گفت : الفاظى كه بعد از تشكيل وضع تعينى استعمال شده‌اند حمل بر صحيح يا اعم مىشود على المبنى اما الفاظ سابق بر وضع تعينى مشكل دارند 
  ] .\r\n\r\nب ) معناى صحت و فساد\r\nقوله : و منها : واژه صحت و فساد در علوم مختلف تفسيرهاى گوناگونى دارد .\r\nمتكلم در علم كلام مىگويد : [ الصحيح ما وافق الشريعة او الامر و الفاسد بخلافه 
  ]\r\nفقيه در بخش عبادات علم فقه كه مورد بحث ما است ، مىگويد : [ الصحيح ما اسقط الاعادة و القضاء و الفاسد بخلافه 
  ] و در معاملات مىگويد : [ الصحيح ما يترتب عليه الاثر المطلوب و الفاسد بخلافه 
  ]\r\nطبيب در علم طب صحت را به اعتدال مزاج و فساد را به انحراف مزاج تفسير مىكند و . . .\r\nحال آيا كلمهء صحت معانى گوناگونى دارد ؟ و مشترك لفظى است ؟\r\nآخوند مىفرمايد : به نظر ما صحت همه جا يك معنا دارد و آن تماميت است . فلان عمل صحيح است يعنى درست است و كامل است ، عيب و نقصى ندارد . داراى همهء اجزاء و شرايط و فاقد هر نوع مانع و قاطعى است و در همهء علوم و استعمالات هم همين معنا منظور است . منتها از آنجا كه هر علمى از صحت و فساد ، غرض و هدفى را تعقيب مىكند و يك چيز برايش مهم است و مقصد اصلى او را تأمين مىكند ، مثلا\r\n[ غرض فقيه آنست كه وضع فعل اختيارى مكلف را روشن سازد كه آيا اعاده لازم است يا خير ؟ قضاء لازم است يا نه ؟ لذا در مقام تعريف به اين غرض توجه نموده و بر اساس آن تعريف مىكند . هدف متكلم آنست كه از احوالات مبدأ و معاد بحث كند و اينكه چه عملى موجب قرب پروردگار و استحقاق مثوبت است و چه عملى موجب بعد از مولى و استحقاق عقوبت است و . . . لذا به مقتضاى غرضش آن تعريف را عرضه مىكند ، و هكذا\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nطيب در علم طب و . . . 
  ] لذا به همان هدف و غرض و لازم تفسر كرده و گرنه ملزوم يا اصل معناى صحت يعنى تماميت همه جا يكى است .\r\n[ نكته : ميان تفسير كلامى و فقهى صحت ، از نسب اربع عموم و خصوص من وجه است . يعنى يك ماده اجتماع و تصادق دارند و دو ماده افتراق :\r\nمادهء افتراق تفسير كلامى : در موارد امتثال عمل برطبق امر ظاهرى و اضطرارى بر مسلك عدم اجزاء موافقت امر و شريعت شده ولى مسقط اعاده و قضاء نيست .\r\nماده افتراق تفسير فقهى : در مثل جهر در موضع اخفات و اخفات در موضع جهر و اتمام در موضع قصر و . . . اسقاط اعاده و قضاء هست ولى موافقت امر و شريعت نيست .\r\nماده اجتماع : در نوع اعمالى است كه برطبق امر اختيارى اولى انجام مىشود و يا مطابق امر ثانوى و ظاهرى اما بر مسلك اجزاء ، اين اعمال هم مسقط اعاده و قضا هستند و هم موافق با شريعت .\r\nقول : كما لا يوجبه : تنظير : ما نحن فيه كه تفسيرهاى مختلف موجب اختلاف در اصل معنا نشد و لوازم مختلف موجب تعدد ملزوم نيست نظير اين مطلب است كه در شرع مقدس اسلام نماز بر اساس حالات مختلفهء مكلف مختلف و متفاوت است . يعنى مثلا در حال سفر دو ركعت در حال حضر چهار ركعت ، در حال اختيار نماز با وضوء و در حال اضطرار با تيمّم ، در حال قدرت ايستاده و در حال عجز نشسته و . . . انجام مىگيرد و اين اختلافات مربوط به مصاديق شىء است و ربطى به تعدد معنا و مفهوم صحيح ندارد .\r\nقوله : و منه ينقدح : ضمنا صحت و فساد دو امر اضافى و نسبى هستند يعنى چنين نيست كه يك عمل واحد نسبت به همه‌كس و هميشه و همه جا فاسد باشد و عمل ديگر همه جا صحيح باشد بلكه به لحاظ بعض حالات صحيح و به لحاظ بعض ديگر فاسد است پس مىتوان گفت كه نماز چهار ركعتى هم صحيح است و هم فاسد نسبت به حاضر صحيح است ولى نسبت به مسافر فاسد است پس اين‌ها مطلق نيستند و نسبى هستند .\r\nبحث بيشتر در رابطه با صحت و فساد در مبحث دلالت نهى بر فساد خواهد آمد .\r\n\r\n","description":"","footnote":"","page_name":" 120 ","page_number":128},
  {"content":"\r\n\r\n\r\nج ) تصوير جامع\r\nقوله : و منها : مقدمه سوم از مقدمات پنجگانه صحيح اعم در رابطه با تصوير قدر جامع است :\r\nمرحوم آخوند مىفرمايد : هريك از دو گروه ( صحيحىها و اعمىها ) از تصوير قدر جامع ناگزيرند وجه لابديّت آنست كه : خصوص صحيحه از صلاة مثلا داراى مراتب و درجات و افرادى است :\r\nبه لحاظ امكنه : در هر مكانى نمازى واجب يا مستحب است .\r\nبه لحاظ ازمنه : در هر زمان و وقتى نماز خاصى واجب يا مستحب است .\r\nبه لحاظ افراد : بر هر فردى نمازهايى واجب است .\r\nبه لحاظ حالات : در هر حالى از سفر و حضر ، اختيار و اضطرار ، تمكن و عجز و . . . نمازى واجب است و بالجمله از نماز كامل داراى تمام اجزاء و شرائط گرفته تا نمازى كه همه چيز آن با اشاره برگزار مىشود ، هركدام از اين‌ها در شرائط خاصى واجب يا مستحب مىباشند .\r\nو خصوص فاسدهء آن نيز مراتب بىشمارى دارد .\r\nضابطه كلى آنست كه : به تعداد هر جزء يا شرط كه عمدا يا سهوا كم يا زياد شود يك مصداق نماز فاسد درست مىشود و اعم از صحيح و فاسد هم به مراتب ، مراتبش از مراتب خصوص صحيح يا فاسد بيشتر است زيرا اعم از آن دو بوده و تمام مراتب صحيح و فاسد را شامل مىشود . حال با اين همه مراتب اين سؤال مطرح مىشود كه دلالت نماز بر اين مراتب متعدد چگونه است ؟\r\nبر مبناى صحيحى كه صلاة فقط بر مراتب صحيحه اطلاق مىشود ، چه نوع اطلاقى است ؟ از نوع حقيقت است يا مجاز ؟ و . . .\r\n[ بر مبناى صحيحى صلاة فاسد اصلا صلاة نيست و ماهيت ديگرى است 
  ] .\r\nبر مبناى اعمى كه بر همه مراتب وسيع اطلاق مىشود چگونه اطلاقى است ؟\r\nاحتمالات در مسئله زياد است و بعدا در مقدّمه چهارم از مقدّمات اين مبحث خواهد آمد ، و جا داشت آن مقدمه جلوتر ذكر شود .\r\n\r\n","description":"","footnote":"","page_name":" 121 ","page_number":129},
  {"content":"\r\n\r\nعلى اىّ حال رأى مشهور در الفاظ عبادات آنست كه وضع اين‌ها عام و موضوع‌له‌شان هم عام است يعنى واضع در هنگام وضع الفاظ عبادات ، يك مفهوم كلى و قدر مشترك و جامع را تصور كرده و الفاظ عبادات را براى آن مفاهيم كلى قرار داده است در اينجا است كه ضرورت و لابديّت تصوير جامع روشن مىشود كه اگر مفهوم كلى موضوع له است پس آن كلى چيست ؟ چه نام دارد ؟ به عقيدهء مرحوم آخوند : صحيحيون مىتوانند قدر جامع قابل قبول و خالى از هر اشكالى تصوير كنند ولى اعميّون از تصوير آن ناتوانند ، و وجوهى كه گفته‌اند تماما قابل مناقشه است .\r\nاما صحيحى : به عقيدهء ما ميان افراد و مراتب نماز صحيح [ از باب مثال است و گرنه حج صحيح ، صوم صحيح و . . . نيز همين بحثها را دارد . 
  ] قدر جامع وجود دارد .\r\nسؤال : آن قدر جامع چه نام دارد ؟ جواب : اسم خاص و عنوان مخصوصى ندارد ، و اصولا نام معين داشتن لازم نيست [ نظير اين مطلب را سابقا در رابطه با موضوع علم اصول فرمودند 
  ] و نقشى در لزوم قدر جامع ندارد . مهم وجود واقعى آن است و كافى است كه با يك عنوان مشير و عنوان اجمالى به آن اشاره شود و از راه خواص و آثارش به آن اشاره شود ، مثلا در باب نماز بگوييم : آن چيزى كه اين صفت دارد معراج مؤمن است ، خير موضوع است ، معيار قبولى اعمال است و إن قبلت قبل ما سواها و . . . يا در باب صوم بگوييم عملى كه سپرى براى نجات از آتش است و . . . و نام واقعى را علام الغيوب مىداند و بس .\r\nقوله : فانّ : سؤال : چه دليل داريد بر لزوم چنين جامع بىنام و نشان و مجهولى ؟\r\nجواب : دليل وجود قدر جامع آنست كه : از طرفى در لسان آيات و روايات آثار و بركاتى براى مثلا نماز ذكر شده است : از قبيل اينكه  « إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ »   « أَقِمِ الصَّلاةَ لِذِكْرِي »  ، « الصلاة معراج المؤمن » ، « الصلاة قربان كل تقى » ، « الصلاة خير موضوع » و . . . از طرف ديگر اين آثار بر نماز صحيح مترتب مىشود ، و گرنه نماز فاسد كه مقرب و معراج و . . . نيست و از طرف سوّم همان‌طور كه قبلا گفته شد نماز صحيح داراى مراتب و درجات گوناگون است و تمام اين مراتب هريك در جاى خود نقش‌آفرين بوده و داراى آن\r\n\r\n","description":"","footnote":"","page_name":" 122 ","page_number":130},
  {"content":"\r\n\r\nآثار است . و از طرف چهارم به فرمودهء مرحوم آخوند بخش دوم قانون الواحد : « الواحد لا يصدر عنه الا الواحد و الواحد لا يصدر الا عن الواحد » در ما نحن فيه پياده شده و مىگويد :\r\nمعلول و احد از علت واحده صادر مىشود و مؤثر در اثر واحد واحد است ، و محال است كه كثير بما هو كثير و بدون وجود جهت جامع در واحد بما هو واحد تأثير بگذارد و ايجاد كند زيرا ميان كثير بما هو كثير با واحد بما هو واحد سنخيتى نيست و تا سنخيت نباشد تأثير هم نيست و « الا لصدر كل شىء عن كل شىء » .\r\nبا توجه به اين چهار مطلب مىفرمايد : از آنجا كه همهء مراتب نماز صحيح در يك اثر ( مثلا معراج بودن ) مشترك هستند و همه مؤثر در اين اثر هستند ، اين كاشف از اشتراك آنها در يك قدر جامع و جهت مشتركه است كه در واقع مؤثر حقيقى همين جهت و حيثيت است و اگر همهء آن مراتب داراى اين اثرند براى آنست كه همگى داراى اين قدر جامع و حيثيّت مىباشند ، پس ما از اشتراك در اثر به اشتراك در مؤثر پىبرديم .\r\nنتيجه : حتما بايد جهت جامعى در ميان باشد كه لفظ صلاة براى آن جهت نامگذارى شده و آن جهت در همهء افراد وجود دارد و لذا صلاة صحيح بر تمام اين افراد صادق است و هو المطلوب .\r\nسؤال : آن قدر جامع چيست ؟ جواب : قبلا هم گفتيم اسم خاص داشتن مهم نيست ، و با عنوان مشير به آن اشاره مىشود و مىگوييم آن طبيعت و عملى كه داراى اين آثار است :\r\n« ناهى از فحشاء و منكر است » ، « معراج مؤمن است » « قربان كل تقى » است ، و . . . پس صحيحى از عهدهء تصوير قدر جامع به خوبى برآمد .\r\nقوله : و الاشكال : مهم‌ترين اشكال تصوير مذكور ، اشكالى است كه شيخ اعظم در تقريرات دارند كه در اين فراز آن را مطرح كرده و پاسخ مىدهيم ، تا تصوير مذكور خالى از هر عيب و نقصى باشد :\r\nاما اشكال : شيخ فرموده : اين جامعى كه شما تصوير كرديد اگرچه اسمى براى او نگذاشتيد [ و گفتيد : خدا بهتر مىداند 
  ] ولى واقع و نفس الامر از دو صورت خارج نيست :\r\n1 - يا آن جامع در واقع يك امر مركب و مجموعه و كل و داراى اجزاء است .\r\n\r\n","description":"","footnote":"","page_name":" 123 ","page_number":131},
  {"content":"\r\n\r\n2 - يا يك امر بسيط و حقيقت بسيطه و كلى و داراى افراد است . هركدام كه باشد اشكال دارد\r\nاما مجموع مركب : فرض اين شد كه اين مركب ( مثلا نماز ) داراى مراتب گوناگون است و در هر مرتبه‌اى و با هر شرائطى يك نوع مركبى ، وظيفه و واجب است . حال مركب از چند جزء را قدر جامع قرار مىدهيد ؟ مركب از كدام اجزاء را جامع فرض مىكنيد ؟ آيا مركب از ده جزء ؟ يا مركب از هشت جزء ؟ كدام هشت جزء ؟ يا مركب از پنج جزء ؟ كدام پنج جزء ؟\r\nيا مركب از سه جزء ؟ كدام سه جزء ؟ و . . . هركدام را كه اختيار كنيد خواهيم گفت كه اين مركب مختار نمىتواند قدر جامع باشد زيرا كه نسبت به فردى و حالتى صحيح است ولى نسبت به فرد ديگر و حالت ديگر فاسد است [ با توجه به اينكه در مقدمه دوم دانستيم كه صحت و فساد دو امر اضافى و نسبى هستند 
  ] درحالىكه قدر جامع آنست كه در تمام مراتب محفوظ و عين آن مرتبه باشد آن‌گونه كه طبيعى عين افراد است و آن است كه اگر در عمل آن قدر جامع بود صحيح باشد و نماز باشد و اگر نبود فاسد و بلكه ماهيت ديگر باشد .\r\nپس مركب و مجموعه نمىتواند قدر جامع ميان افراد باشد چون در بعض افراد و مراتب هست و در بعضى نيست .\r\nو امّا حقيقت بسيط : آن امر بسيط و كلى و قابل صدق بر كثيرين از دو حال خارج نيست .\r\n1 - يا عنوان مطلوب ، مأمور به ، متعلق الامر و مانند آن است ( عناوين بعد الامر )\r\n2 - و يا عنوان ديگرى كه ملزوم اين عنوان « مطلوب » است آن هم ملزوم مساوى با لازم يعنى هرجا ملزوم بود لازم هم هست نه ملزوم اعم كه بر مبناى صحيحى تناسب ندارد .\r\nحال از اين عنوان ملزوم به هر عبارتى مىتوان تعبير كرد . از قبيل صحيح ، تام ، كامل ، ذات المصلحة ، محبوب ، معراج المؤمن ، قربان كل تقى ، خير موضوع و . . .\r\nحال از اين دو عنوان هركدام كه باشد اشكال دارد :\r\nاگر عنوان مطلوب و مانند آن مسماى لفظ صلاة باشد ، خواهيم گفت : به سه بيان اين غير معقول است :\r\n\r\n","description":"","footnote":"","page_name":" 124 ","page_number":132},
  {"content":"\r\n\r\n1 - مستلزم دور يا خلف است : اصولا مطلوب يعنى چيزى كه بالفعل متعلق طلب و تحت امر است پس مطلوبيت از امر مولى سرچشمه مىگيرد و از ناحيهء طلب و بعث مولى ميسر مىشود و وابسته به امر مولى است . حال اگر صلاة به معناى « مطلوب » باشد ، بايد گفت كه صلاة متعلق امر است ، « مطلوب » هم كه همان صلاة است پس موضوع يا متعلق امر است ، و متعلق امر از حيث رتبه پيش از امر است و تا آن نباشد امرى نيست زيرا تا موضوعى نباشد حكمى نيست ، و موضوع نسبت به حكم مثل علت نسبت به معلول است كه تا علتى نباشد معلول هم نيست . پس امر هم وابسته به « مطلوب » است .\r\nو اين به بيانى كه ذكر شد دور است كه دو چيز بر يكديگر متوقف باشند .\r\nو به بيانى خلف است كه : ما فرضناه متأخرا عن الامر ( مطلوبيت ) صار متقدما على الامر و هذا خلف . و دور و خلف هر دو محال و باطل‌اند و مستلزم المحال محال ، پس اينكه « مطلوب » معناى صلاة باشد نامعقول است .\r\n2 - اگر صلاة يا هر عبادت ديگر به معناى « مطلوب » باشد لازمه‌اش آنست كه اسامى عبادات با عنوان « مطلوب » مترادف باشند درحالىكه بالوجدان چنين نيست و از لفظ صلاة معناى « مطلوب » به ذهن نمىآيد ، و در هيچ كتابى هم اين‌گونه معنا نشده ، مضافا به اينكه قانون مترادفان آنست كه هركدام بتواند در جاى ديگرى استعمال شود . درحالىكه لفظ صلاة به جاى لفظ « مطلوب » به كار نمىرود مثلا نمىتوان بجاى « الصوم مطلوب » بگوييم « الصوم صلاة » كه سخن مضحكى است ، كما اينكه لفظ « مطلوب » هم بجاى صلاة به كار نمىرود و به جاى اقم الصلاة نمىتوان گفت : اقم المطلوب .\r\nمضافا به اينكه همهء عبادات صحيحه در مطلوب بودن مشترك‌اند . پس بايد گفت : تمام اين‌ها هم‌معنا و مصاديق يك كلى هستند ، درحالىكه بالضرورة باطل است و احدى به آن تفوه نكرده است و اين‌ها ماهيات مختلفه هستند نه ماهيت واحده كه اختلاف به افراد و خصوصيات فرديه باشد .\r\n3 - مقدّمه : در مبحث اصالة الاشتغال خواهد آمد كه در باب علم اجمالى و اقل و اكثر و شك در جزئيت يا شرطيت ، گاهى خود عنوان مأمور به اجمال دارد و شك ما در ذات\r\n\r\n","description":"","footnote":"","page_name":" 125 ","page_number":133},
  {"content":"\r\n\r\nمأمور به است كه آيا به نه جزء امر شده‌ايم يا به ده جزء ؟ به صد تومان مشغول الذمه هستيم يا صد و بيست تومان ؟ در اينجا مشهور برآنند كه نسبت به اكثر و ما زاد [ جزء يا شرط مشكوك 
  ] اصل برائت جارى مىكنيم . ولى گاهى نفس عنوان متعلق امر صددرصد مبين است و هيچ اجمالى ندارد ، مثلا فرموده : « اصنع معجونا مسهلا للصفراء » كه عنوان معجون كذائى روشن است ولى در خارج عبد شك در محصل عنوان مأمور به دارد و نمىداند كه آيا معجون ده‌جزئى محصل عنوان و مؤثر در آن اثر است ؟ يا يازده جزئى ؟ در چنين صورتى رأى اكثر آنست كه بايد احتياط كرد و اكثر را آورد ، زيرا اشتغال يقينى مستدعى فراغت يقينيه است .\r\nبا توجه به اين مقدمه : اگر معناى صلاة « مطلوب » باشد ، عنوان مأمور به اجمالى نخواهد داشت و صددرصد مبين خواهد بود و در موارد شك در جزئيت ( كه مثلا سوره جزء نماز هست يا نه ؟ ) و در شرطيت [ كه آيا مثلا استقبال الى القبله شرطيت دارد يا نه ؟ 
  ] بايد بگوئيم كه اينجا جاى برائت نيست و جاى احتياط و اتيان شىء مشكوك است . زيرا عنوان مأمور به اجمالى ندارد و شك ما در جزئيت به شك در محصل عنوان برمىگردد كه آيا بدون اين امر مشكوك ، آن عنوان در خارج محقق مىشود يا خير ؟ و در مقدمه گفتيم كه اين‌گونه موارد مجراى اصالة الاحتياط است نه برائت پس اگر « مطلوب » مفاد صلاة باشد مستلزم عدم جريان برائت در موارد شك است . درحالىكه به زودى خواهد آمد كه مشهور اصوليين در مسئله صحيح و اعم ، صحيحى بوده و مع‌ذلك در شك در اجزاء و شرائط ، برائتى هستند نه احتياطى از اينجا كشف مىكنيم كه شك مذكور از قبيل شك در محصل عنوان نيست بلكه از قبيل شك در خود ذات مأمور به است .\r\nو بالاخره به اين نتيجه مىرسيم كه « مطلوب » معنا و مسماى صلاة يا هر عبادت ديگر نيست . پس اين هم باطل شد .\r\nو اگر عنوانى كه ملزوم « مطلوب » است موضوع له و مسمى براى صلاة و مانند آن باشد اشكال اول « مطلوب » را ندارد كه مستلزم دو ربود زيرا اين عناوين تماما قبل الامر هستند نه تحت الامر و بعد الامر . به عبارت ديگر از تقسيمات اوليه هستند نه ثانويه ولى دو اشكال\r\n\r\n","description":"","footnote":"","page_name":" 126 ","page_number":134},
  {"content":"\r\n\r\nبعدى به اين فرض هم وارد است :\r\n1 - اشكال لزوم ترادف . . . 2 - اشكال لزوم عدم جريان برائت . . . كه نيازى به توضيح ندارد « 1 »\r\nقوله : مدفوع : مرحوم آخوند در مقام دفع اشكال مذكور مىفرمايد :\r\nما شق ثانى را اختيار مىكنيم و مىگوييم كه آن قدر جامع يك عنوان بسيط است و از اين شق هم بخش دوّمش را اختيار كرده و مىگوئيم كه آن قدر جامع بسيط يك عنوانى است كه ملزوم مساوى « مطلوب » است و عمده اشكال شما به اين بخش آن بود كه اين عنوان مأمور به صددرصد مبين است و اگر در جزء يا شرطى شك كرديم و عمل را بدون جزء مشكوك انجام داديم شك در محصل عنوان پيدا مىشود ، و اينجا جاى احتياط است نه برائت ، درحالىكه مشهور اصوليين صحيحىاند و در جزء مشكوك برائتى هستند نه احتياطى پس معلوم مىشود شك در جزء مشكوك و اتيان عمل بدون آن از قبيل : شك در محصل عنوان نيست و در نتيجه معلوم مىشود كه عنوان مأمور به يك عنوان مبينى نيست ، و در نتيجهء نهائى عنوان ملزوم « مطلوب » نيست .\r\nما از اين اشكال جواب داده و مىگوييم : خير همين عنوان ملزوم مأمور به است ، و مبين هم هست ، شك در جزء هم به شك در محصل عنوان مىگردد و منتها در اينجا دو صورت متصور است :\r\n1 - گاهى محصل ( عمل مكلف يا همان اجزاء و شرائط خارجيهء نماز كه برحسب حالات مكلفين فرق مىكنند و كم و زياد مىشوند ) و متحصل ( مأمور به و عنوانى كه تحت امر رفته ) با يكديگر اتحاد مصداقى دارند و در خارج به يك وجود موجودند و از قبيل طبيعى و فرد مىباشند ، و ما نحن فيه از اين قبيل است زيرا محصل همين اجزاء و شرائط است و متحصل هم كه عنوان صحيح ، تام ، محبوب ، و . . . را دارد و لو عنوانى است جدا ولى وجود مجزائى ندارد به وجود همين اجزاء و شرائط موجود مىشود و از همانها انتزاع مىشود ؛ پس متحصل هم همين است در چنين موردى در شك در محصل عنوان اصالة\r\n\r\n\r\n","description":"","footnote":"\r\n( 1 ) - مطارح الانظار ، ص 6 .\r\n","page_name":" 127 ","page_number":135},
  {"content":"\r\n\r\nالاحتياط جارى نمىشود و اصل برائت جارى مىشود ، زيرا شك در محصل عنوان در حقيقت شك در خود مأمور به است و عنوان تحت امر مجمل است و نمىدانيم امر به اقل بار شده يا به اكثر ؟ و عند المشهور مجراى برائت است .\r\n2 - گاهى هم محصّل غير از متحصّل است و در خارج به دو وجود موجودند ، يكى مسبب از ديگرى است ، يكى طريق به سوى ديگرى است ، يكى مقدمهء ديگرى است فى المثل شارع ما را به تحصيل طهارت باطنيه امر كرده و اين مأمور به مفهومى مبين است و اجمالى ندارد ، ولى اين حقيقت واحدهء خارجيه در نفس انسان چگونه بوجود مىآيد ؟ از راه انجام وضوء « غسلات و مسحات » يا غسل « مجموعهء غسلات » و وضو و غسل سبب آن طهارت باطنى هستند و شكى نيست در اينكه سبب و مسبب دو چيزاند و به دو وجود موجوداند در چنين صورتى اگر شك كرديم كه وضو مثلا داراى پنج جزء است يا شش جزء ؟ نسبت به جزء مشكوك نمىتوان برائت جارى كرد ، زيرا اگر برائت جارى كرديم و آن را نياورديم ، شك در محصل عنوان پيدا مىكنيم كه آيا وضوء بدون جزء ششم عنوان طهارت باطنى را ايجاد مىكند يا نه ؟ و اينجا است كه جاى اصالة الاحتياط و انجام اكثر است نه ما نحن فيه كه محصل و متحصل يكى بودند . پس اشكال مرحوم شيخ در امثال ما نحن فيه وارد نيست .\r\nنتيجه : صحيحيون قدر جامع تصوير كردند و از آن دفاع كرده و اشكال‌هاى آن را بر طرف نمودند .\r\nو اما اعمّىها : كسانى كه مىگويند : الفاظ عبادات براى اعم از صحيح و فاسد وضع شده ، چگونه ميان افراد صحيح و فاسد قدر جامعى تصوير مىكنند ؟ مرحوم آخوند مىفرمايد : بر اين مبنا تصوير قدر جامع در نهايت درجهء از اشكال است زيرا كه مراتب و افراد اعم ، به مراتب از افراد و مصاديق صحيح بيشتر است و تمام افراد صحيح و فاسد را شامل است .\r\nحال آن كدام جامع است كه در همهء اين مراتب محفوظ باشد ؟ و آنچه از قدر جامع\r\n\r\n","description":"","footnote":"","page_name":" 128 ","page_number":136},
  {"content":"\r\n\r\nديگران گفته‌اند [ مثل شيخ اعظم در تقريرات « 1 » كه چهار وجه اول تا چهارم را از زبان اصوليين آورده 
  ] و چه جا دارد كسى بگويد ( مثل وجه پنجم كه خود آخوند ( ره ) افزوده ) تماما مبتلا به اشكال بوده و قابل قبول نيست . مجموع وجوهى كه در رابطه با تصوير قدر جامع بر مبناى اعمىها قابل ذكر مىباشد پنج وجه است كه يك‌يك مطرح كرده و مناقشات هر وجهى را مىآوريم .\r\nقوله : احدها : وجه اول : اين وجه به محقق قمى در قوانين « 2 » منسوب است :\r\nچه مانعى دارد ما بگوئيم : الفاظ عبادات براى جمله‌اى از اجزاء آن وضع شده است ؟ و حتى در بعض عبادات آن تعداد را با اسم و رسم و نام و نشان مشخص مىسازيم . مثلا در نماز مىگوييم آن مجموعه اركان نماز است و كلمهء صلاة اسم اركان است و براى اركان وضع شده است و صدق الاسم دائر مدار اركان است . هرجا اركان بود صلاة صادق است و هرجا اركان نبود صلاة صادق نيست .\r\nالبته در مقام امتثال نمىتوان به اركان تنها بسنده كرد . بلكه ساير اجزاء و شرائط را هم بايد اتيان كرد ولى فعلا سخن از مقام امتثال نيست ، سخن در صدق الاسم است و در اين جهت ساير اجزاء و شرائط وجودا و عدما نقشى ندارند . و صدق الاسم نفيا و اثباتا دائر مدار بود و نبود اركان است نفس اين بحث ثمره دارد كه خواهد آمد حال چنين تصويرى ايرادش چيست ؟\r\nقوله : و فيه ما لا يخفى : مرحوم آخوند مىفرمايد : اين تصوير از قدر جامع دو ايراد عمده دارد :\r\n1 - نه انعكاس دارد و نه اطراد ، نه جامع افراد است كه هرجا اركان بود صدق الاسم باشد نه مانع اغيار است كه هرجا اركان نبود صدق الاسم نباشد . بلكه به قول خود اعمىها خيلى جاها با اينكه ركنى از اركان هم اتيان نشده باز اسم صلاتى صادق است . فى المثل بنا بر اينكه قيام متصل به ركوع هم ركن باشد و اركان نماز پنج امر باشد ، اگر نمازگزارى تمام اجزاء و شرائط ركنى و غير ركنى را مراعات كرد و فقط قيام متصل به ركوع را نياورد و بدان\r\n\r\n\r\n","description":"","footnote":"\r\n( 1 ) - مطارح الانظار ، ص 8 - 7 .\r\n( 2 ) - قوانين الاصول ، ص 44 .\r\n","page_name":" 129 ","page_number":137},
  {"content":"\r\n\r\nاخلال رساند بىشك بر مبناى شما بر اين عمل صلاة گفته مىشود درحالىكه فاقد بعض اركان است . يا مثلا بنا بر اينكه مجموع سجدتين ركن باشند اگر مكلفى يك سجده را سهوا انجام نداد ركنى كم شده و نماز باطل است و لو همهء اجزاء و شرائط ديگر را آورده باشد باز نبايد اسم صلاتى صدق كند ، درحالىكه خود شما آن را صلاة مىدانيد و لو شرعا فاسد و باطل است اگر عمدا كم شود ولى ماهيت ديگر نيست ماهيت صلاة است . حال اگر اركان موضوع و مسمى بود مىبايست با اخلال به آن صدق الاسم مختل شود و ليس فليس ، پس صدق الاسم دائر مدار اركان نيست . و متقابلا خيلى جاها با اينكه اركان هست و به آنها اخلال نشده مع‌ذلك صدق الاسم نيست و آن در موردى است كه به ساير اجزاء و شرائط اخلال وارد كند . فى المثل موالات را مراعات نكند ، و « مع الفصل الطويل المخل بالهيئة الاتصالية » انجام دهد ، و يا ميان اعمال صلاتى ترتيب را مراعات نكند و اول سجده را بياورد سپس ركوع را و سپس قيام و . . . را .\r\nدر اينجا حتى بر مبناى اعمى هم نام صلاتى صادق نيست و اگر موضوع له اركان بود بايد صدق مىكرد ، پس معلوم مىشود اركان مسماى صلاة نيست و صدق الاسم دائر مدار آن نيست .\r\n( جواب جدلى است ، و از مسلمات عند الخصم استفاده شده و گرنه صحيحى بر هيچ‌كدام از مواردى كه ركنى يا غير ركنى كم يا زياد شود اطلاق صلاة نمىكند )\r\n2 - قوله : مع أنّه : اگر صلاة براى خصوص اركان وضع شده باشد لازمه‌اش آنست كه وقتى ما كلمهء صلاة را در عمل جامع جميع اجزاء و شرائط استعمال مىكنيم ، يك استعمال مجازى باشد . ( زيرا لفظ صلاة در غير موضوع له استعمال شده است ) .\r\nاگر بپرسيد : مجاز قرينه لازم دارد ، اينجا كدام علاقه موجود است ؟\r\nخواهيم گفت : علاقهء جزء و كل ، يعنى لفظى كه « صلاة » براى جزء « اركان » وضع شده مجازا در كل « مجموع اجزاء و شرائط » استعمال شده است . و اين لازم قابل التزام نيست و گمان نداريم كه اعمى اين‌قدر كم‌توجه باشد و به آن ملتزم شود . و بر اكمل مصاديق صلاة صدق صلاة را مجازى بداند ! !\r\n\r\n","description":"","footnote":"","page_name":" 130 ","page_number":138},
  {"content":"\r\n\r\nقوله : لا من باب : ممكن است كسى بگويد : اينجا از باب جزء و كل نيست بلكه جزئى و كلى است و لفظى كه « صلاة » براى كلى « اركان » وضع شده و در يك فرد از آن « صلاة جامع جميع اجزاء و شروط » استعمال شده است و صدق كلى بر فرد كه مجاز نيست . زيد انسان ، هذا انسان و . . . حقيقت است نه مجاز ، اصولا هر مشترك معنوى و قدر جامع بر مصاديق خود حقيقتا صادق است و با آنها واقعا متحد است . پس اشكال ثانى وارد نيست .\r\nمرحوم آخوند مىفرمايد : پرواضح است كه ما نحن فيه از باب كلى و فرد نيست ، زيرا كلى و فرد در خارج متحد بوده و به يك وجود موجودند مثل زيد و انسان ، درحالىكه اركان با بقيه اجزاء به يك وجود موجود نيستند اركان كه عين ساير اجزاء نيست ، بلكه غير آنها و مباين با آنها است . پس همان مسئله جزء و كل است و اشكال ما به قوت خود باقى است .\r\nقوله : فافهم : شايد اشاره باشد به اينكه اعمى به اين لازم ملتزم مىشود و آن را مجاز مىداند . و شايد اشاره باشد به اينكه علاقهء جزء و كل در امورى است كه جزء از اجزاء رئيسه باشد كه اينجا هست چون اركان ، اجزاء اصلى نمازند ولى كل هم بايد مركب حقيقى باشد كه نيست ، پس اينجا جاى قرينه جزء و كل نيست و شايد اشاره باشد به اينكه اينجا از باب كلّى و فرد است نه جزء و كل ، منتها به اين صورت كه اگر اركان به شرط لا از زياده و نقيصه موضوع له بود صدالبته با ساير اجزاء و شرايط جمع نمىشد و اطلاقش بر آنها مجازى بود ولى حق اينست كه از ناحيهء قلّت به شرط لا است ولى از ناحيهء كثرت « لا به شرط است و لا به شرط يجتمع مع الف شرط » پس با تمام اجزاء و شرايط هم اركان هست و صدق حقيقى است .\r\nبا توجه به « فافهم » اشكال دوم به وجه اول از وجوه تصوير جامع بنا بر اعم وارد نيست ، ولى اشكال اول به قوت خود باقى است و از خير اين تصوير بايد گذشت .\r\nقوله : ثانيها : وجه دوم از وجوه پنجگانه تصوير قدر جامع بر مسلك اعمىها وجهى است كه به مشهور نسبت داده شده است و اين‌گونه است كه قدر جامع را معظم الاجزاء دانسته و بگوييم : الفاظ عبادات براى معظم الاجزاء وضع شده‌اند . ولى اندازهء دقيق آن را\r\n\r\n","description":"","footnote":"","page_name":" 131 ","page_number":139},
  {"content":"\r\n\r\nمشخص نكرده و مثلا نگوييم : دوازده جزء تا اشكال شود كه نسبت به نماز چهار ركعتى اين رقم معظم الاجزاء است و نسبت به يك ركعت صدق نمىكند . و يا نگوييم هشت جزء تا اشكال شود كه نسبت به قادر اين عدد معظم الاجزاء و نسبت به عاجز معظم الاجزاء نيست . بلكه حواله به عرف كرده و مىگوييم : معيار صدق عرفى است يعنى آن‌قدر از اجزاء باشد كه عرف نامش را صلات يا حج و . . . بگذارد آنگاه از صدق عرفى مىفهميم كه آن مسمى در اينجا هست و از عدم صدق عرفى عدم آن را كشف مىكنيم .\r\nقوله و فيه : مرحوم آخوند به اين تصوير هم دو ايراد وارد مىكنند :\r\nايراد اول همان ايراد دوم وجه اول ( موضوع له اركان ) است : اگر موضوع له الفاظ عبادات معظم الاجزاء باشد ، لازمه‌اش آن است كه وقتى ما مثلا لفظ صلاة را بر صلاة جامع جميع اجزاء و شرايط اطلاق مىكنيم و در فرد اكمل استعمال مىكنيم ، يك اطلاق مجازى باشد . زيرا موضوع له معظم الاجزاء است و مستعمل فيه جميع الاجزاء است ، و علاقهء آن علاقهء جزء و كل است . يعنى لفظى كه براى جزء وضع شده بود در كل استعمال شده ، و اين لازم قابل التزام نيست ، زيرا چه كسى مىتواند بگويد : كه استعمال لفظ صلاة در صلاتهاى ناقص حقيقت هست ولى در صلاة كامل مجاز است . البته در پايان ايراد مذكور در وجه اول كلمهء فافهم داشت و اشاره به وجهى بود كه همان مطالب در اينجا هم مىآيد . و در نتيجه اين اشكال چندان مهم نيست .\r\nايراد دوم : ( منظور شما از معظم الاجزاء آيا مفهوم كلمه معظم الاجزاء يعنى معظم الاجزاء به حمل اولى ذاتى است ؟ يا مصداق آن و معظم الاجزاء به حمل شايع است ؟ قطعا مفهوم كلمهء معظم مورد نظر نيست ، زيرا مستلزم مترادف بودن كلمهء صلاة با كلمهء معظم است و اين قطعا باطل است و هيچ‌كس از كلمهء صلاة به معظم الاجزاء منتقل نمىشود . پس مصداق آن مراد است ولى معظم الاجزاء در خارج در امثال نماز كه يك امر مضبوط و معينى نيست و مراتب گوناگونى دارد ، براى كدام مرتبه وضع شده است ؟ آيا براى يكى از آن مراتب وضع شده و در باقى مجازا استعمال مىشود ؟ اگر چنين است ، مرتبهء موضوع له كدام است ؟ آيا عمل صحيح و جامع جميع اجزاء و شرايط مورد نظر\r\n\r\n","description":"","footnote":"","page_name":" 132 ","page_number":140},
  {"content":"\r\n\r\nاست ؟ در اين صورت همان سخن صحيحى مىشود . آيا عمل ناقص موضوع است نه كامل ؟ اين امر هم قابل التزام نيست آيا براى هر مرتبه‌اى جداگانه وضع شده در اين صورت اشتراك لفظى درست مىشود و قابل قبول نيست . ) اگر موضوع له معظم الاجزاء باشد ، ( با توجه به اينكه صلاة يك ماهيت است نه صد ماهيت ، و با توجه به اينكه معظم الاجزاء امر مضبوطى نيست ) يكى از سه اشكال زير ايجاد مىشود :\r\nالف ) مستلزم تبدل و انقلاب در ماهيت است ، بيان ذلك : مثلا ميان نماز چهارركعتى با همهء اجزاء و شرايط و ميان نماز غرقى يا عاجز كه تماما با يك اشاره انجام مىگيرد چه تناسبى وجود دارد ؟ هركدام از يك مقوله است در يكى سر تا پا اشاره است و در ديگرى اصلا اشاره نيست و ميان آن دو قدر جامعى ( به غير اشتراك در اثر واحد كه ما صحيحيها مىگفتيم و اعمى آن را قائل نيست ) وجود ندارد ، حال اگر معظم الاجزاء ملاك باشد ، پس نماز عاجز و نماز قادر بايد دو نماز باشد و ماهيتها عوض مىشود و غير هم باشد و انقلاب در ماهيت از محالات است .\r\nب ) اگر معظم الاجزاء موضوع له باشد مستلزم آن است كه در مقومات ماهيت ، تبادل و جابجايى صورت بگيرد ، و روى هر جزئى كه انگشت بگذارى به گونه‌اى باشد كه هم مقوم ماهيت باشد و هم مقوم نباشد ؛ هم ماهيت صلاتى متقوم به آن باشد و هم نباشد فى المثل در نماز انسان قادر ، قيام هم دخيل است و نسبت به اين شخص قيام داخل در مسمى و ماهيت است ولى در نماز عاجز ، قيام دخالتى ندارد ، و نسبت به او خارج از موضوع له است ، اين نيز از محالات است زيرا « الذاتى لا يختلف و لا يتخلف » . ذاتيات ذات هم مثل خود ذات قابل تبديل و تبدل نستند چون ذات غير ذاتيات نيست ، مضافا به تناقص روشنى كه ذكر شد ، ( هم مقوم باشد و هم نباشد )\r\nج ) اگر معظم الاجزاء موضوع له باشد مستلزم آنست كه در ماهيت واحده ترديد و ابهام پيش آيد ،\r\nبيان ذلك : آنجا كه عمل جامع تمام اجزاء و شرائط است ، فرض آنست كه شما همهء اين‌ها را داخل در مسمى ندانسته و معظم را داخل مىدانيد مثلا از 15 جزء فقط ده جزء\r\n\r\n","description":"","footnote":"","page_name":" 133 ","page_number":141},
  {"content":"\r\n\r\nمعظم اجزاء است . ولى كدام ده جزء ؟ روى هر جزئى از 15 جزء كه انگشت بگذاريم احتمال مىدهيم داخل باشد يا خارج و در نتيجه نمىدانيم ماهيت صلاة از اين ده جزء درست شده يا از آن ده جزء ؟ و ترديد در ماهيت هم محال است . زيرا اولا هر ماهيتى فى حد نفسه معين است و ابهامى ندارد و ثانيا با حكمت وضع كه افاده مراد است سازگار نيست ، تردد و جهالت كجا ! ! و افاده و تفهيم كجا ! ! و مخصوصا اگر مطالب مذكور را در مثل نماز ملاحظه كنيم كه آن‌همه مراتب مختلف و متنوع دارد كه از اشاره تا عمل كامل را شامل است و اشكال مذكور در آن أوضح است پس وجه ثانى هم قابل قبول نيست .\r\nقوله : ثالثها : وجه سوم از وجوه تصوير قدر جامع بر مسلك اعمىها :\r\nاين وجه در واقع يك قياس و تشبيه است ، يعنى الفاظ عبادات را به اعلام اشخاص از قبيل زيد و بكر و . . . قياس مىكنند . همانند فردى كه نام فرزندش را زيد مىگذارد و اين زيد مثلا صد سال عمر مىكند و در طول اين مدت فراز و نشيبهاى زيادى را طى مىكند و حالات مختلفى پيدا مىكند ، گاهى كودك است و زمانى جوانى تنومند و مدتى ميان‌سال و چند صباحى هم كهنسال و خميده است ، از لحاظ حجم و چاقى و لاغرى تفاوتهايى كند ، از نظر رنگ و كيفيات عوض مىشود و چه‌بسا از نظر زياده و نقصان اجزاء تفاوت مىكند ، گاهى در اثر سانحه‌اى دچار نقص عضو مىشود ، گاهى در اثر جراحى و معالجاتى داراى عضو پلاستيكى زايد بر اعضاء اصلى مىشود و . . . ولى هيچ‌كدام از اين تغيير و تحولهاى عرضى به صدق الاسم ضرر ندارد بلكه در تمام مراحل برآن شخص ، نام زيد حقيقتا اطلاق مىشود . حال همين مطلب را در مورد الفاظ عبادات هم به كار مىبرند كه روز اول شارع كلمه صلاة را براى عبادت خاصه‌اى اسم‌گذارى كرده سپس به لحاظ اشخاص و ازمنه و امكنه و حالات مكلفين ، در آن عبادت تغيير و تحولاتى پديد مىآيد . گاهى چهار ركعتى است گاهى دو ركعتى ، گاهى ايستاده و گاهى نشسته و . . . ولى اين تغيير و تحولات لطمه‌اى به صدق نام صلاة نمىزند .\r\nقوله : و فيه : مرحوم آخوند در رد اين وجه مىفرمايد : قياس مع الفارق است زيرا كه در مقيس عليه يا اعلام شخصيه وضعيت بدين قرار است كه الفاظ حسن و حسين و على و . . .\r\n\r\n","description":"","footnote":"","page_name":" 134 ","page_number":142},
  {"content":"\r\n\r\nبراى اشخاص وضع شده‌اند ، و تشخص هم بوجود خاص است ( و عوارض فرديه از امارات و علايم تشخص است و گرنه در حكمت متعاليه ثابت شده كه هر وجودى ، به نفس ذات خودش از وجود ديگر ممتاز و متميز است ، نه به عوارض مشخصه ) و تا اين وجود خاص در خارج موجود است ، آن تشخص و شخص واحد هم حقيقتا موجود و مستدام است ، اگرچه عوارض آن وجود معين مرتبا عوض مىشود ، كم و زياد مىشود ، حالات مختلف پيدا مىكند و . . . ولى اين اختلافات در عوارض نه موجب اختلاف و تعدد شخص واحد مىشود و نه به صدق الاسم ضرر مىزند .\r\n[ البته مرحوم آخوند روشن نكرده‌اند كه آن حقيقت شخصيه كه ماندگار است چيست ؟\r\nآيا همان هويت شخصيه و نفس ناطقه آدمى است يعنى همان‌كه با من از او تعبير مىكند و مىگويد : « من گفتم ، من رفتم و . . . » ؟ اگر اين باشد البته نفس ناطقه باقى است حتى پس از مرگ بدن ، يا اينكه مراد بدن تنها است ؟ اگر اين باشد كه ماندگار نيست و مرتبا سلولهاى بدن در حال تغيير است و يا اينكه مراد مجموع مركب است ؟ كه اين نيز بقاء ندارد . زيرا مجموع بما هو مجموع و مركب بما هو مركب با انتفاء يك جزء هم منتفى مىشود و نبايد صدق الاسم باشد . ولى عرف روى مسامحه و محاسبه ظاهرى و مشابهت در صورت يا مشاركت در آثار ، نام آن را زيد مىگذارد كه اگر اين شد وجه مستقلى نبوده و به وجه رابع يا خامس ارجاع مىشود . 
  ]\r\nولى در مقيس يعنى الفاظ عبادات وضعيت اين‌گونه است كه اين‌ها براى مجموع مركب از اجزاء و مقيد به شروط ( عملى كه داراى اجزاء و شرايطى باشد ) وضع شده‌اند و خود مجموع مركب يك امر مضبوطى نشد كه جامع جميع افراد متفرقات و مختلفات باشد و شما اعمىها بيان نكرديد كه آن مجموع مركب چيست و نمىتوانيد بيان كنيد . زيرا ميان مراتب صحيحه و فاسده چنين جامعى وجود ندارد ، آرى ما صحيحيها توانستيم بيان كنيم و قدر جامع درست كنيم و آن را از راه اشتراك مراتب صحيحه در آثار و سپس كشف مؤثر واحد بيان كرديم و عباداتى كه قدم‌به‌قدم فرق مىكند و مراتب آن متفاوت است و يك عمل صحيح و كامل مطلق و من جميع الجهات و نسبت به همهء افراد و حالات وجود\r\n\r\n","description":"","footnote":"","page_name":" 135 ","page_number":143},
  {"content":"\r\n\r\nندارد ، آن را نمىتوان به اعلام اشخاص قياس كرد كه در همه مراتب يك شخص ، يك حقيقت جاويد و ثابت و هميشگى وجود دارد .\r\nقوله : رابعها : وجه چهارم از وجوه تصوير جامع بر مسلك اعمىها : اين وجه نيز قياسى بيش نيست .\r\nبيان ذلك : وضع الفاظ عبادات را به وضع اسامى معاجين و مركبات عرفيه قياس كرده‌اند ، و گفته‌اند : در باب معاجين و مركبات خارجيه مطلب از اين قرار است كه مثلا عطار يك داروى گياهى را از چندين ماده گياهى تركيب كرده و با يكديگر عجين مىكند و براى مداواى بيماران به كار مىبرد ، يا دكتر داروساز يك داروى طبى را به طرز خاصى از موادى مىسازد ، يا صنعتگرى هواپيمايى را از اجزاء خاصى مىسازد و . . . و براى معجون يا مصنوع خويش نامى انتخاب مىكند ، آنگاه در مقام اسم‌گذارى ، ابتدا آن معجون يا مصنوع را با تمام اجزاء و خصوصيات لازم و بدون كم و كاست و بدون اضافه برآن ، منظور مىكند و لفظ را هم براى همان مجموعه كامل و تام وضع مىكند ولى بعدا خود مخترع و صانع كه از اهل عرف است و يا ساير مستعملين قدرى توسعه داده و با مسامحه‌اى كه در طبيعت انسانها ، مرتكز و ريشه‌دار است كه خيلى دقت نمىكنند و مقيد به اطلاق آن لفظ بر جامع جميع اجزاء نيستند ، بر معجون يا مصنوعى هم كه احيانا جزئى كم و زياد داشته باشد اين اسامى را اطلاق مىكنند و اين اطلاق هم حقيقى است نه مجازى ، منتها به يكى از دو شيوه ذيل :\r\n1 - يا از باب حقيقت ادعائيه جناب سكاكى : وى در خصوص استعاره كه قسمى از مجاز است و علاقه آن عند المشهور علاقهء مشابهت است قائل به حقيقت ادعائيه شده به اين بيان كه : نخست در عالم ادعا و فرض و تنزيل ، مجموعهء فاقد يك جزء را مصداقى از مصاديق مجموعهء واجد همهء اجزاء قرار داده و فاقد را به منزلهء واجد مىدانند و كأنّ اين همان است بدنبال ادعاى مذكور اسامى مذكور را بر مجموعه‌اى كه كامل ادعايى است ، اطلاق مىكنند . همانند اينكه نخست رجل شجاع را در عالم ادعا فردى از افراد حيوان مفترس قرار مىدهيم و بدنبال آن اسد را در حيوان مفترس به كار مىبريم و اين از باب مجاز\r\n\r\n","description":"","footnote":"","page_name":" 136 ","page_number":144},
  {"content":"\r\n\r\nدر كلمه نيست زيرا در اسم معجون يا لفظ اسد تصرفى نشده و در غير موضوع له استعمال نشده بلكه تصرف در يك امر عقلى است و ربطى به وضع و استعمال ندارد .\r\n2 - اساسا ممكن است بگوئيم : اطلاق اسامى مذكور بر مركب فاقد بعض اجزاء از باب حقيقت مصطلح است ( نه صرف ادعائيه ) به اين بيان كه وقتى اسم مذكور يك يا چند بار استعمال شد . ( بدون آنكه به درجهء شهرت و كثرت استعمال برسد ، كه اين نوع از حقيقت شدن در واقع قسم چهارم از اقسام چهارگانه وضع است : 1 - وضع تعيينى ابتدائى يا صريح 2 - وضع تعيينى استعمالى 3 - وضع تعينى كه در اثر كثرت استعمال پيدا شود 4 - وضع تعينى كه الآن مطرح است . ) و از آنجا كه اين طرز استعمالات با مسامحات عرفى ، در اذهان عرف مرتكز است ، كم‌كم ذهن با اين استعمال انس پيدا مىكند و بدون نياز به قرينه هم در اين موارد استعمال مىشود .\r\nسؤال : منشأ اين انس ذهن چيست ؟\r\nجواب : منشأ آن يكى از دو امر زير است :\r\n1 - مشابهت در صورت : از آنجا كه اين معجون يا مصنوع فاقد بعض اجزاء با آن معجون و مركب كامل و تام در صورت و شكل ظاهرى همانند مىباشند ، اين امر سبب انس ذهن مىگردد .\r\n2 - مشاركت در اثر : از آنجا كه معجون ناقص ، عمدهء آثار معجون كامل را دارد ، لذا عرف با مسامحه بر ناقص هم همان اسم كامل را اطلاق مىكند [ و چه‌بسا در معجون ناقصى هر دو امر باشد يعنى هم مشابهت در صورت و هم مشاركت در اثر ، و لذا در عبارت فرموده :\r\n« المشابه له صورة و المشارك . . . » كه با واو جمع آورده نه با او 
  ] اين بود وضع اسامى معاجين كه روز اول در خصوص معجون كامل حقيقت شدند و سپس با مسامحه در ناقص هم حقيقتا استعمال شدند .\r\nحال در باب الفاظ عبادات هم مطلب از اين قرار است ، يعنى اعمىها هم قبول دارند كه روز اول شارع مقدس ، الفاظ عبادات را براى خصوص عبادت صحيح ( آن هم صحيح اعلائى يعنى جامع جميع اجزاء و شرائط ) اسم‌گذارى كرد ، ولى بعدها خود شارع و\r\n\r\n","description":"","footnote":"","page_name":" 137 ","page_number":145},
  {"content":"\r\n\r\nمسلمانان اين الفاظ را در عمل فاقد بعض اجزاء هم به كار بردند و حقيقتا هم اطلاق كردند ، منتها به يكى از دو طريق زير :\r\n1 - از باب حقيقت ادعائيه سكاكى كه عبادت ناقص را به منزله عبادت كامل فرض كرده و به دنبالش اسم عبادت را بر كامل ادعائى اطلاق كنيم . . .\r\n2 - از باب حقيقت مصطلح : كه پس از دو يا سه يا چند بار كه لفظ صلاة در عمل ناقص استعمال شد كم‌كم انس ذهنى مىآيد و بدون رسيدن به درجهء كثرت و شهرت استعمال ، حقيقت مىشود و منشأ آن دو امر است :\r\n1 - مشابهت در صورت : در نمازهاى فاسد و بدون سوره مشابهت در صورت وجود دارد و در بعض مراتب صحيحه نيز مشابهت با جامع جميع اجزاء است .\r\n2 - مشاركت در اثر : در نمازهاى صحيح و لو شباهت صورى نباشد ولى شراكت تأثيرى هست كه همه در يك اثر شركت دارند و بالمسامحه نام يكى بر ديگرى اطلاق مىشود .\r\nنتيجه : اگرچه الفاظ عبادات روز اول براى خصوص صحيح و كامل و تام اسم‌گذارى شدند ، ولى در اثر توسعهء عرفى بر ناقص و فاقد بعض اجزاء هم حقيقتا اطلاق شدند و دائره معناى حقيقى توسعه يافت و اين معناى وضع براى اعم از صحيح و فاسد است .\r\nقوله : و فيه : مرحوم آخوند در جواب مىفرمايند :\r\nقياس الفاظ عبادات به اسامى معاجين و مركبات عرفيه ، قياس مع الفارق است . زيرا در معجونهاى عرفى و مركبهاى خارجى ، ما يك امر مضبوط داريم كه جامع جميع اجزاء و شرائط است و روز اول آن را در نظر مىگيريم و اسم مىگزاريم . . . ولى در عبادات ، ما يك صحيح مطلق و من جميع الجهات و بالنسبة به همه حالات و افراد نداريم كه روز اول آن را لحاظ كنيم ، بلكه هر مرتبه‌اى را كه در نظر بياوريد ، حتما صحت و فساد آن نسبى خواهد بود يعنى نسبت به فردى صحيح و نسبت به فرد ديگر فاسد است ، نسبت به حالتى صحيح و نسبت به حالت ديگر فاسد است . . . پس چيز معينى نداريم تا وضع اوليهء الفاظ عبادات را روى آن پياده كنيم .\r\nقوله : فتأمل جيدا : شايد اشاره به اين باشد كه برفرض قبول وجه مذكور در الفاظ\r\n\r\n","description":"","footnote":"","page_name":" 138 ","page_number":146},
  {"content":"\r\n\r\nعبادات اين نتيجه حاصل مىشود :\r\nحال كه در ناقص هم حقيقت شد ، يا معناى اولى مهجور و متروك مىگردد كه منقول است و يا معناى اصلى هم باقى است كه اشتراك لفظى درست مىشود و هر دو باطل است .\r\nقوله : خامسها : وجه پنجم از وجوه تصوير قدر جامع از ديدگاه اعمى :\r\nاين‌بار اعميها وضع الفاظ عبادات را به وضع اسامى اوزان ( مثقال - سير ، كيلو ، من ، خروار ، تن و . . . ) و ساير مقادير ( سانتيمتر ، متر ، كيلومتر ، فرسخ ، هكتار ، جريب و . . . ) مقايسه كرده و گفته‌اند : همان‌طورىكه اسامى اوزان و مقادير حقيقت هستند در اعم از كامل و ناقص ، الفاظ عبادات نيز اين‌گونه‌اند . بيان ذلك : در وضع اسامى اوزان و مقادير دو احتمال وجود دارد .\r\n1 - روز اول كه واضع مثلا كلمهء مثقال يا لفظ متر را مىخواست وضع كند خصوص آن وزن يا اندازهء معين را ( مثلا 18 يا 24 نخود را براى مثقال ، صد سانتيمتر را براى متر ) بدون كم و زياد لحاظ كرد ، ولى لفظ مثقال يا متر را براى خصوص آن حد معين و محدود وضع نكرد ، بلكه براى اعم از آن اندازه و وزن معيّن و از مقدارى كم و زياد قرار داد و توسعه در معنا از ابتدا و توسط خود واضع صورت گرفت .\r\n2 - روز اول همان حد معين را لحاظ كرد و لفظ متر يا مثقال را هم براى خصوص آن وضع كرده ولى بعدا در وزن و اندازه كم يا زياد هم ( كه ذره‌اى كم يا زياد شود ) مجازا استعمال شد ، تا آنجا كه به درجهء كثرت استعمال رسيد و وضع تعينى پيدا كرد . و الفاظى كه روز اول در خصوص جامع و كامل حقيقت شدند ، روز دوم در اعم حقيقت گرديدند .\r\n( نكته : حقّه عبارتست از حقه كربلا و نجف كه معادل با 933 مثقال و 3 / 1 مثقال است « 1 » و وزنة اسم مره از وزن است ، مثل تمره و تمر و نزد اهالى لبنان سه رطل را يك وزنه گويند « 2 » ) .\r\n( نكته ديگر : كلمه فى الجملة اشاره به اينست كه بر فاقد و زائد هم متر يا من و . . . اطلاق\r\n\r\n\r\n","description":"","footnote":"\r\n( 1 ) - تحرير الوسيلة ، ج 1 ، تحديد آب كر .\r\n( 2 ) - المنجد ماده وزن .\r\n","page_name":" 139 ","page_number":147},
  {"content":"\r\n\r\nمىشود ولى قطع نظر از اينكه آن زائد يا ناقص چقدر باشد ؟ و قدر متيقن آنست كه مقدار قليلى كم يا زياد شود مثلا در يك متر دو سانتيمتر كم و زياد شود نه مقدار كثير ، مثل 40 سانتيمتر از يك متر كه برآن يك متر اطلاق نمىشود . )\r\nحال الفاظ عبادات همچنين باشند يعنى يا روز اول شارع مقدس خصوص صحيح كامل و داراى همهء اجزاء و شروط را لحاظ كرد و بعد لفظ صلاة را براى اعم از آن و از فاسد و فاقد بعض اجزاء و شروط قرار دارد ، و يا براى خصوص صحيح قرار داد بعدا در اثر كثرت استعمال در اعم حقيقت شد . )\r\n( نكته ديگر : تفاوت وجه پنجم و چهارم روشن است زيرا در وجه رابع خصوص صحيح را لحاظ كرد و لفظ را براى خصوص آن قرار داد و بعدا توسعه و تسامح عرفى مطرح شد ، ولى در اين قسم از ابتداء خود واضع لفظ را براى اعم قرار داده ، و نيز در قسم چهارم ، سخن از يك يا چند دفعه استعمال بود نه كثرت ولى در اين قسم ، سخن از كثرت استعمال و بدنبال آن حقيقت شدن مطرح شد . )\r\nنتيجه : باز هم الفاظ عبادات در اعم از صحيح و فاسد حقيقت هستند و هو المطلوب .\r\nقوله : و فيه : مرحوم آخوند در رد اين وجه هم مىفرمايند :\r\nباز قياس مع الفارق است ، زيرا كه در باب اوزان و مقادير از روز اول يك حد معيّن و مشخصى وجود دارد كه واضع آن را لحاظ كند و بقيهء مراتب يعنى ناقص و كامل را با آن بسنجد و آن معيار باشد ، ولى در باب عبادات مخصوصا در مثل نماز يك صحيح مطلق و من جميع الجهات وجود ندارد كه روز اول آن را لحاظ كند و لفظ را براى اعم قرار دهد ، بلكه هر مرتبه‌اى را مطرح كنيد ، خواهيم گفت صحت و فساد آن نسبى است نه مطلق ، پس اينجا نمىتوان خصوص مرتبه‌اى را لحاظ و وضع كرد .\r\nقوله : فتدبر : شايد اشاره به اين باشد كه علاوه بر اشكال مذكور ، بخش اول وجه خامس اشكال ديگرى هم دارد و آن اين است كه وضع خاص و موضوع له عام شده و قسم چهارم از اقسام وضع مىگردد كه قبلا بطلان آن ثابت شد . و بخش دوم وجه خامس اشكال ديگرى دارد كه اشتراك لفظى مىباشد .\r\n\r\n","description":"","footnote":"","page_name":" 140 ","page_number":148},
  {"content":"\r\n\r\nنتيجه نهائى : در مقدمهء سوم كه مقدمه مهم و سرنوشت‌سازى بود و سخن از تصوير قدر جامع بود صحيحىها از عهدهء تصوير آن برآمدند ولى اعمىها از هر راهى وارد شدند نتوانستند يك تصوير روشن و شفاف و خالى از اشكال و ابهام و تيرگى عرضه كنند .\r\n\r\nد ) وضع الفاظ عبادات\r\nقوله : و منها : مقدمه چهارم از مقدمات مبحث صحيح و اعم ، در رابطه با كيفيت وضع الفاظ عبادات است : كرارا گفته شد كه عبادات و مخصوصا نماز داراى مراتب گوناگون هستند اينك مىخواهيم بدانيم كه نحوهء دلالت لفظ صلاة بر اين مراتب چگونه است ؟ در اين مورد پنج احتمال متصور است :\r\n1 - لفظ صلاة نه بر قدر جامع اين مراتب دلالت مىكند و نه خصوصيات اين مراتب . اين احتمال قطعا باطل است ، زيرا اگر صلاة بر هيچ‌كدام از افراد خودش و بر قدر جامع ميان افراد دلالت نكند پس بر چه چيز دلالت مىكند ؟ معناى آن چيست ؟\r\n2 - لفظ صلاة براى يكايك خصوصيات و مراتب جداجدا وضع شده است . اين نيز باطل است زيرا مستلزم اشتراك لفظى است كه احدى بدان ملتزم نيست .\r\n3 - لفظ صلاة براى بعض مراتب آن وضع شده و در بقيه مراتب مجازا استعمال مىشود اين نيز باطل است زيرا در وجه رابع و خامس از وجوه تصوير قدر جامع روشن شد كه مرتبهء خاصى را نمىتوان در نظر گرفت و موضوع له قرار داد .\r\n4 - مشهور و مرحوم آخوند برآنند كه وضع الفاظ عبادات عام و موضع له آنها هم عام است يعنى شارع در هنگام اسم‌گذارى ، يك معناى كلى را لحاظ كرده و كلمهء صلاة را هم براى همان قدر جامع قرار داده است ( البته نام آن كلى را پيدا نكرديم ) .\r\n5 - الفاظ عبادات از حيث وضع ، عام باشند ولى از حيث موضوع له خاص باشند يعنى شارع در هنگام تسميه يك مفهوم كلى را منظور كرده ولى لفظ صلاة را براى خود آن كلى قرار نداده بلكه براى مصاديق و افراد آن قرار داده است .\r\nمرحوم آخوند مىفرمايد : اين احتمال هم جدا بعيد است زيرا يك تالى فاسد دارد . بيان\r\n\r\n","description":"","footnote":"","page_name":" 141 ","page_number":149},
  {"content":"\r\n\r\nذلك : در آيات و روايات تعبيراتى از قبيل تعبيرات زير آمده است .\r\nان الصلاة تنهى عن الفحشاء و المنكر « 1 » الصلاة معراج المؤمن « 2 » الصلاة عمود الدين « 3 » الصوم جنة من النار « 4 » حصنوا اموالكم بالزكاة « 5 » الزكاة قوت الفقراء « 6 » الحج جهاد كل ضعيف « 7 » الخمس من خمسة اشياء « 8 » و . . .\r\nو ظاهر اين تعابير ارادهء جنس و طبيعت است يعنى ماهيت صلاة درضمن هر فرد و مرتبه‌اى كه باشد چنين و چنان است و هكذا طبيعت صوم و حج و . . . آن‌گاه اگر موضوع له الفاظ عبادات را خصوصيات فرديه بگيريم در اين‌گونه از اطلاقات يكى از دو امر زير را بايد ملتزم شويم :\r\nيا بايد بگوئيم كه تمام اين اطلاقات مجازى است . ( زيرا لفظى كه براى خصوص مرتبه‌اى وضع شده بود در كلى و قدر جامع استعمال شده است كه غير موضوع له است ) .\r\nو يا اصل استعمال آنها را در كلى منع كرده و بگوئيم كه در همين موارد هم خصوص مرتبه‌اى از مراتب اراده شده است ، و هيچ‌كدام از دو امر قابل قبول نيست و هر دو در غايت بعد است ( زيرا اطلاق مجازى نيازمند علاقه است و در استعمالات مذكور علاقه لحاظ نشده است . و نيز اين سؤال مطرح مىشود كه حمل موارد مذكور بر خصوص كدام مرتبه باشد ؟ ظاهرش استعمال در خود جنس و كلى است نه در مرتبهء معينى . )\r\nنتيجه : حق اينست كه وضع الفاظ عبادات عام و موضوع له آنها نيز عام است .\r\n( نكته : هدف از طرح اين مقدمه دفع اين توهم است كه كسى خيال كند كه موضوع له الفاظ عبادات خصوصيات مراتب است و در نتيجه نياز به تصوير جامع نيست تا به اعمىها اشكال شود . و پاسخ يا دفع توهّم اينكه : اولا ديديم كه موضوع له همانند وضع عام است و نياز به تصوير آن عام و جامع داريم . تا وضع بيايد و ثانيا برفرض كه موضوع له\r\n\r\n\r\n","description":"","footnote":"\r\n( 1 ) - سوره عنكبوت ، آيه 45 .\r\n( 2 ) - اعتقادات مجلسى ، ص 39 .\r\n( 3 ) - دعائم الاسلام ، ص 133 ، ج 1 .\r\n( 4 ) - من لا يحضر الفقيه ، ج 2 ، ص 44 .\r\n( 5 ) - وسائل الشيعة ، ج 6 ، ص 4 ، حديث 5 .\r\n( 6 ) - وسائل الشيعة ، ج 6 ، ص 4 ، حديث 4 .\r\n( 7 ) - وسائل الشيعة ، ج 8 ، ص 7 ، حديث 14 .\r\n( 8 ) - وسائل الشيعة ، ج 6 ، ص 339 ، حديث 4 .\r\n","page_name":" 142 ","page_number":150},
  {"content":"\r\n\r\nخاص باشد ولى متوهم هم قبول دارد كه وضع عام است و در هنگام وضع ، معناى كلى ملحوظ شده است . پس ناگزير بايد آن كلى را تصوير كند ، و على كل حال نياز به تصوير جامع داريم و در نتيجه اشكال به اعمىها وارد است . )\r\n\r\nه ) ثمرهء بحث صحيح و اعم\r\nقوله : و منها : مقدمهء پنجم از مقدمات صحيح و اعم دربارهء بيان ثمرهء اين بحث است هر مسئله اصولى بايستى داراى يك يا چند ثمره و نتيجهء فقهى و عملى باشد تا در علم اصول قابل طرح باشد حال ثمرهء اين مسئله مهم اصولى چيست ؟\r\nممكن است توهم شود كه با توجه به اينكه صحيحى و اعمى همه قبول دارند كه در مقام عمل و امتثال بايد عمل صحيح را تحويل مولى داد و نمازگزار حق ندارد به عمل فاسد اكتفا كند . آنگاه با اين حساب چه نيازى به بحث اسم‌گذارى ( و اينكه براى صحيح وضع شده يا براى اعم ) داريم ؟ و اين بحث چه سودى به حال ما دارد ؟\r\nدر جواب مىگوييم : نفس اسم‌گذارى و مقام وضع و تسميه داراى ثمره و فائده است ، و بحث صحيح و اعم را لازم مىسازد ، حال آن ثمره چيست ؟ در مجموع سه ثمره ذكر شده است :\r\nثمرهء اول : مهم‌ترين ثمرهء بحث ، ثمره‌اى است كه مرحوم شيخ در تقريرات آورده و مرحوم آخوند و نوع متأخرين از ايشان پيروى كرده‌اند و آن را با ذكر مقدمه‌اى بيان مىكنيم :\r\nامّا مقدمه : به طور كلى هريك از مطلق ( اكرم العالم ) و عام ( اكرم كل عالم ) يا صددرصد و از همه لحاظ ( مفهومى و مصداقى ) مبين هستند و ظهور و اطلاق و عموم محرز است كه اينجا بحثى نيست . و طبق ظاهر عمل مىشود .\r\nو يا از لحاظ معنا و مفهوم ، اجمال و ابهام دارند . يعنى نمىدانيم كه معناى عالم چيست ؟ در اينجا هم بلاشك نمىتوان از اصالة الاطلاق و العموم استفاده كرد زيرا ظهورى نيست و مجمل است و مجملات حجت نبوده و قابل تمسك نيستند .\r\nو يا از لحاظ مصداقى اجمال و ابهام دارند . يعنى مفهوم واژهء عالم را مىدانيم ( ذات ثبت\r\n\r\n","description":"","footnote":"","page_name":" 143 ","page_number":151},
  {"content":"\r\n\r\nله العلم ) ولى در مصداق خارجى آن ترديد داريم و نمىدانيم كه آيا زيد هم از افراد عالم است تا واجب الاكرام باشد يا نه ؟ نام اين را شبههء مصداقيّهء خود دليل مطلق يا عام مىگذارند و اصوليّين متّفقا برآنند كه در اين‌گونه از شبهات تمسك به مطلق يا عام جايز نيست . زيرا كه شرط اساسى تمسك به عام يا مطلق عبارتست از احراز صدق عنوان و اسم يعنى عنوان مأمور به بر اين فرد مشتبه صادق باشد و شك ما در خصوصيت زائد بر صدق اسم باشد [ مثلا بدانيم كه زيد عالم است ولى ندانيم كه خصوصيت عدالت در وجوب اكرام زيد دخيل است يا خير ؟ 
  ] و در مصداق مشتبه نفس صدق الاسم مشكوك است و نمىدانيم كه زيد عالم است يا نه ؟ در اينجا نمىتوان گفت : « اكرم العالم » كه مطلق است پس اين فرد را هم شامل شود « اكرم العالم » مطلق است ولى در محدودهء افراد خودش يعنى افراد عالم ، و زيد اصلا معلوم نيست كه عالم است يا نه ؟\r\nنتيجه : تمسك به عام يا مطلق در شبههء مصداقيه خود دليل عام و مطلق جايز نيست .\r\nهمين محاسبات در جانب دليل خاص [ لا تكرم زيدا يا لا تكرم الفساق من العلماء 
  ] و دليل مقيد [ لا تكرم زيدا و . . . 
  ] هم مىآيد كه گاهى صددرصد مبين هستند و گاهى اجمال مفهومى دارند [ شبههء مفهوميه 
  ] و گاهى اجمال مصداقى دارند ( شبهه مصداقيه ) و در هركدام هم يا دوران بين المتباينين است و يا اقل و اكثر كه در مجموع چهار صورت دارند و در مباحث عام و خاص مبسوطا خواهد آمد ، ولى فعلا كارى به دليل خاص و مقيد نداريم و همان بخش اول و محاسبهء دليل مطلق يا عام مد نظر است .\r\nو اما اصل ثمرة : در موارد شك در جزئيت چيزى براى واجب و مأمور به از قبيل سوره در نماز ، يا شرطيت چيزى براى واجب از قبيل اباحهء مكان مثلا در نماز ، و . . . ميان صحيح و اعم ثمره ظاهر مىشود [ و گرنه نسبت به اجزاء و شرائطى كه محرز است بحثى نيست . 
  ] و آن اينكه مولى فرموده :  « أَقِيمُوا الصَّلاةَ » *  و نفرموده : اقيموا الصلاة مع السورة يا عن الطهارة و . . .\r\nو ما به دلائلى احتمالى مىدهيم كه سوره در نماز دخيل باشد و شك در آن داريم ، در اينجا اگر در مبحث صحيح و اعم ، صحيحى شديم و گفتيم الفاظ عبادات براى خصوص صحيحه وضع شده ، در موارد شك و نسبت به جزء مشكوك نمىتوانيم به اطلاق خطاب\r\n\r\n","description":"","footnote":"","page_name":" 144 ","page_number":152},
  {"content":"\r\n\r\nتمسك كرده و بگوئيم : مولى كه نفرموده : اقيموا الصلاة مع السورة ، فقط  أَقِيمُوا الصَّلاةَ *  را فرموده و اگر سوره هم جزء بود بيان مىكرد و چون بيان نكرده پس معلوم مىشود سوره جزء نماز نيست . خير جاى اين حرفها نيست ، زيرا بر مبناى صحيحى در هر جزئى يا شرطى كه شك كنيم مرجع شكمان به اين است كه آيا بر عمل فاقد آن شىء مشكوك ، عنوان صلاتى صادق است يا نه ؟ و با شك در اصل اطلاق عنوان و اينكه اين عمل مصداق ماهيت صلاة هست يا ماهيت ديگرى است ، نمىتوان به اطلاق خطاب تمسك كرد ، به همان دليل كه در مقدمه آورديم كه شرط اصلى احراز عنوان است . . در نتيجه بر مسلك صحيحى خطاب مذكور مجمل گرديده و از درجهء اعتبار ساقط مىشود ، و دست ما از دليل لفظى كوتاه مىشود و ناگزير بايد از اصول عمليه استفاده كنيم و چون مورد از موارد اقل و اكثر ارتباطى است و با هم يكى هستند .\r\n( كه آيا اقل و نه جزء مثلا بدون سوره واجب است يا اكثر و ده جزء واجب است و بايد سوره و جزء مشكوك را آورد ؟ ) در جاى خود خواهد آمد كه گروهى نسبت به اكثر برائتى هستند و گروه كثيرى احتياطى .\r\nولى اگر در بحث صحيح و أعم ، أعمى شديم و گفتيم الفاظ عبادات براى أعم از صحيح و فاسد وضع شده است . در موارد شك نسبت به جزء مشكوك ، مىتوانيم از اطلاق خطاب استفاده كنيم و بگوئيم : مولى كه نفرموده « اقيموا الصلاة مع السورة » فقط فرموده :  « أَقِيمُوا الصَّلاةَ » *  پس ما از اطلاق استفاده كرده و مىگوييم : سوره در نماز دخالت ندارد و جزء نماز نيست .\r\nو سرّ جواز تمسك به اطلاق آنست كه بنا بر اعم بدون اين جزء مشكوك هم صدق الاسم محرز است و عنوان صلاتى حاصل است و شك ما در سوره شك در امر زائد بر صدق الاسم است و نمىدانيم كه علاوه بر عنوان صلاتى آيا سوره هم در غرض مولى دخالت دارد يا نه ؟ به اطلاق تمسك كرده و مىگوئيم اگر سوره دخالت داشت مولى بيان مىكرد و ليس فليس پس ثمره اين شد كه صحيحى نسبت به اجزاء يا شروط مشكوك از اصالة الاطلاق محروم است و نمىتواند بدان تمسك كند ولى اعمى از اطلاق برخوردار\r\n\r\n","description":"","footnote":"","page_name":" 145 ","page_number":153},
  {"content":"\r\n\r\nاست و حق دارد بدان تمسك كند البته اعمى هم با دو شرط حق دارد از اطلاق بهره‌مند شود :\r\n1 - جزء مشكوك از اجزاء محتمل الدخالة فى المسمى نباشد .\r\nبيان مطلب : اعمى در تصوير جامع سخن از معظم الاجزاء ( على المشهور ) و يا اركان ( ميرزاى قمى ) به ميان آورد و صدق الاسم را دائر مدار اين‌ها دانست . حال وقتى مىتواند جزء مشكوك را به اطلاق بردارد كه : برفرض جزء بودن يقين بدانيم كه از معظم الاجزاء و اركان نيست و درباره‌اش احتمال ركنيت هم ندهيم ، اينجا است كه بدون اين جزء مشكوك هم صدق الاسم محرز است . . . اما اگر احتمال داديم كه جزء مشكوك هم از معظم باشد يا از اركان باشد اعمى هم باشيم نوبت به اطلاق نمىرسد ، زيرا بر عمل فاقد اين جزء اصل صدق الاسم مشكوك است و تمسك به مطلق در شبههء مصداقيه آن جايز نيست .\r\n2 - اطلاق و خطاب مذكور ( مثلا  أَقِيمُوا الصَّلاةَ *  ) هم در مقام بيان به منظور عمل وارد شده باشد و در چنين مقامى مطلق بياورد ، نه اينكه در مقام اصل تشريع يا اهمال و اجمال‌گوئى باشد .\r\nو خلاصه اينكه : مقدمات حكمت هم فراهم باشد ، و گرنه اعمى هم حق ندارد به اطلاق تمسك كند چون سالبه به انتفاء موضوع است يعنى با نبود مقدمات حكمت ، اطلاقى نيست تا بدان تمسك شود . البته اين شرط مخصوص ما نحن فيه و باب صحيح و اعم نيست . در كليهء مطلقات اگر بخواهيم به اطلاق خطابى تمسك كنيم همين مقدمات لازم است .\r\nدر نتيجه اگر مقدمات حكمت نبود و اطلاق احراز نشد اعمى هم مثل صحيحى يگانه مرجع و ملاذش اصول علميه خواهد بود كه در باب اقل و اكثر ارتباطى از اصالة الاشتغال خواهد آمد و در آن باب گروهى برائتى شده‌اند و جمعى احتياطى .\r\nقوله : و قد انقدح : ثمرهء دوم : جناب ميرزاى قمى فرموده است : بحث صحيح و اعم ثمرهء ديگرى هم دارد كه به اين شرح است :\r\nدر مواردى كه دليل واجب و عبادت يك دليل غير لفظى ( دليل لبى ) باشد ( مثلا اجماع\r\n\r\n","description":"","footnote":"","page_name":" 146 ","page_number":154},
  {"content":"\r\n\r\nبر وجوب صلاة دلالت كند ) يا يك دليل لفظى باشد ولى در مقام بيان نباشد ، بلكه در مقام اصل تشريع و تقنين باشد ( مثل مصوبات مجالس قانون‌گذارى عالم ) و در مقام اجمال‌گويى باشد كه غرض بر عدم بيان تعلق گرفته و مصلحت ايجاب مىكند كه فعلا سربسته بگويد .\r\n( مثل نوع خطابات قرآنى از قبيل :  « أَقِيمُوا الصَّلاةَ » *  ،  « آتُوا الزَّكاةَ » *  ،  « كُتِبَ عَلَيْكُمُ الصِّيامُ »  ،  « وَ لِلَّهِ عَلَى النَّاسِ حِجُّ الْبَيْتِ »  و . . . كه در صدر اسلام صادر شده و مصلحت تدرج احكام ايجاب مىكرد كه از روز اول همهء اجزاء و شرائط آنها تبيين نشود ) و در مقام اهمال‌گوئى باشد كه غرض نه به بيان تعلق گرفته و نه به عدم آن . و ( مثل قول طبيب به مريض : اشرب الدواء كه فعلا ضرورتى نمىبينيد تا كم و كيف استعمال دارو را بيان كند ) .\r\nدر چنين مواردى صحيحى و اعمى همه دستشان از دليل لفظى و اطلاق كوتاه مىشود و ناگزير به اصول عمليه بايد مراجعه كنند ، آنگاه در مراجعه به اصل عملى ميان صحيح و اعم ثمره پيدا مىشود اگر در مبحث صحيح و اعم ، صحيحى شديم ، در باب اقل و اكثر و جزء مشكوك بايد احتياطى شويم و اكثر را بياوريم و اگر در ما نحن فيه اعمى شديم در آن باب برائتى شده و مىگوييم ، اتيان اكثر لازم نيست . ( و سر مطلب آن است كه على الصحيح شك ما در عمل بدون جزء مشكوك از قبيل شك در محصّل عنوان است و جاى احتياط است . )\r\nمرحوم آخوند اين ثمره را قبول نكرده و مىفرمايد : مسألهء برائت و احتياط در اقل و اكثر هيچ ربطى به مسئلهء صحيح و اعم در ما نحن فيه ندارد و مبتنى بر اين نيست ، بلكه كسانى كه اينجا صحيحى شده‌اند در آنجا مىتوانند برائتى شوند يا احتياطى ، و كسانى هم كه اعمى شده‌اند كذلك . بهترين شاهد بر عدم ابتناء آنست كه مشهور اصوليين در ما نحن فيه صحيحى شده‌اند ولى در باب اقل و اكثر برائتى شده‌اند و نه احتياطى . ( و سر مطلب را قبلا در جواب اشكال شيخ اعظم بر تصوير جامع آورديم كه همه جا در شك در محصل عنوان ، جاى احتياط نيست ، بلكه در مواردى كه محصل و متحصل به يك وجود موجود باشند كه ما نحن فيه چنين بود ، باز هم به بيانى كه گذشت جاى برائت است ) پس اين ثمره ظاهر نشد .\r\n\r\n","description":"","footnote":"","page_name":" 147 ","page_number":155},
  {"content":"\r\n\r\nقوله : و ربما قيل : ثمرهء سوم : باز هم محقق قمى فرموده است : ثمرهء ميان صحيح و اعم در باب نذر پيدا مىشود ، و آن اينكه شخصى نذر كرده كه اگر فلانى نماز بخواند يك درهم به او مىدهم ، ازقضا فلانى نمازى خواند و ما يقين كرديم كه نمازش فاسد است ، زيرا كه به جزء يا شرطى غير ركنى اخلال كرده است ، در اينجا اگر ناذر يك درهم به نمازگزار داد آيا موافقت نذر شده است يا نه ؟ وفا به نذر كرده است يا خير ؟\r\nاگر اعمى باشيم مىگوييم آرى موافقت نذر حاصل شده زيرا نذر درهم بر مصلى كرده بود و اين شخص هم مصلى است .\r\nولى اگر صحيحى باشيم مىگوييم : خير موافقت نذر نشده و از عهده‌اش برداشته نشده است زيرا اين نماز فاسد اصلا نماز نيست و او درهم را به مصلى نداده تا به نذرش وفا كرده باشد . « 1 »\r\n( قوله : و لو علم بفساد صلاته : يعنى حتى با علم به فساد هم وفا به نذر كرده تا چه رسد به علم به صحت يا شك در صحت و فساد نماز مصلى كه به طريق اولى موافقت نذر حاصل مىشود . )\r\nمرحوم آخوند مىفرمايد : اصل مطلب را قبول داريم كه على الصحيح به نذر عمل نشده و على الاعم عمل شده ولى اين ثمره را به عنوان يك مسئلهء مهم اصولى به نام صحيح و اعم قبول نداريم ، زيرا مسئله اصولى مسأله‌اى است كه نتيجه و ثمره‌اش در طريق استنباط حكم فرعى شرعى كلى الهى واقع شود ، ولى اينجا ثمرهء مبحث صحيح و اعم عبارت شده از موافقت و عدم موافقت نذر ، كه اين هم حكم شرعى نيست بلكه حكم عقلى جزئى است و بسته به نذر ناذر است .\r\n( نكته : اگر مسئلهء صحيح و اعم مسئله اصولى است ، پس چرا آن را در مقدمه كفايه آورده‌ايد و در مباحث اصلى نياورده‌ايد ؟ ! )\r\nقوله : فافهم : اشاره به اين است برفرض اين نتيجه عقلى را به نوعى به حكم شرعى ارجاع دهيم و بگوييم : نتيجهء موافقت نذر ، عدم وجوب درهم ديگر و نتيجهء عدم موافقت\r\n\r\n\r\n","description":"","footnote":"\r\n( 1 ) - قوانين الاصول ، ج 1 ، ص 43 ، سطر 19 تا 21 .\r\n","page_name":" 148 ","page_number":156},
  {"content":"\r\n\r\nوجوب درهم ديگر است و وجوب و عدم وجوب حكم شرعى است ، ولى باز هم ثمرهء مهمى نيست كه نتيجهء مبحث مهم صحيح و اعم همين ثمرهء جزئى باشد .\r\n\r\nمباحث اصلى صحيح و اعم\r\nقوله : و كيف كان : پس از بيان مقدمات پنجگانه مبحث صحيح و اعم ، به اصل مطلب وارد مىشويم : بحث در اين بود كه آيا الفاظ عبادات براى خصوص عبادات صحيح وضع شده‌اند ؟ يا براى اعم از صحيح و فاسد ؟ مشهور اصوليين و من جملهء مرحوم آخوند صحيحى هستند . و گروهى از دانشمندان علم اصول اعمى هستند . هركدام از دو گروه براى اثبات مدعاى خود دلائلى آورده‌اند :\r\nدلايل صحيحيها : مرحوم شيخ در تقريرات براى صحيحيون هشت دليل آورده ، مرحوم آخوند از ميان آنها چهار دليل را كه اصل و مهم باشد ، گلچين كرده ، و در كفايه مطرح كرده :\r\nدليل اول : اولين دليل از ادلّهء صحيحىها عبارتست از تبادر ، سابقا با تعريف تبادر آشنا شديم و دانستيم كه انسباق معنى از لفظ در ذهن بدون هيچ قرينه‌اى تبادر ناميده مىشود .\r\nو در ما نحن فيه مىگوييم : از شنيدن الفاظ عبادات خصوص عبادت صحيح و كامل تبادر مىكند « صغرى » .\r\n( فى المثل از لفظ صلاة در قرآن ، سنت ، كلمات فقها ، استعمالات متشرعه و . . . نماز صحيح به ذهن مىآيد ، و وقتى قرآن مىفرمايد :  « أَقِيمُوا الصَّلاةَ » *  منظور نماز صحيح است روايات كه مىگويد : « الصلاة كذا و كذا » ، يعنى نماز صحيح ، فقهاء كه در كتب فقهى مىگويند : « كتاب الصلاة » « اقسام الصلاة » « احكام الصلاة » « آداب الصلاة » . . . يعنى نماز صحيح ، مسلمين هم كه در استعمالات خودشان سخن از نماز مىگويند ، منظورشان نماز صحيح مىباشد . )\r\nو تبادر هم كه نشانهء حقيقت بودن است « كبرى » .\r\nپس الفاظ عبادات در خصوص صحيح حقيقت هستند « نتيجه »\r\nالبته گاهى در عبادت فاسد و باطل هم استعمال مىشود ( مثلا در رسالهء عمليه\r\n\r\n","description":"","footnote":"","page_name":" 149 ","page_number":157},
  {"content":"\r\n\r\nمىنويسد : نمازى كه جزء يا شرطى را ندارد نماز باطل است ، كه نامش را نماز مىگذارد . ) ولى اطلاق مجازى است و به قرائن لفظيه و مقاميّه و مانند آن نياز دارد .\r\nقوله : و لا منافات : ممكن است كسى توهم كند كه از يك طرف در مقدمه سوم در تصوير قدر جامع و نيز در مقدمه پنجم در بيان ثمرهء نزاع ، گفتيم كه بر مسلك صحيحى عبادات مجمل مىشوند و مجمل يعنى لفظى كه ظهور ندارد . و از طرفى در اينجا كه ادله را ذكر مىكنيم ، مىگوئيم : از لفظ صلاة خصوص صحيح متبادر است و تبادر فرع بر ظهور است ، يعنى الفاظ عبادات مبين و داراى ظهورند ، حال آيا اين دو مطلب متنافيان نيستند ؟\r\nمرحوم آخوند در جواب مىفرمايند : خير ، ميان آن دو تنافى و تناقضى وجود ندارد .\r\nبيان مطلب : اگر چنانچه معناى الفاظ عبادات ازهرجهت اجمال و ابهام مىداشت صدالبته جاى تبادر نبود ، و اجمال كلى و همه‌جانبه با تبادر و ظهور نمىساخت ، ولى خوشبختانه چنين نيست كه معانى اين الفاظ مجمل كلى باشد بلكه معلوم به علم تفصيلى نيستند و با نام و نشان نتوانستيم آنها را معرفى كنيم ، و گرنه معلوم به علم اجمالى هستند و از جهات عديده قابل اشاره و فهم هستند ، مثلا : در نماز كه آثار گوناگون دارد با هركدام از اين آثار مىتوانيم به آن اشاره كنيم و بگوييم : آن عبادتى كه عمود دين است ، آن عملى كه معراج مؤمن است . ناهى از فحشاء و منكر است و . . . و فعلا مدعى هستيم كه از لفظ صلاة عند الاطلاق همين امر تبادر است نه چيز ديگر ، و اين امر كه مبين است نه مجمل ، و در تبادر همين مقدار بس است .\r\nدليل دوم : دومين دليل از ادلهء صحيحىها عبارتست از صحت سلب و عدم صحت سلب يا صحت حمل و عدم آن :\r\nهنگامى كه ما صلاة صحيح را موضوع و كلمهء صلاة را محمول قرار مىدهيم و آزمايش مىكنيم ، به اين نتيجه قطعى مىرسيم كه : حمل صحيح است و سلب غلط است پس مىفهميم كه صلاة براى عبادت صحيح وضع شده است . ولى هنگامى كه عمل فاسد را موضوع قرار داده و لفظ عبادت را برآن حمل مىكنيم : ملاحظه مىكنيم كه اگرچه با مسامحه و مجازگوئى قابل حمل است [ همان گونه كه اسد بر رجل شجاع حمل مىشد . 
  ]\r\n\r\n","description":"","footnote":"","page_name":" 150 ","page_number":158},
  {"content":"\r\n\r\nولى با دقت در اين نكته كه از روز اول مقصود شارع چه بوده ؟ كلمهء صلاة را براى چه به كار برده است ؟ و . . . يقين مىكنيم كه مقصود شارع نماز صحيح بوده نه هر نمازى [ اگر هم سخن از نماز فاسد باشد استطرادى است و گرنه اصل ، نماز صحيح است . 
  ] و در نتيجه با دقت و تأمل ، لفظ صلاة از صلاة فاسد قابل سلب است پس حقيقت در اعم نيست و گرنه نبايد سلب مىشد ، و اگر هم احيانا در فاسد به كار مىرود مجازى است . و قبلا دانستيم كه صحت سلب و عدم صحت سلب ، علامت حقيقت و مجاز بودن است .\r\nدليل سوم : سومين دليل از ادلهء صحيحىها عبارتست از دو طائفه آيات و روايات :\r\nطائفه اول : آيات و رواياتى كه آثار و بركات و فوائدى را براى عبادات ذكر كرده است از قبيل :\r\nان الصلاة تنهى عن الفحشاء و المنكر « 1 » الصلاة عمود الدين « 2 » الصلاة معراج المؤمن « 3 » الصوم جنة من النار « 4 » كه قبلا در مقدمه چهارم از مقدمات صحيح و اعم مثالهاى ديگرى هم آورديم .\r\nكيفيت استدلال : الف و لام در اين جملات ، براى جنس و ماهيت است و ظاهر اين تعابير آنست كه آثار و خواص مذكور بر كلى و طبيعت و ماهيت [ قطع نظر از اينكه درضمن فرد خاصى باشد 
  ] صلاة و صوم و . . . بار شده و آنچه مسماى به اين اسامى است ، آن آثار را دارد . آنگاه به صورت منطقى مىگوئيم .\r\nماهيت و مسمى و طبيعت صلاة و . . . داراى فلان آثار است « صغرى » ( به دليل ظاهر روايات مذكور )\r\nو نماز و روزه و حج فاسد داراى فلان آثار نيست . « كبرى » ( و اين بديهى است و استدلال نمىطلبد )\r\nپس ماهيت اين عبادات در اعمال فاسد نيست و نماز فاسد اصلا نماز نيست بلكه\r\n\r\n\r\n","description":"","footnote":"\r\n( 1 ) - سورهء عنكبوت ، آيه 45 .\r\n( 2 ) - دعائم الاسلام ، ج 1 ، ص 133 .\r\n( 3 ) - اعتقادات المجلسى ، ص 39 .\r\n( 4 ) - محاسن برقى ، ص 286 ؛ من لا يحضر الفقيه ، ج 2 ، ص 44 .\r\n","page_name":" 151 ","page_number":159},
  {"content":"\r\n\r\nماهيت ديگرى است « نتيجه »\r\nو مطلوب ما نيز همين است كه نماز يعنى نماز صحيح ، و نماز باطل از مقولهء ديگرى است .\r\nان قلت : چه اشكال دارد كه بگوئيم : الفاظ عبادات براى اعم وضع شده است و اين‌گونه موارد را كه آثار و بركاتى براى نماز و . . . ذكر كرده ، توجيه نمائيم و بگوئيم : در اينجا جنس و كلى مراد نيست بلكه حصّه معينى از صلاة مراد است كه صلاة صحيحه باشد ، و به عبارت ديگر در اين عبارات معناى ظاهرى و حقيقى مراد نيست بلكه تقديرى در بين است و منظور آنست كه : « الصلاة الصحيحة عمود الدين » ، « الصوم الصحيح جنة من النار » و . . . پس ماهيت صلاتى منحصر به صلاة صحيح نيست تا از فاسد نفى ماهيت شود .\r\nقوله : قلت : مرحوم آخوند در جواب مىفرمايند :\r\nاين توجيه و تقدير خلاف ظاهر است و قرينه لازم دارد و اصالة الظهور يا اصالة الحقيقه يا اصالة عدم القرينة ( بر مبناى مرحوم مظفر و مرحوم آخوند و مرحوم شيخ ) و اصالة عدم التقدير مىگويد : ان‌شاءالله خلاف ظاهر اراده نشده . ان‌شاءالله قرينه‌اى نيست ، ان‌شاءالله تقديرى نيست و . . . پس همان ظاهر ( جنس و ماهيت ) مراد است و استدلال نتيجه بخش است .\r\nقوله : فافهم : در حاشيه منه فرموده است :\r\nما در دفاع از اين دليل و دفع اشكال مذكور ، از اصالة الحقيقه و مانند آن استمداد كرديم ، و اين‌ها اصولى عقلائى هستند و قبلا گذشت كه عقلاء عالم از اين اصول و بنائها در مقام شك در مراد متكلم و پس از علم به اصل وضع و معناى حقيقى و مجازى استفاده مىكنند نه شك در اصل وضع و ما فعلا در شك در اصل وضع و تعيين معناى حقيقى بحث داريم و اينجا جاى آن اصول نيست ، پس اشكال وارد است و از خير اين طائفه از روايات بايد بگذريم .\r\nطائفه دوم : آيات و رواياتى كه با لاء نفى جنس شروع شده و از عمل فاسد و ناقص و\r\n\r\n","description":"","footnote":"","page_name":" 152 ","page_number":160},
  {"content":"\r\n\r\nفاقد يك جزء يا شرط نفى جنس كرده است مانند : لا صلاة الا بطهور « 1 » لا صلاة الّا بفاتحة الكتاب « 2 » و . . .\r\nكيفيت استدلال : اين روايات مىگويد : نماز بدون طهارت اصلا نماز نيست و ماهيت ديگرى است ، نماز بدون فاتحةالكتاب اصلا نماز نيست و . . . و اصل جنس و ماهيت را از آنها نفى مىكند « صغرى »\r\nو نماز فاسد هم آن است كه مثلا داراى طهارت نباشد يا داراى فاتحةالكتاب نباشد ، و . . . « كبرى »\r\nپس جنس و ماهيت صلاتى از صلاة فاسد منفى و مرتفع است « نتيجه » و هو المطلوب .\r\nان قلت : چه مانعى دارد كسى بگويد : در اين‌گونه موارد معناى حقيقى و نفى جنس مراد نيست ، و اصل ذات را برنمىدارد بلكه نفى وصفى از اوصاف اين ذات و ماهيّت مراد باشد ، مثلا نفى وصف صحّت مراد باشد ، نفى فايده مراد باشد ، نفى كمال مراد باشد ، نفى فضيلت مراد باشد و منظور اين باشد كه نماز بدون طهارت يا فاتحة الكتاب و . . . نماز صحيح و كامل نيست نه اينكه اصلا نماز نباشد و ماهيّت ديگرى باشد .\r\nسؤال : ارادهء نفى وصفى از اوصاف قرينه لازم دارد ، حال آن قرينه چيست ؟\r\nجواب : مستشكل مىگويد : آن قرينه شيوع و كثرت استعمال اين مركبات در نفى وصف است .\r\nقوله : قلت : اين نيز خلاف ظاهر است ، چرا كه معناى اصلى لاء نفى ، نفى جنس و ماهيت است نه نفى وصف و تا قرينهء متقنى نباشد به صرف شيوع و كثرت نتوان برآن معنا حمل كرد ، و مجاز مشهور هم قرينه لازم دارد . و چون قرينه‌اى نيست و ما عقلا و شرعا ملزم به حمل بر نفى صحت و كمال نيستيم ، به همان معناى حقيقى و ظاهرى خودش حمل مىكنيم كه نفى جنس باشد و مىگوييم : نماز فاسد اصلا نماز نيست .\r\nقوله : بل : نه تنها در مركبات مذكور نفى جنس را اختيار كرديم بلكه در مركباتى از قبيل :\r\n\r\n\r\n","description":"","footnote":"\r\n( 1 ) - وسائل الشيعة ، ج 1 ، ص 256 ، ابواب الوضوء ، باب اول ، حديث اول .\r\n( 2 ) - عوالى اللئالى ، ج 1 ، ص 196 .\r\n","page_name":" 153 ","page_number":161},
  {"content":"\r\n\r\n« لا صلاة لجار المسجد الا فى المسجد » « 1 »\r\n[ كه معمولا فقها فرموده‌اند : مراد نفى ماهيت نيست و نفى كمال است ، و دليل آورده‌اند كه : از خارج مىدانيم كه نماز در منزل هم نماز و هم صحيح است نه اينكه باطل باشد يا اصلا ماهيت ديگرى باشد ، پس مراد از لا صلاة لجار المسجد . . . يعنى لا صلاة كاملة . . . ، 
  ] نيز همين نفى جنس را اراده مىكنيم و مىگوئيم :\r\nمنظور نفى حقيقت است به اين دليل كه اين تعابير در مقام تأكيد و مبالغه است و براى اهتمام وافر به نماز در مسجد است ، و متناسب با اين مقام آن است كه نفى ذات اراده شود ، نه نفى كمال كه تأكيد را نمىرساند ، منتها نفى حقيقت دوگونه است :\r\n1 - نفى الحقيقة على وجه الحقيقة : يعنى حقيقتا و واقعا نفى حقيقت و ذات كردن ، مثل لا رجل فى الدار ، لا إله الا اللّه ، لا مؤثر فى الوجود الا اللّه ، و . . .\r\n2 - نفى الحقيقة على وجه الادعاء : يعنى در عالم ادعا و تنزيل نفى حقيقت مىكنيم و موجود را به منزلهء معدوم مىدانيم كه در معناى كلمهء « لا » تصرفى نكرده و مرتكب مجاز در كلمه نشده‌ايم بلكه به قول سكاكى در يك امر عقلى تصرف كرده‌ايم . و در مثل « لا صلاة لجار المسجد » نفى حقيقت از قبيل گونهء دوم است . پس هميشه و همه جا نفى خود حقيقت مراد است و استدلال منتج است .\r\n[ نكته : قدرى ترتيب بحث كتاب را جابجا كرديم تا مطلب اوقع در نفس باشد : آخوند اشكال و ان قلت هر دو طائفه را يك جا آورده و جواب داده است . ولى ما آن دو را تفكيك كرده و هركدام را به دنبال طائفهء خودش ذكر كرديم . جناب آخوند فافهم را در پايان آورده ولى ما در جاى خود و پس از طائفه اولى ذكر كرديم ، جناب ايشان اول دوگونه نفى حقيقت را فرموده سپس دليل بر ارادهء نفى حقيقت را از لا صلاة لجار المسجد . . . با كلمهء و الا لمّا دل ذكر كرده‌اند ولى ما بدنبال ادعاى اراده نفى حقيقت و قبل از بيان دوگونه مذكور دليل را آورديم . 
  ]\r\nدليل چهارم : چهارمين دليل از ادله صحيحىها عبارتست از بناء و سيرهء عقلاء :\r\n\r\n\r\n","description":"","footnote":"\r\n( 1 ) - دعائم الاسلام ، ج 1 ، ص 148 .\r\n","page_name":" 154 ","page_number":162},
  {"content":"\r\n\r\nهنگامى كه ما انواع مركبات را ( معاجين ، كتب ، مصنوعات و مخترعات ، مؤسسات و . . . ) در نظر مىگيريم و راجع به نحوهء اسم‌گذارى آنها مطالعه مىكنيم ، مىتوانيم قطع و يقين پيدا كنيم به اينكه روز اول كه سازندگان و مؤلفان و بانيان و . . . براى مجموعه‌هاى مذكور و مانند آن اسم‌گذارى كرده و نامى را انتخاب مىكنند ، مجموعهء كامل و بىكم‌وكاستى را در نظر گرفته و اسم مورد نظر خود را برآن اطلاق مىكنند . مقتضاى حكمت وضع نيز همين است ، چرا كه حكمت وضع افادهء مقاصد و مرادات و ما فى الضمائر و در يك كلام تفهيم و تفهم است ، و روز اول هدف واضع ، افادهء مجموعهء كامل بوده و براى آن اسمى برگزيده است البته بعدها خود واضع و ديگران در مقام استعمال گاه‌گاهى نياز پيدا مىكنند كه اين اسامى و الفاظ را در مجموعهء ناقص و فاقد برخى اجزاء هم استعمال بكنند ، ولى مجرد استعمال علامت حقيقت بودن نيست ، و هيچ مانعى ندارد كه به نحو مجازى باشد و به علاقهء كل و جزء ، علاقهء ما كان ، علاقهء مشابهت و مشاكلت ناقص با كامل در صورت و . . . باشد و يا به نوع حقيقت ادعائيه سكاكى باشد كه ناقص را به منزلهء كامل فرض كرده و سپس آن اسم را در كامل ادعائى استعمال كنيم ولى حقيقت مصطلح نيست .\r\nشارع مقدس هم در اوضاع و اسم‌گذاريهاى خود [ كه الفاظ عبادات را براى مجموع مركبى اسم‌گذارى كرده است 
  ] از همين طريقه تخطى نكرده و قدم را فراتر ننهاده و روش جديدى ندارد ، و الا نقل مىشد و به ما مىرسيد .\r\nنتيجه : پس نحوهء نام‌گذارى الفاظ عبادات همچنين بوده كه روز اول براى صحيح و مجموعهء كامل قرار داده شدند و سپس احيانا و گاه‌وبيگاه در فاسد و ناقص هم استعمال مىشوند ، ولى بالعناية و المجاز .\r\nمرحوم آخوند مىفرمايند : اين استدلال از جهاتى قابل منع است : اولا از كجا معلوم كه سيرهء واضعين چنان باشد كه گفتيد ؟ آيا استقراء تام انجام داده‌ايد يا ناقص ؟ در حقيقت چنين طريقه‌اى محرز و مقطوع نيست ، زيرا در رابطه با اسماء اوزان و مقادير . يك احتمال اين بود كه وضع خاص و موضوع له عام باشد ، يعنى از روز اول لفظ متر را مثلا براى اعم از صد سانتيمتر و اندكى زياد و كم قرار داده‌اند نه براى خصوص صد سانتيمتر و . . .\r\n\r\n","description":"","footnote":"","page_name":" 155 ","page_number":163},
  {"content":"\r\n\r\nثانيا از كجا مىگوييد : احيانا و گاهى در ناقص استعمال مىكنند ؟ خير ، احيانا و گاهى نيست بلكه استعمال در ناقص هم مثل استعمال در كامل كثير و فراوان است ، اگر اكثر نباشد .\r\nثالثا به چه دليل ادعا مىكنيد كه شارع هم از طريقهء معمول تخطى نكرده است ؟\r\nرابعا : اصلا قياس مع الفارق است زيرا در مركبات ديگر يك مجموعهء كامل و مضبوط داريم كه بگوئيم : روز اول براى آن وضع شده و . . . ولى در عبادات ما يك صحيح مطلق و كامل على الاطلاق نداريم كه بگوئيم : روز اول شارع مقدس آن را در نظر گرفت ، خير هر مرتبه‌اى را كه بياوريد نسبى بوده و نسبت به افراد و حالاتى صحيح است و نسبت به حالات و افراد ديگر فاسد است پس نمىتوان گفت كه روز اول صحيح كامل را در نظر گرفته است .\r\nقوله : فتأمل : شايد اشاره باشد به اينكه : فتأمل فى وجه منع هذا الدليل كه شايد همه يا بعض وجوه چهارگانه مذكور باشد .\r\nادلهء اعمىها : گروه دوم يا قائلين به اعم نيز براى اثبات مدعاى خود دلائلى دارند ، مرحوم شيخ اعظم در تقريرات در حدود دوازده دليل براى آنان ذكر كرده‌اند « 1 » ولى مرحوم آخوند از ميان آنها پنج دليل را گلچين كرده و در كفاية مورد نقد و بررسى قرار داده‌اند :\r\nدليل اول از ادلهء اعمىها تبادر است . مىگويند : از اطلاق كلمهء صلاة و مانند آن اعم متبادر است « صغرى » . و تبادر هم علامت حقيقت بودن است « كبرى » . پس الفاظ عبادات در اعم از صحيح و فاسد حقيقت هستند . « نتيجه » .\r\nمرحوم آخوند اين دليل را به بيان زير رد مىكنند .\r\n[ اولا قبلا گفتيم و توضيح كافى داديم كه از الفاظ عبادات عند الاطلاق خصوص صحيح متبادر است : و معنا ندارد كه اعم هم جداگانه متبادر باشد . و ثانيا : 
  ] ما صحيحىها توانستيم قدر جامعى را تصوير كرده و با عناوينى به آن اشاره نموده و بگوييم كه همان قدر جامع كذائى متبادر است . ولى شما اعمىها از تصوير جامع ناتوان شديد و نتوانستيد\r\n\r\n\r\n","description":"","footnote":"\r\n( 1 ) - مطارح الانفطار ، ص 17 - 14 .\r\n","page_name":" 156 ","page_number":164},
  {"content":"\r\n\r\nجامع بىعيب و نقصى تصوير كنيد ، و در حقيقت بر مسلك شما معانى الفاظ عبادات از جميع جهات اجمال و ابهام دارند ، با اين فرض چگونه ادعاى تبادر مىكنيد ؟ مجهول مطلق كه تبادر نمىكند ، و در حقيقت اشكال تنافى كه در رابطه با دليل صحيحى بر تبادر وارد شده بود و ما جواب داديم ، بر اعمى وارد است و اينجا جاى آن اشكال است و قابل جواب هم نيست .\r\n[ و اگر خواستى تحليلى بحث كنى بگو : شما كه مىگوئيد : اعم متبادر است منظورتان چيست ؟ اگر مفهوم اعم منظور است كه واژه صلاة با كلمهء اعم مترادفان نيستند ، و اگر مصداق اعم منظور است ، مىپرسيم كدام مصداق ؟ مرتبه خاصى از مراتب آن متبادر است ؟ خير ، قدر جامع و كلى متبادر است ؟ باز هم خير زيرا على الفرض جامعى نيست تا همان متبادر باشد پس اعمى نمىتواند از تبادر استفاده كند . 
  ]\r\nدليل دوم اعمى ، مسئله عدم صحت سلب است :\r\nهنگامى كه ما صلاة فاسد ( مثلا نماز بدون سوره ) را موضوع قرار داده و لفظ صلاة را برآن حمل مىكنيم به اين نتيجه مىرسيم كه حمل صحيح و سلب ناصحيح است [ زيرا نماز بدون سوره نيز از ديدگاه عرف نماز است و فردى از همين ماهيت است نه اينكه از ما ماهيت ديگرى باشد 
  ] . و صحت حمل يا عدم صحت سلب نشانهء حقيقت بودن است ، پس الفاظ عبادات در اعم حقيقت مىباشند .\r\nمرحوم آخوند مىفرمايد : از دليل دوم صحيحى ، جواب اين دليل هم داده مىشود كه با مسامحهء عرفى و مجازگوئى صلاة بر فاسد هم اطلاق مىشود ، به علاقهء مشابهت و . . . ولى با مداقه و دقت و اينكه مقصود شارع چه بوده و از روز اول صلاة را براى چه چيز اسم گذاشته ؟ و . . . يقين مىكنيم كه : صلاة فاسد منظور نبوده و روز اول صلاة بر او اطلاق نشده است و از او صحت سلب دارد .\r\nدليل سوم اعمى قضيّه صحت تقسم است و اين دليل مقدماتى دارد :\r\nالف ) بلا شك هركدام از عبادات به دو قسم تقسيم مىشوند : صحيح و فاسد ، و مىتوان گفت : نماز يا صحيح است يا فاسد ، حج يا صحيح است يا باطل ، و . . .\r\n\r\n","description":"","footnote":"","page_name":" 157 ","page_number":165},
  {"content":"\r\n\r\nب ) قانون تقسيم آن است كه از مقسم معناى اعمى اراده شود و گرنه تقسيم الشيء بنفسه و بغيره پيش مىآيد . مثل الانسان اما انسان و اما شجر و . . . كه قطعا باطل است ، بايد مثل « الكلمة اما اسم و اما فعل و اما حرف » باشد كه از كلمه معناى عامى اراده شده و بر همهء اقسام صادق و با آنها متحد مىشود ، پس در تقسيمات مشار اليه از كلمه صلاة و صوم و حج و . . . معناى اعم از صحيح و فاسد اراده شده ، و اين الفاظ در اعم استعمال شده‌اند .\r\nج ) و الاصل فى الاستعمال الحقيقه : يعنى قاعدهء اولى و ظاهر استعمال هم آن است كه به نحو حقيقت باشد .\r\nنتيجه : پس الفاظ عبادات حقيقتا در اعم استعمال مىشوند و براى اعم وضع شده‌اند نه اينكه مجرد مجاز باشد . پس براى اعم وضع شده‌اند .\r\nمرحوم آخوند در جواب اين مطلب مىفرمايند : صحت تقسيم و اينكه از مقسم اعم اراده شده را قبول داريم و خلاصه : تمام حرفهاى شما را مىپذيريم و تقسيم‌بندى شاهد خوبى بر اراده اعم است . و لكن يك شرط دارد و آن اينكه اگر دلائل متقنى بر خلاف آن نبود قابل قبول بود ولى ما به چهار دليل [ كه سه دليل آن قوى و مسلم بود 
  ] خلاف اين را ثابت كرديم يعنى حقيقت بودن در خصوص صحيح را تثبيت كرديم آنگاه به آن ادله ملتزم شده و اين تقسيم را توجيه كرده و مىگوئيم : تقسيم‌بندى به لحاظ معناى مستعمل فيه است و لازم نيست به لحاظ خصوص معناى حقيقى باشد ، بلكه به لحاظ معناى مجازى هم مىتوان تقسيم كرد ، و مشكلى ندارد .\r\n[ ولى جواب بهترى مىتوان داد كه صحت تقسيم و استعمال مقسم در اعم را قبول داريم ولى نتيجه‌اش مجرد استعمال مقسم در اعم است و استعمال اعم از حقيقت و مجاز است ، و اگر از اصالة الحقيقه استفاده كنيد كه كرديد ، مىگوييم : اين اصول عقلائيه در شك در مرادات متكلمين جارى مىشود نه در شك در اصل وضع و فعلا بحث ما در اصل وضع است . جوابى هم مرحوم مشكينى در حاشيه داده است : ان صحة التقسيم تنفع اذا كان من العرف او الشارع او حفظة شرعه لكنه ممنوع فانه من العلماء و قد عرفت عدم كشفه عن شىء 
  ] .\r\n\r\n","description":"","footnote":"","page_name":" 158 ","page_number":166},
  {"content":"\r\n\r\nدليل چهارم از ادله اعمىها استناد به موارد استعمال الفاظ عبادات در روايات است مىگويند : ما وقتى به روايات مراجعه مىكنيم مىبينيم كلمهء صلاة و مانند آن در عبادت فاسد و باطل استعمال شده‌اند « صغرى »\r\nو اصل در استعمال هم حقيقت است « كبرى » پس اين الفاظ در فاسد هم حقيقت هستند ، يعنى اختصاص به صحيح ندارند بلكه در اعم حقيقت مىباشند . « نتيجه »\r\nبراى تبيين صغراى استدلال دو نمونه روايات را متعرض مىشوند :\r\nالف ) رواياتى داريم مبنى بر اينكه اسلام مانند خيمه‌اى است كه بر پنج پايه استوار شده است : 1 - نماز 2 - زكات 3 - صوم 4 - حج 5 - ولايت . و به اندازه‌اى كه به ولايت اهتمام شده به بقيه نشده است اهل سنت چهار ركن از اين اركان را گرفته و پنجمى يعنى ولايت را رها كردند ، پس اگر انسانى تمام عمر روزها روزه بگيرد ، شبها را به قيام و عبادت سپرى كند و بدون ولايت از دنيا برود هيچ روزه و نمازى از او پذيرفته نمىشود . « 1 »\r\nكيفيت استشهاد : مقدمه : در جاى خود اين بحث مطرح مىشود كه آيا اسلام شرط صحت و قبولى اعمال است ؟ يا ايمان و اعتقاد به ولايت ائمه اثنى عشر ( عليه السلام ) شرط صحت و قبولى است ؟ نوع فقهاء اماميه مىگويند ، ايمان شرط صحت است بدون ايمان و اعتقاد به دوازده امام هيچ عملى و عبادتى صحيح نيست . و فعلا استدلال بر همين مبنا است .\r\nبا اين مقدمه مىگوييم : با اينكه به اعتقاد ما نماز و حج و . . . از اهل سنت باطل و فاسد است و مع‌ذلك امام ( عليه السلام ) در سه جاى اين روايت بر عمل آنها لفظ صوم و حج و . . .\r\nرا اطلاق كرده است .\r\n1 - آنجا كه فرمود : اخذ الناس بالاربع : كه اين اربع عنوان مشير است و به چهار پايهء اول از پنج پايه اشاره دارد ، يعنى آنان نماز و روزه و زكات و حج را گرفتند . . . بر عمل آنها اين اسامى اطلاق شده است .\r\n2 - آنجا كه فرموده : صام دهر . . . يعنى تمام عمر روزه بگيرد كه قطعا باطل است و بر صوم\r\n\r\n\r\n","description":"","footnote":"\r\n( 1 ) - الكافى ، ج 2 ، ص 18 ، باب دعائم الاسلام ، كتاب ايمان و كفر ؛ خصال صدوق ، ص 277 .\r\n","page_name":" 159 ","page_number":167},
  {"content":"\r\n\r\nباطل كلمهء صوم اطلاق كرد .\r\n3 - آنجا كه فرموده : لم يقبل صوم و لا صلاة ، باز نفرمود : اصلا اعمال آنها نماز و روزه نيست ، بلكه فرمود اين روزه و نماز قبول نيست ، يعنى در صدق الاسم دعوا نيست . پس در اين فرازها بر نماز فاسد ، اطلاق نماز شده و اصل در اطلاق و استعمال هم حقيقت است .\r\nپس الفاظ عبادت در اعم از صحيح و فاسد حقيقت‌اند .\r\nب ) رواياتى كه در مورد زن حائض وارد شده و خطاب به او مىگويد : دعى الصلاة ايام اقرائك « 1 » مقدّمات استدلال :\r\n1 - ظاهر كلمهء « دعى الصلاة » امر به ترك و باطن آن نهى از فعل است ، يعنى زن حائض در ايام حيض از اقامهء صلاة نهى گرديده است .\r\n2 - امر و نهى هر دو تكليف است ( امر الزام به فعل است و نهى الزام به ترك يا زجر از فعل است . ) .\r\n3 - طبق مسلك عدليه و اماميه تكليف به امر مقدور ، صحيح و معقول است و تكليف به غير مقدور و بما لا يطاق قبيح است و از مولاى حكيم صادر نمىشود و امتناع وقوعى دارد .\r\n4 - براى زن حائض نماز صحيح مقدور نيست ، زيرا نماز صحيح مشروط به طهارت باطنيه است . و زن حائض متصف به ضد طهارت يعنى آلودگى باطنى است و امكان ندارد كه در آن واحد هم داراى آلودگى و هم طهارت باشد ، چون جمع ميان متنافيين است .\r\nبا اين مقدمات مىگوييم : مدّعا اين است كه : مراد از نماز در حديث مذكور ، نماز فاسد است .\r\nدليل : اگر مراد نماز فاسد نباشد بلكه نماز صحيح باشد ، لازمه‌اش آنست كه نهى از آن صحيح نباشد ، چون نماز صحيح از حائض مقدور نيست ، و چنين نهيى تكليف بما لا يطاق خواهد بود . و اللازم باطل : زيرا كه شارع حكيم نهى كرده ، پس معلوم مىشود مقدور است .\r\nفالملزوم مثله : يعنى نماز صحيح مراد نيست بلكه فاسد مراد است .\r\n\r\n\r\n","description":"","footnote":"\r\n( 1 ) - التهذيب ، ج 1 ، ص 384 ، حديث 6 ، باب 19 من ابواب الحيض و الاستحاضة .\r\n","page_name":" 160 ","page_number":168},
  {"content":"\r\n\r\nتا اينجا اصل استعمال كلمهء صلاة در فاسد بيان شده ، و كبراى كلى هم آنست كه « الاصل فى الاستعمال الحقيقة » پس استعمال صلاة در فاسد هم به نحو حقيقت است ، پس اختصاص به صحيح نداشته و در اعم از صحيح و فاسد حقيقت است . و هو المطلوب . و به ضميمه عدم قول به فصل ميان صلاة و ساير عبادات مىگوئيم : صوم و حج و . . . نيز در اعم حقيقت هستند .\r\nقوله : و فيه : مرحوم آخوند از دو دسته روايتى كه ذكر شد ، دو نوع جواب مىدهند :\r\n1 - جواب اشتراكى : شما در هر دو مورد روى كبراى كلى « الاصل فى الاستعمال الحقيقه » ( اصلى كه سيد مرتضى اختراع كرده ) تكيه كرديد ، و ما اين اصل را قبول نداشته و به پيروى از شيخ طوسى مىگوييم : « الاستعمال اعم من الحقيقة » و مىتواند به نحو مجاز باشد . [ و سر مطلب آنست كه اين اصول يك سلسله اصول عقلائى هستند كه قدر متيقن از بناء عقلاء ، كاربرد اين‌ها در مواقع در شك در مراد متكلم است ، و فعلا بحث ما در اصل وضع است . . . كما مرّ در مبحث تبادر . 
  ] پس استدلال شما عقيم است .\r\n2 - جواب اختصاصى : در مورد هركدام جداگانه و متناسب با آن جوابى مىدهند :\r\nجواب اختصاصى براى دسته اول : ما اصل استعمال كلمهء صلاة و صوم و . . . را در فاسد قبول نداريم ، و مدعى هستيم كه در اين روايات ، الفاظ عبادات در خصوص صحيح استعمال شده است . به دليل اينكه در روايت كلمهء « بنى » داشت يعنى اسلام بر اين پايه‌ها مبتنى است ، و واضح است كه هر نماز و حجى پايه و اساس دين نيست ، اسلام بر هرگونه نمازى مبتنى نيست ، بر خصوص عبادات صحيح مبتنى است . پس اساسا اين الفاظ در آن روايات در اعم و فاسد استعمال نشده تا سخن از حقيقت و مجاز بودن آنها به ميان آيد .\r\nقوله : و لا ينافى : ان قلت : اگر مراد از صلاة و . . . خصوص صحيح باشد ، با توجه به اينكه امام ( عليه السلام ) هم اقرار و تصديق فرمودند كه : « اخذ الناس بالاربع » يعنى اهل سنت هم چهار قسم را اخذ كردند ، يعنى نماز صحيح و حج صحيح و . . . را اخذ كردند ، مع‌ذلك كله ، پس چرا فقهاء ما مىگويند : « عبادات منكرين و مخالفين ولايت ائمه ( عليه السلام ) باطل است ؟ » .\r\n\r\n","description":"","footnote":"","page_name":" 161 ","page_number":169},
  {"content":"\r\n\r\nقوله : اذ لعل : قلت : بلى مراد صلاة و . . . صحيح است نه فاسد ولى اينكه امام ( ع ) فرمود :\r\n« اخذ الناس بالاربع » مىگوئيم : اخذ دو گونه است :\r\n1 - اخذ واقعى و حقيقى : آنچه را در واقع و عند اللّه و مطابق واقع است به همان عمل كنيم\r\n2 - اخذ اعتقادى و پندارى : يعنى به واقع اخذ نكرده ولى گمان مىكند كه برطبق آن مشى كرده است [ همانند كليه مواردى كه بر مسلك طريقيت محضه قطع يا اماره يا اصل خطا بكند و ما را به خلاف واقع برساند ، كه تا كشف خلاف نشده مجتهد يا مقلد خيال مىكند كه به واقع رسيده و طبق آن انجام وظيفه كرده ولى پس از كشف خلاف معلوم مىشود كه : اين‌همه خواب و خيالى پيش نبوده است . 
  ]\r\nحال به اعتقاد ما ، اهل سنت هم به اين عبادات آخذ و عامل و پايبند هستند ، ولى اخذ آن‌ها اعتقادى و پندارى است يعنى به گمان خويش به نماز صحيح و حج صحيح اخذ مىكنند نه واقعا ، اما ما شيعيان اثناعشرى هم واقعا و هم اعتقادا اخذ به واقع و عمل صحيح كرده‌ايم پس در كلمهء صلاة و . . . مجازى مرتكب نشديم ، در كلمهء اخذ تصرف كرده و آن را بر اخذ اعتقادى حمل كرديم .\r\n[ سؤال : الفاظ براى معانى واقعيه وضع شده‌اند نه معانى به قيد معلوم بودن و . . . و اينكه امام ( ع ) مىفرمايد : اخذوا . . . ظاهرش اخذ واقعى است نه اعتقادى ، شما به كدام دليل اين حمل را انجام داديد ؟\r\nجواب : به جهت جمع ميان ادله : از طرفى ظاهر اخذوا بالاربع آنست كه عمل آنها صحيح مىباشد و از طرفى ادله و رواياتى داريم كه عبادات منكرين و مخالفين باطل است .\r\nجمع بينهما به اينست كه صحت را به اعتقادى نسبت دهيم و بطلان را به واقعى و بگوئيم :\r\nآنان به عقيدهء خود عمل صحيح انجام مىدهند ولى به حسب واقع چنين نيست 
  ]\r\nقوله : و الاستعمال : نظير جواب مذكور را از فراز بعدى هم [ كه فرمود : فلو ان احدا صام نهار و . . . 
  ] مىتوان داد كه مراد از صام صام اعتقادا « اخذ بالصوم اعتقادا » و اخذ بالصوم اعتقادا مىباشد پس در خود صوم مجازى پيش نيامده است .\r\n\r\n","description":"","footnote":"","page_name":" 162 ","page_number":170},
  {"content":"\r\n\r\nقوله : او للمشابهة : از خصوص اين فراز جواب ديگرى هم مىتوان داد : برفرض اينكه مراد از « صام » صوم فاسد باشد مىگوئيم : چه مانعى دارد كه مجازا كلمهء صوم در صوم باطل به كار رفته باشد ؟ مجرّد استعمال كه نشانهء حقيقت نيست اگر بگوئيد : مجاز قرينه مىطلبد خواهيم گفت : علاقه همان مشابهت و مشاكلت صحيح و فاسد در صورت و ظاهر است ، كه مجوز اطلاق يكى بر ديگرى است .\r\nقوله : و فى الرواية : و اما جواب اختصاصى براى دستهء دوم :\r\nمقدمه : اوامر و نواهى از جهتى به دو دسته تقسيم مىشوند : 1 - مولوى 2 - ارشادى .\r\nامر يا نهى مولوى آنست كه از مولى بما هو مولى و شارع بما هو شارع و مكلف صادر شود ، مثل نوع اوامر كتاب و سنت از قبيل : اقيموا الصلاة ، آتوا الزكاة و . . . و ويژگى امر و نهى مولوى آنست كه مستقلا داراى اطاعت و عصيان ، موافقت و مخالفت ، امتثال و تجرى ، ثواب و عقاب است .\r\nامر يا نهى ارشادى آنست كه از شارع بما هو مرشد و عالم بالغيب و الواقع و عاقل أو احد من العقلاء صادر مىشود ، مثل كليهء اوامر وارده در موارد مستقلات عقليهء : اطيعوا اللّه و . . . و مثل كليهء اوامر و نواهى صادره در رابطه با اجزاء و شرائط و موانع و قواطع : امر اركعوا ، اسجدوا ، اقنتوا ، سلموا ، و . . . نهى از حدث و استدبار و . . . نهى صبى و مجنون و مكره از معاملات و . . . در اين موارد ارشاد به اينست كه ركوع و سجود و . . . اجزاء هستند ، طهارت و استقبال و . . . شرائط هستند ، جنون و صباوت و حيض و . . . مانع هستند و . . . و ويژگى امر و نهى ارشادى آنست كه مستقلا داراى ثواب و عقاب اطاعت و عصيان نيست .\r\nو اوامر اطباء به بيماران از اين قماش است :\r\nبا اين مقدمه مىگوئيم : نهى مذكور در حديث دعى الصلاة . . . يك نهى ارشادى است نه مولوى ، و در نهى ارشادى آن شرائط نيست كه حتما به امر مقدورى بار شود ، آنها مربوط به امر و نهى مولوى است . پس مانعى ندارد كه مراد از صلاة در اين حديث هم صلاة صحيح باشد ، و اينكه شما گفتيد : مستلزم عدم صحت نهى است . جواب داديم كه در امر نهى ارشادى اين شرائط و جهات مطرح نيست .\r\n\r\n","description":"","footnote":"","page_name":" 163 ","page_number":171},
  {"content":"\r\n\r\nسؤال : ارشاد به چيست ؟\r\nجواب : ارشاد به مانعيت حيض و ارشاد به عدم قدرت بر نماز صحيح و كامل است ، يعنى زن حائض بيهوده زحمت نكشد ، او فعلا مانع دارد و نمىتواند نماز صحيح و كامل بخواند و مقدورش نيست ، [ منتها گاهى عدم قدرت يا وجود مانع ، عقلى است و عقل هر عاقلى از پيش خود درك مىكند ، و گاهى شرعى است و شارع بايد بيان كند كه اين امر مانع است و تو با وجود آن قدرت ندارى ، مثلا در صبى غير مميز هر عاقلى مىفهمد كه او مانع دارد و نمىتواند معامله كند و چيزى سرش نمىشود ، ولى در صبى مميز . عقل و عرف مىگويند : معاملات و تصرفات او بلامانع است ولى شرع فرموده تا به سن بلوغ نرسيده مانع دارد و نمىتواند معامله صحيح انجام دهد . نه اينكه نهى از « لا تعامل مع الصبى يا لا يعامل الصبى » ، مولوى بوده و مخالفت با آن موجب حرمت و عقوبت باشد ، خير فقط ارشاد به اينست كه اين معامله صحيح نيست و موجب نقل و انتقال و ترتب اثر نيست . و ما نحن فيه از قسم ثانى است كه عقل تنها مانع بودن حيض را نمىفهمد و شارع بايد بيان كند و با همين روايات : دعى الصلاة . . . يا لا تصلى و لا تصومى و . . . مانع بودن حيض را فهمانيده است . )\r\nقوله : و الا : سؤال : در اوامر شارع ، اصل مولويت است و ارشاديت خلاف اصل مىباشد و محتاج به دليل است . حال شما به كدام دليل امر دعى و مانند آن را ارشادى دانستيد ؟\r\nجواب : به اين دليل كه اگر زنى در ايام قاعدگى نمازى بخواند ، از دو حال خارج نيست :\r\n1 - يا با قصد قربت مىخواند : اينكه تشريع است ( ادخال ما ليس من الدين فى الدين ، يا ادخال ما لم يعلم كونه من الدين فى الدين . ) و تشريع هم به حكم ادله اربعه حرام است .\r\nپس چنين نمازى حرام تشريعى و بدعى بوده و فاعل آن معاقب است ، و در اين بحثى نيست .\r\n2 - يا بدون نيت قربت مىخواند ( مثلا به نيت ورزش خم و راست شود . ) اين نيز دو شق دارد :\r\n\r\n","description":"","footnote":"","page_name":" 164 ","page_number":172},
  {"content":"\r\n\r\nالف ) يا بر عمل بدون نيت قربت اصلا كلمهء صلاة صادق نيست . و آن عمل ماهيت ديگر دارد باز بحثى نيست ، زيرا سخن در نهى از صلاة است نه چيز ديگر .\r\nب ) و يا بر اين عمل عنوان صلاتى صادق است و لو فاسد و باطل مىباشد .\r\nدر اين صورت مىگوئيم : اگر نهى دعى الصلاة ، نهى مولوى و تكليفى باشد و مراد از صلاة هم ، صلاة فاسد باشد ، لازمه‌اش آنست كه زنى كه چنان نمازى مىخواند ، كار حرامى كرده باشد و مستوجب عقوبت و كيفر الهى باشد ( چون با نهى مولى مخالفت كرده ) درحالىكه احدى بدان ملتزم نيست . فاللازم باطل ، پس ملزوم هم باطل است و نهى مذكور يك نهى مولوى نيست . و وقتى مولوى نبود ارشادى است . . .\r\n[ نكته : حرام ذاتى در قبال حرام تشريعى است . برخى از امور حرمت ذاتيه و نفسيه دارند و به هر نيتى انجام شوند حرام‌اند مثل شرب خمر ، ظلم ، غيبت و . . . ولى برخى از امور حرمت ذاتى ندارند كه هرجا محقق شدند حرمت هم باشد بلكه حرمت تشريعى دارند يعنى تابع نيت است اگر به قصد قربت و با اسناد به شارع انجام شوند حرام مىباشند و در غير اين صورت حرمتى ندارند . )\r\nقوله : فتأمل جيدا : شايد اشاره باشد به اينكه اعمى به اين لازم ملتزم شده و عمل مذكور از زن حائض را حرام ذاتى و مستوجب عقوبت مىداند و بر اين اساس استدلال مىكند .\r\nقوله : و منها دليل پنجم از ادلهء اعمىها استدلال به يك فرع فقهى است كه بر دو مطلب مبتنى است :\r\nالف ) از نظر شرعى در مكانهائى نماز خواندن كراهت دارد ، از قبيل : حمام ، موضع تهمت و . . . كه مرحوم شهيدين در متن و شرح لمعه تا 15 مورد ذكر كرده‌اند « 1 » حال اگر كسى نذر كرد يا متعهد شد يا قسم خورد [ نوع احكام نذر و عهد و يمين مثل هم مىباشد و لذا آن دو را با كلمهء اخواته يا شبهه و . . . بر نذر عطف مىكنند . 
  ] كه در مكانهاى مشار اليه نماز نخواند ، آيا چنين نذرى منعقد مىشود و مشروعيت دارد يا خير ؟ بدون شك منعقد مىشود زيرا در متعلق نذر رجحان معتبر است و در اينجا موجود است ، چون نماز در آن امكنه\r\n\r\n\r\n","description":"","footnote":"\r\n( 1 ) - اللمعة الدمشقية ، ج 1 ، ص 221 تا 225 .\r\n","page_name":" 165 ","page_number":173},
  {"content":"\r\n\r\nمكروه است يعنى ثوابش كمتر از مكانهاى ديگر است . براى رسيدن به ثواب بيشتر نذر مىكند كه در آن جاها نماز نخواند و در جاى ديگر بخواند .\r\nب ) بدنبال انعقاد نذر ، وجوب وفاء و موافقت براى نذر محقق مىشود و به حكم « ف بنذرك » « اوفوا بالنذر » « اوفوا بالعقود اى العهود » بايد به مقتضاى نذر عمل كند و نماز را در آن مواضع ترك كند و اگر پس از انعقاد نذر از روى عمد و التفات و اختيار در آن مكانها نماز خواند ، حنث نذر كرده و آن را شكسته و با آن مخالفت كرده است و در نتيجه هم بايد كفارهء حنث نذر بدهد  ( لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما عَقَّدْتُمُ الْأَيْمانَ فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَ احْفَظُوا أَيْمانَكُمْ . . .  « 1 »  )  و هم كار حرامى كرده كه بر نذر و قسم محافظت نكرده و آخر آيه امر به حفظ يمين بود . پس انعقاد نذر مذكور و حنث نذر با توضيحات مذكور از مسلّمات است .\r\nاصل استدلال : اگر متعلّق نذر خصوص نماز صحيح باشد و ترك آن منذور باشد لازمه‌اش آن است كه اوّلا اگر كسى پس از نذر در مكانهاى مذكور نماز خواند حنث نذر نكرده باشد ، و اين لازم باطل است پس ملزوم هم باطل است .\r\nبيان ملازمه : ميان وضع براى صحيح با عدم حنث چه ملازمه‌اى هست ؟ ملازمه آن است كه على الفرض نذر مذكور صحيح است و منعقد مىشود و به دنبالش امر به وفا مىآيد ، پس ترك نماز در مكانهاى مذكور از باب وفا به نذر واجب است و امر به شىء مقتضى نهى از ضد است پس ضد ترك صلاة كه فعل صلاة باشد حرام است و حرمت در عبادات ملازم با فساد است ، پس نماز در مكانهاى مذكور پس از نذر ، فاسد و باطل است ، آنگاه متعلق النذر ترك صلاة صحيح است « فما قصد لم يقع » و اين نمازى كه مىخواند صلاة فاسد است « و ما وقع لم يقصد » پس با نذر خود مخالفت نكرده است ، پس حنث نذر هم حاصل نمىشود . اين بود بيان ملازمه .\r\nو اما بطلان لازم ، اجماعى است كه پس از نذر اگر در آن مكانها نماز بخواند حنث نذر\r\n\r\n\r\n","description":"","footnote":"\r\n( 1 ) - سوره مائده ، آيه 89 .\r\n","page_name":" 166 ","page_number":174},
  {"content":"\r\n\r\nكرده و كفاره دارد و عدم حصول حنث بر خلاف اين اجماع است . فالملزوم مثله يعنى تعلق نذر به نماز صحيح هم باطل مىشود ، و نقيض آن حق و صدق خواهد بود كه تعلق النذر بالاعم باشد ، و هو المطلوب .\r\nو ثانيا نه تنها تعلق نذر به صلاة صحيح مستلزم عدم حنث بود كه مخالف اجماع است ، بلكه بالاتر از آن اساسا مستلزم محال است زيرا كه اول فرض صحت كرده تا نذر بيايد و به مجرد آمدن نذر نماز فاسد مىشود ( به بيانى كه در قسمت قبل گذشت ) پس از فرض وجود صحت عدم آن لازم مىآيد ، و چيزى كه از وجودش عدمش لازم آيد از محالات است ، چون نوعى تناقض است . پس تعلق نذر به نماز صحيح مستلزم محال است « صغرى » و مستلزم المحال محال « كبرى » پس اصل تعلق نذر به صحيح محال و باطل است ( نتيجه ) و نقيض آن صادق و حق است پس نذر به اعم تعلق گرفته است نه خصوص صحيح ، و هو المطلوب .\r\nقوله : قلت : مرحوم آخوند در مورد اين دليل دو جواب مىدهند :\r\nجواب اول : برفرض كه همهء حرفهاى شما را كه در دو مقدمه استدلال كه اولا و ثانيا داشتيد ، قبول كنيم ، نتيجه آن است كه در فقه و در مسئله فرعيهء نذر ، از نظر شرعى نذر به خصوص عبادت صحيح تعلق نگيرد . و چنين نذرى منعقد نشود و حتما بايد اعم را نذر كند ، ولى مبحث ما فعلا در يك فرع فقهى نيست ، بلكه در يك مسئلهء مهم اصولى بحث داريم كه آيا الفاظ عبادات براى عبادت صحيح اسم‌گذارى شده‌اند ؟ يا براى اعم ؟ و اين مطلب اصولى ربطى به آن مسئله فقهى ندارد .\r\nجواب دوم : اصولا اصل دليل شما را با مقدماتى كه چيديد قبول نداريم و مىگوئيم :\r\nنذر به صلاة صحيح تعلق مىگيرد و منعقد هم مىشود ، وجوب وفاء هم دارد منتها نه به صحيح فعلى و پس از نذر تا كسى اشكال كند كه بالفعل نماز فاسد است و كيف يعقل كه صحيح هم باشد ؟ بلكه به صحيح شأنى و لولائى ، يعنى صحيح لو لا النذر ، و بدون ترديد نماز در مواضع مذكور بدون نذر بر ترك صحيح است و لو ثوابش كمتر است . البته نذر كه آمد همان نماز فعلا فاسد مىشود ولى فسادى كه از ناحيه نذر و بدنبال آن محقق مىشود با\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nصحت نماز قبل از نذر و لو لا النذر منافاتى ندارد ( يكى فعلى و ديگرى شأنى است ) و وقتى اين مطلب روشن شد كه چه نوع صحيحى متعلق نذر واقع شده مىگوئيم : از تعلق نذر به صلاة صحيح كذائى هيچ‌كدام از دو محذورى كه در كلام مستدل بود پيش نمىآيد محذور دوم يعنى محال و فرض لزوم العدم من وجوده پيش نمىآيد زيرا الآن هم آن صحيح لولائى محفوظ است و معدوم نشده و وجود شأنى و بالقوه‌اى را دارا است : ( فلا يلزم من وجوده العدم ) و محذور اول يعنى عدم الحنث پيش نمىآيد ، زيرا نذر به ترك لولائى تعلق گرفته ، الآن هم كه عمل انجام مىدهد همان صحيح لولائى است ، پس همان را كه تركش را نذر كرده بود الآن همان را انجام مىدهد نه چيزى ديگر را و حنث نذر لازم مىآيد و مخالف اجماع هم نيست\r\nقوله : نعم : به دو شكل ديگر هم مىتوان تعلق نذر را فرض كرد كه اشكالات مستشكل مربوط آن دو فرض است .\r\n1 - نذر به ترك صحيح فعلى تعلق گرفته باشد ، يعنى نذر كند كه نماز صحيح فعلى و پس از نذر را ترك كند .\r\n2 - نذر به ترك صحيح متعلّق باشد يعنى نذر كند كه نماز صحيح مطلق را ( چه قبل از نذر و چه پس از آن صحيح باشد ) انجام ندهد . در اين دو فرض مشكل حنث نذر مطرح مىشود كه متعلق النذر صحيح فعلى يا مطلق است و عملى كه پس از نذر انجام مىدهد اصلا صحيح نيست و فاسد است ، پس نبايد موجب حنث نذر شود . . .\r\nولى در حاشيه منه خود مرحوم آخوند فرموده است . اصلا چنين نذرى ( به يكى از دو فرض مذكور ) منعقد نمىشود و از اصل باطل است و نوبت به آن اشكالات كه حنث نذر و . . . باشد ، نمىرسد ، و علت عدم انعقاد آن است كه نذر بايد به امر مقدورى باشد و پس از نذر صلاة صحيح فعلى يا صحيح مطلق اصلا مقدور نيست تا نذر ترك يا فعل به آن بار شود پس اساس و پايه استدلال شما كه دو مطلب بود فروپاشيد .\r\nنتيجه : اعمىها از استدلالهاى پنج‌گانهء خود طرفى نيستند و تمام آنها رد شد ، ولى صحيحىها اگرچه دليل چهارم آنها قابل منع بود ، و قسمتى از دليل سوم آنها نيز قابل\r\n\r\n","description":"","footnote":"","page_name":" 168 ","page_number":176},
  {"content":"\r\n\r\nخدشه بود ولى قسمت ديگر به ضميمه تبادر و عدم صحت سلب دلائل متقنى بود و بر اين اساس ما صحيحى هستيم و اين قول را تقويت مىكنيم .\r\n\r\nو اما باب معاملات\r\nبقى امور : پرونده مباحث اصلى باب صحيح و اعم تا اينجا بسته شد ، در پايان سه امر را متعرض مىشوند كه امر اول و دوم در رابطهء با معاملات و امر سوم در رابطه با عبادت است .\r\nامر اول : روز اول گفته شد كه بحث صحيح و اعم دو شاخه دارد :\r\n1 - الفاظ عبادت .\r\n2 - الفاظ معاملات .\r\nكليّهء مباحثى كه تا به حال مطرح شد ، در رابطه با شاخه اول بود و اما بخش دوم يا الفاظ معاملات در اين بخش مطرح مىشود : ( منظور معاملات به معناى عام كلمه است يعنى مطلق عقود و ايقاعات از بيع و نكاح و طلاق و . . . ) آيا نزاع صحيح و اعمى اختصاص به الفاظ عبادات ( صلاة - حج و . . . ) دارد ؟ يا در الفاظ معاملات ( بيع : نكاح ، اجاره و . . . ) نيز جارى است ؟\r\nمقدمه : در معاملات دو امر مطرح است :\r\n1 - اسباب : يعنى انشائات ، ايجاب و قبولها ، عقود و ايقاعات كه سبب ملكيت و زوجيت و . . . مىباشند .\r\n2 - مسبّبات : يعنى خود علقهء ملكيت ، زوجيت ، فراق . . . كه مسبب و اثر آن عقود و انشائات مىباشند .\r\nبحثى در فقه مطرح است كه [ مرحوم شيخ هم در اول كتاب البيع مكاسب طى دو صفحه متعرض شده 
  ] .\r\nآيا الفاظ معاملات براى اسباب وضع شده‌اند يا براى مسببات ؟ از تعاريف بيع هر دو مستفاد است .\r\n\r\n","description":"","footnote":"","page_name":" 169 ","page_number":177},
  {"content":"\r\n\r\nبعضىها گفته‌اند « بيع انشاء تمليك است ، بيع ايجاب و قبولى است كه . . . » از اين‌ها احتمال اوّل مستفاد است كه وضع براى سبب مىباشد و بعضى گفته‌اند « بيع عبارت است از ملكيتى كه بدنبال ايجاب و قبول حاصل مىشود « الاثر الكذائى . . . » كه احتمال دوم يعنى وضع للمسبب را مىرساند و ما فعلا به صحت سقم آنكه يك بحث فقهى است كارى نداريم بحث ما مبنائى است با توجه اين مقدمه مىگوييم :\r\nاگر الفاظ معاملات براى مسببات وضع شده باشند نوبت به بحث صحيح و اعم نمىرسد ، زيرا مسببات اساسا قابل اتصاف به صحت و فساد نيستند و اصولا مسببات مركبات نيستند تا بگوئيم : اگر جامع جميع اجزاء بود صحيح و گرنه فاسد است بلكه اين‌ها بسائط هستند ( ملكيت علقهء خاصه‌اى بيش نيست و كذا الزوجيّة و . . . ) و قانون بسائط آن است كه اگر علت تامه آنها موجود باشد حتما موجود مىشوند و تخلف‌بردار نيستند و اگر علت تامه آنها نباشد قطعا نخواهند بود و اين‌گونه نيست كه باشند ولى ناقص و فاسد باشند ، ما اصلا ملكيت فاسده نداريم . و لذا بر مبناى مسببات جاى بحث از صحيح و اعم نيست .\r\nاما اگر الفاظ معاملات براى خود اسباب وضع شده باشند ، جاى اين نزاع وجود دارد .\r\nچرا كه اسباب يك سلسله مركبات هستند . ( از اجزائى مثل ايجاب و قبول و شروطى مثل :\r\nعربيت ، ماضويت ، ترتيب ، موالات ، تنجيز و ) و اجزاء و شرائطى دارند و مىتوان اين سؤال را مطرح كرد كه آيا واضع لفظ بيع را براى خصوص بيع صحيح [ يعنى بيعى كه تام الاجزاء و الشرائط باشد و سببيت آن كامل باشد 
  ] وضع كرده يا براى اعم از صحيح و فاسد [ يعنى بيعى كه ناقص است و برخى از اجزاء و شرايط را ندارد 
  ] وضع كرده است ؟\r\nقوله : لكنه : نظر ما بر مبناى اسباب آنست كه الفاظ معاملات همانند الفاظ عبادات براى خصوص معاملهء صحيح و كامل و جامع جميع اجزاء و شروط وضع شده است ، و موضوع له آنها عبارتست از آن عقدى كه داراى فلان اثر است ، مثلا مؤثر در ملكيت است ، موجب زوجيت است ( اشاره به تصوير الجامع در معاملات است . ) و از اين حيث فرقى ندارند بلكه از جهت ديگر فرق دارند كه صحيح در باب عبادات فقط صحيح شرعى بود ولى در باب\r\n\r\n","description":"","footnote":"","page_name":" 170 ","page_number":178},
  {"content":"\r\n\r\nمعاملات هم شرعى و هم عرفى است . ( و سر مطلب آنست كه عبادات از نظر مشهور يك سلسله امور مستحدثه و از مخترعات شارع است و لذا صحت شرعى ملاك است . ولى معاملات از امور قديمه هستند و از قديم الايام در ميان عرف و عقلاء هر قومى وجود داشته و امر جديدى نيست . و شارع هم در استعمالات خود از عرف پيروى كرد و الفاظ را در همان معانى به كار برده است و نقش تأسيسى ندارد بلكه نقش امضائى و تأكيدى دارد ، و لذا صحيح عرفى موضوع له است . )\r\nقوله : و الاختلاف : گويا كسى مىگويد : « ما در فقه به مواردى برمىخوريم كه شرع و عرف در معاملات اختلاف نظر دارند ، فى المثل عرف ، بيع صبى مميز را صحيح مىداند ولى شرع باطل مىداند ، عرف بيع ربوى را صحيح مىداند ولى شرع آن را باطل كرده است ، عرف تقابض فى المجلس را در بيع صرف و سلم شرط نمىداند ولى شرع مىداند و هكذا در بيع خمر و خنزير حال آيا اين اختلافات دليل آن نيست كه بيع شرعى با بيع عرفى از دو مقوله بوده و دو ماهيت جدا دارند و ربطى به هم ندارند ؟ »\r\nمرحوم آخوند در جواب مىفرمايند : خير اين تفاوتها ماهوى نبوده و موجب تفاوت و تعدّد ماهيت و مفهوم بيع نمىشود بلكه اين‌ها مربوط به مصاديق و محققات بيع صحيح است ، يعنى چيزهائى را عرف از مصاديق بيع صحيح و مؤثر مىداند ولى شرع مقدس با احاطهء كاملى كه دارد و مصالح را لحاظ مىكند ، آن را ابطال كرده و از مصاديق بيع صحيح و مؤثر قرار نداده است ( نظير آنچه قبلا در باب حقيقت شرعيه در رابطه با قديم بودن الفاظ عبادات آورديم . ) و اختلاف در مصاديق و مشخصات خارجيه ربطى به تفاوت در ماهيت ندارد .\r\nقوله : فافهم : شايد اشاره باشد به اينكه اختلاف در مصداق در مواردى است كه اصل مفهوم نزد طرفين مبين باشد ولى مفهوم روشنى در بين نيست با آن‌همه تعريفات كه لغوى و فقيه عرضه كرده‌اند پس لا يبعد كه اختلاف در اصل معنى باشد نه در مصداق تنها .\r\nامر دوم : ثمرهء نزاع : نزاع فيما بين صحيحى و اعمى در الفاظ عبادات مثمر ثمر بود و آن اينكه در موارد شك در جزئيت و شرطيت ، بر مبناى صحيحى خطاب\r\n\r\n","description":"","footnote":"","page_name":" 171 ","page_number":179},
  {"content":"\r\n\r\n « أَقِيمُوا الصَّلاةَ » *  مجمل بوده و قابل تمسك نبود ولى بر مبناى اعمى خطاب مذكور مبين بود و به اطلاقش تمسك مىشد ، به بيانى كه مبسوطا گذشت . حال نزاع مذكور برفرض جريانش در الفاظ معاملات ، آيا ثمره‌اى هم دارد يا خير ؟ مىفرمايند : خير ثمرهء مهمى ندارد و در موارد شك در جزئيت و شرطيت در معاملات ( مثلا شك در اعتبار عربيت در انشائات ) فرقى ميان صحيحى و اعمى نيست ، و هركدام مىتوانند از اطلاق خطاب  « أَحَلَّ اللَّهُ الْبَيْعَ »  ،  « تِجارَةً عَنْ تَراضٍ »  ،   « أَوْفُوا بِالْعُقُودِ »   استفاده كنند و جزء يا شرط مشكوك را بر دارند .\r\nاما بنا بر اعم : پرواضح است كه اعمى حق دارد از اطلاق استفاده كند ، زيرا به عقيده وى بيع و نكاح و براى اعم از صحيح و فاسد وضع شده و بدون مراعات عربيت هم عنوان بيعى صادق و صدق الاسم محرز است و شك ما در خصوصيت زائد بر صدق اسم است و اينكه آيا عربيت هم در غرض مولى دخالت دارد يا نه ؟ به اطلاق خطابات مذكور استناد كرده و مىگوئيم كه اگر دخالت داشت بيان مىكرد و چون بيان نكرده پس دخالتى ندارد .\r\nو اما بنا بر صحيح : او نيز حق استفاده از اطلاق دارد ، زيرا صحيح در باب معاملات با صحيح در عبادات فرق دارد ، در عبادات صحيح شرعى منظور است ، ولى در معاملات صحيح عرفى منظور است و الفاظ معاملات براى معاملهء صحيح مؤثر عند العرف وضع شده‌اند ، و وقتى به عرف مراجعه مىكنيم ، مىبينيم از ديدگاه عرف و عقلاء عربيت در صحت معامله نقشى ندارد ، آنها معاملات را به زبانهاى گوناگون انشاء مىكنند ، عده‌اى به فارسى ، عده‌اى به عربى ، عده‌اى به انگليسى ، مگر همهء عقلاء عرب‌زبانند تا انشائشان عربى باشد ؟ ! پس بدون عربيت هم صحّت عرفيه موجود است و بنا بر صحيح هم صدق الاسم محرز است و شك ما در اينكه آيا شرعا عربيت معتبر است يا نه ، شك در اصل صدق اسم نيست ، شك در خصوصيات زائد بر صدق الاسم است ، و عند الشك در دخالت امر زائد در غرض مولى از اطلاق خطاب مولى استفاده كرده و مىگوئيم : على الفرض مقدمات حكمت كامل است و مولى در مقام بيان است و اگر عربيت در غرض او دخيل بود ، حتما بايد بيان مىكرد تا اخلال به غرض نشود ، و چون بيان نكرده پس معلوم مىشود عربيّت\r\n\r\n","description":"","footnote":"","page_name":" 172 ","page_number":180},
  {"content":"\r\n\r\nنقشى ندارد و بدون آن‌هم معامله صحيح است . پس على الصحيح هم به راحتى از اطلاق استفاده كرديم ،\r\nو سر مطلب آنست كه در باب عبادات ، شارع مؤسس و مخترع بود و صحيح شرعى ملاك بود ، ولى در معاملات ، شارع مخترع نيست بلكه همانند ساير مستعملين ، مستعمل است و الفاظ معاملات را در معانى قديمهء خودشان به كار مىبرد و خطابات شارع هم در اين رابطه بر همان معناى عرفى و صحيح عند العرف حمل مىشود و لذا شك در هر قيد زائدى مجراى اصالة الاطلاق است .\r\nو به اين دليل است كه از طرفى مشهور فقهاء در الفاظ معاملات هم صحيحى هستند و از طرفى در سرتاسر كتاب مكاسب شيخ اعظم و ساير كتب فقهاء در موارد شك در جزئيت يا شرطيت امرى در معامله ، به اطلاقات باب معاملات ، تمسك مىكنند ، سر مطلب همان است كه گفته شد پس ثمره‌اى ظاهر نشد .\r\nقوله : نعم : در معاملات ثمرهء مهمى ظاهر نشد فقط يك ثمره كوچك و ناچيز پيدا مىشود كه قابل اعتنا نيست و آن اينكه :\r\nاگر در مورد معاملات شك كرديم كه آيا فلان خصوصيت ( مثلا موالات يا ترتيب و . . . ) در صحت عرفيه دخيل است يا نه ؟ از نظر خود عرف دخالتى دارد يا نه ؟ اينجا اگر اعمى باشيم مىگوئيم : بدون اين خصوصيت هم صدق الاسم محرز است و نسبت به خصوصيت مشكوك از اطلاق استفاده مىكنيم . ولى اگر صحيحى باشيم ، جاى تمسك به اطلاق نيست ، چرا كه بدون خصوصيت مشكوك اصل صدق الاسم عرفا محرز نيست و تا محرز نباشد جاى اطلاق نيست ، در نتيجه خطاب مجمل مىشود و بايد به اصل عملى مراجعه كنيم ، و اصل عملى در عبادات اصالة الصحة است ولى در معاملات اصالة الفساد جارى مىشود و مىگوئيم :\r\nاين معامله‌اى كه بدون خصوصيت مذكور انجام مىشود باطل است . « و اصالة الفساد » يك استصحاب است ، يعنى استصحاب عدم نقل و انتقال و عدم ملكيت و عدم اثر به اين بيان جارى مىشود قبل از معاملهء كذائى كه ملكيت و نقل و انتقال نبود ، پس از اين معامله\r\n\r\n","description":"","footnote":"","page_name":" 173 ","page_number":181},
  {"content":"\r\n\r\nشك مىكنيم كه ملكيتى آمد يا نه ؟ نقل و انتقالى حاصل شد يا نه ؟ استصحاب عدم جارى مىكنيم .\r\nقوله : فتأمل جيدا : مرحوم مشكينى در حاشيه فرموده است : اصل مذكور به وجوه ديگرى هم قابل تقرير است كه اكثر آنها بر تقرير آخوند مقدم است و لذا امر به تأمل فرموده ، و تفصيل مطلب را به باب « دلالة النهى على الفساد » حواله مىدهند و در آنجا چنين فرموده : و تقريره من وجوه :\r\nالاول : استصحاب عدم سببيّة هذا النوع من العقد لتيقّنه قبل الشرع . . .\r\nالثانى : اصالة عدم سببية العقد الشخصى بنحو ليس التامّة منجزا او بنحو ليس الناقصة معلقا على وجود الموضوع لا على امر خارج .\r\nالثالث : اصالة عدم سبب مملّك فى البين و لكنه ليس مجعولا و لا له اثر مجعول .\r\nالرابع : اصالة عدم الملكية المتحقّقة قبل صدوره .\r\nالخامس : اصالة عدم الآثار المترتبة على الملكية [ آخوند ( ره ) همين را فرموده 
  ] لكن الاولين حاكمان او واردان على الثلاثة الأخيرة كالثالث على الرابع و هو على الاخير « 1 »\r\nامر سوم : باز برمىگرديم به الفاظ عبادات و مطلبى را در آن رابطه ذكر مىكنيم و هدف از طرح اين بحث ، ابطال قول به تفصيل است كه خواهد آمد : مىدانيم كه در ماهيات حقيقه از قبيل انسان ، امورى در اصل ماهيت انسان دخيل هستند و با نبود آنها ماهيت نابود است . از قبيل : اجناس و فصول كه ذاتيات او را تشكيل مىدهند ، و امكان و تحيّز و تزمّن و . . . كه لوازم ذات را تشكيل مىدهند ، و امورى در تشخصات و خصوصيات فرديه دخالت دارند مثل مكان خاص ، زمان خاص ، نژاد مخصوص ، زبان ، مليت ، قوميت ، مذهب ، رنگ و . . . كه با نبود اين‌ها اصل ماهيّت نابود نمىشود ، آن فرد خاص نابود مىشود . هكذا در ماهيات اعتباريه از قبيل صلاة هم كه مأمور به مىباشد ، مطلب از اين قرار است ، يعنى هنگامى كه ما صلاة را به عنوان يك واجب و مأمور به در نظر مىگيريم و آن را با قيود و خصوصياتى مىسنجيم پاره‌اى از اين خصوصيات ابدا در مأمور به دخالتى ندارند و مأمور به نسبت به\r\n\r\n\r\n","description":"","footnote":"\r\n( 1 ) - كفاية محشى ، ج 1 ، ص 290 و 291 .\r\n","page_name":" 174 ","page_number":182},
  {"content":"\r\n\r\nآنها لا به شرط است ، از قبيل : پيرى و جوانى ، رجوليت و انوثيّت فقر و غنى و . . . كه در وجوب و واجب دخيل نيستند . ولى قيود فراوانى هم هست كه به نوعى در مأمور به دخالت دارند ، اين قيود ابتداء به دو دسته تقسيم مىشوند :\r\nالف ) قيود وجودى : چيزهايى كه وجود آنها در واجب دخيل است و واجب نسبت به آنها به شرط شىء اى به شرط الوجود است . مانند ركوع و سجود و طهارت و استقبال و . . . در نماز ، طواف و سعى و وقوف و احرام و . . . در حج ، و . . .\r\nب ) قيود عدمى : امورى كه عدم آنها در مأمور به دخيل است و مأمور به نسبت به آنها به شرط لا است ، مانند تروك مخصوص باب صوم از قبيل : ترك الاكل و الشرب و الجماع و . . . [ البتّه اگر صوم را به نفس اين تروك تفسير كنيم ، اين‌ها امور عدمىاند ولى اگر به كفّ النفس تفسير كرديم امر وجودى خواهند بود ، و تفصيل مطلب در باب نواهى خواهد آمد . 
  ] و مانند تروك باب احرام و مانند مبطلات نماز از موانع و قواطع كه عدم آنها در نماز دخيل و شرطست . و هريك از اين دو دسته ( البته مثالهاى بعدى تماما از قيود وجودى خواهد بود و امور عدمى خيلى مثال روشنى ندارد و اهميتى هم ندارد ) قيود را مىتوان به دو دسته تقسيم كرد :\r\nالف ) قيدها و خصوصياتى كه در خود واجب و مأمور به ، و در اصل طبيعت و حقيقت و مسمّى دخالت دارند . و طبيعت صلاة درضمن هر فردى از افرادش كه باشد بايد واجد اين خصوصيات باشد ، مانند ركوع و سجود و طهارت و . . .\r\nب ) قيودى كه از مشخصات فرديه بوده و در فرد خاصى از افراد صلاة دخالت دارند نه در اصل طبيعت و ماهيت باز بخش اول ( قيود دخيله در اصل مأمور به ) خود دو شعبه دارد :\r\n1 - يا خصوصيات معتبره از اجزاء واجب و مأمور به مىباشند ، [ جزء آن است كه داخل در مأمور به و مركب بوده و به سهم خود مقوم آنست و قوام مركب و مؤلف به آن و غير آن است . 
  ] مانند ركوع و سجود و قرائت و . . .\r\n2 - و يا اين قيود از شرائط مأمور به مىباشند ، ( شرط آنست كه از ذات و طبيعت مشروط و مأمور به بيرون است ، ولى در مأمور به خصوصيتى نهفته است كه بدون اين\r\n\r\n","description":"","footnote":"","page_name":" 175 ","page_number":183},
  {"content":"\r\n\r\nشرط بدان نائل نمىشويم ، از اين جهت وجود مأمور به يا صحت آن و يا كمال آن بر اين شرط وابسته است . ) مانند طهارت ، ستر عورت و . . . و باز خود شرط و مقدمهء مأمور به تقسيماتى دارد كه در مبحث مقدمهء واجب ، به تفصيل خواهد آمد و در اينجا به يكى از آن تقاسيم اشاره داريم : چيزى كه شرط مأمور به است و به نوعى در صحت عمل دخالت دارد سه نوع است .\r\n1 - شرط متقدم : شرطى كه از نظر زمانى بر مشروط تقدم دارد ، مانند نصب سلم نسبت به كون على السطح ، و وضو يا غسل نسبت به نماز و طواف و . . . ( - البته بنا بر اينكه نفس اين غسلات و مسحات و اعمال ظاهرى شرط باشند و الا اگر طهارت باطنيه‌اى كه مسبب از اين‌ها است شرط باشد ، شرط مقدّم نيست بلكه مقارن است . )\r\n2 - شرط مقارن : شرطى كه هم‌زمان با مشروط است مانند استقبال الى القبلة ، ستر عورت ، إباحة المكان ، قصد قربت و . . . كه از آغاز تا انجام نماز بايد باشد .\r\n3 - شرط متأخر : شرطى كه از نظر زمانى از مشروط متأخر است ، مانند غسل شب آينده براى زن مستحاضه كه شرط صحت روزهء روز گذشته است . و اگر نباشد باطل است . و مانند هر جزء متأخر از اجزاء نماز كه شرط صحت جزء متقدم است و تا نيايد جزء قبلى به تنهائى صحيح نيست . ( البتّه اگر بر جزء اطلاق مقدمه داخلى بكنيم كه بحث آن خواهد آمد . )\r\nقوله : مسبوقا : اشاره به قسم ثالث دارد كه آن شىء مسبوق است و مأمور به سابق است .\r\nقوله : او ملحوقا : اشاره به قسم اول دارد كه آن شىء ملحوق به است . و مأمور به لاحق بر او است .\r\nدر بخش دوم ( قيودى كه در تشخص مأمور به و تحقق خارجى آن دخيل است و قيد الفرد مىباشد . ) نيز دو قسم‌اند :\r\n1 - يا جزء الفرد است ، مانند استعاذه ، تثليث ذكر و . . .\r\n2 - و يا شرط الفرد است ، مانند تقيّد نماز به بودن در مسجد يا در حمام ، و . . . هركدام كه باشد ، يا اين خصوصيت در ارتقاء درجه اين فرد از نماز دخيل است ، و يا در انحطاط درجهء\r\n\r\n","description":"","footnote":"","page_name":" 176 ","page_number":184},
  {"content":"\r\n\r\nاو دخيل است و يا اينكه نه در ارتقاء نقشى دارد و نه در انحطاط . كه در مجموع شش فرض مىشود :\r\n1 - جزء الفرد و دخيل در ارتقاء : استعاذه و تثليث ذكر ركوع و سجود و . . .\r\n2 - جزء الفرد و دخيل در انحطاط : قران ميان دو سوره در يك ركعت كه بنا بر قولى مبطل نماز است و به قولى هم مكروه و موجب قلّت ثواب است .\r\n3 - جزء الفرد و غير دخيل در كثرت و قلّت ثواب : مثل خواندن يك سورهء معمولى در نماز كه نه از مصلحت صددرجهء صلاتى مىكاهد و نه برآن مىافزايد .\r\n4 - شرط الفرد و دخيل در ارتقاء : تقيد صلاة به بودن در مسجد يا به جماعت يا اوّل وقت و . . .\r\n5 - شرط الفرد و دخيل در انحطاط : تقيد نماز به بودنش در حمام .\r\n6 - شرط الفرد و غير دخيل : تقيد نماز به بودنش در منزل .\r\nقوله : فيكون الاخلال : تا اينجا با چهار عنوان كلى آشنا شديم . 1 - جزء المأمور به 2 - شرط المأمور به 3 - جزء الفرد 4 - شرط الفرد حال احكام اين چهار فرض اينست كه اگر كسى عمدا و گاهى حتى سهوا به جزء يا شرطى از اجزاء و شرائط خود واجب و مأمور به اخلال برساند و چيزى از آن كم كند يا برآن بيفزايد ، قطعا و جزما مأمور به فاسد و باطل خواهد بود و فرقى ميان اجزاء و شرائط نيست . و گرنه جزء يا شرط نبود . اما اگر مكلفى عمدا يا بدون تعمّد جزئى يا شرطى از اجزاء يا شروط فرد را كم و زياد كند اصل نماز باطل نمىشود . تنها خصوصيتى كه مراعات نشده ، باطل مىشود و از بين مىرود و مأمور به در ضمن فرد ديگر و خصوصيات ديگرى محقق مىشود كه اى چه‌بسا خصوصيت ديگر موجب ارتقاء درجه يا انحطاط آن گردد و يا بىاثر باشد .\r\nقوله : ثم إنّه : تا به حال چهار عنوان با احكامشان ذكر شد : 1 - جزء مأمور به . 2 - شرط طبيعت 3 - جزء الفرد 4 - شرط الفرد . اينك عنوان پنجمى مطرح مىشود :\r\nگاهى شرع مقدس ما را به عملى دعوت كرده است كه آن عمل در مأمور به هيچ دخالتى ندارد ، نه جزء طبيعت مأمور به است ، نه شرط آن نه در اصل طبيعت دخالت دارد\r\n\r\n","description":"","footnote":"","page_name":" 177 ","page_number":185},
  {"content":"\r\n\r\nو نه در تشخص و خصوصيات فرديهء آن بلكه امر به عكس است يعنى اين مأمور به است كه در آن شىء دخالت داشته و ظرف مطلوبيّت آن شىء است ، و در اثناء مأمور به و ضمن آن ، اين شىء هم مطلوب است ولى نه اينكه تابع مأمور به و شرط و جزء آن باشد ، بلكه مطلوب نفسى و استقلالى است ، منتها گاهى عملى مطلوب استقلالى ( واجب يا مستحب ) است و ظرف مطلوبيت آن پيش از مأمور به است ، مانند مضمضه و استنشاق پيش از وضو ، اذان و اقامه پيش از نماز ( بنا بر اينكه از مقدمات نباشد و مستحب نفسى باشند . ) و گاهى هم ظرف مطلوبيت آن پس از مأمور به است ، مثل تعقيبات نماز ( بنا بر اينكه مستحب نفسى باشند . ) و گاهى هم ظرف مطلوبيت يك شيئى در اثناء مأمور به است و مأمور به ظرف مطلوبيت آن شىء است كه لو لا المأمور به آن عمل هم مطلوب نبود ، مع المأمور به و فى المأمور به مطلوب است ولى مطلوب استقلالى است كه جداگانه داراى ثواب است و كارى به نماز ندارد . و خود اين چهار فرض دارد :\r\n1 - واجب در واجب : عملى واجب نفسى است و ظرف وجوب آن يك واجب ديگر است ، مثل متابعت از امام در جماعت كه خود جماعت واجب است ( چون نماز ظهر و مغرب و . . . است و اين‌ها واجب هستند ، و اگر مىگوئيم : جماعت مستحب است ، يعنى افضل الفردين از واجب است نه اينكه واقعا مستحب است و نيت استحباب بايد كرد . ) و متابعت هم در ظرف اين عمل واجب است ولى نزد مشهور وجوب نفسى دارد و اخلال به آن موجب ابطال نماز نيست ، فقط موجب عدم ثواب جماعت است .\r\n2 - مستحب در واجب : عملى مستحب نفسى است ولى ظرف استحباب آن يك عمل واجبى است ، مثل قنوت در نمازهاى واجب كه بنا بر قولى مستحب نفسى است نه جزء مستحبى از براى نماز .\r\nقوله : مطلوبا نفسيا فى واجب : اشاره به دو فرض مذكور است .\r\n3 - مستحب در مستحب : يعنى عملى استحباب نفسى دارد ولى در ظرف يك مستحب ديگر كه عمل مستحبى ديگر ظرف مطلوبيت اين شىء است . مثل قنوت در نمازهاى مستحبى .\r\n\r\n","description":"","footnote":"","page_name":" 178 ","page_number":186},
  {"content":"\r\n\r\n4 - واجب در مستحب : عملى وجوب نفسى دارد ولى در ظرف يك مستحبى ، مثل نذر قنوت در نافله كه خود عمل نافله است ولى قنوت درضمن آن واجب است چون منذور است .\r\nقوله : او مستحب : اشاره به اين دو فرض دارد .\r\nقوله : فلا يكون : حكم عنوان پنجم : همان‌طورىكه اخلال به جزء الفرد يا شرط الفرد موجب اخلال به اصل مأمور به نمىشد و نماز را باطل نمىكرد ، هكذا اخلال به اين عمل مطلوب نفسى در ظرف مأمور به هم موجب ابطال و اخلال به مأمور به نمىشود نه به اصل طبيعت و مأمور به اخلال مىرساند كه مبطل باشد و نه به خصوصيات فرديه اخلال مىرساند ، چون اصلا اين عمل جزء يا شرط نيست و دخيل در مأمور به نيست تا نبود آن نقصى براى مأمور به باشد ، بلكه اگر واجب باشد ترك آن مستقلا مؤاخذه دارد و اگر مستحب باشد تركش سبب از دست دادن ثوابى مىگردد و نقشى ديگر ندارد .\r\nقوله : اذا عرفت : مطالبى كه از آغاز امر سوم تا اينجا آورديم تماما مقدمه چينى براى اين مطلب بود :\r\nاز عناوين پنج‌گانهء مذكور ، عنوان پنجم ( عملى كه مطلوب نفسى است . ) هيچ دخالتى در مقام تسميه و نامگذارى ندارد و صدق الاسم دائر مدار او نيست ، و چنين نيست كه روز اول و در مقام تسميهء عبادت خاصه به اسم صلاة مثلا ، اين امور هم مد نظر شارع باشد و نيز عنوان سوم و چهارم ( جزء الفرد و شرط الفرد ) هم در تسميه و صدق الاسم دخالتى ندارد ، چه باشند و چه نباشند عنوان صلاتى برآن عمل صادق است ، فى المثل استعاذه ، تثليث الذكر ، قران بين دو سوره ، بودن در مسجد و . . . وجود و عدمشان يكسان است و در تسميه نقشى ندارند .\r\nو اما عنوان اول و دوم : ( جزء و شرط خود مأمور به و كلى ) آيا اين‌ها در صدق اسم دخالتى دارند ؟\r\nاول مىفرمايند : ممكن است كسى قائل به تفصيل شود ، ( چنان كه به مرحوم آقا وحيد بهبهانى منسوب است ) و بگويد : ما نسبت به اجزاء صحيحى هستيم ولى نسبت به شرائط اعمى هستيم ، يعنى برآنيم كه اجزاء در صدق الاسم دخالت دارند . ولى شرائط در صدق الاسم دخالت ندارند ، فلان شرط باشد يا نباشد عنوان صلاتى صادق است . كافى است كه\r\n\r\n","description":"","footnote":"","page_name":" 179 ","page_number":187},
  {"content":"\r\n\r\nاجزاء صلاة باشند تا صدق الاسم هم بيايد ، چه شروط باشند چه نباشند . ولى در پايان با كلمهء لكن استدراك كرده و مىفرمايند :\r\nحق آنست كه هم اجزاء و هم شرائط در مقام تسميه لحاظ شده و در صدق الاسم دخيل هستند و هر جزء يا شرطى كه كم شود ، صدق الاسم نيست . و دليل ما از مطالب پيشين معلوم مىگردد :\r\nالف ) در تصوير جامع بر مبناى صحيحى گفتيم : جامع عبارتست از آن عملى كه معراج مؤمن است ، آن عملى كه ناهى از فحشاء و منكر است و . . . و لا ريب در اينكه نمازى معراجيت دارد كه جامع جميع اجزاء و شرائط باشد و گرنه نماز بىوضو كه معراج نيست و . . . پس بايد شروط هم باشند تا جامع مذكور پديد آيد و تا وضع و تسميه براى جامع درست شود .\r\nب ) در دليل سوم از ادلهء صحيحىها به دو طائفه روايت استناد كرديم :\r\n1 - رواياتى كه آثار و بركاتى بر طبيعت صلاة و صوم و . . . مترتب كرده كه با نبود آن طبيعت هم نيست ، و لا ريب كه اين آثار بر صلاة داراى اجزاء و شروط مترتب است ، پس با نبود شرط هم اين اثر نيست ، پس اين طبيعت هم نيست .\r\n2 - رواياتى كه با لاء نفى جنس شروع مىشد و بطور مساوى مىفرمود : لا صلاة الا بفاتحة الكتاب ، و لا صلاة الا بطهور ، يعنى جزء ( فاتحة ) و شرط ( طهور ) هركدام كه نباشد ، ماهيت صلاتى هم نابود است . پس ما نسبت به اجزاء و شرائط هر دو صحيحى هستيم و تفصيل مذكور را قبول نداريم و مىگوئيم :\r\nروز اول شارع مقدس حصّهء معينى از صلاة را كه داراى فلان آثار باشد لحاظ كرد و لفظ صلاة را براى آن اسم قرار داد و آن حصهء معين عملى است كه هم داراى اجزاء و هم شروط باشد .\r\nپايان مبحث صحيح و اعم\r\n\r\n","description":"","footnote":"","page_name":" 180 ","page_number":188},
  {"content":"\r\n\r\n\r\nمقدمهء يازدهم اشتراك لفظى\r\nامر يازدهم از امور مذكور در مقدمهء كفايه راجع به اشتراك لفظى است .\r\nمقدمه : هنگامى كه لفظ و معنا را با يكديگر مقايسه مىكنيم از چهار حال خارج نيست :\r\n1 - لفظ و معنا اتحاد دارند ، يعنى يك لفظ است و يك معنى ، مثل كلمهء مقدس خاتم الانبياء كه نام شخص پيامبر اسلام است ، يا كلمهء مقدس جمهورى اسلامى ايران كه يك مدلول بيشتر ندارد . ( لفظ مختص )\r\n2 - الفاظ و معانى هر دو متعدد هستند يعنى چندين لفظ و به تناسب آن چندين معنا وجود دارد كه هركدام مخصوص لفظى است ، مانند انسان ، ارض ، اللّه و . . . ( الفاظ متباين )\r\n3 - الفاظ متعددند ولى معناى همهء آنها يكى است ، مثل اسد و ليث و غضنفر و ضرغام و كه بر حيوان مفترس دلالت دارد و مثل انسان و بشر و . . . ( الفاظ مترادف ) .\r\n4 - لفظ واحد است ولى معانى آن متعدد است و بر دو يا چند معنى دلالت دارد ، اين قسم خود دو صورت دارد :\r\nالف ) لفظ براى يكى از آنها وضع شده و در بقيه مجازا استعمال مىشود ، مثل اسد نسبت به حيوان مفترس و رجل شجاع كه در اوّلى حقيقت و در دوّمى مجاز است ( حقيقت و مجاز )\r\nب ) و يا براى همهء آن معانى جداجدا وضع شده سپس با رعايت مناسبت يا بىمناسبت از آن نقل داده شده و فعلا در معناى جديد حقيقت است و معناى قديم به كلى مهجور و متروك گرديده و به فراموشى سپرده شده است ، مثل دابّه نسبت به كل ما يدب\r\n\r\n","description":"","footnote":"","page_name":" 181 ","page_number":189},
  {"content":"\r\n\r\nعلى الارض و خصوص چهارپايان يا اسب كه در عرف عام به معناى دوم منقول شد .\r\n( مرتجل و منقول ) 2 - و يا معانى مختلف در عرض هم بوده و الآن هم در هركدام حقيقتا استعمال مىشود و هيچ‌كدام به زباله‌دان تاريخ نيفتاده است . مثل كلمهء عين نسبت به چشم ، چشمه ، طلا ، جاسوس و . . . ( مشترك لفظى )\r\nبا اين مقدمه مىگوئيم : لفظ مختص در هر لغتى موجود است و مقام امكان و وقوع آن جاى بحث نيست . الفاظ متباين نيز موجود است . و الفاظ مترادف هم از ديدگاه مشهور و جود دارد اگرچه بعضى از ائمه لغت مخالفت دارند « 1 » و انما الكلام در اشتراك لفظى است و در اين رابطه به ترتيب سه مقام از بحث مطرح مىشود :\r\nالف ) مقام امكان و امتناع ذاتى : آيا اشتراك لفظى از محالات ذاتيه و نظير اجتماع نقيضين است ؟ يا امكان ذاتى دارد ؟ در اين مرحله كسى ترديد نكرده و همگى متفق القول آن را ممكن بالذات مىدانند .\r\nب ) مقام امكان و امتناع وقوعى : آيا اشتراك لفظى امكان وقوعى دارد ، يعنى از وقوع آن هيچ تالى فاسد و محذورى پديد نمىآيد ؟ و يا امتناع وقوعى دارد و وقوع آن تالى فاسد دارد و از قبيل امتناع تحقق معلول بدون علت است ؟ و يا وجوب و ضرورت وقوع دارد و نه تنها محال نيست بلكه واجب است و بايد در هر لغتى الفاظ مشتركى داشته باشيم ؟ و يا تفصيل در كار است ؟\r\nدر اين رابطه چهار نظريه مطرح است :\r\n1 - نظريه مشهور : مشهور برآنند كه اشتراك لفظى ممكن الوجود است نه ممتنع و نه واجب ، يعنى نه بر وجود آن تالى فاسدى بار مىشود و نه بر عدم آن محذورى مترتب مىشود ، بلكه هر دو طرف آن ممكن است . به دو دليل :\r\nدليل اول : اثبات مدعا با ابطال دليل خصم : وقتى نظريه طرفداران امتناع و وجوب را ابطال كرديم ، قهرا قول به امكان درست مىشود .\r\nدليل دوم : در قبال قائلين به امتناع مىگوييم : ادل دليل على امكان شىء وقوعه ، و\r\n\r\n\r\n","description":"","footnote":"\r\n( 1 ) - الفروق اللّغويّة ، ص 11 .\r\n","page_name":" 182 ","page_number":190},
  {"content":"\r\n\r\nسيأتى در مقام سوم كه اشتراك لفظى وقوع خارجى دارد و تا ممكن نبود كه نوبت وقوع آن نمىرسيد .\r\n2 - نظريه بعض : بعضى « 1 » برآنند كه اشتراك لفظى از محالات است ، به اين دليل كه اشتراك لفظى سبب اجمال گرديده و اجمال خطاب با حكمت وضع ( افاده مقاصد و تفهيم و تفهم ) منافى است ، و از واضع حكيم صادر نمىشود .\r\nان قلت : چه مانعى دارد كه ما مشترك لفظى داشته باشيم و براى افاده مراد از قرائن استفاده كنيم تا مخل به مراد هم نباشد ؟\r\nقلت : نوعا قرائن خفيه هستند و اجمال را برنمىدارند و كما كان اخلال به مراد باقى است .\r\nقوله : لمنع الاخلال مرحوم آخوند به دو بيان به اين نظريه جواب داده‌اند :\r\nبيان اول : خير اشتراك لفظى سبب اجمال و در نتيجه اخلال به مقصود نمىشود ، زيرا با اتكال و اعتماد بر قرائن اين اجمال مرتفع مىشود .\r\nو اينكه شما گفتيد : قرائن خفيفه هستند ما قبول نداريم زيرا نوعا قرائن جليّه است ( مثل : عين جاريه كه بر چشمه دلالت دارد ، عين باكيه كه بر چشم دلالت دارد و . . . ) و رافع ابهام مىشوند .\r\nبيان دوم : اجمال و ابهام ، مخل به حكمت و خلاف حكمت نيست تا از حكيم صادر نشود ، بلكه چه‌بسا حكمت و مصلحت ايجاب مىكند كه انسان مجمل‌گوئى بكند ( مثل مصلحت تدرج احكام در صدر اسلام و . . . )\r\n3 - قوله : كما ان : صاحب فصول طرفدار تفصيل شده و فرموده است : در غير قرآن مشترك لفظى داريم و استعمال آن در كلام ديگران بلامانع است ، ولى استعمال مشترك لفظى در قرآن كه كلام خداى حكيم است محال مىباشد ، به اين دليل كه خداى حكيم اگر از مشترك لفظى استفاده كند از دو حال خارج نيست :\r\n\r\n\r\n","description":"","footnote":"\r\n( 1 ) - در معالم الدين ص 32 به شرذمة ( عده شاذ و نادر ) نسبت داده و در مبادئ الوصول ص 74 به قومى نسبت داده ، و در مفاتيح الاصول ص 23 به تغلب و ابهرى و بلخى نسبت داده است .\r\n","page_name":" 183 ","page_number":191},
  {"content":"\r\n\r\nيا در كنار آن قرينه هم مىآورد و با اتكال بر قرينه آن را به كار مىبرد ، و يا بدون اعتماد بر قرينه آن را ذكر مىكند ، اگر با قرينه بياورد تطويل بلاطائل و طول دادن بيهوده و بىفايده است زيرا مىتوانست بجاى آن از لفظ مختص استفاده كند تا نيازى به اطالهء كلام و آوردن قرائن نباشد . و اگر بدون قرينه بياورد كلام مجمل گرديده و مقصود را نمىفهماند و موجب اخلال به مراد است و اين هم قبيح است و از مولاى حكيم صادر نمىشود . پس اشتراك لفظى در قرآن نداريم « 1 »\r\nقوله : و ذلك : مرحوم آخوند اين تفصيل را رد كرده و جواب هر دو بخش استدلال مفصل را مىدهند :\r\nاما بخش اول يا لزوم تطويل بلاطائل : اولا همه جا كه اطاله كلام قبيح نيست ، گاهى نفس اطناب و تطويل مطلوب و حكيمانه و داراى غرض است مثل آنجا كه مخاطب ، حبيب و محبوب و محبوبه باشد . ( حاشيه مرحوم مشكينى )\r\nثانيا همه جا به قرينه لفظيه اتّكال نمىشود تا موجب اطاله شود ، گاهى با قرائن حاليه و مقاميّه مراد فهميده مىشود اينكه تطويل نيست .\r\nثالثا برفرض اتّكال بر قرينهء لفظيه باز چنان نيست كه همه جا قرينه فقط براى تفسير ذى القرينه باشد بلكه گاهى خود قرينه مفاد و مقصود ديگرى دارد و براى منظور ديگرى به كار مىرود و ضمنا قرينه بر چيز ديگر هم هست مثل عينا يشرب بها عباد اللّه . . . كه يشرب . . .\r\nبيان وصف احوال بهشتيان است و معناى خود را دارد و ضمنا قرينه معينه هم هست و مراد از عين را هم تعيين مىكند كه چشمه است نه چيز ديگر اينجاها كه تطويل بلا طائل نيست بلكه مع الفائده است .\r\nو اما بخش دوم يا لزوم اجمال :\r\nاولا چنين نيست كه اجمال در شأن كلام حكيم و متناسب با آن مقام نباشد ، بلكه گاهى غرض و حكمت مجمل‌گويى تعلق گرفته و مصلحت ايجاب مىكند كه سربسته چيزى را بفرمايد . اينكه عين حكمت است ، نه ضد آن .\r\n\r\n\r\n","description":"","footnote":"\r\n( 1 ) - الفصول الغرويّة ، ص 41 .\r\n","page_name":" 184 ","page_number":192},
  {"content":"\r\n\r\nثانيا خود قرآن خبر داده كه آيات قرآن ، برخى محكمات ( نصوص و ظواهر ) و برخى متشابهات ( مجملات ) هستند ، آنجا كه فرموده :  « مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ »  « 1 » با اخبار خداى حكيم ديگر چه جاى استدلال و بحث در امكان و امتناع است ؟ اين اجتهاد در قبال نص است ، دايه نبايد از مادر مهربان‌تر باشد . و اگر ممتنع بود كه اصدق القائلين به آن اخبار نمىكرد . ( مضافا به اينكه دليل شما كلام پيامبر و ائمه ( ع ) را هم شامل است ، پس بايد بفرماييد : در كلام اين‌ها هم اشراك لفظى محال است به همان بيان ، چرا اختصاص به قرآن و كلام خدا داديد ؟ )\r\n4 - قوله : و ربما توهم : بعضىها « 2 » گفته‌اند : نه تنها در هر زبانى اشتراك لفظى امرى ممكن و معقول است و هيچ امتناع و محذورى ندارد ، بلكه از ضروريات بوده و واجب الوقوع است ، و امرى است كه لا بد منه يعنى يعنى چاره‌اى از قبولش نداريم .\r\nدليل اين گروه اين‌گونه است : از طرفى الفاظ و كلماتى كه از حروف مقطعه تشكيل مىشوند متناهى و پايان‌پذيرند ، زيرا مواد اين الفاظ كه حروف ابجد ( 25 حرف ) يا حروف هجائيه ( 28 حرف ) يا حروف الفبا ( 32 حرف ) باشد متناهى است ، قهرا كلماتى هم كه از اين‌ها تركيب مىشود متناهى خواهد بود و شما مىتوانيد تمام واژه‌هاى معنىدار در يك زبان و لغت را در محدوده يك كتاب لغت و دائرة المعارف لغت گردآورى كنيد .\r\n( مثلا اگر فرض كنيم كه كلمات فارسى با لهجه‌هاى گوناگونش يك ميليون كلمه است ، ولى به‌هرحال محدود است ، صد ميليون هم كه باشد باز قابل احصاء است . )\r\nو از طرف ديگر معانى و مفاهيمى كه اين الفاظ در مقابل آنها قرار مىگيرند ، نامتناهى و بىنهايت مىباشند .\r\n( معانى در تقسيم دو قسم مىشوند : 1 - معانى وجوديه يعنى مفاهيمى كه در خارج موجودند و مابازاء خارجى دارند ، آن هم با همه مراتب و عوالم وجود از اعلى المراتب يعنى واجب الوجود گرفته تا مجردات تامه يعنى عقول و وسائط فيض الهى و تا مجردات مثاليه « بنا بر وجود عالم مثال » و تا ماديات آن هم از افلاك و فلكيات و اجرام سماوى با آن‌همه\r\n\r\n\r\n","description":"","footnote":"\r\n( 1 ) - سوره آل عمران ، آيه 7 .\r\n( 2 ) - المصباح المنير ، ص 956 .\r\n","page_name":" 185 ","page_number":193},
  {"content":"\r\n\r\nحقايقى كه در آنها هست تا كائنات و عالم عناصر و موجودات ارضى ، آن هم از حيوانات و نباتات و جمادات و در يك كلام تمام آنچه در آسمانها و زمين و ما بين آن دو وجود دارد از ذرّه و ذرات معلق در فضاى بىكران تا كهكشانهاى عظيم و تازه اين همه در قوس نزول است و در قوس صعود باز پس از اين عالم ، عالم برزخ و قيامت و حقايقى كه در آن عالم هستند يا خواهد بود . . . كه هركدام از اين كليات خود بىنهايت فرد و مصداق دارند فى المثل گياهان ، ريگهاى بيابان ، موجودات ذره‌بينى و . . . كه از شماره بيرون است و به قول قرآن ،  « وَ إِنْ تَعُدُّوا نِعْمَةَ اللَّهِ لا تُحْصُوها  « 1 » » و باز به قول قرآن :  « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي  « 2 » » و جز خداوند كسى قادر به احصاء آنها نيست  « وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  « 3 » »\r\n2 - معانى عدميه : مفاهيمى كه مصداق خارجى نداشته و تنها مفهوم آنها در ذهن مىآيد اعم از مفاهيم عدميه‌اى كه ممكن الوجود بوده ولى در خارج موجود نيستند مثل غول ، سيمرغ ، دايناسور و . . . و يا مفاهيم عدميه‌اى كه ممتنع الوجود هستند از قبيل : دور - تسلسل - شريك البارى و . . . 
  ]\r\nحال كه الفاظ و كلمات و واژه‌ها متناهىاند و معانى و مفاهيم نامتناهىاند مىگوييم : اگر بنا باشد در برابر هر معنا يك لفظ باشد و هر لفظى فقط براى يك معنا وضع شده باشد ، لازمه‌اش آنست كه بخش وسيعى از معانى بدون لفظ شوند ، بسيارى از سرها بىكلاه گردند ، و ما به آنها كه مىرسيم در قبالشان لفظى نداشته باشيم كه توسط آن مقصود را تفهيم كنيم ، لذا براى فرار از اين محذور و براى اينكه بتوانيم براى هر معنايى لفظى بتراشيم ناگزيريم از اينكه گاهى يك لفظ را براى چندين معنا قرار دهيم و يك لفظ به تنهايى بار چند معنا را بدوش بكشد . و هو المطلوب\r\nقوله : و هو فاسد : مرحوم آخوند به اين نظريه و دليل آن چهار جواب مىدهند :\r\n\r\n\r\n","description":"","footnote":"\r\n( 1 ) - سوره ابراهيم ، ص 34 .\r\n( 2 ) - سوره كهف ، ص 109 .\r\n( 3 ) - سوره انعام ، ص 59 .\r\n","page_name":" 186 ","page_number":194},
  {"content":"\r\n\r\nجواب اول : ( اين جواب بر مبناى آنست كه واضع لغات فردى از افراد بشر يا گروه انسانها باشند ) قبول داريم كه الفاظ متناهى و معانى نامتناهى است ، ولى وضع به لحاظ لفظ نيست بلكه به اعتبار معنا است و معنا چون نامتناهى است اگر بگوئيم : واضع يعنى افراد بشر براى هر معنائى وضعى دارند ( و لو يك لفظ براى چند معنا ) مستلزم آنست كه وضعهاى بىنهايت از انسان واضع صادر شود و چنين چيزى محال است ، زيرا بشر محدود است و همهء شئونش هم محدود است و از محدود كار محدود سر مىزند نه نامحدود چرا كه فعل بايد با فاعل سنخيت داشته باشد .  « وَ ما أُوتِيتُمْ مِنَ الْعِلْمِ إِلَّا قَلِيلًا  « 1 »  وَ قُلْ رَبِّ زِدْنِي عِلْماً »  « 2 » و هنوز بشر به همهء حقائق دسترسى نيافته و آنها را كشف نكرده تا وضعى داشته باشد و بر مجهول مطلق ، وضع نشايد ،\r\n( مىتوانيم بگوئيم :  « وَ عَلَّمَ آدَمَ الْأَسْماءَ كُلَّها »  « 3 » يعنى اسماء همهء مسمّيات را به آدم تعليم داد و آدم يعنى سمبل آدميت و منظور اين نيست كه به شخص آدم ابو البشر آموخته باشد ، بلكه همهء انسانها در همهء تاريخ اين توان را دارند و همه چيز را همه‌كس مىدانند و در زمان امام عصر ( عج ) بيست و هفت پلهء دانش تكميل مىشود ؟ )\r\nجواب دوم : ( اين جواب بر مبناى آنست كه واضع لغات و الفاظ خداوند باشد . ) قبول داريم كه اگر واضع خداوند باشد اوضاع نامتناهى ميسور است چون خداوند نامتناهى است و بر همهء اشياء عالم از ازل تا ابد احاطه دارد ،  « قَدْ أَحاطَ بِكُلِّ شَيْءٍ عِلْماً  « 4 »  « وَ كانَ اللَّهُ عَلِيماً حَكِيماً »  « 5 » و هيچ مانعى ندارد كه براى يكايك موجودات عالم اسمى گذاشته و لفظ را براى آن وضع كند ، و خلاصه محذور جواب اول پيش نمىآيد ، ولى محذور ديگرى در كار است و آن اينكه وضع الفاظ براى معانى كه موضوعيت ندارد ، وضع براى رفع نياز استعمال‌كنندگان است ، و بشر متناهى كه مستعمل است نيازهايش هم محدود است و در كثيرى از اشياء تا آخر عمر هم اين نياز استعمالى پيش نمىآيد ، آنگاه يلزم كثيرى از اوضاع\r\n\r\n\r\n","description":"","footnote":"\r\n( 1 ) - سوره اسراء ، آيه 85 .\r\n( 2 ) - سوره طه ، آيه 114 .\r\n( 3 ) - سوره بقره ، آيه 31 .\r\n( 4 ) - سوره طلاق ، آيه 12 .\r\n( 5 ) - سوره نساء ، آيه 17 .\r\n","page_name":" 187 ","page_number":195},
  {"content":"\r\n\r\nلغو و بىفائده باشد و كار عبث قبيح است و از مولاى حكيم صادر نمىشود ، و از اين زاويه اوضاع نامتناهى محال است .\r\n( چه مانعى دارد كه استعمال‌كننده را در افراد بشر خلاصه نكنيم ، بلكه موجودات نارى يعنى جن با همه افرادشان و موجودات نورى يعنى فرشتگان و موجودات برزخى در جهان برزخ همه و همه مستعمل باشند و آنها احاطهء بيشترى دارند ، و وضع براى رفع نياز آنها باشد و لغو نباشد ؟ ! )\r\nجواب سوم : ( مبناى دو جواب قبل بر اين بود كه بپذيريم كه معانى نامتناهى است ، ولى جواب سوم بر مبناى ديگر است ) اساسا اصل عدم تناهى معانى را قبول نداريم ، زيرا درست است كه افراد و مصاديق هر كلى و طبيعى در عالم از شماره بيرون است ( افراد ريگ بيابان ، افراد حنطه ، شعير و . . . ) ولى كليات و طبايع متناهى است ( فرض كنيد در عالم صد هزار نوع حيوان داريم ، يك ميليون نوع نبات داريم و . . . كه هر نوعى افراد فراوانى را تحت پوشش دارد . ) حال چه مانعى دارد كه الفاظ براى معانى كليه وضع شده باشند ( كه هم الفاظ و هم معانى هر دو متناهى هستند . ) و در مقابل هر ماهيتى لفظى باشد ( انسان ، فرس ، شجر ، ) و اين كليات برآن افراد صدق كنند و بر آنها منطبق شوند نه اينكه در تك‌تك جزئيات هم استعمالى باشد ( و قبلا در اطلاق لفظ و ارادهء نوع يا صنف فرق اطلاق و استعمال را آورديم ) در نتيجه اصلا معانى نامتناهى نيست تا ما ناچار باشيم كه يك لفظ را براى چندين معنا قرار دهيم ، و براى هر لفظ يك معنا كافى است و بلكه گاهى سخن از ترادف به ميان مىآيد يعنى ما آن‌قدر لفظ داريم كه گاهى چندين لفظ براى يك معنا به كار مىرود .\r\nجواب چهارم : مدعاى شما لزوم اشتراك لفظى است ، ولى دليلتان اعم است از اينكه استعمال لفظ در چند معنا به نحو حقيقت باشد يا مجاز ، به عبارت ديگر برفرض قبول دليل شما كه ما ناچار مىشويم گاهى يك لفظ را در چند معنا به كار ببريم . اما استعمال اعم از حقيقت و مجاز است ، و باب المجاز واسع يعنى ميدان استعمال مجازى خيلى وسيع است ، حال چه مانعى دارد كه يك لفظ براى يك معنا حقيقت باشد ؟ و در ساير معانى\r\n\r\n","description":"","footnote":"","page_name":" 188 ","page_number":196},
  {"content":"\r\n\r\nمجازا استعمال شود ؟ از كجا حقيقت بودن را ثابت مىكنيد ؟ ( مخصوصا با توجه به اينكه الاصل عدم الاشتراك . )\r\nقوله : فافهم : شايد اشاره باشد به اينكه باب المجاز آن‌قدر هم واسع نيست كه براى همهء معانى يك لفظ مجازى پيدا شود ، زيرا يا بر مبناى مشهور ، استعمال مجازى تابع اذن و ترخيص واضع است كه 25 مورد بيشتر نيست و همه جا اين علائق ميسور نيست . و يا بر مبناى نظر ما تابع استحسان طبع است كه باز هميشه و همه جا استعمال مطبوع نيست تا با مجاز تنها همهء گره‌ها باز شود . ولى جوابهاى قبلى ما خالى از مناقشه است .\r\n[ جواب پنجم : لازم نيست همهء معانى را با لفظ تفهيم كنيم تا نياز به اشتراك لفظى پيش آيد ، بلكه كثيرى از معانى را با اشاره مىتوان تفهيم كرد ، و هرجا لفظ نبود با اشاره و احضار شيئى خارجى و كتابت و كشيدن عكس آن شىء مىتوان فهمانيد . 
  ]\r\nنتيجه : اشتراك لفظى نه محال و ممتنع است و نه واجب و ضرورى ، بلكه ممكن التحقق است .\r\nج ) مقام سوّم : [ اين مقام را مرحوم آخوند در اوّل امر يازدهم عنوان كرده‌اند ولى ما براى حفظ ترتيب طبيعى آن را به تأخير انداختيم . 
  ] برفرض امكان اشتراك لفظى ، آيا وقوع و تحقّق خارجى هم دارد يا نه ؟ مرحوم آخوند مىفرمايد : « الحقّ وقوع الاشتراك » ، يعنى ما در زبانهاى مختلف الفاظ فراوانى داريم كه مشترك لفظى هستند [ در فارسى كلمهء شير ، باز و . . . در عربى كلمهء عين ، قرء ، جون و . . . 
  ] و سه دليل مىآورند :\r\n1 - نقل : منظور ، نصّ اهل لغت است كه در كتابهاى لغت تصريح مىكنند كه فلان لفظ داراى چندين معنا است . . . [ نكته : اوّلا لغوى در تعيين وضع و معناى موضوع له خبرويّت و مهارتى ندارد ، او حدّ اكثر موارد استعمال را ذكر مىكند كه فلان كلمه در فلان لغت در چند معنى به كار رفته امّا كدام حقيقت و كدام مجاز است ؟ از عهدهء لغوى خارج است ، و اگر از الاصل فى الاستعمال الحقيقة استفاده شود ، مىگوئيم : اين اصل هنگام شكّ در مراد متكلّم جارى است نه هنگام شكّ در وضع . و ثانيا : به عقيدهء مرحوم آخوند قول لغوى بما\r\n\r\n","description":"","footnote":"","page_name":" 189 ","page_number":197},
  {"content":"\r\n\r\nهو لغوى حجّت نيست پس نصّ او براى ما ارزشى ندارد . 
  ]\r\n2 - تبادر : يعنى از شنيدن يك واژه مثل عين يكى از چندين معناى آن [ چشم ، چشمه و . . . 
  ] متبادر است و معانى ديگر كه ربطى به عين ندارند متبادر نيست ، [ منتها اگر قرينهء معيّنه آورد آن يكى براى مخاطب هم معلوم مىشود ، و اگر قرينه نياورد مجمل شده و اجمالا مىفهمد كه يكى از آنها مراد است و ذهن او به يكى از آنها منتقل مىشود . 
  ] و تبادر علامت حقيقت بودن است . پس لفظ عين در هركدام از آن معانى حقيقت است .\r\n3 - عدم صحت سلب : هنگامى كه ما معانى عين را يك‌يك موضوع قرار داده و لفظ عين را محمول قرار مىدهيم و بر آنها حمل مىكنيم ، مىبينيم كه نسبت به تمام آن معانى صحت حمل و عدم صحت سلب دارد ، و اين‌ها علامت حقيقت بودند ، پس لفظ عين براى اين معانى جداجدا وضع شده است و اشتراك لفظى يعنى همين .\r\n\r\n","description":"","footnote":"","page_name":" 190 ","page_number":198},
  {"content":"\r\n\r\n\r\nمقدمه دوازدهم استعمال لفظ در اكثر از معناى واحد\r\nامر دوازدهم از امور مذكور در مقدمهء كفايه ، پيرامون استعمال لفظ در اكثر از معناى واحد است :\r\nقبل از هر مطلبى چند نكته كوتاه را يادآور مىشويم :\r\nالف ) معمولا در كتب اصولى پيشين از قبيل : فصول ، قوانين ، معالم ، هداية المسترشدين و . . . دو بحث جدا تحت عنوان فصل يا قانون يا اصل يا هداية و . . . عنوان مىكردند :\r\n1 - استعمال لفظ مشترك در اكثر از معناى واحد [ عين هم در چشم و هم چشمه و . . . 
  ]\r\n2 - استعمال لفظ در معناى حقيقى و مجازى [ اسد هم در حيوان مفترس و هم رجل شجاع 
  ]\r\nولى متأخرين از قبيل مرحوم آخوند و مرحوم مظفّر رحمه اللّه و ديگران هر دو بحث را در هم ادغام كرده و عنوان بحث را توسعه داده‌اند و فرموده‌اند : آيا استعمال لفظ [ مشترك باشد يا نه 
  ] در اكثر از معناى واحد [ حقيقت باشند يا مجاز يا مختلف 
  ] جايز است يا نه ؟\r\nالبته حقّ با متأخرين است ، زيرا ادلّه و اجوبه و نقد و بررسيهاى دو باب يكى است و نيازى به تكرار و اعادهء آنها و طرح دو مبحث جداگانه نيست .\r\nب ) مشتركات لفظى برخى داراى دو يا چند معناى متضادّ هستند [ مثل قرء كه به معناى پاكى و ناپاكى رحم هر دو آمده ، و جون كه به معناى ابيض و اسود هر دو آمده ، و بيع كه به معناى خريدن و فروختن هر دو آمده ، و هكذا شراء و . . . 
  ] اين‌ها از محلّ بحث خارج بوده و اجماعا مبحث استعمال لفظ در اكثر از معناى واحد در اين‌ها جارى نيست . ولى نوع\r\n\r\n","description":"","footnote":"","page_name":" 191 ","page_number":199},
  {"content":"\r\n\r\nمشتركات لفظى داراى دو يا چند معناى متفاوت و متخالف مىباشند [ مانند عين كه به معناى چشم - چشمه ، طلا ، جاسوس و . . . آمده 
  ] و اين قسم محلّ بحث است .\r\nج ) استعمال لفظ در معنى ، گاهى به اين نحو است كه در يك معنى استعمال مىشود و متكلم از آن يك معنى را اراده مىكند . مثلا مىگويد : جئنى به عين و منظورش طلا است . اين قسم كه شايع و رايج و اصل در استعمالات است و قطعا جايز است . و گاهى استعمال در اكثر از معناى واحد است ، يعنى در آن واحد از يك لفظ دو يا چند معنى را اراده مىكند ، اين خود دوگونه است :\r\n1 - استعمال در اكثر على سبيل الانضمام و الاجتماع و التركيب : يعنى همان‌طور كه ما كلمهء انسان يا لفظ زيد را در آن موجود خارجى استعمال مىكنيم كه آن موجود مجموعهء مركب از روح و بدن ، و بدن هم مركب از اجزاء مختلف است ، هكذا كلمهء عين را در مجموع مركب از طلا و چشمه و چشم و . . . به كار ببريم ، كلمهء اسد را در مجموع مركّب از حيوان مفترس و رجل شجاع استعمال كنيم .\r\n[ يعنى از اين ماهيات گوناگون يك مركّب عجيب و غريب اعتبارى فرض كرده و لفظ را در مركب استعمال كنيم ؛ همان گونه كه صلاة از مقولات گوناگون تركيب شده ، و در اين تركيب هر معنا استقلال ندارد ، بلكه جزء مجموع مركب است . 
  ] اين نيز بلامانع است و در واقع استعمال لفظ در اكثر از معناى واحد نيست ، بلكه در يك معناى مركّب است .\r\n2 - استعمال در اكثر على سبيل الانفراد و الاستقلال : يعنى لفظ واحد را در استعمال واحد در دو يا چند معنا استعمال كنيم و از آن چند معنا را هم‌زمان اراده كنيم ، آن هم بر سبيل استقلال و انفراد ، يعنى به قول صاحب معالم : بگونه‌اى كه هريك از معانى جداگانه مناط حكم و متعلّق نفى و اثبات باشند . « 1 » و به فرمايش آخوند ، بگونه‌اى كه گويا لفظ فقط در اين يكى يا فقط در آن يكى به تنهائى به كار رفته باشد ، و خلاصه دو يا چند معنى هيچ ربطى به هم نداشته و هركدام صددرصد منفكّ و مستقلّ از ديگرى اراده شوند . محلّ كلام در همين قسم است . و سؤال اينست كه آيا استعمال لفظ در اكثر از معناى واحد على سبيل\r\n\r\n\r\n","description":"","footnote":"\r\n( 1 ) - معالم الدين ، ص 33 .\r\n","page_name":" 192 ","page_number":200},
  {"content":"\r\n\r\nالانفراد و الاستقلال جايز است يا نه ؟ در مورد اين مسئله اقوالى وجود دارد :\r\n1 - عدّه‌اى مطلقا مثبت هستند .\r\n2 - عدّه‌اى نافى مطلق مىباشند .\r\n3 - عدّه‌اى ميان مثبت و منفى تفصيل قائل شده‌اند .\r\n4 - و عدّه‌اى ميان مفرد يا تثنيه و جمع تفصيل داده‌اند .\r\nاين اقوال در معالم و غيره بررسى شده‌اند و مرحوم آخوند در رابطهء با بحث مذكور چهار مرحله پيش رفته‌اند :\r\nمرحلهء اوّل :\r\nقوله : اظهرها : در قدم اوّل از ديدگاه عقل وارد بحث شده و ثابت مىكنند كه چنين استعمالى عقلا از محالات است و با وجود استحالهء عقلى نوبت به بحثهاى لفظى و وضعى و لغوى و نحوى نمىرسد ، چه اينكه نوبت به تفاصيل بعدى هم نمىرسد . براى بيان امتناع عقلى از راه تجزيه و تحليل ماهيّت استعمال وارد مىشوند :\r\nبه طور كلّى در باب حقيقت استعمال دو مبنا وجود دارد :\r\n1 - نظريّه علامت بودن : عدّه‌اى برآنند كه استعمال عبارتست از علامت و نشانه قرار دادن لفظ براى معنى [ نظير پرچم سبز كه علامت جشن است ، پرچم سياه كه علامت عزا است و . . . 
  ] طبق اين مبنا استعمال لفظ در اكثر از معناى واحد عقلا جايز است ، زيرا هيچ مانعى ندارد كه شىء واحد علامت چند امر باشد [ مثل چراغ قرمز كه هم علامت خطر است و هم علامت اينست كه ماشين توقف كند و هم علامت اينست كه عابر پياده عبور كند و . . . 
  ] امر علامت بودن ، سهل است .\r\n2 - نظريّهء مرآتيّت و آليّت و قالبيّت و لحاظ تبعى و فانى بودن و وجه و عنوان بودن :\r\nبراى روشن شدن زواياى مطلب چند بحث بايد روشن شود :\r\nالف ) تعبيرات مختلف : گاهى گفته مىشود : « حقيقت استعمال عبارتست از جعل اللفظ وجها و عنوانا للمعنى » ، گاهى مىگوئيم : « استعمال ايجاد المعنى باللفظ ، يعنى وجود لفظى دادن به معنا » يا استعمال عبارتست از ؛ جعل اللفظ قالبا للمعنى ، جعل اللفظ فانيا فى\r\n\r\n","description":"","footnote":"","page_name":" 193 ","page_number":201},
  {"content":"\r\n\r\nالمعنى فناء الوجه فى ذى الوجه و العنوان فى المعنون ، جعل اللفظ آلة و حالة للمعنى ، جعل اللفظ مرآتا للمعنى ، لحاظ اللفظ تبعا للحاظ المعنى ، اللفظ وجود تنزيلىّ للمعنى ، اللفظ ما به ينظر ، اللفظ مغفول عنه ، الاستعمال حكاية المعنى باللفظ ، او افناء اللفظ فى المعنى و . . . تمام اين‌ها يك مقصد دارند .\r\nب ) تشبيهات گوناگون :\r\nگاهى گفته مىشود : مثل لفظ و معنا مثل آئينه و صورت است ، و همان‌طور كه آئينه صورت را نشان مىدهد ، لفظ هم معنا را نشان مىدهد .\r\nگاهى مىگوئيم : لفظ و معنا مانند كلاه و سر است ، و همان‌طور كه كلاه موزون تمام سر را مىپوشاند و سر هم تمام كلاه را پر مىكند ، هكذا معنا هم لفظ را پر مىكند . و همان‌طور كه در آن واحد يك آئينه فقط يك صورت كامل را نشان مىدهد ، يك لفظ هم فقط يك معنى را نشان مىدهد ، آرى در طول زمان و در آنات متعدّد مانعى ندارد كه آئينه صورتهاى ديگر را هم نشان دهد ، و لفظ هم در هر استعمال معنائى را ارائه كند . و همان‌طور كه در آن واحد محال است كه يك كلاه دهها سر را جداجدا پوشش دهد ، لفظ واحد نسبت به معانى متعدّد نيز اين‌گونه است .\r\nگاهى گفته مىشود : مثل لفظ و معنا مثل فانى و مفنى فيه است ، در آن واحد محال است انسان در دو چيز فانى شود مثلا نمىتواند در آن واحد هم فانى فى اللّه باشد و هم فانى در دنيا ، هم در آن ذوب شود و هم در اين ، هم تمام وجودش را آن پر كند و هم اين ، بلكه در زمانى دنيا وجودش را پر مىكند و پس از مدتى به خود آمده و خدا وجودش را پر مىكند . لفظ و معنا همچنين است .\r\nگاهى گفته مىشود : لفظ و معنى مثل يك قطعه شمعه و موم است كه قابليت و استعداد آن را دارد كه به هر شكلى درآيد ، به هر فعليتى متحقّق شود ، هر صورت نوعيّه‌اى را بپذيرد ولى بالفعل و در آن واحد فقط يك صورت نوعيّه را پذيرا است و بيش از آن محال است ، آرى در آنات متعدّد مىتوان موم را به شكل اسب ، موش ، فيل و . . . درآورد ، لفظ و معنى همچنين است ، لفظ مادّه و معنى ، صورت است .\r\n\r\n","description":"","footnote":"","page_name":" 194 ","page_number":202},
  {"content":"\r\n\r\nج ) تجزيه و تحليل استعمال :\r\nحقيقت استعمال ، عبارتست از مرآت قرار دادن لفظ براى معنى ، وجه و عنوان قرار دادن لفظ براى معنى ، پل و آلت و واسطه قرار دادن لفظ براى رسيدن به معنى ، لحاظ كردن لفظ به تبع لحاظ معنى ، فانى قرار دادن لفظ در معنى ، با اين تعاريف مىگوئيم : همان‌طورىكه در جهان تكوين محال است كه در آن واحد يك آئينه دو صورت را نشان دهد ، يك شخص فانى در دو چيز يا دو كس باشد ، يك مادّه داراى دو صورت نوعيّه باشد ، هكذا در عالم اعتبار و لفظ و معنا هم محال است كه لفظ واحد ، در آن واحد در دو معناى مستقلّ و جدا از يكديگر استعمال شود ، يك‌بار تمام لفظ قالب اين معنا باشد و اين معنا تمام وجود لفظ را پر كند و هم‌زمان قالب معناى ديگر باشد و آن معنا تمام لفظ را فرابگيرد و جاى خالى نماند .\r\nآرى مانعى ندارد كه هرآن در يك معنا استعمال شود ولى در آن واحد عقلا محال است [ البته اين‌ها قياس استعمال - كه يك امر اختيارى و اعتبارى مىباشد - به آئينه و موم و مادّه و . . . - كه امور تكوينى مىباشند - هست .\r\nو اينكه آيا اين قياس صحيح است يا نه ؟ جاى تأمّل است ، وجدانا بايد ديد انسان اين توان را دارد كه در آن واحد دو معنا را جداجدا اراده كند و لفظ را در هر دو استعمال كند يا خير ؟ 
  ]\r\nقوله : بل : نه تنها لفظ ، وجه و عنوان معنى و مرآت اوست ، بلكه از جهتى مىتوان گفت :\r\nلفظ خود آن معنا است و گويا متكلّم مستقيما معانى را به شنوندگان القاء مىكند و وساطت لفظ در كار نيست با اينكه واقعا هست ولى چون براى الفاظ اصالت قائل نيستيم و معانى اصل و مقصود بالذّات است كانّ مستقيما معانى القاء مىشود . و براساس همين ارتباط مستحكم كه ميان لفظ و معنى وجود دارد ملاحظه مىكنيم كه چه‌بسا حسن و قبح معنا به الفاظ هم سرايت مىكند .\r\nالفاظ از چند حرف تشكيل شده‌اند و به‌خودىخود زشتى و زيبايى ندارند ، ولى پاره‌اى از معانى زيبا هستند و به تبع آنها آدمى از الفاظ حاكيه از آن معانى هم لذّت مىبرد ،\r\n\r\n","description":"","footnote":"","page_name":" 195 ","page_number":203},
  {"content":"\r\n\r\nمثل لفظ : گل ، فرشته ، پاكى و . . . و متقابلا پاره‌اى از معانى زشت مىباشند و به تبع آنها الفاظشان هم زشت و ناپسند مىشوند و از شنيدن آنها انسان ناراحت و منقبض مىگردد .\r\nاز آنجا كه استعمال عبارت است از لحاظ لفظ وجه و عنوان و مرآت و فانى در معنى ، محال است كه در آن واحد دو بار لحاظ كذائى داشته باشد . مگر اينكه كسى احول باشد و يكى را دو تا ببيند كه ديد ناقص او واقعيت را عوض مىكند .\r\n[ نكته : مرحوم آخوند حقيقت استعمال را تجزيه و تحليل كرده‌اند و امتناع استعمال در اكثر را از آن نتيجه گرفته‌اند ، ولى برهانى ذكر نكرده‌اند ، و ظاهرا نيازى هم نيست و مطلب مهم تصوّر ماهيّت استعمال بود كه ذكر شد و پس از درك صحيح مطلب ، تصديق امتناع استعمال امرى آسان است . مع ذلك پاره‌اى از محشّين محترم كفايه سه وجه براى اين مطلب آورده‌اند . 
  ]\r\nقوله : فانقدح : حال كه عقلا اين استعمال محال شد ، مىگوئيم : قانون عقلى تخصيص بردار نيست و فرقى ميان موارد نمىگذارد و مطلقا استعمال در اكثر بر وجه انفراد و استقلال محال است : چه در كلام مثبت [ رأيت عينا 
  ] و چه در كلام منفى [ ما رأيت عينا 
  ] چه در لفظ مفرد [ عين 
  ] و چه در تثنيه و جمع [ عينان و اعين 
  ] چه دو يا چند معنى همه معانى حقيقى باشند [ چشم ، چشمه ، طلا و . . . نسبت به عين 
  ] و چه همه آنها معانى مجازى باشند [ رجل شجاع و مطلق شجاع نسبت به اسد ، يا اباحه و استحباب نسبت به امر 
  ] و چه برخى حقيقت و برخى مجاز باشند [ مانند رجل شجاع و حيوان مفترس نسبت به اسد . 
  ]\r\nمرحلهء دوم :\r\nقوله : و لو لا : اگر از مرحلهء قبلى تنزّل كرده و قبول كنيم كه عقلا استعمال مذكور ممتنع نيست ، اين بحث پيش مىآيد كه آيا از نظر وضع و لغت و قواعد ادبيّات عرب ، استعمال لفظ در اكثر از معناى واحد جايز و صحيح است ؟ يا غلط و غير جايز است ؟\r\nدو گروه طرفدار عدم جواز شده‌اند :\r\n1 - مانعين مطلق : [ كسانى كه به قول صاحب معالم « 1 » مطلقا استعمال در اكثر را منع كرده\r\n\r\n\r\n","description":"","footnote":"\r\n( 1 ) - معالم الدين ، ص 34 .\r\n","page_name":" 196 ","page_number":204},
  {"content":"\r\n\r\nو فرقى ميان تثنيه و جمع با مفرد ، و ميان كلام منفى با مثبت نگذاشته‌اند . 
  ]\r\nاين‌ها مىگويند : الفاظ براى معانى با قيد وحدت وضع شده‌اند ، مثلا كلمهء « عين » يك‌بار براى چشم با قيد وحدت يك‌بار براى چشمه با قيد وحدت وضع شده است و هكذا ، آنگاه استعمال لفظ در اكثر از معناى واحد بر سبيل استقلال و انفراد ، بدان معنى است كه متكلّم در آن واحد هم از لفظ عين « هذا وحده » را اراده كند ، و هم « ذاك وحده » را و هم « هما معا » را و اين تناقض است . زيرا « هذا وحده » يعنى غير او نباشد ، و « هما معا » يعنى غير او هم باشد و اين دو متناقضين هستند ، اينست كه استعمال فوق بر مبناى مذكور [ دخالت قيد وحدت در معنى 
  ] جايز و ممكن نيست .\r\nمرحوم آخوند در جواب مىفرمايند : ما اصل مبناى شما را قبول نداريم و مىگوئيم كه الفاظ براى ذوات معانى وضع شده‌اند [ مثلا عين براى خود چشم ، چشمه و . . . وضع شده 
  ] نه معانى با قيد وحدت ، و اين يك امر مسلم و بديهى است .\r\n[ و اگر خواستى تحليلى برخورد كنى بگو : « آيا قيد وحدت ، در اصل موضوع له دخالت دارد و موضوع له مقيد به آن يا مركّب از آن و از ذات است ؟ اين مطلب بالوجدان باطل است ، شما از شنيدن كلمهء انسان ، به حيوان ناطق منتقل مىشويد ، نه حيوان ناطقى كه مقيد به قيد وحدت باشد .\r\nيا اينكه قيد وحدت شرط الوضع است ، يعنى تا واضع ، معنا را با اين قيد نبيند ، نمىتواند لفظ را براى خود معنا قرار دهد ؟ اين نيز وجدانا باطل است و ما وقتى مىخواهيم لفظ انسان را وضع كنيم خود ماهيت و طبيعت را لحاظ مىكنيم ، نه طبيعت با شرط وحدت را . يا اينكه قيد وحدت شرط استعمال است يعنى واضع لفظ عين را براى ذات چشم يا چشمه و . . . قرار داده ، ولى ضمن اين قرارداد يا خارج از آن با مستعملين شرط كرده كه حق نداريد لفظ عين را در معنايش استعمال كنيد مگر با قيد وحدت ؟ اين نيز باطل است زيرا شرط واضع ، وجوب متابعت ندارد ، و برفرض كه واضع واجب الاتباع باشد ، در اين صورت مخالفت با شرط او معصيت مولى است ، نه اينكه استعمال غلط باشد . پس هرگونه كه حساب مىكنيم وجهى براى قيد وحدت نيست » 
  ]\r\n\r\n","description":"","footnote":"","page_name":" 197 ","page_number":205},
  {"content":"\r\n\r\n2 - محقّق قمى توجّه به بطلان رأى مذكور داشته و لذا از راه ديگر وارد شده و فرموده است : « اگرچه قيد وحدت داخل در معنى نيست ، ولى اين را نمىتوان انكار كرد كه واضع در حال وحدت معنى ، وضع را انجام داده است . مثلا وقتى كلمهء عين را براى چشم وضع مىكرد ، فقط همين معنا را در نظر گرفت و خبرى از معناى ديگر نبود . پس معناى لفظ در حال وضع واحد بوده است . و وضع و استعمال هم كه توقيفى است يعنى توقّف دارد كه واضع چگونه و در چه حالى وضع را انجام داده است ، و چون وضع در حال وحدت معنى بوده ، پس استعمال هم بايد در اين حال باشد ، پس استعمال در اكثر جايز نيست . » « 1 »\r\nمرحوم آخوند در جواب مىفرمايد : اگر قيد وحدت داخل در موضوع له باشد ، مستعمل بايد پيروى كند . و نيز اگر شرط الوضع باشد بايد پيروى شود ، ولى حالا كه شما هم قبول داريد كه هيچ‌كدام از آن دو نيست و صرفا وضع در حال يكى بودن معنى انجام گرفته ولى وضع براى ذات معنى است ، دليلى وجود ندارد كه حالات واضع هم لازم الاتباع باشد ، واضع ممكن است در حال قيام يا با وضوء يا روبه‌قبله و . . . وضع را انجام داده باشد ، آيا ما هم بايد ايستاده يا با وضو يا مستقبلا الى القبلة استعمال را انجام دهيم ؟\r\nخير ، اين‌ها كه دخالتى ندارند ، مهمّ اصل معنى است كه آن‌هم طبيعت و ماهيّت به نحو لا به شرط است و قانون لا به شرط اين است كه « يجتمع مع الف شرط » ، پس با معناى ديگر هم قابل جمع است .\r\nنتيجه : اگر عقلا استعمال لفظ در اكثر جايز شد ، از حيث وضع و لغت و مانند آن محذورى نخواهد داشت ، بلكه از اين حيث هم جايز مىشود .\r\nمرحلهء سوّم :\r\n[ اين مرحله در كفايه عنوان نشده است ولى طبق ترتيب طبيعى بحث ، مقتضى است كه در اينجا مطرح شود 
  ] برفرض تنزّل از دو مرحلهء قبل و قبول جواز عقلى و وضعى ، اين سؤال مطرح مىشود كه آيا استعمال در اكثر مطلقا جايز است يا تفصيل در ميان است ؟\r\n\r\n\r\n","description":"","footnote":"\r\n( 1 ) - قوانين الاصول ، ج 1 ، ص 63 و 64 و 67 ، سطر 25 - 23 .\r\n","page_name":" 198 ","page_number":206},
  {"content":"\r\n\r\nگروهى به نقل صاحب معالم « 1 » قائل به تفصيل شده و گفته‌اند : « در كلام منفى جايز است ، ولى در كلام مثبت جايز نيست . » دليل اين گروه و ابطال آن در معالم و قوانين و . . .\r\nآمده و واقعيت اينست كه اگر محذور عقلى و وضعى نبود ، استعمال مطلقا جايز است .\r\nمرحلهء چهارم :\r\nقوله : ثمّ لو تنزّلنا : برفرض تنزّل از مقامات قبلى و پذيرش اين مطلب كه استعمال لفظ در اكثر از معناى واحد مطلقا جايز است اين سؤال مطرح مىشود كه آيا استعمال مذكور حقيقت است يا مجاز است ؟\r\nمرحوم صاحب معالم « 2 » قائل به تفصيل شده و فرموده است كه اين استعمال در تثنيه و جمع به نحو حقيقت است ولى در مفرد به عنوان مجاز است .\r\nامّا دليل مدّعاى اوّل : تثنيه و جمع به منزله و در حكم مفردات متكرّرهء متعاطفه است .\r\nمثلا عينان به منزلهء عين و عين است ، يا اعين به منزلهء عين و عين و عين مىباشد ، و همان‌طورىكه در مفردات متعدّد و متكرّر از هريك مىتوان معنائى را اراده كرد [ از اوّلى چشمه را از دوّمى چشم را و . . . 
  ] هكذا از تثنيه و جمع هم كه در حكم آنها و به منزلهء آنها است ، مىتوان معانى متعدّد را اراده كرد ، يعنى از تثنيه دو ماهيّت و از جمع سه ماهيت اراده شود ، و اين استعمال در اكثر بوده و بر وجه حقيقت هم مىباشد .\r\nو امّا دليل مدّعاى دوّم : الفاظ مفرد براى معانى خود با قيد وحدت وضع شده‌اند [ و قيد وحدت يعنى معنى به شرط لا ، يعنى به شرط نبود معناى ديگر 
  ] و بلاشك با حفظ اين قيد استعمال در اكثر محال است . [ همان گونه كه قبلا از زبان مانعين آورديم 
  ] به ناچار براى جواز استعمال در اكثر ، بايد قيد وحدت را از آن الغاء كرده و حذف كنيم ، و لفظ را در معنى بدون قيد وحدت استعمال كنيم و چنين استعمالى مجازى خواهد بود و علاقهء آن‌هم علاقهء كل و جزء است ، يعنى لفظى كه براى كلّ [ معنا با قيد وحدت 
  ] وضع شده بود ، در جزء [ معنا بدون قيد وحدت 
  ] استعمال شده است . پس در مفرد مجاز خواهد بود .\r\nمرحوم آخوند اين تفصيل را قبول نكرده و به هر دو بخش آن جواب مىدهند :\r\n\r\n\r\n","description":"","footnote":"\r\n( 1 ) - معالم الدين ، ص 35 .\r\n( 2 ) - معالم الدين ، ص 32 و 33 .\r\n","page_name":" 199 ","page_number":207},
  {"content":"\r\n\r\nامّا به بخش دوّم [ لفظ مفرد 
  ] دو جواب مىدهند :\r\n1 - همان‌طور كه قبلا اشاره شد ، اصل مبناى شما باطل است و الفاظ براى معانى با قيد وحدت وضع نشده‌اند ، بلكه براى ذوات معانى و نفس طبايع به نحو لا به شرط از قيد وحدت و كثرت وضع شده‌اند و لفظ در اكثر هم كه استعمال شود ، در خود طبيعت به كار مىرود و حقيقت است نه مجاز .\r\n2 - برفرض قبول اين مطلب كه الفاظ براى معانى با قيد وحدت وضع شده باشند ، مىگوئيم كه الغاء قيد وحدت در مقام استعمال دو فرض دارد :\r\n1 - قيد وحدت را برداشته ، چيزى جاى آن نگذاريم و لفظ را در خود معنا به كار بريم .\r\nاين به قول شما مجاز است .\r\n2 - قيد وحدت را الغاء كرده ، قيد كثرت را بجاى آن بنشانيم كه ما نحن فيه [ استعمال در اكثر 
  ] از اين قبيل است ، يعنى تا به حال معنا با قيد وحدت بود و حالا با قيد كثرت است ، تا به حال واحد بود و حالا كثير است ، و قيد وحدت با قيد كثرت قسيم يكديگر و متقابلانند ، نه اينكه يكى جزء ديگرى باشد . واحد و كثير متباين هستند . اعتبار به شرط لائى [ قيد وحدت 
  ] با اعتبار به شرط شىء [ قيد كثرت 
  ] قسيم يكديگر هستند و استعمال يكى در ديگرى ، استعمال كل در جزء نيست بلكه از قبيل استعمال مباين در مباين است كه كلّا غلط است ، نه اينكه صحيح ، ولى مجاز باشد .\r\nو امّا به بخش اوّل [ تثنيه و جمع 
  ] سه جواب مىدهند :\r\nمقدّمه : بحثى مطرح است كه آيا در مفردات تثنيه و جمع ، اتّحاد لفظى و معنوى هر دو لازم است يا اتّحاد لفظى كافى است ؟ عدّه‌اى اتّحاد معنوى را هم لازم دانسته و به اتّحاد لفظى بسنده نمىكنند . اين عده مىگويند كه هر دو لازم است مثل رجلان و رجال كه مفرداتشان رجل و رجل و يا رجل و رجل و رجل است كه الفاظ آنها يكى است و معناى آنها هم ذات ثبت له الرجوليّة است ، و تثنيه و جمعهاى اعلام شخصيّه از قبيل زيدان و زيدون و . . . را تأويلى و . . . مىدانند ، كما سيأتى . ولى عدّه‌اى برآنند كه اتّحاد لفظى كافى است و اتحاد معنوى لازم نيست و شاهد اين‌ها ، تثنيه و جمع در اعلام شخصيه است و آن\r\n\r\n","description":"","footnote":"","page_name":" 200 ","page_number":208},
  {"content":"\r\n\r\nدو را حقيقى و غير محتاج به تأويل مىدانند . با اين مقدّمه مىگوئيم :\r\nما نيز قبول داريم كه تثنيه و جمع به منزلهء مفردات متكرّرهء متعاطفه است و . . . ولى منظور اين نيست كه از هريك از مفردات آن دو معنائى غير از معناى مفرد ديگر اراده شده ، بلكه منظور اينست كه از هريك از مفردات آن ، فردى از طبيعت واحده اراده شده است [ كلمهء « الظاهر » يا به معناى متبادر است ، يعنى اينكه از تثنيه دو فرد و از جمع سه فرد از افراد يك طبيعت اراده شود ، از ظاهر تثنيه و جمع اين متبادر است و يا ظاهر يعنى اينكه اصل و قاعده در تثنيه و جمع اين مطلب است و غير آن خلاف اصل است . 
  ]\r\nمثلا وقتى مولائى به عبدش مىگويد : « جئنى بعينين او با عين » مراد اينست كه دو يا سه فرد از فلان طبيعت [ چشم مثلا ، يا چشمه مثلا 
  ] را بياور ، نه اينكه مراد او دو فرد از دو طبيعت يا سه فرد از سه طبيعت باشد و از هر طبيعتى فردى را بخواهد .\r\nنتيجه : اگر متبادر از تثنيه دو فرد از يك طبيعت ، و از جمع سه فرد از يك طبيعت شد ، ديگر اين دو لفظ در اكثر از معناى واحد استعمال نشده‌اند تا سخن از جواز و امتناع و حقيقت و مجاز به ميان آيد .\r\nقوله : و التثنية و الجمع : جواب اوّل بر مبناى مشهور در مفردات تثنيه و جمع بود . حال گويا كسى به دفاع از صاحب معالم مىگويد : « ما اصل مبنا را قبول نداريم و اتّحاد لفظى را در مفردات كافى مىدانيم و شاهد مطلب هم تثنيه و جمع اعلام شخص [ زيدان و زيدون ، عبدلان و عبادله و . . . 
  ] و اسماء اشاره [ هذان - هؤلاء و . . . 
  ] است كه مفردات آنها زيد و زيد ، هذا و هذا است ولى معناى آنها يكى نيست . حال همان‌طور كه از زيدان دو معنى اراده شده ، اگر از عينان هم دو معنى اراده شود ، چه مانعى دارد ؟ »\r\nمرحوم آخوند در جواب مىفرمايد كه تثنيه و جمعهاى مذكور حقيقى نيستند ، زيرا تثنيهء حقيقى آن است كه بر دو فرد از يك ماهيّت دلالت كند ، و زيدان بر دو فرد از يك معنى دلالت ندارد ، زيرا كه معناى زيد آن وجود شخصى است و كلّى نيست تا داراى دو يا چند نفر باشد و تثنيه بر دو فرد از آن و جمع بر سه فرد از آن دلالت كند . پس اين‌ها تثنيه و جمع تأويلى هستند ، يعنى اگر بخواهيم از آنها تثنيه و جمع بسازيم ، ناچار اوّل بايد در\r\n\r\n","description":"","footnote":"","page_name":" 201 ","page_number":209},
  {"content":"\r\n\r\nمعناى مفرد يعنى زيد تصرّف كنيم از آن عنوان كلّى « المسمّى بزيد » را اراده كنيم . سپس بگوئيم كه زيدان يعنى دو فرد از عنوان « المسمّى بزيد » و زيدون سه فرد از آن و . . . پس اين موارد نقضى بر جواب ما نيست و بحث ما در تثنيه و جمعهاى حقيقى است .\r\n2 - قوله مع انّ : جواب دوّم : برفرض قبول كنيم كه در مفردات تثنيه و جمع اتحاد معنوى لازم نيست و همان اتحاد لفظى هم كافى است و در نتيجه زيدان و زيدون تثنيه و جمع حقيقى هستند ، عينان و اعين هم مطلقا تثنيه و جمع حقيقى هستند چه بر دو يا سه فرد از يك طبيعت و چه بر دو يا سه طبيعت دلالت كنند ، ولى اشكال ديگرى داريم و آن اينكه : چنين دلالتى و اراده و استعمالى از باب استعمال لفظ در اكثر نيست .\r\nبيان مطلب : مفرد آن است كه بر يك فرد دلالت كند ، ولى تثنيه آن است كه بر دو چيز دلالت كند و جمع آن است كه بر جماعت و گروه [ كه اقلّ آن دو يا سه چيز و اكثر آن هرچه باشد . 
  ] دلالت كند [ حال اين دلالت مربوط به علامت تثنيه و جمع يعنى الف و نون يا واو و نون باشد ، يا مربوط به خود مادّه باشد و علامت تثنيه و جمع صرفا علامت دلالت مادّه بر تعدّد باشد ؛ يا مربوط به هيئت تثنيه و جمع باشد كه ظاهر كلام آخوند ره مىباشد ، اين‌ها مهمّ نيست . 
  ] آنگاه اگر كسى تثنيه يا جمع را به كار برد و از آن دو يا سه چيز را اراده كرد كه استعمال در اكثر نيست ، بلكه استعمال در معناى خود كلمه است ، تثنيه بر دو چيز دلالت دارد و الآن هم در دو چيز استعمال شده [ دو فرد يا دو معنى و طبيعت 
  ] جمع بر سه چيز دلالت دارد و الآن هم در سه چيز استعمال شده [ سه فرد از يك طبيعت يا سه طبيعت مختلف 
  ] و همان‌طورىكه اگر سه يا دو فرد از يك طبيعت مراد بود استعمال در اكثر نبود ، هكذا اگر سه يا دو طبيعت هم مراد باشد باز استعمال در اكثر نيست پس سالبه به انتفاء موضوع است يعنى اصلا استعمال در اكثر نيست تا بحث شود كه حقيقت است يا مجاز ؟\r\nقوله : نعم : طبق مسلك شما كه اتحاد لفظى را كافى دانسته و مىگوئيد : از تثنيه و جمع دو يا سه طبيعت قابل اراده شدن است ، اگر بخواهيم استعمال در اكثر درست كنيم راهش اين است كه : در تثنيه دوتا دوتا و در جمع سه‌تا سه‌تا بالا رفته و بگوئيم : از عينان دو فرد از چشمه و دو فرد از چشم اراده شده ، از اعين سه فرد از چشم و سه فرد از چشمه و سه فرد\r\n\r\n","description":"","footnote":"","page_name":" 202 ","page_number":210},
  {"content":"\r\n\r\nاز طلا اراده شده و . . .\r\n3 - قوله : الّا انّ : جواب سوّم : در واقع قول مصنف « نعم لو أريد . . . » زمينه‌ساز اين جواب است : اگر دوتا دوتا يا سه‌تا سه‌تا بالا رفتيم استعمال در اكثر مىشود ولى دليل شما كه حديث تكرار بود [ كه گفتيد : تثنيه و جمع به منزلهء مفردات است . . . 
  ] مدّعاى شما را اثبات نمىكند ، زيرا مدّعا اين بود كه در تثنيه استعمال در اكثر ، حقيقت است ، ولى دليل به درد آن نمىخورد زيرا تثنيه و مفرد ، در هر دو قيد وحدت و اعتبار به شرط لائى [ طبق مسلك شما 
  ] مطرح است ، و اگر معتبر بود تثنيه هم در اكثر از دو چيز استعمال نمىشد مگر با الغاء قيد وحدت و با الغاء آن‌هم به قول شما مجاز مىشود نه حقيقت . آرى فرق مفرد با تثنيه در اين است كه مفرد براى طبيعت به شرط لا وضع شده و تثنيه براى دو فرد از آن به شرط لا [ بر مسلك مشهور 
  ] يا دو معنى و طبيعت به شرط لا [ بر مسلك صاحب معالم و غيره 
  ] وضع شده است ولى در دخالت قيد وحدت ، شريك هستند ، و ارادهء اكثر در هر دو منوط به الغاء قيد مذكور است و در نتيجه سبب مجازيّت مىشود نه حقيقت كه مدّعاى شما است .\r\n[ نكته : جواب سوّم در مورد جمع نمىآيد ، زيرا كه تثنيه هم از ناحيه قلّت و هم كثرت به شرط لا است يعنى كمتر و بيشتر از دو نباشد ، ولى جمع از حيث قلّت به شرط لا است كه كمتر از دو يا سه چيز - على اختلاف المبانى - نباشد . ولى از حيث كثرت لا به شرط است و بر سه چيز يا هزار چيز فرقى ندارد و دلالت حقيقى است چه جماعتى مراد باشد و چه جماعت جماعت ، مراد باشد و چه جميع افراد ، لذا از جمع نه چيز هم اراده شود ، مجاز نمىشود . 
  ]\r\nنتيجه : اگر طرفدار جواز استعمال شديم ، بايد بگوئيم كه استعمال مطلقا حقيقت است و قيد وحدت در اصل معنى دخيل نيست و فرقى هم ميان مفرد و تثنيه و جمع نيست .\r\nقوله : و هم و دفع : در پايان توهّمى را مطرح مىكنند و جواب مىدهند كه ربطى به تفصيل صاحب معالم ( ره ) ندارد و به اصل بحث مربوط مىشود . اصل مطلب اين بود كه استعمال لفظ در اكثر از معناى واحد على سبيل الانفراد . . . جايز است يا نه ؟ عقلا چطور ؟\r\nوضعا چگونه است ؟ حال ممكن است متوهّمى پيدا شود و بگويد كه ما رواياتى داريم كه\r\n\r\n","description":"","footnote":"","page_name":" 203 ","page_number":211},
  {"content":"\r\n\r\nمىفرمايد : « قرآن كريم علاوه بر معناى ظاهرى [ كه همه كم‌وبيش آن را مىفهمند 
  ] هفت يا هفتاد « 1 » معناى باطنى دارد [ كه اكثر آنها از حوزه درك و فهم ما خارج است . 
  ] » و از اين روايات استفاده مىشود كه كلمات و جملات قرآن در هفتاد و يك و يا در هشت معنى استعمال شده است . با وجود نصوص ديگر چه جاى بحث از جواز و عدم جواز استعمال است ؟ اين روايات خبر از وقوع مىدهد و بهترين دليل بر امكان چيزى ، وقوع خارجى آن است . با اين وجود آيا بحث از جواز و امكان عقلى و وضعى و استدلالى ، اجتهاد در مقابل نصّ نيست ؟\r\nجواب : از اين روايات ابدا استفاده نمىشود كه جملات قرآن در تمام آن معانى استعمال شده و تمام آنها ، از لفظ در عرض يكديگر مراد است و لفظ ، مرآت و حاكى از آنها است . در نتيجه نمىتوانيم بگوئيم كه استعمال در اكثر جايز است .\r\nسؤال : پس فهميده شدن « بطون سبعه » يا « سبعين بطنا » از كجا و چگونه است ؟\r\nجواب : مرحوم آخوند به صورت احتمال دو راه ذكر مىكنند : [ البته احتمالهاى ديگر هم در حاشيهء مرحوم مشكينى آمده 
  ] .\r\n1 - [ همان‌طور كه قبلا گفتيم چه‌بسا چيزى مطلوب نفسى باشد ، ولى در ظرف مأمور به و هيچ دخلى در مأمور به نداشته باشد . هكذا 
  ] چه مانعى دارد كه از لفظ قرآن همان معناى ظاهرى مراد باشد ، و هم‌زمان با آن و در كنار آن و در ظرف استعمال ، هفت يا هفتاد معناى ديگر هم مستقلا مراد باشد ، بدون اينكه لفظ ، حاكى از آنها و دالّ بر آنها باشد ؟ كه اگر مسقلّا مراد باشد ، ربطى به استعمال لفظ در آنها ندارد تا سخن از استعمال در اكثر به ميان آيد .\r\n2 - چه مانعى دارد كه الفاظ قرآن يك معنى و مستعمل فيه بيشتر نداشته باشد و ساير معانى و بطون از لوازم معناى ظاهرى باشد ، آن‌هم لوازمى كه نوعا فهم و درك ما از ادراك آن ناتوان است [ و سرّى است ميان عاشق و معشوق و حبيب و محبوب 
  ] باز ربطى به استعمال ندارد . « و اذا جاء الاحتمال بطل الاستدلال » .\r\nعلاوه بر دو جواب مذكور » جواب ديگرى هم از مرحوم مشكينى در حاشيه آمده است\r\n\r\n\r\n","description":"","footnote":"\r\n( 1 ) - تفسير البرهان ، ج 1 ، ص 19 - 21 ؛ تفسير صافى ، ج 1 ، ص 8 - 7 .\r\n","page_name":" 204 ","page_number":212},
  {"content":"\r\n\r\nمبنى بر اينكه برفرض ظهور اخبار مذكور در استعمال قرآن در اكثر از معنى ، مىگوئيم كه وقتى به حكم عقل قاطع استعمال در اكثر محال شد ، ما اين حكم قطعى عقلى را گرفته ، در ظواهر تصرّف مىكنيم و آن را بر خلاف ظاهرش حمل مىكنيم ( همان دو حمل آخوند « ره » يا غير آن دو ) و حق نداريم از قطع عقلى صرفنظر كنيم .\r\nنتيجه : به عقيدهء ما استعمال لفظ در اكثر از معناى واحد جايز نيست و در اين زمينه چهار مرحله بحث داشتيم . البته مرحلهء پنجمى قابل طرح است كه برفرض جواز استعمال در اكثر ، آيا عند الاطلاق مشترك لفظى در جميع معانى ظهور دارد و همهء آنها مراد است و يا مجمل شده ، بر هيچ‌كدام حمل نمىشود ؟ اين بحث را مرحوم آخوند متعرض نيست و در معالم الاصول « 1 » مطرح شده است .\r\n\r\n\r\n","description":"","footnote":"\r\n( 1 ) - معالم الاصول ، ص 36 - 35 .\r\n","page_name":" 205 ","page_number":213},
  {"content":"\r\n\r\n\r\nمقدمهء سيزدهم مبحث مشتق\r\nامر سيزدهم و آخرين امر از امور مذكور در مقدّمه كفاية الاصول ، دربارهء مشتقّ است كه از تمام امور دوازده‌گانهء قبلى طولانىتر و گاهى دقيق‌تر است .\r\nبرخى از اصوليّين مثل مرحوم مظفّر آن را از مباحث اصلى علم اصول دانسته‌اند « 1 » ولى مرحوم آخوند آن را يكى از مقدّمات مباحث اصولى دانسته و در زمرهء آنها آورده‌اند . قبل از هر مطلبى عنوان بحث و محلّ نزاع را بيان مىكنند :\r\nبه طور كلّى هنگامى كه وصفى را بر ذاتى حمل كرده و از آن قضيّه درست مىكنيم و مثلا مىگوئيم : « زيد عالم » سه چيز مطرح است :\r\n1 - ذات يا موصوف مانند زيد .\r\n2 - وصف عنوانى يا مشتقّ مثل عالم .\r\n3 - مبدأ اشتقاق يا مشتقّ منه مثل علم .\r\nو چون در ذات مبدأ علم وجود دارد و ذات واجد اين خصوصيّت است ، بر اين اساس و بدين لحاظ ما وصف عالم را از زيد با آن ويژگى انتزاع كرده و بر زيد حمل نموده و مىگوئيم : زيد عالم .\r\nاطلاق مشتقّ بر ذات سه نوع است :\r\n1 - اطلاق مشتقّ بر ذات فى الحال يعنى حال اسناد و نسبت كه حال نطق و تكلّم است به لحاظ اينكه بالفعل و در حال اسناد ، ذات متّصف به آن وصف و متلبّس به آن لباس\r\n\r\n\r\n","description":"","footnote":"\r\n( 1 ) - اصول الفقه ، ج 1 ، ص 47 .\r\n","page_name":" 206 ","page_number":214},
  {"content":"\r\n\r\nاست . مثلا زيد هم‌اكنون در حال اكل و شرب و نوم و . . . مىباشد و ما به لحاظ همين حال مىگوئيم : زيد آكل ، شارب و نائم و . . .\r\n2 - اطلاق مشتق بر ذات فى الحال ، حال اسناد و نسبت به لحاظ اينكه در گذشته متّصف به اين صفت بوده و هم‌اكنون اين اتّصاف و تلبّس منقضى شده و سپرى گرديده است . مثلا زيد ديروز ضارب يا قاتل يا مسافر بوده و هم‌اكنون در منزل خود نشسته و مشغول استراحت است ، ولى ما الآن مىگوئيم : زيد ضارب است ، قاتل است و . . .\r\n3 - حمل و اطلاق و استعمال مشتقّ در ذات فى الحال ( حال اسناد و نسبت ) به لحاظ اينكه در آينده متّصف به اين وصف خواهد بود و لو تا كنون واجد اين وصف نشده ، مثلا شخصى در شرف اجتهاد يا طبابت و . . . مىباشد و هنوز مجتهد يا طبيب نشده ، قريب الاجتهاد است ولى ما از هم‌اكنون او را آيت ا . . . ، دكتر ، مهندس و . . . خطاب مىكنيم و مىگوئيم : فلانى مجتهد است ، قاضى است و . . .\r\nحال از سه نوع اطلاقى كه ذكر شد ، نوع اوّل بالاجماع حقيقت است ، و نوع سوّم بالاجماع مجاز است [ يا بر مبناى مشهور كه مجاز را تابع علاقه مىدانند و علاقه‌اش اول و مشارفت است و يا بر مبناى آخوند ( ره ) كه استعمالات را تابع استحسان طبع دانستند . 
  ] ولى كلام در نوع ثانى است كه آيا به قسم اوّل ملحق بوده و اطلاق حقيقى است ؟ يا به نوع ثالث ملحق شده و اطلاق مجازى است ؟ به بيان ديگر : آيا مشتقّات در خصوص ما تلبّس بالمبدا فى الحال ( يعنى ذاتى كه در حال اسناد و نطق متلبّس و متّصف به مبدأ است ) حقيقت هستند ، و در ما انقضى عنه التلبّس ( يعنى ذاتى كه قبلا متّصف بوده و در حال اسناد و نسبت اين اتّصاف از او زائل شده است . ) مجاز مىباشند ؟ يا در اعمّ از ما تلبّس بالمبدا فى الحال و در ما انقضى عنه التلبّس حقيقت‌اند ؟\r\nگروهى از اصوليّين اخصّى و گروه ديگر اعمّى هستند [ خود اين‌ها دو دسته‌اند : دسته‌اى طرفدار اشتراك معنوى هستند و مىگويند : مشتقّ براى اعمّ و قدر جامع وضع شده يعنى وضع شده براى اطلاق بر ذاتى كه متلبّس به مبدأ شد و مبدأ به آن قائم شد يا از آن صادر شد امّا آيا اين تلبّس باقى است يا منقضى شده ؟ اين جهات در مفهوم مشتق اخذ نشده\r\n\r\n","description":"","footnote":"","page_name":" 207 ","page_number":215},
  {"content":"\r\n\r\nاست و لذا در اعمّ حقيقت است ، و هو المشهور ، و عدّه‌اى از قبيل ميرزاى قمى « 1 » طرفدار اشتراك لفظى بوده و مىگويند : مشتق يك‌بار براى خصوص متلبّس بالمبدا فى الحال وضع شده و يك‌بار براى ما انقضى عنه التلبس وضع شده است . فعلا به اين دو مبنا كار نداريم . 
  ] و عدّه‌اى هم تفاصيلى دارند كه خواهد آمد .\r\n\r\nمقدمات مبحث مشتق\r\nقوله : و قبل الخوض : مرحوم آخوند مىفرمايد : پيش از اينكه اقوال و انظار را مطرح كنيم ، و ادلّهء اقوال و نقد و بررسى آراء را بيان و قول حق را اختيار كنيم ، قبل از همهء اين‌ها ، بجا است كه شش امر را به عنوان مقدمات مبحث مشتقّ بيان نمائيم .\r\n\r\nالف ) مقدمه اول\r\nراجع به معناى مشتقّ است . ما المراد من المشتق المبحوث عنه ؟\r\nمشتقّ در اصل لغت مطلق چيزهائى است كه از چيز ديگر منشعب شده و از آن گرفته مىشوند و برآن متفرع مىشوند مانند لفظى كه از لفظ ديگر مشتق مىشود و يا جدول و جوى آبى كه از رودخانه‌اى منشعب مىگردد يا لوله‌هاى فرعى كه از لولهء اصلى منشقّ مىشوند . « 2 »\r\nدر اصطلاح نحوى عبارت است از : كل لفظ يؤخذ من لفظ آخر مع اشتماله على حروفه و موافقته معه فى الترتيب . يعنى مشتق آن لفظى است كه از لفظ ديگر گرفته مىشود با مراعات دو خصوصيّت :\r\n1 - حروف اصلى مشتق منه را دارد مثل يضرب كه از ضرب گرفته شده و حروف اصلى [ ضاد ، راء ، باء 
  ] را دارا است .\r\n\r\n\r\n","description":"","footnote":"\r\n( 1 ) - قوانين الاصول ، ج 1 ، ص 75 ، قوله : الثانى انّه لا ريب . . .\r\n( 2 ) - بدائع الافكار ، ص 172 .\r\n","page_name":" 208 ","page_number":216},
  {"content":"\r\n\r\n2 - در ترتيب حروف اصلى هم با مبدأ اشتقاق هماهنگ است . « 1 »\r\nطبق اين تعريف كلماتى مانند : زوج - زوجه ، رقّ - حرّ ، عبد ، امه و . . . از جوامد مىباشند چون از چيزى و لفظى گرفته نشده‌اند . ولى كليّهء مصادر مزيد فيه ، و مصادر ثلاثى مجرّد [ به قولى 
  ] و افعال از مشتقّات مىباشند ، چون از لفظ ديگر اخذ شده‌اند .\r\nامّا مشتقّ اصولى : در علم اصول از هر مشتقّ نحوى و غير نحوى گفتگو نمىشود ، بلكه دربارهء مشتقّى كه داراى دو ويژگى مهم باشد بحث مىشود :\r\nاوّل : جرى بر ذات داشته باشد . يعنى با ملاحظهء ويژگىاى كه در ذات وجود دارد ( مبدأ علم و ضرب و . . . ) از آن انتزاع شده و بر ذات قابل حمل باشد و ميان ذات و وصف عنوانى يا مشتق نوعى اتّحاد و هو هويت و اين‌همانى وجود داشته باشد .\r\nبيان مطلب : در كليّهء جملات و مركّبات تامّهء اسناد و نسبتى كه « يصحّ السكوت عليها » وجود دارد چه در جمله‌هاى فعليّه از قبيل ضرب زيد ، و چه در جملهء اسميّه‌اى كه يك ركن آن فعل باشد از قبيل : زيد ضرب ، و چه در جملهء اسميّه‌اى كه هر دو ركن آن اسم باشد مانند زيد كاتب و . . . ولى در همهء اين‌ها جرى و حمل و اين‌همانى وجود ندارد ، مثلا نمىتوان گفت كه ضرب همان زيد است يا زيد همان ضرب است ، اين مضحك است .\r\nو تنها در بعضى موارد اين اتحاد وجود دارد كه زيد كاتب و . . . باشد و مىتوان گفت كه زيد كاتب است ، اين همان است . حال در مشتقّ اصولى مجرّد اسناد و نسبت كافى نيست بلكه علاوه برآن بايد اتّحاد ميان ذات و وصف ، موضوع و محمول ، مسند اليه و مسند وجود داشته باشد . البته اتّحاد خود انواعى دارد كه ذيلا اشاره مىشود ولى فعلا مهمّ نيست كه كدام نوع از اتّحاد باشد :\r\n1 - اتحاد حلولى : مشتق ، حالّ در ذات و ذات محلّ آن باشد مثل الجسم ابيض .\r\n2 - اتّحاد انتزاعى : كه منشأ انتزاع آن در خارج وجود دارد مانند السماء فوق و الارض تحت و . . .\r\n3 - اتّحاد اعتبارى : كه صرفا در عالم فرض و اعتبار و جعل وجود دارد ، مانند : ملكيّت و\r\n\r\n\r\n","description":"","footnote":"\r\n( 1 ) - كفاية الاصول المحشّى ، ج 1 ، ص 218 ، چاپ لقمان .\r\n","page_name":" 209 ","page_number":217},
  {"content":"\r\n\r\nزوجيّت و . . . هذا ملك ، زيد زوج و . . .\r\n4 - اتّحاد صدورى و ايجادى : كه مشتق از ذات صادر مىشود و او است و او ايجادكننده است مانند : زيد ضارب ، زيد متكلّم ، زيد آكل و . . .\r\nبا اين ويژگى برخى از مشتقّات نحوى از بحث خارج مىشوند كه عبارتند از كليّهء افعال و مصادر مزيد فيه و مبسوط اين بحث در مقدّمه سوّم از مقدّمات مبحث مشتق خواهد آمد .\r\nو امّا اينكه ويژگى مذكور چه نوع مشتقّاتى را شامل مىشود ؟ مشتقاتى كه جرى بر ذات دارند فراوانند از قبيل : اسم فاعل ، اسم مفعول ، صفات مشبهه ، صيغهء مبالغه ، اسم زمان ، اسم مكان ، اسم آلت ، منسوبات و . . . آيا تمام اين‌ها در محلّ بحث داخل است يا بعضى از آنها ؟\r\nظاهر عنوانات مشهور آن است كه تمام اين‌ها مورد بحث مىباشند ، زيرا عنوان بحث در كلام مشهور اطلاق دارد و گفته‌اند : « المشتقّ حقيقة فيما ؟ » كه خود آخوند ( ره ) همين عنوان كلّى را داشت ، و اطلاق كلام كليّهء موارد مذكور را شامل است . بلكه از ظهور اطلاقى بالاتر ، بعضى از محقّقين از قبيل مرحوم صاحب حاشيه « 1 » صريحا موارد مذكور را نام برده و مدّعى شده‌اند كه تمام اين‌ها مورد بحث است .\r\nولى از فرمايشات صاحب فصول استفاده مىشود كه تنها اسم فاعل و صفات مشبهه‌اى كه به معناى اسم فاعل باشند ( مثل رحيم به معناى راحم ، قتيل به معناى قاتل و . . . ) و چيزهاى كه ملحق به اسم فاعل باشند ( مثل مصدرى كه به معناى اسم فاعل باشد ، تبصرة و تذكرة و تكمله و . . . اى المبصّر و المذكّر و المكمّل و . . . ) در محلّ نزاع داخل است و بحث اختصاص به آن دارد و مشتقّات ديگر يعنى اسم مفعول ، اسم زمان ، اسم مكان ، صيغهء مبالغه و اسم آلت مورد اتّفاق بوده و از بحث خارج است . « 2 »\r\nسؤال : چه عواملى موجب شد كه چنين توهّمى براى صاحب فصول پديد آيد ؟\r\nجواب : از مجموع كلمات صاحب فصول سه عامل براى اين پندار مستفاد است :\r\n\r\n\r\n","description":"","footnote":"\r\n( 1 ) - هداية المسترشدين ، ص 83 .\r\n( 2 ) - الفصول الغروية ، ص 60 ، سطر 4 - 3 .\r\n","page_name":" 210 ","page_number":218},
  {"content":"\r\n\r\nعامل اوّل : فرموده : از آنجا كه اصوليّين در مقام مباحثه و نفى و اثبات مرتّب از اسم فاعل مثال مىآورند اين دليل آن است كه بقيّه مشتقات از بحث خارج است و گرنه از آنها هم مثال مىزدند « 1 » مرحوم آخوند مىفرمايند : صرف مثال آوردن از اسم فاعل صلاحيت ندارد براى اينكه دليل بر حصر بحث باشد و مثال يا نمونه معمولا از فرد اكمل ذكر مىشود ولى بحث اختصاص به فرد اكمل ندارد و آن از باب مثال ذكر شده نه اينكه موضوعيّت داشته باشد .\r\nعامل دوم : فرموده : ما جداجدا اين پنج عنوان را براى شما تفسير مىكنيم و در هركدام روشن مىشود كه بحثى نيست .\r\nامّا اسم مفعول : اينكه ضابطهء معينى ندارد ، برخى از اسم مفعولها قطعا در اعمّ از ما تلبس و ما انقضى حقيقت‌اند . مانند مقتول ، مصنوع ، مكتوب و . . . كه صد سال ديگر هم بگذرد عناوين مذكور صادق است . برخى از اسم مفعول‌ها هم صددرصد در خصوص متلبّس فى الحال حقيقت‌اند . مانند مملوك و مقدور و معلوم و مصبوغ و مطلوب و . . . كه تا متاع را فروخت يا عاجز شد عنوان مملوك و مقدور و . . . حقيقتا صادق نيست .\r\nو امّا اسم زمان و مكان : اين‌ها قطعا حقيقت در اعم بوده و از بحث خارج است . زيرا الآن هم كه عاشورا فرامىرسد ما مىگوئيم : عاشورا مقتل الحسين ، قتلگاه مقتل الحسين كه اسم زمان و مكان را در اعمّ به كار برده‌ايم و در چيزى كه هزار و چند صد سال قبل بوده الآن و به لحاظ حال اسناد اطلاق مىكنيم .\r\nو امّا اسم آلت : اين اسم براى وسيله‌اى است كه جهت انجام كارى آماده شده است [ ارّه معدّ براى نشر است و مكنسة براى كنس و مقراض براى قرض و . . . 
  ] و حقيقتا اطلاق مىشود ، چه بالفعل از اين ابزار و وسيله‌ها استفاده بشود يا نشود . پس باز حقيقت در اعمّ است .\r\nو امّا صيغهء مبالغه : اين هم وضع شده براى چيزى كه متّصف به مبدأ و وصفى شود امّا نه به مجرّد اتّصاف و لو يك‌بار ، بلكه عرفا اتصاف ذات به اين مبدأ كثير و زياد شده و كثرت\r\n\r\n\r\n","description":"","footnote":"\r\n( 1 ) - الفصول ، ص 60 .\r\n","page_name":" 211 ","page_number":219},
  {"content":"\r\n\r\nو مبالغه را مىرساند و الآن مىگوئيم : فلان علّامة ، بنّاء و . . . چه فعلا و در حال اسناد اشتغال به بنائى و . . . داشته باشد يا نه ، پس باز حقيقت در اعم هستند . « 1 »\r\nمرحوم آخوند مىفرمايد : شما خيال كرديد كه ديگران هم همين تفسيرها را داشته و همين نظر را دارند ، لذا ادّعا كرديد كه اين‌ها از بحث خارجند . غافل از اينكه اين نظر شخصى شما است و به نظر شما طبق تفسيرتان اين‌ها حقيقت در اعمّ هستند ولى در امر ثانى خواهد آمد كه اسم زمان و مكان و . . . نيز مورد نزاع است .\r\nعامل سوّم : مبادى مشتقّات گوناگون است : برخى از مبادى از فعليّات است مانند ضرب ، اكل ، قيام و . . . ، برخى از شأنيات است از قبيل : مثمر بودن ، مقراض و منشار و . . . ، و برخى از حرفه‌ها و صناعات است مثل تاجر ، بزّاز و . . . ، برخى از ملكات است مثل : اجتهاد ، عدالت ، شجاعت و . . . به همين نسبت اتّصاف و تلبّس هم متفاوت است و در نتيجه ما يك ضابطهء مشخصى نداريم تا بحث كنيم « 2 »\r\nمرحوم آخوند مىفرمايد : اين‌ها نيز در هدف اصلى ما تأثيرى نداشته و موجب تفصيل صاحب فصول نمىشود زيرا اتّصاف و تلبّس و زوال در هركجا متناسب با همان مورد است ، و بحث مشتق در تمام آنها جارى و سارى است :\r\nامّا در فعليّات تا وقتىكه بالفعل ذات داراى وصف ضرب و قيام باشد اطلاق حقيقى است ، همين‌كه از فعليّت افتاد و مثلا قعود كرد بحث مىشود كه الآن اطلاق قائم و . . .\r\nحقيقت است يا مجاز ؟\r\nو امّا در شأنيات هم تا شأنيت و قابليت باشد اطلاق مشتقّ حقيقى است و لو بالفعل با منشار نشرى صورت نگرفته يا درخت مثمر نيست . هنگامى كه اين شأنيت را از دست داد اين بحث پيش مىآيد كه اطلاق ، حقيقى است يا مجازى ، و هكذا در حرف و صناعات تا هنگامى كه حرفه و صنعت باشد اطلاق حقيقى است و لو بالفعل در منزل و در حال استراحت باشد در ملكات هم تا مادامىكه ملكهء اجتهاد و عدالت باشد او را مجتهد و عادل مىخوانيم و اين نام حقيقتا برازندهء او است چه بالفعل مسئله و فرعى را استنباط\r\n\r\n\r\n","description":"","footnote":"\r\n( 1 ) - الفصول الغرويّة ، ص 59 ، سطر 31 تا 37 .\r\n( 2 ) - الفصول الغروية ، ص 60 .\r\n","page_name":" 212 ","page_number":220},
  {"content":"\r\n\r\nكرده باشد يا اصلا اقدام به استنباط نكرده باشد ، پس در همهء اين‌ها بحث پيش مىآيد . ولى اتصافها از حيث طول زمان و كوتاه بودن آن فرق دارند ، و زوال اتصافها نيز فرق دارد .\r\nدر نتيجه حق اينست كه تمام مشتقّات مذكور در محلّ نزاع داخل باشند .\r\nقوله : ثمّ انّه : نه تنها غير از مصادر و افعال ، كليّهء مشتقات نحوى از اسم فاعل و مفعول و . . . در محلّ نزاع داخل مىباشند بلكه بخشى از عناوين و اوصافى هم كه از ديدگاه نحوى از جوامد محسوب مىشوند . از ديدگاه اصولى جزء مشتقات بوده و در محلّ نزاع داخل هستند ، و آنها جوامدى هستند كه وصف عنوانى بوده و از ذات انتزاع شده و بر ذات حمل مىشوند . ويژگى مشتقّ اصولى را ( جرى بر ذات و اتّحاد با ذات ) دارند و در ذات خصوصيتى هست كه به لحاظ آن اين عناوين از ذات انتزاع مىشوند و ذات متّصف به اين‌ها مىشود خواه اين امور از اعراض باشند يا از عرضيّات :\r\n[ به اصطلاح معروف نزد حكماء عرض به مبدأ اشتقاق يا مشتقّ منه گفته مىشود و عرضى به خود مشتقّ گفته مىشود فى المثل : بياض عرض است و ابيض عرضى است . و به قول حاجى ( ره ) « 1 »\r\n و عرضىّ الشىء غير العرض * ذا كالبياض ذاك مثل الابيض \r\nولى در اصطلاح مرحوم آخوند : عرض به مبادى متأصّل ( صفاتى كه در خارج اصيل بوده و مصداق خارجى دارند ) گفته مىشود و كليّهء مقولات نه‌گانهء عرضى را شامل است ( از كمّ و كيف و اين و متى و . . . ) مثل سفيدى ، سياهى و . . . عرضى به مبادى اعتبارى و انتزاعى گفته مىشود كه خود آنها در خارج مصداق و مابازاء ندارند ، آرى امر انتزاعى منشأ انتزاعش در خارج موجود است مثل فوقيّت و تحتيّت و . . . و امر اعتبارى هم كه صرفا در عالم اعتبار موجود است مثل مالكيّت ، زوجيّت ، حريّت ، رقيّت و . . . از اعتبارهاى عقلائى و مثل وجوب و تحريم و . . . از اعتبارهاى شرعى 
  ] . [ قبلا هم دو بار جناب آخوند بر خلاف مشهور اصطلاحاتى را به كار بردند : يكى در تعريف عرض ذاتى ، و ديگرى در اشكال به\r\n\r\n\r\n","description":"","footnote":"\r\n( 1 ) - شرح منظومه بخش منطق ص 29 ؛ اذا العرض مأخوذ به شرط لا و لا يحمل على موضوعه و العرضى مأخوذ لا به شرط و لذا يحمل على معروضه .\r\n","page_name":" 213 ","page_number":221},
  {"content":"\r\n\r\nجزئى ذهنى بودن معناى حرفى كه تعبير به كلّى عقلى داشتند . 
  ]\r\nپس از جهتى مشتق اصولى از مشتق نحوى اوسع شد و نسبت ميان آن دو از نسب اربع عموم و خصوص من وجه است :\r\nمادّهء اجتماع و تصادق : اسماء فاعل و مفعول و زمان و مكان و صيغهء مبالغه و . . . است .\r\nمادهء افتراق از سوى مشتق نحوى : افعال ، و مصادر مزيد فيها\r\nمادهء افتراق از ناحيهء مشتقّ اصولى : جوامدى از قبيل زوج و زوجة و رقّ و . . . كه جرى و حمل بر ذات داشتند .\r\nقوله : و ان ابيت : اگر كسى تعصّب به خرج داده و بر اين امر پافشارى كند كه : مشتقّ در اصطلاح فقط به مشتقّ نحوى اطلاق مىشود و حق نداريم لفظ مشتقّ را بر جوامد اطلاق كنيم .\r\nدر جواب خواهيم گفت : صدق الاسم كه مهم نيست ، مهمّ دخول عناوينى از قبيل زوج و زوجه و . . . در محلّ نزاع است كه خوشبختانه داخل‌اند به اين صورت : تا ديروز زيد زوج و هند زوجه بود و علقهء زوجيّت و رشتهء پيوند ميان آن دو برقرار بود و اطلاق زوج بر زيد و زوجه بر هند حقيقت بود ، ولى امروز اين رشته بريده شده و زيد همسرش را طلاق داده يا همسرش مرده بحث اينجاست كه آيا اطلاق زوج بر زيد و زوجه بر هند به نحو حقيقت است ؟ يا به نحو مجاز ؟ اگر مشتقّات در اعمّ از ما تلبّس و ما انقضى عنه التلبّس حقيقت باشند اطلاق مذكور حقيقى است ، و اگر در خصوص متلبّس به مبدأ فى الحال حقيقت باشند اطلاق مذكور مجازى و به علاقهء ما كان خواهد بود . و هكذا در عبد و امه و . . . زيرا ويژگى جرى و اتّحاد و حمل را دارند ، حال بتوانيم بر آنها لفظ مشتق را اطلاق بكنيم يا نتوانيم ، اينكه اهميتى ندارد .\r\nقوله : كما يشهد : شاهد بر دخول جوامد مذكور در محلّ بحث در مشتقّ اصولى ، فرعى فقهى است كه در كتاب النكاح در مسئله رضاع و شير خوردن از زبان دو فقيه نام‌آور ذكر شده است :\r\n\r\n","description":"","footnote":"","page_name":" 214 ","page_number":222},
  {"content":"\r\n\r\n1 - از زبان فخر الدين در ايضاح « 1 » : مردى دو زوجهء كبيره و يك زوجهء صغيره شيرخوار ( كه با اذن ولىّ طفل او را به عقد خود درآورد ) ، دارد دو زوجهء كبيره هركدام به‌ترتيب برطبق دستورات باب رضاع در حدّ نصاب شرعى - ( ده‌بار يا پانزده بار پشت سر هم شير دادن ، يا يك شبانه‌روز كامل كودك را با شير تغذيه كردن ، يا به اندازه‌اى كه اشتدا عظم و نبات لحم شود ) - زوجهء صغيره را شير دادند و فرض هم اينست كه هر دو كبيره مدخول بها هستند البته در نسخ اصلى كفايه بجاى هر دو كلمهء إحداهما آمد ، يعنى يكى از آن دو مدخول بها باشند ، و اين مقدار هم كافى نيست و اولى اينست كه : « مع الدخول بالمرضعة الاولى » حال به مجرّد اينكه كبيرهء اوّلى به مقدار مذكور صغيره را شير داد هم صغيره و هم كبيرهء مرضعه هر دو بر زوج حرام مؤبّد مىشوند ،\r\nامّا كبيرهء اولى : براى اينكه امّ الزّوجه المعقودة مىشود و عنوان امّ الزوجه از عناوين محرّمه است بنا به فرموده قرآن ،  وَ أُمَّهاتُ نِسائِكُمْ  « 2 » . و مادر زن بر انسان حرام ابدى است و براى يك لحظه هم كه دختر او را عقد كرد او محرم و حرام ابدى مىگردد و حق ندارد با مادرزنش ازدواج كند و لو بعد از طلاق زوجه‌اش .\r\nو امّا صغيره : با توجه به اينكه او بنت الزوجه مىشود و دختر رضاعى اين مرد محسوب مىشود و دختر رضاعى هم بر انسان حرام است . [ يحرم من الرضاع ما يحرم من النسب يا لحمة الرضاع كلحمة النسب 
  ] .\r\nآنگاه پس از اين مراحل كبيرهء ثانيه هم اين طفل صغير و شيرخوار را با شرائط و آداب مذكور در حدّ نصاب شير داد . آيا مرضعهء دوّم هم بر زوج حرام مىشود يا خير ؟ اختلافى است :\r\nجناب علّامه ( پدر فخر الدين كه مصنّف كتاب قواعد است و ايضاح فخر الدين شرح قواعد پدر است . ) و ابن ادريس فتوى به تحريم داده و فرموده‌اند : دوّمى هم حرام مىشود ، به اين دليل كه در صدق مشتقّ حقيقتا بقاء مشتقّ منه و مبدأ اشتقاق لازم نيست .\r\nبيان مطلب : اگر بگوئيم : مشتقّ در خصوص ما تلبّس بالمبدا فى الحال حقيقت است و\r\n\r\n\r\n","description":"","footnote":"\r\n( 1 ) - ايضاح الفوائد ، ج 3 ، ص 52 .\r\n( 2 ) - سوره نساء ، آيه 23 .\r\n","page_name":" 215 ","page_number":223},
  {"content":"\r\n\r\nدر ما انقضى مجاز است ، در ما نحن فيه صغيره قبلا زوجه بود و در حين شير دادن مرضعهء دوّم زوجه نيست پس بر كبيرهء دوّم به واسطه شير دادن به صغيره عنوان امّ الزّوجه صادق نيست تا حرام شود ، عنوان امّ من كانت زوجة صدق مىكند كه در شرع انور دليلى بر تحريم آن وارد نشده .\r\nولى اگر بگوئيم كه مشتقّ در اعمّ از ما تلبّس و ما انقضى عنه التلبّس حقيقت است و در اينجا بر صغيره هم حقيقتا زوجة اطلاق مىشود و در نتيجه مرضعهء دوّم هم با شير دادن عنوان امّ الزّوجه پيدا مىكند و به حكم آيهء  وَ أُمَّهاتُ نِسائِكُمْ  او نيز حرام ابدى مىشود .\r\n2 - شهيد ثانى ( ره ) نيز در كتاب مسالك « 1 » حكم تحريم كبيرهء دوّم و عدم تحريم آن را بر همين مبحث مشتقّ مبتنى كرده است [ به بيانى كه ذكر شد . 
  ] اين‌ها شاهد آنست كه مشتق مورد بحث ، اختصاص به مشتق نحوى ندارد و جوامدى از قبيل : زوجه و . . . را نيز شامل است .\r\nقوله : فعليه : قاعدهء كلّى در مشتقّ اصولى : هر وصف عنوانى كه خارج از ذات و ذاتيات است ولى از ذات انتزاع مىشود به ملاحظهء ضم ضميمه يعنى در ذات ، خصوصيتى و صفتى و مبدئى پيدا شد . [ ضرب ، علم ، كتابت و . . . 
  ] كه بخاطر آن اين اوصاف را انتزاع مىكنيم و اين صفات بيرون از ذات مىباشند تمام اين‌ها در محلّ بحث داخل‌اند خواه از مشتقيّات نحوى باشند يا از جوامد خواه از اعراض باشند يا از عرضيات [ به اصطلاح آخوند ( ره ) 
  ]\r\nقوله : بخلاف : ويژگى دوّم مشتقّ اصولى : مشتقّ يا وصف عنوانى از اوصافى باشد كه با زوال آن و انقضاء تلبّس ذات به آن‌هم خود ذات زائل نشود بلكه در هر دو حال - اتّصاف و انقضاء اتّصاف - آن ذات و موصوف باقى و برقرار باشد كه بتوانيم بگوئيم : تا زمانى كه تلبّس فعلى بود اطلاق مشتق حقيقى است . حالا كه تلبّس زائل شده آيا اطلاق مشتق بر ذات حقيقى است يا نه و اگر با زوال اتّصاف ، خود ذات و موصوف هم زائل شود و از بين برود ، معنى نخواهد داشت كه بگوئيم : آيا باز هم اطلاق مشتق بر ذات حقيقت است يا\r\n\r\n\r\n","description":"","footnote":"\r\n( 1 ) - مسالك الافهام ، ج 1 ، ص 379 ، سطر 32 - 34 .\r\n","page_name":" 216 ","page_number":224},
  {"content":"\r\n\r\nمجاز ، كدام ذات ، على الفرض ذاتى نيست و سالبه به انتفاء موضوع است .\r\nمحمولاتى كه به موضوعى حمل مىشوند به سه دسته تقسيم مىشوند :\r\n1 - ذاتيّات : گاهى ذاتيات يعنى اجناس و فصول ذات را بر ذات حمل مىكنيم و مىگوئيم : « الانسان حيوان ناطق ، الانسان حيوان ، الانسان ناطق و . . . » كه حمل اوّلى ذاتى است .\r\n2 - لوازم ذات : گاهى چيزهائى كه بيرون از ذات هستند ولى لازم لا ينفك ذات و ماهيت مىباشند ، بر ذات حمل مىشوند مثل امكان ذاتى براى ممكنات ، زوجيّت براى اربعه ، فرديّت براى ثلاثه و . . . كه اين‌ها را ذاتى باب برهان مىگويند ، چون از صميم ذات و بلا ضمّ ضميمهء انتزاع مىشوند . « 1 »\r\n3 - مفارقات : گاهى چيزهايى بر ذات حمل مىشوند كه هم از محدودهء ذات و ذاتيات بيرون مىباشند از لوازم ذات نيستند بلكه عرض مفارق هستند يعنى ذات و موصوف گاهى واجد اين صفات مىشود و گاهى نه مثل ضرب ، سفر ، كتابت ، علم و . . . مىگوئيم :\r\nزيد ضارب ، مسافر ، و . . . ولى چنين نيست كه هميشه داراى اين صفت باشد و آن وصف از اين ذات مستحيل الانفكاك باشد . بلكه گاهى ذات است و تلبس به اين اوصاف و البسه دارد و گاهى هم ذات همان ذات است ولى اين تلبّس زائل شده است . مثلا يك ساعت قبل ضارب بود و الآن نيست ، ديروز مسافر بود و امروز نيست و . . .\r\nحال دسته اوّل و دوّم از محمولات و اوصاف عنوانيّه مورد بحث ما نيست ، زيرا كه در آنها با زوال وصف خود ذات هم زائل شده و از بين مىرود و ذاتى نمىماند تا بگوئيم : پس از زوال اتّصاف هم اطلاق وصف بر ذات حقيقى است يا مجازى ؟ فى المثل انسانى كه مىميرد و تبديل به خاك مىشود او نه حيوان ناطق است و نه انسان است آرى دستهء سوّم مورد بحث ما است كه با زوال وصف هم خود ذات باقى است و جا دارد بگوئيم : پس از انقضاء تلبّس آيا اطلاق حقيقى است يا مجازى ؟\r\n\r\n\r\n","description":"","footnote":"\r\n( 1 ) - شرح منظومه قسمت منطق ص 30 : يراد بالذاتى فى باب البرهان : ما ينتزع من نفس ذات الشىء فيكفى ذاته فى انتزاعه بلا توسّط لغير ذاته فى لحوقه .\r\n","page_name":" 217 ","page_number":225},
  {"content":"\r\n\r\nنتيجه : با دو ويژگى مشتقّ اصولى آشنا شديم .\r\n1 - جرى بر ذات داشتن و برآن حمل شدن و با آن متّحد شدن\r\n2 - از اوصاف مفارقه بودن . . .\r\n\r\nب ) مقدمه دوم\r\nمقدّمه دوم از مقدمات باب مشتق دربارهء اين است كه ذوات و موصوفات دو دسته هستند .\r\n1 - ذواتى كه از امور قارّه و ثابته بوده و تمام اجزاء آنها مجتمع در وجود هستند و داراى دو فرد مىباشند :\r\nالف ) فرد تلبسى : فردى از ذات كه متلبس به مبدأ بوده و وصف عنوانى براى آن ثابت مىباشد .\r\nب ) فرد انقضائى : فردى از ذات كه تلبّس و اتّصاف به مبدأ از آن منقضى شده باشد ، در هر دو صورت ذات همان ذات است ، موصوف همان موصوف است مانند زيد ضارب كه در هنگام اتّصاف و پس از زوال وصف ، ذات همان ذات است ، زيد همان زيد است . و چنين موردى قطعا در نزاع اصوليّين در باب مشتق - كه آيا حقيقت در اعمّ است يا در خصوص ما تلبّس بالمبدا فى الحال - داخل است .\r\n2 - ذواتى كه از امور تدريجيّه بوده و هيچ‌گاه اجزاء آن در اجتماع وجود ندارند ، بلكه تا جزء قبلى معدوم نشود جزء بعدى نمىآيد . مانند زمان و حركت و سيلان و جريان و . . .\r\nاين‌گونه از ذوات دو فرد ندارند كه يكى تلبّسى و يكى انقضائى باشد بلكه يك فرد دارند كه تلبّسى است . حال در اين‌گونه موارد سه وجه موجود است :\r\n1 - مشهور و مرحوم آخوند مىگويند : اين قسم نيز در محلّ نزاع داخل است و مبحث مشتقّ آن را نيز شامل مىشود به بيانى كه در ادامه در « و يمكن حلّ الاشكال » خواهيم آورد .\r\n2 - صاحب فصول فرمود : نزاع ، مخصوص اسم فاعل و مانند آن است و مشتقاتى از\r\n\r\n","description":"","footnote":"","page_name":" 218 ","page_number":226},
  {"content":"\r\n\r\nقبيل اسم زمان و . . . از محلّ نزاع بيرون بوده و در آنها بالاتفاق بايد اعمّى شده و بگوئيم :\r\nاسم زمان حقيقت است در اعمّ از ما انقضى عنه التلبّس زيرا امروز هم با فرارسيدن عاشورا مىگوييم هذا اليوم مقتل الحسين ( ع ) ، يا 13 رجب كه فرا مىرسد مىگوئيم : هذا اليوم مولد الوصىّ ( ع ) يا روز بيست و هفتم رجب ، مبعث النبى ( ص ) است و . . . با اينكه هزار و چند صد سال قبل قتل و ولادت و بعثتى اتفاق افتاده ولى الآن هم ما اين اطلاقات را داريم پس حقيقت در اعمّ است .\r\n3 - گروهى مثل صاحب فصول مدّعى شده‌اند كه اسماء الازمنة از نزاع در مشتقّ اصولى خارج است . منتها به عكس كلام فصول يعنى ، فصول مىفرمود : در اين‌ها بايد همگان اعمّى باشند ، ولى اين بعض مىگويد : در اسم زمان همگان بايد اخصّى شده و بگويند : اسم زمان وضع شده براى دلالت بر خصوص آن ذاتى كه متلبّس به مبدأ است ، و در ذاتى كه تلبّس از آن منقضى شده مجاز است .\r\nبيان مطلب : همان‌طور كه در ويژگى دوّم از دو ويژگى مشتق اصولى گفته شد ، بحث ما در اوصاف و عناوين مفارقه است يعنى اوصافى كه قابليت انفكاك از ذات را دارند و با زوال آنها هم خود ذات قابل بقاء هست ، آنگاه بحث مىكنيم كه پس از انقضاء تلبّس ، اطلاق مشتق بر اين ذات حقيقى است يا مجازى ولى اگر با زوال وصف ذات هم زائل شود ، ديگر جاى اين بحث نيست كه پس از انقضاء ، اطلاق حقيقى است يا مجازى ؟ اصلا ذاتى نيست تا صحبت از اطلاق وصف باشد .\r\nهمچنين در اسم زمان مىگوئيم : وصف عنوانى يا اسم زمان عبارتست از : مقتل ، مبعث و . . . و ذات يا موصوف در اينجا خود زمان است كه حقيقتى تدريجى و گذرا و ناپايدار است و با زوال اتصاف و تلبّس و از ميان رفتن مبدأ قتل و بعثت و . . . خود ذات هم كه آن قطعهء معيّن از زمان باشد از بين رفته و ذاتى نيست تا سخن از اطلاق بعد از انقضاء باشد . و زمان بعدى ذات ديگر و مصداق ديگر است ، پس ذاتى كه متلبّس بود كه الآن قطعا منتفى است و ذاتى كه الآن وجود دارد كه از اوّل متلبّس نبوده است . در نتيجه فقط در حال اشتغال زمان به مبدأ قتل ، مىتوان گفت : اين زمان مقتل زيد است و . . . و امّا پس از انقضاء تلبّس ، اطلاق\r\n\r\n","description":"","footnote":"","page_name":" 219 ","page_number":227},
  {"content":"\r\n\r\nحقيقى نخواهد بود آرى مجازا بلامانع است .\r\n[ به علاقهء مجاورت يا مشابهت اگر اجزاء زمان را افراد و مصاديق بدانيم و به علاقهء جزء و كل اگر آنها را جزء بدانيم 
  ] .\r\nپس در اسم زمان سخن از حقيقت بودن مشتق در خصوص متلبّس به مبدأ فى الحال يا در اعمّ از ما تلبّس و ما انقضى جا ندارد بلكه فقط بايد خصوص را اختيار كرد .\r\nقوله : و يمكن : مرحوم آخوند در ردّ اين وجه مطالبى دارند كه با ذكر نكته‌اى از منطق بيان مىكنيم : در حاشيهء مولى عبد اللّه آمده است : مفهوم يا جزئى است يا كلّى . مفهوم كلّى يا اصلا در خارج فردى ندارد و محال است كه داراى مصداق شود مانند : شريك البارى ، اجتماع نقيضين و . . . و يا اصلا فردى ندارد ولى ممكن الافراد است مثل عنقاء ، غول ، دايناسور و . . . و يا داراى يك فرد است و فرد دوّم و سوّم براى آن محال است مثل واجب الوجود لذاته ، و يا فرد ديگر هم ممكن است ولى يافت نشده مثل شمس ، و يا داراى افراد كثيره است آن‌هم يا داراى افراد متناهى است مثل سيّاره و يا داراى افراد نامتناهى است مثل مفهوم كلّى شىء ، موجود و . . . ولى نكتهء مهمّ در تمام اين‌ها آنست كه انحصار مفهوم كلّى در يك فرد با امتناع فرد ديگر يا امكان آن ، و بلكه اصلا فرد نداشتن كلّى چه ممتنع الافراد و چه ممكن الافراد باشد و . . . ، هيچ‌كدام به عموميّت و كليّت مفهوم لطمه نمىزند . چه‌بسا مفهومى فى حدّ نفسه كلّى باشد و قابل صدق بر كثيرين ولى بنا به دلائلى فعلا و يا حتّى بالقوّه داراى فرد يا افرادى نباشد . با توجه به اين نكته مىگوئيم :\r\nاگر اسم زمان براى خصوص فرد و مصداق خارجى ( مثلا مقتل براى خصوص زمان قتل كه قطعهء معينى از زمان است ) وضع شده بود ، حقّ با شما بود زيرا فرد خارجى يكى بيش نيست و آن فرد تلبّسى است و امّا فرد انقضائى ندارد به بيانى كه در اشكال خود اين بعض گذشت . ولى چه داعى داريم كه بگوئيم : مشتقّات به ازاء فرد وضع شده‌اند ؟ خير به عقيدهء ما مشتقّات تماما وضع و موضوع‌له‌شان عام است و براى يك معنا و مفهوم كلّى وضع شده‌اند :\r\nمثلا اسم فاعل وضع شده براى « من صدر عنه الفعل يا قام به الفعل يا تلبّس بالمبدا ، »\r\n\r\n","description":"","footnote":"","page_name":" 220 ","page_number":228},
  {"content":"\r\n\r\nاعمّ از اينكه تلبّس و اتصاف و صدور و قيام ادامه داشته باشد يا منقطع شده باشد .\r\nاسم مفعول يعنى « من وقع عليه الفعل و تلبّس بالوقوع » چه استمرار داشته باشد يا منقضى شده باشد . اسم مكان اى « المكان الذى وقع فيه القتل و تلبّس به وصف القتل » چه اتّصاف و تلبّس باقى باشد و چه منقضى شده باشد .\r\nاسم زمان هم وضع شده براى زمانى كه قتل در آن واقع شده كه يك عنوان كلّى است ، با اين تفاوت كه در اسم فاعل و مفعول و مكان و . . . آن مفهوم كلّى حقيقتا داراى دو فرد تلبّسى و انقضائى است ، ولى در اسم زمان آن ذات دو فرد ندارد بلكه منحصر شده در فرد تلبّسى و محال است فرد ديگر داشته باشد . چون خود آن زمان معدوم شد و قابل اعاده نيست ( اعادهء معدوم بعينه از محالات است ) ولى در مقدّمه گفتيم : انحصار كلّى در فرد و حتّى اصلا فرد نداشتن لطمه‌اى به كليّت مفهوم نمىزند ، پس مىتوان براى اسم زمان هم يك مفهوم عام و كلّى در نظر گرفت . پس در محلّ نزاع داخل است و جا دارد بحث شود كه خاصّى هستيم يا عامّى ؟\r\nدو شاهد : الف ) در مورد لفظ جلاله يعنى كلمهء مقدّس اللّه اختلاف است برخى آن را علم شخص مىدانند كه وضع شده براى آن وجود معين و معروف خارجى كه آفريدگار هستى است و برخى آن را اسم جنس مىدانند و مىگويند اللّه وضع شده براى آن ذاتى كه مستجمع جميع صفات كماليه و جماليه باشد و اين معنا يك معناى كلّى است ولى در خارج يك مصداق بيشتر ندارد و مصداق ديگر محال است .\r\nحال اگر انحصار مفهومى در يك فرد موجب مىشد كه آن لفظ براى همين فرد وضع شود و معنا جزئى باشد نبايد اختلاف مذكور صورت مىگرفت و عدّه‌اى آن را اسم جنس مىدانستند . پس معلوم مىشود منحصر شدن كلّى در يك فرد لطمه به كليّت آن نمىزند .\r\nب ) كلمهء واجب الوجود بالاجماع يك مفهوم كلّى دارد . يعنى ذاتى كه وجود و هستى برايش وجوب و ضرورت دارد و خود اين معنى فى نفسه كلّى است ولى به حكم براهين توحيد در خارج يك فرد بيشتر ندارد و افراد ديگر محال و ممتنع هستند و حصر كلّى در يك فرد به كليّت آن قادح نيست .\r\n\r\n","description":"","footnote":"","page_name":" 221 ","page_number":229},
  {"content":"\r\n\r\nهكذا در ما نحن فيه هم اسم زمان اى « الزمان الذى وقع فيه القتل » و اين كلّى است و لو يك فرد بيشتر نداشته باشد .\r\n\r\nج ) مقدمهء سوم\r\nمقدّمه سوم از مقدمات مشتق راجع به اينست كه در امر اوّل دو ويژگى براى مشتق اصولى ذكر كرديم ويژگى اوّل اين بود كه مشتق اصولى بايد جرى بر ذات داشته باشد . به ذات اسم و عنوان جديد بدهد و با آن متّحد شود و بتوانيم بگوئيم اين همان است . . . آنگاه اين ويژگى هم جامع افراد بود كه چيزهائى از قبيل : زوج و زوجة و . . . را شامل شد و هم مانع افراد است يعنى چيزهائى از قبيل افعال و مصادر را خارج مىكند . اينك در امر سوّم همين جهت را توضيح مىدهيم ، كليّهء افعال و مصادر از مشتقّ اصولى خارج و در محلّ نزاع داخل نيستند و جرى بر ذات ندارند . بيان ذلك :\r\nامّا مصادر مجرّده ( ثلاثى مجرّد يا رباعى مجرّد ) از قبيل : ضرب ، قيام ، ملك ، سبق ، زلزال و زلزلة و . . . به دو بيان از محلّ نزاع بيرون مىباشند :\r\n1 - بر مبناى مشهور نحويّين اين‌گونه از مصادر اصلا از مشتقات نيستند . بلكه اين‌ها مبادى اشتقاق يا مشتق منه هستند . ( گرچه اقوال ديگرى هم هست كه در جاى خود خواهيم آورد . ) پس تخصّصا و موضوعا بيرون مىباشند .\r\n2 - برفرض كه از مشتقّات باشند . مصادر با همين وضع مصدرى خود اگرچه با ذات ارتباط دارند و اسناد و نسبت وجود دارد ( چون در مصدر جهت صدور از فاعل يا قيام به فاعل و . . . ملحوظ است ، بر خلاف اسم مصدر ) و اين مبدأ قائم به آن ذات است به قيام صدورى يا حلولى و مانند آن ، ولى حمل مواطاتى ندارد و نمىتوان گفت : اين همان است ، خير زيد كه ضرب نيست ، بكر كه قيام نيست و . . . آرى حمل اشتقاقى دارند يعنى از مصدر مشتقّى ساخته و بگوئيم : زيد ضارب ، حمل ذو هو دارند كه بر مصدر كلمهء ذو افزوده و بگوئيم : زيد ذو ضرب ، از باب مبالغه هم گاهى مىگوئيم : زيد عدل ، بكر ظلم و . . . ولى حمل حقيقى و مصطلح ميان ذات و مصدر وجود ندارد ، نه زيد ضرب است و نه ضرب\r\n\r\n","description":"","footnote":"","page_name":" 222 ","page_number":230},
  {"content":"\r\n\r\nزيد . پس مصادر مجرّده از بحث بيرون هستند . در مصادر مزيد فيها كه شامل ثلاثى مزيد ( اكرام ، مضاربه ) رباعى مزيد ( اقشعرار و . . . ) است اشكال اوّل وارد نيست زيرا اين‌ها از مصدرهاى مجرّد اشتقاق يافته‌اند و تصريف از صرف ، مضاربه از ضرب و . . . مشتق مىباشند . درحالىكه اشكال دوّم مشترك الورود است . يعنى مبادى اين مصادر نيز با ذات ارتباط دارند و قائم به ذات هستند . ولى جرى بر ذات ندارند و اتّحاد با ذات ندارند و نمىتوان گفت : زيد اكرام است بلكه زيد مكرم يا ذو اكرام است . همچنين نمىتوان گفت كه زيد و بكر مضاربه هستند و . . . پس اين‌ها نيز از محلّ نزاع بيرون هستند .\r\nامّا افعال مجرّد و مزيد فيه : افعال يا خبرى هستند ( ماضى و مضارع و . . . ) و يا انشائى ( امر و نهى و . . . ) افعال خبرى مانند ضرب ، قيام و . . . بر اين دلالت مىكنند كه ميان مبدأ اين افعال با ذات فاعل رابطه و نسبتى هست و اين مبادى به آن ذوات مستند هستند و قيام صدورى [ زيد ضرب 
  ] يا حلولى [ قام زيد 
  ] يا انتزاعى [ سبق زيد 
  ] يا اعتبارى [ ملك زيد 
  ] و . . .\r\nبه ذات دارند . امّا اينكه اين افعال با آن ذوات متّحد و يكى باشند و بتوانيم اين‌ها را بر آنها حمل كنيم و بگوئيم كه زيد همان ضرب است ، يا ضرب همان زيد است غلط خواهد بود .\r\nپس باز هم ويژگى اوّل را فاقدند .\r\nافعال انشايى : اين‌ها نيز بر طلب فعل يا ترك دلالت دارند ، و البته ميان مبدأ اين افعال با فاعل ارتباطى هست و اين مبادى قائم به آن ذوات هستند و مولى اين‌ها را از مخاطب طلب كرده كه اين مبادى ، مطلوب و مخاطب ، مطلوب منه است . ولى باز جرى و اتّحادى نيست و نمىتوان گفت : اضرب همان زيد است ، يا زيد همان اضرب است ، يا طلب ضرب همان زيد است يا زيد همان طلب فعل يا ترك است و . . . پس افعال هم اگرچه از ديدگاه نحوى از مشتقّات هستند ولى در ديد اصولى از بحث مشتقّ خارج مىباشند .\r\nو ان شئت فقل : افعال عموما داراى مادّه و هيئت هستند ، مدلول مادّهء آنها خود مبدأ و طبيعت است [ مثلا ضرب - قتل و . . . 
  ] و مدلول هيئت آنها عبارت است از نسبت مبدأ به فاعل و قيام مبدأ به فاعل كه به هيچ‌كدام از دو حيث قابل جرى و حمل بر ذات نيستند ، امّا به اعتبار مادّه : ( مادّه همان مصدر است كه قبلا وضعش روشن شد ) .\r\n\r\n","description":"","footnote":"","page_name":" 223 ","page_number":231},
  {"content":"\r\n\r\nو امّا به اعتبار هيئت : فرض اينست كه قيام مبدأ به ذات ، عين ذات نيست تا بر ذات حمل شود . بر خلاف اسماء كه هم اسناد به ذات دارند و هم انطباق بر ذات دارند .\r\nازاحة شبهة : كلمه مىتواند اسم ، فعل يا حرف باشد . در اصول كه سخن از مشتقّ اصولى مطرح مىشود ، با كلمهء مشتقّ ، حروف خارج شد و با كلمهء اصولى ، افعال خارج شد ، و مشتقّ اصولى به اسماء اختصاص يافت ، آن هم نه هر اسمى . بلكه اسمى كه داراى دو ويژگى باشد ( در مقدّمه اوّل ذكر شد . ) پس حروف و افعال ربطى به بحث مشتق ندارد ولى در عين حال در رابطه با آنها دو بحث جنبى و استطرادى مطرح مىكنند .\r\nبحث اوّل دربارهء افعال است : مطلبى است كه نحوييّن آن را مسلّم گرفته‌اند و در ميان آنان از شهرت بسزائى برخوردار است ، و آن عبارت است از اينكه : فعل كلمه‌اى است كه بر زمانى از ازمنه دلالت مىكند و به اين اندازه هم اكتفا نكرده‌اند . [ چون دلالت اعمّ از وضعى و عقلى است 
  ] و گفته‌اند : اقتران به يكى از ازمنهء ثلاثه در معنا و تعريف فعل داخل است و افعال به دلالت وضعيّهء تضمّنى بر زمان دلالت دارند و اگر از نحوى بپرسيم : الفعل ما هو ؟ در جواب مىگويد : « الفعل كلمة دلّ على معنى فى نفسه مقترن باحد الازمنة الثلاثة » . اگر بپرسيم : ماضى چيست ؟ مىگويند : ماضى فعلى است كه بر نسبت فعل به فاعل در زمان گذشته دلالت دارد و . . . [ و دلائلى هم دارند كه مرحوم مشكينى در حاشيه آورده و جواب داده :\r\n1 - اتّفاق النحويين : اين بيان چند جواب دارد :\r\nالف ) اتّفاقهم غير حجّة\r\nب ) معارض باتفاق الاصوليين و الفقهاء على عدم دلالة الامر على الحال الذى ذكروه بل انّما يدلّ على الفور و هو المستقبل المتصل به زمان الحال او نفس الطبيعة .\r\n2 - التبادر : تبادر هم وقتى ارزش دارد كه مستند به حاقّ لفظ باشد و نيست 
  ] .\r\nحال آيا اين مطلب مشهور و مسلّم نحوى صحيح است ؟\r\nمرحوم آخوند مىفرمايد : اين اشتباه است و از مشهوراتى است كه پايه و اساسى ندارد ، ربّ مشهور لا اصل له . همان گونه كه زمان در معناى موضوع له اسماء دخالتى ندارد ، هكذا\r\n\r\n","description":"","footnote":"","page_name":" 224 ","page_number":232},
  {"content":"\r\n\r\nدر معناى حقيقى افعال نيز دخالتى ندارد ، بلكه در پاره‌اى از موارد آن هم به حكم عقل زمان از آن مستفاد است ( در ادامه اين بعض موارد روشن مىشود . ) براى اثبات اين مطلب دو دليل و دو مؤيّد مىآورند و در مجموع به چهار بيان ثابت مىكنند كه زمان جزء موضوع له افعال نيست .\r\nبيان اوّل : اشكال نقضى : همه قبول داريم كه افعال انشائيّه ( امر و نهى و . . . ) از جملهء افعال هستند و اگر زمان جزء معناى فعل بود بايد اين‌ها نيز بر زمانى از ازمنه دلالت كنند . در حالى كه فعل امر و نهى به دلالت وضعى لفظى بر زمان دلالت ندارد .\r\nبيان ذلك : دو دليل داريم بر عدم دلالت وضعى بر زمان :\r\n1 - فعل امر و نهى مثل اضرب و لا تضرب ، مادّه و مبدأ و مشتق‌منه‌اى دارند كه ضرب باشد و هيئتى دارند كه هيئت امرى يا نهيى باشد و به هيچ‌كدام بر زمان دلالتى ندارند . از حيث مادّه : مادّهء ضرب براى دلالت بر حدث معيّن ( زدن در مقابل بردن ، خوردن ، كشتن و . . . ) وضع شده است و در اصل اين طبيعت زمان دخالتى ندارد .\r\nاز لحاظ هيئت : هيئت امر و نهى هم بر طلب ايجاد طبيعت يا طلب ترك طبيعت ( يا بعث به سوى طبيعت و زجر از طبيعت ) دلالت دارد ، و هيچ خصوصيّتى از قبيل : فور و تراخى ، مرّة و تكرار ، حال و آينده در اين معنا دخالتى ندارد .\r\n2 - اگر زمان در معناى امر و نهى دخيل باشد لازمه‌اش آن است كه ما نتوانيم متعلّق امر و نهى را در خارج امتثال كنيم ، زيرا كه يا مفهوم زمان داخل در معنا است كه مفهوم امرى ذهنى و قابل اتيان در خارج نيست و يا مصداق زمان جزء معنى است ، اگر اين باشد كدام مصداق جزء معنا است ؟ آيا فرد گذشته از زمان جزء معنا است ؟ آيا طلب ايجاد طبيعت را در زمان گذشته از ما مىطلبد ؟ اينكه معقول نيست چون گذشته‌ها گذشته و در آن گذشته يا طبيعت ايجاد شده بود پس تحصيل حاصل است و يا ايجاد نشده پس ايجاد آن محال است چون زمان به عقب برنمىگردد .\r\nآيا از ما ايجاد طبيعت را در زمان حال مىطلبد ؟ اين نيز معقول نيست زيرا اوّلا حال حقيقى نداريم روى هر آنى كه انگشت بگذاريم تا گفتيد : اين آن ، تمام شد و رفت . ثانيا به\r\n\r\n","description":"","footnote":"","page_name":" 225 ","page_number":233},
  {"content":"\r\n\r\nفرض امكان حال حقيقى يعنى همين حال نطق و امر باز در حال حاضر يا اشتغال دارد كه طلب حاصل است و يا ندارد كه باز امكان امتثال نيست . آيا ايجاد طبيعت را در زمان آينده مىطلبد ؟ ضرب مقيّد به زمان استقبال هم هيچ‌گاه مقدور ما نيست زيرا روى هر آنى دست بگذاريم بايد مقيّد به آينده انجام دهيم كه امكان ندارد .\r\nقوله : غاية الامر : خود انشاء و طلب و امر و نهى كردن در زمان حال واقع مىشود كه همان حال نطق و اسناد و تكلم است . ولى منشأ به اين انشاء و معناى امر و نهى يك امر حالى و مقيّد به زمان حال نيست ، و اين اختصاص به فعل امر و نهى ندارد ، در آنجا هم كه از گذشته خبر دهد و مىگويد : « ضرب زيد » باز اخبار و اسناد به لحاظ حال حاضر يعنى حال تكلّم و نطق است ولى مفاد آن و مخبر به مربوط به گذشته است . آنجا هم كه خبر از آينده مىدهيد و مىگوئيد : سيضرب زيد باز زمان اخبار و اسناد ، حال نطق و زمان حاضر است ولى مخبر به مربوط به آينده است . بلكه بالاتر آنجا هم كه جملهء اسميّه به كار مىبريد كه بالاجماع دالّ بر زمان نيست باز نفس اين جمله و كلمات در حال حاضر گفته مىشود ولى در مفاد آن هيچ زمانى دخيل نيست . 
  ]\r\n[ آرى به حكم عقل زمان خاص درست مىشود . امر و نهى طلب هستند و عقل مىگويد : طلب به امر گذشته و يا موجود فى الحال بار نمىشود ، زيرا از سوى مولى طلب حاصل است و هو قبيح و از سوى عبد تحصيل حاصل است و هو محال . به ناچار طلب هميشه به امر استقبالى تعلّق مىگيرد . استقبال متّصل به خود امر و نهى تا فوريت را برساند يا استقبال منفصل تا تراخى را برساند اين‌ها هم در معناى امر نيست .\r\nبيان دوّم :\r\nقوله : بل : نه تنها فعل امر و نهى براى دلالت بر زمان وضع نشده بلكه فعل ماضى و مضارع هم كه دلالت آن بر زمان نزد نحوييّن از قطعيّات و لا ريب فيه مىباشد ، به نظر ما اين‌ها نيز وضعا دالّ بر زمان نيستند و لو عقلا باشند .\r\nبيان ذلك : فعل ماضى و مضارع به سه‌گونه فاعل نسبت داده مىشوند .\r\n1 - گاهى به فاعل زمانى نسبت داده مىشود ، فاعل زمانى فاعلى است كه در زمان و\r\n\r\n","description":"","footnote":"","page_name":" 226 ","page_number":234},
  {"content":"\r\n\r\nداراى زمان است و كارهاى او در ظرف زمان خاص انجام مىپذيرد . مثل فاعلهاى جسمانى و مادى ، مثلا مىگوئيم : ضرب زيد . اينجا مانعى ندارد كه بر زمان گذشته دلالت كند و بگوئيم : زد آن يك مرد غايب در زمان گذشته يا زد زيد در زمان گذشته . و هكذا در يضرب زيد . . .\r\n2 - گاهى به خود زمان نسبت داده مىشود مثلا مىگوئيم : مضى الزمان ، خلق اللّه الزمان ، يا به قول شاعر :\r\n اشاب الصغير و افنى الكبير * كرّ الغداة و مرّ العشى \r\nدر اينجا نمىتوان گفت : زمان در زمان گذشته گذشت . زيرا معنا ندارد كه زمان در زمان بگذرد ، و زمان ظرف گذر زمان باشد . كه اين اتّحاد ظرف و مظروف است و محال است و نيز نمىتوان گفت : خداوند زمان را در زمان گذشته آفريد . زيرا آيا اين زمان گذشته خود همين زمان مخلوق است ؟ اتّحاد ظرف و مظروف است . يا زمان ديگرى است ، نقل كلام به آن مىشود و يك دور و تسلسل بىپايانى درست مىشود . پس در اين‌گونه موارد دلالت فعل ماضى بر زمان تالى فاسد دارد .\r\n3 - گاهى هم به فاعل مجرّد نسبت داده مىشود . [ تعبير به مجرّدات بر مبناى حكماء است كه غير از ذات بارىتعالى حقائق نوريّه مجرده‌اى را قائل هستند ، و گرنه بر مبناى متكلّمين يگانه حقيقت مجرّد ذات بارىتعالى است 
  ] مثلا مىگوئيم : خلق اللّه الارواح و العقول ، علم اللّه ، كان اللّه عليما حكيما و . . . در اينجا نيز نمىتوان گفت : خداوند در زمان گذشته ارواح و عقول را آفريد ، خداوند در گذشته دانست ، خداوند در گذشته عليم و حكيم بود و . . . زيرا كه حقائق مجرّده ما فوق زمان و مكان هستند و افعال آنها در ظرف زمان انجام نمىشود و آنها زمانى نيستند .\r\nبنابراين اگر دلالت بر زمان گذشته جزء معناى فعل ماضى باشد لازمه‌اش آنست كه در دو قسم اخير ( مضى الزمان ، و كان اللّه . . . ) يا استعمال غلط باشد و يا مجاز باشد چون از قيد زمان تجريد شده و الغاء خصوصيت شده است ، و هر دو باطل است ، امّا غلط نيست زيرا در كلام الهى و معصومين و همچنين در كلام اهل لغت و اهل ادب ، اين استعمالات آمده\r\n\r\n","description":"","footnote":"","page_name":" 227 ","page_number":235},
  {"content":"\r\n\r\nاست . و مجاز هم نيست ، چون مجاز در گرو مراعات علاقه است و وجدانا چنين نيست ، مستعملين فرق ميان سه دسته اسناد مذكور نمىگذارند . پس معلوم مىشود زمان در اصل معنى داخل نيست .\r\nقوله : نعم : در هريك از فعل ماضى و مستقبل مضافا به معناى خودشان كه نسبت حدث به فاعل باشد خصوصيّتى نهفته است كه به حكم عقل از آن خصوصيّت ، زمان ماضى و آينده مستفاد است . و آن خصوصيّت در ماضى عبارت است از تحقّق نسبت و وقوع آن در خارج و خروج آن از قوّه به فعل ، كه عقلا مستلزم زمان گذشته مىباشد و گرنه تحقق و وقوع بىمعنا است . و در فعل مضارع عبارتست از : ترقّب و انتظار كشيدن كه عقلا مستلزم زمان آينده است زيرا نسبت به كارى كه انجام شده انتظار بىمعنا است ، از خصوصيّت دلالت بر تحقّق و انتظار عقلا دلالت بر زمان ماضى و مستقبل مستفاد است ، آن هم در خصوص فاعلهاى زمانى نه مطلقا پس فعل ماضى و مضارع هم به دلالت وضعيّهء تضمّنيّه بر زمان خاص دلالت نمىكند .\r\nبيان سوّم :\r\nقوله : و يؤيّده : دو دليل اصلى مرحوم آخوند تمام شد . دو مؤيّد بر ردّ سخن نحويّين وجود دارد :\r\nالف ) در اينكه آيا فعل مضارع بر زمان حال ( اى اوائل زمان الاستقبال ) دلالت دارد يا بر زمان استقبال ( اى ما بعد زمان الحال ) چهار قول مطرح است .\r\n1 - مشهور نحويّين و صرفيّين معتقدند كه فعل مضارع مشترك معنوى بين حال و استقبال است يعنى براى قدر جامع و يك معناى كلّىاى وضع شده كه بر هريك از دو زمان مذكور قابل انطباق است « 1 » و تعيين خصوص هر فرد نيازمند قرينهء معيّنه است . فى المثل اگر با سين و سوف بيايد دالّ بر مستقبل خواهد بود . و اگر با لام ابتدا بيايد مخصوص حال خواهد بود .\r\n2 - گروهى طرفدار اشتراك لفظى بوده عقيده دارند كه فعل مضارع دو مرتبه وضع شده .\r\n\r\n\r\n","description":"","footnote":"\r\n( 1 ) - اين بحث در ادامه خواهد آمد .\r\n","page_name":" 228 ","page_number":236},
  {"content":"\r\n\r\nيك‌بار براى دلالت بر نسبت حدث و فعل به فاعل در زمان حال ، و يك‌بار براى زمان استقبال كه هركدام نياز به قرينهء معيّنه دارد .\r\n3 - به عقيده جمعى مضارع حقيقت در حال و مجاز در استقبال است .\r\n4 - گروهى به عكس گفته‌اند كه مضارع حقيقت در استقبال و مجاز در حال است .\r\nبا توجه به اين مقدّمه ، تأييد ، بر مسلك مشهور است .\r\nبيان مطلب : دخول زمان در معناى موضوع له فعل مضارع با اشتراك معنوى منافى است . زيرا اگر زمان داخل در معنى شد آيا مفهوم كلّى زمان غير ماضى داخل است ؟ اگر اين‌چنين باشد ، البته كلّى و قدر جامع ميان حال و استقبال است . ولى اجماع نحويّين آنست كه زمان داخل در معناى فعل ، مصداق زمان است نه مفهوم آن . چونكه نسبت حدث به فاعل معيّن در زمان خاص انجام مىگيرد . ( وضع عام و موضوع له خاص ) در قطعه‌اى از زمان ضرب از زيد صادر مىشود نه در مفهوم كلّى زمان غير ماضى . و اگر مصداق زمان داخل در معنى شد زمان حال و استقبال دو زمان مىشود و دو فرد مباين هستند و ميان آن دو جامعى نيست كه فعل مضارع برآن دلالت كند . به ناچار يا بايد اشتراك لفظى را بگوئيم و يا حقيقت و مجاز را كه هر دو مخالف مشهور است . پس داخل كردن زمان در مفهوم مضارع منافى با اشتراك معنوى است و معناى اشتراك معنوى اينست كه فعل مضارع بر خصوصيّتى ( ترقّب و انتظار ) دلالت مىكند كه كلّى و قابل انطباق بر هريك از زمان حال و زمان آينده است . تعيين هريك در گرو قرينهء معيّنه است .\r\nتنظير : در جملات اسميّه از قبيل « زيد ضارب » اجماعى است كه دالّ بر زمان نيست .\r\nبلكه دالّ بر معناى كلّى است كه تلبّس ذات به مبدأ و اتصاف آن به ضرب باشد و اين كلّى بر هريك از ازمنهء ثلاثه قابل انطباق است . نه به اين معنا كه جمله اسميه بر زمان كلّى يا مفهوم زمان دلالت كند و نه به اين معنى كه بر مصداق خاص از زمان دلالت كند تا سخن از اشتراك لفظى و حقيقت و مجاز مطرح شود ، بلكه به اين معنا كه اصلا دالّ بر زمان نيست ، بلكه دالّ بر معناى اتّصاف و تلبّس به مبدأ است كه قابل انطباق بر هر زمانى از ازمنه است و تعيين هركدام قرينه مىطلبد ، مثل زيد ضارب امس ، زيد ضارب غدا ، زيد ضارب الآن .\r\n\r\n","description":"","footnote":"","page_name":" 229 ","page_number":237},
  {"content":"\r\n\r\nحال جملهء فعليه هم از اين نظر مثل جملهء اسميّه است كه دالّ بر زمان نيست .\r\nسؤال : چرا اين مطلب را به صورت مؤيّد آورده‌اند و نه به صورت يك دليل ؟\r\nجواب : براى اينكه اشتراك معنوى و لو مشهور است ولى يك قول در مسئله بود ، و اقوال ديگرى هم وجود دارد كه ذكر شد و بر مبناى آنها زمان منافاتى با آنها ندارد . . . و لذا اين مطلب قطعى نيست تا يك دليل باشد ، شهرت هم كه حجّت نيست .\r\nبيان چهارم و مؤيّد دوّم :\r\nقوله : و ربّما يؤيّد : هريك از ماضى و مستقبل دو شعبه دارد . 1 - حقيقى 2 - اضافى\r\nماضى حقيقى : آنست كه حقيقتا ماضى باشد و نسبت به زمان نطق گذشته باشد مثل اينكه ديروز اتّفاقى افتاده و شما امروز آن را گزارش مىكنيد و مىگوئيد : ضرب زيد ، نصر بكر و . . .\r\nماضى اضافى : آنست كه حقيقتا ماضى و گذشته نيست بلكه مستقبل و آينده است ولى نسبت به چيز ديگرى كه مقايسه كنيم ماضى است ، يعنى قبل از آن امر ديگر واقع شده ، مثلا : « زيد يسافر بعد شهر و قد اوصى بماله قبله » ، يا « يجيئنى زيد بعد عام و قد ضرب قبله بايّام » . كه فعلا و در هنگام اخبار و اسناد نه سفرى هست و نه وصيتى ، نه آمدنى و نه زدنى و يك ماه ديگر يا يك سال ديگر اين سفر يا آمدن محقق مىشود ولى از آنجا كه وصيت در آينده قبل از سفر محقق خواهد شد ، زدن قبل از آمدن محقق خواهد شد . بدان اعتبار با كلمهء اوصى و ضرب و . . . تعبير مىشود . پس ماضى و گذشته بودن وصيّت و ضرب نسبت به سفر و آمدن است نه حقيقتا و نسبت به حال نطق .\r\nمستقبل حقيقى آن است كه حقيقتا آينده باشد و هنوز نيامده و در هنگام نطق خبرى نيست . مثل اينكه فردا زيد به مسافرت خواهد رفت و شما الآن بگوييد كه زيد سيسافر غدا و . . .\r\nمستقبل اضافى آنست كه حقيقتا آينده نيست بلكه گذشته است و پيش از زمان نطق گذشته ولى نسبت به يك امر ماضى و گذشتهء ديگر مستقبل است . يعنى پس از آن واقع مىشود . مثلا مىگوئيم : « جاء زيد فى اوّل الشهر و هو يضرب فى ذلك الوقت » ( در حال ) او\r\n\r\n","description":"","footnote":"","page_name":" 230 ","page_number":238},
  {"content":"\r\n\r\nفيما بعده فيما مضى ( در استقبال ) كه زدن دهها روز قبل از اخبار مخبر واقع شده و گذشته است . ولى چون در مقايسه با آمدن زيد در اوّل ماه گذشته پس از آن است لذا آن را مستقبل گويند .\r\nحال اگر به قول شما نحويها زمان ماضى در فعل ماضى و زمان حال يا استقبال در فعل مضارع اخذ شده باشد كه منظورتان هم ماضى و هم مستقبل حقيقى است لازمه‌اش اينست كه استعمالات مذكور در ماضى و مستقبل اضافى يا غلط يا حد اكثر مجاز باشد در صورتى كه هيچ‌كدام نيست . زيرا اگر كه غلط بود كه اهل محاورة چنين استعمالى نداشتند و اگر مجاز بود كه نيازمند رعايت علاقه بود و حال آنكه عرف ميان استعمالات مذكور فرقى نگذاشته و دنبال علاقه و قرينه نمىگردد . پس اگر زمان را داخل در موضوع له فعل بگيريم ، در ماضى و مستقبل اضافى مشكل داريم ، و حق آنست كه زمان جزء معنى نيست و از خصوصيّت تحقّق و ترقّب در مىآيد كه هركدام فرد حقيقى و اضافى دارند منتها عند الاطلاق به حقيقى حمل مىشود مثل ضرب زيد ، يضرب بكر و . . . و عند التقييد به « قبله » يا « بعده » و . . . كه در مثالهاى ماضى و مستقبل اضافى بود ، بر اضافى حمل مىشود آن هم از باب تعدّد دالّ و مدلول است نه از باب مجازيّت .\r\nسؤال : چرا اين بيان را مؤيد قرار دادند ؟\r\nجواب : زيرا احتمال هم دارد مراد نحوى از ماضى و مستقبل مطلق ماضى و مستقبل اعم از حقيقى و اضافى باشد كه در آن صورت اشكال ما دارد نيست .\r\nقوله : فتأمّل جيّدا : برخى از محشّين كفايه فرموده‌اند كه فتأمّل اشاره به آنست كه اين بيان چهارم حتى به درد مؤيّد بودن هم نمىخورد و بايد از خيرش گذشت . « 1 » ولى بعضى ديگر مثل مرحوم مشكينى فرموده‌اند : احتمال اينكه مراد نحوى مطلق ماضى و مستقبل باشد يا نصّ يا ظاهر كلام او مخالف است و مرادش خصوص ماضى و مستقبل حقيقى است . و به احتمال خلاف اعتنا نمىشود و اشكال وارد است . پس بيان مذكور صلاحيّت دارد كه دليلى بر مطلب باشد نه تنها مؤيّدى بر مطلب « 2 » .\r\n\r\n\r\n","description":"","footnote":"\r\n( 1 ) - عناية الاصول ، ص 127 ، ج 1 .\r\n( 2 ) - كفاية الاصول المحشّى ، ج 1 ، ص 232 .\r\n","page_name":" 231 ","page_number":239},
  {"content":"\r\n\r\nمضافا به بيانات مذكور مىتوان موادّ نقض بسيارى را آورد از فعلهاى متصرّف و جامد كه در خود كتب نحوى آمده است .\r\n1 - افعال مقاربه : كاد ، كرب ، او شك و . . . كه ماضى هستند ولى در خبر آنها بايد مضارع بيايد ، و دالّ بر ماضى نيستند و يا لااقل اختصاص به آن ندارند .\r\n2 - افعال مدح و ذم : نعم و بئس و ساء حبّذا كه ماضى هستند ولى براى انشاء مدح و ذمّ به كار مىروند نه براى دلالت بر زمان ماضى .\r\n3 - افعال استثناء : از قبيل حاشا - عدا - خلا - و . . . كه فعل ماضى هستند ولى بر زمان گذشته دلالت ندارند ، و مىتوان گفت : غدا تكرم القوم ما خلا زيدا و . . .\r\n4 - افعال تعجّب : از قبيل ما افعله و افعل به كه براى انشاء تعجب به كار مىروند .\r\n5 - برخى از افعال ناقصه : نظير ، ليس كه عند الكثير براى نفى مضمون جمله فى الحال به كار مىرود نه اخبار از گذشته ، مثل ليس زيد بخيلا .\r\n6 - افعال انشائيه : از صيغ عقود و ايقاعات هم بر زمان ماضى دلالت ندارد ، بلكه قبلا گذشت چه‌بسا انشاء و اخبار از معناى موضوع له افعال بيرون باشد و جزء دواعى و اغراض استعمالى و مربوط به كيفيت استعمال باشند .\r\nالبتّه نحوييّن درباره موارد مذكور جوابهايى داده و توجيهاتى كرده‌اند . ولى داعى بر اين توجيه نيست دليلى ندارد كه تمام اين‌ها خلاف اصل باشد و تخصيص كثير يا اكثر لازم است . پس از اوّل اصل مبناى نحوى را قبول نداريم كه افعال براى دلالت بر زمان خاص وضع شده باشند . 
  ]\r\nقوله : ثمّ لا بأس : اصل مطلب در مقدمه سوّم اين بود كه افعال و مصادر از مشتق اصولى خارج هستند ، ولى بدنبال آن يك بحث استطرادى در رابطه با تفاوت معناى فعل و اسم داشتيم كه آيا فعل دالّ بر زمان هست يا نيست ؟ و مبسوطا بيان شد . حال از باب اطراد و توسعه در بحث استطرادى و از باب اينكه « الكلام يجرّ الكلام » يك بحث استطرادى ديگر در رابطه با فرق معناى حرف با معناى اسم و فعل مىكنيم ، تا اين بحث استطرادى در تمام اقسام كلمه ( اسم و حرف و فعل ) جارى و سارى باشد . [ ضمنا ترتيب بحث كتاب را\r\n\r\n","description":"","footnote":"","page_name":" 232 ","page_number":240},
  {"content":"\r\n\r\nمراعات نمىكنيم و به طور خلاصه به ترتيب بحث در امر ثانى از امور مذكور در مقدمه كفايه پيش مىرويم 
  ]\r\nقوله : فاعلم : در رابطه با معانى حروف سه نظريه مطرح است .\r\n1 - مشهور فرموده‌اند كه وضع حروف ، عام و موضوع له آنها ، خاصّ است . يعنى واضع در هنگام وضع يك معناى كلّى را در نظر گرفته ولى لفظ را براى نفس همان معناى كلّى قرار نداده . بلكه در برابر جزئيّات و مصاديق آن قرار داده است . مثلا مفهوم كلّى ابتدائيّت را تصور كرده و لفظ من را براى مصاديق آن يعنى ابتدائهاى جزئى و شخصى و خاص جعل كرده است . و هكذا نسبت به مفهوم كلّى ظرفيّت و . . .\r\n2 - محقّق تفتازانى گفته كه وضع حروف عام و موضوع له آنها هم عامّ ولى مستعمل فيه در حروف خاصّ است يعنى معناى ملحوظ و متصور در هنگام وضع عام و كلّى است . لفظ هم براى نفس همان معناى كلّى ( ابتدائيّت ، انتهاء ، استعلاء ، ظرفيت و . . . ) وضع شده . ولى مستعملين در هنگام استعمال آن را ( مثلا لفظ من ) در مصاديق و جزئيات ( ابتدا سير از بصره ، ابتدا كتابت از فلان مطلب و . . . ) به كار مىبرند .\r\n3 - مرحوم آخوند فرموده است : وضع حروف عام ، موضوع له عام ، مستعمل فيه هم عام است و از لحاظ اصل معنى تفاوتى ميان حروف و اسماء هم‌سنخ و هم‌جنس آنها نيست . و دليل مرحوم آخوند در امر ثانى در اوائل كتاب مبسوطا گذشت و اجمال قضيّه اينكه شما كه خصوصيت و تشخّص و جزئيّت را در معنا دخيل مىدانيد و به نظر شما داخل در موضوع له يا مستعمل فيه است . منظورتان چيست ؟\r\nاگر مرادتان خصوصيّت به لحاظ وجود خارجى باشد . يعنى موضوع له يا مستعمل فيه خصوص اين يا آن مصداق خارجى است . اشكال ما اينست كه كثيرا ما مستعمل فيه كلّى است نه جزئى كما مرّ مفصّلا .\r\nو اگر مرادتان خصوصيّت به لحاظ وجود ذهنى است يعنى معنا به قيد ملحوظ بودن [ كه لحاظ همان تصوّر است و تصوّر همان علم است و علم همان وجود ذهنى است و وجود ذهنى هم مثل وجود خارجى يك وجود شخصى و جزئى است لانّ الشىء ما لم\r\n\r\n","description":"","footnote":"","page_name":" 233 ","page_number":241},
  {"content":"\r\n\r\nيتشخّص لم يوجد 
  ] خواهيم گفت اين فرض اشكالات عديده‌اى دارد كه در امر ثانى چهار اشكال را ذكر كرديم و در اين بحث استطرادى به دو اشكال از آن اشكالات اشاره مىشود :\r\n1 - اشكال نقضى : همان‌طور كه در معناى حرفى لحاظ معتبر است ، در معناى اسمى هم لحاظ معتبر است با اين تفاوت كه يكى لحاظش آلى و ديگرى استقلالى است . حال اگر لحاظ در معناى حروف دخيل باشد و من براى ابتدائيّت ملحوظ وضع شده باشد پس بايد در معناى اسماء هم دخيل باشد و كلمهء الابتداء هم براى ابتدائيت ملحوظه وضع شده باشد . در نتيجه بايد كليّهء اسماء معناى خاصّ و جزئى داشته باشند يعنى وضع آنها و لو عامّ است ( در اسماء اجناس ) ولى موضوع له و مستعمل فيه آنها خاصّ باشد و اين بر خلاف اجماع است كه وضع عامّ و موضوع له عام قطعا داريم و كسى منكر نشده ، پس اشكال مشترك الورود است و هر جوابى در معناى اسمى داديد ما هم در معناى حرفى مىدهيم .\r\n[ و جواب اين است كه ، اصولا لحاظ چه آلى و چه استقلالى در اصل معنى داخل نيست ، بلكه بيرون از موضوع له و مستعمل فيه و شرط وضع يا استعمال است . چون تا لحاظى نباشد وضع ميسور نيست بر مجهول مطلق حكم نشايد . و هكذا در استعمال 
  ] .\r\n2 - اگر لحاظ و تصور آلى يا استقلالى در معناى موضوع له يا مستعمل فيه دخيل باشد لازمه‌اش آن است كه كليّه قضايا و جملات اعمّ از اخبارى و انشائى . اسمى و فعلى و . . .\r\nقضاياى ذهنيّه باشند و بر مصاديق خارجيه صدق نكنند و در نتيجه كليّه قضاياى خارجيّه كذب باشند ، كليه امرها قابل امتثال نباشند و . . .\r\nبيان ذلك : لحاظ يا تصور صددرصد ذهنى و در ظرف ذهن است و در خارج كه علم و تصور نيست ، خارج ظرف اعيان است . و ابتدائيّت اگر مقيد به اين قيد شد يك امر ذهنى و به قول آخوند ( ره ) كلّى عقلى خواهد بود [ وجه تسميه خواهد آمد 
  ] چون مقيّد به قيد ذهنى و به شرط شىء محال است كه در خارج مصداق پيدا كند ، و متعلّقات ابتدائيّت هم كه سير و بصره و كوفه باشد وقتى مقيّد شدند به چيزى كه ( ابتدائيّت ) خود او مقيّد به قيد ذهنى [ لحاظ 
  ] است ، اين‌ها نيز ذهنى خواهند بود ، به اين بيان كه لحاظ قيد ابتدائيّت است « صغرى » و ابتدائيّت قيد سير و بصره و . . . است « كبرى » در نتيجه لحاظ قيد قيد سيره و\r\n\r\n","description":"","footnote":"","page_name":" 234 ","page_number":242},
  {"content":"\r\n\r\nبصره است « نتيجه » و قيد القيد قيد ( مقدّمه خارجى از قياس مساوات ) پس خود اين متعلقات هم مقيّد به قيد ذهنى مىشوند و در نتيجه تحقّق آنها در خارج از محالات خواهد بود . و اگر اخبار كرديم به « سرت من البصرة الى الكوفة » نبايد صادق باشد ، و اگر امر شديم به « سر من البصرة الى الكوفة » نبايد قابل امتثال باشد ، مگر با تجريد و الغاء خصوصيّت . در حالى كه احدى به اين لوازم ملتزم نيست ، همه مىگويند : قضاياى خارجيه حقّ و صدق است ، و اوامر مذكور قابل امتثال است بدون نياز به تجريد و الغاء خصوصيّت و . . .\r\nنتيجه : لحاظ آلى يا استقلالى در معناى حروف و اسماء دخيل نيست ، و معناى حروف با اسماء هم‌سنخ خود تفاوت جوهرى و ماهوى ندارد بلكه مفهوم هر دو يكى است و تفاوت مربوط به موضوع له و مستعمل فيه نيست بلكه مربوط به مقام استعمال و كيفيت آنست و هدفها و غرضهاى استعمالى متفاوت است : گاهى در مقام آنست كه معنى را حالة و آلة لغيره ببيند و به اين منظور از آن تعبير كند ، در اينجا من به كار مىبرد و گاهى در مقام آنست كه معنى را مستقلّا و به عنوان طرف نسبت ببيند در اين مقام اسم به كار مىبرد و مبسوط اين مطلب در امر ثانى گذشت . مطلبى كه در اين بحث استطرادى اضافه مىكنند دو بخش در عبارت است .\r\n1 - قوله : فالمعنى فى كليهما : مقدّمه : در خاتمه كليات خمس از منطق گفته‌اند ، كلّى در تقسيمى سه قسم مىشود .\r\nالف ) كلّى طبيعى : عبارت است از نفس المعروض با قطع نظر از معروضيّت آن .\r\nب ) كلّى منطقى : عبارت است از نفس العارض و ذاته مع قطع النظر عن عارضيّته .\r\nج ) كلّى عقلى : عبارت است از مجموع مركب از معروض و عارض با هم .\r\nمثلا وقتى مىگوئيم : الانسان الكلّى ، در اين مثال انسان كه معروض كلّيت است ، قطع نظر از معروضيّتش و « بما هو انسان و طبيعة من الطبائع و ماهية من الماهيات » كلّى طبيعى است . كلّى يعنى قابل صدق بر كثيرين : و طبيعى يعنى : طبيعتى از طبايع و ويژگى كلّى طبيعى آن است كه نه در رهن وجود خارجى است و نه در رهن وجود ذهنى . بلكه با هر دو سازگار است . يعنى هم در ذهن يافت مىشود و قابل تصور است و هم در خارج ، البته در\r\n\r\n","description":"","footnote":"","page_name":" 235 ","page_number":243},
  {"content":"\r\n\r\nخارج كلّى طبيعى نيست بلكه جزئى طبيعى است . و وصف عنوانى كلّيّت ، كلّى منطقى است ، چون منطق از اين گونه امور بحث مىكند و كلّى يعنى « ما لا يمتنع فرض صدقه على كثيرين » ، در مقابل جزئى كه اين‌ها را معقولات ثانيه منطقى گويند . و مجموع مقيّد از انسان و كليّت كلّى عقل است . زيرا انسان با وصف كليّت محال است كه در خارج يافت شود بلكه جايگاه او فقط ذهن و عقل است .\r\nبا توجه به اين مقدمه مىگوئيم : ابتدائيت ملحوظه دو چيز دارد . 1 - ابتدائيت 2 - ملحوظه بودن . خود ابتدائيت قطع نظر از وصف ملحوظه بودن به لحاظ آلى يا استقلالى كلّى طبيعى است . كلّى است يعنى قابل صدق بر كثيرين است . طبيعى است يعنى طبيعة من الطبائع و به عقيده ما معناى اسم و حرف هر دو از اين قبيل است . وصف ملحوظه بودن كلّى منطقى است . [ البته نامگذارى مسامحه است و صرفا چون بر معروض عارض مىشود نامش كلّى منطق است . و گرنه كلّى منطقى وصف كلّيت و قابل صدق بر كثيرين بودن است 
  ] و مجموع مركب از ابتدائيت به وصف ملحوظه بودن كلّى عقلى است .\r\nزيرا ابتدائيت با قيد مذكور هماره در ذهن يافت مىشود و محال است در خارج يافت شود . البته نامگذارى به كلّى عقلى از باب استعاره و به علاقهء مشابهت است و گرنه كلّى عقلى شىء به وصف كلّيت بود نه به وصف لحاظ و مانند آن ، و در همين حالى كه كلّى عقلى است جزئى ذهنى هم هست . زيرا كه معنا در ذهن لحاظ و تصور مىشود و لحاظ يعنى وجود ذهنى و وجود هم چه ذهنى و چه خارجى تا تشخص پيدا نكند محقق نمىشود .\r\n2 - قوله : و بما حقّقناه : چگونه است كه هم مىگوئيم معناى اسمى و حرفى جزئى است و هم مىگوئيم كلّى و قابل صدق بر كثيرين است ؟ آيا اين تناقض نيست ؟ خير زيرا جزئيت به اعتبار لحاظ است كه موجب جزئيت ذهنيه مىشود ، و كليت به اعتبار خود معنى است قطع نظر از لحاظ آلى و استقلالى .\r\nدر خاتمه اگرچه بحث معناى حرفى را قبلا در امر ثانى آورديم ، ولى به لحاظ فوائد و نكات جديد آن را تكرار كرديم . مرحوم مشكينى در حاشيه فرموده : المعلوم زائدا على ما\r\n\r\n","description":"","footnote":"","page_name":" 236 ","page_number":244},
  {"content":"\r\n\r\nتقدّم امران احدهما عدم المنافاة بين كون الشّيء باعتبار نفسه كليّا طبيعيا و باعتبار تقيّده باللحاظ من حيث كونه موضوعا له او من حيث الاستعمال ، جزئيا ذهنيا . الثانى : عدم المنافاة بين الكليّة العقليّة و الجزئيّة الذّهنية .\r\nقوله : فافهم : اشاره به آن است كه اين دو فايده چندان مهم نبود كه به خاطر آن بحث تكرار شود .\r\n\r\nد ) مقدمهء چهارم\r\nمشتقّات از لحاظ مبادى و موادّى كه از آنها اشتقاق يافته و برگرفته شده‌اند متفاوت مىباشند . يعنى منشأ اختلاف مشتق‌ها اختلاف مبادى آنها است .\r\nبيان ذلك : پاره‌اى از مبادى از فعليّات هستند . يعنى از امورى كه در آنها فعليّت اتّصاف و تلبّس معتبر است مثل : ضرب - اكل ، قيام - قعود ، نطق و . . . تا وقتى كه انسان در حال زدن و خوردن و . . . مىباشد ضارب و آكل و . . . بر او اطلاق مىشود .\r\nپاره‌اى از مبادى از شأنيّات هستند يعنى امورى كه فعليّت اتّصاف در آنها شرط نيست بلكه مادامىكه شأنيّت و قابليّت در آن ذوات باشد اين اطلاق حقيقى است . مثل منشار و مكنسه و مقود و مقراض و . . .\r\nپاره‌اى از مبادى از حرفه‌ها و صناعات هستند و مادامىكه شخص داراى اين حرفه و صنعت باشد اين مشتق حقيقتا بر او صادق است . مثل : بنّاء - بزّاز ، خبّاز ، تاجر ، صنعتگر ، مكانيك ، ميراب ، قاضى و . . .\r\nتفاوت حرفه و صنعت : المراد بالصنعة ما يحتاج فى تعلّمه الى مرشد و استاد كالنجارة و الخياطة و نحو ذلك ، بخلاف الحرفة فانّها اعمّ و ما يكون صنعة كالبقّال و الحطّاب و العلّاف و المكارى و . . . « 1 »\r\nپاره‌اى از مبادى جزء ملكات و قواى ثابتهء باطنى هستند مادامىكه انسان واجد فلان ملكه و قوّه باشد حقيقتا مشتقّ بر او صدق مىكند . مانند : مجتهد ، عادل ، شجاع ، كريم و . . .\r\n\r\n\r\n","description":"","footnote":"\r\n( 1 ) - حاشيهء قوانين الاصول ، ج 1 ، ص 78 ، تتميم . . .\r\n","page_name":" 237 ","page_number":245},
  {"content":"\r\n\r\nحال مرحوم فاضل تونى تفصيل داده و فرموده : مشتقّاتى كه مبادى آنها از فعليّات باشد ( مانند ضارب و متكلّم و . . . ) در محلّ بحث داخل مىباشند كه آيا ضارب بر كسى كه دو دقيقهء قبل مشغول ضرب بود و هم‌اكنون اشتغال ندارد ، حقيقتا صدق مىكند و يا مجازا ؟\r\nولى مشتقّاتى كه مبادى آنها از حرفه‌ها و صناعات باشند يا از ملكات و يا از شأنيات باشند از محلّ نزاع خارجند . و در اين موارد بايد همه متفق القول باشند كه اين مشتقات در اعمّ از ما تلبّس و ما انقضى حقيقت هستند . زيرا بالوجدان مىبينيم كه بر فلانى طبيب گفته مىشود و لو فعلا در مطب مشغول طبابت نيست . بر ديگرى قاضى اطلاق مىشود اگرچه فعلا مشغول قضاوت نيست . بر سوّمى مجتهد اطلاق مىشود و لو فعلا مشغول اجتهاد نيست و . . . پس اين‌ها در ما انقضى عنه التلبّس هم حقيقت هستند . « 1 »\r\nمرحوم آخوند در ردّ تفصيل مذكور مىفرمايند : « مشتقّات داراى مادّه و هيئت مىباشند ، و موادّ يا مبادى آنها اگرچه مختلف و متفاوت است و ضابطه‌اى ندارد ( چنان كه مفصّل بيان كرديم ) ولى بحث ما از حيث موادّ نيست . ما از حيث هيئت مشتقّ بحث داريم كه آيا اسم فاعل يا مفعول حقيقت در خصوص من تلبّس بالمبدا فى الحال است يا در اعمّ از متلبّس و منقضى حقيقت است ؟ و از اين حيث تفاوتى ميان مشتقّات وجود ندارد .\r\nفوقش آن است كه از لحاظ طولانى بودن و كوتاه بودن مدّت تلبّس فرق مىكنند . يعنى اگر مبدأ مشتقّ از فعليّات باشد مدّت اتّصاف و تلبّس قليل و كوتاه است و پس از چند دقيقه يا ساعت يا روز منقضى مىشود . ولى اگر از شأنيّات يا ملكات يا حرفه و صناعت باشد مدّت اتّصاف و تلبّس طولانىتر است و نحوهء بحث در اين‌گونه مشتقّات بدين ترتيب است .\r\nمادامىكه فلان ذات داراى شأنيّت و قابليّت باشد يا داراى حرفه و صنعت باشد ، يا داراى ملكه و قوه باشد ، اطلاق مشتق برآن حقيقت است و لو يك‌بار هم با منشار نشرى صورت نگرفته يا يك‌بار هم مجتهد از ملكهء اجتهادش استفاده نكرده و . . . اما هنگامى كه اين شأنيّت از او زائل شد و شغل و حرفه‌اش را كنار گذاشت ، ملكهء عدالت و اجتهاد و . . . از او منقضى شد ، آيا پس از انقضاء تلبّس و اتّصاف هم اين اطلاق حقيقت است يا مجاز و به علاقهء ما\r\n\r\n\r\n","description":"","footnote":"\r\n( 1 ) - الوافية فى الاصول الفقه ، ص 63 و 64 .\r\n","page_name":" 238 ","page_number":246},
  {"content":"\r\n\r\nكان است ؟ پس كليّهء مشتقّات در محلّ نزاع داخل است .\r\n\r\nه ) مقدمهء پنجم\r\nدر عنوان بحث مشتقّ كلمهء حال آمده بود . ( آيا اطلاق مشتقّ بر خصوص ذات متلبّس به مبدأ فى الحال . . . )\r\nسؤال مراد از اين حال چيست ؟ كلمهء حال اصطلاحات و موارد استعمال مختلفى دارد .\r\nدر عرف عام به معناى وضع مزاجى آمده مثلا مىپرسيم ، حالت چطور است ؟ يعنى وضع مزاجىات چگونه است ؟ در اصطلاح اطباء نيز بدين معنا آمده است . در اصطلاح صرفيّين حال يعنى زمان حاضر در مقابل زمان گذشته و آينده ، اما در اصطلاح نحوى به معناى ديگرى آمده ، كلمه‌اى است كه بر هيئت فاعل يا مفعول به يا هر دو دلالت كند جاء زيد راكبا ، ضربت زيدا مشدودا ، لقيت زيدا راكبين و در اصطلاح علم كلام به اين معنا است كه بيشتر معتزله مىگويند : ذات خداوند در اصل ذات با ساير ذوات تفاوتى ندارد ، فقط فرق در اينست كه خداوند اختصاص به « حالتى » بنام الوهيّت دارد كه موجب چهار « حالت » ديگر شده و آن حال خود نه موجود است و نه معدوم بلكه واسطه ميان وجود و عدم است .\r\nاصطلاح اصوليّين در مبحث مشتق سه حال در اينجا مفروض و متصوّر است :\r\n1 - حال تلبّس و اتّصاف : حالى كه در واقع و نفس الامر ذات متلبّس و متّصف به فلان صفت مىباشد چه ما بدانيم يا ندانيم ، از آن اخبار و حكايت بنمائيم يا ننماييم حال اتّصاف ممكن است به لحاظ گذشته باشد يا زمان حال و يا آينده ، يعنى زيد ديروز متّصف به مسافرت بوده يا هم‌اكنون و يا در آينده به مسافرت خواهد رفت .\r\n2 - حال اسناد و نسبت و جرى و حمل و اطلاق و حكايت و اخبار : حالى است كه ما مشتقّ را بر ذات حمل مىكنيم و با قضيّه درست كردن از آن اتّصاف و تلبّس خبر مىدهيم .\r\nاين حال نيز در هريك از ازمنه مىتواند باشد زمان ماضى مثل : كان زيد ضاربا ، زمان حال مثل : زيد ضارب الآن ، زمان آينده مثل : سيكون زيد ضاربا و . . .\r\n\r\n","description":"","footnote":"","page_name":" 239 ","page_number":247},
  {"content":"\r\n\r\n3 - حال نطق و تكلّم : حالى كه به اين قضيّه تكلّم مىشود و آن را به زبان مىآوريم كه فقط به لحاظ حال حاضر است نه حال ماضى يا مستقبل . زيرا نطق و تكلّم در حال حاضر تدريجا موجود و معدوم مىشود .\r\nحال مراد از حالى كه در عنوان بحث مطرح شده چه حالى است ؟ حال تلبّس ؟ حال اسناد ؟ حال نطق ؟\r\nقد يقال كه مراد حال نطق است ، و دو دليل هم برآن اقامه شده ولى در آخر اين مقدّمه آنها را طرح و طرد مىكنيم . فعلا در قبال قول يا احتمال مذكور ، رأى مشهور و اكثر حال نطق نيست . منتها برخى مثل آخوند در متن كفايه به حال تلبّس تعبير كرده‌اند و برخى مثل نسخه بدل خود كفايه به حال نسبت و اسناد تعبير كرده‌اند . مرحوم مشكينى در حاشيه فرموده : تعبير به حال تلبّس سهو القلم از سوى مصنّف و يا ناسخ است و بايد حال نسبت مىفرمود . ولى همان‌طور كه از توضيحات بعدى مخصوصا در « و بالجملة » روشن خواهد شد هر دو حال مطرح است .\r\nو قبل از استدلال لازم است ثمرهء اين بحث را كه مراد « حال نطق » باشد يا دو حال ديگر بيان كنيم :\r\nگاهى هر سه حال ( تلبّس ، نسبت ، نطق ) با يكديگر تطابق و توافق دارند ، يعنى هم‌اكنون زيد در خارج داراى فلان صفت است ، و اسناد و نسبت هم به لحاظ زمان حال است ، زمان نطق هم كه قطعا الآن است . در اينجا اگر گفتيم : زيد ضارب الآن بنا بر جميع اقوال و مبانى حقيقت است . ولى گاهى حال تلبّس و نسبت غير از حال نطق است ، يعنى حال تلبّس و حال اسناد به لحاظ زمان حاضر نيست . بلكه به لحاظ زمان گذشته يا آينده است . در اينجا هم دو فرض متصوّر است :\r\n1 - گاهى حال تلبّس و حال اسناد با يكديگر تطابق دارند . يعنى هر دو به لحاظ گذشته يا آينده هستند مثلا زيد ديروز متّصف به صفت ضرب بود ، ما هم در مقام اخبار مىگوئيم :\r\n« كان زيد ضاربا امس » يا فردا متّصف به صفت ضرب خواهد شد و ما هم در مقام حكايت مىگوئيم : « سيكون زيد ضاربا غدا » اين دو نوع از اطلاق بالاجماع حقيقت است .\r\n\r\n","description":"","footnote":"","page_name":" 240 ","page_number":248},
  {"content":"\r\n\r\n2 - گاهى حال اتّصاف با حال جرى و اسناد اتحاد و هماهنگى ندارند . بلكه اختلاف دارند ؛ يعنى حال اتصاف در زمانى و حال اسناد در زمان ديگرى است كه خود اين دو فرض كلّى دارد :\r\nالف ) اتّصاف در گذشته و قبل بوده و اسناد و حكايت در آينده و بعد است . يعنى ديروز زيد مسافر بوده و ما امروز مىگوئيم : زيد مسافر است . اين قسم از اطلاق مورد اختلاف اصوليّين است .\r\nب ) اتّصاف در آينده و بعد است و اسناد در گذشته و قبل است مثلا زيد فردا مجتهد خواهد شد ولى ما امروز مىگوئيم : زيد مجتهد است . اين قسم هم بالاجماع مجاز است . حال كه ثمرهء بحث روشن شد مىگوئيم : به حكم يك دليل و يك مؤيّد ، مراد اصولى از كلمهء « حال » زمان حال و زمان نطق نيست ، بلكه زمان اتّصاف و اسناد است .\r\nامّا دليل : از ضروريات و مسلّمات و اجماعيات نزد نحويّين آن است كه ، اگر زيد در گذشته متّصف به وصف ضاربيّت بوده و ما به لحاظ همان گذشته خبر داديم و وصف مذكور را بر زيد حمل كرديم و گفتيم : « كان زيد ضاربا امس » ، اين اطلاق حقيقت است . اگرچه در هنگام نطق اتّصافى نيست و منقضى شده . همچنين اگر زيد در آينده متلبّس به لباس ضرب مىشود و ما به همان لحاظ از آن حكايت كرده و خبر دهيم كه : « سيكون زيد ضاربا غدا » ، باز اطلاق حقيقى است . اگرچه در هنگام نطق هنوز تلبّسى وجود ندارد و بعدا خواهد آمد . حال اگر مراد حال نطق بود بايد در مثال اوّل اختلافى بود كه آيا حقيقت است يا مجاز ؟ و در مثال دوّم اجماع بر مجازيّت بود ، درحالىكه چنين نيست ، پس زمان نطق ملاك نيست .\r\nقوله : و لا ينافيه : دو سؤال : 1 ) چه فرق است ميان « سيكون زيد ضاربا غدا » با « زيد ضارب غدا » كه اوّلى را « بالاجماع حقيقت » و دوّمى را « بالاجماع مجاز » مىدانيد ؟ آيا آن اتّفاق بر حقيقت بودن با اين اتّفاق بر مجازيّت متنافيان نيستند ؟\r\n2 ) چه فرق است ما بين « كان زيد ضاربا امس » با « زيد ضارب امس » كه شما اوّلى را « بالاتّفاق حقيقت » و دوّمى را « مختلف فيه بين الأصوليّين » مىدانيد ؟ آيا اين اختلاف با آن\r\n\r\n","description":"","footnote":"","page_name":" 241 ","page_number":249},
  {"content":"\r\n\r\nاتّفاق تنافى ندارد ؟\r\nدر جواب مىگوئيم : خير هيچ منافاتى نيست .\r\nزيرا كه در مثال اول تفاوت در اين است كه سيكون زيد ضاربا غدا دو كلمه دارد :\r\n1 - « سيكون » كه حكايت حال آينده مىكند و مبيّن آن است كه اخبار به لحاظ آينده است .\r\n2 - « غدا » كه مبيّن آن تلبّس است و دلالت مىكند كه در آينده و فردا زيد متّصف به وصف ضاربيّت خواهد شد و چون حال تلبّس با حال اسناد تطابق كامل دارند قطعا چنين كلامى حقيقت است . ولى « زيد ضارب غدا » يك كلمه دارد كه « غدا » باشد و اين كلمه مبيّن حال اتّصاف و تلبّس است كه فردا زيد متّصف به ضرب خواهد بود و چيز ديگرى كه مبيّن حال اسناد و نسبت باشد در بين نيست . وقتى كه نبود اطلاق حمل و جرى بر زمان حال حمل مىشود و اسناد به لحاظ حال حاضر مىگردد . يعنى زيد فردا مجتهد مىشود و ما امروز او را مجتهد مسلّم خطاب مىكنيم . و صدالبته تطابق نيست پس به اتّفاق كلمه مجاز خواهد بود ، به علاقهء اول و مشارفت .\r\nدر مثال دوّم ، تفاوت آنست كه « كان زيد ضاربا امس » ، هم مبيّن حال حكايت و اسناد دارد كه لفظ كان باشد و دلالت بر زمان گذشته دارد و هم مبين حال تلبس و اتصاف كه لفظ امس باشد و چون دو حال مذكور تطابق دارند بالاجماع اطلاق حقيقت است . امّا در زيد ضارب امس ، فقط چيزى كه بيانگر حال تلبّس باشد « كلمهء امس » است امّا چيزى كه مبيّن حال اسناد باشد نيست . مقتضاى اطلاق و حمل ضارب بر زيد آنست كه به لحاظ حال حاضر باشد و اينجا است كه دو حال هماهنگ نيست ، حال تلبّس قبل بوده و حال اسناد بعد است و جا دارد اختلاف شود كه آيا اين اطلاق هم حقيقت است يا مجاز ؟\r\nقوله : و لو كانت : اين در واقع يك تبصره است . اگر كلمهء غدا در مثال اوّل و كلمهء امس در مثال اخير دو نقش بازى مىكرد يعنى هم مبيّن حال تلبّس بود و هم بيانگر حال اسناد و نسبت بود ، « زيد ضارب غدا » هم بالاجماع حقيقت بود نه مجاز زيد ضارب امس نيز اجماعا حقيقت بود نه مختلف فيها . ولى هيهات كه غدا يا امس دو كار بكند ، تنها حال تلبّس را مشخّص مىسازد و همان حرفها كه زديم در اينجا پياده مىشود كه يكى مجاز و\r\n\r\n","description":"","footnote":"","page_name":" 242 ","page_number":250},
  {"content":"\r\n\r\nديگرى مورد اختلاف است .\r\nقوله : و بالجملة : در مواردى كه اسناد و جرى به لحاظ حال تلبّس و اتّصاف باشد يعنى دو حال تلبّس و جرى هماهنگ باشند اطلاق مشتق بر ذات حقيقت است مطلقا چه به لحاظ زمان ماضى ( كان زيد ضاربا امس ) و چه به لحاظ زمان حال ( زيد ضارب الآن بنا بر اينكه لفظ الآن دو كار بكند ) و چه به لحاظ آينده ( سيكون زيد ضاربا غدا ) موارد اختلاف آنجا است كه اتّصاف و تلبّس سپرى شده و در گذشته زيد داراى ضرب بوده ولى جرى و اسناد الآن صورت مىگيرد و پس از انقضاء تلبّس است . اينجا عدّه‌اى اعمّى شده و اطلاق مذكور را حقيقت دانسته‌اند و عدّه‌اى مخالفت كرده‌اند . باز عكس فرض مذكور هم مفروغ عنه است يعنى آنجا كه اتّصاف و تلبّس در آينده است ولى اسناد و نسبت فعلى و در حال حاضر است . اجماعا اطلاق مشتق مجاز است : پس ملاك حقيقت و مجاز بودن تطابق زمان تلبس و اسناد يا اختلاف آن دو زمان است .\r\nقوله : و يؤيّد : و امّا مؤيّد اين مطلب كه حال نطق مراد نيست و حال تلبّس و نسبت ملاك است :\r\nاهل عربيّت ( دانشمندان ادبيّات عرب ) به اتّفاق كلمه مىگويند كه اسم بر زمان دلالت ندارد . بنا به گفتهء آنها ، الاسم كلمة دلّ على معنى فى نفسه غير مقترن باحد الازمنة الثلاثة « كبرى » و صفاتى كه جرى بر ذات دارند و بر ذات حمل مىشوند و با آن متّحد مىگردند ( يعنى مشتقّ اصولى هستند ) از قبيل : اسم فاعل و مفعول و مانند آن از مصاديق اسم هستند « صغرى » . پس اين‌ها نيز بر زمان دلالت ندارد « نتيجه » و اگر مراد از حال ، حال نطق بود نه حال تلبّس و اتّصاف ، لازمه‌اش اين بود كه مشتقّ بر زمان حال - در مقابل زمان ماضى و مستقبل - دلالت كند كه اين بر خلاف اجماع و اتّفاق مذكور است . و به صورت منطقى مىگوئيم :\r\nمشتقّ اصولى از اسماء است « صغرى »\r\nو اسماء بر زمان دلالت ندارند « كبرى »\r\nپس مشتقّ اصولى بر زمان دلالت ندارد « نتيجه »\r\n\r\n","description":"","footnote":"","page_name":" 243 ","page_number":251},
  {"content":"\r\n\r\nسؤال : چرا اين مطلب را به صورت مؤيّد آوردند و به عنوان يك دليل مستقلّ نياوردند ؟\r\nجواب : براى اينكه اجماع و اتّفاق اهل عربيّت حجّت نيست ، اجماع در احكام شرعيّه حجّت است .\r\nقوله : و لا ينافيه : اگر كسى بگويد كه ما در نحو خوانديم « اسم فاعل و اسم مفعول هنگامى عمل مىكنند عمل فعلشان را كه به معناى حال يا استقبال باشند و به يكى از اين دو معنى بودن شرط عمل است ، پس بايد دالّ بر زمان حال يا استقبال باشند تا بتوانند عامل باشند . حال آيا اين مطلب مسلّم نحوى با آن ادّعاى اجماع و اتّفاق نحويّين - كه اسم دالّ بر زمان نيست - منافاتى ندارد ؟\r\nمرحوم آخوند مىفرمايد : خير منافاتى ندارد زيرا كه آن اجماع بر عدم دلالت بر زمان به اعتبار نفس اسم و ذات اسم و حاقّ لفظ است بدون هيچ قرينه‌اى ، و اين اشتراط دلالت بر حال و استقبال ، به كمك قرينه است و منظور آن است كه به كمك قرينه [ غدا ، الآن 
  ] بر يكى از دو زمان دلالت كند . پس منافاتى نيست .\r\nقوله : كيف : شاهد مع القرينه بودن دلالت مذكور آنست كه خود نحويّين و اصوليّين اجماع دارند كه مشتقّ در اطلاقش بر استقبال و آينده مجاز است . و اگر مرادشان اين بود كه اسم فاعل بنفسه و بلا قرينة دالّ بر حال يا استقبال باشد و دلالت وضعى باشد ، معقول نبود كه اتّفاق بر مجازيّت نسبت به استقبال داشته باشد .\r\nنتيجه : مشتقّات اصولى هم به دلالت وضعيّه بر زمان دلالت ندارند و دالّ بر معناى تلبّس ذات به مبدأ هستند كه با هر سه زمان مىسازند و از باب تعدد دال و مدلول ، مع القرينه دالّ بر زمان هستند .\r\nقوله : لا يقال : تا اينجا به اين نتيجه رسيديم كه مراد از حال در عنوان مسئله ، حال نطق نيست بلكه حال تلبّس و اتّصاف و حال اسناد و نسبت است . اينكه اين دو حال ، متطابقان باشند يا نباشند ( كه قبلا گذشت ولى در قبال رأى مذكور ممكن است كسى بگويد كه مراد از اين حال ، حال نطق است ، يعنى زمان حاضر اگر در هنگام نطق و در حال حاضر ذات متّصف به وصف عنوانى ضرب بود اطلاق ضارب برآن حقيقت است اجماعا و اگر در\r\n\r\n","description":"","footnote":"","page_name":" 244 ","page_number":252},
  {"content":"\r\n\r\nآينده و پس از زمان نطق متلبّس خواهد شد ، اطلاق مذكور مجاز است . چه بگوئيم : « زيد ضارب » ، چه بگوئيم : « زيد ضارب الآن » ، و چه بگوئيم : « زيد ضارب غدا » ، و چه بگوئيم :\r\n« سيكون زيد ضاربا غدا » . اگر در گذشته و قبل از زمان نطق متّصف بوده و الآن منقضى شده اطلاق مذكور مورد اختلاف است چه بگوئيم : زيد ضارب ، يا زيد ضارب الآن ، يا زيد ضارب امس يا كان زيد ضاربا امس .\r\nو اينكه مراد حال نطق باشد دو دليل دارد .\r\n1 - كلمهء حال وقتى مطلق استعمال مىشود و بدون قرينه به كار مىرود ، زمان حال و زمان حاضر ( در مقابل حال ماضى و مستقبل يعنى زمان آن دو ) از آن فهميده مىشود ، و ظهور در اين معنى پيدا مىكند .\r\n2 - مشتقّات هم عند الاطلاق [ يعنى وقتى بدور از هر قرينه‌اى به كار مىروند و فقط زيد ضارب گفته مىشود . 
  ] ظهور در زمان حاضر دارند و برآن حمل مىشوند و منشأ اين ظهور يا انصراف و كثرت استعمال است و يا مقدمات حكمت و اطلاق است [ متكلم و لافظ در مقام بيان تمام مراد است و اگر در گذشته يا آينده اتصافى باشد بيان زائد مىطلبد كه بگويد : زيد ضارب امس يا كان كذا ، يا غدا يا سيكون كذا و . . . و چون قيد زائدى در كلام نيست پس بر همان معناى ظاهر يعنى حال حاضر حمل مىشود 
  ] .\r\nقوله : لانّا نقول : مرحوم آخوند در جواب مىفرمايند : مراد حال تلبّس و اتصاف است و دو دليل مذكور را جواب مىدهيم :\r\n[ امّا دليل اوّل : قبول داريم كه كلمهء حال عند الاطلاق در زمان حاضر ظهور دارد ولى ما يك دليل قاطع و يك مؤيّد آورديم مبنى بر اينكه زمان نطق و حال حاضر ملاك نيست و با وجود دليل بر خلاف به ظاهر كلمه اعتنا نمىشود . 
  ]\r\nو اما دليل دليل دوّم : قبول مىكنيم كه مشتقّ عند الاطلاق ظهور در زمان حاضر دارد و « زيد مسافر » يعنى هم‌اكنون در حال سفر و مشغول به آن است . اين ظهور هم يا انصرافى يا اطلاقى است . ولى بحث اصوليّين فعلا در اصل وضع است كه مشتق براى چه معنائى وضع شده . امّا با قرينه در چه مواردى به كار مىرود از بحث خارج است ، به بيان ديگر كلام\r\n\r\n","description":"","footnote":"","page_name":" 245 ","page_number":253},
  {"content":"\r\n\r\nدر انسباق و تبادر وضعى و حاقّى است نه انسباق و تبادر انصرافى و اطلاقى .\r\nنتيجه : مراد از حال ، حال اسناد و نسبت و حال تلبّس و اتّصاف است كه اگر تطابق داشته باشند به لحاظ هر سه حال حقيقت است . و اگر تطابق نباشد چنانچه اتصاف و تلبّس بعد و اسناد و جرى قبل باشد بالاجماع مجاز است ، و اگر عكس شد مورد اختلاف است .\r\n\r\nو ) مقدمهء ششم\r\nتأسيس اصل : اگر چنانچه در آينده دلائل اقوال مختلف را در باب مشتقّ بررسى كرده و از آنها به هيچ نتيجه روشنى نرسيديم و هيچ‌كدام قابل قبول واقع نشد ، در نتيجه متحيّر و مردّد و شاكّ شديم در اينكه مشتقّ حقيقت در اعمّ از متلبّس و منقضى است يا در اخصّ ؟\r\nيعنى متلبس به مبدأ فى الحال ؟ آيا اصل و قاعده‌اى داريم كه در مورد شكّ از آن استفاده كنيم يا خير ؟ در اين باره دو مقام از بحث مطرح است :\r\n1 - تأسيس اصل در خود مسئله اصوليّه .\r\n2 - تأسيس اصل در مسئله فرعيّه و فقهيّه .\r\nآيا در نفس عنوان مسئله ، اصلى داريم كه واقع را روشن سازد و نتيجه‌اش وضع للاعم يا للاخص باشد ؟\r\nمرحوم آخوند مىفرمايد : در اين مقام يك اصل و قاعده‌اى كه بشود بدان اعتماد كرد و خود را از شك و حيرت خارج ساخت ، نداريم .\r\nقوله : و اصالة : قد يقال كه ما اصلى را تأسيس كرده و در خود مسئله اصولى كار را تمام مىكنيم ، و آن اصل عبارتست از : « اصالة عدم ملاحظه الخصوصيّة » . به اين بيان : نمىدانيم هنگامى كه واضع بر كرسى وضع تكيه زد و درصدد وضع مشتق برآمد آيا در اين مقام خصوص متلبّس به مبدأ فى الحال را در نظر گرفت و ملاحظه فرمود يا خير ؟ از اصل عدم مدد گرفته و مىگوئيم كه ان‌شاءالله خصوص من تلبّس بالمبدا فى الحال را ملاحظه نكرده و نتيجه اينكه اعمّ از من تلبّس و من قضى عنه التلبّس را ملاحظه كرده ، پس مشتقّ حقيقت\r\n\r\n","description":"","footnote":"","page_name":" 246 ","page_number":254},
  {"content":"\r\n\r\nدر اعمّ است .\r\nدر جواب مىگوئيم : منظورتان از اين اصل چه اصلى است ؟ آيا اصل لفظى عقلائى است ؟ يا اصل عملى شرعى ؟ هركدام كه باشند اشكالاتى دارند . اولا يك اشكال مشترك دارند كه : اصل مذكور معارض دارد زيرا همان‌طور كه وضع للاخصّ محتاج به ملاحظهء خصوصيّت است ، هكذا وضع براى اعمّ نيز متوقف بر لحاظ عموميّت است . هر دو لحاظ حادث هستند ، و اگر شما بگوئيد : الاصل عدم ملاحظة الخصوصيّة جا دارد ديگرى بگويد : الاصل عدم ملاحظه العموميّة و دو اصل مذكور تعارض و تساقط مىكنند . ثانيا هريك از اصل عقلائى يا شرعى بودن اشكالاتى دارند :\r\nاگر مراد اصل عقلائى باشد بايد گفت كه : پشتوانهء اصل عقلائى بناء عقلاء است و اين بناء بايد احراز شود و در ما نحن فيه . اوّلا اگر نگوئيم عدمش محرز است چون ترجيح بلا مرجح است ، حد اقل نمىتوانيم بگوئيم : وجودش محرز است و تا احراز نباشد ارزش ندارد . ثانيا برفرض احراز چنين بنائى مىگوئيم : تا به حال به كرّات و مرّات ذكر شد كه اصول عقلائيه در مقام تعيين مراد و شك در مراد متكلّم جارى مىشوند نه در تعيين موضوع له و شك در اصل وضع . و ما نحن فيه از قبيل شك در اصل وضع است و اصول عقلائيّه جا ندارد .\r\nو اگر مراد اصل عملى شرعى يعنى استصحاب باشد ، بايد گفت كه اين استصحاب اصل مثبت است ، زيرا نتيجه‌اش وضع للاعمّ و ملاحظه عموميّت و حمل اطلاقات بر عموم است كه اين‌ها اثر شرعى نيستند و مع الواسطه او الوسائط اثر شرعى مىآيد ، و اصل مثبت حجّت نيست . مضافا به اينكه استصحاب در مورد شك جارى مىشود و ما در اينجا علم اجمالى داريم به ملاحظهء يكى از خصوصيّت و عموميّت و در چنين موردى اجراء اصل از باب نقض يقين به شك نيست بلكه از باب نقض يقين به يقين است [ نكته : مرحوم آخوند اصل مذكور را فقط عقلائى دانسته و دو جواب داده‌اند ولى ما تمام احتمالات را ذكر و بررسى كرديم 
  ] .\r\nقوله : و امّا ترجيح : و قد يقال كه از راه ديگرى در مسئله اصولى تأسيس اصل كرده و\r\n\r\n","description":"","footnote":"","page_name":" 247 ","page_number":255},
  {"content":"\r\n\r\nتكليف را روشن مىسازيم ، و آن اينكه ما نحن فيه از قبيل دوران امر ميان اشتراك معنوى ( اگر مشتق حقيقت در اعم باشد ) و حقيقت و مجاز ( اگر مشتق حقيقت در خصوص متلبس به مبدأ فى الحال و مجاز در ما انقضى عنه التلبّس باشد ) است ، و اذا دار الامر ميان آن دو ، اشتراك معنوى اولى و خير و راجح است ، به اين دليل كه :\r\nاشتراك معنوى نسبت به مجاز غالب است « صغرى »\r\nو غلبه موجب ظنّ است و الظنّ يلحق الشّيء بالاعم الاغلب « كبرى »\r\nپس باب مشتقّات كه مشكوك فيه است به اشتراك معنوى ملحق مىشود و برآن حمل مىگردد « نتيجه » باز هم تكليف روشن مىشود كه وضع للاعمّ باشد .\r\nمرحوم آخوند در جواب مىفرمايند : اولا قبول نداريم كه دوران امر ميان اشتراك معنوى و حقيقت و مجاز باشد ، بلكه دوران امر ميان سه چيز است كه سوّمى اشتراك لفظى است . و ثانيا برفرض قبول اينكه منحصرا دوران ميان دو چيز است مىگوئيم : اصل غلبه را كه صغراى دليل شما بود قبول نداريم ، كى گفته اشتراك معنوى بيشتر از مجاز است ؟ مگر شما تمام موارد را شمرده‌ايد ؟ كسى را رسد كه ادّعا كند مجاز بيشتر است چنان كه گفته شده « اكثر المحاورات المجازات » و يا مساوى هستند ، پس غلبه محرز نيست .\r\nثالثا برفرض قبول صغرى ، در كبراى كلّى اشكال داريم : غلبه ظن‌ّآور است و اصل اولى آن است كه پيروى از ظن حرام باشد مگر ظنونى كه پشتوانهء علمى دارد ، و غلبه از آنها نيست ، پس ارزش ندارد .\r\n[ و رابعا به قول مرحوم مشكينى در حاشيه : برفرض حجّيت ظنّ حاصل از غلبه و ارزشمند بودن آن ، مىگوئيم : بنابراين خود غلبه يك دليل اجتهادى خواهد بود و نوبت به شكّ نمىرسد و بحث ما فعلا در فرض شك و تحيّر و نبود دليل بر يك طرف است 
  ] .\r\nامّا دوّمى يعنى تأسيس اصل در مسئله فرعيّه : از تأسيس اصل در مسئله اصليّه محروم شديم ، آيا در مسئله فرعى و فقهى اصلى داريم يا نه ؟ مثلا فرموده : اكرم كلّ عالم و زيد مدّتى عالم بود و الآن صفت علم از او زائل شده است ، آيا وجوب اكرام دارد يا نه ؟ در اينجا اصل عملى به حسب موارد فرق مىكند :\r\n\r\n","description":"","footnote":"","page_name":" 248 ","page_number":256},
  {"content":"\r\n\r\nدر بعض موارد از اصل برائت استفاده مىكنيم و آن در موردى است كه قبل از ايجاب اكرام و جعل و تشريع حكم مذكور و صدور فرمان « اكرم كلّ عالم » صفت علم از زيد منقضى شده بود ، در اينجا از به دو صدور حكم مذكور ، در وجوب اكرام زيد شك داريم ( و منشأ شك هم شك در وضع مشتقّ است كه اصلى در آن مقام نداشتيم ) و شبههء وجوبيّهء موضوعيّه و شك در اصل تكليف است و بالاجماع مجراى اصل برائت است . و در برخى موارد از استصحاب وجوب استفاده مىشود و آن در موردى است كه در هنگام صدور امر زيد هم عالم بود و وجوب اكرام پيدا كرد ولى ساعتى بعد و قبل از امتثال امر ، زيد از عالم بودن خارج شد . در اينجا در وجوب اكرام زيد شك مىكنيم ولى چون يك زمانى وجوب اكرام پيدا كرد . الآن هم شك در بقاء همان وجوب اكرام است و اركان استصحاب تام است و جارى مىشود .\r\nالبته مشروط بر اينكه موضوع باقى باشد و قضيّهء متيقّنه و مشكوكه وحدت داشته باشند ، و با ديد مسامحى شايد بتوان گفت كه وصف عالم بودن و نبودن از حالات و عوارض است و موضوع شخص زيد است كه باقى است پس حكمش استصحاب مىشود .\r\n\r\nمباحث اصلى مشتق\r\nقوله : اذا عرفت ما تلونا عليك فاعلم : مقدّمات مبحث مشتقّ تا اينجا به اتمام رسيد ، اينك با آمادگى كامل وارد بحث اصلى مىشويم بحث در اين بود كه آيا مشتقّ در خصوص ما تلبّس بالمبدا فى الحال حقيقت است و در ما انقضى عنه التلبّس مجاز است ؟ يا در اعمّ از ما تلبّس و ما انقضى حقيقت است ؟ اقوال در مسئله فراوان است ( در مجموع هشت قول است ) ولى عمدهء اقوال دو قول است كه از قديم الايام در ميان اصوليّين عامّه و خاصّه مطرح بوده است .\r\n1 - متأخرين از اصوليّين شيعه و علماء اشاعره اخصّى شده و برآنند كه مشتقّات براى خصوص ما تلبّس بالمبدا فى الحال وضع شده‌اند و استعمال آنها در ما انقضى عنه التلبّس\r\n\r\n","description":"","footnote":"","page_name":" 249 ","page_number":257},
  {"content":"\r\n\r\nمجاز است . فرقى هم ميان انواع مشتقّات نيست .\r\n2 - متقدّمين از اماميّه و تمام دانشمندان معتزله اعمّى شده و گفته‌اند كه مشتقّ در اعمّ از ما تلبّس و ما انقضى عنه التلبّس حقيقت است و تفصيل هم نداده‌اند . امّا باقى اقوال ( شش قول ديگر ) تماما تفصيلاتى است كه در ميان متأخرين پيدا شده و منشأ توهّم تفصيل هم دو امر است :\r\n1 - چون ديده‌اند مبادى مشتقّات متفاوت هستند لذا تفصيل داده‌اند [ پنج قول از شش قول به اين اعتبار است . مثل تفصيل فاضل تونى كه در مقدّمه چهارم گذشت ، تفصيل صاحب فصول كه در مقدّمه اوّل گذشت ، و تفاصيلى كه بعدا خواهيم آورد .\r\n2 - اختلاف احوالات مشتقّ موجب تفصيل شده [ يكى از تفصيلات ششگانه هم به اين اعتبار است كه گفته‌اند : اگر مشتق محكوم عليه و مسند اليه باشد حقيقت در اعمّ است .\r\nمثل السارق و السارقة فاقطعوا . . . و اگر محكوم به باشد حقيقت در اخصّ است . مثل زيد ضارب و . . . 
  ]\r\nولى به عقيدهء ما اين اختلاف سبب تفاوت و اختلاف در جهت مورد نظر ما نيست ، زيرا ما از حيث هيئت مشتقّ بحث مىكنيم نه از لحاظ مبدأ ، و مادّهء آن و . . . قبلا در مقدّمه چهارم به اين مطلب اشاره شد ، بعدا هم در خلال بحث و استدلالها خواهد آمد .\r\nمختار ما : ما معتقديم كه مشتقّ در خصوص ما تلبّس بالمبدا فى الحال حقيقت است و در ما انقضى عنه التلبّس مجاز است . و براى اين مطلب دلائلى داريم :\r\n1 - دليل اوّل : تبادر : از مشتقّات عند الاطلاق خصوص حال تلبّس تبادر مىكند و حال انقضاء به ذهن نمىآيد . مثلا وقتى گفته مىشود : « كان زيد ضاربا امس » ، انسان مىفهمد كه زيد ديروز متلبّس به ضرب بوده و ما از آن خبر مىدهيم ، نه اينكه دو روز قبل متّصف شد و ديروز اين اتّصاف و تلبّس از او منقضى شد و به اعتبار دو روز قبل گفتيم : كان زيد ضاربا امس ، پس حال تلبّس و اسناد و جرى به ذهن آمد نه حال انقضاء تلبّس . يا مثلا از « زيد ضارب الآن » اين را مىفهميم كه هم‌اكنون و در حال اسناد و جرى كه همان حال نطق است زيد متصف به ضرب است نه اينكه ديروز متّصف بود و ما به اعتبار ديروز مىگوئيم زيد\r\n\r\n","description":"","footnote":"","page_name":" 250 ","page_number":258},
  {"content":"\r\n\r\nضارب الآن ، يا مثلا از « زيد ضارب غدا » اين به ذهن مىآيد كه زيد فردا به صفت ضرب متّصف مىشود نه اينكه امروز متّصف بوده و فردا منقضى است و ما به اعتبار امروز مىگوئيم : زيد ضارب غدا ، و يا مثلا زيد ضارب يا قائم و . . . وقتى گفته مىشود ، حال اسناد و جرى و نسبت كه همين حال حاضر و نطق است به ذهن مىآيد و شنونده مىفهمد كه :\r\nالآن زيد قائم است و . . . نه اينكه قبلا بوده و الآن نيست و . . . خلاصه اينكه در همهء اين امثله حال تلبّس و اتّصاف و حال جرى و اسناد و تطابق آن دو فهميده مىشود و نه حال انقضاء و زوال وصف . تا اينجا صغراى مطلب با مثالهاى متنوع تشريح شد و كبراى كلّى آن است كه : تبادر عند الاطلاق هم علامت حقيقت بودن است . نتيجه اينكه مشتقّات در خصوص متلبّس به مبدأ فى الحال حقيقت هستند و در ما انقضى عنه التلبّس مجازا استعمال مىشوند و الّا اگر حقيقت در اعمّ بود نبايد خصوص حال تلبّس تبادر مىكرد . بايد اعمّ تبادر مىكرد و اگر مشترك لفظى بود مىبايست عند الاطلاق مجمل شود نه اينكه يكى از معانى تبادر نمايد . اگر بگوئيد : خصوص ، قدر متيقن است و از اين باب تبادر مىكند ، مىگوئيم : قدر متيقن عقلى و مانند آن ربطى به وضع و تبادر حاقّى ندارد .\r\n[ نكته : اين دليل قابل مناقشه است . زيرا كه شايد تبادر اخصّ به بركت قرينه باشد و خود جناب آخوند در ردّ حال نطق قبلا فرمودند كه : تبادر حال نطق از مشتقّات انصرافى يا اطلاقى است نه وضعى . پس اين دليل خيلى محكم نيست . 
  ]\r\nدليل دوّم : عدم صحّت سلب و صحّت سلب وقتى ذاتى را كه در حال اسناد و نسبت متّصف به فلان وصف است - مثلا ضرب ، قيام ، علم و مرادفات اين‌ها از لغات ديگر مثل :\r\nزدن - ايستادن - دانستن و . . . - موضوع قرار داده و مشتقّ را [ ضارب ، قائم ، عالم و . . . 
  ] محمول قرار داده و مىآزمائيم ، به اين نتيجه مىرسيم كه : وجدانا حمل مشتقّ بر ذات صحيح است و سلب مشتق از ذات غلط است . فى المثل كسى كه هم‌اكنون در حال زدن يا قيام مىباشد مىتوان گفت كه فلانى زننده يا ايستاده است . ولى نمىتوان گفت : فلانى زننده نيست ، ايستاده نيست زيرا صحت سلب ، خلاف وجدان و مضحك است . ولى وقتى كه ذاتى را كه قبلا متصف به وصفى بوده و الآن اتّصاف سپرى شده و زائل گرديده موضوع قرار مىدهيم\r\n\r\n","description":"","footnote":"","page_name":" 251 ","page_number":259},
  {"content":"\r\n\r\nمثلا زيدى كه ساعتى قبل ايستاده بود و الآن نشسته است و مشتقّ « قائم » را محمول قرار داده و به لحاظ حال اسناد و نسبت مىسنجيم ، به اين نتيجه مىرسيم كه حمل غلط است .\r\nزيرا هركس بشنود كه شما مىگوئيد : زيد قائم مىخندد و مىگويد : زيد كه نشسته است نه ايستاده ، و سلب صحيح است . يعنى بجا است بگوئيم كه زيد قائم نيست . آنگاه آن صحت حمل علامت حقيقت بودن و اين صحت سلب علامت مجازيّت است . پس باز مشتقّ در خصوص متلبّس به مبدأ فى الحال حقيقت است نه مطلقا .\r\nقوله : كيف : اين فراز شاهدى بر تأييد و تكميل صحت سلب است : برخى از اوصاف و مشتقّات با يكديگر متضادّ هستند . مانند قائم و قاعد ، نائم و مستيقظ ، مسلم و كافر ، حارّ و بارد ، اسود و ابيض ، عبد و حرّ و . . . و در اين‌گونه موارد ذاتى كه به وصفى از اوصاف متضادّ مذكور متّصف بود [ مثلا قائم يا نائم و . . . 
  ] و الآن اين اتّصاف و تلبس زائل شده و به ضدّ وصف قبلى [ قاعد ، مستيقظ و . . . 
  ] متّصف شده است الآن به لحاظ حال اسناد و نسبت اين اضداد بر او صادق هستند ، آنگاه امكان ندارد كه اوصاف قبلى هم كه الآن از ذات زائل شده‌اند به لحاظ همين آن اسناد و نسبت ، حقيقتا بر ذات اسناد داده شوند . يعنى بتوانيم بگوئيم : زيد قائم و زيد قاعد الآن ، زيد مسلم و زيد كافر الآن و . . . اين اجتماع ضدّين و از محالات است ، پس بالفعل حقيقتا يكى از دو مشتقّ متضادّ بر ذات صادق است و ديگرى اگر صادق است مجاز بوده و به علاقهء ما كان صدق مىكند .\r\nقوله : و قد يقرّر : همين مطلب را كه ما به صورت شاهدى بر دليل دوّم « يعنى صحّت سلب » آورديم ، [ محقّق رشتى از زبان عضدى آورده است 
  ] و در كلمات برخى از اصوليّين به عنوان يك دليل مستقلّ و بيان سوّم [ براى اثبات حقيقت بودن مشتق در خصوص متلبّس به مبدأ فى الحال 
  ] ذكر شده است ، و آن اينكه :\r\nمقدّمه : در منطق خوانديم كه الفاظ يا مترادفند و يا متباين . الفاظ متباين هم يا متماثلان و مثلان هستند مثل زيد و عمرو كه در انسانيّت مثل هم هستند ، و انسان و فرس كه در حيوانيّت مثلان هستند . و يا متخالفان و خلافان هستند . مانند سياهى و شيرينى ، سفيدى و ترشى و . . . كه مخالف و مغاير با يكديگرند . و يا متقابلان هستند كه خود چهار نوع است :\r\n\r\n","description":"","footnote":"","page_name":" 252 ","page_number":260},
  {"content":"\r\n\r\nمتناقضان - عدم و ملكه - متضادان - متضايفين و ما فعلا با دو عنوان كار داريم : 1 - متخالفان 2 - متضادّان . متضادّان دو وصف وجودى را گويند كه با يكديگر در زمان واحد و محلّ واحد قابل جمع نيستند . همانند سياهى و سفيدى و در متخالفان گاهى دو ذات با يكديگر تخالف دارند . مثل انسان و سماء كه غيرهم و غير قابل جمع هستند ، ولى گاهى دو وصف با يكديگر تخالف و تغاير دارند و قابل جمع هم هستند مانند سياهى و شيرينى كه در خرما جمع شده است . با اين مقدّمه مىگوئيم :\r\nترديدى نيست در اينكه مبادى مشتقّاتى از قبيل قائم و قاعد و . . . با يكديگرند تضادّ دارند . قيام و قعود ضدّان هستند ، و اين تضادّ يك امر ارتكازى عقلائى است كه در اذهان عموم مرتكز و ريشه‌دار است حتّى كودكان نيز مىفهمند كه سياهى و سفيدى و . . . با يكديگر جمع نمىشوند .\r\nو نيز ترديدى نيست در اينكه خود مشتقّاتى هم كه از اين مبادى اشتقاق يافته و اخذ مىشوند [ ابيض و اسود ، قائم و قاعد و . . . 
  ] با يكديگر متضادّ هستند . منشأ اين تضادّ نيز همان امر ارتكازى عقلائى است و اگر مشتق در اعمّ از ما تلبّس و ما انقضى عنه التلبّس حقيقت باشد لازمه‌اش آن است كه ميان صفات و مبادى مذكور ، تضادّى نبوده بلكه مخالفت و مغايرت و خلافان بوده باشند . « صغرى » و اللازم باطل « كبرى » فالملزوم مثله « نتيجه » .\r\nبيان ملازمه : چه ملازمه‌اى ميان حقيقت در اعم بودن با عدم تضادّ اوصاف وجود دارد ؟\r\nملازمه از اينجا ناشى مىشود كه اگر مشتقّ حقيقت در اعم شد پس الآن هم كه ذات متصف به قعود و نوم و سواد و . . . مىباشد و مىگوئيم : زيد قاعد و قائم و . . . بايد به لحاظ همين حال اسناد بتوان گفت : زيد قائم ، مستيقظ و . . . و ميان آن دو جمع كرد و اگر هر دو قابل صدق باشد تضادّ از بين مىرود . پس خلافان هستند نه ضدّان .\r\nبيان ابطال لازم : تضادّ اين اوصاف يك امر ارتكازى عقلائى است و قابل انكار نيست .\r\nپس حقيقت در اعم بودن هم باطل است و در نتيجه در خصوص متلبّس حقيقت\r\n\r\n","description":"","footnote":"","page_name":" 253 ","page_number":261},
  {"content":"\r\n\r\nاست .\r\nقوله : و لا يرد : بعضى از معاصرين جليل القدر ما [ منظور محقّق رشتى است « 1 » 
  ] به استدلال مذكور اشكال كرده و فرموده كه از اساس اين برهان فاسد است ، به اين بيان :\r\nمتضاد بودن صفات مذكور مبنائى است . يعنى بر مبناى قول به اشتراط [ يعنى اشتراط بقاء مبدأ در صدق مشتقّ ، يعنى قول به اخصّ و حقيقت بودن در خصوص متلبّس 
  ] اين تضادّ وجود دارد و امكان ندارد بتوانيم بگوئيم كه زيد قائم و زيد قاعد ولى بر مبناى قول به عدم اشتراط بقاء مبدأ در صدق مشتقّ ، يعنى بنا بر قول به اعمّ از متلبّس و منقضى صفات مذكور اصلا متضادّ نيستند تا جمعشان نشايد بلكه متخالفان بوده و قابل جمع هستند و مىتوان به لحاظ حال اسناد و نسبت هم زيد قائم بگوئيم و هم زيد قاعد . پس اعمّى اصل تضادّ را منكر است و استدلال مذكور بر پايهء قبول تضادّ است پس به ضرر اعمّى تمام نمىشود . [ گرچه مرحوم رشتى تصريح به دور نكرده ولى محشّين بزرگوار كفايه كلام وى را به دور برگردانيده و فرموده‌اند : اشكال محقّق رشتى به دليل سوّم ، اشكال دور است ، به اين بيان كه حقيقت بودن مشتقّ در خصوص متلبّس مبتنى و متوقّف بر تضادّ صفات مذكور است چون فعلا از اين راه مىخواهيم به آن نتيجه برسيم و متقابلا متضاد بودن صفات مذكور هم بر مبناى حقيقت بودن مشتقّ در اخصّ مبتنى است [ و گرنه اگر اعمّى شويم كه تضادّى نيست . 
  ] پس دو چيز بر يكديگر توقف دارند و اين دور است و باطل 
  ] 
  ] .\r\nقوله : لما عرفت : مرحوم آخوند ايراد بعض الاجلّة را نپذيرفته و در جواب مىفرمايند :\r\nمسئله متضادّ بودن صفاتى از قبيل قائم و قاعد ، ابيض و اسود ، و مبادى آنها از قبيل :\r\nقيام و قعود و . . . يك امر ارتكازى عقلائى و عرفى است و در ذهن هر انسانى مرتكز و ريشه‌دار است و مبنائى نيست . تا شما بگوئيد : بر اين مبنا تضادّ هست و بر مبناى ديگر نيست .\r\nخير على جميع المبانى تضادّ هست و استدلال مذكور تامّ است . [ همين جواب را از بيان دور هم مىدهيم كه : حقيقت در خصوص متلبّس بودن متوقّف بر تضادّ مذكور است و از اين راه قابل اثبات است ، ولى تضادّ مذكور بر اين مبنا متوقف نيست بلكه يك امر ارتكازى\r\n\r\n\r\n","description":"","footnote":"\r\n( 1 ) - بدائع الافكار ، ص 181 ، سطر 20 - 25 .\r\n","page_name":" 254 ","page_number":262},
  {"content":"\r\n\r\nاست و بر علم اجمالى ارتكازى وابسته است ، فلا دور . 
  ]\r\nقوله : ان قلت : چه مانعى دارد كه جمع ميان دو مطلب كرده هم قائل به عدم اشتراط [ اعمّى 
  ] شويم و هم صفات مذكور را متضادّ بدانيم و بگوئيم كه ملازمه‌اى ميان تضادّ با حقيقت در اخص بودن وجود ندارد بلكه مىتوان بدون قول به اشتراط بقاء مبدأ در صدق مشتقّ هم تضادّ را ميان اوصاف مذكور درست كرد ؟ به اين بيان كه : ما اگرچه اعمّى هستيم و مشتقّ را در اعمّ حقيقت مىدانيم ، ولى اين مطلب قابل انكار نيست كه : مشتقات عند الاطلاق ، تبادر انصرافى دارند و خصوص متلبس به مبدأ در حال اسناد از آنها به ذهن سبقت مىگيرد ، و در اثر اين انصراف ، ذهن با خصوص فرد تلبّسى مأنوس است و اين فرد به ذهنش مىآيد . آنگاه فرد انقضائى به ذهنش نمىآيد و آن را ضدّ اين حساب مىكند ؟\r\nحال اين مطلب چه مانعى دارد ؟\r\nقوله : قلت : انصراف مذكور از كجا سرچشمه گرفته ؟ آيا منشأ انصراف فرد اكمل بودن است ؟ يعنى چون فرد تلبّسى فرد اكمل است ، اطلاق به آن منصرف مىشود ؟ اگر اين باشد مردود است . زيرا كرارا گفته شده كه فرد اكمل بودن موجب انصراف نيست و گرنه باب تمسّك به اطلاق مسدود مىشود . زيرا در عالم هيچ مطلقى نيست مگر آنكه فرد اكملى دارد .\r\nآيا منشأ انصراف غلبهء وجود است ، يعنى غالبا در خارج در مشتقّات و استعمالات آن فرد تلبّسى مطرح است نه فرد انقضائى ؟ اين نيز مردود است . زيرا نه اصل غلبه را قبول داريم و نه حجيّت و ارزشمند بودن آن را .\r\nآيا منشأ انصراف كثرت استعمال است . يعنى از آنجا كه از مشتقّات غالبا فرد تلبّسى اراده شده ذهن با اين فرد انس پيدا كرده و عند الاطلاق به همين فرد منصرف مىشود ؟ اگر اين باشد كبراى كلّى مقبول است يعنى انصراف ظهورى ارزش دارد و جلو اطلاق را مىگيرد . ولى اصل صغرى را قبول نداريم . چه كسى گفته كه استعمال مشتق در خصوص متلبس زياد است و در فرد انقضائى كم است ؟ خير در فرد انقضائى هم زياد است و چه‌بسا استعمال در اين فرد اكثر از استعمال در فرد تلبّسى باشد پس تضادّ مذكور را به انصراف و\r\n\r\n","description":"","footnote":"","page_name":" 255 ","page_number":263},
  {"content":"\r\n\r\nتبادر اطلاقى انصرافى نمىتوان نسبت داد ، بلكه از حاقّ لفظ و ارتكازى است . در نتيجه با قول به اشتراط مىسازد نه با عدم اشتراط و اعمّ .\r\nقوله : ان قلت : مرحوم آخوند مدّعى است كه مشتقّ در خصوص فرد تلبّسى حقيقت است و در فرد انقضائى مجاز است . اگرچه كثير الاستعمال يا اكثرىّ الاستعمال در آن باشد .\r\nحال اين بيان زمينهء اشكالى شد . و آن اينكه مستشكل مىگويد :\r\nاوّلا بعيد است كه اين همه استعمال مجازى داشته باشيم ، مگر نه اين است كه مجاز خلاف اصل است ؟ و مگر نه اين است كه هرچه مجاز كمتر ، بهتر ؟ با اين حساب چگونه تن به اين همه مجازات مىدهيد ؟\r\nثانيا بر خلاف حكمت وضع است ، حكمت وضع افادهء معنى به لفظ و قالب بودن لفظ براى معنى است . يعنى واضع لفظ را وضع كرده تا مستعملين آن را در معناى موضوع له به كار برند و رفع نياز كنند . آنگاه اگر صددرصد استعمالات در همين معناى حقيقى باشد حكمت و غرض وضع در اوج خود تأمين است .\r\nو اگر هشتاد درصد استعمالات در معناى حقيقى باشد و قليلى از موارد هم در غير موضوع له به كار رود باز وضع حكيمانه است و غرض وضع تأمين است . چون غالب بلكه اغلب مردم با آن ، مراد و مقصد خود را افاده و تفهيم مىكنند .\r\nولى اگر بنا باشد پنجاه درصد استعمالات در معناى موضوع له و پنجاه درصد در غير آن باشد ، جا دارد بپرسيم كه چرا براى اين وضع شد نه آن ؟ چرا اين حقيقت است و آن مجاز ؟ آيا اين ترجيح بلا مرجّح نيست ؟ و آيا ترجيح بلا مرجّح قبيح نيست ؟\r\nو اگر بالاتر رفت و استعمال مجازى هشتاد درصد شد و استعمال در معناى حقيقى تقليل يافت آيا باز هم وضع حكيمانه است ؟ چرا اين معناى قليل الاستعمال موضوع له باشد ؟ چرا واضع عاقل و حكيم براى اين وضع كند ؟ آيا ترجيح مرجوح بر راجح نمىشود ؟\r\nو اگر به درجه‌اى رسيد كه تمام استعمالها در معناى مجازى بود و در معناى حقيقى اصلا استعمال نشده ( بنا به فرمودهء حاشيهء ملّا عبد اللّه ؛ مطابقهء تقديرى شد نه تحقيقى ،\r\n\r\n","description":"","footnote":"","page_name":" 256 ","page_number":264},
  {"content":"\r\n\r\nيعنى مطابقه‌اى كه اگر در آن استعمال مىشد دلالت مطابقى بود ولى هرگز در آن استعمال نشد . بلكه يا در جزء معنى و يا خارج لازم به كار رفت « 1 » . ) آيا چنين وضعى لغو نيست ؟ قطعا لغو است ، پس براى ملائمت و سازگارى با حكمت وضع بايد گفت : مشتقّ براى اعمّ از فرد تلبّسى و فرد انقضائى وضع شده تا تمام استعمال‌هاى آن ، چه به لحاظ حال تلبّس و چه به لحاظ حال انقضاء عموما حقيقت باشند و تنها نسبت به مستقبل و آينده اطلاق مشتق مجازى باشد كه آن‌هم نسبت به فرد تلبّسى و انقضائى نادر و قليل است .\r\nقوله : لا يقال : مستشكل مزبور ، به خود اشكالى وارد كرده و از آن جواب داده است :\r\nامّا اشكال : اگر كسى بگويد كه شما چگونه جرأت كرديد بفرمائيد : اوّلا هذا بعيد و ثانيا لا يلائم حكمة الوضع ؟ مگر نشنيده‌ايد كه باب المجاز واسع ؟ اكثر المحاورات مجازات ؟\r\nالمجاز قنطرة الحقيقة ؟ اين همه استعاره‌ها ، تشبيه‌ها ، كنايات ، مجازات كه در هر لغتى وجود دارد و رائج و بين المللى است ، با اين حساب چه بعدى و مانعى دارد كه مشتقّ هم در فرد انقضائى مجاز باشد ؟\r\nو امّا جواب : مستشكل مىگويد : اولا ما اين آيات غير شريفه را كه بر ما خوانديد قبول نداريم ، چه كسى به شما گفته : اكثر المحاورات مجازات هستند ؟ آيا تتبّع كرده و محاسبه كرده و مىگوئيد ؟ آيا كلام مذكور كلام معصوم است كه تعبّدا بپذيريم ؟ خير ، پس صرف ادّعا است . و ما در مقابل ادّعا مىكنيم كه : اكثر المحاورات حقائق هستند .\r\nو ثانيا برفرض قبول اين مطلب مىگوئيم : اين سخن مال هر مجازى نيست ، بيان ذلك :\r\nگاهى معانى مجازيّهء يك لفظ متعدّد و كثير است . يعنى يك معناى حقيقى و چندين و چند معناى مجازى دارد . [ مثل مادّهء امر كه على المشهور دالّ بر طلب الفعل از عالى نسبت به سافل است و در كنارش معانى متعدّد مجازى از فعل و حادثه و امر عجيب و . . . دارد و مثل صيغهء افعل كه دالّ بر طلب الفعل است و در كنارش به معناى تهديد و تعجيز و . . . كه تا پانزده معنى ذكر شده به كار مىرود و مثل هيئت امر كه على المشهور دالّ بر طلب وجوبى است ولى گاهى در ندب و گاهى در اباحه و مجرّد ترخيص به كار مىرود و يا به ملاحظهء\r\n\r\n\r\n","description":"","footnote":"\r\n( 1 ) - الحاشية على تهذيب المنطق ، چاپ جامعهء مدرسين ، ص 23 .\r\n","page_name":" 257 ","page_number":265},
  {"content":"\r\n\r\nعلائق بيست و پنجگانه‌اى كه در يك معناى حقيقى با معناى مجازى قابل فرض است مجاز متعدّد مىشود ، فى المثل اسد به علاقه مشابهت در رجل شجاع به كار مىرود ، به علاقهء جزء و كل يا كل و جزء در معناى ديگر ، به علاقهء سببيّت و مسببيّت در معناى سوّم ، به علاقهء ما كان و . . . و مجازات تكثير و ازدياد پيدا مىكنند . 
  ] در اينجا قبول مىكنيم كه : اكثر محاورات را مجازات تشكيل مىدهند زيرا اگر در هركدام حدّ اقل يك‌بار هم استعمال شود نسبت به معناى حقيقى بيشتر هستند .\r\nولى گاهى معناى حقيقى واحد و معناى مجازى هم واحد است ، در اين صورت اگر اكثر استعمالات مجاز باشد اشكال دارد كه اين بعيد و خلاف حكمت است . و ما نحن فيه از اين قبيل است زيرا مشتقّ به قول شما يك معناى حقيقى دارد كه فرد تلبّسى باشد و يك معناى مجازى دارد كه فرد انقضائى باشد . اينجا كثرت يا اكثريّت استعمال در مجاز بعيد و خلاف حكمت است .\r\nقوله : نعم : آرى در همين فرض هم كه معناى مجازى واحد است گاهى اتّفاق مىافتد و پيش مىآيد كه نياز استعمالى به معناى مجازى زياد مىشود و كثيرا با اين لفظ از آن معنا حكايت مىشود ، ولى اين يك امر اتّفاقى و تصادفى است و قابل قياس نيست با چيزى كه دائما و هميشه و همه جا چنين باشد و شما نسبت به مشتقّ مىگوئيد : دائما چنين است كه در فرد انقضائى استعمالش كثير يا اكثر است و ما اين را نمىپذيريم و بعيد و خلاف حكمت مىدانيم .\r\nپس نمىتوان گفت : استعمال مشتق در فرد انقضائى مجاز است و گرنه دو محذور قبل را دارد . به ناچار بايد حقيقت را پذيرفت و تسليم اعمّىها شد .\r\nقوله : فافهم : شايد اشاره شده باشد به اينكه : چه مانعى دارد كه مشتقّ از همان موارد اتفاقى و تصادفى باشد ؟ !\r\nقوله : قلت : مرحوم آخوند از اين اشكال دو جواب مىدهند :\r\nجواب اوّل : شما گفتيد : بعيد است كه استعمال مجازى كثير و . . . باشد . ما مىگوئيم : اين صرف استبعاد است و با ملاحظهء وجوه و دلائل سابق ( تبادر ، صحت سلب ، برهان تضادّ )\r\n\r\n","description":"","footnote":"","page_name":" 258 ","page_number":266},
  {"content":"\r\n\r\nاز اين استبعاد وحشتى نداريم و به حال ما ضررى ندارد ، ما تابع دليل هستيم . « نحن ابناء الدليل » ، « قل هاتوا برهانكم » ، و وقتى دليل حقيقت بودن مشتقّ را در فرد تلبّسى ثابت كرد ، ناچار در غير آن ملتزم به مجازيّت مىشويم و ترسى هم نداريم [ مگر ما در عالم مجازات مشهوره نداريم ؟ مگر مجاز راجح نداريم ؟ مگر به قول صاحب معالم « 1 » فعل امر در لابلاى روايات كثيرا ما در ندب به كار نرفته ؟ و مگر نهى در كراهت استعمال نشده ؟ اينكه مانعى ندارد ،\r\nو نظير اين مطلب را در مبحث عام و خاص از معالم داشتيم آنجا كه عدّه‌اى الفاظ عموم را حقيقت در خصوص مىدانستند به اين دليل كه : ما من عامّ الّا و قد خصّ و . . . و الظاهر يقتضى كونه حقيقة فى الاغلب مجازا فى الاقلّ تقليلا للمجاز ،\r\nصاحب معالم در جواب فرمودند : على انّ ظهور كونها حقيقة فى الاغلب انّما يكون عند عدم الدليل على انّها حقيقة فى الاقل و قد بيّنا قيام الدليل عليه . « 2 » 
  ]\r\nجواب دوّم : استعمال مشتقّ در فرد منقضى . [ مثلا وقتى مىگوئيم : جاء الضارب ، جاء الشارب و فرضا ضرب و شرب ديروز بوده و مجىء امروز صبح بوده و نطق و تكلم امروز ظهر است : 
  ] سه فرض دارد :\r\n1 - به لحاظ حال نطق باشد كه در اين حال تلبّسى نيست و ديروز بود .\r\n2 - به لحاظ حال جرى و اسناد يعنى حال مجىء باشد كه باز در آن حال هم وصف زائل و منقضى شده بود .\r\n3 - به لحاظ حال تلبّس و اتّصاف يعنى همان ديروز باشد . وقتى مىگوئيم : جاء الضارب يعنى جاء الذى كان ضاربا ، جاء الذى كان شاربا و . . .\r\nآنگاه اگر اعمّى شويم و مشتقّ را حقيقت در اعمّ از ما تلبّس و ما انقضى عنه التلبّس بگيريم ، اطلاق مشتق به لحاظ هر سه حال مذكور حقيقت است و مجازى پيش نمىآيد .\r\nولى اگر اخصّى شديم كه مبناى ما است مىگوئيم : اطلاق مشتق در مثالهاى مذكور به لحاظ حال نطق يا حال جرى و اسناد مجاز مىشود . چون در آن دو حال اتصاف و تلبّسى نيست و\r\n\r\n\r\n","description":"","footnote":"\r\n( 1 ) - معالم الاصول ، ص 48 .\r\n( 2 ) - معالم الاصول ، ص 106 .\r\n","page_name":" 259 ","page_number":267},
  {"content":"\r\n\r\nقبلا بوده ، ولى چه لزومى دارد اين اطلاقات را به لحاظ حال نطق و جرى بگيريم ؟ به لحاظ حال تلبّس و اتّصاف مىگيريم و مىگوئيم : جاء الضارب يعنى جاء الذى كان ضاربا . اطلاق به اين لحاظ هميشه حقيقت است و مجازى پيش نمىآيد تا سخن از كثرت و اكثريت آن مطرح شود و سالبه به انتفاء موضوع مىشود .\r\nقوله : و بالجملة : درضمن « ان قلت لعلّ ارتكازها . . . » مستشكل گفت ، چه مانعى دارد كه ما اعمّى شويم و بگوئيم : مشتقّات براى اعمّ از متلبّس و منقضى وضع شده‌اند و در عين حال از اطلاق مشتقّ خصوص متلبّس تبادر كند و منشأش كثرت استعمال باشد ، و تبادر انصرافى باشد نه وضعى ؟ مرحوم آخوند مىفرمايد : با توجّه به اينكه ثابت شد كه كثرت استعمال اختصاص به فرد تلبّسى ندارد ، بلكه در فرد انقضائى هم كثير و اكثر است ، نمىتوان گفت كه انسباق خصوص حال تلبّس اطلاقى و مستند به انصراف ظهورى و كثرت استعمال است . و وقتى تبادر مذكور اطلاقى و انصرافى نبود قهرا حاقّى و وضعى و مستند به خود لفظ خواهد بود و علامت حقيقت بودن است . [ اشكالى كه قبلا به تبادر كرديم با اين بيان جواب داده مىشود . 
  ]\r\nقوله : اذ مع : بنا بر عموميّت مشتقّ در متلبّس و منقضى و قابليت معنى براى اينكه در هر دو حقيقت باشد نيازى به ملاحظهء حال ديگر [ حال تلبّس 
  ] نيست بلكه بر حال نطق و جرى هم كه حمل شود باز حقيقت است .\r\n[ قوله : و لو بالانطباق : اشاره به دو مبنائى است كه در اوّل مبحث مشتقّ ذكر شد :\r\n1 - اشتراك لفظى كه ميرزاى قمى فرمود : مشتق براى هريك از دو فرد تلبّسى و انقضائى جداگانه وضع شده و لذا در هركدام حقيقت است .\r\n2 - اشتراك معنوى كه مشهور مىگفتند : مشتق براى كلى و قدر جامع « ذات متلبّس به مبدأ » وضع شده چه تلبّس فعلى باشد و چه انقضائى . بنابراين آن معناى عام و كلى بر هريك از دو فرد منقضى و متلبّس منطبق مىشود و صدق مىكند . پس و لو بالانطباق يعنى و لو بر مبناى اشتراك معنوى 
  ]\r\nقوله : بخلاف : اگر مشتق را حقيقت در عموم ندانستيم ، استعمالش در فرد منقضى\r\n\r\n","description":"","footnote":"","page_name":" 260 ","page_number":268},
  {"content":"\r\n\r\nمجازا و به لحاظ حال انقضاء [ حال جرى و اسناد يا حال نطق كه در اين حالات اتّصاف منقضى شده 
  ] اگرچه ممكن است و لو مجاز مشهور باشد ، ولى چون به لحاظ حال تلبّس هم ممكن است و به اين لحاظ هميشه حقيقت است . نوبت نمىرسد به اينكه اطلاق مجازى و مع رعاية العلاقة باشد .\r\n[ به بيان ديگر ما مىدانيم كه متكلّم از جاء الضارب فرد منقضى را اراده كرده ولى نمىدانيم كه حقيقتا اراده كرده يا مجازا ؟ اگر به لحاظ حال تلبّس باشد حقيقت است و اگر به لحاظ حال نطق و اسناد و جرى باشد مجاز است ، و شك در مراد متكلم داريم كه چه نحوه اراده كرده ؟ اذا دار الامر بين الحقيقة و المجاز الحقيقة اولى 
  ]\r\nقوله : و هذا : استعمال مشتق در فرد انقضائى به لحاظ حال تلبّس با استعمال اسد در رجل شجاع به علاقهء مشابهت قابل قياس نيست زيرا در مشتقّ و فرد منقضى راه براى حقيقت بودن هست و آن اطلاق به لحاظ حال تلبّس بود ، ولى در اسد و رجل شجاع چاره‌اى نداريم مگر از اينكه آن را مجاز بدانيم .\r\nقوله : فافهم : شايد اشاره باشد به اينكه حتى در اسد و رجل شجاع نيز راه براى حقيقت بودن وجود دارد و آن طريق حقيقت ادّعائيّه سكّاكى است كه نزد آخوند ارادهء نفى جنس و لو ادّعاء از ارادهء نفى صحت و . . . اولى بود .\r\nقوله : ثمّ انّه : مرحوم آخوند و كسانى كه اطلاق مشتقّ را بر خصوص فرد تلبّسى حقيقت و در فرد انقضائى مجاز مىدانستند ، به سه دليل استناد كردند : 1 - تبادر 2 - صحت سلب 3 - برهان تضادّ\r\nهريك از اين سه دليل مورد مناقشه واقع شده و مرحوم آخوند به مناقشات جواب داده و از دليل دفاع كرده‌اند .\r\nدليل اوّل : اشكال اين بود كه شايد تبادر مذكور اطلاقى يا انصرافى باشد نه حاقّى و وضعى . . . چند سطر قبل در و بالجملة . . . جواب دادند كه : تبادر حاقّى و مستند به متن لفظ است .\r\n\r\n","description":"","footnote":"","page_name":" 261 ","page_number":269},
  {"content":"\r\n\r\nدليل دوّم يا صحّت سلب : تنها اشكال آن از سوى محقّق رشتى ( ره ) « 1 » عنوان شده ، و آن اينكه همان‌طورىكه دو نوع اثبات و ايجاب داريم .\r\n1 - اثبات اخصّ [ به قول مناطقه 
  ] مثل هذا انسان ، يا مقيّد [ به قول اصولىها 
  ] مثل رقبهء مؤمنه .\r\n2 - اثبات اعمّ [ به قول منطقى 
  ] مثل هذا حيوان ، يا مطلق [ نزد اصولى 
  ] مثل رقبه و . . .\r\nهمچنين دو نوع سلب و نفى داريم :\r\n1 - سلب اخص يا مقيّد مثل سلب انسانيّت ، هذا ليس به انسان ، ذاك ليس به انسان مسلم و . . .\r\n2 - سلب اعم يا مطلق مثل سلب حيوانيت و سلب رقبه و . . . با اين مقدّمه مستشكل مىگويد :\r\nشما كه مىفرمائيد مشتقّ از فرد منقضى صحت سلب دارد ، صحيح است كه بگوئيم :\r\n« زيد ليس بضارب » منظورتان از اين صحت سلب ، صحّت كدام سلب است ؟\r\nآيا منظورتان صحّت سلب مطلق است ؟ يعنى وقتى مىگوئيد : زيد ضارب نيست ، مراد اينست كه زيد مطلقا ضارب نيست [ نه فعلا و نه سابقا 
  ] اگر اين‌گونه باشد منظور درستى نداريد و كلامتان سديد و محكم نيست ، زيرا كذب محض است ، چرا كه فرض ما در موردى است كه فرد انقضائى دارد يعنى در يك زمانى در گذشته ذات متّصف به اين وصف شده پس نمىتوان گفت : هيچ‌گاه متّصف به ضرب نبوده .\r\nيا اينكه منظور شما صحّت سلب مقيّد است ؟ يعنى وقتى مىگوئيد : زيد ضارب نيست ، منظور اينست كه الآن و در حال انقضاء ضارب نيست نه مطلقا ، اگر اين باشد منظور درستى داريد و زيد الآن ضارب نيست ، ولى اين احتمال به درد شما نمىخورد و نمىتوان گفت كه : صحت سلب كذائى علامت مجازيّت است ، چرا كه علامت مجازيّت صحّت سلب مطلق است مثل « الرّجل الشجاع ليس باسد » و به عبارت ديگر : اگر لفظ از معنى بما هو معنى سلب شد علامت مجازيّت است امّا اگر از معنى به ملاحظهء خاصّى و در زمان\r\n\r\n\r\n","description":"","footnote":"\r\n( 1 ) - بدائع الافكار ، ص 180 ، سطر 34 و 35 .\r\n","page_name":" 262 ","page_number":270},
  {"content":"\r\n\r\nخاصّى و با قيدى سلب شد نه در آن ديگر ، علامت مجازيّت نيست . پس آن صحّت سلبى كه علامت مجاز باشد در اينجا وجود ندارد ، و آن صحّت سلبى كه هست علامت مجاز نيست فما قصد لم يقع و ما وقع لم يقصد .\r\nقوله : و فيه : مرحوم آخوند در جواب ، شقّ دوّم را اختيار كرده و مىفرمايند : منظور ما هم سلب مقيّد است نه سلب مطلق منتها اينكه فرموديد : صحّت سلب مقيّد به حال شما مفيد نيست ، ما اين را قبول نكرده و ثابت مىكنيم كه در بعضى موارد همين هم سودمند است . در مجموع سه صورت وجود دارد كه ما براى تكميل مطلب از حاشيهء مرحوم مشكينى كمك گرفته و قدرى ترتيب صور كفايه را مراعات نمىكنيم :\r\nبه طور كلّى قضيّهء سالبه كه بر سلب محمول از موضوع دلالت مىكند به پنج صورت تقسيم مىشود :\r\n1 - سالبهء مطلقه : قضيه‌اى كه مقيّد به قيدى نشده و به قول مطلق بر سلب محمول از موضوع دلالت دارد مثل « زيد ليس بضارب يا ليس ضاربا » ، در ما نحن فيه سلب مطلق كذب است زيرا كه على الفرض زيد در زمان گذشته ضارب بود و اگر بگوئيم اصلا ضارب نبوده دروغ است . [ اين فراز در كلام مستشكل هم بود . 
  ]\r\n2 - سالبهء مقيّده : قضيه‌اى كه قيد به موضوع يا مسلوب عنه متعلّق باشد مثل زيد ليس بضارب الآن ، كه الآن ظرف براى ذات يعنى زيد باشد و معناى كلام آنست كه زيد الآن يا زيد الآن ، يا زيد فى حال الانقضاء [ به جاى كلمهء الآن 
  ] و يا زيد المنقضى عنه الضرب ليس بضارب ، ولى محمول و مشتق و حرف سلب قيدى ندارد .\r\nسؤال : آيا سالبه مذكور صدق است يا كذب است ؟\r\nجواب : قطعا صادق است . زيرا زيد با آن صفت قطعا ضارب نيست و گرنه عنوان زيد المنقضى عنه الضرب پيدا نمىكرد ، زيد الآن كه ضارب نيست ، زيد ديروز ضارب است و . . .\r\nسؤال ديگر : آيا صحت سلب مذكور علامت مجازيّت است يا خير ؟\r\nجواب : آرى حتما علامت مجاز است . يعنى علامت اين است كه اگر هم مشتق [ ضارب\r\n\r\n","description":"","footnote":"","page_name":" 263 ","page_number":271},
  {"content":"\r\n\r\n
  ] بر اين ذات [ زيد كذائى 
  ] اطلاق مىشود يك اطلاق مجازى است . زيرا اگر مشتق حقيقت در اعم باشد قانون اينست كه : هر عام و مطلق و كلّىاى بر همهء افراد خود صادق است .\r\nپس مشتق هم بايد بر اين فرد [ زيد كذائى 
  ] صادق باشد ، درحالىكه صدق نكرد پس معلوم مىشود زيد كذائى فردى از افراد مشتق نيست و مشتق حقيقت در او نيست ، پس معلوم مىشود مشتق حقيقت در اعم نيست ، پس وضع براى اخص ثابت مىشود . و هو المطلوب ، پس اين قسم از صحّت سلب ، مقيّد علامت مجازيّت است مضافا به اينكه اصلا در اين فرض سلب مقيّد نيست . زيرا كه قيد به موضوع ارجاع شد و حرف سلب و خود مسلوب يا محمول مطلق هستند و در نتيجه به لحاظ حال انقضاء يا حال حاضر صحّت سلب مطلق دارند . [ چنان‌كه به لحاظ حال تلبّس صحت حمل مطلق دارند و سلب صحيح نيست 
  ] و زيد با آن صفت هيچ‌گاه متصف به ضرب نبوده و خود مستشكل هم قبول دارد كه صحت سلب مطلق علامت مجازيّت است .\r\n3 - سالبهء مقيّده‌اى كه قيد به حرف سلب ارجاع شود . فى المثل در زيد ليس بضارب الآن ، قيد الآن به حرف سلب يعنى كلمهء ليس برگردد و معنا چنين باشد : « زيد ليس الآن يا فى حال الانقضاء بضارب » .\r\nسؤال : آيا چنين سالبه‌اى صدق است يا كذب ؟\r\nجواب : قطعا صدق است زيرا كه زيد در حال انقضاء يا الآن ضارب نيست .\r\nسؤال : آيا اين صحّت سلب علاميّت دارد ؟\r\nجواب : آرى علامت مجازيّت است ، زيرا اگر مشتقّ در اعم از ما تلبّس و ما انقضى حقيقت بود ، فرد مذكور هم فردى از افراد ضارب بود و قاعده آن است كه مطلق و كلّى بر همهء افرادش بطور يكسان صادق است ، و نبايد ضارب از اين فرد سلب مىشد ، در حالى كه وجدانا قابل سلب است ، پس فردى از افراد كلّى نيست و مشتقّ براى كلّى و اعم وضع نشده است در نتيجه براى خصوص فرد تلبّسى است . اين قسم از صحّت سلب مقيّد هم علامت مجازيّت است .\r\n4 - سالبهء مقيّده‌اى كه قيد آن به خود محمول يا مسلوب برگردد ، فى المثل وقتى\r\n\r\n","description":"","footnote":"","page_name":" 264 ","page_number":272},
  {"content":"\r\n\r\nمىگوئيم : زيد ليس بضارب الآن قيد الآن يا فى حال الانقضاء به خود ضارب ارجاع شود ، آن هم به نوعى كه قيد مادّهء ضارب باشد ، و معنى چنين مىشود : زيد ليس بضارب بالضرب الفعلى .\r\nسؤال : سالبهء مذكور صدق است يا كذب ؟\r\nجواب : حتما صدق است .\r\nسؤال : علامت مجاز هست يا نه ؟\r\nجواب : خير علاميّت ندارد ، زيرا كه سلب مذكور سلب مقيّد است و در منطق خوانديم كه از اثبات اخصّ اثبات اعمّ به وجود مىآيد يعنى اگر ثابت شد كه چيزى انسان است حتما حيوان بودن آن‌هم ثابت مىشود . ولى از سلب اخص يا مقيّد سلب اعم يا مطلق لازم نمىآيد يعنى اگر ثابت شد كه : فلان چيز انسان نيست دليل نمىشود كه حيوان هم نباشد .\r\nدر ما نحن فيه هم شما ثابت كرديد كه زيد ضارب به ضرب فعلى نيست ولى ثابت نكرديد كه ضارب مطلق [ و لو بالضرب الماضى 
  ] هم نيست . پس شايد ضارب به ضرب ماضى باشد و به اعتبار اينكه قبلا ضارب بوده الآن حقيقتا بگوئيم : « زيد ضارب » سخن محقق رشتى تنها در اين فرض صحيح است ولى تقييد محمول و مسلوب به نحو مذكور ممنوع است زيرا ما هيچ دليلى نداريم كه قيد به محمول برگردد تا شما اشكال كنيد كه از سلب مقيّد سلب مطلق لازم نمىآيد . . .\r\n5 - سالبهء مقيّده‌اى كه قيد آن‌هم به محمول برگردد ولى قيد مادّه نباشد بلكه قيد هيئت باشد ، و معناى كلام اين باشد كه زيد در حال انقضاء به عنوان ضارب معنون نيست . باز صحت سلب دارد ، و اين نيز علامت مجازيّت است زيرا اگر اين نيز فردى از مشتق بود حتما مطلق بر فردش صدق مىكرد و چون صدق نيست پس فرد او نيست . پس مشتق ، دالّ بر اعمّ نيست پس در خصوص اخصّ حقيقت است . باز هم صحّت سلب مقيّد مفيد فائده شد و علامت مجازيّت گرديد . و سخن محقّق رشتى ردّ شد . از اين اقسام خمسه قسم اوّل در كلام آخوند ( ره ) نيست . قسم دوّم را با فراز : « مع امكان منع » . . . ذكر كرده‌اند و قسم سوّم را با « و ان اريد تقييد السلب » . . . بيان كرده‌اند ، و قسم چهارم را با « ان اريد بالتقييد تقييد\r\n\r\n","description":"","footnote":"","page_name":" 265 ","page_number":273},
  {"content":"\r\n\r\nالمسلوب » در اوّل جواب آورده‌اند ، و قسم پنجم هم با كلمهء « فتدبّر جدّا » اشاره كرده‌اند ، يعنى فتدبّر كه بنا بر رجوع قيد به محمول هم مطلقا سخن محقّق رشتى قبول نيست درحالىكه اگر قيد مادّه باشد قبول است و اگر قيد هيئت باشد قبول نيست . به بيانى كه ذكر كرديم ، و ازقضا هيئت مورد بحث ما است . پس مطلقا اشكال وارد نيست و صحت سلب علاميّت دارد .\r\nقوله : ثمّ لا يخفى : تا اينجا از مجموعهء هشت قول در باب مشتقّ ، يك قول بررسى شد و آن قول اخصّىها بود . يعنى كسانى كه مشتقّ را به‌طور مطلق و بدون تفصيلات بعدى در خصوص فرد تلبّسى حقيقت مىدانند . و عمده دليل اين قول مسئله صحت سلب از فرد انقضائى بود كه ذكر شد . حال در اين فراز مىفرمايد : ما با همين دليل صحّت سلب تمام تفصيلات را ابطال مىكنيم ، بجا است در اينجا فهرست‌وار به اين تفاصيل اشاره كنيم :\r\n1 - مشتقّاتى كه مبادى آنها از امور سيّاله باشد . مثل حركت ، نطق ، تكلّم ، مشى و . . . در خصوص فرد تلبّسى حقيقت هستند ، و مشتقّاتى كه مبدأ آنها از امور ثابته و قارّه باشد مثل قيام - علم ، جهل ، قعود و . . . حقيقت در اعم هستند .\r\n2 - مشتقاتى كه مبدأ آنها امر حدوثى باشد . مثل ضرب ، قتل و . . . در خصوص متلبّس به مبدأ حقيقت مىباشند ولى مشتقّاتى كه مبدأ آنها امر ثبوتى باشد مثل ايمان - كفر ، اسلام و . . . در اعمّ از متلبّس و منقضى حقيقت هستند .\r\n3 - مشتقّاتى كه مبادى آنها از فعليّات باشد در خصوص فرد تلبّسى حقيقت هستند و آنها كه مبادى آنها از شأنيات و ملكات و صناعات و . . . باشد در اعمّ حقيقت هستند . به عبارت ديگر : اگر اتّصاف ذات به مبدأ اكثرى باشد [ مثل حرفه و صنعت و . . . 
  ] حقيقت در اعمّ است و الّا فلا ، اين همان تفصيلى است كه در مقدّمه چهارم از مقدّمات مشتق از زبان فاضل تونى به آن اشاره شده است .\r\n4 - مشتقاتى كه از افعال لازمه گرفته مىشوند [ مثل ذاهب ، جالس ، قاعد و . . . 
  ] در خصوص فرد تلبّسى حقيقت‌اند ولى آنها كه از فعل متعدّى مشتق مىشوند [ مثل ضارب و\r\n\r\n","description":"","footnote":"","page_name":" 266 ","page_number":274},
  {"content":"\r\n\r\nقاتل و . . . 
  ] در اعمّ حقيقت هستند . اين تفصيل هم به صاحب فصول منسوب است « 1 » .\r\n5 - آنجا كه ذات متّصف به وصفى بود و الآن به ضدّ آن متّصف شده [ مثلا زيد قائم بود و الآن قاعد است 
  ] اين‌گونه مشتقات كه از اضداد و صفات متضادّ هستند ، در خصوص متلبّس به مبدأ حقيقت‌اند . ولى در مواردى اتّصاف منقضى شده و الآن عدم اتّصاف است نه اتّصاف به ضدّ [ مثلا زيد ضارب بود ولى الآن ضارب نيست و . . . 
  ] در اعمّ از متلبّس و منقضى حقيقت هستند . اين تفصيل به شهيد ثانى در تمهيد الاصول و غيره منسوب است « 2 »\r\n6 - مواردى كه مشتقّ در كلام محكوم عليه واقع شده [ مثل السارق و السارقة فاقطعوا ايديهما ، الزانية و الزانى و . . . 
  ] حقيقت در اعمّ از متلبّس و منقضى است . و مواردى كه محكوم به واقع شده [ مثل زيد ضارب ، زيد زان و . . . 
  ] در خصوص فرد متلبّس حقيقت است . اين تفصيل در پايان ادلّه اعمّىها خواهد آمد .\r\nمرحوم آخوند مىفرمايد : اين گروههاى تفصيل‌دهنده در بخشى با ما موافق بوده و مشتق را در اخصّ حقيقت مىدانند ولى در بخش ديگر كه اعمّى هستند ما مىگوئيم چون صحّت سلب وجدانى است پس نمىتوان گفت : استعمال در فرد منقضى هم حقيقت است .\r\nقوله : و امّا اطلاقه : اگر بر ذاتى كه تلبّس از او زائل شده اطلاق مشتق شد و گفتيم : زيد ضارب از دو حال خارج نيست :\r\n1 - يا به لحاظ حال تلبّس است [ كما مرّ فى جاء الضارب اى جاء الذى كان ضاربا ، كه به اين لحاظ هميشه حقيقت است و ما بحثى نداريم .\r\n2 - به لحاظ حال حاضر و حال نطق : به اين لحاظ هم صحيح است ولى هر اطلاقى كه علامت حقيقت نيست بلكه اطلاق و استعمال اعم از حقيقى و مجازى است .\r\nقوله : حجّة القول : دلائل اعمّىها : كسانى كه مىگويند : مشتق در اعمّ از ما تلبّس و ما انقضى عنه التلبّس حقيقت است آن‌هم مطلقا [ در قبال تفاصيلى كه گذشت 
  ] براى\r\n\r\n\r\n","description":"","footnote":"\r\n( 1 ) - الفصول الغرويّة ، ص 61 - 60 .\r\n( 2 ) - قوانين الاصول ، ج 1 ، ص 76 ، سطر 5 و 6 .\r\n","page_name":" 267 ","page_number":275},
  {"content":"\r\n\r\nاثبات مدّعاى خود سه دليل دارند :\r\n1 - تبادر : مىگويند از اطلاق مشتقّ [ فلانى ضارب است ، فلانى جانى است ، قاتل است و . . . 
  ] اعمّ متبادر است « صغرى » و تبادر علامت حقيقت بودن است « كبرى » پس مشتقّ در اعمّ از فرد متلبّس و منقضى حقيقت است « نتيجه »\r\nجواب : مرحوم آخوند مىفرمايند : قبلا در بيان ادلّهء اخصّىها دانستى كه از مشتقّ خصوص فرد تلبّسى تبادر مىكند [ فلانى ايستاده ، فلانى متحرك است ، فلانى خواب است و . . . 
  ] پس مشتق در اخصّ حقيقت است و اگر بر فرد انقضائى هم اطلاق مىشود از باب مجاز است نه حقيقت .\r\nبه بيان تحليلى : اعمّىها دو گروه مىباشند :\r\n1 - طرفداران اشتراك لفظى : مشتق دو بار وضع شده يك‌بار للأخص و يك‌بار للاعمّ ، ميرزاى قمى اين رأى را دارد .\r\n2 - طرفداران اشتراك معنوى : مشتق براى يك معناى عام و كلّى وضع شده [ ضارب يعنى من صدر عنه الضرب و مضروب يعنى من وقع عليه الضرب و . . . يا من تلبّس بالمبدا 
  ] و هريك از فرد تلبّسى و انقضائى فرد مشتق هستند و به طور مساوى بر آنها اطلاق مىشود . حال بر مبناى اشتراك لفظى كه تبادر معنى ندارد ، عند الاطلاق كلام مجمل مىشود . و بر مبناى اشتراك معنوى هم همان جواب مرحوم آخوند داده مىشود .\r\n[ البته ادّعاى تبادر از سوى دو گروه مخالف به درد خودشان و مقلّدين آنها مىخورد ، و براى مجتهد ديگر ارزش ندارد ، من و شما خود بايد اهل تحقيق و تتبّع باشيم و موارد استعمال مشتقّات گوناگون را لحاظ كنيم تا ببينيم آيا مطلقا خصوص متبادر است يا همه جا عموم متبادر است ؟ و يا تفصيل در ميان است ؟ 
  ]\r\n2 - عدم صحّت سلب : در مقابل گروه قبلى كه مىگفتند : مشتقّ از فرد انقضائى صحت سلب دارد و مبسوطا بيان شد [ مثلا كسى كه ديروز ضارب بود ولى امروز ضارب نيست ، صحيح است كه بگوئيم : زيد ليس بضارب اليوم 
  ] اعمّىها مىگويند مشتق از فرد انقضائى صحت سلب ندارد بلكه صحّت حمل دارد . به اين دليل كه امثال مضروب ، مقتول ،\r\n\r\n","description":"","footnote":"","page_name":" 268 ","page_number":276},
  {"content":"\r\n\r\nمكتوب ، مصنوع ، و . . . به طور مساوى هم بر كسى كه در حال اسناد و جرى متصف به صفات مذكور باشد ، و هم بر كسى كه قبلا متصف بوده و الآن منقضى شده اطلاق مىشوند [ مثلا ديروز قتلى اتفاق افتاده ولى امروز يا صد سال ديگر مىگوئيم : زيد قاتل و بكر مقتول است ، الآن هم به امام حسين ، مىگوييم : ذبيح العطشان ، قتيل العبرات و . . . يا ديروز دو نفر زد و خورد كردند ، امروز در محكمه شهود مىگويند : فلانى ضارب و فلانى مضروب است ، و هكذا جانى و مجنىّ عليه ، الآن هم مىگوئيم اديسون مخترع برق است . فلانى كاشف كذا است . فلانى مؤسّس فلان مؤسّسه است و . . . 
  ] پس نسبت به فردى هم كه تلبّس از او منقضى شده اطلاق مشتق حقيقى است و سلب غلط است . « صغرى » عدم صحت سلب هم علامت حقيقت بودن است « كبرى » پس فرد منقضى هم حقيقتا مصداق مشتق است .\r\nپس مشتق حقيقت در اعمّ است .\r\nقوله : و الجواب : مقدّمه مبادى و موادّ و مصادر مشتقّات مذكور و مانند آن [ مثلا ضرب ، قتل و . . . 
  ] داراى دو معنى هستند و در دو معنا استعمال مىشوند :\r\n1 - معناى مصدرى و حدثى : ضرب يعنى زدن كه فعل معيّنى است و حركت بخصوصى است [ بالا رفتن دست و فرود آمدن با شدّت و . . . 
  ] و از كسى صادر و بر ديگرى واقع مىشود و چند لحظه‌اى بيش نيست . يا قتل ، يعنى كشتن كه عمليات مشخّصى است [ گلو را فشردن ، با شمشير گردنش را زدن ، با گلوله مغزش را متلاشى كردن ، با آمپول به حيات او خاتمه دادن و . . . 
  ] كه از شخصى صادر و بر ديگرى وارد و واقع مىشود ، و لحظه يا لحظاتى بيش نيست ، بالاخره كار مذكور پايان مىپذيرد .\r\n2 - معناى اسم مصدرى : معنائى كه نتيجة المصدر و اثر حاصل از مصدر است ، مثلا قتل كه به معناى نبود حيات و روح باشد نتيجه و اثر و مسبّب كشتن و ازهاق و اخراج روح و قبض روح است . يا ضرب كه به معناى تألّم جسمانى يا كبودى بدن يا وقوع اين فعل در خارج مىباشد ، مسبّب و نتيجه زدن به معناى مصدرى است . اين معنا آنى و لحظه‌اى نيست و چه‌بسا سالهاى سال و تا قيام قيامت باقى و برقرار باشد و هيچ‌گاه زائل و منقضى نشود . البته اطلاق قتل و ضرب و . . . بر اين معناى دوّم مجازى بوده و به علاقهء سبب و\r\n\r\n","description":"","footnote":"","page_name":" 269 ","page_number":277},
  {"content":"\r\n\r\nمسبّب است . با اين مقدّمه مىگوئيم : اينكه ملاحظه مىكنيد كه مثل مضروب و مقتول و . . .\r\nاز فرد منقضى عنه التلبّس هم صحّت سلب ندارد و بلكه برآن اطلاق مىشوند ، به خاطر آن است كه از مبادى اين‌ها معناى دوّم يعنى اسم مصدرى اراده شده و معناى مذكور كما كان باقى است و ذات پيوسته متّصف به آن وصف است . پس از هزار سال اين كتاب اثر ابن سينا است ، اين شخص فاقد روح است ، آن ديگرى واقع عليه الضرب يا داراى الم و درد است و . . . و زوال و انقضائى پيش نيامده تا سخن از اطلاق حقيقى و مجازى پيش آيد و در واقع مبادى مذكور از فعليّات نيستند بلكه از ملكات هستند كه باقى و پايدار مىباشند . اگر در همين‌جا زمانى فقدان روح يا وجدان تألّم و . . . از بين رفت ، مثلا معجزهء موسوى آمد و بقره‌اى ذبح شد و با بدن مقتول بنى اسرائيلى تماس پيدا كرد و او زنده شد و روح به بدنش برگشت ، يا دم مسيحايى باذن اللّه احياء الموتى نمود ، يا در عصر رجعت انسانهاى كاملى به حيات دوباره برگشتند ، يا عزيرى پيدا شد و اماته اللّه مائة عام ثم بعثناه و . . . يا با دارو و درمان تألّم جسمانى و كبودى بدن و ورم بدن و . . . مداوا شد و به حالت طبيعى برگشت ، آنگاه جا دارد بحث كنيم كه آيا الآن عنوان مقتول و مضروب و . . . برآن ذات حقيقتا اطلاق مىشود يا مجازا ؟ و گرنه تا اتصاف و تلبّس باقى است ، به طور قطع حمل صحيح و سلب غلط است .\r\n[ نكته : گرچه مبادى مشتقّات به معناى اسم مصدرى باشند مجاز است ولى فعلا كارى نداريم كه از مبدأ مشتقّ چه معنائى اراده شده ؟ به چه نحوى اراده شده ؟ ما از لحاظ هيئت مشتق بحث داريم و از اين حيث فرقى نيست معنائى كه از مصدر و مبدأ اراده مىشود حقيقى باشد يا مجازى . 
  ]\r\nو امّا اگر از مبادى مذكور معناى حقيقى و مصدرى آنها [ عمليّات مخصوص زدن و كشتن و . . . 
  ] اراده شود باز دو فرض وجود دارد :\r\n1 - اطلاق به لحاظ حال تلبّس باشد نظير جاء الضارب اى جاء الذى كان ضاربا يا مثلا زيد مقتول است يعنى زيد آن كسى است كه ديروز كشته شد ، زيد هو الذى قتل يا كان مقتولا و . . . باز اين اطلاق حقيقى است و بارها گفته شد كه اطلاق مشتق به لحاظ حال تلبّس هميشه حقيقت است ، و از بحث خارج است .\r\n\r\n","description":"","footnote":"","page_name":" 270 ","page_number":278},
  {"content":"\r\n\r\n2 - اطلاق به لحاظ حال اسناد و جرى باشد [ كه على الفرض با حال تلبّس و اتّصاف تطابق ندارد بلكه اتّصاف قبل و اسناد بعد است ، و لا فرق كه با حال نطق تطابق داشته باشد كه غالبا حال جرى و اسناد همان حال نطق است ، و يا تطابق نداشته باشد ، مثلا تلبّس دو روز قبل ، اسناد به لحاظ يك روز قبل ، نطق امروز باشد 
  ]\r\nبحث ما در اين فرض است و به اين اعتبار وجدانا صحيح است بگوئيم كه زيد الآن مضروب يا مقتول نيست [ الآن كه در بيمارستان بسترى است يا در سردخانه است و كارى روى او انجام نمىشود 
  ] يا زيد الآن قاتل و ضارب نيست [ الآن كه در زندان و بازداشت به سر مىبرد و كارى انجام نمىدهد . 
  ] پس به آن ملاحظاتى كه صحّت سلب نداشت از بحث خارج‌اند ، و به اين لحاظ كه مورد بحث ما است صحّت سلب دارد ، و صحّت سلب هم علامت مجاز بودن است .\r\n3 - دليل سوّم و عمده دليل اعمّىها :\r\nهنگامى كه امام ( ع ) در مقام بيان مسأله‌اى از مسائل عقيدتى يا اخلاقى يا فقهى و . . . برمىآيد سه صورت دارد :\r\n1 - براى شيعه و موالى خود بيان مىكند ، دليل هم اقامه نمىكند . پيدا است كه شيعى تسليم است و تعبّدا آن را مىپذيرد و لو جهتش براى او روشن نباشد ، و براى او بزرگترين حجّت خود امام ( ع ) است .\r\n2 - گاهى براى اصحابش حكمى را بيان مىكند و دليل هم مىآورد ، باز اگر دليل نمىآورد زراره و محمد بن مسلم به روى چشم آن را مىپذيرفتند ولى غرض از استدلال آن است كه شيوهء استنباط و استدلال را بياموزد .\r\n3 - گاهى در مقابل مخالفين مطلبى را بيان مىكند و تعريض به آنها دارد و در مقام ردّ آنها مطلبى را ادّعا مىكند و به منظور اسكات خصم به آيه يا اجماع مسلمين و يا حكم عقل قطعى استناد مىكند در اين مقام يا بايد از برهان استفاده كند كه فارق حق و باطل است و حقّ واقعى است و يا اگر خصم آن كشش را ندارد ، بايد از مسلّمات و مشهورات و مقبولات خصم استفاده كند تا استدلال جدلى شود و ما نحن فيه از اين قبيل است :\r\n\r\n","description":"","footnote":"","page_name":" 271 ","page_number":279},
  {"content":"\r\n\r\nبا اين مقدّمه مىگوئيم كه ائمّه ( ع ) در روايات فراوان « 1 » فرموده‌اند : آن كسانى كه مدّت مديدى از عمر نامبارك خويش را در راه شرك و كفر و بت‌پرستى و انواع معاصى و فسوق و فجور و شرب خمور و . . . صرف كرده‌اند ، شايستهء منصب رفيع و آسمانى امامت و خلافت نيستند . اين سخن تعريض به زعماى صدر اسلام است يعنى خليفهء اوّل و دوّم و سوّم ، شايستهء مقام والاى خلافت رسول اكرم ( ص ) و امامت مسلمين نيستند . براى اقناع خصم و اينكه به چه دليل اينان لايق امامت نيستند . به آيهء شريفهء  لا يَنالُ عَهْدِي الظَّالِمِينَ  استناد فرموده‌اند ، به اين بيان : خلفاى ثلاث مشرك بودند ، و مشرك ظالم است ، و ظالم به عهد الهى و منصب امامت نائل نمىشود . حال هريك از سه مطلب را بيان مىكنيم :\r\nالف ) شرك آنها : به اجماع مسلمين آنها مدّت مديدى از عمر خود را در بت‌پرستى به سر برده‌اند و اين شرك در عبادت است .\r\nب ) ظالم بودن مشرك : قرآن مىگويد :  إِنَّ الشِّرْكَ لَظُلْمٌ عَظِيمٌ  « 2 » يعنى شرك ظلم بزرگى است و ظلم به نفس است ، مشرك و كافر و عاصى به خود ستم مىكنند .\r\nج ) عدم نيل ظالم به امامت : قرآن فرموده :  لا يَنالُ عَهْدِي الظَّالِمِينَ  « 3 »\r\nآنگاه به صورت قياس منطقى مىگوئيم :\r\nخلفاى ثلاث مشرك بودند « صغرى » . هر مشركى ظالم است « كبرى » . پس آنان ظالم هستند « نتيجه » . همين نتيجه صغراى قياس بعدى واقع شده و كبرى آنست كه : و ظالم هم لايق منصب امامت نيست ، پس آنان شايستهء اين منصب نيستند . [ اگر لايق بودند كه اوّلى نمىگفت : اقيلونى اقيلونى و لست بخيركم و علىّ فيكم ، دوّمى بيش از هفتاد بار نمىگفت :\r\nلو لا علىّ لهلك فلان ، و سوّمى را مسلمانان نابود نمىكردند 
  ] حال اعمّى مىگويد : اين استدلال امام ( ع ) به آيهء شريفه ، بنا بر اين است كه مشتقّ [ كلمهء ظالمين 
  ] در اعمّ از ما تلبّس و ما انقضى حقيقت باشد ، زيرا اگر در خصوص ما تلبّس حقيقت باشد اين بيان تعريض به آنها نخواهد بود و آنها را ساكت نمىكند و دماغ آنها را به خاك نمىمالد . زيرا جا دارد آنها\r\n\r\n\r\n","description":"","footnote":"\r\n( 1 ) - مجمع البيان ، ج 1 ، ص 202 .\r\n( 2 ) - سوره لقمان ، آيه 13 .\r\n( 3 ) - سوره بقره ، آيه 124 .\r\n","page_name":" 272 ","page_number":280},
  {"content":"\r\n\r\nبگويند : ما هم قبول داريم كه خلفاى ناخلف مدّتى را به شرك و بت‌پرستى سپرى كرده‌اند ولى همهء اين‌ها قبل از مشرّف شدن آنان به شرف اسلام بوده و پس از اسلام آوردن و در هنگام تقمّص به قميص خلافت كه مشرك نبودند ، ظالم به نفس نبودند تا مشمول آيهء  لا يَنالُ عَهْدِي الظَّالِمِينَ  باشند ، پس بايد حقيقت در اعمّ باشد تا هم‌اكنون هم در حقّ آنها ظالم اطلاق شود و تا قابل و لايق آن منصب نباشند .\r\nقوله : و الجواب : مرحوم آخوند در جواب مىفرمايد : ما قبول نداريم كه استدلال امام به آيه بر مبناى اعمّىها باشد بلكه كارى مىكنيم كه هم مشتق حقيقت در اخص باشد و هم استدلال امام به آيه تامّ و تمام باشد .\r\nبراى بيان اين مطلب لازم است نخست مقدّمه‌اى را بياوريم : به طور كلّى عناوين و اوصاف و مشتقّاتى كه در خطاب مولى و در لسان دليل در موضوع حكم اخذ و اعتبار مىشوند به سه دسته تقسيم مىشوند :\r\n1 - عناوينى كه هيچ نقش و دخلى در موضوع الحكم ندارند نه تمام الموضوع هستند ، نه جزء الموضوع و نه علت تامّه حكم مىباشند و نه جزء علّت آن ، بلكه صرفا و صددرصد عنوان مشير و معرّف هستند . يعنى بدين‌وسيله به موضوع واقعى حكم اشاره مىشود .\r\nمثلا در روايات آمده : شخصى از امام مىپرسد : معالم دينم را از چه كسى بگيرم ؟ به كه مراجعه كنم ؟ امام ( ع ) مىفرمايد : عليك بهذا الجالس « زراره » يعنى از اين آقائى كه آنجا نشسته احكام دينت را بگير ، حال عنوان جالس ذكر شده ولى هيچ موضوعيّتى ندارد ، آنكه تمام موضوع است عدالت و وثاقت و خبرويّت زراره است كه سبب ارجاع امام ( ع ) به او مىشود .\r\nسؤال : پس چرا همان موضوع واقعى را ذكر نكرد و عنوان مشير را آورد ؟\r\nجواب : براى اينكه موضوع واقعى نزد مخاطب به اين عنوان مشير معهود و شناخته شده است نه به عنوان آقاى زراره يا آقاى فلان . لذا از عنوان معهود استفاده فرمود .\r\n2 - عناوينى كه در موضوع الحكم نقش دارند و مبادى اين مشتقّات علّت واقعى حكم و تمام الموضوع آن هستند و تنها عنوان مشير نيستند بلكه موضوعيّت دارند . منتهى حدوثا\r\n\r\n","description":"","footnote":"","page_name":" 273 ","page_number":281},
  {"content":"\r\n\r\nنه بقاء . يعنى در اصل حدوث و تحقّق فلان حكم بايد فلان عنوان باشد . ولى پس از آن حكم كما كان باقى است مبدأ مذكور باقى باشد يا زائل شود ، مثلا براى تحقّق وجوب قطع يد ، وجوب اجراء حدّ و . . . بايد عنوان سرقت و شرب خمر و . . . محقّق شود و يك لحظه بر شخص عنوان سارق و شارب الخمر و . . . صدق كند ولى در بقاء حكم مذكور نيازى به صدق فعلى نيست . بلكه همان صدق ماضى و به اعتبار گذشته هم كافى است .\r\n3 - عناوينى كه در موضوع الحكم نقش دارند و براى همين جهت در لسان دليل اخذ شده‌اند ولى به مجرّد اينكه زمانى ذات متلبّس به اين وصف شد كافى نيست . به عبارت ديگر حدوث تنها كافى نيست . بلكه در بقاء هم حكم تابع آن عنوان است . به بيان ديگر : عنوان مذكور هم علّت حكم است حدوثا و هم تمام الموضوع آن است بقاء ، بگونه‌اى كه حكم وجودا و عدما دائر مدار صدق آن عنوان است . مادامىكه آن عنوان باشد حكم هست و همين‌كه منتفى شد حكم هم نابود مىشود مثل عنوان عالم ، مجتهد ، عادل و . . . كه تا اين عناوين بر كسى صادق باشد اكرامش واجب ، تقليدش جايز ، شهادتش پذيرفتنى است و به مجرّد سلب و انقضاء آن عناوين اين احكام هم مسلوب است .\r\nقوله : اذا عرفت هذا : با توجّه به مقدّمهء مذكور مىگوئيم :\r\nدر آيهء مورد بحث  ( لا يَنالُ عَهْدِي الظَّالِمِينَ )  بىترديد عنوان ظالم از قسم اوّل از اقسام مذكور در مقدّمه نيست تا صرفا عنوان مشير باشد و از قبيل : عليك بهذا الجالس باشد بلكه قطعا موضوعيّت داشته و تمام علّت عدم لياقت كسانى براى امر خلافت و زعامت مسلمين عبارتست از ظلم و ستم آنان ، و تعليق حكم بر وصف مشعر به عليّت است يعنى ظلمه و ستمگران به لحاظ اينكه ظالم هستند لايق نيستند . نه به لحاظ اينكه فلان بن فلان است .\r\nبلكه عنوان مذكور يا از قبيل قسم ثانى است . يعنى از عناوينى است كه يك‌بار كه ذات متّصف به اين صفات و معنون به اين عناوين شد براى هميشه حكم مىآيد چه وصف و عنوان مذكور هم حقيقتا باقى باشد يا از بين رفته باشد . يعنى همين‌كه فردى يك لحظه و يك‌بار در تمام دوران عمر ظالم و مشرك بود براى هميشه از منصب امامت محروم است اگرچه\r\n\r\n","description":"","footnote":"","page_name":" 274 ","page_number":282},
  {"content":"\r\n\r\nبعدها جبران بكند و توبه بنمايد و . . .\r\nو يا از قبيل قسم ثالث است يعنى از عناوينى است كه حكم دائر مدار آن عنوان است و مادامىكه عنوان باشد حكم هست و همين‌كه عنوان نابود شد حكم هم نابود مىشود [ مثل عالم - عادل - فاسق و . . . 
  ] و در مثال ما تا زمانى كه حقيقتا عنوان ظالم صادق باشد محروميّت از خلافت هم جارى مىشود و اگر عنوان ظالم صدق نكند محروميّت و عدم نيل هم از بين مىرود ، پس مادامى و مقطعى است .\r\nآنگاه استدلال اعمّى به اين دليل سوّم [ يعنى اخبارى كه درضمن آنها امام ( ع ) تمسّك به آيه كرده 
  ] بنا بر احتمال دوّم [ كه ظالم از قبيل قسم ثالث باشد 
  ] تمام است ، به بيان ديگر محروميّت ، وقتى است كه آن سه نفر ظالم باشند و امام ( ع ) طبق ظاهر حديث آنها را ظالم دانست و فرمود : اينان مشمول آيهء شريفه هستند و هم‌اكنون و بعد از اسلام و در حين تصدّى امر زعامت هم محرومند چون ظالم‌اند .\r\nو اين با مبناى اعمّى مىسازد كه بگوئيم : ظالم در اعمّ از فرد تلبّسى و فرد انقضائى حقيقت است ، تا الآن و حين التصدّى هم حقيقتا بر آنها ظالم اطلاق شود و صدق كند تا مشمول آيه باشند ، ولى اگر اخصّى شديم و گفتيم : مشتق در خصوص فرد تلبّسى حقيقت است استدلال مذكور [ استناد امام به آيه 
  ] جدلى و اسكاتى نخواهد بود و موجب سركوب كردن خصم نمىشود ، زيرا جا دارد خصم بگويد : آن سه نفر قبلا ظالم بودند ولى به هنگام تقمّص به قميص خلافت كه ظالم نبودند و حقيقتا بر آنها عنوان ظالم اطلاق نمىشود ، پس مشمول آيه نيستند در نتيجه محروم نيستند .\r\nبنابراين ناچاريم بگوئيم : امام ( ع ) مشتق را در اعمّ به كار برده و اين دليل بر اعمّ است نه اخصّ .\r\nقوله : ظاهرا : [ نكته : اينكه تعبير به ظاهرا كرده‌اند براى آنست كه به عقيدهء ما آن سه نفر در هنگام تصدّى امر خطير خلافت نيز در واقع كما كان ظالم و ستمگر بودند و بالفعل متّصف به اين صفت بودند ، و گرنه آن سخنان ياوه چه بود كه خليفهء ثانى در لحظات احتضار اشرف كائنات و گل سرسبد انسانيّت به زبان آورد ؟ ! آن تشكيل سقيفه و انتخاب\r\n\r\n","description":"","footnote":"","page_name":" 275 ","page_number":283},
  {"content":"\r\n\r\nخليفه و ناديده گرفتن حديث متواتر غدير چه بود ؟ ! آن ظلم و ستمها بر بضعة الرسول و سيّدة نساء العالمين چه بود ؟ آن بدعتها در دين چه بود ؟ ! آن تبعيضات نژادى و قومى چه بود ؟ ! و . . . ولى در ظاهر و طبق عقيده اهل سنّت اينان در هنگام قبول خلافت ظالم نبودند ، و لذا ظاهرا فرموده 
  ]\r\nقوله : و امّا اذا : پس استدلال اعمّى بنا بر احتمال سوّم بود ، و امّا اگر احتمال دوّم را در نظر بگيريم و بگوئيم كه وصف عنوانى ظالم از عناوينى است كه آنى ذات متصف به آنها شد ، براى هميشه حكم مىآيد و براى ابد محروميّت پيدا مىكند . در هنگام تصدّى امر خلافت توبه كرده باشد يا نه ، عنوان ظالم فعلا بر او صدق بكند يا نه ، ديگر نوبت نمىرسد به اينكه آيا مشتقّ حقيقت در اعمّ است يا اخصّ . طبق احتمال مذكور ، استناد امام به آيه ، به نزاع اخصّى و اعمّى در باب مشتق ارتباطى ندارد . و چون اين احتمال هم هست و هيچ قرينه‌اى بر احتمال قبلى در ميان نيست مىگوئيم : « اذا جاء الاحتمال بطل الاستدلال » پس اعمّى از دليل سوّم طرفى نيست .\r\n[ مضافا به اينكه جا دارد كسى بگويد : برفرض كه استناد امام به آيه بنا بر احتمال ثالث باشد و امام ( ع ) مشتق را بر اعمّ اطلاق كرده باشد ، ولى اطلاق و استعمال اعمّ است از اينكه به نحو حقيقت باشد يا به نحو مجاز و به علاقهء ما كان باشد و مدّعاى شما را كه وضع و حقيقت بودن است ، اثبات نمىكند 
  ]\r\nقوله : لو لم نقل : در قدم قبلى روى احتمال تكيه كرده و استدلال اعمّى را ابطال كرديم ، اينك قدم بعدى را برداشته و مىگوئيم : نه تنها احتمال ثانى هم موجود است و نه تنها احتمال ثالث قرينه ندارد ، بلكه قرينه بر احتمال ثانى وجود دارد كه موجب تعيين آن گرديده و اين اخبار را از ما نحن فيه اجنبى مىكند . و آن عبارتست از قرينهء مناسبت حكم و موضوع ، بيان ذلك :\r\nآيهء شريفه  « إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ »  « 1 » از آغاز تا انجام ، براى بيان جلالت و عظمت مقام و\r\n\r\n\r\n","description":"","footnote":"\r\n( 1 ) - سوره بقره ، آيه 124 .\r\n","page_name":" 276 ","page_number":284},
  {"content":"\r\n\r\nمنصب امامت و خلافت و زعامت مسلمين آمده است . و اينكه منصب الهى امامت در ميان همهء منصبهاى آسمانى و الهى ( از قبيل منصب عبوديّت كه خدا به كسى عبدى بگويد ، و منصب نبوّت و رسالت و منصب صفوت يا خلّت و . . . كه به آدم و ابراهيم و . . .\r\nداده شده ) منصب ويژه‌اى است كه به هركسى داده نمىشود . و هر عبدى نبى نيست و هر نبىّ رسول نيست . هر رسول امام نيست ، امامت يك موقعيت ويژه و ممتاز است كه به انگشت‌شمارى از انسانها داده شده است .\r\nو جناب ابراهيم خليل برابر آيه شريفه به كلماتى مبتلا شد آزمايش با مال كه براى شنيدن مجدّد سروش غيبى « سبّوح قدّوس ربّنا و ربّ الملائكة و الروح » ، تمام ما يملك خودش را تقديم كرد ، يا براى جلب رضاى پروردگار و امتثال امر او تمام بتها را شكست و درون آتش رفت .  « قالُوا حَرِّقُوهُ وَ انْصُرُوا آلِهَتَكُمْ »  ، هجرت زن و فرزند را تحمّل كرد .  « رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ »  ، اسماعيل نوجوان را به مسلخ برد تا در راه دوست قربانى كند :  « يا بُنَيَّ إِنِّي أَرى فِي الْمَنامِ أَنِّي أَذْبَحُكَ »  ، از عهدهء اين امتحانات سربلند بيرون آمد و آن كلمات را به اتمام رساند . آنگاه خطاب آمد :  « إِنِّي جاعِلُكَ لِلنَّاسِ إِماماً »  ، يعنى الآن لياقت يافتى كه امام و رهبر و ولّى امر مردم باشى ، و اين همه پس از رسيدن به مقام نبوّت و خلّت و فتح‌الفتوحاتى بود و ابراهيم خليل كرده بود .\r\nو بر اساس روايتى كه علّامهء طباطبايى در تفسير الميزان ذيل آيه مذكور نقل كرده مىخوانيم : فى الكافى عن الصادق ( ع ) انّ اللّه عزّ و جلّ اتّخذ ابراهيم عبدا قبل ان يتّخذه نبيّا و انّ اللّه اتّخذه نبيّا قبل انّ يتّخذه رسولا ، و انّ اللّه اتّخذه رسولا قبل انّ يتّخذه خليلا ، و انّ اللّه اتّخذه خليلا قبل انّ يتّخذه اماما ، فلمّا جمع له الاشياء قال :  إِنِّي جاعِلُكَ لِلنَّاسِ إِماماً ،  قال ( ع ) : فمن عظمها فى عين ابراهيم قال :  وَ مِنْ ذُرِّيَّتِي ، قالَ لا يَنالُ عَهْدِي الظَّالِمِينَ  ، قال : لا يكون السفيه امام التّقى « 1 » .\r\nو در رابطه با ائمه اطهار ( ع ) هم در لسان ادعيه و زيارات و روايات مىخوانيم : چه بليّات سنگين و كمرشكنى فراراه آنها بود كه از تمام آنها به خوبى فارغ شده و آنها را سر\r\n\r\n\r\n","description":"","footnote":"\r\n( 1 ) - الميزان ، ج 1 ، ص 276 .\r\n","page_name":" 277 ","page_number":285},
  {"content":"\r\n\r\nسرافرازانه پشت سر نهادند و لايق منصب امامت گرديدند ، در دعاى ندبه مىخوانيم :\r\nفشرطت عليهم الزهد فى هذه الدنيا الدنية و زخرفها و زبرجها ، فشرطوا لك ذلك فعلمت منهم الوفاء به فقبلتهم و قرّبتهم و قدّمت لهم الذكر العليّ و الثناء الجلىّ و اهبطت عليهم ملائكتك و رفدتهم بعلمك و جعلتهم الذريعة اليك و الوسيلة الى رضوانك . . . ،\r\nو در زيارت جامعهء ائمّة المؤمنين مىخوانيم :\r\nو انتم بين صريع فى المحراب قد فلق السّيف هامّته و شهيد فوق الجنازة قد شكّت اكفانه بالسهام و قتيل بالعراء قد رفع فوق القناة رأسه و مكبّل فى السجن قد رضّت بالحديد اعضائه و مسموم قد قطّعت بجرع السّم أمعاؤه . . .\r\nپس امر زعامت مسلمين پس از نبى اكرم خطيرترين امر و رفيع‌ترين منزلت و والاترين مقام است آنگاه لازمه داشتن چنين مقام عظيمى آنست كه پوشندهء اين لباس و متصدّى شونده اين منصب در هيچ برهه‌اى از تاريخ زندگىاش داراى هيچ نقطهء سياه و تاريكى نباشد و لحظه‌اى هم متّصف به ظلم و شرك و كفر نشود ، به گونه‌اى كه يك‌بار انحراف و لغزش كافى است كه براى هميشه او را از نيل به اين منصب محروم سازد [ و ما در مباحث اعتقادى مسئلهء عصمت انبياء و ائمه ( ع ) را از همين راه ثابت مىكنيم كه آنان براى هدايت خلق آمده‌اند . پس خود بايد پاك و پاكيزه و از هر نقص و ضد ارزشى منزّه و به همهء صفات حسنه و ارزشها آراسته باشند . تا مردمان از آنها پيروى كنند . و آنان اسوه و الگوى مردمان باشند و اگر مختصر گناه و لغزش و سوء سابقه‌اى داشته باشند از انظار مىافتند و كسى به امر و نهى آنان گوش نمىدهد . و نقض غرض پيش مىآيد ، براى تأمين غرض از ارسال رسل و نصب ائمه ( ع ) قانون لطف ايجاد مىكند كه آنان داراى مقام عصمت باشند تا اسوه باشند ، و نه تنها خود آنها پاك و مطهر باشند بلكه آباء و امّهات و اجداد و جدّات آنان نيز پاك باشند و نور پاك آنان در اصلاب شامخه و ارحام مطهّره واقع شده باشد و به انجاس جاهليت و شرك و كفر متنجّس نباشند . طاهر و مطهّر مىتواند مطهّر باشد . 
  ] به ويژه اينكه از امامت به عهدى تعبير شده كه اضافه به خداوند دارد و عهد الهى است .\r\nنتيجه : قرينهء مناسبت حكم و موضوع ايجاب مىكند كه يك لحظه ستمكارى بر\r\n\r\n","description":"","footnote":"","page_name":" 278 ","page_number":286},
  {"content":"\r\n\r\nخويش ، يك عمر محروميّت از امامت را به دنبال خود يدك بكشد . و اين همه با احتمال ثانى دمساز است و احتمال ثالث را نفى مىكند و در نتيجه اخبار مذكور و آيه مذكوره در ضمن آنها از مبحث مشتق اصولى اجنبى است .\r\nقوله : ان قلت : مستشكل مىگويد : ما نيز اين حرفها را قبول داريم كه آيه در مقام بيان جلالت قدر و منزلت امامت است . و لكن سخن ما اينست كه امام ( ع ) در ردّ خلافت سه خليفه و اثبات بىلياقتى و بىكفايتى آنان به قرينهء مقاميّه و مانند آنان تمسّك نكرد تا مجازا كلمه ظالم را بر آنان اطلاق كرده و به قرينه مذكور اين استعمال صورت گرفته باشد . بلكه ظاهر امر اينست كه امام ( ع ) به عنوان ظالم استناد نمود و روى آن تكيه كرد ، آن‌هم ظهور وضعى و بدون قرينه ، يعنى فرمود : عهد خدا به ظالمين نمىرسد « كبرى » و اينان ظالم‌اند « صغرى » پس اين‌ها محرومند ، يعنى بر آنان عنوان ظالم را اطلاق كرد ، و اين جز با مبناى اعمّى و قول به وضع مشتق للأعمّ سازگار نيست ، و موجب الزام خصم نمىشود . بلكه جاى اعتراض و چون چرا باقى مىماند . . .\r\nقوله : قلت : أوّلا قبول نداريم كه استدلال به ظهور وضعى آيه باشد . بلكه آنچه مسلّم است استدلال به اصل ظهور است كه ظاهرا متّبع و حجّت است و بناء عقلاء پشتوانهء آن است . امّا لزومى ندارد كه حتما به ظهور وضعى باشد . با ظهور مع القرينه هم مىسازد .\r\nثانيا برفرض قبول استدلال به ظهور وضعى مىگوئيم : چه مشتق مذكور در آيه يعنى عنوان ظالم ، از قسم ثالث از اقسام عناوين مأخوذه در موضوعات احكام باشد و چه از قسم ثانى باشد مجازى پيش نمىآيد ، بلكه در هر حال حقيقت است ، نهايت بنا بر قسم ثالث و وضع للأعمّ ، به لحاظ حال اسناد و جرى هم حقيقت است ولى بنا بر احتمال ثانى كه يك آن متّصف بود و حالا نيست ، به لحاظ حال جرى مجاز است [ البته ظاهرا 
  ] ولى چه داعى داريم كه به لحاظ حال اسناد مشتق را بر ذات حمل كنيم ، بلكه به لحاظ حال اتّصاف و تلبّس اين حمل را انجام مىدهيم ، و مىگوئيم منظور آيه اينست : كسى كه ظالم و ستمگر باشد و لو يك آن ، آن‌هم و لو در زمان گذشته ، براى هميشه محروم است پس لا ينال عهدى الظالمين اى من كان ظالما و لو آنا من الآنات .\r\n\r\n","description":"","footnote":"","page_name":" 279 ","page_number":287},
  {"content":"\r\n\r\n[ نكته : در آغاز دليل سوّم اعمّيها مرحوم آخوند فرمودند : تأسّيا بالنبى ( ص ) ، اين جملهء مورد بحث محشّين بزرگوار واقع شده و مرحوم مشكينى فرموده : لم اظفر باستدلاله ( ص ) بهذه الآية على عدم نيل الظالم للخلافة لكنه لا يدلّ على عدم الوجود و هو اعلم بما قال ، و ظاهرا نظر مرحوم آخوند به رواياتى است كه در مجمع البيان جلد اوّل ص 202 و در تفسير البرهان ج 1 ص 147 تا 151 بيان شده است . 
  ]\r\nقوله : و منه : يكى از تفصيلات در باب مشتق آنست كه : اگر مشتق محكوم به باشد مثل زيد ضارب حقيقت در اخص است ولى اگر محكوم عليه باشد حقيقت در اعم است . براى بخش دوّم به دو آيه حدّ سرقت و حدّ زنا استدلال كرده كه قرآن مىگويد :  السَّارِقُ وَ السَّارِقَةُ فَاقْطَعُوا أَيْدِيَهُما  « 1 » و مىفرمايد :  الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ  « 2 » كه در اين دو آيه بر فردى كه در گذشته سرقت يا زنا كرده اطلاق سارق و زانى و . . . شده است .\r\nپس مشتق حقيقت در اعمّ است .\r\nچند جواب :\r\n1 - از مطلبى كه اخيرا در رابطه با عنوان ظالم گفته شد ، جواب اين تفصيل هم داده مىشود كه اين اطلاقات به لحاظ حال تلبّس است نه حال اسناد و جرى .\r\n2 - اين اطلاقات حد اكثر استعمال را مىرساند كه اعم از حقيقت و مجاز است .\r\n3 - تفصيل مذكور مستلزم تعدّد وضع است يعنى كلمهء سارق اگر مبتدا بود براى اعم و اگر خبر بود براى اخص باشد ، و احدى به آن ملتزم نيست .\r\n4 - هميشه كه مشتقّات در كلام ركن نيستند و مسند اليه يا مسند به واقع نمىشوند . گاهى هم فضله هستند مثل حال و تميز و . . . در « رأيت زيدا سارقا يا زانيا و . . . » در تفصيل شما وضع اين‌گونه مشتقات روشن نشد .\r\nقوله : و من مطاوى : گرچه ما همهء اقوال و تفصيلات در مسئله مشتق و ادله آنها و نقد و بررسى اين ادله را در كفايه نياورديم ، ولى از مطالبى كه در مبحث اصلى مشتق [ قول اخص و اعم و ذكر ادلهء آنها 
  ] و از مباحث مقدماتى مشتق [ مخصوصا مقدّمهء چهارم 
  ] آورديم ،\r\n\r\n\r\n","description":"","footnote":"\r\n( 1 ) - سوره مائده ، آيه 38 .\r\n( 2 ) - سوره نور ، آيه 2 .\r\n","page_name":" 280 ","page_number":288},
  {"content":"\r\n\r\nوضع بقيّه اقوال نيز روشن مىشود و چون بناى ما هم بر اختصار است از طرح آنها صرفنظر مىكنيم . علاقه‌مندان مىتوانند به كتب مطوّلهء اصولى مراجعه كند « 1 » .\r\n\r\n\r\n","description":"","footnote":"\r\n( 1 ) - قوانين الاصول ، ج 1 ، ص 81 - 75 ؛ و الفصول الغروية ، ص 62 - 58 ؛ و هداية المسترشدين ، ص 90 - 81 ؛ و بدائع الافكار ، ص 181 - 172 ؛ و مفاتيح الاصول ، ص 19 - 13 .\r\n","page_name":" 281 ","page_number":289},
  {"content":"\r\n\r\n\r\nمباحث پايانى مشتق\r\nقوله : بقى امور : مجموع مطالب باب مشتق در سه بخش خلاصه مىشود :\r\nبخش اوّل : مباحث مقدماتى كه طىّ شش امر گذشت .\r\nبخش دوّم : مبحث اصلى كه مجموعهء هشت قول در اين باب فهرست‌وار ذكر شد و دو قول هم كه عمده بود با ذكر دليل بيان شد و مختار آخوند ( ره ) اين شد كه : مشتقّ در خصوص فرد تلبّسى حقيقت است .\r\nبخش سوّم يا بخش پايانى : در اين قسمت شش امر ديگر مطرح است كه حاوى يك سلسله نكات منطقى و ادبيّاتى و اصولى و فلسفى است .\r\n\r\nالف ) امر اول\r\nامر اوّل از امور باقيمانده دربارهء بساطت و تركيب معناى مشتقّ است :\r\nآيا مشتقّات داراى معناى مركب هستند يا بسيط ؟ [ مركّب يعنى چيزى كه داراى اجزاء است و بسيط يعنى چيزى كه داراى اجزاء نيست . 
  ] دو نظريّه در اين باب مطرح است :\r\n1 - مشهور مناطقه مىگويند : مشتقّ داراى معناى مركّب است ، مثلا ناطق يعنى ذات ثبت له النطق ، كاتب يعنى شىء له الكتابة ، ضاحك يعنى شيئى يا ذات له الضحك و . . .\r\n2 - محقّق شريف در پاره‌اى از حواشى خود مدّعى شده كه مشتقّات داراى معناى بسيط هستند وى گفته : ما نيز قبول داريم كه بايد ذاتى مثلا « زيد » باشد و مبدئى مثلا « علم » باشد و ذات هم به اين مبدأ متلبّس و متّصف بشود تا بتوانيم وصف عنوانى عالم را از ذات انتزاع و بر ذات حمل كنيم . ولى خود اين وصف عنوانى كه داراى معناى بسيط است نه مركّب ، حاكى از حيث عالميّت است و دالّ بر وصف مذكور است كارى به ذات ندارد .\r\n\r\n","description":"","footnote":"","page_name":" 282 ","page_number":290},
  {"content":"\r\n\r\n[ همان‌طورىكه در فارسى با يك كلمه از آن ترجمه و تعبير مىشود ، مثلا مىگوئيم : دانا - توانا و . . . 
  ]\r\nسؤال : منشأ اين نزاع چيست ؟\r\nجواب : مشهور مناطقه ، در تعريف « فكر » گفته‌اند :\r\nالفكر ترتيب امور معلومة لتحصيل امر مجهول « 1 » يعنى فكر عبارتست از اينكه : انسان دو يا چند امر معلوم را با ترتيب خاص كنار يكديگر قرار دهد تا توسط آنها به يك حقيقت مجهول دست يافته و آن را به معلوم بدل سازد . فى المثل در بخش تصديقات و معلومات تصديقى ، فكر آنست كه صغرى و كبراى مناسبى را كنار هم گذاشته و از آنها به نتيجه‌اى برسد ، مانند العالم متغيّر و كل متغير حادث فالعالم حادث ، و در بخش معلومات تصوّرى جنس و فصل مناسبى را كنار هم قرار داده و از آنها به يك مجهول تصوّرى برسد ، مانند حيوان ناطق كه معرّف انسان است .\r\nاشكال تعريف : در اين تعريف كلمهء « امور » آمده كه جمع امر است ، و جمع نزد مناطقه اقلا بر دو نفر صدق مىكند و از ناحيهء كثرت لا به شرط است كه حدّ و حصرى ندارد . و نزد نحوىها هم به قولى اقلّ جمع دو چيز است [ الاثنان و ما فوقهما جماعة 
  ] و به قول مشهور جمع از سه به بعد را شامل است . پس ظاهر كلمهء امور آنست كه : از دو امر يا بيشتر مدد گرفته و به مجهولى برسيم ، و امر واحد يا مفرد كافى نيست . ( از صغراى تنها يا كبراى تنها نمىتوان به نتيجه رسيد . از جنس تنها يا فصل تنها يا عرض خاصّهء تنها ، نمىتوان مجهولى را معلوم كرد . ) درحالىكه اين مطلب دو مادّهء نقض دارد :\r\n1 - حدّ ناقص : آنست كه از جنس بعيد و فصل قريب [ الانسان جوهر ناطق 
  ] و يا از فصل قريب تنها [ الانسان ناطق 
  ] تشكيل شود ، و آنجا كه از فصل تنها حدّ ناقص درست كرده و چيزى را تعريف مىكنيم ، فصل تنها يك امر است نه امور ، پس تعريف فكر اين نوع از حدّ را شامل نيست و جامع افراد نيست .\r\n2 - رسم ناقص : آنست كه از جنس بعيد و عرض خاصه [ الانسان جوهر ضاحك 
  ] و يا\r\n\r\n\r\n","description":"","footnote":"\r\n( 1 ) - شرح مطالع ، ص 11 .\r\n","page_name":" 283 ","page_number":291},
  {"content":"\r\n\r\nاز عرض خاصهء تنها تشكيل شود ( الانسان ضاحك ) در اين فرض هم تعريف به يك امر صورت گرفته نه به امور . و از يك معلوم به مجهول رسيديم نه دو يا چند امر . پس تعريف فكر باز هم جامع افراد نيست . پس بايد در تعريف فكر بگوئيم : الفكر ترتيب امر او امور معلومة . . . « 1 »\r\nجواب قطب : قطب الدين رازى در شرح مطالع از دو مادّهء نقض مذكور جواب داده و مدّعى شد كه تعريف جامع افراد است . به اين بيان كه : ناطق و ضاحك اگرچه در ظاهر مفرد و يك كلمه و يك امر است و امور نيست ولى در باطن مركّب و امور است . زيرا ناطق يعنى شىء له النطق پس مركب از ذات و وصف است و اين موصوف و صفت دو چيز هستند كه در تعريف اخذ شده‌اند پس باز هم در واقع امور در كار است و تعريف كامل است .\r\nاعتراض محقّق : محقّق شريف در حاشيهء شرح مطالع به جواب شارح اعتراض كرده و فرموده : اينكه شما شىء و ذات را در معناى مشتق اخذ مىكنيد ، منظورتان از شىء چيست ؟\r\nآيا مراد مفهوم شيئى يا شيئى به حمل اوّلى ذاتى است ؟ [ يعنى معنائى كه از كلمهء شىء به ذهن مىآيد . 
  ]\r\nيا مرادتان مصداق شيئى يا شيئى به حمل شايع است ؟ [ يعنى افراد خارجى شىء كه انسان و فرس و . . . باشد . 
  ] هركدام كه باشد محذور و تالى فاسد دارد و لذا نمىتوان شىء را در معناى مشتق به كار برد .\r\nاگر منظورتان مفهوم شىء است لازمه‌اش آنست كه در مثل الانسان ناطق اشكال پيدا شود .\r\nبيان ذلك : ناطق بر مسلك مشهور فصل و ذاتى انسان است ، و مفهوم شىء مثل مفهوم ممكن و . . . از اعراض عامّهء اشياء است و بر هر شىء مادّى و مجرّد ، جامد و غير جامد اطلاق مىشود . اگر اين معناى عرضى در معناى ناطق داخل شود ، مستلزم دخول عرضى\r\n\r\n\r\n","description":"","footnote":"\r\n( 1 ) - شرح مطالع ، ص 11 .\r\n","page_name":" 284 ","page_number":292},
  {"content":"\r\n\r\nعام در ذاتى است ، مستلزم تقوّم ذاتى به عرضى است ، و اين هر دو از محالات هستند زيرا عرضى قسيم و مقابل ذاتى است و قسيم شىء چگونه مىتواند قسم الشّيء و جزء شىء باشد ؟ عرضى ، بيرون از ذات است و فصل ، داخل ذات است و مباين چگونه جزء مباين شود ؟ و خارجى چگونه داخلى گردد . و نيز ذاتى از حيث رتبه جلوتر از عرضى است و كيف يعقل كه يك امر عرضى مقوّم يك امر ذاتى باشد ؟ ذاتى متقوّم به عرضى باشد ؟ همه اين‌ها سر از تناقض درمىآورد و از محالات است . پس نمىتوان گفت كه مفهوم شىء در معناى مشتق داخل است .\r\nو اگر مراد مصاديق شىء باشد لازمه‌اش آنست كه : در مثل الانسان ضاحك و كاتب و . . .\r\nمحذور و تالى فاسد درست شود . بيان ذلك ، بلاشك قضيّهء مذكور يك قضيّه ممكنهء خاصّه است . ولى اگر مصادق شىء داخل شود « الانسان ضاحك » عبارت مىشود از : الانسان شىء له الضحك ، اى الانسان انسان له الضحك چون مصداق شىء در اينجا خود انسان است و قضيّه مذكور سر از يك قضيهء ضروريّه درمىآورد . چرا كه ثبوت الشّيء لنفسه ضرورىّ و سلبه عن نفسه محال ، آنگاه يلزم انقلاب قضيه ممكنه به ضروريّه و اين نيز محال است . زيرا تناقض دارد « 1 » .\r\nنتيجه : نمىتوانيم شىء و ذات و موصوف را در معناى مشتق داخل كنيم . پس مشتق معناى بسيط دارد نه مركّب . اين بود ملخّص اشكال محقّق شريف از زبان بعض الاعاظم « 2 » .\r\nقوله : و قد اورد : مرحوم صاحب فصول در مقام دفاع از مشهور و ردّ اعتراض محقّق شريف برآمده و فرموده : ما هريك از دو شق را اختيار كرده و به اشكال شما جواب مىدهيم :\r\nدر قدم اوّل ، شق اوّل را اختيار كرده و مىگوئيم : مفهوم شىء در معناى مشتق دخيل است . شما گفتيد كه اين امر مستلزم آنست كه در مثل الانسان ناطق يك عرضى عام در ذاتى داخل شود و ذاتى به امر عرضى متقوم باشد و هما محالان ، در جواب مىگوييم :\r\n\r\n\r\n","description":"","footnote":"\r\n( 1 ) - شرح مطالع ، ص 11 ، حاشيه كتاب .\r\n( 2 ) - بدائع الافكار ، ص 174 ؛ و الفصول الغروية ، ص 6 .\r\n","page_name":" 285 ","page_number":293},
  {"content":"\r\n\r\nذاتى و فصل بودن ناطق براساس عرف و اصطلاح مناطقه است كه آن را مميز جوهرى انسان دانسته و توسط آن به حيث ذاتى انسان اشاره مىكنند و كارى به خود ذات ندارند .\r\nخلاصه اينكه در اصطلاح مناطقه مفهوم شىء در معناى ناطق اخذ نشده است ولى بحث ما فعلا در معناى لغوى و وضعى كلمه ناطق است و اينكه در عرف اهل لغت عرب به چه معنا است و از اين لحاظ هيچ مانعى ندارد كه واضع لغت عرب كلمه ناطق را براى شىء له النطق وضع كرده باشد و محذور پيش هم لازم نمىآيد ، زيرا دخول عرضى در ذاتى باب ايساغوجى نيست بلكه دخول عرضى در معناى لغوى كلمه است و اينكه محال نيست .\r\nخلاصه اينكه ناطق منطقى غير از ناطق لغوى است و اشكال محقّق شريف مربوط به ناطق منطقى است ، و بحث ما در ناطق لغوى است « 1 » .\r\nقوله : و فيه : مرحوم آخوند از محقّق شريف دفاع كرده و به اعتراض فصول جواب مىدهند :\r\nما قطع داريم كه كلمهء ناطق و مانند آن [ صاهل ، خائر ، ناهق ، مفترس ، لاهث و . . . 
  ] به همان معنائى كه در لغت داشته و براى آن وضع شده بود ، در منطق به كار رفته و فصل واقع شده و منطقى هيچ دخل و تصرّفى در معناى آن نكرده . زيرا ناطق كه از اصطلاحات منطقى و از معقولات ثانيهء منطقى نيست . عنوان معرّف و حجّت ، تصوّر و تصديق ، كلّى و جزئى ، جنس و فصل و عرضى و . . . ، قياس و تمثيل و . . . ، برهان و جدل و . . . از عناوين منطقى است :\r\nولى امثله‌اى از قبيل : انسان ، حيوان ، ناطق ، ضاحك ، ماشى و . . . از عناوين منطقى نيست تا اصطلاح جديدى بوجود آيد . آنگاه اگر معناى ناطق همان معناى لغوى است مىگوئيم : در منطق كه نتوانستيم شىء را در معناى آن داخل كنيم ، چون مستلزم دخول عرضى در ذاتى بود . پس كشف مىكنيم كه در اصل لغت هم ناطق همان حيث وصف شىء را بيان مىكند و كارى به ذات ندارد و شىء يا ذات در معناى آن دخيل نيست .\r\nقوله : و التحقيق : پس از ردّ جوابيّه صاحب فصول ، خود مرحوم آخوند آستين بالا زده و تحقيقى كرده و از اعتراض محقّق شريف جواب جانانه‌اى مىدهند ،\r\n\r\n\r\n","description":"","footnote":"\r\n( 1 ) - الفصول الغرويّة ، ص 61 .\r\n","page_name":" 286 ","page_number":294},
  {"content":"\r\n\r\nمقدّمه : فصل در تقسيمى دو نوع است .\r\n1 - فصل حقيقى فلسفى : عبارتست از چيزى كه در واقع و نفس الامر [ چه ما بشناسيم يا نه 
  ] ذاتى شىء بوده و مميّز جوهرى آن از اشياء و ماهيّات ديگر است و شيئيّت شىء در گرو آن است و اگر بود اين شىء هست و الّا فلا ، مثلا نفس ناطقه و روح الهى اگر در كالبد ما انسانها باشد ما انسانيم و گرنه جمادى و جسم بىجانى بيش نيستيم .\r\n2 - فصل مشهورى منطقى : عبارتست از اينكه : هر ماهيّت و ذاتى داراى يك سلسله اعراض خاصّه است ولى نوعا برخى از اعراض آن از بعض ديگر بارزتر و ظاهرتر است [ فى المثل در مورد انسان به قولى : اظهر الخواصّ او اراده است و انسان موجودى مريد است ، به قولى بارزترين خصيصهء او نطق است و انسان موجودى ناطق است و . . . 
  ] آنگاه منطقى اظهر الخواص يك حقيقت را گرفته و به جاى فصل حقيقى به كار مىبرد و لازم الفصل را بجاى خود فصل به كار مىبرد و احكام فصل را برآن مترتّب مىكند .\r\nبا اين مقدّمه مىگوئيم : امثال ناطق و . . . كه فصل حقيقى و فلسفى انسان و . . . نيستند تا شما اعتراض كنيد كه دخول مفهوم شىء در معناى ناطق مستلزم دخول عرضى در ذاتى است ، اين‌ها ذاتى حقيقى نيستند ، بلكه لازم الذاتى هستند ، اظهر خواصّ ذات هستند ، و فصل منطقى هستند كه از آن به جاى فصل حقيقى استفاده مىشود .\r\nسؤال : چه دليلى داريد بر اينكه ناطق فصل حقيقى نيست ؟\r\nجواب : مرحوم مشكينى در حاشيه مطالبى دارند كه با تكميل راقم سطور اين‌گونه عرضه مىشوند :\r\nناطق از نطق گرفته شده است . نطق يا نطق ظاهرى ( تكلم ) است و يا نطق باطنى ( ادراك كليّات ) اگر نطق ظاهرى ( تكلم ) باشد از كيفيّات مسموعه خواهد بود و كيفيات با همهء اقسامش از اعراض است . و اگر نطق باطنى يا علم و ادراك باشد ، در باب علم ، اقوالى وجود دارد :\r\nبر مسلك صدر المتألهين علم از مقولهء وجود و يك حقيقت مجرده نوريّه است كه در مرتبهء معينى از مراتب طولى و تشكيكى وجود قرار دارد ، و وجود با همهء مراتبش قسيم\r\n\r\n","description":"","footnote":"","page_name":" 287 ","page_number":295},
  {"content":"\r\n\r\nماهيّت است نه عين يا جزء آن ، و بر مسلك مشهور مشائين علم از مقولهء كيفيات نفسانيّه است ، بر مسلك فخر راضى از مقولهء اضافه است ، بر مسلك ديگر از مقولهء انفعال است ، بعض علوم از مقولهء فعل و علم فعلىاند ولى هرچه كه باشد از اعراض و مقولات عرضيّه است نه از ذاتيّات و اجناس و فصول . پس هرطور محاسبه شود ناطق عرض خاصّهء انسان است نه فصل حقيقى او .\r\nسؤال : مناطقه در چه مواردى از لازم الفصل به جاى فصل استفاده مىكنند ؟\r\nجواب : هنگامى كه فصل حقيقى شىء را نشناسد .\r\nسؤال : آيا اصولا شناخت فصل حقيقى و فلسفى اشياء ميسور است ؟\r\nجواب : خير ، در جاى خود در مباحث منطقى ، فلسفى و اصولى مقرّر شده كه فصل حقيقى را به جز علّام الغيوب [ و كسانى كه خدا اين علم را به آنها داده باشد 
  ] كسى نمىتواند بشناسد ، يا بر مسلك حكمت متعاليه كه : فصول حقيقى اشياء را انحاء وجودات و سنخى از وجود خارجى دانسته و حقيقت وجود و كنه آن براى ما قابل شناخت نيست . « 1 »\r\n مفهومه من اعرف الاشياء * و كنهه فى غاية الخفاء « 2 » \r\nمعرفت فصل حقيقى در گرو معرفت اجناس و فصول اشياء و تميز آنها از اعراض عامّه و خاصّه است و اين كارى شبه محال و در سرحدّ محال است كه بزرگان فنّ در جاىجاى كتب خويش بدان اعتراف كرده‌اند « 3 »\r\nقوله : و لذا : با توجه به اينكه ناطق فصل حقيقى نيست و اصولا فصل حقيقى قابل شناخت نيست گاهى منطقىها در تعريف بعض اشياء دو امر در عرض هم و متساوى النسبة را ذكر مىكنند ، فى المثل در تعريف حيوان مىگويند « حيوان موجود مادّىاى است كه هم حسّاس است و هم داراى حركات ارادى است ، و اگر اين دو فصل حقيقى حيوان\r\n\r\n\r\n","description":"","footnote":"\r\n( 1 ) - الاسفار ، ج 2 ، ص 25 .\r\n( 2 ) - شرح منظومه ، بخش حكمت حاجى سبزوارى ، ص 9 .\r\n( 3 ) - شرح المنطق ، ج 1 ، ص 352 - 351 .\r\n","page_name":" 288 ","page_number":296},
  {"content":"\r\n\r\nبودند از محالات بود كه فصل حقيقى و مميّز جوهرى يك ماهيّت دو چيز باشند ، پس اين‌ها از اعراض خاصّه هستند ولى چون هيچ‌كدام اظهر از ديگرى نبود هر دو را آورده‌اند .\r\nقوله : فلا بأس : نتيجه آنست كه : اگر ما مفهوم شىء را در معناى ناطق به كار ببريم محذور دخول عرضى ، در ذاتى لازم نمىآيد ، آرى محذور ديگرى به نام دخول عرض عام [ شىء 
  ] در عرض خاصّه [ ناطق 
  ] لازم مىآيد كه اين هم محذور نيست ، و هيچ اشكالى ندارد كه يك عرض عام با يك عرض خاص باهم در تعريف و معناى ناطق اخذ شود ، و معا اظهر الخواص باشند . [ همان‌طور كه در منطق خوانديم كه عرض خاصّه ، يا بسيطه است مثل ضاحك و . . . و يا مركبه . يعنى از دو يا چند چيز تشكيل شده كه هركدام به تنهائى مختصّ به اين ذات نيستند ولى من حيث المجموع مخصوص اين ذات است ، مثل : ماش مستقيم القامة كه مخصوص انسان است ، طائر ولود كه ويژهء خفّاش است و . . . 
  ]\r\nقوله : و بالجملة : اگر ما مفهوم شىء را در معناى ناطق اخذ كرديم و گفتيم : ناطق اى شىء له النطق ، عرضى عام در فصل حقيقى ذاتى باب ايساغوجى داخل نمىشود تا تالى فاسد داشته باشد بلكه دخول عرض عام در عرض خاصه لازم مىآيد كه آن هم ممتنع نيست .\r\nقوله : ثمّ انّه : محقّق شريف فرمود :\r\nاگر مصداق شىء را در معناى مشتقّ اخذ كنيم لازمه‌اش آن است كه : قضيّهء الانسان ضاحك كه ممكنهء خاصّهء است به يك ضروريّه بدل شود و انقلاب ممكنه به ضروريّه از محالات است .\r\nصاحب فصول در جواب از اين بخش مىفرمايد : ما شقّ دوّم را اختيار مىكنيم و مىگوئيم مصداق شىء در معناى مشتق دخيل است ، و اشكال شما را [ انقلاب ممكنه به ضروريّه 
  ] پاسخ مىدهيم :\r\nگاهى محمول در قضيّه مصداق شىء و ذات [ اى ما يصدق عليه الشىء و الذات 
  ] است امّا مطلقا يعنى بدون تقييد به هيچ قيد و وصفى . مثل الانسان شىء يا زيد شىء ، و چون مصداق مراد است و مصداق شىء در اوّلى خود انسان و در دوّمى خود زيد است ،\r\n\r\n","description":"","footnote":"","page_name":" 289 ","page_number":297},
  {"content":"\r\n\r\nپس معناى قضيّه اين مىشود كه : الانسان انسان ، زيد زيد ، و صدالبته چنين قضيّه‌اى ضروريه است ، زيرا « ثبوت الشىء لنفسه ضرورى و سلبه عنه محال » . و گاهى مصادق شىء با تقييد به قيد و وصفى محمول واقع مىشود ، و اين خود دو شعبه دارد :\r\nالف ) گاهى قيد يك قيد ضرورى است و محمول به قيد كذايى مقيد شده ، يعنى قيد و وصفى كه بالضروره و حتما براى ذات ثابت و انفكاكش از ذات ممتنع است ، مانند ذاتيات و لوازم ذات ، الانسان حيوان ناطق بالضرورة ، الانسان ممكن بالضرورة و . . . باز همچنين قضيه‌اى ضروريه است .\r\nب ) گاهى محمول به يك قيد امكانى [ قيدى كه ثبوت آن براى ذات و موصوف ممكن است نه محال يا واجب و ضرورى 
  ] مقيّد است ، مثل الانسان ضاحك ، كاتب و . . . كه ثبوت كتابت يا ضحك براى انسان ضرورى نيست بلكه نفى و اثبات آن هر دو ممكن است . در اين‌گونه موارد ثبوت محمول براى موضوع ضرورى نيست و نمىتوان گفت كه الانسان انسان له الكتابة بالضرورة . خير انسان انسان است بالضرورة ، ولى انسان انسان داراى كتابت نيست بالضرورة ، و وقتى قيد له الكتابة قيد امكانى بود ، مقيّد به اين قيد هم داراى جهت امكانى خواهد بود نه ضرورت . و ما نحن فيه از اين قبيل است ، در نتيجه : انقلاب ممكنه به ضروريّه پيش نمىآيد « 1 » .\r\nقوله : و يمكن ان يقال : مرحوم آخوند در جواب فصول و محقّق شريف هر دو بيانى دارند كه نه كاملا سخن فصول را قبول كرده و نه كلام شريف را و آن بيان عبارتست از اينكه :\r\nگاهى قضيّه يك قضيّهء مطلقه است . يعنى مقيد به قيدى نيست ، مثل الانسان شىء اى انسان در اينجا قطعا قضيه ضروريّه است . گاهى هم مقيد به قيد ضرورى [ ذاتيات و لوازم ذات 
  ] است مثل الانسان شىء له النطق يا شىء له الامكان الذاتى و . . . كه قضيّه ضروريّه است . ولى گاهى مقيد به قيد امكانى است . مثل الانسان شىء اى انسان له الكتابة يا له الضحك . [ البته مثال مرحوم آخوند به نطق است ولى يا بايد گفت : بر مبناى خودشان كه نطق را عرض خاصّه دانستند اين مثال را آورده‌اند . كه اين صحيح نيست زيرا به مبناى\r\n\r\n\r\n","description":"","footnote":"\r\n( 1 ) - الفصول الغرويّة ، ص 61 .\r\n","page_name":" 290 ","page_number":298},
  {"content":"\r\n\r\nايشان هم ناطق لازم الفصل بود . يعنى عرض لازم كه از معروض مستحيل الانفكاك است و ضروريّه است نه ممكنه ، مگر مراد از لازم الفصل يعنى چيزى كه خارج از ذات است و لو عرض لازم نباشد و مفارق باشد ، تا مثال درست شود . و يا حق اينست كه به قول محشّين سهوالقلمى پيش آمده و به جاى كلمهء ضحك كلمهء نطق را نوشته‌اند . در متن اشكال محقّق شريف هم به الانسان شىء له الضحك مثال زدند ، و كيف كان « در مثل مناقشه نيست » . 
  ] در اين‌گونه قضاياى مقيّده سه چيز در ناحيه محمول است :\r\n1 - ذات المقيّد كه عبارتست از : مصداق شىء و ذات « مثلا انسان »\r\n2 - ذات القيد كه عبارت است : از وصف عنوانى ضحك يا كتابت و . . .\r\n3 - تقيّد به اين قيد كه يك امر انتزاعى است و در خارج وجود منحازى ندارد .\r\nحال در اينكه محمول در قضيّه چيست ؟ چهار احتمال متصور است :\r\n1 - تمام المحمول ذات المقيّد يعنى مصداق شىء باشد بدون هيچ تقييدى ، گويا گفته :\r\nالانسان شىء اى انسان . بنابراين قضيه ضروريه است ، ولى اين احتمال باطل است زيرا اگر محمول خود شىء است پس چرا به دنبالش وصف له الضحك و . . . را درآورده ؟ و لا فرق كه ذات مصداق محمول باشد يا با وصف تقيّد .\r\n2 - تمام محمول تقيّد آن مقيّد به اين قيد باشد [ تقيّد يعنى خصوصيّتى كه از تقييد ذات به قيدى براى ذات و مقيّد پيدا مىشود . و حالتى است براى محمول و خودش استقلال ندارد 
  ] اين نيز باطل است زيرا اولا تقيّد يك امر انتزاعى ذهنى است و اگر اين محمول باشد يلزم تمام قضايا ذهنيّه باشند . و ثانيا محمول طرف نسبت و داراى معنى و مفهوم اسمى و استقلالى است ، و تقيد داراى معناى حرفى است يعنى حالتى براى محمول و قائم به غير است ، همان‌طورىكه معناى حرفى از خصوصيات غير و قائم به غير است .\r\n3 - تمام محمول ذات القيد باشد يعنى له الكتابة يا خود وصف كتابت اين نيز باطل است ، زيرا اولا اگر اينست پس شىء و ذات را چرا آورده و گفته : الانسان شىء . . . و ثانيا سر از اين درمىآورد كه بگوئيم : انسان و كتابت يا انسان كتابت و ضحك است و . . . كه صحيح نيست .\r\n\r\n","description":"","footnote":"","page_name":" 291 ","page_number":299},
  {"content":"\r\n\r\n4 - حق اينست كه مجموع قيد و مقيد باهم محمول واقع شده و شىء له الضحك كه وصف و موصوف است معا بر انسان حمل شده است ( ظاهر كلام نيز همين را دلالت دارد . ) و اگر اين شد مىگوئيم : قضيّه الانسان شىء اى انسان له الضحك به دو قضيّه منحل مىشود كه يكى از آن دو ضروريّه و آن ديگرى ممكنهء خاصّه است :\r\n1 - قضيّه الانسان انسان كه ضروريّه است .\r\n2 - الانسان له الضحك كه ممكنه است .\r\nقوله : و ذلك : دليل انحلال : در نحو گفته‌اند : الاوصاف قبل العلم بها اخبار و الاخبار بعد العلم بها اوصاف .\r\nبخش اوّل : اوصاف يعنى چيزهايى كه در ظاهر كلام به صورت وصف آمده‌اند و بالمطابقه از اوصاف هستند . اگر همين وصف پيش از علم مخاطب و مستمع به كار رود [ يعنى هنوز مخاطب از آن وصف اطلاعى ندارد 
  ] باطنش اخبار خواهد بود و بالملازمه از آن وصف خبر دادن است . مثلا شنونده نه از ملاقات شما با زيد خبر دارد و نه از عالم بودن زيد و شما در مقام اخبار مىگوئيد : « لقيت زيدا العالم » كه زيد را به صفت علم وصف كرده‌ايد ، و خبر از ملاقات با او داده‌ايد ولى خود « زيدا العالم » باطنا يك خبر است « اى لقيت زيدا و هو عالم » پس ظاهرا يك كلام است ولى به دو كلام منحل مىشود .\r\nبخش دوّم : اخبار يعنى كلماتى كه در ظاهر به صورت خبر آمده و بالمطابقه خبر است ، اگر پس از علم مستمع به كار برده شوند ، باطن آنها اوصاف خواهد بود و بالملازمه اوصاف هستند نه اخبار . زيرا خبر آنست كه فايده‌اى را كه سكوت برآن صحيح باشد ، افاده كند و در اينجا افاده‌اى نيست تا خبر حقيقى باشد ، مثلا اگر گفته شود : « لقيت زيدا و هو العالم » ، اين عبارت در واقع دو خبر است ولى شنونده از قبل مىدانست كه زيد عالم است ، پس در باطن گويا گفته شده است : « لقيت زيدا العالم . »\r\nحال ما نحن فيه از قسم اوّل است . يعنى گرچه در ظاهر به صورت وصفى گفته است :\r\n« الانسان شىء له الضحك » ولى چون شنونده از وصف ضاحك بودن انسان بىاطلاع است ، گويا گفته است : « الانسان شىء اى انسان و هو له الضحك او ضاحك » ، در اين\r\n\r\n","description":"","footnote":"","page_name":" 292 ","page_number":300},
  {"content":"\r\n\r\nصورت قضيّه اوّلى ضروريّه و قضيّه دوّمى ممكنه است .\r\nنتيجه : حق با محقّق شريف است و اشكال انقلاب ممكنه به ضروريّه پيش مىآيد ، ولى نه به نحوى كه به گفتهء شريف انقلاب به يك ضروريّه باشد ، بلكه انقلاب به يك ضروريّه و يك ممكنه پيش مىآيد كه اين نيز محال است . پس اگر مصداق شىء را در معناى مشتق اخذ كنيم ، محذور دارد .\r\nقوله : فعقد الحمل : مقدمه : در منطق در مورد عقد الوضع و عقد الحمل خوانديم و ديديم كه هر قضيّه‌اى بر اين دو عقد مشتمل است :\r\nعقد الوضع قضيّه عبارتست از اتّصاف ذات موضوع [ اى ما يصدق عليه الموضوع 
  ] به وصف عنوانى موضوع ، فى المثل وقتى مىگوييم : « الانسان ضاحك » يا « زيد ضاحك » خود موضوع كه انسان يا زيد باشد ، وصف عنوانى است و توسط آن از چيزى حكايت مىشود و بر چيزى صدق مىكند ، و آن فرد انسان يا وجود خارجى زيد است . كه در اين قضيه معنون به اين عنوان و مسمّاى به اين اسم شده است . اين تعنون و تسميه و اتّصاف را عقد الوضع گويند .\r\nعقد الحمل قضيّه عبارتست از اتّصاف ذات موضوع به وصف عنوانى محمول ، يعنى اتّصاف ذات و مصداق انسان به عالميّت و كاتبيّت و . . . اى شىء له الكتابة و العلم و . . .\r\nاتّصاف موضوع به وصف عنوانى محمول انواعى دارد :\r\n1 - گاهى به نحو ضرورت است و ثبوت محمول براى ذات موضوع بالضّرورة است .\r\nمثلا « الانسان حيوان ناطق بالضّرورة » قضيّه ضروريه است . [ ذاتيه دارد و وصفيّه 
  ]\r\n2 - و گاهى به نحو دوام است . مثل « كل فلك متحرك دائما » ، قضيّه دائمه است . [ كه ذاتيّه و وصفيه دارد 
  ]\r\n3 - و گاهى به نحو فعليّت است « اى فى احد الازمنة الثلاثة » مطلقهء عامّه است .\r\n4 - گاهى به نحو امكان است . [ امكان خاص منظور است كه قسيم ضرورت و . . . مىباشد و گرنه امكان عامّ اعمّ بوده و با ضرورت هم مىسازد . 
  ] كه نامش ممكنهء خاصّه است .\r\nولى اتّصاف ذات موضوع به وصف عنوانى خود موضوع ، مورد اختلاف است :\r\n\r\n","description":"","footnote":"","page_name":" 293 ","page_number":301},
  {"content":"\r\n\r\nشيخ الرئيس ابن سينا فرموده است : « اين اتّصاف به نحو فعليّت است ، يعنى وقتى مىگوئيم : « الانسان كاتب » منظور آن موجوداتى است كه در خارج در يكى از ازمنهء ثلاثه موجود مىشوند ، امّا آنجا كه تا آخر هم فردى پيدا نخواهد شد نتوان گفت : الانسان كذا « 1 » »\r\nو معلم ثانى فارابى فرموده است : « اين اتّصاف به نحو امكان است يعنى همين اندازه كه ممكن باشد كه ذاتى در خارج موجود شود و به وصف كذا متّصف شود ، كافى است تا قضيه درست كنيم و محمولى را براى آن بار كنيم . » [ مثلا اذا قلنا : كل اسود كذا ، فعلى رأى الشيخ انّ الحكم بالكذائيّة على كل ما اتّصف بالسواد فى احد الازمنة الثلاثة و على مذهب الفارابى انه على كل ما امكن ان يتّصف بالسواد و لو لم يتصف به فى زمن اصلا ، فعلى مذهبه يتناول الحكم الروميّين بخلافه على مذهب الشيخ . 
  ] با حفظ اين مقدّمهء طويله مىگوئيم :\r\nهمان‌طورىكه عقد الوضع قضيّه به يك قضيّه منحل مىشود « و الانسان اى الموجود الذى صدق عليه الانسان » هكذا عقد الحمل قضيه هم به يك قضيه منحل مىشود و « ضاحك اى شىء ثبت له الضحك » و بلكه به طريق اولى منحل مىشود . [ زيرا عقد الوضع جامد است و عقد الحمل مشتق است 
  ] پس باز هم اين مطلب منطقى ، شاهدى بر انحلال قضيّهء الانسان ضاحك به دو قضيّهء ضروريه و ممكنه است . و همان گونه كه قبلا نتيجه گرفتيم ، اشكال دارد .\r\nقوله : فتأمّل : مرحوم مشكينى با توضيحاتى كه داده ، فرموده است : « فتأمّل اشاره به آنست كه قضيّهء مذكور به دو قضيّهء ممكنه منحل مىشود ، نه به يك ضروريّه و يك ممكنه » و بعض محشّين كفايه فرموده‌اند : « فتأمّل اشاره به آنست كه انحلال به يك قضيّهء تامّه و يك ناقصه پيدا مىشود كه ناقصه‌اش قضيّهء شىء له الضحك است . »\r\nقوله : لكنّه تنظّر : مرحوم صاحب فصول بدنبال جوابى كه به شقّ دوّم اشكال محقق شريف داد و مدّعى شد كه انقلابى پيش نمىآيد و كما كان ممكنه ، ممكنه است ، فرموده است : و فيه نظر يعنى اين جواب ما قابل مناقشه است و حقّ با محقّق شريف است و انقلاب پيش مىآيد ، براى اينكه تمام جوانب مطلب روشن شود ، پنج نكته را به ترتيب\r\n\r\n\r\n","description":"","footnote":"\r\n( 1 ) - به نقل از حاشيهء ملا عبد اللّه ، ص 84 ، چاپ جامعه المدرسين .\r\n","page_name":" 294 ","page_number":302},
  {"content":"\r\n\r\nعنوان مىكنيم :\r\nنكتهء اوّل : استنباط مرحوم آخوند از كلام فصول : به گمان آخوند ( ره ) صاحب فصول مىخواهد بگويد : گاهى موضوع قضيّه از نظر تقيّد به وصف عنوانى محمول ، مطلق است و مقيّد به قيدى نيست . مثل « زيد كاتب » يا « الانسان ضاحك » و . . . چنين قضيّه‌اى ممكنه است نه ضروريّه . ولى گاهى موضوع مقيّد به وصف عنوانى محمول است [ چه وصف را بالقوّه بگيريم و چه بالفعل 
  ] و اين خود دو صورت دارد :\r\n1 - گاهى موضوع مقيّد به ثبوت و وجود وصف محمول است و به شرط شىء است . مثل « الانسان الكاتب كاتب » يا « زيد الكاتب كاتب » يا « زيد به شرط الكتابة كاتب » و . . . در اين مورد ايجاب بالضروره صدق مىكند . يعنى قضيّه ، قضيّهء موجبهء ضروريّه است و بايد گفت : « زيد الكاتب بالقوة او بالفعل . كاتب بالقوّه او بالفعل بالضرورة » ، زيرا ثبوت شىء لنفسه ضرورى و سلب شىء عن نفسه محال است .\r\n2 - و گاهى مقيّد به عدم و سلب محمول است و به شرط لا است . مثل « زيد اللاكاتب » يا « زيد به شرط عدم الكتابة » و . . . در اين صورت قضيّهء سالبه ، بالضرورة صدق مىكند و بايد گفت : « زيد به شرط عدم الكتابة ليس بكاتب بالضرورة » .\r\nپس به نظر آخوند ، صاحب فصول مىخواهد بفرمايد : در مواردى كه موضوع قضيه مقيّد به قيدى باشد ، قضيّه ضروريّه خواهد بود و حقّ با محقّق شريف است كه مدّعى انقلاب ممكنه به ضروريه بود .\r\nنكتهء دوّم :\r\nقوله : و لا يذهب عليك : مرحوم آخوند طبق برداشتى كه از عبارت فصول كرده ، در صدد اعتراض برآمده و مىفرمايد : اين سخن شما كه اگر موضوع مقيّد به ثبوت محمول شود ، ضرورت ايجاب صادق است و اگر مقيد به سلب محمول شود ، ضرورت سلب صادق است . . . هيچ ربطى به ادّعاى محقّق شريف ندارد ، چرا كه محقّق شريف در محمول تصرف مىكرد و مىفرمود : « كاتب اى شىء له الكتابة » و از شىء هم مصداق آن را اراده مىكرد [ مثلا زيد يا انسان 
  ] ، و مىفرمود قضيّه ضروريّه مىشود . ولى شما در ناحيهء موضوع\r\n\r\n","description":"","footnote":"","page_name":" 295 ","page_number":303},
  {"content":"\r\n\r\nقضيّه تصرّف كرده و آن را به ثبوت يا سلب محمول مقيّد مىكنيد ، و اين دو تصرّف و بيان از يكديگر اجنبى هستند ، و صدالبتّه طبق بيان شما ، حتما قضيّه ضروريّه است و نامش ضرورت به شرط محمول است [ در قبال انواع ضرورتها كه عبارتند از ضرورت ازليّه و ضرورت ذاتيه و ضرورت وصفيّه و ضرورت وقتيّهء معيّنه و ضرورت وقتيّهء غير معيّنه و ضرورت به شرط المحمول 
  ] ولى ربطى به ما نحن فيه و انقلاب ممكنه به ضروريّه ندارد .\r\nقوله : و ذلك لوضوح : علّت اينكه ربطى به ادّعاى محقّق شريف ندارد آن است كه در منطق در بخش موجّهات قضيّه موجّهه را به انواعى تقسيم مىكنند :\r\n1 - گاهى جهت مذكور در قضيّه ، ضرورت به هريك از اقسام مذكور است كه ، نامش « قضيّهء ضروريه » است .\r\n2 - گاهى جهت قضيّه ، دوام است . چه ذاتيّه و چه وصفيّه كه نامش « قضيّه دائمه » است .\r\n[ فرق دوام و ضرورت در اين است كه دوام عدم الانفكاك است ولى ضرورت استحالهء انفكاك است . 
  ]\r\n3 - گاهى جهت قضيّه ، فعليّت است كه نامش « مطلقهء عامّه » است و موضوعش در احد ازمنهء ثلاثه موجود مىشود .\r\n4 - گاهى جهت ، امكان خاص است كه نامش « ممكنهء خاصّه » است .\r\nحال تمام اين اقسام براساس اين است كه موضوع قضيّه به نحو مطلق ، ذات و ماهيّت باشد يعنى بدون تقييد به وصف عنوانى محمول ، و محمول نظر به ذات موضوع يا ضرورى الثبوت است و يا دائم الثبوت و . . . و الّا اگر موضوع مقيد به وصف محمول شود كه قضايا چند قسم نمىشود بلكه همهء قضايا يك قضيّه مىشود كه نامش ضرورت به شرط محمول است ، چه موجبه‌اش و چه سالبه‌اش .\r\nو بالجمله ادّعاى انقلاب از سوى محقّق شريف در جائى است كه قضيّه فى نفسه ممكنه باشد و ثبوت محمول براى ذات موضوع ممكن باشد ، مثل « زيد كاتب » . نه در جائى كه قضيّه ضروريه باشد و ثبوت محمول براى آن ضرورت به شرط محمول داشته باشد . پس سخن فصول مؤيّد سخن شريف نيست .\r\n\r\n","description":"","footnote":"","page_name":" 296 ","page_number":304},
  {"content":"\r\n\r\n[ فرق مادّه و جهت : هر قضيّه‌اى داراى نسبتى است و هر نسبتى در واقع داراى كيفيت و رنگى از ضرورت و وجوب ، امكان ، امتناع ، و دوام و فعليّت مىباشد . آنگاه اگر در قضيّه بدان تصريح نشود و صرفا در واقع باشد ، نامش مادّهء قضيّه است و اگر در قضيّه ذكر شد آن را جهت قضيّه و خود قضيّه را موجّهه گويند . 
  ]\r\nنكتهء سوّم : اشتباه آخوند در اين برداشت اين است : در كلام فصول كلمهء « لانّ الذات المأخوذة مقيّدة بالوصف » آمده و آخوند ( ره ) گمان كرده است كه مراد فصول از ذات ، ذات موضوع و مرادش از وصف ، وصف عنوانى محمول است و اگر ذات موضوع مقيّد به وصف محمول شد ، ضروريّهء به شرط محمول مىشود . . . و به آن اعتراض كرد . غافل از اينكه مراد فصول از ذات ، ذات موضوع نيست بلكه مراد مصداق شىء است كه مقيّد به وصف است و مثلا مىگوئيم : « شىء اى زيد له الضحك » . اين همان مطلب است كه محقّق شريف هم مدّعى بود و فصول هم مىگويد : يا اين وصف « له الضحك » براى آن ذات يعنى مصداق شىء - كه خود زيد است - در واقع ثابت است [ بالقوه يا بالفعل 
  ] پس ايجاب ضرورى است و بايد بگوئيم : « زيد شىء له الضحك بالضرورة » ، و يا در واقع ثابت نيست پس سلب ضرورى است و بايد بگوئيم : « زيد شىء ليس له الجمادية » و . . . و در هر حال ضروريّه است . و حقّ با محقّق شريف است .\r\nنكتهء چهارم : منشأ اشتباه آخوند اين است : در كلام فصول دو مثال زير آمده است :\r\n1 - زيد كاتب : فرموده اين ضرورية نيست زيرا ثبوت وصف كتابت براى زيد ضرورى نيست . [ البته بنا بر بساطت معناى مشتق 
  ]\r\n2 - زيد زيد الكاتب بالضرورة : فرموده اين ضروريّه است زيرا در واقع زيد ، بالقوه يا بالفعل زيد كاتب است . [ بنا بر تركّب معناى مشتق 
  ] ولى نسخه‌بردار يكى از دو زيد را خط زده و عبارت فصول به شكل « زيد الكاتب بالضرورة » ، درآمده است . آخوند خيال كرده كه اينجا خبر يا محمول حذف شده و در اصل « زيد الكاتب كاتب بالضرورة » بوده و آن اعتراض را كرده كه موضوع به شرط محمول قضيّه ضروريّه است . . . درحالىكه عبارت اصلى « زيد زيد الكاتب بالضرورة » بوده و اين كاملا مؤيد كلام شريف است .\r\n\r\n","description":"","footnote":"","page_name":" 297 ","page_number":305},
  {"content":"\r\n\r\nنكته پنجم : آيا مراد اصلى فصول تامّ است ؟\r\nجواب : خير زيرا چه‌بسا محمول به حسب واقع تقييد به وصف داشته باشد ، ولى تقيّدش ضرورى نباشد و امكانى باشد ، چنين نيست كه اگر به حسب واقع تقيّد داشت ، حتما ضروريّه باشد .\r\nقوله : و قد انقدح : مرحوم صاحب فصول در رابطه با اشكال محقّق شريف به تركّب معناى مشتق چهار قدم برداشته و در هر قدم مرحوم آخوند با وى به مخالفت برخاسته است .\r\nدر قدم اوّل فرمودند : « ما شق اوّل را اختيار كرده و مىگوئيم كه مفهوم شىء در معناى مشتق دخيل است و اشكال شما را كه گفتيد : « اين شقّ مستلزم دخول عرضى در ذاتى است » . اين‌گونه جواب مىدهيم كه ناطق از حيث منطق فصل است . . . ولى از حيث لغت . . . » مرحوم آخوند اين جواب را ردّ كرده‌اند .\r\nدر قدم دوّم فرمودند : « ما شق ثانى را اختيار كرده و مىگوئيم : مصداق شىء در معناى مشتق دخيل است . و در جواب شما كه گفتيد « يلزم انقلاب ممكنه به ضروريّه » ، ما مىگوئيم كه اگر مصداق شىء مقيد به قيد امكانى شود هرگز انقلابى پيش نمىآيد » .\r\nمرحوم آخوند اين را نيز رد كرده‌اند .\r\nدر قدم سوّم با و فيه نظر از جواب خود از شقّ ثانى صرفنظر كرده و سخن محقّق شريف را تقويت كرده‌اند و در برابر انقلاب ممكنه به ضروريّه تسليم شده‌اند . . . مرحوم آخوند طبق برداشتى كه داشت ، در اين بخش هم به شدّت سخن فصول را ردّ كرده‌اند .\r\nدر قدم چهارم مرحوم صاحب فصول ترقّى كرده و مىفرمايد : نه تنها در شق ثانى [ مصداق شىء دخيل باشد 
  ] اشكال انقلاب ممكنه به ضروريّه پيش مىآيد ، بلكه در شقّ اوّل [ مفهوم شىء دخيل باشد 
  ] نيز همين اشكال پيش مىآيد و آن نيز به همين بيان باطل است . توضيح مطلب : وقتى مىگوئيم : « الانسان ناطق اى شىء له النطق » و از شىء هم مفهومش را اراده مىكنيم ، واقع و نفس الامر از دو حال خارج نيست يا در واقع وصف « له النطق » براى شىء ثابت است و يا از آن مسلوب است ، اگر ثابت باشد صدق الايجاب\r\n\r\n","description":"","footnote":"","page_name":" 298 ","page_number":306},
  {"content":"\r\n\r\nبالضرورة ، و اگر مسلوب باشد صدق السلب بالضرورة ، و در هر حال قضيّه ضروريّه است نه ممكنه ، پس انقلاب پيش مىآيد و به همين بيان احتمال اوّل هم مردود است » « 1 » .\r\nمرحوم آخوند مىفرمايد : « فرمايشات شما در و فيه نظر به درد مدّعاى مذكور نمىخورد و سبب انقلاب ممكنه به ضروريّه در شقّ اوّل نمىشود ،\r\nزيرا كه گاهى مفهوم شىء و ذات به نحو مطلق و بدون تقييد به قيدى محمول واقع مىشود و مىگوئيم كه الانسان شىء او ذات ، اينجا قضيّه ضروريه است . زيرا بالضرورة انسان شيئى از اشياء و ذاتى از ذوات است .\r\nو گاهى مفهوم شىء به نحو مقيّد به وصفى از اوصاف محمول واقع مىشود ، در اين صورت هم گاهى وصف ، يك وصف ضرورى است ، مثل : « الانسان شىء له الامكان الذاتى » ، باز قضيّه ضروريّه است .\r\nولى گاهى مقيد به قيد امكانى است مثل « الانسان شىء له الكتابة » « ذات له الضحك » و . . . در چنين موردى انقلاب مذكور را قبول نداريم . زيرا بديهى است كه انسان شىء است ولى شىء داراى كتابت [ كه كتابت براى او ضرورى باشد 
  ] نيست ، ممكن است داراى كتابت باشد و ممكن است نباشد . آرى در همين قسم هم به نوعى مىتوان قضيّه را ضروريّه ساخت و آن تقييد موضوع به وصف محمول است كه نامش ضرورت به شرط محمول بود . ولى قبلا در قدم سوّم در جواب و فيه نظر ، اين مطلب ردّ شد و گفتيم كه بنا بر تقييد مذكور هميشه قضيّه قضيّهء ضروريّه است و ممكنه و مطلقه و . . . نخواهيم داشت .\r\nقوله : فافهم : شايد اشاره باشد به اينكه جواب مذكور بر مبناى خود صاحب فصول بود ، و گرنه بر مبناى خودمان انقلاب پيش مىآيد ، امّا نه به يك ضروريّه بلكه به يك ضروريه و يك ممكنه خاصّه .\r\nقوله : ثم انّه : مشهور طرفدار تركّب در معناى مشتق بودند ، ولى در مقابل آنها هم محقّق شريف و هم صاحب فصول و هم مرحوم آخوند طرفدار بساطت هستند ، اما هركدام به شيوه و سليقه‌اى . محقّق شريف در هر بخشى اشكال خاصى داشت و مىگفت : « اگر مفهوم\r\n\r\n\r\n","description":"","footnote":"\r\n( 1 ) - الفصول الغروية ، ص 62 - 61 .\r\n","page_name":" 299 ","page_number":307},
  {"content":"\r\n\r\nشىء دخيل باشد ، يلزم دخول عرضى در ذاتى و هو محال . و اگر مصداق شيئى دخيل باشد ، يلزم انقلاب ممكنه به ضروريّه و هو محال . »\r\nصاحب فصول مدعى شد كه اشكال هر دو بخش يكى است و آن اينكه چه مفهوم شىء را دخيل بدانيم و چه مصداق شىء را ، درهرصورت انقلاب ممكنه به ضروريّه پيش مىآيد كه محال است . حال مرحوم آخوند هم مدعى است كه اشكال هر دو قسمت از يك مقوله است ولى برعكس صاحب فصول ، مرحوم آخوند بيان مىدارد كه در كلام محقّق شريف دو قضيّهء شرطيه بود :\r\n1 - اگر مفهوم شىء دخيل باشد مستلزم دخول عرضى در ذاتى است .\r\n2 - اگر مصداق شىء دخيل باشد لازمه‌اش انقلاب ممكنه است به ضروريّه . ما مىگوئيم كه در اين شرطيه دوّم تالى قضيّه را لزوم انقلاب . . . قرار ندهيد ، بلكه به جاى آن بگوئيد :\r\n« يلزم دخول النوع فى الفصل » كه اگر چنين كنيد اليق خواهد بود و بلكه اولى همين است .\r\nاما اصل ملازمه : وقتى مىگوئيم : « الانسان ناطق اى شىء له النطق » و از شىء هم مصداق آن اراده مىشود ، اى انسان له النطق ، در اينجا خود انسان - كه نوع است ، جزء ناطق ، كه فصل باشد واقع شده و اين دخول نوع در فصل است و محال است زيرا كه نوع جزء فصل نيست بلكه فصل جزء نوع است و بعيد است كه نوع هم جزء فصل باشد .\r\n[ به قول مرحوم مشكينى در حاشيه : نه تنها « يلزم دخول النوع فى الفصل » در مثال الانسان ناطق ، بلكه « يلزم دخول الجنس فى العرض » در مثال الحيوان ماش و « دخول النوع فى العرض » در مثال الانسان ضاحك 
  ]\r\nو امّا اليق بودن : شرطيّه ثانى با شرطيّهء اوّلى هر دو از يك وادى بوده و محذور هر دو مثل هم است . [ لزوم دخول يا اخذ عرضى در ذاتى ، و لزوم اخذ نوع در فصل 
  ]\r\nو امّا اولى بودن : [ به دو جهت است : 1 - مثال هر دو شقّ يكى مىشود : « الانسان ناطق » و نيازى به تغيير مثال نيست . 2 - 
  ] محذور مذكور بنا بر جميع مبانى و مطلقا پيش مىآيد :\r\nهم بر مبناى مشهور كه ناطق را فصل حقيقى مىدانند اشكال مىشود كه دخالت شىء در معناى مشتق مستلزم دخول نوع در فصل است . و هم بر مبناى ما كه ناطق را فصل\r\n\r\n","description":"","footnote":"","page_name":" 300 ","page_number":308},
  {"content":"\r\n\r\nمشهورى و عرض خاصّه مىدانيم ، اشكال مىشود كه يلزم دخول معروض در عارض ، و اخذ ملزوم در لازم كه اين نيز محال است . پس به عقيدهء آخوند هم مشتق معناى بسيطى دارد و شىء يا ذات چه مفهوما يا مصداقا در آن دخيل نيست و اشكال هر دو بخش از يك وادى است .\r\nقوله : ثمّ انّه : دلائل متعدّدى وجود دارد كه معناى مشتق بسيط است نه مركّب ، تا به حال سه دليل از اين ادلّه ذكر شد : 1 - بيان محقّق شريف 2 - بيان صاحب فصول 3 - بيان مرحوم آخوند . هر سه بيان فوق برهانى بود اينك دليل چهارمى اقامه مىشود كه وجدانى است :\r\nوقتى مىگوئيم : « الانسان الكاتب » يا « زيد الكاتب » و صفت و موصوف مىآوريم ، اگر مشتق داراى معناى تركيبى باشد ، لازم مىشود در مثال مذكور موصوف مكرّر شود و بگوئيم : « زيد زيد الكاتب » يا « زيد شىء الكاتب اوله الكتابة » ، يا « الانسان انسان له الكتابة » . . . ولى اگر داراى معناى بسيط باشد ، تكرار موصوف پيش نمىآيد و مىگوئيم :\r\n« زيد نويسنده » ، « انسان دانا » و . . . حال از ضروريّات و بديهيّات است كه در مواردى از جمله مثال مذكور ، عرفا موصوف تكرار نمىشود و دو موصوف از عبارت مذكور به ذهن نمىآيد ، اين دليل بر بساطت است و الّا اگر مركب بود بايد دو موصوف تداعى و تبادر مىكرد . [ علاوه بر چهار دليل مذكور ، در حواشى مرحوم مشكينى سه دليل ديگر هم آمده كه يكى از آنها قابل قبول است و آن اينكه : « الثانى ما سيأتى من انّ الفرق بين المشتقّ و مبدئه اعتبارى مع الاتحاد ذاتا فلو كان مركّبا لكان بينهما فرق ذاتى و هو مثبت للبساطة المطلقة اذا الاتحاد الذاتى ايضا مناف للفرق الاعتبارى » . 
  ]\r\nقوله : ارشاد : ملاك مركب و بسيط بودن معناى مشتق آن است كه انسان با شنيدن لفظ مشتقّ و تصور معناى آن ، آيا دو چيز را ادراك و تصور مىكند يا يك چيز در ذهنش مىآيد ؟\r\nمعناى بساطت اينست كه با استماع لفظ مشتق ، فقط يك معنا در ذهن انسان خطور كند [ مثلا كاتب يعنى نويسنده ، عالم يعنى دانا و . . . 
  ] البته اگر همين معناى بسيط را به عقل بدهيم عقل در مقام تجزيه و تحليل ، آن را به اجزاء تجزيه مىكند و عقد الحمل قضيّه خود\r\n\r\n","description":"","footnote":"","page_name":" 301 ","page_number":309},
  {"content":"\r\n\r\nيك قضيّه مىشود و اين اختصاص به مشتقّات ندارد . در جوامد هم اگر كلمهء حجر و شجر و انسان را به عقل ارائه كنيم روى تعمّل و دقّت عقلى آن را تجزيه مىكند و ذات و مصداق و وصف عنوانى شجريّت درست مىكند و مىگويد : « حجر يعنى شىء له الحجرية ، شجر يعنى شىء له الشجرية » و . . . با اينكه از شنيدن كلمه حجر و شجر و . . . يك معنا بيشتر در ذهن نمىآيد ولى با تعمّل عقلى عقد الوضع قضيّه خود يك قضيّه مىشود ، ولى اين تجزيه و تحليل‌ها منافاتى با بساطت معناى مشتق ندارد .\r\nدر باب تعاريف و حدّ و محدود هم مطلب همين است كه از شنيدن كلمهء انسان فقط يك معناى بسيط در ذهن مىآيد ، ولى وقتى به دارالتجزيهء عقل مىرود ، عقل براى او جنسى و فصلى درست مىكند و جزء ما به الاشتراك و ما به الامتياز مىسازد . خلاصه : فهم عرفى و ادراك معناى مشتق در ذهن ، امرى است و تجزيه و تحليل و عمليّات عقلى ، امر ديگرى است و بحث ما در فهم عرفى است كه بسيط بود .\r\n[ نكته : شايد بدين‌وسيله بتوان ميان دو نظر تصالح و آشتى ايجاد كرد به اين صورت كه مشهور كه مىگويند : « مشتقّ داراى معناى تركيبى است » منظورشان به لحاظ تجزيه و تحليل عقلى مىباشد ، و ما كه مىگوئيم : « معناى بسيط دارد » منظورمان قطع نظر از تحليل عقلى و به لحاظ فهم عرفى و حكايت مشتق از معنى مىباشد . پس نزاع لفظى است . 
  ]\r\n[ نكته ديگر : در منطق يك تعريف لفظى داريم كه مربوط به لغت معنى است و يك تعريف شرح الاسمى داريم كه مربوط به تحليل ماهيّت قبل از علم به وجود آن است ، و يك تعريف حقيقى ماهوى داريم كه مربوط به تحليل ماهيت پس از علم به وجود است . و ما راجع به تعريف لفظى بحث داريم نه تعريف ماهوى . 
  ]\r\n[ قوله : « فالتحليل يوجب فتق ما هو عليه من الجمع و الرتق » ( 1 ) اقتباس از آيه شريفه است كه مىفرمايد :  « أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما »  « 1 » 
  ]\r\n\r\nب ) امر دوم\r\n\r\n\r\n","description":"","footnote":"\r\n( 1 ) - سوره انبياء ، آيه 30 .\r\n","page_name":" 302 ","page_number":310},
  {"content":"\r\n\r\nقوله : الثانى : امر دوم از امور باقيمانده در باب مشتقّ ، راجع به فرق ميان مشتقّ و مشتقّ منه يا مبدأ اشتقاق است . آيا ميان اين دو تفاوت مفهومى وجود دارد يا خير ؟ به عقيده مرحوم آخوند اين دو از لحاظ اصل معنى و مفهوم متفاوت بوده و تفاوت حقيقى دارند [ نه اينكه اعتبار محض باشد 
  ] و تفاوت آنها در اين است كه مشتق داراى معنا و مفهومى است كه با حفظ همان معنى بر ذات و موضوع قابل حمل است و هيچ ابا و امتناعى از حمل ، و هيچ عصيان و طغيانى از جرى ندارد ، بلكه كاملا با موضوع متّحد است [ به هر نوعى از انواع اتّحاد : مصداقى تنها ، ماهوى و مصداقى ، مفهومى و ماهوى و مصداقى كه در امر ثالث خواهد آمد ، و نيز اتّحاد حلولى يا صدورى و قيامى و . . . كه در اوائل مشتق گذشت . 
  ] و از آن دو قضيّه درست مىشود و ميان آن دو هو هويّت و اين‌همانى وجود دارد . مثل « زيد ضارب » يعنى همان زيد است كه در خارج زننده هم هست ، همان جسم است كه ابيض هم هست و . . .\r\nولى مبدأ ، اين خصوصيات را ندارد ، بلكه داراى مفهومى است كه با حفظ همان معنى هرگز قابل حمل بر ذات نيست ، بلكه قابل سلب است و وقتى مبدأ را با معناى خاصّ او با ذات و موضوع مقايسه كنيد ، خواهيد ديد كه اين همان نيست بلكه بين آنها مغايرت و مباينت وجود دارد ، درحالىكه ملاك حمل اتّحاد و اين‌همانى است .\r\nمثلا نمىتوان گفت : زيد ضرب است ، زيد كه زدن نيست ، زيد اسم ذات است . « ضرب » اسم معنى و حدث است ، « زيد » از مقولهء جوهر است « ضرب » از مقولهء عرض و ان يفعل است ، جسم جوهر است و بياض عرض و از مقولهء كيف مبصر است ، انسان جوهر و علم عرض و از مقولهء كيف نفسانى است و . . . . و در حكمت به ثبت رسيده كه مقولات عشر يا اجناس عاليه به تمام ذات با يكديگر متباين هستند و بر يكديگر قابل حمل نيستند .\r\nاگر بخواهيم اتّحاد و حمل صورت پذيرد ، بايد دخل و تصرّفى در معناى مبدأ كرده و از مصدر اسم فاعل اراده كنيم و ضرب را به تأويل ضارب ببريم [ حمل اشتقاقى 
  ] و يا كلمهء ذو اضافه كنيم و بگوئيم : « زيد ذو ضرب » [ حمل ذو هو 
  ] تا قضيّه تشكيل شود ، و گرنه حمل مواطاتى ندارد . گاهى گفته مىشود : « زيد عدل » يا « بكر ظلم » و . . . ولى اين‌ها از باب مبالغه و\r\n\r\n","description":"","footnote":"","page_name":" 303 ","page_number":311},
  {"content":"\r\n\r\nادّعا است و گرنه حقيقتا حملى نيست . زيرا زيد موجودى جسمانى است و عدالت از ملكات نفسانيّه است ، زيد موجودى است مادّى و علم حقيقتى مجرّد است و . . . و هرگز نمىتوان گفت كه اين آن است . و در يك كلام اگر بخواهيم فرق مشتقّ و مادّهء اصولى را بيان كنيم ، مىتوانيم بگوئيم كه تفاوت آن دو همان تفاوت عرض و عرضى است كه عرض خود بياض و علم و ضرب و قيام و حركت و . . . است و عرضى ابيض و عالم و ضارب و قائم و متحرّك و . . . است ، و به قول حاجى سبزوارى :\r\n « و عرضىّ الشىء غير العرض * ذا كالبياض ذاك مثل الابيض « 1 » » \r\nقوله : و الى هذا : اهل معقول يعنى مناطقه و فلاسفه در بيان فرق ما بين مشتقّ و مبدأ اشتقاق اصطلاحى دارند كه مىگويند : « مشتق لا به شرط و مبدأ به شرط لا است . »\r\nمرحوم آخوند مىفرمايد : « مراد حكماء از فرق مذكور و اصطلاح مزبور همان است كه ما بيان كرديم ، مشتق لا به شرط است يعنى نسبت به حمل لا به شرط است و ابا و امتناعى از حمل ندارد و مقيّد به وجود يا عدم آن نيست . بلكه اگر ذات داراى مبدأ شود ، وصف عنوانى از او انتزاع كرده و بر او حمل مىكنيم ، و اگر متصف نشود حملى هم نيست ، پس لا به شرط است . و مبدأ به شرط لا است ، يعنى نسبت به حمل به شرط لا است و مقيّد به عدم حمل است يعنى ابا و امتناع از حمل دارد و هرگز با همان معنائى كه دارد قابل حمل نيست . »\r\nقوله : و صاحب الفصول : به گمان مرحوم صاحب فصول منظور اهل معقول از اصطلاح لا به شرطى و به شرط لائى آن است كه مشتق و مبدأ از لحاظ اصل معنى و مفهوم تفاوتى ندارند ، بلكه هر دو به يك معنى هستند و اگر تفاوتى هست صددرصد اعتبارى بوده و به لحاظ به شرط لائى و لا به شرطى است كه مشتقّ را وقتى با عوارض خارجيّه [ زمان و مكان و وضع و . . . 
  ] مقايسه مىكنيم ، آن را لا به شرط مىبينيم ، و مبدأ را وقتى مقايسه مىكنيم به شرط لا مىبينيم ، و اين‌ها صرفا اعتبار ما و ملاحظهء ذهن ما است و گرنه حقيقتا فرقى ندارند .\r\n[ تنظير : همان‌طورىكه در مبحث مطلق و مقيّد مىگوئيم وقتى كه رقبه را - كه داراى معناى\r\n\r\n\r\n","description":"","footnote":"\r\n( 1 ) - شرح منظومه ، قسمت منطق ، ص 29 .\r\n","page_name":" 304 ","page_number":312},
  {"content":"\r\n\r\nواحد است - با عوارض خارجيّه مىسنجيم ، نسبت به پاره‌اى از عوارض مثل كفر به شرط لا است و نسبت به برخى از عوارض مثل ايمان به شرط شىء است و نسبت به بعضى از عوارض مثل سواد و بياض و . . . لا به شرط است . ولى در تمام اين موارد مفهوم واحدى مطرح است كه مفهوم رقبه و برده مىباشد . 
  ]\r\nقوله : اورد عليهم : مرحوم صاحب فصول به دنبال برداشت و توهّم مذكور ، در مقام ايراد و اشكال برآمده ، و فرموده‌اند : « وجه الفرق اهل معقول صحيح نيست ، و مشتق و مبدأ صرفا تفاوت اعتبارى و لحاظى ندارند ، اگر اعتبارى بود ، قانون اعتباريّات آن است كه زمام امر آنها در دست شخص لاحظ و معتبر است . پس بايد بتوان مبدأ را لا به شرط اعتبار كرد و بر ذات حمل كرد . درحالىكه مبدأ مطلقا بر ذات قابل حمل نيست چه به شرط لا اعتبار شود و چه لا به شرط اعتبار گردد . مثلا نمىتوان گفت : « زيد علم است ، زيد حركت است » و . . . ، و نيز اگر اعتبارى باشد ، بايد بتوان مشتقّ را به شرط لا اعتبار كرد و بر ذات حمل نكرد ، درحالىكه مطلقا حمل دارد . پس مبدأ و مشتقّ تفاوت ماهوى و مفهومى دارند و اين‌گونه نيست كه صرفا تفاوت اعتبارى ولى اشتراك مفهومى داشته باشند . » « 1 »\r\nقوله : و غفل : مرحوم آخوند مىفرمايد : « صاحب فصول از يك نكته غفلت كرده است و آن اينكه منظور اهل معقول از اصطلاح به شرط لا و لا به شرط همان است كه ما گفتيم : به شرط لا اى بالنسبة الى الحمل ، لا به شرط اى بالنسبة الى الحمل . . . »\r\nقوله : كما يظهر : اين تشبيه هم مؤيدى بر مطلب ما است كه اهل معقول گفته‌اند :\r\n« فرق جنس و فصل با مادّه و صورت به نحو لا به شرط و به شرط لا است ، جنس و فصل لا به شرط هستند ، مادّه و صورت به شرط لا هستند » منظور آنست كه جنس در ذهن ما [ مثلا حيوان 
  ] داراى معنائى است كه [ ذاتى من ذاتيات النوع 
  ] با همان معنا بر ذات قابل حمل است و مىتوان گفت : « الانسان حيوان » ، زيرا كه هر ذاتى با ذات اتحاد پيدا مىكند ، و لا به شرط است يعنى آبى از حمل نيست . ولى ماده در خارج [ مثلا بدن 
  ] داراى معنائى است [ جسم تنها كه جزء انسان است 
  ] كه با حفظ آن هرگز بر ذات حمل نمىشود و نمىتوان\r\n\r\n\r\n","description":"","footnote":"\r\n( 1 ) - الفصول الغرويّة ، ص 62 .\r\n","page_name":" 305 ","page_number":313},
  {"content":"\r\n\r\nگفت كه انسان بدن است . خير ، انسان مجموع بدن و روح است ، و جزء با كل مغاير است ، نه متّحد و قابل حمل ، و به شرط لا است اى بالنسبة الى الحمل و نيز فصل در ذهن ما [ مثلا ناطق 
  ] داراى معنائى است [ مميّز جوهرى و ذاتى انسان از انواع ديگر 
  ] كه با همان معنا بر ذات حمل مىشود و مىتوان گفت كه انسان ناطق است . ولى صورت در خارج [ نفس ناطقه و روح انسان 
  ] با معنائى كه دارد [ حقيقت مجرّده‌اى است كه ذاتا مجرّد ، ولى فعلا مادّى است و . . . 
  ] هرگز بر ذات قابل حمل نيست چه اينكه بر جزء ديگر هم قابل حمل نيست و نمىتوان گفت كه انسان همان روح است يا روح همان بدن است پس جنس لا به شرط است و مادّه به شرط لا ، فصل لا به شرط است و صورت به شرط لا . « 1 » و همهء اين‌ها نسبت به حمل سنجيده مىشوند . و به قول حكيم سبزوارى :\r\n « جنس و فصل لا به شرط حملا * فمدّة و صورة به شرط لا « 2 » » \r\n[ نكته : تشبيه مذكور به ضرر مرحوم آخوند است ، زيرا مراد حكماء از تشبيه مذكور آنست كه جنس و فصل با مادّه و صورت ذاتا و ماهيّة اتحاد دارند ، جنس همان مادّه و فصل همان صورت است و بالعكس و فرق ميان آن دو بالاعتبار است يعنى به اعتبار لا به شرطى و به شرط لائى و اين قسمت با كلام فصول هماهنگ‌تر است تا كلام آخوند ( ره ) دقّت شود . 
  ]\r\n\r\nج ) امر سوم\r\nقوله : الثالث : امر سوّم از امور باقيمانده راجع به اينست كه ملاك حمل و قضيّه‌سازى آن است كه موضوع و محمول از جهتى با يكديگر اتّحاد و هماهنگى داشته باشند . و گرنه حمل مباين بر مباين لازم مىآيد كه غلط است . و از جهتى ديگر با يكديگر اختلاف و مغايرت و دوگانگى داشته باشند و گرنه « حمل الشىء على نفسه » لازم مىآيد كه آن نيز باطل است جهت اتحاد گاهى فقط مصداقى است ، يعنى موضوع و محمول در مصداق خارجى با يكديگر اتحاد دارند . مانند انسان و ابيض ، انسان و كاتب . . . در اين صورت تغاير آن دو مفهومى خواهد بود و در حمل شايع صناعى و قضاياى متعارفه همين قسم مطرح\r\n\r\n\r\n","description":"","footnote":"\r\n( 1 ) - شرح منظومه ، قسمت حكمت ، ص 99 .\r\n( 2 ) - شرح منظومه ، قسمت حكمت ، ص 99 .\r\n","page_name":" 306 ","page_number":314},
  {"content":"\r\n\r\nاست .\r\nو گاهى جهت وحدت ، هم مصداقى و هم ماهوى است يعنى موضوع و محمول ماهيت و ذاتياتشان يكى است مانند انسان و حيوان ناطق [ كه با تحليل عقلى معناى انسان است نه با ديد عرفى ، كما مرّ فى الامر الاوّل 
  ] باز جهت اختلاف مىتواند مفهومى باشد و يا اعتبارى و به اجمال و تفصيل .\r\nو گاهى جهت اتحاد ، هم مصداقى و هم ماهوى و هم مفهومى است . مانند انسان و بشر كه مترادفان و به يك معنى هستند قطعا ماهيّت آنها هم يكى است [ تعريف لفظى و تعريف حقيقى آن دو يكى است . 
  ] و . . . مصاديقشان هم يكى است . و جهت مغايرت اعتبارى و براى دفع اين توهم است كه كسى خيال كند انسان همان بشر نيست و ترادف ندارند . ما براى دفع توهّم مىگوئيم : خير انسان همان بشر است . يا ممكن است كسى گمان مىكند كه « سلب الشىء عن نفسه » جايز است و انسان مىتواند انسان نباشد . ما براى دفع اين توهم و اثبات اينكه هر شىء خودش خودش است و « ثبوت الشىء لنفسه ضرورى و سلبه عنه محال » ، مىگوئيم : « انسان انسان است » . حال در تمام موارد مذكور به اين نتيجه مىرسيم كه بايد ميان موضوع و محمول اتحاد حقيقى وجود داشته باشد كه كمترين مرتبه‌اش مصداقى است كه در ميان مشتقّات و ذوات وجود دارد مثل زيد با عالم ، زيد با متحرّك . . .\r\nدر مقابل ما و مشهور مرحوم صاحب فصول مدّعى شده است كه در باب حمل و قضيّه‌سازى گاهى موضوع و محمول اتّحاد حقيقى و مغايرت اعتبارى دارند [ كه ما هم قبول داريم 
  ] ولى گاهى ممكن است برعكس شود ، يعنى طرفين نسبت ، مغايرت حقيقى و اتّحاد اعتبارى داشته باشند ، مثلا زيد و علم ، يا زيد و حركت مغايرت حقيقيّه دارند و هركدام از مقوله‌اى هستند . ولى هيچ مانعى ندارد كه ما ميان آن دو وحدتى اعتبار كنيم و از زيد و علم يا زيد و حركت و . . . مجموعه‌اى بسازيم و آنها را يك كلّ اعتبار كنيم و سپس محمولى را برآن حمل نمائيم . مثلا بگوئيم : « زيد و علم علم است » ، « زيد و حركت حركت است » و . . . پس به عقيدهء فصول اتّحاد اعتبارى هم كفايت مىكند « 1 » .\r\n\r\n\r\n","description":"","footnote":"\r\n( 1 ) - الفصول الغرويّة ، ص 62 .\r\n","page_name":" 307 ","page_number":315},
  {"content":"\r\n\r\nمرحوم آخوند در جواب فصول سه جواب دارند : 1 - مىفرمايند : خير ، اتّحاد حقيقى لازم است و مجرّد اعتبار تركيب ميان دو امر متباين و متغاير و فرض كردن آن دو به صورت يك مجموع كفايت نمىكند [ تا اين حدّ هم ميدان اعتبار وسيع نيست ، و شبيه اعتبار طلا و نقره به صورت يك مجموعه و سپس اطلاق لفظ عين بر مجموع مىباشد كه در مبحث استعمال لفظ در اكثر از معناى واحد گذشت . 
  ]\r\nقوله : و لا يعتبر معه : بهتر بود بفرمائيد : « و لا يكفى ملاحظة . . . » زيرا صاحب فصول وحدت اعتبارى را شرط حمل نمىداند ، بلكه مدّعى است كه اين هم كفايت مىكند .\r\n2 - قوله : بل : نه تنها اعتبار مذكور كافى نيست بلكه مخلّ و قادح است ، زيرا مستلزم حمل جزء بر كلّ است . درحالىكه جزء و كل متغايرند و جزء غير از كل است ، نه عين آن .\r\nملاك حمل ، اتحاد و اين‌همانى است و ميان جزء و كل اتّحادى نيست . پس حمل غلط است .\r\nقوله : لحاظ بنحو الاتّحاد : اين عبارت نيز مناسب نيست و خوب بود بفرمايد : « لحاظ نحو من الاتّحاد » و يا حتّى كلمهء لحاظ را هم برداشته و بفرمايد : « نحو من الاتّحاد » يا « نحو اتّحاد . . . » .\r\n3 - قوله : مع : ما در عالم محاوره و عالم علوم و دانشها دو دسته قضيه بيشتر نداريم :\r\nالف - قضايائى كه در مقام تعريفات و تحديدات استعمال مىشود ، مثل : الانسان حيوان ناطق ، الفرس حيوان صاهل و . . . كه اين‌ها را « حمل اوّلى ذاتى » گويند .\r\nب - قضايائى كه در غير مقام تحديد به كار مىروند ، مثل الوجود اصيل ، زيد قائم ، الانسان عالم و . . . كه اين‌ها را « حمل شايع صناعى » گويند .\r\nحال شما با فرض و اعتبارى كه كرديد ، مىخواهيد مشكل كدام نوع از قضايا را حلّ كنيد ؟ در هيچ‌كدام از دو دسته قضاياى مذكور و در هيچيك از دو طرف قضيه [ موضوعات و محمولات 
  ] چنين چيزى وجود ندارد ، اگر درصدد تعريف انسان هستيم در ناحيهء موضوع خود ذات انسان با همان معناى بسيطى كه به ذهن مىآيد ، قرار گرفته است نه انسان و حيوان و ناطق . . . در ناحيهء محمولات هم خود ناطق و . . . واقع شده است كه اين\r\n\r\n","description":"","footnote":"","page_name":" 308 ","page_number":316},
  {"content":"\r\n\r\nمحمول با آن موضوع كاملا اتّحاد دارند . و نيز اگر درصدد بيان احكام و احوالات و عوارض موضوع هستيم ، باز ذات زيد و انسان ، موضوع و وصف قيام و علم ، محمول است نه مجموع مركّب . پس سخن شما صرفا يك فرضيّه‌اى است كه هيچ دردى را دوا نمىكند .\r\n[ البته وقتى مىگوئيم : « الانسان جسم » انسان را به اين صورت تحليل مىكنيم : جوهر - جسم و . . . با اين تحليل ، جسميّت هم جزء معناى آن است ولى در مقام حمل معناى بسيط انسان در ذهن مىآيد و موضوع واقع مىشود ، نه معناى تحليلى آن . 
  ]\r\nقوله : و لو بنحو من الاعتبار : يعنى تغاير ميان موضوع و محمول گاهى حقيقى است مثل زيد و قائم كه يكى جوهر و ديگرى عرض است و يكى حالّ و ديگرى محلّ است . و گاهى اعتبارى است يعنى به اجمال و تفصيل و مانند آن است . مثل الانسان حيوان ناطق ، كه اقلا بايد چنين مغايرتى باشد .\r\nقوله : فانقدح : با بيانات ما تحقيق صاحب فصول باطل شد ، مضافا به اينكه در كلمات فصول ، اشكالات ديگرى هم وجود دارد كه با دقّت روشن مىشود . [ مرحوم مشكينى در حاشيه به شش مورد از اين موارد اشاره كرده‌اند ، يكى از آنها اينست كه كلام شما مستلزم حمل احد المتغايرين على الآخر مىشود و . . . 
  ]\r\n\r\nد ) امر چهارم\r\nقوله : الرابع : امر چهارم از امور باقيمانده را با يك مثال توضيح مىدهيم : وقتى ما قضيّه‌اى درست كرده و محمولى را بر موضوعى حمل مىكنيم ، مثلا مىگوئيم : « زيد ضارب » ، « بكر قائم » و . . . در اينجا چند امر وجود دارد :\r\n1 - ذات كه عبارتست از : زيد ، بكر و . . .\r\n2 - وصف عنوانى يا مشتق كه عبارتست از : ضارب و قائم و . . .\r\n3 - مبدأ اشتقاق كه عبارت است از : ضرب و قيام و . . .\r\n4 - اتّصاف و تلبّس ذات به مبدأ يا انطباق و صدق و جرى مشتق بر ذات .\r\nقبلا در امر ثانى از اين امور گفته شد كه ميان ذات و مبدأ مغايرت وجود دارد و نمىتوان\r\n\r\n","description":"","footnote":"","page_name":" 309 ","page_number":317},
  {"content":"\r\n\r\nمبدأ را بر ذات حمل كرد و گفت : « زيد ضرب » يا « بكر قيام » و . . . حالا در امر رابع مىگوئيم كه مغايرت ما بين ذات و مبدأ در تقسيمى دوگونه است :\r\n1 - تغاير وجودى و مصداقى و خارجى و عينى : يعنى ذات و مبدأ هريك در خارج مابازاء و مصداقى دارند ، يكى از مقولهء جوهر و ديگرى از مقولهء عرض است . مانند كليّهء اعراضى كه در خارج بر جواهر حمل مىشوند . مثلا مىگوئيم : « الجسم ابيض » ، « الانسان كاتب » ، « زيد ضارب » و . . .\r\n2 - تغاير مفهومى و معنائى : يعنى ذات و مبدأ در خارج به يك وجود موجودند و يك مابازاء دارند و ميان آن دو عينيّت و وحدت حكم‌فرما است ، ولى در ذهن ما معنائى كه از ذات فهميده مىشود غير از معنائى است كه از مبدأ تداعى مىشود .\r\nمانند كليّهء صفات ثبوتيّه و كماليّه و جماليّه خداوند . مثلا مىگوئيم : « اللّه عالم ، قادر ، مريد ، حى » و . . . كه مبادى اين اوصاف يعنى علم و اراده و قدرت و حيات و . . . در خارج عين ذات واجب الوجود است و زائد بر ذات نيست و انفكاك محال است ، ولى معانىاى كه از ذات و از هريك از مبادى مذكور در ذهن مىآيد ، غير از معنائى است كه از بقيّه تبادر مىكند .\r\nچند نكته :\r\nنكته اوّل : در رابطه با صفات ثبوتيّه دو مسلك وجود دارد :\r\n1 - مسلك اشاعره آنست كه اين صفات زائد بر ذات و قائم به ذات و قديم هستند و لذا آنان طرفدار قدماء ثمانيه و تعدّد قديم هستند كه يك ذات و هفت صفت قائل‌اند .\r\n2 - مسلك عدليّه و اماميّه آنست كه اين صفات عين ذات‌اند و در خارج يك حقيقت واجب الوجود صرف الوجود بسيط الحقيقه من جميع الجهات است و با بساطتى كه دارد ، سراسر علم و اراده و قدرت و حيات و هستى است و مثل ما ممكنات نيست كه كمالاتمان زائد بر ذاتمان است .\r\nو توحيد صفاتى همين است كه صفات ذاتيّه خداوند همه عين يكديگر و همهء عين ذات هستند . مطلب مذكور كه در مورد خداوند و صفات او تغير مفهومى وجود دارد . . . بر\r\n\r\n","description":"","footnote":"","page_name":" 310 ","page_number":318},
  {"content":"\r\n\r\nمسلك حقّ بود و گرنه بر مسلك اشاعره مغايرت مصداقى هم فرض دارد .\r\nنكتهء دوّم : از مثالهاى مرحوم آخوند دو مورد [ عالم و قادر 
  ] از صفات ذات و دو مورد ديگر [ رحيم و كريم 
  ] از صفات فعل است ، و تنها صفات ذاتيّه كه از مقام ذات حق انتزاع مىشود عين ذات است و گرنه صفات فعل كه از مقام فعل حق انتزاع مىشود ، زائد بر ذات است .\r\nنكتهء سوّم : مرحوم آخوند در كنار لفظ كمال ، لفظ جلال را آورده و فرموده است : « من صفات الكمال و الجلال » كلمهء جلال در اصطلاح متكلّمين به صفات سلبيّهء خداوند اطلاق مىشود نه به صفات ثبوتيه ، ولى در كلام آخوند اين اصطلاح مراد نيست ، بلكه منظور ايشان از جلال تفسير همان كمال است يعنى صفاتى كه بر جلالت و عظمت و شوكت الهى دلالت دارند .\r\nحال كه دانستيم كه مغايرت ما بين ذات و مبدأ دو قسم است ، مىگوئيم : به عقيدهء ما مغايرت بين آنها هركدام از دو سنخ كه باشد ، كفايت مىكند و لزومى ندارد كه حتما مغايرت مصداقى و خارجى در بين باشد .\r\nدر نتيجه صدق عالم و قادر و . . . و اطلاق اين‌ها بر ذات خداوند به نحو حقيقى است و به همان معنائى كه موجود و شىء و عالم و قادر و . . . بر ما اطلاق مىشود ، به همان معنا بر خداوند اطلاق مىگردد و معنى آنها تفاوتى ندارد [ موجود يعنى هست ، عالم يعنى « من انكشف لديه الاشياء » ، قادر يعنى « ان شاء فعل و ان لم يشأ لم يفعل » و . . . اين‌ها مفاهيم عامّى است كه بر همهء مصاديق خود صدق مىكنند 
  ] اگر اختلافى هست ، در مصداق است كه هستى و علم و قدرت و حيات و . . . مقول بالتّشكيك بوده و ذات المراتب است و حقيقت واجب الوجود در خارج با هيچ حقيقت ديگرى قابل قياس نيست . و نبايد ميان مفاهيم و مصاديق خلط كرده و حكم يكى را به ديگرى سرايت دهيم .\r\nقوله : و منه قد انقدح : مرحوم صاحب فصول مدّعى شده كه مغايرت فيما بين ذات و مبدأ حتما بايد مغايرت حقيقى و مصداقى باشد تا صدق مشتق بر ذات حقيقى باشد و مغايرت مفهومى كافى نيست ، و به دنبال آن نيز بيان مىدارد كه صفاتى كه بر خداوند اسناد\r\n\r\n","description":"","footnote":"","page_name":" 311 ","page_number":319},
  {"content":"\r\n\r\nداده مىشود از قبيل : اللّه عالم ، قادر و . . . از دو حال خارج نيست :\r\n1 - يا از باب نقل است ، يعنى اين الفاظ در مورد خداوند از معناى اصلى خود منقول شده‌اند . [ در غير خداوند و در ذاتى كه مغاير با مبدأ باشد مشتق حقيقت است ولى در مورد خداوند به ذاتى كه متّحد با مبدأ باشد نقل داده شده است . 
  ]\r\n2 - و يا از باب تجوّز است ، يعنى اگر بر خداوند صفت عالم ، قادر و . . . اطلاق مىكنيم استعمالى مجازى است .\r\n[ البته مرحوم صاحب فصول اين احتمال را در مباحث خود ندارد ، ولى مرحوم آخوند به جهت تكميل بحث آن را افزوده است 
  ] ضمنا به نفع صاحب فصول دلائلى هم اقامه شده است [ چهار دليل در حاشيهء مرحوم مشكينى آمده است 
  ] ولى خود فصول به يك دليل تمسّك كرده و آن اجماع است : « اطبق العلماء على اشتراط التغاير الوجودى » « 1 »\r\nولى مرحوم آخوند به اين دليل جواب داده است [ دو جواب قابل ذكر است : 1 - اجماع برفرض ثبوتش در موضوعات عرفى و لغوى و معانى كلمات حجّت نيست ، اجماع در باب احكام شرعيّه حجّت است . 
  ] 2 - آنچه مسلّم و اجماعى است اصل لزوم مغايرت است . امّا اينكه حتما تغاير وجودى باشد هيچ دليلى ندارد و اگر نگوئيم كه اجماع بر عدم لزوم مغايرت مصداقى قائم است ، لااقلّ نمىتوان گفت : اجماع بر لزوم تغاير مصداقى قائم است . پس مغايرت مفهومى هم كافى است . و در مورد ذات و صفات ثبوتيّه ذات بارىتعالى چنين مغايرتى هست و نيازى به تجوّز و نقل هم نيست .\r\n[ شگفتا از صاحب فصول كه در امر ثالث اتّحاد اعتبارى را كافى دانسته ولى در امر رابع مغايرت حقيقى و مصداقى را لازم دانسته است و به مغايرت مفهومى قناعت نكرده است ! ! . 
  ]\r\n\r\nه ) امر پنجم :\r\n\r\n\r\n","description":"","footnote":"\r\n( 1 ) - الفصول الغرويّة ، ص 62 .\r\n","page_name":" 312 ","page_number":320},
  {"content":"\r\n\r\nقوله : الخامس : همان‌طورىكه بالاجماع بايد ميان مبدأ و ذات مغايرتى باشد - كه در امر رابع گفته شد - هكذا اجماعى است كه ميان ذات و مبدأ بايد نوعى ارتباط و پيوند و نسبت وجود داشته باشد تا بتوانيم از مبدأ ، مشتقّ ساخته و آن را بر ذات حمل كنيم . به عبارت ديگر بايد مبدأ به نوعى قائم به ذات باشد ولى سخن در اين است كه چه نوع قيامى معتبر است ؟ در مجموع چهار نظريّه در اين مورد مطرح است :\r\n1 - اشاعره قيام را در قيام حلولى منحصر ساخته و مدّعى شده‌اند كه اين نوع قيام ، شرط صدق مشتقّ بر ذات است و اگر مشتقّى بخواهد حقيقتا بر ذاتى صدق كند ، بايد مبدأ آن قيام حلولى به ذات داشته باشد . « 1 »\r\n2 - معتزله هم قيام را منحصر در حلولى كرده و گفته‌اند كه قيام مذكور شرط صدق نيست و بدون آن‌هم مشتق حقيقتا بر ذات اطلاق مىشود . در اين مورد چند شاهد در حاشيه مرحوم مشكينى ذكر شده است كه در متن كفايه يكى از آنها آورده شده و آن كلمهء ضارب و مولم است كه بلااشكال بر زيد اطلاق مىشود . با اينكه ذات يعنى زيد محلّ ضرب و الم نيست و اين مبادى حالّ در آن محلّ نيستند ، بلكه ضرب و ايلام از زيد صادر شده و بر بكر واقع شده و محلّ حلول اين مبادى ، شخص مضروب و مولم يعنى بكر مىباشد « 2 »\r\n3 - صاحب فصول مدّعى شده است كه قيام مبدأ به ذات لازم و شرط صدق مشتقّ است ، ولى لزومى ندارد كه قيام منحصر در حلولى باشد بلكه قيام اعمّ از حلولى و صدورى است ، و در نتيجه « الجسم ابيض » حقيقت است و « زيد ضارب » هم حقيقت است . [ البته مواردى از قبيل : بقّال و حدّاد و . . . را استثناء كرده است . 
  ] « 3 »\r\n4 - مرحوم آخوند تحقيقى كرده و مىفرمايد : اصل قيام مبدأ به ذات معتبر است ولى قيام نه منحصر در حلولى است و نه منحصر در صدورى و ايجادى ، بلكه به اختلاف موادّ مشتقّات و نيز هيئات آنها قيام هم مختلف و متفاوت است و ذيلا به همهء آنها اشاره\r\n\r\n\r\n","description":"","footnote":"\r\n( 1 ) - در هدايه المسترشدين ص 83 به امام رازى و بيضاوى و حنفيّه نسبت داده است .\r\n( 2 ) - در فصول ص 62 اين قول به جماعتى نسبت داده شد .\r\n( 3 ) - الفصول الغرويّة ، ص 62 .\r\n","page_name":" 313 ","page_number":321},
  {"content":"\r\n\r\nمىشود :\r\nالف ) گاهى قيام مبدأ به ذات صدورى است يعنى مبدأ از ذات صادر شده است [ مثل ضرب و تكلّم و كتابت و . . . كه مىگوئيم : زيد ضارب ، بكر متكلّم و . . . 
  ]\r\nب ) و گاهى قيام حلولى است يعنى مبدأ حالّ و ذات محلّ است . [ مثل قيام و قعود ، سواد و بياض و . . . كه بر جسم و ذات حلول مىكنند . 
  ] دو قسم مذكور مربوط به اختلاف موادّ بود .\r\nج ) و گاهى قيام به نحو وقوع عليه است ، يعنى مبدأ بر روى ذات واقع شده است .\r\n[ مثل : زيد مضروب كه ضرب بر زيد واقع شده ، القرطاس مكتوب كه كتابت بر كاغذ حلول كرده 
  ]\r\nد - و گاهى به نحو وقوع فيه است ، يعنى مبدأ در ظرف زمانى يا مكانى ذات واقع شده است . [ مثل يوم الجمعة مقتل زيد ، المسجد مسجد بكر و . . . كه قتل و سجده در فلان زمان يا مكان واقع شده است . 
  ] اين دو قسم هم مربوط به اختلاف هيئات بود . ضمنا هر چهار قسم مربوط به فرضى است كه ميان مبدأ و ذات مغايرت مصداقى و خارجى وجود دارد .\r\nه - و گاهى قيام انتزاعى است ، به اين صورت كه مبدأ از ذات انتزاع مىشود و بر ذات حمل مىشود و با ذات تغاير مفهومى دارد ولى از لحاظ مصداق خارجى اتّحاد دارند .\r\nمانند صفات كماليّه خداوند نسبت به ذات الهى كه در امر رابع گفته شد .\r\nو - و گاهى قيام مبدأ به ذات انتزاعى است ، ولى نه به اين صورت كه مبدأ در خارج موجود است و غير ذات يا عين ذات است ، بلكه مبدأ اصلا وجود خارجى ندارد و آنكه در خارج هست ، منتزع منه يا مبدأ انتزاع است و خود مبدأ صرفا يك امر اضافى و اعتبارى است كه در عالم اعتبار وجود دارد نه در خارج . مثل ملكيّت و زوجيّت و رقيّت و حريّت و . . . كه در خارج ذات مالك و زوج و . . . و ذات مملوك و زوجه و . . . وجود دارد ولى شىء ثالثى به نام علقهء زوجيّت و ملكيّت و . . . موجود نيست ، بلكه اين‌ها اعتباراتى عقلائى و شرعى هستند كه در عالم اعتبار موجودند . و مرحوم آخوند اسم اين‌ها را خارج محمول مىگذارند . بيان ذلك : محمولات به پنج دسته تقسيم مىشوند :\r\n\r\n","description":"","footnote":"","page_name":" 314 ","page_number":322},
  {"content":"\r\n\r\n1 - ذاتيّات يعنى اجناس و فصول و ذاتى باب ايساغوجى ، مثل حيوان و ناطق كه بر انسان حمل مىشود .\r\n2 - لوازم ذات يعنى ذاتى باب برهان ، مثل امكان ذاتى كه بر ممكنات حمل مىشود و در خارج ثابت است .\r\n3 - محمولات من صميمه ، يعنى محمولاتى كه از صميم ذات انتزاع شده و بر ذات حمل مىشوند و خود ذات ، براى انتزاع اوصاف و حمل آنها بر ذات كافى است و نيازى به ضمّ ضميمه ندارد مثل البياض ابيض ، السواد اسود و . . . صفات كماليّه و ذاتيّه خداوند نيز از اين قسم است يعنى از مقام ذات انتزاع شده و بر ذات حمل مىشوند .\r\n4 - محمولات بالضميمه : محمولاتى كه از خود ذات به تنهائى انتزاع نمىشوند و ذات بدون ضمّ ضميمه كافى نيست بلكه به انضمام حيثيّت زائد بر ذات از ذات انتزاع مىشوند ، مثل ابيض نسبت به جسم كه جسم فى نفسه ابيض نيست ولى وقتى مبدأ بياض را دارا شد ، مىتوان از آن ابيض را انتزاع و بر ذات حمل كرد . [ و به قول مرحوم مظفّر :\r\n« فانّ العنوان بالنسبة الى معنونه تارة يكون منتزعا باعتبار ضمّ حيثيّة زائدة على الذات مباينة لها ماهيّة و وجودا كالابيض بالقياس الى الجسم فانّ صدق الابيض عليه باعتبار عروض صفة البياض عليه الخارجة عن مقام ذاته ، و اخرى يكون منتزعا منه باعتبار نفس ذاته بلا ضم حيثية زائدة على الذات كالابيض بالقياس الى نفس البياض فانّ نفس البياض ذاته بذاته منشأ لانتزاع الابيض منه بلا حاجة الى ضمّ بياض آخر اليه ، لانّه بنفس ذاته ابيض لا ببياض آخر و مثل ذلك صفات الكمال لذات واجب الوجود فانّها منتزعة من مقام نفس الذات لا بضمّ حيثيّة زائدة على الذات . » « 1 » 
  ]\r\n5 - محمولاتى كه به قول مرحوم آخوند خارج محمول هستند يعنى صددرصد اعتبارى هستند و هيچ‌گونه مابازاء خارجى ندارند و از اعراض متأصّله نيستند ، مثل ملكيّت و . . . [ اين اصطلاح مخصوص آخوند است و به قول مرحوم مشكينى : « مراده منه العارض الاعتبارى ، و من المحمول بالضميمة : العارض المتأصل ، سمّى الاوّل به لكونه\r\n\r\n\r\n","description":"","footnote":"\r\n( 1 ) - اصول الفقه ، ج 1 و 2 ، ص 335 - 334 .\r\n","page_name":" 315 ","page_number":323},
  {"content":"\r\n\r\nخارجا عن الشىء محمولا عليه ، و الثانى لكونه منضمّا الى ما حمل عليه . » ولى اصطلاح معروف آنست كه محمول بالضميمه عبارتست از محمولى كه حمل آن بر موضوع ، مستلزم انضمام امر ديگرى به موضوع باشد . مانند حمل ابيض كه ذكر شد و نام ديگر آن حمل غير ذاتى يا محمولات عرضى است زيرا محمول منتزع از ذات موضوع نيست ، در مقابل خارج محمول كه محمول منتزع از ذات موضوع است و حمل آن بر موضوع مستدعى ضميمه شدن چيز ديگر نيست ، مانند الانسان ممكن كه امكان ذاتى از خود ذات انسان منتزع است و اين‌ها را « محمولات ذاتى » هم مىگويند . 
  ] « 1 »\r\nقوله : ففى صفاته : از اينجا تا پايان امر پنجم ادامهء مطلبى است كه در امر چهارم در رابطه با صفات كماليّه خداوند مطرح شد ، و در واقع تكميل آن است :\r\nصفاتى كه بر ذات بارىتعالى جرى و صدق و انطباق پيدا مىكنند ، مثل اللّه عالم و قادر و . . . مبادى اين صفات - يعنى علم و قدرت و . . . - با خود ذات ، از جهت معنى و مفهوم مغايرت دارند ، يعنى معنائى كه از ذات در ذهن مىآيد ، غير از معنايى است كه از علم و قدرت و . . . فهميده مىشود . فى المثل واجب الوجود كه اسم ذات و دالّ بر ذات است عبارت است از آن حقيقتى كه وجود و هستى براى او ضرورت دارد و عدم و نيستى بر او محال است . ولى عالم يعنى كسى كه همه اشياء نزد او معلوم و منكشف باشد ، قادر يعنى كسى كه اگر بخواهد ، انجام مىدهد و گرنه نه ، هكذا مريد و مدرك و حىّ و . . . پس ملاحظه مىفرماييد كه مفاهيم غير يكديگرند ، ولى مبادى مذكور و مانند آن از لحاظ مصداق خارجى هرگز با ذات پروردگار متغاير نيستند ، بلكه بر مبناى اماميّه [ كه طرفدار توحيد ذاتى هستند 
  ] تمام اين صفات كماليه به عين وجود خداوند موجودند ، و يك ما به ازاء و مصداق خارجى دارند .\r\nبه بيان ديگر ، تمام مبادى اوصاف [ چه اوصاف ممكنات و چه اوصاف واجب الوجود 
  ] به نوعى قائم به ذات و موصوف هستند و معقول نيست كه صفت از موصوف منفك شود و در خارج وجود منحازى داشته باشد ، همه وابسته به موصوف‌اند . و لكن قيام\r\n\r\n\r\n","description":"","footnote":"\r\n( 1 ) - فرهنگ علوم عقلى ، ص 533 .\r\n","page_name":" 316 ","page_number":324},
  {"content":"\r\n\r\nدو گونه است :\r\nالف ) قيام مشهورى : قيامى است كه اوصاف و عوارض ممكنات ، بر ذوات آنها دارند كه عارض غير از معروض و وصف غير از موصوف است و هركدام از مقوله‌اى هستند و در خارج مابازائى دارند و خلاصه اثنينيّت و دوگانگى ميان آنها حاكم است . نهايت يكى تابع و ديگرى قائم به آن است ، زيرا عرض بدون معروض و حال بدون محل نشايد و . . .\r\nب ) قيام غير مشهورى : قيامى است كه صفات ثبوتيّه الهى بر ذات خداوند دارند ، كه خارجا و مصداقا وصف عين موصوف است نه غير آن و بين آنها وحدت مصداقى حكمفرما است و ما به ازاء اين مبادى ، خود ذات الهى است نه غير آن .\r\nقوله : و اطّلاع : ممكن است كسى بگويد كه ما وقتى به عرف و عقلاء عالم و اهل محاورة [ كه خود نيز از آنها هستيم 
  ] مراجعه مىكنيم ، ملاحظه مىنمائيم كه عرف ، اين نوع قيام و تلبّس را درك نمىكند يعنى تا اهل لسان مىشنوند كه ذاتى هست و وصفى و آن ذات متّصف و متلبّس به اين وصف است [ از باب قياس به نفس 
  ] فورا در ذهنشان اين مطلب مىآيد كه ذات و وصف دو چيز هستند يكى وابسته و تابع ديگرى است . امّا اينكه ذات و وصف حقيقتا يك چيز باشند و مع‌ذلك ذات متّصف به وصف باشد ، براى عرف ، اطلاع از اين معنى آسان نيست و چنين قيامى را درك نمىكند .\r\nقوله : لا يضرّ : جواب : اينكه عرف عام مردم چنين حقيقت والائى را درك نمىكنند ، دليل بر نبودن آن نيست . اصولا ضابطهء كلّى آنست كه ما در فهم معانى و تعيين مفاهيم بايد به عرف و اهل لسان مراجعه كنيم و از آنها بپرسيم كه مشتق به چه معنى است ؟ عرف هم به ما جواب مىدهد كه مشتق يعنى ذاتى كه متلبّس به مبدأ فى الحال باشد [ چنان كه مبسوطا گذشت 
  ] امّا در تشخيص مصاديق و تطبيق اين معناى عام و كلى بر مصاديق ، تابع عرف نيستيم ، چه‌بسا مصاديق خفيّه‌اى باشد كه عرف از درك آن ناتوان است ولى به حكم دليل يا برهان ، آن امور خفيّه از مصاديق شمرده مىشوند . فى المثل واضح است كه فروش صد من گندم به صد و ده من ، يعنى فروش هم‌جنس به هم‌جنس با تفاضل بيع ربوى است و عرف اين را مىفهمد ، چون مصداق جلىّ است ، ولى بيع رطب به تمر يا عنب به كشمش\r\n\r\n","description":"","footnote":"","page_name":" 317 ","page_number":325},
  {"content":"\r\n\r\nو . . . با تفاضل ، قدرى خفاء دارد كه آيا از مصاديق بيع ربوى است يا نه . عرف در تصديق اين مطلب عاجز است ، ولى وقتى روايات و ادلّه شرعيه آنها را ربوى دانست ، ما تابع دليل هستيم .\r\nبه‌همين‌صورت وقتى برهان و دقّتهاى عقلى دلالت كرد كه صفات خداوندى هم از مصاديق مشتق بوده و به معناى مذكور [ من تلبّس بالمبدا فى الحال 
  ] بر خداوند صدق مىكند ، تسليم شده و اين‌ها را از مصاديق قيام و تلبّس مىشماريم ، و اگرچه نحوهء تلبّس متفاوت باشد و بر همين اساس عرف دركى نداشته باشد ، ولى وقتى برهان اين مطلب را گفت ما مشكلى نداريم .\r\n[ خلاصه برهان : آيا خداوند واجد كمالات علم و قدرت و . . . مىباشد يا فاقد آنهاست ؟\r\nبه دلائل متعدّد در علم كلام و اعتقادات ثابت شده كه ذات حقّ واجد همهء كمالات و معطى تمام آنها به موجودات ديگر است . حال كه واجد است ، آيا اين صفات زائد بر ذات او هستند يا عين ذات اويند ؟ باز به براهين مختلف ثابت شده است كه اين صفات عين ذات‌اند نه زائد بر ذات . پس خداوند هم ذاتى است كه داراى مبادى اين اوصاف است و بر همين اساس از ذات او مشتقّاتى را اخذ كرده و بر ذات حمل مىكنيم ، ولى وجدان به نحو تعدّد و اثنينيّت نيست بلكه وحدت و عينيّت است . 
  ]\r\nقوله : و بالجملة : عناوين و اوصاف سه دسته‌اند :\r\n1 - اوصافى كه مخصوص واجب الوجود و از ويژگيهاى او است و بر ممكنات اطلاق ندارد ، مثل قديم بالذات ، ازلى ، نامتناهى ، كمال مطلق ، صرف الوجود ، بسيط الحقيقة و . . .\r\n2 - اوصافى كه مخصوص ممكن الوجود است و بر غيرممكنات اطلاق نمىشود .\r\nمانند : امكان ذاتى ، زوج تركيبى از ماهيّت و وجود بودن ، معلول بودن ، فقير بودن به فقر وجودى و . . .\r\n3 - اوصافى كه ميان واجب و ممكن مشترك است و بر هر دو اطلاق مىشود از قبيل :\r\nموجود بودن ، شىء بودن ، عالم بودن ، عادل و قادر و جواد و كريم و حىّ و . . . بودن ، كه مورد بحث ما همين قسم است . به عقيدهء ما اطلاق اين اوصاف چه بر واجب الوجود و چه\r\n\r\n","description":"","footnote":"","page_name":" 318 ","page_number":326},
  {"content":"\r\n\r\nبر ممكنات ، هر دو به يك معنى است و از نظر مفهومى فرقى بين آنها نيست . يعنى « موجود » به يك معناى عام و كلّى هم بر خداوند اطلاق مىشود و هم بر غير خداوند ، و هكذا عالم و قادر و . . . واژه‌هاى مذكور مشترك معنوى هستند ، يعنى يك معناى عام و كلى دارند كه به نفس آن معنى بر همهء مصاديق خود اطلاق مىشوند ، و مفهوما تفاوتى ندارند [ دليل اين مطلب هم برهان است - كه در ادامه از زبان آخوند ( ره ) خواهيم آورد - و هم وجدان است . دليل وجدانى اين است كه وقتى مىگوئيم : « اللّه موجود يا عالم » و . . . و زمانى كه مىگوئيم : « الانسان موجود و عالم » و . . . از لفظ موجود يا عالم يك معنى بيشتر به ذهن نمىآيد و به قول علامه طباطبائى ( ره ) :\r\n« الوجود بمفهومه مشترك معنوى يحمل على ما يحمل عليه بمعنى واحد و هو ظاهر بالرجوع الى الذهن حينما نحمله على اشياء او تنفيه عن اشياء كقولنا : الانسان موجود و النبات موجود و الشمس موجودة و اجتماع النقيضين ليس بموجود و . . . و قد اجاد صدر المتألهين حيث قال : انّ كون مفهوم الوجود مشتركا بين الماهيات قريب من الاوليّات . » « 1 » 
  ]\r\nآرى مصاديق اين مفهوم واحد مختلف و متفاوت است و شدت و ضعف دارد ، و در كيفيّت اتّصاف و تلبّس ذات به اين مبادى ، تفاوت بسيار است ، ذات الهى هم مصداق وجود و موجود يا عالم و قادر و . . . است ، ما هم مصاديق اين عناوين هستيم . ولى آن كجا و اين كجا ، آنجا اتّصاف به نحو عينيّت است و در ما به نحو حلول و صدور و مانند آن ، ذات حق نامتناهى است و ما متناهى هستيم و . . . ولى اختلاف در مصاديق را نبايد به حساب اختلاف در مفهوم بگذاريم و حكم مصداق را نبايد به مفهوم داد و بالعكس و باز به قول علّامهء طباطبايى ( ره ) :\r\n« و الحق كما ذكره بعض المحقّقين ، انّ القول بالاشتراك اللفظى من الخلط بين المفهوم و المصداق فحكم المغايرة انّما هو للمصداق دون المفهوم . » « 2 »\r\nقوله : فلا وجه : مطالب مذكور مقدّمه و زمينه‌سازى براى نقد گفتار زير است :\r\n\r\n\r\n","description":"","footnote":"\r\n( 1 ) - نهاية الحكمة ، ص 8 ، فصل اوّل از مرحلهء اولى .\r\n( 2 ) - نهاية الحكمة ، ص 9 ، فصل اوّل از مرحله اولى .\r\n","page_name":" 319 ","page_number":327},
  {"content":"\r\n\r\nصاحب فصول در مورد صفات ذاتيّهء الهى قائل به نقل شده و فرموده است : « اين صفات وقتى بر ممكنات اطلاق مىشود و مىگوئيم : « زيد عالم قادر » يك معنا دارد [ من انكشف لديه الشىء ، ان شاء فعل و ان لم يشاء لم يفعل و . . . 
  ] ولى وقتى بر خداوند اطلاق مىشود معناى ديگرى دارد و از معناى مذكور نقل داده شده و يا مجازا در معناى جديدى به كار رفته است » . « 1 »\r\nمرحوم آخوند مىفرمايد : « از ما ذكرنا بطلان اين نظريّه روشن شد و ديديم كه وجدان و برهان اشتراك معنوى را ثابت كرده و دلالت مىكند كه عالم و قادر و . . . با حفظ معناى خود بر خداوند و غير او اطلاق مىشوند ، و نقل و تجوّزى نيست . » [ مضافا به اينكه نقل و تجوّز خلاف اصل بوده و تا دليل متقن نداشته باشيم ، حق نداريم به اين امور ملتزم شويم و در ما نحن فيه دليلى نداريم ، بلكه دليل بر خلاف آن داريم . 
  ]\r\nقوله : كيف : علاوه بر بيانات مذكور ، يك دليل برهانى در ردّ فصول اقامه مىكنيم : وقتى كه ما به پيروى از كتاب و سنّت اين اوصاف را به خداوند نسبت داده و مىگوئيم : « اللّه عالم ، قادر ، عادل و . . . » از سه حال خارج نيست :\r\n1 - يا از اين الفاظ همان معناى عام را اراده مىكنيم كه در موقع نسبت دادن اين‌ها به ممكنات مراد بود ، يعنى وقتى مىگوئيم : « خدا عالم است » ، منظور از عالم « من ينكشف لديه الشىء » باشد . اگر اين باشد كه مطلوب كه اشتراك معنوى و عدم نقل و تجوّز و . . .\r\nمىباشد ، ثابت مىشود .\r\n2 - و يا از الفاظ مذكور معانىاى كه نقطه مقابل مفاهيم عامّه باشد ، اراده مىشود . يعنى وقتى مىگوئيم « خدا عالم است » منظور آنست كه « من لا ينكشف لديه الشىء » و . . . اينكه قطعا باطل است و تعالى عن ذلك علوّا كبيرا و براهين اثبات كمالات مىگويد كه همه اشياء به نحو اتمّ و اكمل و به علم حضورى ذاتى نزد حق معلوم و منكشف‌اند و عالم محضر الهى است .\r\n3 - و يا از الفاظ مذكور هيچ معنايى اراده نكرده و صرف لقلقهء لسان است . اين نيز قطعا\r\n\r\n\r\n","description":"","footnote":"\r\n( 1 ) - الفصول الغروية ، ص 62 .\r\n","page_name":" 320 ","page_number":328},
  {"content":"\r\n\r\nباطل است و معقول نيست كه اين الفاظ در مورد خداوند لفظ بىمعنى باشند .\r\nنتيجه : احتمال دو و سه باطل و احتمال اوّل صدق و حق است و نتيجه‌اش معلوم شد كه نقل و تجوّزى در ميان نيست و سخن فصول خيالى بيش نيست .\r\n[ نكته : ممكن است كسى « 1 » به دفاع از مرحوم صاحب فصول برخاسته و بگويد كه قضيّهء منفصله‌اى كه شما در استدلال خود درست كرديد ، حاصر نيست يعنى سه شقّ ندارد ، بلكه شقّ چهارمى هم وجود دارد كه شايد مراد فصول همان باشد ، و آن اينكه عالم در مورد ما ممكنات به معناى « من انكشف لديه الشىء » است ولى در مورد خداوند يك قيد اضافى دارد كه عبارت است از : « من انكشف لديه الشىء انكشافا عينيّا » . يعنى آنجا انكشاف عين ذات است و نه زائد بر ذات ، و فصول كه مدّعى نقل است منظور نقل به اين معناى اخصّ است ، نظير دابّه كه در لغت به معناى مطلق جنبنده است ولى در عرف عام عربها به خصوص چهارپايان يا خصوص فرس منقول شده است . و شما در استدلال خود اين شقّ را متعرّض نشده و ابطال نكرديد ، پس اعتراض شما به فصول وارد نيست .\r\nولى مىتوان به حمايت از آخوند ( ره ) به سخن مذكور جواب داد كه اين از باب خلط مفهوم و مصداق و اجراء حكم مصداق بر مفهوم است ، يعنى اينكه انكشاف در مورد ممكنات زائد بر ذات است و در مورد حق تعالى عين ذات است ، اين خصوصيات مربوط به وجود خارجى و مصاديق علم و انكشاف است كه در ممكنات چون علم به اشياء علم حصولى است طبعا زائد بر ذات است نه عين ذات ، و در جواب الوجود چون علم او به اشياء علم حضورى ذاتى است قهرا عين ذات خواهد بود ، و نبايد حكم مصداق را به مفهوم سرايت داد ، پس حق با مرحوم آخوند است و صفاتى از قبيل : عالم و قادر و . . .\r\nمشترك معنوى بوده و به معناى واحد بر واجب و ممكن اطلاق مىشود . 
  ]\r\nقوله : و العجب : صاحب فصول ابتدا فرموده است : « اين صفات در مورد خداوند به معناى ديگرى به كار رفته و منقول شده‌اند و معناى اصلى و اوّلى آنها مراد نيست » ، سپس به دنبال آن فرموده است : « پس اين صفات با معانىاى كه دارند بر غير خداوند اطلاق\r\n\r\n\r\n","description":"","footnote":"\r\n( 1 ) - مرحوم مشكينى در حاشيه همين بحث دفاعيّه را انجام داده است .\r\n","page_name":" 321 ","page_number":329},
  {"content":"\r\n\r\nنمىشوند » . مرحوم آخوند مىفرمايند : « شگفتا ! ! شما بايد عكس اين مطلب را مىگفتيد ، يعنى اين صفات با آن معانى بر خداوند صدق نمىكند ، ولى فرموده‌ايد كه بر غير خدا صادق نيست . »\r\nقوله : و بالتأمّل : با دقّت در انواع و اقسام تلبّس و اتّصاف و قيام مبدأ به ذات كه آورديم ، روشن مىشود كه استدلالهاى طرفين [ مثبت و نافى 
  ] مخدوش و ناقص و ناتمام است .\r\n[ زيرا قيام منحصر به قيام حلولى نيست و انواع ديگرى هم دارد . . . 
  ]\r\nقوله : و المحاكمة : يعنى با دقّت در مطالب مذكور ، به اين نتيجه مىرسيم كه نزاع ميان طرفين لفظى است : آنها كه نافى بودند [ معتزله 
  ] قيام خاصى را [ حلولى 
  ] نفى مىكردند ، و آنها كه مثبت بودند [ اشاعره 
  ] قيام فى الجملة [ قطع نظر از حلولى و صدورى 
  ] را اثبات مىكردند ، پس نفى و اثبات بر مورد واحد وارد نشده است تا نزاع معنوى باشد ، بلكه « ما اثبته المثبت لم ينفه و لم ينكره النافى و ما انكره المنكر او نفاه النافى لم يثبته المثبت . »\r\nقوله : فتأمّل : شايد اشاره باشد به اينكه : جاى مصالحه و آشتى دادن ميان اقوال نيست ، چرا كه معتزله صريحا قيام حلولى را نفى و اشاعره صريحا آن را اثبات كردند و در نتيجه نفى و اثبات بر مورد واحد وارد شده و جاى جمع و تصالح نيست . و شايد اشاره باشد به اينكه طرفين هر دو استدلالى نداشتند تا از ما ذكرنا خلل هر دو روشن شود ، بلكه خصوص منكرين و نافين يعنى معتزله استدلال داشتند [ به ضارب و مولم 
  ] ولى اشاعره استدلال نكردند تا ضعف دليل آنها برملا شود .\r\n\r\nو ) امر ششم\r\nقوله : السادس : امر ششم از امور باقىمانده در باب مشتق ، دربارهء نزاع ديگرى ميان مرحوم آخوند و مرحوم صاحب فصول است ، و اين مطلب را با ذكر دو مقدّمه بيان مىكنيم :\r\nمقدّمهء اوّل : همان‌طور كه در اوائل اين كتاب آورديم ، واسطه در تقسيمى سه قسم مىشود :\r\n\r\n","description":"","footnote":"","page_name":" 322 ","page_number":330},
  {"content":"\r\n\r\n1 - واسطه در ثبوت : منظور از ثبوت اصل وجود و تحقّق يك امر است و واسطه در ثبوت يعنى واسطه در اصل وجود يعنى علّت وجود و تحقّق واقعى يك شىء [ چه علم به آن داشته باشيم يا نه 
  ] مثل نار كه واسطه در ثبوت حرارت براى ماء است و شمس كه واسطه در ثبوت روشنايى براى عالم است .\r\n2 - واسطه در اثبات : منظور از اثبات علم و تصديق به چيزى است و واسطه در اثبات يعنى واسطه در علم و چيزى كه به سبب او علم به چيزى پيدا شود ، اعمّ از اينكه همين امر واسطه در ثبوت هم باشد يعنى هم علّت اصل وجود واقعى شىء است و هم علّت علم ما به آن وجود است و در حقيقت از علّت به معلول پى برديم و از علم به علّت واقعى به علم به معلول رسيده‌ايم و برهان لمّى از اين قسم است . و يا واسطه در ثبوت نباشد نامش برهان انّى است كه خود دو شعبه دارد :\r\nالف ) از معلول پى به علّت بردن .\r\nب ) از يكى از دو امر متلازم به ملازم ديگر منتقل شدن .\r\n3 - واسطه در عروض : منظور از عروض مجرّد حمل و اسناد است و واسطه در عروض يعنى واسطه در حمل و اسناد مجازى چيزى به چيز ديگر . مانند ماء كه واسطه در عروض و اسناد جريان بر ميزاب است : « الميزاب جار » ، و مانند سفينه كه واسطه در عروض حركت بر جالس است و مىگوئيم : « جالس السفينة متحرّك » .\r\nمقدمه دوّم : در علم معانى خوانديم كه مجاز را مىتوان به سه دسته تقسيم كرد :\r\n1 - مجاز در حذف : يعنى به حذف مضاف و در تقدير گرفتن آنكه فى الواقع حكم مال همان مقدّر است ولى مجازا به مذكور اسناد داده شده است ، مثل : و اسأل القرية اى اهلها ، و جاء ربّك اى امر ربّك و . . .\r\n2 - مجاز در كلمه : كلمه‌اى به معناى كلمهء ديگر بيايد ، فى المثل مصدر به معناى اسم فاعل بيايد مثل : تبصرة اى المبصّر : تذكرة اى المذكّر و . . . يا به معناى اسم مفعول بيايد مثل لفظ اى ملفوظ ، عكس اى المعكوس ، عقل اى المعقول و . . .\r\n3 - مجاز در اسناد : يعنى « اسناد الشىء الى غير ما هو له » ، مثل اسناد جريان به ميزاب در\r\n\r\n","description":"","footnote":"","page_name":" 323 ","page_number":331},
  {"content":"\r\n\r\n« جرى الميزاب » ، اسناد انبات بقل به ربيع در مثل « انبت الربيع البقل » ، درحالىكه بايد به ما هو له نسبت داده مىشد و مىگفتيم : « جرى الماء من الميزاب » يا « انبت اللّه فى الربيع البقل » و . . .\r\nبا توجه به دو مقدّمه فوق مىگوئيم : به عقيده ما اطلاق و استعمال مشتق در تمام موارد ذيل به نحو حقيقت است :\r\nالماء جار ، النار حارّة ، الشمس مشرقة ، اللّه عالم و قادر و موجود و . . . كه اصلا نه واسطه در ثبوت دارند نه در عروض . [ البته سه مثال اوّل واسطه در ثبوت دارند ولى به جعل بسيط و با نفس ايجاد ماء و نار و شمس ، جريان و حرارت و روشنائى هم ايجاد شده و جعل تأليفى ندارد . پس واسطه در ثبوت علاوه بر واسطه در ثبوت اصل ذات ندارند . 
  ]\r\nو الماء حارّ ، الجسم ابيض ، زيد عالم و . . . كه واسطه در ثبوت دارند ، نار سبب حرارت ماء گرديده ، تلاشهاى علمى معدّ افاضهء صور علميه و مجموع علّت تامّه عالميّت براى زيد گرديده و . . . ولى واسطه در عروض ندارند ، يعنى اسناد حقيقى است نه مجازى . و الميزاب جار ، جالس السفينة متحرك و . . . كه واسطه در عروض دارند و گرنه حقيقتا جريان مال ميزاب نيست ، حركت از آن جالس نيست و . . . ولى در همهء مثالها اطلاق مشتق حقيقى است ، و لازم نيست از بخش اوّل يا دوّم مثالها باشد كه واسطه در عروض نداشتند بلكه در بخش سوّم هم اطلاق حقيقى است يعنى در كلمهء مشتق [ جار ، متحرّك و . . . 
  ] مجازيّتى پيش نيامده است نه در مادّه و مبدأ آنها يعنى « جريان و حركت » و نه در هيئت آنها « ذات ثبت له الجريان و الحركة » پس مجاز در كلمه نيست و مشتق به معناى ديگرى به كار نرفته است بلكه در معناى خودش استعمال شده و چنين استعمالى حقيقى است . آرى در اسناد مجازيّت پيش آمده است يعنى به جاى اسناد جريان به آب ، جريان به ميزاب اسناد داده شده ، و حركت هم به جاى سفينه به جالس نسبت داده شده است و هيچ منافاتى ندارد كه استعمال حقيقى و اسناد مجازى باشد ، زيرا مجاز در كلمه غير از مجاز در اسناد است .\r\n[ يكى عقلى و ديگرى مربوط به لفظ و استعمال است . 
  ] و لكن از فرمايشات صاحب فصول استفاده مىشود كه شرط اطلاق و استعمال حقيقى مشتق آنست كه واسطه در عروض\r\n\r\n","description":"","footnote":"","page_name":" 324 ","page_number":332},
  {"content":"\r\n\r\nنباشد و اسناد هم اسناد حقيقى باشد نه مجازى . به نظر ايشان مثال‌هاى : الميزاب جار ، يا جرى الميزاب ، جالس السفينة متحرك ، مجازى است و مشتق در معناى حقيقى خود به كار نرفته است . « 1 »\r\nمرحوم آخوند مىفرمايد كه اين از باب خلط ميان مجاز در كلمه و مجاز در در اسناد است و بحث ما فعلا در خود كلمهء مشتق است و ديديم و كه در اين كلمه مجازيّتى در كار نيست [ نه در مادّه و نه در هيئت 
  ] آرى در اسناد مجاز پيش آمده است ولى آن از بحث خارج است . فما قصد لم يقع و ما وقع لم يقصد .\r\n[ مرحوم مشكينى در حاشيه فرموده : « هنا مقامان : الاوّل استعمال المشتق فى مفهومه ، الثانى تطبيقه على الموضوع الذى هو عبارة عن الاسناد و الصدق ، فان كان النزاع بينهما « آخوند و فصول » فى المقام الاوّل فالحق مع المصنف لانّ كون الاسناد و التطبيق مجازا لا يستلزم تجوّزا فى كلمة المشتق . . . و ان كان النزاع فى المقام الثانى فالحقّ مع الفصول لانّه لا شك فى اعتبار تلبّس الشىء حقيقة فى اسناد المشتق اليه كذلك . . . لكن ظاهر عبارة الفصول هو المقام الثانى لتعبيره بلفظ الصدق الذى هو ظاهر فى الانطباق و الاسناد و صريح المصنف الاوّل لتصريحه بكون الاسناد مجازا . . . ففى الحقيقة النزاع بينهما لفظى » 
  ]\r\nدر پايان شايد اين سؤال مطرح شود كه مصنّف وقتى سخن از حقيقت شرعيه يا صحيح و اعم به ميان آوردند ، ثمرهء بحث را هم ذكر كردند ولى در مبحث طولانى مشتقّ سخن از ثمرهء بحث به ميان نياوردند سبب چيست ؟\r\nعلّت اين امر ، وضوح مطلب است . زيرا مثل آن است كه كسى بپرسد : ثمرهء بحث از ظهور امر در وجوب كجا ظاهر مىشود ؟ معلوم است كه در سرتاسر كتاب و سنت ظاهر مىشود ، ثمرهء مشتق همچنين است ، قدم به قدم در فقه و در لسان آيات و روايات به مشتقّات برخورد مىكنيم و جاى اين بحث وجود دارد ، و مثالهائى هم بزرگان آورده‌اند : از قبيل : وضو به ماء مسخّن بالشمس ، تخلّى تحت الشجرة المثمرة كه در اصول فقه بود ، و زوجتان كبيرتان كه زوجهء صغيره‌اى را ارضاع كنند و . . . كه در خود كفايه قبلا ذكر شد .\r\n\r\n\r\n","description":"","footnote":"\r\n( 1 ) - الفصول الغروية ، ص 62 .\r\n","page_name":" 325 ","page_number":333},
  {"content":"\r\n\r\n\r\nالمقصد الاول فى الاوامر\r\nمطالب مقدّمه در سيزده امر تبيين شد ، و امّا مباحث اصلى كتاب كفايه الاصول در هشت مقصد تنظيم شده است :\r\nمقصد اوّل : اوامر\r\nمقصد دوّم : نواهى\r\nمقصد سوّم : مفاهيم\r\nمقصد چهارم : عام و خاص\r\nمقصد پنجم : مطلق و مقيد و مجمل و مبيّن\r\nمقصد ششم : امارات معتبره\r\nمقصد هفتم : اصول عمليّه\r\nمقصد هشتم : تعارض ادلّه و امارات\r\nمقصد اوّل : بحث ما در اين باب از يك ناحيهء كلّى و عامّ يعنى حكم اوامر موالى به عبيد - مطلقا - [ چه مولاى عرفى و چه مولى الموالى و مولاى حقيقى يعنى شارع مقدّس 
  ] مىباشد . البته هدف اصلى اصولى از اين مباحث روشن ساختن وضع اوامر كتاب و سنّت است ، ولى طرز بحثها اختصاصى نيست . مرحوم آخوند در مقصد اوّل يعنى در رابطه با اوامر سه فصل منعقد كرده‌اند :\r\nفصل اوّل در رابطه با مادّهء امر است .\r\n\r\n","description":"","footnote":"","page_name":" 326 ","page_number":334},
  {"content":"\r\n\r\nفصل دوّم در رابطه با هيئت امر يا صيغهء افعل است .\r\nفصل سوّم دربارهء اجزاء است .\r\nو بدنبال آن فصول مختلف ديگرى مطرح است كه عمدهء آنها مبحث مقدّمهء واجب و مبحث ضدّ است .\r\n\r\n","description":"","footnote":"","page_name":" 327 ","page_number":335},
  {"content":"\r\n\r\n\r\nفصل اوّل مادّهء امر\r\nفصل اوّل از فصول مختلف مبحث اوامر ، دربارهء مادّهء امر است . يعنى كلمه و لفظ امر ( ا - م - ر ) . دربارهء مادّهء امر از جهات عديده و زواياى گوناگون بحث مىشود كه در مجموع چهار جهت را شامل مىشود .\r\n\r\nالجهة الاولى\r\nيكى از مباحث چهارگانهء مادّهء امر پيرامون معناى لفظ امر است و در اين‌باره دو مقام تشكيل مىدهيم :\r\nمقام اوّل : معناى لغوى و عرفى مادّهء امر\r\nمقام دوّم : معناى اصطلاحى كلمهء امر از ديدگاه اصوليّين\r\nمقام اوّل : واژهء امر در لغت عرب و در عرف عام عربها و اهل لسان به چه معنا آمده است ؟\r\nدانشمندان براى اين كلمه ، موارد استعمال فراوانى ذكر كرده و مدّعى شده‌اند كه لفظ امر در لغت عرب در اين معانى استعمال شده است و حدّ اكثر تا پانزده معنى ذكر شده « 1 » كه\r\n\r\n\r\n","description":"","footnote":"\r\n( 1 ) - بدائع الافكار ، ص 199 - 198 ، البته 14 مورد را ذكر كرده و يك منها جاخالى دارد ولى فعل و صنع را يكى قرار داده كه اگر دو معنى باشند عدد 15 كامل مىشود و در پايان هم اشاره دارد كه چه‌بسا موارد ديگرى هم باشد كه شخص متتبّع مىيابد .\r\n","page_name":" 328 ","page_number":336},
  {"content":"\r\n\r\nمرحوم آخوند در كفايه به هفت مورد از موارد مذكور اشاره كرده‌اند :\r\n1 - گاهى لفظ امر در مورد « طلب » استعمال مىشود و يكى از موارد استعمال اين واژه طلب است ، مثلا مىگوئيم « امر السيّد عبده بكذا اى طلب منه » . . . يا « آمرك بكذا اى اطلب منك » . . . يا « اذا امرتكم بشىء فاتوا منه ما استطعتم اى اذا طلبت منكم » . . .\r\n2 - يكى از موارد استعمال لفظ امر « شأن » [ منزلت ، موقعيّت 
  ] است مثلا با كسى وعده‌اى داشتيد و قدرى دير كرديد . طرف وعده مىگويد : « چرا تأخير كرديد ؟ » مىگوئيد :\r\n« شغلنى امر كذا » يعنى فلان شأن و حالت و موقعيّت مرا به خود مشغول و سرگرم كرد و غفلت كردم .\r\n3 - يكى از موارد استعمال كلمهء امر « فعل » است . [ به معناى لغوى كلمه يعنى كار نه به معناى اصطلاح نحوى 
  ] مثلا مىگوئيم : « الامور مرهونة باوقاتها اى الافعال » . يعنى كارها در رهن وقت خودشان است و هر كارى وقتى دارد . يا مثال مرحوم آخوند كه قرآن مىفرمايد :\r\n « وَ ما أَمْرُ فِرْعَوْنَ بِرَشِيدٍ »  « 1 » اى و ما فعل فرعون . . . يعنى كار فرعون از روى رشد و عقل نبود . [ البته اين مثال قابل مناقشه است ، زيرا قبل از جملهء مذكور فرموده است :  « فَاتَّبَعُوا أَمْرَ فِرْعَوْنَ . . . »  و سپس فرموده است  « وَ ما أَمْرُ فِرْعَوْنَ . . . »  و ظاهرا امر به معناى فرمان و دستور است نه فعل ، و به‌هرحال بايد تفسير ملاحظه شود . 
  ] مرحوم محقّق رشتى در بدائع الافكار ص 198 براى شأن به اين آيه مثال زده‌اند .\r\n4 - يكى از موارد كاربرد واژهء امر در مورد « فعل عجيب » است [ اين معنا از معناى قبلى اخصّ است زيرا آنجا فعل مطلق منظور بود ولى اينجا فعل خاص يعنى فعل عجيب منظور است 
  ] مثلا در قرآن دربارهء حضرت نوح مىخوانيم :  « فَإِذا جاءَ أَمْرُنا وَ فارَ التَّنُّورُ . . . »  « 2 » اى فعلنا العجيب . . . و دربارهء قوم لوط مىخوانيم :  « فَلَمَّا جاءَ أَمْرُنا جَعَلْنا عالِيَها سافِلَها وَ أَمْطَرْنا عَلَيْها حِجارَةً . . . »  « 3 » اى فلمّا جاء فعلنا العجيب ، و دربارهء قوم صالح هم همين تعبير آمده كه :  « فَلَمَّا جاءَ أَمْرُنا »  اى فعلنا العجيب « 4 » [ البته باز بايد تفاسير ديده شود كه اين امرنا آيا\r\n\r\n\r\n","description":"","footnote":"\r\n( 1 ) - سوره هود ، آيهء 67 .\r\n( 2 ) - سوره هود ، آيه 40 .\r\n( 3 ) - سوره هود ، آيه 82 .\r\n( 4 ) - سوره هود ، آيه 66 .\r\n","page_name":" 329 ","page_number":337},
  {"content":"\r\n\r\nهمان فعل عجيب است يا امر به معناى فرمان است ؟ تشريعى يا تكوينى ؟ نظير و جاء ربّك اى امر ربّك كه مراد از امر چيست ؟ 
  ]\r\n5 - يكى از موارد استعمال لفظ امر « شىء » است . مثلا حاجى سبزوارى فرموده است :\r\n « ازمّة الامور طرّا بيده * و الكل مستمدّة من مدده » « 1 » \r\nاى ازمّة الاشياء يعنى زمام امر همه چيز در دست قدرت الهى است و همه از مدد او استمداد مىكنند .\r\n6 - يكى از موارد استعمال مادّهء امر « حادثه » است ، مثلا مىگوئيم كه وقع اليوم امر كذا اى حادثة كذا يعنى امروز فلان حادثه و واقعه رخ داد يا « امر كربلا عجيب » اى حادثه كربلا عجيب .\r\n7 - و يكى از موارد استعمال امر ، « غرض » است ، مثل : جئت لامر كذا اى لغرض كذا ، يعنى براى فلان منظور خدمت رسيدم .\r\nو غير از موارد مذكور هم مواردى ذكر شده است كه فعلا مهمّ نيست . حال اين بحث مطرح مىشود كه نحوهء استعمال امر و دلالت آن بر اين معانى چگونه است ؟ چهار احتمال وجود دارد :\r\n1 - لفظ امر ميان همهء معانى مذكور و غيره مشترك لفظى است ، يعنى براى هريك از آنها جداجدا وضع شده است .\r\n2 - كلمهء امر مشترك معنوى ميان آنها است ، يعنى براى كلّى و قدر جامع آنها وضع شده است .\r\n3 - در يكى از آنها حقيقت است [ طلب 
  ] و در بقيّهء معانى مجازا استعمال مىشود .\r\n4 - فى الجملة مشترك لفظى است [ ميان برخى از معانى 
  ] و فى الجملة مشترك معنوى است [ ميان بعض ديگر 
  ] ؟\r\nاز ميان اين اقوال ، قول اوّل باطل است زيرا اشتراك لفظى مستلزم تعدّد وضع است و تعدّد وضع دليل مىطلبد و هيچ دليلى در كار نيست . حدّ اكثر دليلى كه گفته شده استعمال\r\n\r\n\r\n","description":"","footnote":"\r\n( 1 ) - شرح منظومه ، بخش حكمت ، ص 2 .\r\n","page_name":" 330 ","page_number":338},
  {"content":"\r\n\r\nاست به اينكه : لفظ امر در اين موارد استعمال شده است [ صغرى 
  ] و الاصل فى الاستعمال الحقيقه [ كبرى 
  ] پس لفظ امر در اين‌ها حقيقت است . ولى اين هم دليليّت ندارد ، زيرا اوّلا استعمال اعمّ از حقيقت و مجاز است و مجرّد استعمال نشانهء حقيقت بودن نيست . و ثانيا در بيشتر موارد مذكور اصلا استعمال نيست و خلط مصداق با مفهوم است [ كما سيأتى 
  ] و برفرض شك ، از اصالة عدم الاشتراك استفاده مىكنيم .\r\nقول دوم هم باطل است زيرا ميان معانى مذكور ، جامع ماهوى وجود ندارد تا لفظ امر براى آن وضع شده باشد و اين معانى مصاديق آن كلّى باشند . و دليل فقدان جامع آنست كه برخى از معانى مذكور معناى حدثى و مصدرى و قابل اشتقاق و تغيير و تصريف‌اند [ مثل طلب 
  ] و برخى ديگر داراى معانى جامد و غير قابل اشتقاق هستند [ مثل شىء 
  ] و ميان آن دو جامع حقيقى متصور نيست . البته مىتوان جامع انتزاعى فرض كرد مثلا « احد الامرين او الامور » ولى قطعا اين جامع موضوع له نيست و احدى بدان تفوّه نكرده است .\r\nو قول سوم هم باطل است زيرا كه عرف و اهل لسان بطور مساوى واژهء امر را در طلب و شىء و فعل و . . . استعمال مىكنند و اين‌گونه نيست كه در مورد طلب نياز به قرينه نباشد و در موارد ديگر علاقه را لحاظ كنند . پس قول چهارم باقى مىماند كه صحيح است . منتها در مورد احتمال چهارم نظريات متفاوتى وجود دارد كه در فراز بعدى آنها را ذكر خواهيم كرد .\r\nقوله : و لا يخفى : قبل از ذكر نظريات مشار اليه ، بايد اين مطلب را بيان كنيم كه در بسيارى از معانى و موارد فوق ميان مصداق و مفهوم خلط و اشتباه شده و مشهور حكم مصداق را به مفهوم داده‌اند . يعنى در خيلى از موارد لفظ امر در معنا و مفهوم آن امور استعمال نشده است [ آن‌گونه كه لفظ در معنى استعمال مىشود و حاكى از معنى و مرآت آن واقع مىشود . 
  ] بلكه در مصداقى از مصاديق معانى مذكور استعمال شده است و در واقع در همهء آنها امر به معناى شىء است و شىء كنايه از مصداقى از مصاديق آن عناوين و مفاهيم كلّى است .\r\nفى المثل يكى از موارد استعمال « غرض » بود ، ظاهر مشهور اين بود كه لفظ امر در معناى غرض [ غرض به حمل اوّلى 
  ] استعمال شده غافل از اينكه امر در مصداقى از\r\n\r\n","description":"","footnote":"","page_name":" 331 ","page_number":339},
  {"content":"\r\n\r\nمصاديق غرض [ غرض به حمل شايع 
  ] استعمال شده است كه مثلا زيارت كردن عبادت مريض يا وصول طلب و . . . باشد و معناى غرض با لام غرض كه بر سر كلمهء امر آمده [ لامر كذا 
  ] تفهيم شده است ، پس مصداق غرض به مفهوم عرض مشتبه شده است و اين شبهه پيش مىآيد كه امر در مفهوم غرض به كار رفته است ، درحالىكه در مصداق آن به كار رفته است .\r\nقوله : فافهم : شايد اشاره باشد به اينكه در همه جا نمىتوان گفت كه لام دالّ بر غرض است زيرا گاهى لام بر سر خود كلمهء غرض داخل مىشود و مىگوئيم « جئت لغرض كذا » در اينجا هم اگر لام به معناى غرض باشد ، بايد بگوئيم : « جئت غرض غرض كذا » و اين مضحك است . ولى اين موارد خاص محذور دارد و در موارد ديگر كه محذورى ندارد پس از خود لام غرض فهميده مىشود و مدخول لام مصداق غرض است .\r\nقوله : و هكذا : يكى از معانى مذكور « فعل عجيب » بود و اين شبهه پيش آمد كه كلمهء  « أَمْرُنا »  در آيات مذكور در معنا و مفهوم فعل عجيب استعمال شده است غافل از اينكه امر به معناى شىء و آن‌هم كنايه از مصداقى از مصاديق فعل عجيب يعنى طوفان سهمگين يا باران سهمگين يا باران حجارة مىباشد .\r\nو نيز در مورد حادثه و شأن هم كلمهء امر در معنى و مفهوم كلّى حادثه يا شأن استعمال نشده ، بلكه در مصداقى از مصاديق آنها به كار رفته است و در واقع از امر ، شىء مراد است و شىء كنايه از مصداق خاصّ حادثه يا شأن است . [ مرحوم آخوند راجع به فعل كه يكى از موارد بود سخنى نمىگويند شايد ذكر موارد مذكور از باب مثال باشد پس فعل هم ملحق به آنهاست و امر در مصداق او به كار رفته نه در مفهوم آن ، و شايد هم حساب فعل از آنها جدا است و لذا ذكر نكردند ، ولى در قدم بعدى هم سخنى از فعل به ميان نيامده پس همان احتمال اوّلى اولى است . 
  ]\r\nقوله : و بذلك ظهر : گروهى كه احتمال چهارم يعنى اشتراك لفظى فى الجملة و اشتراك معنوى فى الجملة را پذيرفتند خود چند دسته هستند :\r\n1 - مرحوم مشكينى در حاشيه از استادشان مرحوم قوچانى نقل كرده‌اند كه به عقيده\r\n\r\n","description":"","footnote":"","page_name":" 332 ","page_number":340},
  {"content":"\r\n\r\nايشان لفظ امر ميان سه معنى مشترك لفظى است : طلب و شأن و شىء . و بقيّهء معانى را در تحت مفهوم شىء داخل مىكرده و شىء را مشترك معنوى ميان آنها قرار مىداد .\r\n2 - خود مرحوم مشكينى فرموده‌اند : كه كلمهء امر مشترك لفظى ميان سه معنى است :\r\nطلب و شأن و فعل و بقيّهء معانى را در مفهوم شأن داخل كرده است .\r\n3 - مرحوم صاحب فصول « 1 » فرموده است : لفظ امر مشترك لفظى ميان دو معنى است :\r\nطلب و شأن [ و بقيّه معانى در تحت عنوان شأن داخل است 
  ] و دو دليل هم آورده است :\r\nدليل اوّل : از لفظ امر عند الاطلاق يكى از دو معناى طلب و شأن متبادر است .\r\nدليل دوّم : گروهى از اهل لغت گفته‌اند كه لفظ امر به معناى طلب و شأن است .\r\nمرحوم آخوند مىفرمايد : « از مطالبى كه گفتيم بطلان اين نظريّه روشن شد ، زيرا لفظ امر در مفهوم شأن استعمال نشده است بلكه در مصداقى از مصاديق آن به كار رفته و خلط مصداق به مفهوم شده است . »\r\n4 - مختار صاحب كفايه : بعيد نيست كه مادّهء امر ميان دو معنى مشترك لفظى باشد : يكى طلب فى الجملة [ قطع نظر از خصوصيات طلب كه وجوبى باشد ، از عالى به سافل باشد و . . . كما سيأتى 
  ] و ديگرى شيئى كه شيئى عامّ است و هريك از اعيان ذوات [ مثل درخت ، انسان و . . . 
  ] و صفات [ كتابت ، علم و . . . 
  ] و افعال [ ضرب و قتل و . . . 
  ] را شامل است و بقيّهء معانى در تحت مفهوم كلّى شىء داخل هستند .\r\nسؤال : آيا ميان طلب و شىء قدر جامعى نيست ؟\r\nجواب : خير اين دو به دو دليل قدر جامع ندارند :\r\n1 - طلب معناى حدثى و قابل اشتقاق دارد و شيئى معناى اسمى و جامد و غير قابل اشتقاق دارد .\r\n2 - امر به معناى طلب بر اوامر جمع بسته مىشود و امر به معناى شىء بر امور جمع بسته مىشود .\r\nو اين اختلافات قرينه است كه آن دو از يك مقوله نيستند و جامع حقيقى ندارند و گرنه\r\n\r\n\r\n","description":"","footnote":"\r\n( 1 ) - الفصول الغرويّة ، ص 62 .\r\n","page_name":" 333 ","page_number":341},
  {"content":"\r\n\r\nاختلاف نداشتند . البته اين سؤال و جواب در كفايه نيامده است ولى به جهت تكميل بحث آن را آورده‌ايم .\r\nتا اينجا از نظر لغت و عرف عام معناى امر را رسيدگى كرديم .\r\nقوله : و امّا بحسب الاصطلاح : مقام دوّم : اصولى وقتى كلمهء امر را به كار مىبرد و مىگويد : باب الاوامر و . . . منظورش از امر چيست ؟ مىفرمايند : ادّعاى اجماع بر اين است كه « 1 » امر در اصطلاح اصوليّين براى قول مخصوص وضع شده و از معناى لغوى و عرف عامش منقول گشته و در قول مخصوص حقيقت شده است .\r\nمنظور اصولى از قول مخصوص عبارت است از « صيغه افعل » پس مراد اصولى از امر ، صيغه مخصوص است و مرادش از اوامر صيغ مخصوصه [ اقيموا الصلاة ، آتوا الزكاة ، اضرب و . . . 
  ] است و از نظر اصولى اگر لفظ امر در صيغه افعل استعمال شود ، حقيقت است و اگر در غير آن [ معانى ديگرى كه قبلا از حيث لغت و عرف آورديم . 
  ] استعمال شود مجاز خواهد بود . « 2 »\r\nقوله : و لا يخفى : به عقيدهء مرحوم آخوند معناى اصطلاحى مذكور يك اشكال اساسى دارد و آن اينكه از طرفى صيغه افعل با همين عنوانى كه دارد ، داراى معناى اسم مصدرى و جامد است و قابليّت ندارد كه از آن مشتقّات ساخته شود مفهوم صيغه افعل كه قابل تصريف نيست [ بلكه مصاديق آن قابل تصريف‌اند 
  ] و از طرفى ظاهرا مشتقاتى كه از لفظ امر اخذ مىشود [ امر يأمر آمر و . . . 
  ] به معناى اصطلاحى كلمه مربوط مىشود ، نه به معناى ديگر .\r\nنتيجه اين دو مقدمه آن است كه صيغه افعل مفاد لفظ امر نيست ، و امر در اصطلاح اصولى براى صيغه افعل وضع نشده است .\r\n\r\n\r\n","description":"","footnote":"\r\n( 1 ) - الفصول الغرويّة ، ص 63 ، از قول عده‌اى نقل اجماع كرده و در مفاتيح الاصول ص 108 فرموده است :\r\nناقلين اجماع عبارتند از نهايه و تهذيب و منية و مختصر و شرح مختصر .\r\n( 2 ) - مرحوم آخوند براى مجاز بودن در غير قول مخصوص دليلى نياورده ولى در مفاتيح الاصول ، ص 108 در حدود هفت دليل بر اين امر اقامه شده است .\r\n","page_name":" 334 ","page_number":342},
  {"content":"\r\n\r\nقوله : فتدبّر : اشاره به اين است كه مقدّمه دوّم اشكال ناتمام است و ممكن است كسى بگويد كه ظاهرا اشتقاقات از لفظ امر به معناى لغوى كلمه يعنى طلب مىباشد و طلب معناى حدثى و مصدرى دارد و قابل اشتقاق است . و بلكه من المقطوع به كه اشتقاقها از امر به همين معنا است نه معناى مصطلح ، زيرا معناى اصطلاحى جديد است و پس از اسلام در عصر امام صادق ( ع ) يا پس از آن پيدا شده است ، درحالىكه مشتقات [ امر ، يا مر و . . . 
  ] قبل از اسلام هم بود و در استعمالات عربى وجود داشته ، پس اشكال وارد نيست و مىتواند امر در اصطلاح به معناى صيغهء افعل باشد .\r\nقوله : و يمكن : به عقيدهء مرحوم آخوند اشكال مذكور وارد است و لذا در اين فراز در صدد توجيه كلام بزرگان برآمده و مىفرمايد : « گرچه اصوليّين در ظاهر فرموده‌اند كه امر براى صيغه افعل و قول مخصوص وضع شده است ولى كلامشان تقديرى دارد و منظورشان طلب به قول مخصوص است نه خود قول مخصوص ، و اگر طلب كذايى مراد بود ، طلب داراى معناى حدثى و مصدرى است و هيچ مانعى ندارد كه مشتقات داشته باشد . »\r\nسؤال : پس چرا تعبير به قول مخصوص كرده‌اند ؟\r\nجواب : از باب اينست كه صيغهء افعل دالّ بر طلب است و دال و مدلول به نوعى با يكديگر اتّحاد دارند و لذا مجازا از يكى به ديگرى تعبير كرده و دالّ را گفته و مدلول را اراده كرده‌اند [ به علاقهء دالّ و مدلول 
  ] « 1 »\r\n\r\n\r\n","description":"","footnote":"\r\n( 1 ) - در مفاتيح الاصول ص 108 فرموده است : اصوليين مىگويند كه امر يعنى قول مخصوص ، سپس در تفسير قول مخصوص هشت قول آمده است كه قول عامّه و اهل سنت اين است : قول مخصوص يعنى صيغهء افعل . . . ولى قول علّامه در تهذيب و نهاية اين است كه قول مخصوص يعنى طلب الفعل بالقول على جهة الاستعلاء ، حال طبق اين تعريف اشكال مرحوم آخوند اصلا وارد نيست و نيازى به اين توجيه در يمكن . . . نداريم ، و در حاشيه قوانين ص 80 مىخوانيم : در حدود 16 تعريف امر ذكر شده كه عمدهء آنها منطبق است بر اين : « طلب الفعل بالقول » و در متن قوانين ج 1 ، ص 81 مىخوانيم : الامر على ما ذكره اكثر الأصوليّين : طلب الفعل بالقول استعلاء\r\n","page_name":" 335 ","page_number":343},
  {"content":"\r\n\r\nقوله : نعم : گويا كسى مىپرسد : « حالا كه به نظر شما قول مخصوص يا صيغهء افعل مفاد لفظ امر نيست پس ميان امر و صيغهء افعل چه نسبتى وجود دارد » ؟ در جواب مىفرمايد كه رابطه رابطهء كلّى و فرد است . يعنى در مواردى كه صيغه افعل دالّ بر طلب باشد [ نه تهديد و تعجيز و . . . كما سيأتى 
  ] آن هم طلب عالى از دانى [ نه مساوى از مساوى و يا دانى از عالى 
  ] مصداقى از مصاديق امر به معناى طلب است و تفاوت ندارد كه به عنوان مطلق طلب منظور باشد - كه اعم از وجوبى و ندبى است - يا خصوص طلب وجوبى مراد باشد . [ على الخلاف الآتى در جهت ثالثه 
  ] پس صيغهء افعل به حمل اوّلى امر نيست كه امر براى مفهوم آن وضع شده باشد ، بلكه قول مخصوص امر به حمل شايع است يعنى مصداقى از مصاديق امر است ، آن هم نه مطلقا بلكه صيغهء به معناى طلب ، و امر به معناى طلب و در حقيقت ميان لفظ امر و صيغهء افعل عموم من وجه است :\r\nگاهى لفظ امر اطلاق مىشود ، ولى صيغه افعل صدق نمىكند مثل مواردى كه امر به معناى شىء و شأن و . . . باشد و گاهى صيغهء افعل صدق مىكند ، ولى كلمهء امر صدق نمىكند مثل مواردى كه افعل براى تهديد و . . . باشد . و گاهى هر دو تصادق دارند مثل مواردى كه امر به معناى طلب باشد و صيغهء افعل هم بر طلب حقيقى دلالت كند و به داعى بعث حقيقى انشاء شود كه مصداقى از مصاديق امر طلبى است .\r\nقوله : و كيف كان : در اصطلاح اصولى از « امر » هرچه كه اراده شود مهم نيست ، زيرا از دو حال خارج نيست : يا اصطلاح خاصى نزد اصوليّين ثابت نشده ، پس بحث بىفايده است . و يا ثابت شده [ منظور از ثبت النقل در عبارت آخوند يا نقل از معناى لغوى به اصطلاحى است و يا الف و لام « النقل » عهد ذكرى و اشاره به نقل اتفاقى است كه قبلا ذكر شد ، يعنى اتفاق و اجماع بر حقيقت بودن امر در قول مخصوص ثابت شود . 
  ] كه برفرض ثبوت ، اصطلاحى بيش نيست و ما در اصطلاح و نامگذارى نزاعى نداريم چرا كه اثرى ندارد و در كلمه‌هاى امرى كه در كتاب و سنّت وارد شده و ثمرهء عملى دارد قطعا اين معناى مصطلح مراد نيست و معناى لغوى و عرفى منظور است . بنابراين مهم اينست كه معناى لغوى و عرفى امر را بدانيم [ از اينجا مجددا به مقام اوّل برگشته و آن بحث را تكميل\r\n\r\n","description":"","footnote":"","page_name":" 336 ","page_number":344},
  {"content":"\r\n\r\nمىكنند . 
  ] تا در مواردى كه لفظ امر در كتاب و سنّت و استعمالات عرفى بدون هيچ قرينه‌اى به كار رفت ، بر همان معناى لغوى حمل شود و سرگردان نباشيم . فنقول :\r\nترديدى نيست در اينكه لفظ امر در قرآن و روايات در معانى مختلفى استعمال شده است . مثلا در فعل استعمال شده است . مثل  « وَ ما أَمْرُ فِرْعَوْنَ بِرَشِيدٍ »  در فعل عجيب استعمال شده است مثل  « فَلَمَّا جاءَ أَمْرُنا » *  ، در طلب استعمال شده است مثل  « وَ ما أُمِرُوا إِلَّا لِيَعْبُدُوا اللَّهَ . . . »  [ قبلا فرمودند : « امر در اين معانى استعمال نشده و از باب اشتباه مصداق به مفهوم است » ولى الآن خودشان تعبير به استعمال دارند و آن را مىپذيرند . 
  ] امّا چگونه استعمالى ؟ آيا اشتراك لفظى دارد و براى هركدام جداگانه وضع شده ؟ يا اشتراك معنوى ؟\r\nيا حقيقت و مجاز است ؟ مىفرمايند كه همه اين‌ها محتمل است و هيچ‌كدام هم ثابت نيست . [ قبلا تصريح داشتند كه لفظ امر حقيقت در طلب شىء است و فى الجملة اشتراك لفظى را پذيرفتند . ولى اينجا آن را نمىپذيرند . البتّه آن عبارت قبلى طبق بعضى نسخه‌هاى كفايه كلمه شىء دارد پس مشترك لفظى است . و طبق بعضى نسخ كلمه شىء ندارد ، پس در خصوص طلب حقيقت مىشود و نسبت به باقى معانى مجاز مىشود و به‌هرحال اشكال به مرحوم آخوند وارد است . 
  ]\r\nقوله : و ما ذكر : گويا كسى مىگويد : « چرا مىفرماييد كه بر هيچ‌يك از احتمالات مذكور حجّتى نيست ؟ مگر آن حجّت‌ها و بياناتى كه در مسئله تعارض احوال لفظ [ در مقدّمه هشتم گذشت 
  ] ذكر كرده‌اند ، مرجّح يكى از احتمالات نيست ؟ مثلا چه مانعى دارد بگوئيم :\r\nمجاز اولويت دارد چون غلبه دارد و « الظنّ يلحق الشىء بالاعمّ الاغلب ؟ » يا مثلا اشتراك لفظى اولى است ، چون ابعد از خطاست ؟ چرا از مرجّحات آن باب استفاده نمىكنيد ؟ »\r\nدر جواب مىفرمايند كه آن مطالب مبتلا به سه اشكال است :\r\n1 - صغروى : ما اصل غلبهء مجاز و ابعديّت عن الخطإ بودن اشتراك لفظى و . . . را قبول نداريم .\r\n2 - كبروى : برفرض قبول غلبه ، كبراى حجيّت اين ظنون را قبول نداريم چون دليلى بر حجيّت آنها نداريم و اصل اوّلى هم حرمت پيروى از ظنّ و گمان است .\r\n\r\n","description":"","footnote":"","page_name":" 337 ","page_number":345},
  {"content":"\r\n\r\n3 - برفرض قبول صغرى و كبرى مىگوئيم كه مزيّت مجاز بودن با مزيّت اشتراك لفظى تعارض مىكنند و تساقط مىكنند .\r\nقوله : فلا بدّ : اين فراز را بعدا توضيح مىدهيم .\r\nقوله : نعم لو علم : حال كه از لحاظ وضعى به نتيجه‌اى نرسيديم و معلوم نشد كه اشتراك لفظى است يا حقيقت و مجاز است ، نوبت به ظهور مىرسد و اينكه مادّهء امر در كدام معنى ظهور دارد ؟ ظهور حجّت و به حكم بناء عقلاء متّبع است ، ضمنا اعم است از اينكه وضعى باشد يا اطلاقى يا انصرافى . اگر در اين مرتبه به نتيجه‌اى رسيديم و ثابت شد كه امر در فلان معنى ظهور دارد [ منشأ ظهور هرچه باشد مهم نيست . 
  ] اصالة الظهور جارى كرده و به همان اخذ مىكنيم و عند الاطلاق لفظ امر برآن حمل مىشود .\r\nسؤال : از بين معانى مختلف ، لفظ امر در كدام معنى ظهور دارد ؟\r\nجواب : مىفرمايند : « بعيد نيست كه در معناى اوّل يعنى طلب ظهور داشته باشد » [ چون كثيرا ما در اين مورد استعمال شده است و كثرت استعمال سبب انصراف و ظهور انصرافى شده است . 
  ]\r\nقوله : فلا بدّ : در مجموع سه گام بايد برداريم :\r\nگام اوّل : از لحاظ وضع واضع و معناى لغوى به نتيجه‌اى برسيم كه نرسيديم و ناكام مانديم .\r\nگام دوّم : از لحاظ ظهور عرفى به نتيجه برسيم كه مرحوم آخوند به نتيجه رسيدند .\r\nگام سوّم : اگر كسى از لحاظ ظهور هم به نتيجه‌اى نرسيد و ادّعا كرد كه لفظ امر هم در طلب و هم شىء و . . . زياد استعمال نشده و هيچ‌كدام اولى از ديگرى نيست و يا برفرض هم يكى زيادتر باشد ولى احتمال مىرود مجاز مشهور باشد و محتاج به قرينه باشد و . . .\r\nعند الاطلاق متحيّر مىمانيم ، آخرين ملجأ و ملاذ ما مراجعه به اصول عمليّه است كه به حسب موارد فرق مىكند . گاهى مورد ، مجراى استصحاب است و گاهى مجراى برائت .\r\n\r\n","description":"","footnote":"","page_name":" 338 ","page_number":346},
  {"content":"\r\n\r\n\r\nالجهة الثانية\r\nمطالبى كه در جهت ثانيه و ثالثه و رابعه خواهد آمد تماما دربارهء امر به معناى طلب است و اصولى با امر به معناى شىء و شأن و حادثه . . . كارى ندارد حال آنچه فعلا در جهت ثانيه مطرح است با دو نكته بيان مىشود :\r\nالف ) طلب گاهى از مقام بالا و عالى نسبت به دانى است مثل طلب والد از ولد ، مولى از عبد ، امام از امّت و . . . و گاهى از مساوى به مساوى است مثل طلب دو همكار و هم‌رتبه از يكديگر [ نامش التماس است 
  ] و گاهى از سافل نسبت به عالى است مثل طلب فقير از غنّى ، كودك از والدين و . . . [ نامش دعاء است 
  ]\r\nب ) علوّ واقعى آنست كه شخص در واقع و نفس الامر عالى و برتر باشد . [ عرفا او را برتر بدانند يا عقلا علوّ داشته باشد و يا شرعا و به فرموده محقّق قمى در قوانين ج 1 ص 81 : « و المراد بالعالى من كان له تفوّق يوجب اطاعته عقلا او شرعا » 
  ] و استعلاء آنست كه شخص خود را برتر بداند و قيافهء آمرانه به خود بگيرد و از موضع فرماندهى برخورد كند ، چه در واقع همچنين باشد و چه صرفا در ظاهر چنين قيافه‌اى بگيرد . [ و به قول صاحب فصول : « معناه طلب علوّ النفس و اظهاره » و به نقل محقّق رشتى در بدائع الافكار ص 201 :\r\n« الاستعلاء التغليظ فى القول » و خود محقّق فرموده است : « استعلاء امرى وجدانى است كه هركس آن را مىشناسد زيرا علوّ نفسانى چيزى است و اظهار آن چيز ديگر است » و به قول مفاتيح الاصول ص 108 : « الاستعلاء ان يلاحظ انّه اعلى من المأمور . » « 1 » 
  ]\r\nبا توجه به اين دو نكته مىگوئيم : در صدق امر به معناى طلب ، آيا علوّ معتبر است يا\r\n\r\n\r\n","description":"","footnote":"\r\n( 1 ) - الفصوص الغرويّة ، ص 63 .\r\n","page_name":" 339 ","page_number":347},
  {"content":"\r\n\r\nاستعلاء ؟ يا هر دو يا يكى از آنها و يا هيچ‌كدام ؟ در مجموع پنج قول مطرح است « 1 » :\r\n1 - مشهور برآنند كه علوّ واقعى معتبر است .\r\n2 - برخى برآنند كه استعلاء معتبر است .\r\n3 - جمعى برآنند احد الامرين معتبر است .\r\n4 - برخى مىگويند كه هر دو امر معتبر است .\r\n5 - و عدّه‌اى مىگويند كه هيچ‌كدام معتبر نيست .\r\nمرحوم آخوند در اين رابطه سه قدم برداشته‌اند :\r\nدر قدم اوّل مىفرمايند كه الظاهر اى المتفاهم العرفى و الاختصاص الوضعى آنست كه در معناى امر علوّ معتبر است يعنى امر به معناى طلب است ، امّا نه هر طلبى بلكه خصوص طلب عالى از دانى ، بنابراين طلب مساوى از مساوى امر نيست ، طلب دانى از عالى امر نيست . [ براى اين بيان خود دليل نمىآورند ، ولى مىتوان گفت كه اولا تبادر دليل است كه از لفظ امر طلب عالى متبادر است . و ثانيا از طلب عالى لفظ امر صحت سلب ندارد ، ولى نسبت به طلب مساوى و سافل صحّت سلب دارد . 
  ] پس اگر احيانا لفظ امر در طلب مساوى و دانى استعمال شود ، حتما مجاز خواهد بود [ به علاقهء مشابهت در صورت و ظاهر 
  ] ضمنا تفاوتى ندارد كه طلب عالى از دانى به مادّه امر باشد يا به صيغه افعل يا به جملهء اسميّه يا فعل مضارع يا مادّه طلب باشد يا به اشاره باشد يا به كتابت باشد تمام اين‌ها امر مىباشند . با همين بيان دو نظر از پنج نظر ردّ شد :\r\n1 - قول پنجم كه هيچ‌كدام را معتبر نمىدانست [ البته اين مجرّد احتمال است و كسى بدان قائل نشده است 
  ] .\r\n2 - قول سوّم كه مجرّد استعلاء را معتبر مىدانست .\r\nدر قدم دوّم اين سؤال را مطرح مىكنند كه آيا علاوه بر علوّ واقعى استعلاء هم لازم است و عالىرتبه بايد خود را مستعلى هم ببيند تا بر طلب او امر اطلاق شود ؟ يا استعلاء لازم نيست ؟\r\n\r\n\r\n","description":"","footnote":"\r\n( 1 ) - اين اقوال با ذكر قائلين و ادلّه آنها در هداية المسترشدين ص 133 - 132 بيان شده است .\r\n","page_name":" 340 ","page_number":348},
  {"content":"\r\n\r\nدر جواب مىفرمايند : « خير ، استعلاء لازم نيست بلكه همين‌كه علوّ واقعى داشت طلب او امر است ، چه قيافه آمرانه به خود بگيرد و استعلاء به خرج دهد و چه خفض جناح كرده و بال‌وپر تواضع گسترده و با كمال تواضع مطلبى را درخواست كند و خواهشمندانه چيزى را بطلبد ، باز هم تقاضاى او امر است . [ پس سخن نحوييّن كه به اتفاق كلمه گفته‌اند : « الامر طلب الفعل على سبيل الاستعلاء » باطل است . 
  ]\r\nو دليل مطلب ظاهر يعنى متفاهم عرفى است : عرف و عقلاء كسى را كه از خواهش مولى يا پدر يا ولّى امر سربازند مستحقّ مذمّت و سرزنش مىدانند و اگر تقاضاى مذكور امر نبود جاى چنين ذمّى هم نبود » با اين قدم قول چهارم هم ردّ شد كه هر دو را باهم معتبر مىدانستند و در نتيجه استعلاء لازم نيست .\r\nقدم سوّم :\r\nقوله : و امّا احتمال : بعضى از اصوليّين فرموده‌اند كه : در صدق امر يكى از دو چيز لازم است : يا علوّ واقعى و يا استعلاء و طلب علوّ « 1 » مرحوم آخوند در مقام ردّ اين احتمال مىفرمايند : « و هو ضعيف » . يعنى سست و بىپايه است .\r\nقوله : و تقبيح : در واقع كليّه كسانى كه به نوعى استعلاء را شرط مىدانند ، چه آنها كه معيّنا استعلاء را گفته‌اند و چه آنها كه به صورت تخيير استعلاء را معتبر دانسته‌اند ، دليلشان اين است كه اگر يك انسان سافل و دانى استعلاء به خرج دهد و قيافهء آمرانهء اشخاص و الا مرتبه را به خود بگيرد و از شخص عالى چيزى را بطلبد ، [ مثلا عبدى مولايش را به كارى امر نمايد ، فقيرى غنّى را به پرداخت وجهى امر كند ، فرزندى پدر را بر انجام كارى ملزم بسازد و . . . 
  ] خردمندان جهان او را تقبيح و توبيخ نموده و در مقام مذمّت و سرزنش او مىگويند : « چرا مولايت را به فلان كار امر مىكنى ؟ » كيفيت استشهاد : در مقام مذمت تعبير به امر مىكنند و مىگويند : « لم تأمره » و اگر بر طلب سافل مستعلى امر صدق نمىكرد ، عقلاء چنين تعبيرى نداشتند . پس معلوم مىشود به مجرّد استعلاء امر صادق است .\r\nقوله : انّما هو : مرحوم آخوند در مقام ردّ اين استدلال مىفرمايند :\r\nسه چيز از سافل صادر شده است :\r\n\r\n\r\n","description":"","footnote":"\r\n( 1 ) - هداية المسترشدين ، ص 132 .\r\n","page_name":" 341 ","page_number":349},
  {"content":"\r\n\r\n1 - خود را نازل منزلهء عالى قرار مىدهد و به خيال خويش ، خود را عالى فرض و ادّعا مىكند . حال خودش هم وجدانا مىداند كه عالى نيست و يا در اثر جهل مركّب خيال مىكند كه عالى است درحالىكه اين خيال و گمان او پشتوانه نداشته و واقعا چنين نيست .\r\n2 - عملا در خارج استعلاء به خرج داده و قيافهء متأمّرانه‌اى به خود مىگيرد [ مثل خلفاء ثلاث كه واقعا امير مسلمانان نبودند ، ولى متأمّر بودند و اميرى را به خود بسته بودند و دست امير واقعى را از پشت بسته بودند . 
  ]\r\n3 - بدنبال استعلاء مذكور از عالى و مقام بالاتر چيزى را مىطلبد .\r\nتقبيح عقلاء بر امر ثالث نيست زيرا كه در خارج طلب و درخواست عبيد از موالى ، فقراء از اغنياء ، اولاد از پدران و . . . فراوان است و هيچ عاقلى آن را زشت نمىشمارد . پس طلب سافل از عالى برفرض امر باشد ، مذمّت عقلاء بر خود طلب و به زبان آوردن نيست .\r\nبلكه مذمّت بر يكى از دو امر قبلى يعنى تنزيل يا استعلاء است . »\r\nقوله : و انّما يكون : گويا كسى مىپرسد كه اگر توبيخ بر دو امر قبلى است ، پس چرا عقلاء در مقام توبيخ نمىگويند : « لم تنزّل نفسك منزلة العالى ؟ لم تستعلى ؟ » و . . . بلكه مىگويند : « لم تأمره » و تعبير به امر مىكنند ؟ در جواب مىفرمايد : « اگر بر طلب سافل اطلاق امر مىكنند ، به مقتضاى استعلاء او است يعنى امر حقيقى نيست بلكه امر صورى و ظاهرى است كه شبيه امر حقيقى است و مجازا اطلاق مىشود »\r\nقوله : و كيف كان : تقبيح عقلاء خواه بر طلب و امر سافل باشد و خواه بر استعلاء او باشد ، مهم نيست . مهم آنست كه ما يك دليل روشن داريم بر اينكه امر در طلب سافل حقيقت نيست و همين كافى است . آن دليل روشن ، صحّت سلب است . هنگامى كه طلب سافل را موضوع و لفظ امر را محمول قرار مىدهيم و آزمايش مىكنيم ، وجدانا سلب لفظ امر از آن طلب صحيح است و مىتوان گفت كه طلب عبد از مولى يا ولد از والد امر نيست و اگر طلب مذكور فردى از افراد امر بود كه سلب صحيح نبود ، پس معلوم مىشود طلب سافل از افراد و مصاديق امر نيست و حمل شايع ندارد بلكه سلب شايع دارد ، و در نتيجه معلوم مىشود كه امر مطلق طلب نيست بلكه طلب خاص يعنى طلب عالى از دانى است .\r\nو هو المطلوب .\r\n\r\n","description":"","footnote":"","page_name":" 342 ","page_number":350},
  {"content":"\r\n\r\n\r\nالجهة الثالثة\r\nحال كه محرز شد كه « امر » طلب عالى از دانى است و علوّ در صدق امر معتبر است ، مىگوئيم كه طلب عالى از دانى دو شعبه دارد :\r\n1 - طلب الزامى و وجوبى\r\n2 - طلب غير الزامى يا ندبى\r\nحال اين سؤال مطرح مىشود كه در مواردى كه لفظ امر اطلاق مىشود [ مثلا مولائى به عبدش مىگويد : « آمرك بكذا » 
  ] و هيچ قرينه‌اى هم بر وجوب يا استحباب در ميان نيست [ مثلا بدنبال آمرك بكذا نگفته است كه اگر ترك كنى عقاب مىشوى تا قرينه بر وجوب باشد يا نگفته است كه رخصت در ترك دارى تا نشانه استحباب باشد . 
  ] آيا اطلاق امر ظهور در طلب وجوبى دارد و بر الزام حمل مىشود ؟ يا ظهور در طلب ندبى دارد و بر ندب حمل شود ؟ و يا ظهور در كلّى و قدر جامع ميان آن دو دارد و بر مطلق الطلب حمل مىشود ؟ در اين زمينه احتمالاتى وجود دارد :\r\n1 - ظهور در وجوب دارد و ندب محتاج به قرينه است .\r\n2 - ظهور در ندب دارد و وجوب قرينه مىطلبد .\r\n3 - ظهور در قدر جامع دارد و خصوص هر فرد قرينه مىطلبد .\r\nولى از ميان احتمالات مذكور دو احتمال قائل دارد : احتمال اوّل را مشهور فرموده‌اند ، و احتمال سوّم را گروهى . [ البته مرحوم مظفر اين‌ها را به صورت اقوال مطرح كرده و حتى اشاره به بيش از سه قول هم كرده‌اند « 1 » ولى در كلمات بزرگان دو قول بيشتر نيامده است . 
  ]\r\nمرحوم آخوند رأى مشهور را برگزيده ، براى آن سه دليل و سه مؤيد مىآورند :\r\n\r\n\r\n","description":"","footnote":"\r\n( 1 ) - اصول الفقه ، ج 1 و 2 ، ص 61 .\r\n","page_name":" 343 ","page_number":351},
  {"content":"\r\n\r\nدليل اوّل - تبادر : از لفظ امر عند الاطلاق طلب وجوبى متبادر است ، و تبادر علامت حقيقت بودن است . پس لفظ امر در وجوب حقيقت و در غير آن مجاز است .\r\n[ دليل دوّم - صحّت سلب : اگرچه در به دو امر و با نظر سطحى و مسامحى بر طلب ندبى هم امر اطلاق مىشود ، ولى با كمى دقّت در واژه امر كه ترس‌ولرز و هيبت در مفهوم آن نهفته است ، مطمئن مىشويم كه از طلب ندبى صحّت سلب دارد و اگر برآن اطلاق مىشود مجازى است ، و لو مجاز مشهور باشد . 
  ]\r\nقبل از بيان دليل سوّم ، مؤيّدات را بررسى مىكنيم :\r\nمؤيّد اوّل - قوله تعالى :  « فَلْيَحْذَرِ الَّذِينَ يُخالِفُونَ عَنْ أَمْرِهِ أَنْ تُصِيبَهُمْ فِتْنَةٌ أَوْ يُصِيبَهُمْ عَذابٌ أَلِيمٌ »  « 1 » وجه التأييد : مبسوطا در معالم الاصول « 2 » بيان شد ، و اجمال مطلب اينكه « آيه روى مخالفت امر تكيه كرده و فرموده است : « كسانى كه از امر الهى سرپيچى مىكنند و با آن مخالفت مىكنند [ به صرف اينكه مخالفت امر كنند 
  ] بايد بترسند و منتظر بلاى دنيوى و عذاب اخروى باشند . » و اگر مخالفت امر به عنوان اينكه مخالفت امر است ، حرام نبود موافقت آن واجب نبود كه ترس و عذاب نداشت . از اينجا مىفهميم كه امر دالّ بر وجوب است و مخالفت آن عقاب‌آور است .\r\nسؤال : چرا مرحوم آخوند اين آيه را به عنوان مؤيد آورد نه دليل ؟\r\nجواب : براى اينكه احتمالاتى در آيه وجود دارد كه آن را از دليل بودن مىاندازد :\r\n1 - شايد مراد از « امره » در آيه لفظ امر و مادّهء امر نباشد بلكه به مصاديق امر يعنى صيغه‌هاى افعل از قبيل اقيموا الصلاة - آتوا الزكاة و . . . اشاره داشته باشد .\r\n2 - برفرض كه خود لفظ امر باشد شايد امر خدا اين‌گونه است كه لفظ امر به ضمير اضافه شده و اوامر موالى ديگر چنين نيست و بحث ما در مطلق اوامر است .\r\n3 - شايد به بركت قرائن وجوب فهميده مىشود نه از لفظ امر عند الاطلاق ، و قرائن كلمهء فليحذر است كه دعوت به حذر مىكند و حذر در جايى است كه عذاب باشد و كلمهء اصابهء فتنه يا عذاب اليم قرينه بر وجوب است .\r\n\r\n\r\n","description":"","footnote":"\r\n( 1 ) - سوره نور ، آيه 63 .\r\n( 2 ) - معالم الاصول ، ص 40 .\r\n","page_name":" 344 ","page_number":352},
  {"content":"\r\n\r\n4 - از همهء احتمالات قبل كه بگذريم و بپذيريم كه خود لفظ امر بدون هيچ قرينه‌اى دالّ بر وجوب است ، مىگوئيم كه حد اكثر استعمال در وجوب ثابت مىشود ، ولى استعمال اعم از حقيقت و مجاز بودن است .\r\nمؤيد دوّم : قول النبى ( ص ) : « لو لا ان اشق على أمّتي لامرتهم بالسواك » « 1 »\r\nوجه التأييد : بلاشك مسواك كردن در اسلام مستحب است ، و مع‌ذلك در حديث مىفرمايد كه من امر به مسواك نمىكنم ، اگر در مقام سخت‌گيرى بودم و چنين بنائى داشتم ، امر مىكردم . ولى چون بنا بر سخت‌گيرى ندارم و دين من دين سهل و آسانى است لذا به مسواك كردن امر ندارم ، پس از مورد استحباب و فعل مندوب كه داراى طلب ندبى است ، نفى امر كرده است و معلوم مىشود امر حقيقتا بر طلب ندبى اطلاق نمىشود و گرنه سلب و نفى صحيح نبود . پس امر حقيقت در وجوب است .\r\nسؤال : چرا اين روايت را مؤيد قرار دادند ؟ و دليل مستقل قرار ندادند ؟\r\nجواب : براى اينكه اولا شايد وجوب و الزام از قرينه يعنى كلمه اشقّ استفاده شود و بحث ما در جائى است كه قرينه‌اى در كار نباشد . و ثانيا حد اكثر استعمال در مورد خاص را دلالت دارد و استعمال كه علامت حقيقت بودن نيست .\r\nمؤيّد سوّم : بريره كنيز عايشه بود و در هنگام كنيزى او را به عقد عبدى درآورده بودند پس از مدّتى آزاد شد و چون امر طلاق به يد حرّه است ، نزد عبد نمىرفت و قصد جدايى داشت . شوهرش نزد پيامبر ( ص ) شكايت برد . رسول خدا به بريره فرمود : « به خانه‌ات برگرد و با شوهر و فرزندانت زندگى كن » بريره عرض كرد : « يا رسول اللّه آيا امر به برگشتن به منزل مىفرماييد ؟ » فرمود : « خير امر نمىكنم و لكن شفاعت و وساطت مىكنم . . . » [ متن روايت : عوالى اللآلى روى ابن عباس : انّ زوج بريرة كان عبدا اسود يقال له : مغيث كانّى انظر : اليه يطوف خلفها يبكى و دموعه تجرى على لحيته ، فقال النبى ( ص ) للعباس : يا عبّاس ، الا تعجب من حبّ مغيث بريرة ، و من بغض بريرة مغيثا ؟ ! فقال لها النبى ( ص ) لو راجعته فانّه ابو ولدك ، فقالت : يا رسول اللّه أ تأمرني ؟ قال : لا ، انّما انا شفيع ، فقالت : لا حاجة\r\n\r\n\r\n","description":"","footnote":"\r\n( 1 ) - وسائل الشيعة ، ج 1 ، ص 354 ، باب سوّم از ابواب مسواك كردن ، حديث 4 .\r\n","page_name":" 345 ","page_number":353},
  {"content":"\r\n\r\nلى فيه « 1 » 
  ]\r\nوجه تأييد : بريره گفت : « أ تأمرني و . . . » معلوم مىشود در ذهن او اين مطلب مرتكز بوده كه اگر امر باشد واجب مىشود و بايد امتثال كند ، لذا سؤال كرد : « أ تأمرني . . . »\r\nرسول خدا هم او را ردع نكرد و نفرمود كه امر هم باشد كه واجب نيست . بلكه تقرير فرمود ، و فرمود : « لا » يعنى امر نمىكنم [ كه اگر امر كنم واجب مىشود 
  ] بلكه شفاعت مىكنم .\r\nسؤال : چرا اين روايت را مؤيد قرار دادند ؟\r\nجواب : زيرا كه حد اكثر در اين مورد خاص امر استعمال در وجوب شده ولى استعمال اعمّ است . و روى اين احتمال از دليليّت مىافتد و اذا جاء الاحتمال بطل الاستدلال ، ولى به عنوان مؤيد ارزش دارد . [ نكته : به نظر مىرسد در تمام اين موارد سه‌گانه ، استعمال در وجوب براساس قرائن و . . . نباشد ، بلكه به مقتضاى امر ارتكازى عقلائى باشد كه در ذهن انسان همين وجوب است و براساس آن بريره گفت : « أ تأمرني » يا رسول فرمود : « امرتهم . . . » اگر اين شد ، هركدام از اين‌ها دليل مىشوند نه مؤيد . 
  ]\r\nقوله : و صحة الاحتجاج : اين عبارت گرچه بدنبال مؤيدات آمده و موهم آن است كه اين نيز يك مؤيد باشد ، ولى در واقع يك دليل است و به عنوان دليل سوّم بر ظهور امر در وجوب مطرح است . و آن قضاوت عرف و عقلاء است : اگر مولايى به عبدش بگويد :\r\n« آمرك بكذا » و هيچ قرينه هم نياورد و عبد در خارج اين امر را امتثال نكند ، به صرف مخالفت با امر ، عقلاء عالم او را سرزنش مىكنند و مىگويند كه بايسته است كه مولى او را بازخواست و عقاب نمايد ، و استحقاق مذمت دليل بر افادهء وجوب است و الّا اين حكم و قضاوت جا نداشت .\r\nكما فى قوله تعالى : اين جمله مىتواند تتمّه دليل سوّم و شاهدى برآن باشد كه به نفس مخالفت امر ابليس مستحق مذمت شد و خداوند با استفهام توبيخى او را از سرزنش كرده ،\r\n\r\n\r\n","description":"","footnote":"\r\n( 1 ) - مستدرك الوسائل ، ج 15 ، ص 32 ، باب 36 من ابواب نكاح العبيد و الاماء ، حديث 3 .\r\n","page_name":" 346 ","page_number":354},
  {"content":"\r\n\r\nفرمود :  « ما مَنَعَكَ أَلَّا تَسْجُدَ إِذْ أَمَرْتُكَ »  « 1 »\r\nو مىتواند به عنوان مؤيّد چهارمى مطرح باشد منتها حد اكثر استعمال را مىرساند .\r\n[ نكته : فى الواقع در اينجا دو مقام از بحث وجود دارد :\r\n1 - اصل ظهور : آيا لفظ امر ظهور در وجوب دارد يا مطلق الطلب ؟\r\n2 - منشأ ظهور : آيا ظهور وضعى است يا اطلاقى و براساس مقدمات حكمت است ؟ يا انصرافى و در اثر كثرت استعمال لفظ امر در طلب الزامى است ؟ و يا تيقّنى و از باب قدر متيقّن خارجى و فرد اكمل است ؟ و يا عقلى و به حكم عقل است كه باب اطاعت و عصيان باب حكم عقل است . عقل مىگويد : « مقتضاى عبوديّت و مولويّت آنست كه وقتى مولى از عبد چيزى خواست ، تا زمانى كه ترخيص در ترك نداده است عبد بايد انجام دهد و از بعث مولى منبعث و از تحريك او متحرك شود . . . » از عبارت مرحوم آخوند ظهور وضعى استفاده مىشود زيرا فرموده است : « لفظ الامر حقيقة فى الوجوب » و حقيقت يعنى موضوع له ، و پيش از آخوند ( ره ) نيز همين ظهور مطرح بود . ولى از كلام متأخرين مثل مرحوم محقّق اصفهانى ، مرحوم آقائى خوئى ، مرحوم مظفّر و . . . ظهور عقلى فهميده مىشود ، و البته مهمّ اصل ظهور است كه ثمره دارد . و اينكه منشأ ظهور چيست اهميت ندارد چون ثمره عملى ندارد . 
  ]\r\nقوله : و تقسيمه : گروهى از اصوليّين فرموده‌اند : « لفظ امر ظهور در مطلق الطلب دارد و مشترك معنوى است و خصوص هريك از وجوب و ندب قرينه مىطلبد » و براى اين مدّعا سه دليل آورده‌اند :\r\n1 - صحّت تقسيم : بىترديد تقسيم امر به امر ايجابى و امر استحبابى صحيح است و مىتوان گفت : ما در فقه دو دسته امر داريم : امرهائى كه دالّ بر طلب ايجابى هستند ، و امرهائى كه دالّ بر طلب ندبى هستند و بىترديد در مقام تقسيم از مقسم يعنى كلمهء امر معناى اعمّ يعنى مطلق الطلب اراده مىشود . زيرا اگر خصوص يكى از دو قسم مذكور مراد باشد ، تقسيم غلط و نامعقول بوده و از باب تقسيم الشىء الى نفسه و الى غيره خواهد بود\r\n\r\n\r\n","description":"","footnote":"\r\n( 1 ) - سوره اعراف ، آيه 12 .\r\n","page_name":" 347 ","page_number":355},
  {"content":"\r\n\r\nحال به صورت صغرى و كبراى منطقى مىگوئيم :\r\nواژهء امر در مقام تقسيم در اعم و مطلق الطلب استعمال شده است . « صغرى »\r\nو الاصل فى الاستعمال الحقيقة . « كبرى » پس لفظ امر حقيقت در اعمّ است « نتيجه » .\r\nمرحوم آخوند در جواب مىفرمايند : « اصل تقسيم صحيح است ، و اينكه صحت تقسيم دليل بر استعمال در اعمّ و ارادهء معناى اعمّ است نيز صحيح مىباشد ، و لكن كبراى كلّى را قبول نداريم زيرا مكرّر گفته‌ايم كه استعمال در اعمّ را ثابت كرديد نه خصوص حقيقت بودن را » .\r\n2 - اگر ما به كتاب و سنّت و استعمالات عرفى مراجعه كنيم ، خواهيم ديد كه واژهء امر هم در طلب ايجابى فراوان استعمال شده است و هم در طلب ندبى . پس اصل استعمال در هر دو مسلّم است .\r\nآنگاه امر دائر است ميان اينكه استعمال مذكور به نحو اشتراك لفظى باشد - يعنى براى هركدام جداگانه وضع شده و در هركدام حقيقت است - يا به نحو حقيقت و مجاز باشد - يعنى براى خصوص يكى از آن دو وضع شده و در ديگرى مجازا استعمال شده باشد [ در وجوب حقيقت و در ندب مجاز باشد ، يا بالعكس 
  ] - و يا به نحو اشتراك معنوى باشد - يعنى براى كلّى و قدر جامع آن دو كه مطلق الطلب است وضع شده و در موارد خصوص وجوب يا ندب ، كلّى در فرد خاصى استعمال شده است و برآن منطبق شده است - و قاعدهء كلّى آن است كه اگر امر ميان اشتراك لفظى و حقيقت و مجاز و اشتراك معنوى دائر شد ، اشتراك معنوى اولى است و بايد بر اين حمل شود و در غير اين صورت يا اشتراك لفظى پيش مىآيد و يا مجازيّت ، و هر دو خلاف اصل است ، پس براى فرار از ارتكاب خلاف اصل طرفدار اشتراك معنوى مىشويم .\r\nجواب مرحوم آخوند : « اين دليل شما هم بىفايده است . زيرا هم در جهت اوّل از جهات اربع در مادّهء امر و هم در مقدّمهء هشتم از مقدّمات كتاب مبسوطا بيان كرديم كه :\r\nوجوهى كه حضرات قدماء در رابطه با تعارض احوال و ترجيح برخى از احوال بر برخى ديگر آورده‌اند ، يك سلسله وجوه استحسانيّه‌اى بيش نبوده و ارزش و اعتبارى ندارد ، و\r\n\r\n","description":"","footnote":"","page_name":" 348 ","page_number":356},
  {"content":"\r\n\r\nموجب ترجيح حالى بر حال ديگر نيست . »\r\n3 - دليل سوّم به صورت قياس شكل اوّل منطقى است :\r\nفعل مندوب و مستحب طاعت مولى است . « صغرى »\r\nو هر طاعتى هم فعل مأمور به است . « كبرى »\r\nپس فعل مندوب هم فعل مأمور به است . « نتيجه »\r\nيعنى بر عمل مستحب هم عنوان مأمور به صدق مىكند و مأمور به يعنى ما تعلّق به الامر ، پس عمل ندبى هم متعلّق امر است ، يعنى امر برآن بار مىشود و مخصوص وجوب نيست ، و هذا هو المطلوب .\r\nدر اينجا اين سؤال را مطرح مىكنيم كه منظور شما از فعل مأمور به در كبرى چيست ؟\r\nاگر مرادتان مأمور به معناى حقيقى كلمه ، « اى ما تعلّق به الطلب الوجوبى و الالزامى » است [ سؤال : از كجا مىگوئيد كه معناى حقيقى اينست ؟ جواب : از راه تبادر و عدم صحت سلب كه قبلا ذكر شد . 
  ]\r\nخواهيم گفت كه كبراى استدلال شما كليّت ندارد . يعنى قبول نداريم كه هر طاعتى فعل مأمور به باشد ، بلكه بعض از طاعات چنين هستند [ واجبات 
  ] و برخى چنين نيستند . [ مستحبات 
  ] و تا كبرى كليّت نداشته باشد ، شكل اوّل منتج نيست . [ مغكب در شكل اوّل شرط است . 
  ]\r\nو اگر مرادتان معناى اعمّى باشد كه مجازا از لفظ مأمور به اراده شده است ( يعنى ما تعلّق به الطلب و لو الزامى نباشد ) خواهيم گفت كه كبراى كلّى را قبول داريم : ولى به حال شما فايده‌اى ندارد و مدّعاى شما را اثبات نمىكند ، زيرا مدّعاى شما آنست كه امر حقيقت در مطلق طلب است ، ولى دليل شما مجرّد اطلاق و استعمال و ارادهء معناى اعمّ را ثابت مىكند نه حقيقت بودن را .\r\n[ مىتوان در مورد صغراى استدلال اين سؤال را مطرح كرد كه مرادتان از طاعت چيست ؟ اگر مرادتان از طاعت يعنى امتثال و اتيان مأمور به حقيقى « اى ما تعلّق به الطلب الحتمى » مىگوييم در مورد صغرى قبول نداريم . فعل مندوب طاعت به اين معنى باشد . و\r\n\r\n","description":"","footnote":"","page_name":" 349 ","page_number":357},
  {"content":"\r\n\r\nكبراى بدون ضمّ صغرى منتج نيست . و اگر مرادتان از اطاعت ، مطلق اتيان به مأمور به باشد اعمّ از طلب حتمى و غير حتمى ، مىگوئيم كه اين هم براى شما سودى ندارد . چون كلمهء طاعت در اعمّ استعمال شده و اطلاق اعمّ از حقيقت و مجاز است . 
  ]\r\nنتيجه : به اعتقاد ما لفظ امر عند الاطلاق بر خصوص طلب ايجابى حمل مىشود و اراده شدن طلب ندبى محتاج به قرينه است . و نيز ارادهء مطلق الطلب هم قرينه مىخواهد و مجاز است [ و نامش هم عموم المجاز است يعنى معناى مجازى عامّ ، بيان ذلك : گاهى لفظ يك معناى حقيقى دارد مثل اسد و حيوان مفترس ، و يك معناى مجازى خاص دارد مثل اسد و رجل شجاع و يك معناى مجازى عام دارد مثل اسد و مطلق الشجاع كه اين را اصطلاحا عموم المجاز گويند ، در قبال عموم المشترك ، و ما نحن فيه از اين قبيل است زيرا لفظ امر در وجوب حقيقت است ، و در خصوص ندب مجاز و در مطلق طلب هم مجاز است . 
  ]\r\n\r\n","description":"","footnote":"","page_name":" 350 ","page_number":358},
  {"content":"\r\n\r\n\r\nالجهة الرابعة طلب و اراده\r\nچهارمين و آخرين جهت از جهات مربوط به مادّه امر پيرامون طلب و اراده است .\r\nفعلا آن مقدارى كه مربوط به مادّه امر است مطرح مىشود و در ادامه به مبحث مهمّ طلب وارده مىرسيم به طور كلّى مفاهيمى كه در ذهن ما تصوّر مىشوند ، از سه حال خارج نيستند :\r\n1 - پاره‌اى از مفاهيم فقط قابليّت دارند كه در خارج و به وجود تكوينى و حقيقى موجود شوند و تنها اين سنخ از وجود را پذيرا هستند ، ولى وجود انشائى و اعتبارى را پذيرا نيستند ، مانند همهء جواهر و اعراضى كه در خارج حقيقتا موجود هستند و مجعول به جعل و ايجاد به وجود تكوينى هستند چه به نحو جعل بسيط و چه جعل تاليفى و مركّب ، ولى قابل انشاء نيستند ، چون انشاء يعنى ايجاد معنى به لفظ و شكى نيست كه با گفتن لفظ انسان يا زيد يا درخت ، اين معانى در خارج موجود نمىشوند ، اگرچه در ذهن تصوّر مىشوند ولى ما به آن كارى نداريم .\r\n2 - پاره‌اى از عناوين و مفاهيم فقط وجود انشائى و اعتبارى را پذيرا هستند و در عالم جعل و اعتبار موجود مىشوند ولى وجود تكوينى و حقيقى و خارجى ندارند . مانند كليّهء اعتبارات عقلائى از ملكيّت و زوجيّت . . . و اعتبارات و مجعولات شرعى از ايجاب و تحريم و . . . كه با اجراء صيغهء بيع ملكيّت ، انشاء و ايجاد مىشود و با گفتن  « أَقِمِ الصَّلاةَ » *  وجوب صلاة ايجاد مىشود .\r\n3 - پاره‌اى از مفاهيم هر دو سنخ از وجود را پذيرا هستند ، هم فرد حقيقى و خارجى و\r\n\r\n","description":"","footnote":"","page_name":" 351 ","page_number":359},
  {"content":"\r\n\r\nتكوينى دارند و هم فرد اعتبارى و انشائى دارند و طلب و اراده و تمنّى و ترجّى و . . . از اين قبيل هستند .\r\nفعلا بحث ما در طلب است طلب از يك زاويه دو شعبه دارد :\r\nالف - طلب حقيقى كه عبارتست از صفتى از صفات نفس و روح كه قائم به نفس ما است . نفس ما صفات فراوانى دارد كه يكى از آنها طلب است كه در فارسى به خواستن ترجمه مىشود . مىدانيم نفس و روح در خارج موجود است منتها وجود مادّى و مشت‌پركن نيست بلكه وجود مجرّد است ، هكذا صفات نفس هم از علم و قدرت و شوق و ميل و اراده و طلب و . . . در خارج موجودند و هر انسانى وجدانا اين حالت را در خود مىيابد كه خواهان برخى از چيزها و طالب پاره‌اى از امور است خواه آن را اظهار كند ، خواه اظهار نكند .\r\nب - طلب انشائى : يعنى طلبى كه شخص عالى به سببى از اسباب انشاء و ابراز مىكند چه باطنا و قلبا هم طالب آن باشد يا نباشد ، طلب انشائى از مقام اظهار و ابراز اراده انتزاع مىشود ، و اسباب مشار اليها به قرار زير است :\r\nگاهى طلب انشائى به سبب صيغهء افعل انشاء مىشود مثلا با نفس گفتن : « اضرب » اين طلب ايجاد مىشود . [ و انشاء ايجاد معنى به لفظ و شبه لفظ است ، در مقابل اخبار كه حكايت معنى به لفظ است . 
  ]\r\nو گاهى با مادّهء طلب انشاء مىشود . مثلا مىگويند : اطلب منك كذا و با نفس گفتن انشاء طلب مىكند .\r\nو گاهى با مادّهء امر انشاء طلب مىكند ، مثلا مىگويد : آمرك بكذا . . .\r\nو گاهى با فعل مضارع مقرون به لام امر انشاء طلب مىكند ، مثلا مىگويد : ليضرب . . .\r\nو گاهى با جملهء فعليّه‌اى كه در مقام انشاء صادر شده انشاء طلب مىكند . مثلا مىگويد :\r\nكتب عليكم الصيام كما كتب . . . ، يغتسل ، يتوضا ، يعيد و . . . [ كما سيأتى 
  ]\r\nو گاهى با جملهء اسميه انشاء طلب مىكند . مثلا مىگويد : انّ الصلاة كانت على المؤمنين كتابا موقوتا ، يا هذا الفعل مطلوب منك ، يا انا طالبه ، يا هذا مأمور به ، يا هذا واجب و . . .\r\n\r\n","description":"","footnote":"","page_name":" 352 ","page_number":360},
  {"content":"\r\n\r\nو گاهى با اشارهء دست و سر و چشم انشاء طلب مىكند ، مثلا به عبد اشاره مىكند كه زيد را اكرام كن ، و گاهى با كتابت و نوشتن نامه و خط انشاء طلب مىكند .\r\nنسبت طلب حقيقى و انشائى از نسب اربع عموم و خصوص من وجه است :\r\nممكن است طلب حقيقى باشد ، ولى انشائى نباشد . مثل همهء مواردى كه مولى قلبا ميل به انجام كارى از عبد دارد و خواهان اتيان به فلان عمل است ولى براساس موانعى اظهار طلب نمىكند و به آن كار امر نمىكند .\r\nممكن است طلب انشائى باشد ولى حقيقى نباشد . مثل كليّه مواردى كه در ظاهر و صورت ، امر به كارى مىكند و انشاء طلب مىكند ولى به داعى بعث و تحريك حقيقى نيست و از طلب قلبى و حقيقى سرچشمه نمىگيرد ، بلكه به انگيزهء امتحان و اختبار ، يا به داعى تهديد و . . . است [ كما سيأتى 
  ] ممكن است هم طلب حقيقى باشد و هم طلب انشائى . مانند نوع اوامرى كه از موالى به عبيد صادر مىشود كه حقيقتا مولى از عبد مىخواهد كه فلان كار را انجام دهد ، آبى بياورد ، طعامى طبخ كند ، نامه‌اى برساند ، خانه‌اى بسازد و . . . اوامر كتاب و سنّت نسبت به ما از اين قبيل است .\r\nنكته : مرحوم آخوند در مقام فرق‌گذارى ميان طلب حقيقى و انشائى تعبير به حمل شايع صناعى و . . . دارند . براى توضيح آن مىگوئيم :\r\nگاهى نفس طبيعت و ماهيت بر خودش حمل مىشود . مثلا مىگوئيم : « الانسان انسان » يا الطلب طلب » اين قسم به اتّفاق آراء حمل اوّلى ذاتى است ، و گاهى طبيعت بر فردى از افراد و مصداقى از مصاديقش حمل مىشود ، چه مصداق ذهنى آن باشد مثلا « انسان ذهنى و متصوّر در ذهن ، انسان است » ، و چه مصداق خارجى و حقيقى آن باشد ، مثلا « انسان خارجى انسان است » « زيد خارجى انسان است » ، و چه فرد انشائى باشد ، مثلا « ملكيّت انشائى ملكيّت است » ، « طلب انشائى طلب است » و . . . حال از ديدگاه مشهور ، حمل طبيعت بر مصداق از نوع حمل شايع صناعى است و فرقى ميان فرد ذهنى و خارجى و انشائى نيست . ولى از ديدگاه صدر المتألهين « 1 » و به پيروى از ايشان مرحوم\r\n\r\n\r\n","description":"","footnote":"\r\n( 1 ) - الاسفار ، ج اوّل ، ص 312 .\r\n","page_name":" 353 ","page_number":361},
  {"content":"\r\n\r\nحاجى سبزوارى « 1 » حمل شايع صناعى به معناى حقيقى كلمه مخصوص حمل طبيعت بر مصداق حقيقى آن است نه بر مصداق ذهنى يا انشائى كه بىخاصيّت و بىاثر هستند\r\nمرحوم آخوند در ما نحن فيه از اين مسلك پيروى كرده و مىفرمايد :\r\nهريك از طلب انشائى و حقيقى فردى از طلب هستند . ولى بر طلب حقيقى كلمهء طلب حقيقتا اطلاق مىشود و طلب حقيقى واقعا فردى از طلب است ، و كلمهء طلب بدون قيد و پسوند برآن حمل مىشود و مىگوئيم : « الطلب الحقيقى طلب » ، ولى بر طلب انشائى كلمهء طلب بدون قيد ، حمل شايع ندارد بلكه با قيد حمل مىشود . يعنى مىگوئيم : « الطلب الانشائى طلب انشائى لا طلب مطلقا و بلا قيد . »\r\nحال كه اين نكات واضح شد اين سؤال مطرح مىشود كه آيا لفظ امر براى خصوص طلب حقيقى وضع شده است ؟ يا براى خصوص طلب انشائى ؟ يا براى هركدام جداگانه ؟\r\nو يا براى كلّى و قدر جامع ميان آن دو يعنى مطلق الطلب ؟ چنانچه روشن است در اين زمينه چهار احتمال وجود دارد ، ولى از ميان آنها دو احتمال قائل دارد :\r\n1 - مشهور و مرحوم آخوند برآنند كه لفظ امر براى خصوص طلب انشائى وضع شده است و براى اين مطلب مرحوم آخوند به ظهور و متفاهم عرفى استناد كرده و مىفرمايند :\r\n« الظاهر انّ الطلب . . . ليس هو الطلب الحقيقى . . . بل الطلب الانشائى » - - منظور از متفاهم عرفى دو دليل تبادر و صحّت سلب است كه ذيلا توضيح مىدهيم :\r\nالف ) تبادر : هنگامى كه واژهء امر بدون قرينه و به نحو اطلاق استعمال مىشود ، از آن طلب انشائى متبادر است . « صغرى » و تبادر هم نشانهء حقيقت بودن است « كبرى » پس لفظ امر در طلب انشائى حقيقت است . « نتيجه » عمده بيان صغرى به اين شرح است :\r\nاگر كسى در مقام اخبار بگويد : « امر السيّد عبده بكذا » از كلمهء امر چه چيز متبادر است ؟\r\nآيا خصوص طلب حقيقى و خواستن باطنى ؟ يا طلب انشائى ؟ بلاشك طلب انشائى متبادر است و امر يعنى اظهار و ابراز كرد و به زبان آورد و قولا يا فعلا چيزى را درخواست كرد . و نيز اگر در مقام انشاء بگويد : « مروا أبناءكم بالصلاة » اين معنى به ذهن مىآيد كه آنها\r\n\r\n\r\n","description":"","footnote":"\r\n( 1 ) - شرح منظومه ، بخش حكمت ، ص 35 .\r\n","page_name":" 354 ","page_number":362},
  {"content":"\r\n\r\nرا امر كنيد و تكليف نمائيد و بگوئيد كه بايد نماز بخوانند و . . . نه اينكه صرفا در قلب اين را طالب باشيد : يا وقتى مىفرمايد : « اذا امرتكم بشىء » يعنى وقتى به صيغهء افعل و مانند آن از شما چيزى را خواستم . .\r\nو بالجمله اگر كسى موارد استعمال اين واژه را تتبّع كند ، تصديق خواهد كرد كه امر ظهور در طلب انشائى دارد .\r\nب ) صحّت سلب : اگر طلب حقيقى و صفت نفسانيّه را موضوع قرار داده و لفظ امر را برآن حمل كنيم وجدانا صحّت سلب دارد و بجا است كه بگوئيم : طلب حقيقى و باطنى امر نيست . ولى وقتى كه طلب انشائى را موضوع قرار داده و لفظ امر را برآن حمل مىكنيم .\r\nوجدانا حمل صحيح و سلب باطل است . پس به اين نتيجه مىرسيم كه لفظ امر براى خصوص طلب انشائى وضع شده نه براى اعمّ و گرنه بايد بر طلب حقيقى هم قابل حمل بود و ليس فليس . 
  ]\r\n2 - قوله : و ان ابيت : اگر كسى از قبول رأى ما امتناع ورزيده و اصرار داشته باشد كه امر براى مفهوم كلّى طلب ، براى كلّى و قدر جامع يا براى مطلق الطلب وضع شده است ، و اختصاص به طلب انشائى ندارد ، خواهيم گفت كه فرضا وضع امر براى خصوص طلب انشائى را منكر شويد ، ولى انصراف امر به طلب انشائى قابل انكار نيست ، يعنى حدّ اقل از اطلاق لفظ امر و استعمال آن بدون قرينه طلب انشائى به ذهن مىآيد ، و ذهن بدان سواى منصرف و متمايل مىشود ، و منشأ اين انصراف عبارتست از غلبهء استعمال لفظ امر در طلب انشائى كه سبب انس ذهن با اين معنى گرديده و عند الاطلاق بر همين معنى حمل مىشود . [ حال كثرت استعمال به حدّى برسد كه سبب وضع تعيّنى گردد كه چه‌بهتر ، زيرا در اين فرض وضع ثانوى براى خصوص طلب انشائى پيدا مىشود و منقول مىشود ، و يا به اين درجه نرسد ولى سبب انصراف باشد ، در هر حال اصل انصراف جاى ترديد ندارد . 
  ]\r\nقوله : كما هو الحال : واژهء طلب نيز مثل واژهء امر است يعنى عند الاطلاق به طلب انشائى انصراف پيدا مىكند . مثلا وقتى مىگوئيم كه مولائى از عبدش چيزى را طلبيد ، پدرى از فرزند كارى را طلب كرد ، طلبكار از بدهكار دينش را طلب كرد ، من طالب علم هستم ، زيد\r\n\r\n","description":"","footnote":"","page_name":" 355 ","page_number":363},
  {"content":"\r\n\r\nطالب ضالّه است و . . . در تمام اين موارد طلب انشائى و ابراز و اظهار طلب به ذهن مىآيد .\r\nيعنى مولا يا پدر يا طلبكار ، طلبى را به زبان آورد يا با اشاره طلب خود را انشاء و ايجاد كرد ، يا شخص با سعى و كوشش خود اظهار كرد كه طلب علم و . . . مىكند نه اينكه صرفا ميل و خواستن قلبى باشد و لا غير .\r\nقوله : كما انّ الامر : واژهء اراده از اين حيث برعكس واژهء طلب و نقطهء مقابل آن است .\r\nيعنى اراده نيز دو شعبه دارد :\r\n1 - ارادهء حقيقى كه از كيفيّات نفسانيّه است .\r\n2 - ارادهء انشائيّه يعنى اراده‌اى كه با صيغهء افعل و مانند آن انشاء مىشود و به نفس گفتن افعل ، انشاء اراده مىكند امّا اطلاق اين كلمه به ارادهء حقيقى انصراف دارد ، مثلا وقتى مىگوئيم كه اراد زيد ان يفعل كذا : من ارادهء فلان كار دارم و . . . منظور آن حالت نفسانى ويژه است ، و منشأ اين انصراف هم كثرت استعمال اراده در اراده‌هاى حقيقيّه است .\r\nقوله : و اختلافهما : تا اينجا بحث اصولى تمام شد ، و از اينجا درصدد بيان اتّحاد يا مغايرت طلب و اراده برآمده و بحثى دقيق را آغاز مىكنند ، سخن در اين است كه آيا طلب و اراده اتّحاد دارند و دو لفظ يك حقيقت هستند و مثل انسان و بشر مترادفان هستند ؟ يا مغايرت دارند و دو حقيقت هستند ، اراده چيزى و طلب چيز ديگرى است ؟ در اين مورد دو نظريّه مطرح است :\r\n1 - جمهور اماميّه و معتزله طرفدار اتّحاد طلب و اراده هستند .\r\n2 - اشاعره از اهل سنّت طرفدار مغايرت طلب و اراده هستند .\r\nبرخى از علماء اماميّه [ مرحوم شيخ محمد تقى اصفهانى صاحب حاشيه 
  ] هم رأى اشاعره را پذيرفته و فرموده‌اند : « طلب غير از اراده است و اين‌ها دو صفت از صفات نفس هستند . » « 1 » مرحوم آخوند مىفرمايد كه منشأ اشتباه بعض ، قضيّه انصراف است ، يعنى چون ديده‌اند كه طلب عند الاطلاق به طلب انشائى انصراف دارد و اراده به ارادهء حقيقيّه انصراف دارد ، گمان كرده‌اند كه اراده و طلب دو حقيقت جداگانه هستند ، غافل از اينكه اين\r\n\r\n\r\n","description":"","footnote":"\r\n( 1 ) - هداية المسترشدين ، ص 133 .\r\n","page_name":" 356 ","page_number":364},
  {"content":"\r\n\r\nدو از لحاظ مفهوم و ماهيّت و . . . تفاوتى ندارند و يكى هستند .\r\nقوله : فلا بأس : حال كه در باب طلب و اراده دو مسلك پيدا شد ، مناسب است قدرى در اين رابطه صحبت كنيم و تحقيقى داشته باشيم كه حقّ با اهل الحقّ است يا با اشاعره ؟\r\nالبته ما اين بحث را در فوائدمان « 1 » بررسى كرده‌ايم ولى از آنجا كه از طرفى ارجاع محصّلين به آن مبحث مشكلاتى دارد [ چون شايد نسخهء فوائد در اختيارشان نباشد ، يا نتوانند به‌درستى مطلب را از آن دريافت كنند و . . . 
  ] و از طرفى هم اعاده و تكرار را خالى از فائده [ براى آنان كه حاشيه را ديده و از مطلب خبر دارند ، فائده تذكّر است . 
  ] و افاده [ براى كسانى كه مطلب را نديده‌اند 
  ] نديديم ، لذا در كفايه هم تعرض مىكنيم :\r\nقوله : فاعلم : اشاعره مىگويند : طلب غير از اراده است و سخنان اين‌ها بعدا خواهد آمد و نقد و بررسى خواهد شد ، ولى به نظر ما طلب و اراده اتّحاد دارند و هيچ مغايرتى بين آنها نيست .\r\nبيان مطلب : طلب و اراده مراتبى دارند و داراى انحائى از وجود هستند كه ذيلا مىآوريم :\r\n1 - مفهوم طلب و اراده كه عبارتست از خواستن\r\n2 - ماهيت طلب و اراده و آنچه در جواب ما هو واقع مىشود كه در ادامه خواهد آمد .\r\n3 - مصداق ذهنى طلب و اراده يا طلب و ارادهء متصوّر و موجود به وجود ذهنى\r\n4 - مصداق انشائى طلب و اراده يا طلب انشائى و ارادهء انشائيّه .\r\n5 - مصداق حقيقى و خارجى طلب و اراده يا همان صفت نفسانيّه‌اى كه وابسته به نفس است .\r\n6 - مصداق لفظى طلب و اراده يعنى خود اين دو لفظ كه به زبان آمده و تلفّظ مىشوند .\r\n7 - مصداق كتبى طلب و اراده يعنى خود اين دو واژه كه به قلم آمده و نوشته مىشوند .\r\nحال مرتبهء ششم و هفتم يعنى مصداق لفظى و كتبى طلب و اراده يقينا غير ديگرى است ولى اين‌ها وجودهاى اعتبارىاند و كارى به آن نداريم ، از اين دو مرحله كه بگذريم ،\r\n\r\n\r\n","description":"","footnote":"\r\n( 1 ) - الفوائد ، ص 290 - 287 .\r\n","page_name":" 357 ","page_number":365},
  {"content":"\r\n\r\nمدّعاى ما اينست كه طلب و اراده در جميع مراحل قبلى اتّحاد دارند .\r\nقوله : لا انّ الطلب : نكتهء مهم اينست كه ما نمىخواهيم بگوئيم هر مرتبه‌اى از طلب با هر مرتبه‌اى از اراده اتّحاد دارند . مثلا ارادهء حقيقى كه منصرف اليه كلمهء اراده است با طلب انشائى كه منصرف اليه كلمهء طلب است ، قطعا يكى نيستند ، و اين امرى است كه اظهر من الشمس است و هيچ انسان مبتدى هم بدان تفوّه نمىكند تا چه رسد به اهل فن و بزرگان حتّى اگر خود طلب را تنها در نظر بگيريم مرتبه‌اى از آن با مرتبهء ديگر يكى نيست تا چه رسد به طلب و اراده . پس منظور ما اينست كه با حفظ وحدت رتبه آن دو يكى هستند .\r\nيعنى اگر در هر دو نظر به مرتبهء انشاء داشته باشيم يكى هستند ، ارادهء مفهومى با طلب مفهومى اتّحاد دارند ، ماهيّت آن دو يكى است ، مصداق ذهنى آن دو يكى است ، مصداق خارجى آن دو يكى است ، مصداق انشائى آن دو يكى است .\r\nقوله : فاذا عرفت : حال كه منظور اماميّه و معتزله از اتّحاد و عينيّت روشن شد كه با حفظ اتّحاد رتبه باشد نه با اختلاف مرتبه ، مىگوئيم : مدّعاى ما آن است كه طلب و اراده در جميع مراتب قبلى با يكديگر اتّحاد دارند مفهوما ، ماهيّة ، ذهنا ، انشاء ، و خارجا - [ و براى اين مطلب يك دليل مرحوم مشكينى در حاشيه دارند و يك دليل مرحوم آخوند در متن ، امّا سخن محشّى : بىترديد مفهوم طلب و اراده يكى است و هر دو به معناى خواستن است ، و قانون كلّى آن است كه : هرگاه دو واژه هم‌مفهوم بودند ، قطعا هم ماهيّت نيز خواهند بود ، هم مصداق نيز خواهند بود و اتحاد مفهومى مستلزم اتحاد ماهوى و مصداقى است و لا عكس چنانچه در مبحث مشتق و غيره سابقا اين مطلب بررسى شد . و امّا دليل ماتن : 
  ]\r\nمرحوم آخوند يك دليل وجدانى دارند و مىفرمايند : مراجعه به وجدان كافى است و نيازى به اقامهء برهان نيست . بيان ذلك : به طور كلّى جمله يا خبريّه است و يا انشائيّه ، جملهء انشائيّه نيز يا دالّ بر طلب است و جملهء انشائيّه طلبيّه است و يا جمله انشائيّه غير طلبيّه ، هر سه بخش را بررسى مىكنيم :\r\nامّا جملهء انشائيّه طلبيّه : [ از قبيل : صيغهء افعل ، مادّهء امر ، مادّهء طلب و هرآنچه كه به\r\n\r\n","description":"","footnote":"","page_name":" 358 ","page_number":366},
  {"content":"\r\n\r\nسبب آن طلب انشاء مىشود . 
  ] به طور كلّى هنگامى كه انسان شخصا مىخواهد اقدامى نموده و كارى را انجام دهد و فاعل مباشرى باشد ، و يا درصدد است كه ديگرى را به انجام كارى فرمان دهد اين فعل يا امر مقدّماتى دارد كه آنها را مقدّمات فعل اختيارى گويند و تا تمام آنها مجتمع نشود فعلى از فاعل و امرى از آمر صادر نخواهد شد . آن مقدّمات عبارتند از : اراده و مبادى آن .\r\nاوّلين قدم و مقدّمه و مبدأ از مبادى فعل ارادى عبارتست از خطور و تصوّر و لحاظ آن شىء تا زمانى كه انسان مطلب و مقصدى را در ذهن تصوّر نكند و كارى را ملاحظه نكند ، نوبت به تصديق و . . . نمىرسد . مثلا تجارت يا تحصيل علم يا طلب ضالّه را لحاظ مىكند ، يا مثلا نماز و روزه و حجّ را در نظر مىگيرد .\r\nدوّمين مبدأ از مبادى كار ارادى عبارتست از تصديق به فائده . پس از خطور شىء در ذهن و نفس ، گاهى تصديق به سود و زيان آن بديهى است ، ولى گاهى تصديق به نفع يا ضرر نظرى و محتاج تروّى و فكر است و چه‌بسا مدتها بايد مطالعه كند تا به نتيجهء مثبتى دست يابد و باور كند كه فلان كار به حال او نافع است . و تا اين مبدأ نباشد نوبت به مبادى بعدى نمىرسد .\r\nسوّمين قدم و مقدّمه از مقدّمات فعل ارادى و اختيارى ميل و شوق به انجام كار است ، پس از تصديق به فائده در انسان ميل به انجام آن كار پديد مىآيد . [ از كلام صدر المتألهين استفاده مىشود كه بعضىها اراده را نفس شوق و ميل و شهوت گرفته‌اند ، ولى صدر المتألهين آن را ردّ كرده و فرموده است : « و هى تغاير الشهوة . . . اذ قد يريد الانسان ما لا يشتهيه كشرب دواء كريه ينفعه ، و قد يشتهى ما لا يريده كاكل طعام لذيذ يضرّه » « 1 » خلاصه :\r\nاين دو عام و خاص من وجه هستند . 
  ]\r\nيكى ديگر از مبادى كار ارادى و اختيارى و قصدى عبارتست از هيجان و اشتداد رغبت و شوق . شوق از مقولاتى است كه تشكيكى هستند و مراتب دارند ، شوق داراى مرتبهء ضعيفه ، متوسط و شديد مىباشد . البته ضعيف‌ترين مرحله از شوق كافى نيست بلكه بايد\r\n\r\n\r\n","description":"","footnote":"\r\n( 1 ) - الاسفار ، ج 4 ، ص 113 .\r\n","page_name":" 359 ","page_number":367},
  {"content":"\r\n\r\nپس از ايجاد شوق در نفس ، با تلقينات مكرّر و مطالعهء بيشتر و تصديق به فوائد و منافع بيشتر ، شوق را در خود كامل‌تر و قوىتر نمود . [ البته در واقع شوق و هيجان رغبت ، يك مقدّمه است و شوق كه مىگوئيم كلّى است و همهء مراتب را دربر مىگيرد و در عبارت مرحوم آخوند هم كلمهء اليه را قبل از هيجان و پس از ميل نياورده بلكه با واو جمع يا واو تفسيرى هيجان رغبت را عطف بر ميل كرده است و البته اين امر مهمّ نيست . 
  ]\r\nيكى ديگر از مبادى اراده جزم است . منظور از جزم آن است كه شوق به انجام فلان كار به درجه‌اى برسد كه انسان را جازم و قاطع ساخته و از ترديد و تحيّر خارج كرده و در خارج او را وادار به تهيّؤ و آمادگى نمايد و براى نيل به مقصود اقدامهاى اوّليّه را انجام دهد . يعنى شروع به دفع موانع و ايجاد شرائط كند . هر چيزى را كه مانع وصول وى به مقصود است و او را متوقّف مىكند و سدّ راهش مىگردد ، از سر راه بر طرف كند ، جادّه را براى نيل به مقصود هموار سازد ، و آنچه شرط وصول است و وجودش دخيل است ايجاد كند .\r\nيكى ديگر از مبادى فعل ارادى شوق مؤكد است . يعنى پس از صاف كردن جادّهء همهء شرائط مهيّا است كه وى كارى را انجام دهد و صددرصد بالفعل مقتضى موجود است و مانع مفقود است و هر لحظه مىرود كه كار را انجام دهد . مشهور و من جمله مرحوم آخوند اراده را به همين شوق مؤكّد تفسير كرده و گفته‌اند : اراده آن شوق مؤكّدى است كه موجب تحريك عضلات به جانب مقصود گردد . [ ولى از كلام علّامه طباطبائى استفاده مىشود كه اراده غير از شوق مؤكد است ، ايشان فرموده‌اند : « و به مثل البيان يظهر انّ الارادة غير الشوق المؤكّد . . . » و در ادامه فرموده‌اند :\r\n« ثمّ يتبع الشوق الارادة . . . يشهد لوجودها بعد الشوق ما نجده ممّن يريد الفعل و هو عاجز عنه و لا يعلم بعجزه فلا يستطيع الفعل و قد اراده » « 1 » 
  ]\r\nطبق كلام علّامه ( ره ) يكى ديگر از مبادى فعل اختيارى اراده است كه پس از شوق مؤكّد پيدا مىشود ، سؤال : اراده چيست ؟ جواب : اراده مثل ساير صفات نفسانيّه از امورى است كه « يدرك و لا يوصف » ، يعنى ما حقيقت آن را در نفس و جان خويش مىيابيم ، و\r\n\r\n\r\n","description":"","footnote":"\r\n( 1 ) - نهاية الحكمة ، ص 122 - 121 ، مرحله ششم ، كيفيّات نفسانيّه .\r\n","page_name":" 360 ","page_number":368},
  {"content":"\r\n\r\nكارهاى اختيارى خودمان را با او انجام مىدهيم ولى از وصف آن ناتوانيم . و به فرموده صدر المتألهين : « يشبه ان يكون معناها واضحا عند العقل غير ملتبس بغيرها الّا انّه يعسر التعبير عنها بما يفيد تصوّرها حقيقة » « 1 » و به قول علّامهء طباطبائى : « و ان كانت لا تعبير عنها يفيد تصور حقيقتها » « 2 »\r\nيكى ديگر از مبادى فعل اختيارى ، قوّه عامله و محرّكه است كه در عضلات بدن مفروش است و وجود آن قوّه باعث مىشود كه دست را حركت داده و با آن كارى انجام داده و زبان را حركت داده و با آن امرى را انشاء كند و از ديگرى چيزى را بطلبد ، اوّلى را فاعل مباشرى و اراده‌اش را ارادهء تكوينى و دوّمى را غير مباشرى و داراى اراده تشريعى گويند . بدنبال اين همه مقدّمات حتما كار اختيارى انجام خواهد شد چون تخلّف معلول از علت تامّه محال است حال كه تمام مبادى فعل اختيارى را در نظر گرفتيم ، آيا وجدانا غير از اراده و مبادى آن حقيقت و صفت نفسانيّهء ديگرى به نام طلب داريم ؟ خير ، وجدانا چنين نيست ، و طلبى در عرض اراده نداريم . بلكه يك حقيقت است كه گاهى از آن تعبير به طلب مىكنند و گاهى به اراده ، پس طلب و اراده اتّحاد دارند و يك حقيقت است كه به دو اسم تعبير مىشود .\r\nو امّا جملات انشائيّه غير طلبيّه : [ از قبيل : تمنّى ، ترجّى ، تعجّب ، نداء ، مدح و ذمّ 
  ] در اين موارد هم وجدانا دو چيز وجود دارد :\r\n1 - صفت نفسانيّه ، مثل آرزومندى قلبى ، اميدوارى باطنى ، تعجّب و . . .\r\n2 - كلام لفظى از قبيل : يا ليت . . . لعلّ . . . ، ما احسنه و . . .\r\nيعنى در نفس زيد آرزوئى وجود دارد كه آن را به زبان آورده و انشاء تمنّى كرده است ، و هكذا در رجاء و تعجّب و . . . و اينكه غير از اين‌ها حقيقت ديگرى وجود داشته باشد كه قائم به نفس باشد ، وجدان آن را نمىپذيرد و زير بار نمىرود .\r\nو امّا جملات خبريّه از قبيل زيد قائم و . . . در اينجا هم سه امر وجود دارد :\r\n1 - وقوع و لا وقوع نسبت محمول به موضوع : در خارج و واقع و نفس الامر يا محمول\r\n\r\n\r\n","description":"","footnote":"\r\n( 1 ) - الاسفار ، ج 4 ، ص 113 .\r\n( 2 ) - نهاية الحكمة ، ص 122 .\r\n","page_name":" 361 ","page_number":369},
  {"content":"\r\n\r\nبراى موضوع ثابت است و يا از آن مسلوب است ، و ربطى به متكلّم ندارد .\r\n2 - علم و اذعان و تصديق به نسبت كه در نفس متكلّم ثابت است و از صفات نفسانيّهء او است .\r\n3 - اخبار و حكايت و كلام لفظى كه مىگويد : « زيد قائم است » و . . .\r\nو وجدانا بيش از اين سه امر ما حقيقت ديگرى را نمىيابيم و نمىشناسيم كه قائم به نفس متكلم باشد .\r\nقوله : كما قيل : در مقابل اماميّه و معتزله ، اشاعره طرفدار كلام نفسى هستند و گرچه ابتدا در مورد كلام خداوند ، قائل به كلام نفسى و معنوى « 1 » شده‌اند ولى بعد توسعه داده و در همه جا كلام نفسى را گفته‌اند .\r\nدر مورد جملات انشائيّه طلبيّهء غير از اراده حقيقت ديگرى را قائل شده‌اند و از آن به كلام نفسى تعبير كرده‌اند و اسم خاص آن را طلب گذاشته‌اند ، پس طلب غير از اراده است .\r\nدر مورد جملات انشائيّه غير طلبى هم گفته‌اند كه غير از تمنى و ترجى و تعجب باطنى و غير از كلام لفظى حقيقت ديگرى هست كه قائم به نفس انسان است و نامش كلام نفسى است .\r\nو در مورد جمله‌هاى خبريّه هم غير از اخبار و علم يك حقيقت ديگرى وجود دارد كه قائم به نفس است و نامش كلام نفسى است و اين كلامهاى لفظى كاشف و حاكى از آن كلام نفسى هستند .\r\nولى به عقيدهء ما وجدانا قول به كلام نفسى وراء صفات معروفهء نفسانيه باطل است و قابل قبول نيست .\r\nادلّه اشاعره : اينان براى اثبات كلام نفسى و مغايرت طلب و اراده دلائلى آورده‌اند كه\r\n\r\n\r\n","description":"","footnote":"\r\n( 1 ) - به اتّفاق اديان و شرايع آسمانى خداوند متكلّم است . ولى در اينكه مراد از كلام الهى چيست اماميّه مىگويند : مراد همين حروف و اصوات است و خدا متكلّم است يعنى ايجادكنندهء كلام در جسمى از اجسام از قبيل شجره است ولى اشاعره طرفدار كلام نفسى شده و آن را قديم و زائد بر ذات و قائم به ذات دانسته‌اند .\r\n","page_name":" 362 ","page_number":370},
  {"content":"\r\n\r\nذيلا مهم‌ترين آنها مطرح مىگردد و جواب داده مىشود :\r\nدليل اوّل : [ در واقع اين دليل براى اثبات كلام نفسى در مورد خداوند و هر موجود متكلّمى است . 
  ]\r\nبه شعرى از شاعر عرب « 1 » استناد كرده‌اند ، و آن اينكه :\r\n انّ الكلام لفى الفوائد و انّما * جعل اللسان على الفؤاد دليلا \r\nيعنى به تحقيق كلام و سخن در دل و قلب است ، و زبان تنها دليل و كاشف كلام قلبى است . گفته‌اند : منظور اين شاعر آن است كه علاوه بر كلام لفظى و ظاهرى ، كلام نفسى و قلبى هم داريم كه كلام لفظى دالّ برآن و كاشف از آن است ، و آن كلام نفسى مدلول و منكشف به كلام قولى است .\r\nجواب ما : اوّلا اين يك شعر است و كلام معصوم يعنى پيامبر يا امام ( ع ) نيست كه براى ما حجّت باشد و تعبّدا بپذيريم .\r\nثانيا شايد شاعر نگون‌بخت هم مسلك شما بوده و در نتيجه استناد به كلام او مصادره به مطلوب است .\r\nثالثا چه شعر مذكور و چه تعابيرى از قبيل : بيان الرجل ينبئ عن جنانه و يعرب عمّا فى ضميره و . . . بيش از اين دلالت ندارند كه كلام لفظى كه از موجود حكيم و عاقل و سخن‌دان نكته‌سنج و فصيح و بليغ صاد مىشود ، بىجهت و لقلقهء زبان نيست بلكه پشتوانه‌اى دارد و از ما فى الضمير او خبر مىدهد و گوينده با گفتن اين كلام در مقام كشف مطلب و مقصدى است و درصدد افادهء مرادى است . فى المثل اگر مىگويد :\r\n فيا ليت الشباب يعود يوما * فاخبره بما فعل المشيب \r\nآرزوئى در دل دارد كه زبان گشوده و آن را اظهار مىكند .\r\nيا وقتى مىگويد : « لعلّ اللّه يحدث بعد ذلك امرا » ، اميدى به آينده در دل دارد كه آن را به زبان آورده و كلام مذكور را مىگويد ، يا وقتى مىگويد : « قتل الانسان ما اكفره » تعجّب و شگفتىاى دارد كه ابراز مىنمايد و . . . ولى شما مدّعى هستيد كه فراتر از كلام لفظى و\r\n\r\n\r\n","description":"","footnote":"\r\n( 1 ) - منظور شخصى به نام اخطل است و در شوارق ص 555 به او نسبت داده شده .\r\n","page_name":" 363 ","page_number":371},
  {"content":"\r\n\r\nصفات معروفهء نفسانى [ تمنّى ، ترجّى ، تعجّب و . . . 
  ] كلام نفسى در كار است ، و اين مطلب از آن شعر و مانند آن بدست نمىآيد .\r\nدليل دوّم : [ اين دليل مستقيما به بحث ما مربوط بوده و درصدد بيان فرق ميان طلب و اراده است . 
  ]\r\nگاهى مولائى عبد خود را به عملى امر مىكند و امر طلب فعل از عالى است . پس هرجا امر زبانى و ظاهرى بود حتما طلب هست ، ولى در مواردى ارادهء واقعى وجود ندارد ، يعنى واقعا و قلبا خواهان آن عمل نيست و نمىخواهد عبد آن را انجام دهد و چه‌بسا از آن عمل متنفّر است و مع‌ذلك بدان امر مىكند ، مثل دو نمونه زير :\r\n1 - اوامر امتحانى : مولائى به عبدش مىگويد : « ادخل النار » ، « اشرب السمّ » و . . . و خود پيش از اقدام عبد جلوگيرى خواهد كرد ، ولى صرفا به منظور اختبار و امتحان عبد چنين دستورى را مىدهد ، در اينجا طلب هست ولى اراده نيست .\r\n2 - اوامر اعتذارى : مولائى است كه مىخواهد عبدش را تنبيه كند و بدنبال عذر و بهانه‌اى است تا عقلاء عالم او را سرزنش نكنند و براى بدست آوردن بهانه ، عبدش را به كارى امر مىكند و مىداند كه عبد اگر سرش بالاى دار برود آن كار را نخواهد كرد ، ولى منظور مولا انجام كار نيست ، بلكه تحصيل عذر است تا عبد خويش را مؤاخذه كند و كتك بزند . در اينجا هم امر هست و طلب هم وجود دارد ولى ارادهء حقيقى در ميان نيست .\r\nنتيجه : پس معلوم مىشود طلب و اراده دو چيزند و مغايرت دارند و اگر اتّحاد داشتند ، بايد هرجا يكى بود ديگرى هم باشد .\r\nجواب ما : مرحوم آخوند مىفرمايد كه اين دليل هم خالى از خلل و نقصان نيست ، زيرا اين سؤال مطرح مىشود كه در دو نمونهء فوق كدام مرتبه از طلب وجود دارد ؟ قطعا طلب انشائى در كار است نه طلب حقيقى ، زيرا فرض اينست كه مولى قلبا طالب فلان كار نيست و باز مىپرسيم : « كدام مرتبه از اراده در اين‌گونه موارد نيست ؟ قطعا بايد بگوئيم كه ارادهء حقيقى در ميان نيست ، براى بار سوّم مىپرسيم : « نتيجهء دليل چيست ؟ » قطعا خواهيد گفت : « نتيجه آن است كه طلب انشائى غير از ارادهء حقيقيّه است ، و ارادهء حقيقى غير از\r\n\r\n","description":"","footnote":"","page_name":" 364 ","page_number":372},
  {"content":"\r\n\r\nطلب انشائى است » اين را كه ما هم قبول داريم و كسى منكر نيست بلكه بالاترش را ادّعا مىكنيم و مىگوئيم : « طلب حقيقى هم غير از طلب انشائى است تا چه رسد به ارادهء حقيقيّه كه واژهء ديگرى است . » ولى سخن ما اينست كه با حفظ وحدت رتبه اين دو اتّحاد دارند ، يعنى طلب انشائى عين ارادهء انشائيّه است ، طلب حقيقى عين ارادهء حقيقيّه است ، و مغايرت ميان اين دو با وحدت رتبه در استدلال شما بيان نشد و اين امر نه بيّن و ضرورى است كه دليل نخواسته باشد و نه در كلام شما مبيّن و مبرهن است تا تسليم شويم .\r\nقوله : ثم انّه : از بيانات ما مىتوان نتيجه گرفت كه شايد نزاع ميان اماميّه و اشاعره لفظى است ، يعنى آنها كه ادّعاى مغايرت دارند ، منظورشان مغايرت ميان طلب انشائى و ارادهء حقيقيّه است ، و ما كه ادّعاى وحدت و عينيّت داريم منظورمان اتحاد ميان طلب و ارادهء انشائيه ، طلب و ارادهء حقيقى است . پس آنچه را آنها اثبات كرده‌اند ما نفى نمىكنيم و آنچه را ما اثبات مىكنيم آنان نفى نمىكنند . آنان در فرض اختلاف مرتبه قائل به مغايرت و اثنينيّت هستند . و ما با حفظ اتّحاد رتبه قائل به وحدت و يكى بودن هستيم .\r\nقوله : فافهم : پاره‌اى از كلمات اشاعره دالّ بر اين است كه اينان طلب و اراده را با حفظ وحدت رتبه مغاير مىدانند و معتقدند كه غير از اراده و مبادى آن حقيقت ديگرى به نام طلب در نفس آدمى وجود دارد ، و نزاع ميان اماميه و اشاعره معنوى است نه لفظى . جواب ما همان است كه وجدانا غير از اراده و مقدّمات آن حقيقت ديگرى وجود ندارد .\r\nقوله : دفع وهم : اشاعره مىگويند كه در مورد جملات انشائيّه طلبيّه ، و غير طلبيّه و جملات خبريّه [ اضرب ، ليت ، زيد قائم و . . . 
  ] سه چيز وجود دارد :\r\n1 - خود اين جمله‌ها كه كلام لفظى نام دارند .\r\n2 - صفات نفسانيّهء معروفه از قبيل : اراده ، تمنّى ، علم و . . .\r\n3 - كلام نفسى كه صفت ديگرى غير از صفات نفسانيّه و قائم به نفس متكلم است و كلام لفظى برآن دلالت مىكند .\r\nدر مقابل اشاعره ، اماميّه و معتزله مدّعى شدند كه غير از كلام لفظى و جمله‌هائى كه به آنها تلفّظ مىشود و به زبان مىآيند ، و غير از صفات معروفه چيز ديگرى به نام كلام نفسى\r\n\r\n","description":"","footnote":"","page_name":" 365 ","page_number":373},
  {"content":"\r\n\r\nوجود ندارد .\r\nاما به گمان فاضل قوشچى اماميّه و معتزله منظورشان آن است كه خود اين صفات معروفه معانى و مفاهيم و مداليل اين كلامهاى لفظى هستند . « 1 »\r\nمرحوم آخوند در دفع اين توهّم مىفرمايد : « غرض اماميّه اين نيست و نمىخواهند بگويند كه معانى اين كلامها همين صفات است . يعنى مثلا جمله خبريّه مفادش علم متكلم است ، جملهء انشائيّهء طلبيّه مفادش ارادهء حقيقى متكلّم است » و . . .\r\nقوله : ان قلت : گويا كسى مىپرسد : « اگر كلام نفسى نداريم كه مدلول كلام لفظى باشد ، و اگر صفات معروفه هم مداليل اين الفاظ و جملات نيستند ، پس به نظر شما مداليل اين جملات چيست ؟ »\r\nقوله : قلت : در جواب مىفرمايند كه اگر حوصله كنيد معانى اين كلامها را خواهيم گفت امّا جمله‌هاى خبريّه : همان‌طورىكه قبلا در يكى از مقدّمات كفايه [ مقدّمه ششم 
  ] گفته شد ، در مركّبات يا جمله‌هاى تركيبيّه علاوه بر وضع مفردات ، هيئت تركيبيّه نيز داراى وضع است . و بر ثبوت شىء لشيء يا سلب شىء عن شىء دلالت مىكند . . . اينجا هم مطلب همان است . يعنى جملهء خبريه اگر مثبت باشد ، بر ثبوت نسبت ميان موضوع و محمول دلالت مىكند و اگر منفى باشد بر نفى و سلب اين نسبت دلالت دارد .\r\nقوله : فى نفس الامر : اين كلمهء قيد ثبوت و سلب و ظرف تحقّق نسبت است . يعنى ثبوت يا سلب نسبت در نفس الامر است . معمولا كلمهء « نفس الامر » در كنار كلمهء « واقع » ذكر مىشود و مىگوئيم : « در واقع و نفس الامر » ظاهرا كلمهء نفس الامر همان معناى واقع را تداعى مىكند ، و كلمهء واقع هم به معناى خارج و عالم واقع است . پس نفس الامر يعنى خارج ، ولى چنين نيست واژهء نفس الامر سه نوع معنى شده است :\r\n1 - نفس الامر يعنى عالم امر . . .\r\n2 - نفس الأمر أي نفس الشىء كه اين دو معنى باطل است و در جاى خود بيان شده است « 2 »\r\n\r\n\r\n","description":"","footnote":"\r\n( 1 ) - شرح تجريد لعقائد ، ص 246 .\r\n( 2 ) - نهاية الحكمة ، ص 15 .\r\n","page_name":" 366 ","page_number":374},
  {"content":"\r\n\r\n3 - معناى حقّ كه علّامه در نهايه اختيار كرده آن است كه :\r\n« الظرف الذى يفرضه العقل لمطلق الثبوت و التحقّق » « 1 »\r\nبيان ذلك : قضاياى صادقه به لحاظ موطن ثبوت نسبت آنها چهار دسته مىشوند :\r\n1 - برخى از قضايا مطابق و مابازاء خارجى دارند ، يعنى دلالت دارند بر اينكه در خارج محمول براى موضوع ثابت است و نسبت به تبع طرفين در خارج متحقّق است .\r\nمثل همهء قضاياى جزئيّه و شخصيّه‌اى كه در محاورات به كار مىرود . از قبيل : زيد ايستاده ، بكر نشسته ، خالد رفت ، حسن آمد و . . . و همچنين همهء مفاهيم فلسفى يا معقولات ثانيه فلسفى كه ظرف ثبوت و تحقّق آنها در خارج است از قبيل : عليّت ، معلوليّت ، وجوب وجود ، امكان وجود ، مستقل بودن ، رابط بودن ، ثابت بودن و متغيّر بودن ، مادّى و مجرّد و . . . در خارج نار علّت است ، در خارج خدا واجب الوجود است و . . .\r\n2 - برخى از قضايا مطابق ذهنى دارند . يعنى نسبت موضوع به محمول در ذهن ثبوت دارد و در محال است . مانند همهء مفاهيم منطقى و معقولات ثانيهء منطقى نظير كليّت ، نوعيّت ، فصل بودن ، معرّف بودن ، حجّت بودن و . . . در محيط ذهن ، انسان كلّى است و گرنه در خارج انسان كلّى وجود ندارد ، در ذهن حيوان جنس است و گرنه در خارج كه جنس نيست و . . .\r\n3 - قضايائى كه مطابق آنها هم در ذهن است و هم در خارج ، در هر دو وعاء متّصف به اين وصف هستند .\r\nمانند مفاهيم ماهوى يا معقولات اوليّه از قبيل : الانسان حيوان ناطق و . . . چون موضوع ماهيّت است بما هى و ماهيّت يا كلّى طبيعى نه در رهن وجود خارجى است و نه در رهن وجود ذهنى .\r\n4 - قضايائى كه صادقه هستند يعنى مطابق و مابازائى دارند كه برآن منطبق مىشوند و درعين‌حال مطابق آنها نه در خارج است و نه در ذهن مثل كليّهء قضايائى كه موضوع يا محمول يا هر دو در آنها امر مدعى است مثل : العدم باطل الذات ، عدم العلّة علة العدم و . . .\r\n\r\n\r\n","description":"","footnote":"\r\n( 1 ) - نهاية الحكمة ، ص 15 .\r\n","page_name":" 367 ","page_number":375},
  {"content":"\r\n\r\nو عدم بما هو عدم نه در خارج موجود است - كه خارج ظرف وجودات است نه اعدام - و نه در ذهن موجود است . پس نفس الامر يعنى ظرف ثبوت نسبت مطلقا اعمّ از ثبوت در خارج يا در ذهن و . . .\r\nو امّا جمله‌هاى انشائيه اعمّ از طلبى : و غير طلبى گرچه در برخى از فوائدمان اين‌ها را تحقيق كرده‌ايم « 1 » ولى مانعى ندارد كه مجدّدا در اينجا بياوريم .\r\nواژهء انشاء در قبال اخبار است و اخبار يا اخطار به معناى حكايت كردن از چيزى است ، ولى انشاء به معناى ايجاد است ، و صيغه‌هاى انشائى يعنى صيغه‌هاى ايجادى يا الفاظى كه معانى خود را با نفس همين الفاظ ايجاد مىكنند ، يعنى در باب خبر يك مدلول و مضمونى هست و در ظرف خود متحقّق است و متكلّم با گفتن « زيد قائم » قصدش حكايت از آن مفاد و مطلب است . ولى در جمله‌هاى انشائيه قصد متكلم آن است كه به نفس همين گفتن ، معانى اين الفاظ تحقّق و ثبوت پيدا كند و در ظرف ديگر مطابقى نيست تا با آن سنجيده شود و لذا صدق و كذب در جملات انشائيه راه ندارد . چون خارج و واقعى نيست تا با آن سنجيده شود .\r\nقوله : و هذا نحو : ممكن است شما بپرسيد : « وجود انشائى اعتبارى هم وجود است ؟ » در جواب مىگوئيم كه آرى اين نيز سنخى از وجود است كه نامش طلب انشائى ، تمنّى انشائى ، تمليك انشائى و . . . است و از آن وجود عناوينى از قبيل ايجاب ، تحريم ، ملكيّت ، زوجيّت و . . . انتزاع مىشوند . و خود اين عناوين شرعا و عرفا داراى آثارى هستند . [ مثلا ايجاب به دنبالش امتثال و عصيان ، ثواب و عقاب و . . . مىآيد . ملكيّت به دنبالش سلطنت مشترى بر مال و عدم جواز تصرف ديگران بدون طيب نفس او و . . . پيدا مىشود . بدنبال زوجيّت واجبات و محرّمات فراوانى براى زوجين درست مىشود و . . . 
  ]\r\nقوله : نعم : طلب انشائى يا تمناى انشائى و . . . يعنى طلب يا تمنايى كه با صيغهء خاصّه ، انشاء و ايجاد و ابراز مىشود كه دواعى و انگيزه‌هاى گوناگونى دارد : گاهى از طلب حقيقى و درونى سرچشمه مىگيرد و به داعى بعث حقيقى انشاء طلب مىكند ، و گاهى به داعى\r\n\r\n\r\n","description":"","footnote":"\r\n( 1 ) - حاشية الرسائل ، ص 285 .\r\n","page_name":" 368 ","page_number":376},
  {"content":"\r\n\r\nاختبار و اعتذار و . . . انشاء طلب مىكند . و هكذا در تمنّى و ترجّى و . . . حال ما مضايقه نمىكنيم و اين مقدار را قبول مىكنيم كه جمله‌هاى انشائيه‌اى كه بالمطابقه بر انشاء طلب و تمنّى و . . . به صيغ مخصوصه دلالت دارند ، بالملازمه بر ثبوت حقيقى اين صفات دلالت دارند و كاشف از آن هستند كه يك طلب حقيقى هست كه داعى بر انشاء طلب شده است و يك تمنّى نفسانى دارد كه انگيزهء او بر اظهار و انشاء تمنّى شده است .\r\nاين دلالت التزاميّه يا وضعى است و يا انصرافى .\r\nامّا وضعى ( التزاميّه وضعيّه ) : واضع صيغ انشاء را براى انشاء طلب و تمنّى و . . . وضع كرده است . البته به اين شرط كه داعى متكلم بر اين انشاء وجود واقعى اين صفات باشد .\r\nو امّا انصرافى : واضع اين صيغ را براى معناى انشائى وضع كرده است . ولى در خارج كثيرا ما در موردى استعمال شده‌اند كه انگيزهء متكلّم همان طلب درونى و تمنّى باطنى و . . .\r\nبوده و در اثر كثرت استعمال با اين فرد انس پيدا كرده است .\r\nنتيجهء هر دو طريق آن است كه صيغ انشائى عند الاطلاق بر انشاء به داعى طلب حقيقى و تمنّى حقيقى و استفهام حقيقى و . . . حمل مىشوند ، و اگر بخواهيم از آنها انشاء به دواعى ديگر [ امتحان - تهديد و . . . 
  ] را اراده كنيم ، نيازمند قرينه خواهيم بود . اين عند العقلاء حجّت است .\r\nقوله : اشكال و دفع : دليل سوّم اشاعره بر مغايرت طلب و اراده به صورت « اشكال و دفع » عنوان شده است . امّا اشكال يا اصل دليل : اشعرى به دو دسته از اوامر استناد كرده است :\r\n1 - امر و تكليف كفّار به ايمان : شارع مقدّس در خطاباتش همهء انسانهاى كافر را امر و دعوت به ايمان كرده است .\r\n2 - امر معصيت‌كاران به اطاعت : همچنين خدا و رسول از گنهكاران خواسته‌اند كه دست از گناه كشيده و بسوى طاعت الهى پيش روند و آنها را تكليف به عمل و طاعت نموده‌اند .\r\nحال در اين دو مورد چون امر هست پس طلب هم هست زيرا طلب مدلول و مفاد امر\r\n\r\n","description":"","footnote":"","page_name":" 369 ","page_number":377},
  {"content":"\r\n\r\nاست ، اگر مسلك اماميّه و عدليّه را اختيار كنيم و به اتحاد طلب و اراده ملتزم شويم ، يكى از دو احتمال زير پيش مىآيد .\r\nمسلك اماميّه مستلزم احد الامرين است و هر دو محذور دارند :\r\n1 - يا اينست كه در اين‌گونه موارد [ تكليف كفار به ايمان ، و اهل معصيت به طاعت 
  ] ارادهء حقيقى نيست . يعنى خداى آنان را امر كرده و دستور به ايمان و اطاعت داده است ولى اراده حقيقى نسبت به ايمان و اطاعت آنها ندارد . اگر اين باشد خواهيم گفت كه طبق مسلك شما كه طرفدار اتحاد بوديد ، بايد در اين موارد طلب حقيقى و به دنبال آن تكليف واقعى هم نباشد . پس امر جدّى هم صادر نشده باشد ، و در نتيجه بايد امر به ايمان و اطاعت يك امر ظاهرى و صورى و شبيه هزل باشد . اين لازم قطعا باطل است و اجماع مسلمين و ضرورت دين حاكم است كه تكاليف مذكور جدّى است نه شوخى .\r\n2 - و يا اينست كه در موارد مذكور ارادهء حقيقى هم هست ، يعنى شارع مقدّس همان گونه كه آنان را امر به ايمان و اطاعت نموده همچنين خارجا هم اراده‌اش به اين تعلّق گرفته است كه آنان مؤمن باشند .\r\nلازمهء اين احتمال آن است كه به حكم برهان و قرآن مراد از اراده جدا نشود . چون ارادهء حقيقى از خداوند اگر محقّق شد حتما مراد هم محقّق مىشود و قرآن مىگويد : « اذا اراد شيئا ان يقول له كن فيكون » « 1 » پس حتما بايد كفار مؤمن شوند ، عاصيان مطيع شوند ، سركشان رام شوند . اين لازمه هم قطعا باطل است زيرا بالبداهة تخلّف مشاهده مىشود و انسانهاى فراوانى را مىبينيم كه كفر مىورزند و معصيت و نافرمانى مىكنند .\r\nنتيجه : همهء اين محاذير مبتنى بر مسلك اتّحاد طلب و اراده بود ، و از استحاله و بطلان لازم به هر دو قسمش ، به بطلان ملزوم منتهى مىشويم و مىگوئيم كه اتحاد طلب و اراده باطل است و هيچ مانعى ندارد كه در موارد مذكور امر باشد ، طلب حقيقى هم باشد ، ولى اراده نباشد ، پس معلوم مىشود طلب غير از اراده است .\r\nقوله : و امّا الدفع : دفع اشكال يا جواب ما از دليل اشعرى :\r\n\r\n\r\n","description":"","footnote":"\r\n( 1 ) - سوره يس ، آيه 82 .\r\n","page_name":" 370 ","page_number":378},
  {"content":"\r\n\r\nما كما كان بر مسلك عدليّه پاى فشرده و برآنيم كه طلب و اراده اتّحاد دارند و در تكليف كفار و اهل معصيت هم معتقديم كه امر جدّى و تكليف حقيقى است و طلب حقيقى در كار است ، و ارادهء حقيقى هم هست . واقعا خداوند مىخواهد كه آنان مؤمن و مطيع شوند و اراده عين طلب است ، و هيچ‌يك از دو محذور مذكور هم پيش نمىآيد . بيان ذلك : ارادهء حقيقى خداوند دو شعبه دارد :\r\n1 - ارادهء تكوينى : اراده‌اى است كه به تكوين و ايجاد و تحقّق شىء در خارج آن‌هم به نوع ايجاد مباشرى و فاعل بالمباشره تعلّق مىگيرد . مثل اينكه خارجا اراده مىكند و عقول يا مجرّدات تامّه را ايجاد مىكند ، اراده مىكند و باران مىفرستد و . . .\r\n2 - ارادهء تشريعى : اراده‌اى است كه به صدور فعلى از عباد آن هم به اختيار و ارادهء آنها تعلّق مىگيرد و از بندگان مىخواهد كه آنان كارى را بكنند و بر اين اساس جعل حكم و تشريع قانون مىفرمايد و امر و نهى مىكند .\r\n[ نكته : در اينكه آيا ارادهء الهى از صفات ذات است و از مقام ذات واجب الوجود انتزاع مىشود يا از صفات فعل است و از مقام فعل حق انتزاع مىشود ، اختلاف است . گروهى اراده را مثل خلق و رزق و احياء و امالة و . . . از صفات فعل و زائد بر ذات و حادث مىدانند و برآنند كه « كلّ يوم هو فى شأن ، فعّال لما يشاء » خداوند هر لحظه عالم‌آفرين است و هر لحظه ارادهء جديدى دارد . اگر اراده از صفات ذات باشد مستلزم آن است كه ذات الهى محلّ حدوث حوادث و عروض عوارض باشد كه در علم كلام امتناع آن به ثبت رسيده است .\r\n2 - مشهور مىگويند كه اراده از صفات ذات است و ارادهء الهى مثل ارادهء ما انسانها از كيفيّات نفسانيه نيست ، مبادى و مقدّمات ندارد و براى اينكه حقيقتا بتواند صفت ذات باشد آن را به علم تفسير مىكنند و مىگويند : « اراده همان علم به مصلحت است » .\r\nمبسوط اين بحثها در علم كلام بايد طرح شود ، ولى هدف ما روشن كردن تفسير آخوند است :\r\nايشان از مسلك مشهور پيروى كرده و در تعريف اراده فرموده‌اند كه ارادهء تكوينى علم\r\n\r\n","description":"","footnote":"","page_name":" 371 ","page_number":379},
  {"content":"\r\n\r\nخداوند به نظام احسن و اكمل وجود است كه علم فعلى هم هست يعنى همين علم منشأ تكوين و ايجاد و ابداع موجودات گرديده است و ارادهء تشريعى علم پروردگار به وجود مصلحت در افعال بندگان است كه مىداند چه كارى براى آنان مصلحت ملزمه دارد و بر اساس همين علم امر مىكند . 
  ]\r\nحال جواب ما به اشعرى آن است كه آن اراده كه مراد از او جدا نمىشود ارادهء تكوينى است . و اين اراده‌اى كه در مورد اوامر و تكاليف موجود است ارادهء تشريعى است و تخلّف مراد از اين اراده كه ممتنع نيست . « فما قصد لم يقع و ما وقع لم يقصد » به بيان ديگر آنكه محذور دارد در ما نحن فيه نيست ، و آنكه هست ، محذورى ندارد .\r\nقوله : فاذا توافقتا : تا اينجا سخنان آخوند بسيار مستدلّ و قابل قبول بود ولى از اينجا تا وهم و دفع ، وارد مطلبى شده‌اند كه قلم سر شكسته شده و هرگز حق مطلب ادا نشده است و ما در اينجا تنها به بيان مراد ايشان به اختصار بسنده مىكنيم و نقد و بررسى آن را به علم كلام ارجاع مىدهيم :\r\nايشان فرموده است : حال كه دو قسم اراده تصوير شد ، مىگوئيم :\r\nهرگاه اين دو اراده هماهنگ شدند ، و در موردى هم ارادهء تشريعى و امر به ايمان و طاعت بود و هم ارادهء تكوينى و دخالت مستقيم بارىتعالى در ايمان و اطاعت بندگان وجود داشت [ مثل مؤمنان و مطيعان 
  ] نتيجه آن است كه حتما و جزما اطاعت و ايمان محقّق خواهد شد و تخلّف‌پذير نيست ، زيرا انفكاك مراد از ارادهء تكوينى محال است .\r\nو هرگاه دو اراده تخالف پيدا كردند يعنى ارادهء تشريعى بود ولى ارادهء تكوينى نبود . [ مثل كفّار و عاصيان كه امر به ايمان اطاعت شده‌اند ولى عملا و در خارج از آنها ايمان و اطاعت خواسته نشده و مشيّت بالغه بدان تعلّق نگرفته ، بلكه به ضد آنها يعنى به كفر و عصيان تعلّق گرفته است 
  ]\r\nنتيجه آن است كه بالقطع و الجزم كفر و عصيان محقق خواهد شد و شخص كفر را برخواهدگزيد .\r\nچرا كه ارادهء تكوينى به اين بار شده و تخلّف مراد از اين اراده محال است .\r\n\r\n","description":"","footnote":"","page_name":" 372 ","page_number":380},
  {"content":"\r\n\r\nقوله : ان قلت : سخنان آخوند در فراز قبلى زمينه‌ساز دو اشكال و جواب شده كه ذيلا و در ادامه مطرح مىكنند و جواب مىدهند :\r\nاشكال اوّل : اگر ارادهء تكوينى دخيل شد و ايمان و اطاعت يا كفر و معصيت به ارادهء تكوينى خداوند شد لازمه‌اش آن است كه هيچ‌كدام از ايمان و كفر و . . . در اختيار انسان و مقدور او نباشد . او چه بخواهد و چه نخواهد اين ارادهء تكوينى پروردگار است كه سرنوشت او را رقم مىزند و در او كفر و در اين ايمان مىآفريند . و در نتيجه اين همه اوامر و تكاليف به ايمان آوردن و اطاعت كردن تماما تكليف عاجز است . تكليف به غير مقدور است ، تكليف بما لا يطاق است و اين هم عقلا قبيح است ، و قبيح از خدا صادر نمىشود ، پس اين تكليف براى چيست ؟\r\nجواب آخوند : ارادهء خداوند به صدور اين امور از بندگان تعلّق گرفته و به عبارت ديگر بارىتعالى علم به مصلحت اين امور براى عباد دارد ، ولى چنين نيست كه علم به اصل ايمان و كفر داشته باشد بلكه علم دارد كه فلانى با اختيار خود ايمان را خواهد پذيرفت و ديگرى كفر را برخواهدگزيد . اختيار يا ارادهء بنده هم مبادى و مقدماتى دارد كه قبلا آورديم و قسمى از مقدّمات آنكه تصديق به فائده باشد ، اختيارى است . او مىتواند با انديشه در منافع فعلى و فورى و فوتى تشويق به معصيت شود ، و مىتواند با انديشه در عواقب امر و عاقبت‌به‌شرّى و مضرّات دنيوى و عقوبت اخروى آن ، خود را از معاصى بازدارد ، حال خدا مىداند و مىخواهد كه انسان با اختيار خود كفر و عصيان را اختيار كند و ارادهء الهى به فعل ما با همه مقدّماتش بار شده است ، و اگر غير اين باشد مراد از اراده منفك و متخلّف شده است . چنين علم و مشيّتى سبب جبر و تكليف بما لا يطاق نيست .\r\nاشكال دوّم : چه كفر و عصيان و ايمان و اطاعت را مستقيما به ارادهء الهى منتسب كنيد و چه آن را با يك يا چند واسطه [ كه اختيار عبد و مبادى ارادهء او باشد 
  ] به مشيّت الهى و ارادهء ذاتى ازلى تكوينى منتهى كنيد ، فرقى ندارد و عاقبت كفر و ايمان به يك امر غير اختيارى - كه ارادهء الهى باشد - مستند شده و از آنجا نشأت گرفته است و اشكال يعنى تكليف عاجز و . . . به قوّت خود باقى است .\r\nجواب آخوند : حقيقت امر اين است كه ثواب و عقاب در گرو ايمان و كفر و اطاعت و عصيان است و اين‌ها هم مسبوق به اراده هستند اختيار عبد هم مسبوق به مبادى آن است ،\r\n\r\n","description":"","footnote":"","page_name":" 373 ","page_number":381},
  {"content":"\r\n\r\nو مبادى هم كه مسئله تصديق به فائده و شوق و عزم مىباشد . اينكه برخى اين‌گونه مىانديشند و تمايل به كفر و معصيت پيدا مىكنند و برخى به گونهء ديگر مىانديشند و به ايمان و طاعت روى مىآورند ، همه و همه از شقاوت و سعادت ذاتى آدميان سرچشمه مىگيرد . عدّه‌اى ذاتا شقى و بدطينت هستند و شقاوت ذاتى آنها آنان را به كفر و عصيان مىكشاند ، و گروهى ذاتا سعادتمند و پاك‌سرشت‌اند و سعادت ذاتى آنان را به اطاعت و ايمان و در نهايت به بهشت برين رهنمون مىشود . در روايات هم مىخوانيم :\r\n« انسان سعادتمند از آغاز كه در شكم مادر بود سعيد بود و مادرزادى است » « 1 »\r\nو ذاتى و طبيعى است و انسان شقى هم از آغاز و در شكم مادر شقى و بدبخت بود و مادرزادى است .\r\nيا مىخوانيم : « آدميان معدنهاى گوناگون هستند ، مثل معدنهاى طلا و نقره و هر معدنى طلا يا نقرهء خاصّى دارد و ذاتى آنها است و غير آن نشدنى است » . « 2 »\r\nو وقتى مسئله ايمان و كفر به يك امر ذاتى منتهى شد ، مىگوئيم كه ذاتى چرا بردار نيست و با كلمهء لم اثباتى سؤال نمىشود كه : « لم جعل السعيد سعيدا ؟ و لم جعل الشقى شقيّا ؟ » بلكه سعيد از آغاز سعيد آفريده شده و به جعل بسيط ايجاد گرديده است ، شقىّ هم بالذات شقىّ آفريده شده است نه اينكه اوّل ذات خلق شود و سپس سعادت يا شقاوت به او داده شود يا براى خود كسب كند به فرمايش ابن سينا :\r\n« ما جعل اللّه المشمش مشمشا و لكن اوجده » « 3 »\r\nذاتيّات به جعل و ايجاد ذات موجود مىشوند و كسى نمىتواند بگويد كه چرا آب تر است ؟ چرا نمك شور است ؟ چرا آتش گرم است ؟ و . . . اين‌ها سؤال از ذاتيات است و ذاتى سؤال‌بردار نيست . به قول مرحوم حاجى در منظومه در بيان ويژگيهاى ذاتى :\r\n ذاتىّ شىء لم يكن معلّلا * و كان ما يسبقه تعقّلا\r\nو كان ايضا بيّن الثبوت له * و عرضيّه اعرفن مقابله « 4 » \r\nبعد هم مرحوم آخوند فرموده‌اند : « قلم اينجا رسيد سر بشكست » و با دعا و طلب رشد\r\n\r\n\r\n","description":"","footnote":"\r\n( 1 ) - توحيد صدوق ، ص 356 ، باب 58 .\r\n( 2 ) - روضهء كافى ، ج 8 ، ص 177 .\r\n( 3 ) - شرح منظومه ، قسمت حكمت ، ص 56 .\r\n( 4 ) - شرح منظومه ، قسمت منطق ، ص 29 .\r\n","page_name":" 374 ","page_number":382},
  {"content":"\r\n\r\nو هدايت از خداوند بحث را تمام مىكنند . [ البته جناب ايشان در جلد ثانى كفايه هم در مبحث تجرّى وارد اين بحر عميق و متلاطم شده و گوهرى بدست نياورده است و به همين نتيجه رسيده و گذشته است ولى بزرگان متأخرين مبسوطا در اين زمينه بحث كرده‌اند كه « لا جبر و لا تفويض بل امر بين الامرين « 1 » و فعلا بناى ما بر ورود در اين مباحث نيست 
  ]\r\nقوله : وهم و دفع : امّا توهّم : ممكن است كسى بگويد كه حال شما كه طلب و اراده را متحد مىدانيد و مىگوئيد : هرجا امر بود طلب هست و هرجا طلب بود ارادهء تشريعى هست و از طرفى هم اراده را به علم به مصلحت تعريف كرديد ، پس لازمهء سخن شما آنست كه بتوانيم بگوئيم : مولى با صيغه افعل خود علم به مصلحت را انشاء كرده و منشا به صيغه علم است ، درحالىكه احدى اين را نگفته است .\r\nامّا دفع توهم با كلمه : لكنك : اينكه اراده و طلب و علم به مصلحت اتّحاد دارند و يكى هستند ، منظور مصداق خارجى اين‌ها است نه مفهوم اين‌ها . و آنكه با صيغه افعل انشاء مىشود ، مفهوم طلب است نه مصداق آن . پس شما مفهوم و مصداق را خلط كرده‌ايد .\r\n[ البته جوابهاى بهترى محشّين عنوان كرده‌اند كه طالبين مىتوانند مراجعه كنند . 
  ] از نظر مصداق خارجى تعجّبى ندارد كه حكم به اتحاد كرده و بدان معتقد شويم . بلكه در مورد صفات جماليّه و كماليهء بارىتعالى كه اراده را از اين‌ها مىدانيم جز اين را نمىتوان گفت ، حتما صفات عين يكديگر و همه عين ذات و مجموع به يك وجود حقيقى بسيط موجود هستند ، و تعدّد و تكثّر تنها مفهومى است نه حقيقى و مصداقى ، ما طرفدار توحيد ذاتى هستيم . امام على ( ع ) در كلامى امامانه فرموده‌اند :\r\n« كمال توحيد پروردگار اخلاص در برابر اوست ، و كمال اخلاص براى خداوند نفى هرگونه صفتى از اوست » « 2 » منظور صفت زائد بر ذات است كه نشانهء كثرت و تعدّد است و با وحدت حقّهء حقيقيّه سازگار نيست . « پايان مبحث مادّة الامر »\r\n\r\n\r\n","description":"","footnote":"\r\n( 1 ) - به عنوان نمونه كتاب طلب و اراده امام راحل ( ره ) مطالعه شود .\r\n( 2 ) - نهج البلاغة ، خطبهء اوّل ، فرازى از خطبه .\r\n","page_name":" 375 ","page_number":383},
  {"content":"\r\n\r\n\r\nفصل دوّم مباحث هيئت امر يا صيغهء افعل\r\nفصل اوّل پيرامون مادهء امر بود [ ا م ر 
  ] درضمن هر هيئتى كه باشد : مصدر و فعل ماضى و مضارع و اسم فاعل و . . . [ امر - امر - يأمر - آمر و . . . 
  ] و در اين رابطه چهار جهت از بحث مطرح شد .\r\nفصل دوّم از فصول باب اوامر در رابطه با هيئت امر و صيغهء افعل و فعل امر است ، از هر مادّه‌اى كه باشد . از قبيل : اضرب ، انصر ، اكرم ، اقم الصلاة ، فاستقم كما امرت و . . . ضمنا عنوان صيغه افعل عنوان مشير است و منظور فعل امر از مجرّد و مزيد فيه ، ثلاثى و رباعى و بر اوزان مختلف مىباشد . در اين‌باره مرحوم آخوند نه مبحث منعقد كرده‌اند :\r\n\r\nالمبحث الاوّل\r\nمبحث اوّل از مباحث صيغه افعل راجع به معنا و موارد استعمال فعل امر است . مشهور اصوليّين فرموده‌اند كه صيغه افعل داراى معانى متعدّد است و بعضا تا 15 معنى با ذكر مثال آورده‌اند « 1 » و عده‌اى نيز تا 24 معنا آورده‌اند « 2 » . مرحوم آخوند بعضى از اين موارد را آورده‌اند :\r\n1 - به معناى طلب فعل آمده : مثل غالب اوامرى كه از موالى به عبيد صادر مىشود .\r\n\r\n\r\n","description":"","footnote":"\r\n( 1 ) - مرحوم ملّا صالح مازندرانى در حاشيهء معالم الاصول ، ص 39 .\r\n( 2 ) - مرحوم شيخ محمد تقى اصفهانى در هداية المسترشدين ، ص 137 .\r\n","page_name":" 376 ","page_number":384},
  {"content":"\r\n\r\n2 - به معناى ترجّى آمده : براى اين قسم مثال نزده‌اند .\r\n3 - به معناى تمنّى آمده : مثال زده‌اند به شعر امرؤ القيس : الا ايّها الليل الطويل الا انجلى .\r\n4 - به معناى تهديد آمده : مثل اعملوا ما شئتم .\r\n5 - در انذار استعمال شده : مثل تمتّوا فى داركم ثلاثة ايّام .\r\n6 - در اهانت استعمال شده : مثل ذق انّك انت العزيز .\r\n7 - در احتقار به كار رفته : مثل اخرج فانّك رجيم ، القوا ما انتم ملقون و . . .\r\n8 - در تعجيز به كار رفته : مثل  فَأْتُوا بِسُورَةٍ مِنْ مِثْلِهِ  و . . .\r\n9 - در تسخير استعمال شده : مثل كونوا قردة خاسئين .\r\n10 - و غير اينها از معانى ديگر مثل اختبار و اعتذار و تكوين و دعاء و . . .\r\nبه عقيدهء مشهور صيغه افعل در يك‌يك اين معانى و مفاهيم استعمال شده است و اين‌ها مستعمل فيه هستند و اصل استعمال را مسلّم گرفته ، آنگاه در كيفيّت آن بحث كرده‌اند كه « به نحو حقيقت است يا مجاز ؟ احتمالاتى كه مطرح است عبارتند از :\r\n1 - به نحو اشتراك لفظى بوده و در يكايك اين معانى حقيقت باشد .\r\n2 - به نحو اشتراك معنوى بوده و براى جامع اين‌ها وضع شده باشد .\r\n3 - به نحو حقيقت و مجاز باشد ، يعنى در بعضى حقيقت و در بعضى ديگر مجاز باشد .\r\nولى به عقيده مرحوم آخوند رأى مشهور باطل است و اساسا صيغهء افعل در هيچ‌كدام از اين معانى و موارد استعمال نشده است و اين‌ها معنا و مستعمل فيه امر نيستند . دليل ندارد كه معانى فعل امر را متعدد و متكثر سازيم . در واقع صيغه افعل يك معنى بيشتر ندارد و هميشه در همان يك معنى استعمال شده و مشهور دواعى را به معانى اشتباه گرفته‌اند .\r\nبيان مطلب : از طرفى قبلا گفتيم كه طلب دو شعبه دارد :\r\n1 - حقيقى\r\n2 - انشائى\r\nطلب حقيقى عبارتست از يك صفت نفسانى كه قائم به نفس متكلّم است .\r\n\r\n","description":"","footnote":"","page_name":" 377 ","page_number":385},
  {"content":"\r\n\r\nطلب انشائى عبارتست از طلبى كه به سبب لفظى از الفاظ انشاء مىشود .\r\nو از طرفى هم در معناى جملهء خبريه و انشائيه گفتيم كه جملات انشائيه عموما داراى معناى انشائى هستند ، يعنى به نفس اين جمله معنى انشاء و ايجاد مىشود . . .\r\nبا توجه به اين دو مطلب در ما نحن فيه مىگوئيم كه معناى واقعى صيغهء افعل طلب انشائى يا انشاء طلب است و گوينده قصدش از فعل امر همين معنى است . منتها دواعى و انگيزه‌ها متعدّد و متفاوت است و هرجا و در هر مقامى به انگيزه‌اى از فعل امر استفاده مىشود .\r\nگاهى انشاء طلب به داعى طلب و بعث و تحريك حقيقى است و از طلب قلبى سرچشمه مىگيرد . يعنى حقيقتا مولى خواهان صدور اين فعل از عبد است و براساس همين خواست قلبى صيغه افعل را به زبان مىآورد و انشاء طلب مىكند تا به مقصودش برسد . غالبا صيغ افعل به همين انگيزه به كار مىروند .\r\nو گاهى انشاء طلب به داعى ديگر از دواعى است مثلا به داعى اختبار و امتحان عبد است يا به داعى اعتذار و بهانه‌تراشى ، يا به داعى تهديد يا به انگيزه تعجيز و . . . مىباشد .\r\nولى در تمام اين‌ها معناى امر همان انشاء طلب است و نبايد دواعى را با معانى و مصداق را با مفهوم خلط كرد . در موارد مذكور انشاء طلب يا صيغهء افعل مصداق تهديد و تعجيز و . . . مىباشد نه اينكه در مفهوم اين‌ها استعمال شده باشد .\r\nقوله : و قصارى ما يمكن : اين فراز قبلا تحت عنوان « نعم لا مضايقة » . . . به شكل ديگرى عنوان شد ، و الآن به نحو ديگرى مطرح مىشود ، آنچه كه قبلا گفته شد ، اين بود كه جمله‌هاى انشائيه بالمطابقه دالّ بر انشاء هستند [ انشاء طلب ، انشاء تمنّى ، انشاء ترجّى و . . . 
  ] و بالملازمه بر طلب حقيقى و تمنّى واقعى و ترجّى نفسانى و . . . دلالت مىكنند . آن هم يا به دلالت التزاميّه وضعيّه و يا به اطلاق و انصراف . . . كما مرّ .\r\nو آنچه الآن مطرح است اين است كه به عقيدهء ما صيغهء افعل همه جا و بىهيچ قيد و شرطى به معناى انشاء طلب است و انگيزه‌ها فرق دارد . ولى اگر قدرى تنزّل كرده و مماشات كنيم ، مىگوئيم : نهايت چيزى كه ممكن است كسى بگويد اين است كه صيغهء\r\n\r\n","description":"","footnote":"","page_name":" 378 ","page_number":386},
  {"content":"\r\n\r\nافعل براى طلب انشائى وضع شده است ، ولى نه طلب انشائى مطلق بلكه طلب انشائى مقيّد به اينكه به داعى طلب حقيقى باشد . يعنى اگر انشاء طلب به اين داعى بود ، معناى حقيقى فعل امر است و اگر به داعى تهديد و . . . بود معناى مجازى فعل امر است . ولى باز هم‌معنى و مستعمل فيه انشاء طلب است امّا با قيدى كه بدون آن مجاز مىشود . البته اين بدان معنى نيست كه فعل امر به صورت مجاز در خود تهديد و تعجيز و . . . استعمال شده باشد يا حقيقت ، در خود انشاء طلب استعمال شده است .\r\nقوله : ايقاظ : در اينجا قدرى دامنهء بحث را توسعه داده و مىفرمايند : همان‌طورىكه صيغه افعل به معناى طلب انشائى است ، هكذا ساير جملات انشائى هم داراى معانى انشائى مىباشند . مثلا صيغه تمنّى به معناى تمنّى انشائى است ، صيغه ترجّى و لعلّ به معناى ترجّى انشائى است ، صيغه استفهام به معناى انشاء استفهام و سؤال است ، و هميشه هم در همين معنا استعمال مىشوند . ولى دواعى و انگيزه‌ها متفاوت است . گاهى و بلكه بيشتر وقتها داعى بر گفتن ليت و لعلّ و . . . تمنّى حقيقى و ترجّى قلبى و واقعى است يعنى در دل آرزويى دارد كه آن را به زبان آورده و انشاء تمنّى مىكند ، قلبا اميدوارى دارد و آن را ابراز و اظهار كرده و انشاء ترجّى مىكند و . . .\r\nو گاهى انگيزهء شخص از گفتن ليت و لعلّ و . . . امر ديگرى غير از تمنّى و ترجّى حقيقى است .\r\nقوله : فلا وجه : در كلام خداوند هم صيغهء ليت و لعلّ و استفهام و . . . آمده البتّه واژه ليت حكايتى در مقام حكايت از قول انسان خوب يا بدى به كار رفته است . مثل :  « وَ يَقُولُ الْكافِرُ يا لَيْتَنِي كُنْتُ تُراباً »  ،  « لَيْتَنِي لَمْ أَتَّخِذْ فُلاناً خَلِيلًا »  ،   « يا لَيْتَ قَوْمِي يَعْلَمُونَ بِما غَفَرَ لِي رَبِّي »   و . . .\r\nولى لعلّ مستقيما از زبان خداوند آمده است :  « كُتِبَ عَلَيْكُمُ الصِّيامُ . . .   لَعَلَّكُمْ تَتَّقُونَ »  ،  « لَعَلَّهُ يَتَذَكَّرُ أَوْ يَخْشى »  ،  « لَعَلَّكُمْ تَعْقِلُونَ » *  ،  « لَعَلَّهُمْ يَحْذَرُونَ »  و . . . و استفهام نيز مستقيما از خداوند نقل شده :  « أَ لَسْتُ بِرَبِّكُمْ »  ،  « ما تِلْكَ بِيَمِينِكَ يا مُوسى »  ،  « ما مَنَعَكَ أَلَّا تَسْجُدَ إِذْ أَمَرْتُكَ »  و . . .\r\n\r\n","description":"","footnote":"","page_name":" 379 ","page_number":387},
  {"content":"\r\n\r\nمشهور مفسّرين گفته‌اند كه اين كلمات يك معناى حقيقى دارند و آن تمنّى حقيقى و ترجّى حقيقى و . . . است ، و در كلام خداوند از اين معانى منسلخ بوده و به معناى ديگرى آمده‌اند . زيرا حمل اين واژه‌ها بر معناى حقيقى خود در مورد خداوند محال است و تالى فاسد دارد چون ليت گفتن از عجز و ناتوانى سرچشمه مىگيرد و خداوند قدرت مطلقه است . لعلّ گفتن از جهل سرچشمه مىگيرد ، و خداى علم مطلق است . استفهام حقيقى از جهل سرچشمه مىگيرد و خداى آگاهى مطلق است . پس به معناى حقيقى از خداوند اطلاق نمىشوند و ناچار در معانى ديگرى به كار رفته‌اند .\r\nمرحوم آخوند مىفرمايد كه ما نيازى به انسلاخ نداريم و اعتقادى به تالى فاسد نداريم .\r\nزيرا معتقديم كه اين جملات داراى معانى انشائى هستند و به معناى مجرّد انشاء ترجّى و صرف انشاء تمنّى و . . . مىباشند و اظهار تمنّى و ترجّى و استفهام محذورى ندارد . بلكه اگر به داعى تمنّى و ترجّى حقيقى باشد ، محذور دارد و مستلزم عجز و جهل است ولى اگر به انگيزه‌هاى ديگر باشد ، هيچ محذورى ندارد . فى المثل به منظور اظهار محبّت و علاقه از لعلّ و . . . استفاده مىشود و وقتى مىگويد :  « لَعَلَّكُمْ تَتَّقُونَ » *  يعنى تقوى محبوب من است ، يا در مقام ملاطفت و مهربانى و سخن گفتن با موساى كليم مىفرمايد :  « ما تِلْكَ بِيَمِينِكَ يا مُوسى »  يا به داعى انكار و اعتراض مىفرمايد :  « ما مَنَعَكَ أَلَّا تَسْجُدَ »  ، و يا به داعى تقرير و تثبيت مىگويد :  « أَ لَسْتُ بِرَبِّكُمْ »  ، و يا به دواعى ديگر .\r\nاز اين مطالب نتيجهء ديگرى هم مىگيريم و آن اينكه نحوييّن براى صيغهء استفهام معانى گوناگونى ذكر كرده‌اند ، فى المثل براى همزهء استفهام هشت معنى آورده‌اند . ولى به عقيدهء ما اين‌ها نيز صحيح و بجا و بايسته نيست . همان‌طورىكه دربارهء صيغهء افعل گفتيم ، اين‌ها نيز از قبيل خلط دواعى با معانى است و گرنه معناى صيغهء استفهام هميشه و همه جا يكى بيش نيست و آن انشاء سؤال و استفهام است .\r\n\r\n","description":"","footnote":"","page_name":" 380 ","page_number":388},
  {"content":"\r\n\r\n\r\nالمبحث الثانى ظهور فعل امر در وجوب\r\nدر مبحث اوّل به اين نتيجه رسيديم كه غالبا از صيغهء افعل طلب اراده مىشود ، و عند الاطلاق فعل امر بر معناى طلبى حمل مىشود . [ منتهى بر مسلك مشهور فعل امر در طلب استعمال شده است و بر مسلك آخوند صيغهء افعل در انشاء طلب به داعى طلب حقيقى استعمال شده است . 
  ] كلّيهء بحثهاى بعدى مربوط به امر طلبى است و امرهاى تهديدى و تعجيزى و . . . مورد بحث اصولى نيست . يكى از بحثهاى امر طلبى آنست كه طلب دو شعبه دارد :\r\n1 - طلب وجوبى و الزامى كه « بايد » دارد و تركش ممنوع است .\r\n2 - طلب ندبى و استحبابى و غير الزامى كه رخصت در ترك دارد .\r\nآيا صيغهء افعل عند الاطلاق بر طلب ايجابى و الزامى دلالت مىكند ؟ يا در طلب ندبى ظهور دارد ؟ در اينجا دو مقام از بحث وجود دارد : 1 - اصل ظهور 2 - منشا ظهور\r\nمرحوم آخوند اصل ظهور را در همين مبحث ثانى عنوان كرده و منشأ ظهور را در مبحث رابع آورده‌اند .\r\nامّا اصل ظهور : وجوه بلكه اقوالى در مسئله وجود دارد . [ مرحوم صاحب معالم در متن كتابش هشت قول را با ذكر ادلّه مورد بحث و بررسى قرار داده و ضمنا اشاره كرده است كه اقوال ديگرى هم وجود دارد كه خيلى شاذّ و نادر و سست مىباشد و آنها را نياورده‌اند .\r\nبرخى از محشّين چهار قول ديگر در حاشيه افزوده‌اند كه در مجموع دوازده قول مىشود و\r\n\r\n","description":"","footnote":"","page_name":" 381 ","page_number":389},
  {"content":"\r\n\r\nچه‌بسا اقوال بيشترى هم وجود داشته باشد . « 1 » 
  ]\r\nولى اهمّ اقوال چهار قول است كه مرحوم آخوند در عنوان مسئله بدانها اشاره كرده است :\r\n1 - مشهور گفته‌اند كه صيغهء افعل عند الاطلاق ظهور در وجوب دارد و ارادهء ندب محتاج به قرينه است .\r\n2 - گروهى گفته‌اند كه فعل امر عند الاطلاق ظهور در ندب دارد و ارادهء وجوب قرينه لازم دارد .\r\n3 - عدّه‌اى گفته‌اند كه فعل امر مشترك لفظى ميان وجوب و ندب است و براى هركدام جداگانه وضع شده است و عند الاطلاق اجمال پيدا مىكند و تعين هريك از دو معنى قرينهء معيّنه مىطلبد .\r\n4 - عدّه‌اى گفته‌اند كه فعل امر براى قدر جامع ميان طلب وجوبى و ندبى وضع شده و عند الاطلاق از امر مطلق الطلب اراده مىشود و خصوص فرد وجوبى يا ندبى قرينه بر تعيين لازم دارند .\r\nقوله : و لا يبعد : مختار مرحوم صاحب كفايه :\r\nايشان به پيروى از مشهور مىفرمايند كه صيغهء افعل حقيقت در وجوب است و هركجا در كتاب و سنّت به نحو مطلق و مجرّد از هر قرينه به كار رفته باشد ، بر وجوب حمل مىشود و اراده كردن استحباب قرينهء خاصّه مىطلبد . [ ايشان با يك تير دو نشان زده است يعنى با آوردن كلمهء « حقيقة » هم اصل ظهور و هم منشا ظهور را بيان كرده‌اند كه به عقيدهء آخوند ظهور يك ظهور وضعى است نه اطلاقى يا انصرافى يا عقلى ، تتمّه اين مطلب را در مبحث رابع خواهند آورد كه اگر كسى ظهور وضعى را نپذيرفت چه بايد بكند . 
  ] ايشان براى مدّعاى خود يك دليل و يك مؤيد آورده‌اند :\r\nامّا دليل : از اطلاق صيغهء افعل وجوب و طلب الزامى متبادر است « صغرى » تبادر نشانهء حقيقت بودن است « كبرى » پس فعل امر در وجوب حقيقت است و در غير آن مجاز است .\r\n\r\n\r\n","description":"","footnote":"\r\n( 1 ) - معالم الاصول متن و حاشيه هر دو در ص 39 .\r\n","page_name":" 382 ","page_number":390},
  {"content":"\r\n\r\n« نتيجه »\r\nو امّا مؤيد : فهم عرف و قضاوت عقلاء اين است كه اگر مولايى در محضر خردمندان به عبدش دستورى بدهد [ مثلا بگويد : « اسقنى ماء » ، « اعطنى عصاء » و . . . 
  ] و عبد بدون هيچ عذر موجّه و قابل قبولى و با اقرار و اعتراف به اينكه در كلام و امر مولى هيچ قرينه حاليه و مقاليّه‌اى بر ندب نيامده است ، صرفا به يك بهانهء واهى [ كه من احتمال ضعيفى دادم كه منظور مولايم امر ندبى باشد نه وجوبى لذا انجام ندادم 
  ] از دستور مولى سرپيچى كند همهء عقلاء حاضر در محضر ، وى را سرزنش كرده و مستحق كيفر مىدانند و مىگويند : حقّ او است كه مولى ادبش كند و كتك بزند . حال اگر امر مولى ظهور در وجوب نداشت ، چنين مذمّتى از عقلاء بايسته نبود . ذمّ عقلائى دليل ظهور در وجوب است .\r\nسؤال : چرا اين مطلب را مؤيد قرار دادند ؟\r\nجواب : بدان جهت كه مدعا حقيقت بودن و ظهور وضعى است . ولى اين بيان حد اكثر اصل ظهور در وجوب را مىفهماند و امّا اينكه ظهور وضعى باشد يا عقلى و انصرافى و . . .\r\nهركدام محتمل است و اذا جاء الاحتمال بطل الاستدلال ، لذا دليليّت ندارد ولى مؤيديّت دارد .\r\nقوله : و كثرة : در اين فراز كلامى از صاحب معالم را عنوان كرده و به نقد و بررسى آن مىپردازند .\r\nمقدّمه : لفظى كه در غير معناى اصلى و اوّلى و حقيقى خود استعمال مىشود از پنج قسم خارج نيست :\r\n1 - مجازات متعارف و معمولى : لفظ هم معناى حقيقى دارد و هم معناى مجازى دارد و گاه‌وبيگاه در معناى مجازى استعمال مىشود ، بدون اينكه به درجهء كثرت و شهرت برسد .\r\nمثلا كلمهء « اسد » هرازچندى در معناى رجل شجاع به كار مىرود .\r\n2 - مجاز راجح : لفظى داراى دو يا چند معناى مجازى است ، ولى برخى از مجازات بر بعض ديگر رجحان دارند و مىچربند . مثلا امر در استحباب و اباحه هر دو مجازا استعمال مىشود . ولى در ندب مجاز راجح است . زيرا كه او به معناى حقيقى يعنى وجوب نزديكتر\r\n\r\n","description":"","footnote":"","page_name":" 383 ","page_number":391},
  {"content":"\r\n\r\nاست و اذا تعذّرت الحقيقة فاقرب المجازات اولى بالإرادة .\r\n3 - مجاز مشهور : لفظى كه يك معناى حقيقى و يك معناى مجازى دارد ، ولى غالبا در معناى مجازى استعمال مىشود و اين معنا مشهور شده است و احيانا نامش را مجاز راجح مىگذارند يعنى مجازى كه بر حقيقت رجحان دارد و در فرازهاى بعدى واضح‌تر خواهد شد .\r\n4 - مشترك لفظى بالعرض : استعمال مجازى به پايه‌اى از كثرت برسد كه علقهء وضعيّهء جديدى پديد آمده و لفظ در اين معنا هم حقيقت شود ولى معناى اصلى آن مهجور و متروك نشود ، اين را « مشترك لفظى بالعرض » گويند .\r\n5 - منقول : نه تنها در اثر كثرت استعمال وضع تعيّنى پيدا كرده بلكه به درجه‌اى رسيده كه به كلّى معناى اصلى و اوّلى مهجور و متروك گرديده است و اصلا در آن استعمال نمىشود ، اين را « منقول » گويند .\r\nبا توجه به مقدمه فوق به ادامه بحث مىپردازيم :\r\nمرحوم صاحب معالم ابتدا خيلى تلاش كرده و با چهار دليل ثابت كرده است كه فعل امر از حيث لغت و عرف عام حقيقت در وجوب است . سپس هفت نظريّهء ديگر را با استدلال و جواب آن ردّ كرده و كاملا مدّعاى خود را به كرسى نشانده است . ولى در پايان مطلبى را تحت عنوان فائده آورده است كه اين‌گونه است : اگرچه ما از حيث لغت و عرف ثابت كرديم كه فعل امر در وجوب حقيقت است . ولى به روايات كه مراجعه مىكنيم ، در لابلاى اخبار و روايات فعل امر فراوان در استحباب استعمال شده و به درجهء مجاز مشهور رسيده است . آنگاه در مواردى كه به حكم قرائن خاصّه وجوب فهميده مىشود ، و همچنين در مواردى كه قرائن خاصّه استحباب را دلالت مىكند ، مشكلى نيست . ولى در مواردى كه فعل امر به نحو مطلق و مجرّد از هر قرينه‌اى آمده و دوران امر ميان معناى حقيقى و مجاز مشهور است عده‌اى جانب حقيقت را ترجيح داده‌اند و عدّه‌اى جانب مجاز مشهور را و عده‌اى هم مثل صاحب معالم توقف كرده‌اند و گفته‌اند كه بر ما روشن نيست كه حقيقت راجح است يا مجاز مشهور . پس بالاخره صاحب معالم به بن‌بست\r\n\r\n","description":"","footnote":"","page_name":" 384 ","page_number":392},
  {"content":"\r\n\r\nرسيده است « 1 » .\r\nمرحوم آخوند در جواب اين فرمايشات مدعى هستند كه اصل كثرت استعمال صيغهء افعل در ندب را مىپذيريم ولى به چند دليل اين كثرت استعمال نه موجب نقل فعل امر به استحباب است [ كه از معناى حقيقى منقول و در معناى مجازى حقيقت شود 
  ] و نه سبب حمل فعل امر به مجاز مشهور مىشود [ و لو سبب نقل نباشد . 
  ] و نه حتى باعث توقف مىگردد ، و آن ادلّه عبارتند از :\r\n1 - چنين نيست كه صيغهء افعل در ندب كثير الاستعمال باشد ولى در وجوب قليل الاستعمال . بلكه در وجوب هم كثير الاستعمال است و معناى حقيقى هم مشهور است .\r\n2 - هر كثرت استعمالى سبب ترجيح مجاز بر حقيقت يا موجب توقف نمىشود . گاهى لفظى در معناى مجازى فراوان استعمال مىشود ولى هربار كه به كار مىرود با قرينهء متّصله همراه است . مثلا اگر شخصى روزى صد بار اسد را در معناى رجل شجاع استعمال كند و بگويد : « رايت اسدا يرمى » چنين كثرت استعمالى موجب توقف يا ترجيح نيست ، بلكه اگر بار صد و يكم بگويد : « رأيت اسدا » و قرينه نياورد ، بر معناى حقيقى آن حمل مىشود .\r\nگاهى لفظ را بدون قرينهء متّصله در معنائى به كار مىبرد و سپس منفصلا و در كلام ديگر قرينه بر مراد آورده و مقصود خويش را روشن مىسازد ، مثلا مىگويد « رأيت اسدا » و پس از مدتى مىگويد كه منظورم رجل شجاع است . چنين كثرت استعمالى موجب رجحان است يعنى اگر صد بار گفت : « رأيت اسدا » و پس از مدتى قرينه‌اش را آورد ، براى بار صد و يكم وقتى « رأيت اسدا » مىگويد ، ما احتمال قوى مىدهيم كه باز هم مرادش رجل شجاع مىباشد و قرينه‌اش را بعدا مىآورد اينجا جاى توقف يا ترجيح است نه مطلقا ، و استعمال امرهاى كتاب و سنّت در ندب از قسم اوّل است يعنى معمولا همراه و مصاحب قرينه است و چنين شهرتى مزاحم نيست و جلو حمل بر حقيقت را نمىگيرد .\r\n3 - قوله : كيف : در واقع اين بيان يك جواب نقضى است : خود صاحب معالم هم قبول دارد كه الفاظ عموم ظهور در عموم دارند و حقيقت در آن هستند ، و مع‌ذلك اغلب\r\n\r\n\r\n","description":"","footnote":"\r\n( 1 ) - معالم الاصول ، ص 48 و 49 .\r\n","page_name":" 385 ","page_number":393},
  {"content":"\r\n\r\nعمومات مبتلا به تخصيص شده و در خصوص استعمال شده‌اند ، تا آنجا كه ضرب المثل شده كه مىگويند : « ما من عامّ الّا و قد خصّ . . . » ولى درعين‌حال اين كثرت استعمال در خصوص و زيادى تخصيص ، ظهور عام را زير سؤال نبرده و آن را تحت الشعاع قرار نمىدهد و موجب انثلام و هدم آن نگرديده است . بلكه به نصّ خود شما عمومات بر معناى عموم حمل مىشوند و لو موارد اندكى به عمومش باقى باشد و وقتى دليل مطلبى را ثابت كرد اندك بودن آن مهم نيست ، ما تابع دليل هستيم . [ على انّ ظهور كونها حقيقة فى الاغلب انّما يكون عند عدم الدليل على انّها حقيقة فى الأقلّ و قد بينّا قيام الدليل عليه . . . « 1 » 
  ] حال هر جوابى صاحب معالم در اينجا داد ما همان جواب را در رابطه با صيغهء افعل و فعل امر مىدهيم .\r\nنتيجه : صيغه افعل عند الاطلاق بر وجوب حمل مىشود و فقيه از اوامر كتاب و سنّت وجوب را مىفهمد و طبق آن فتوى مىدهد .\r\n\r\n\r\n","description":"","footnote":"\r\n( 1 ) - معالم الاصول ، ص 106 .\r\n","page_name":" 386 ","page_number":394},
  {"content":"\r\n\r\n\r\nالمبحث الثالث جملهء خبريه در مقام انشاء\r\nمبحث سوّم از مباحث صيغهء افعل و هيئت امر ، در رابطه با جمله‌هاى خبريّه‌اى است كه در مقام طلب و انشاء استعمال مىشوند . فى المثل از امام ( ع ) مىپرسند : « شخصى كه در نماز فلان جزء يا شرط را مراعات نكرده وظيفه‌اش چيست ؟ » امام ( ع ) مىفرمايد « يعيد » اين فعل يك فعل مضارع است و اخبار از حال يا آينده مىباشد . ولى در اينجا منظور اين است كه بايد آن عمل را اعاده كند و با نفس اين كلام انشاء طلب كرده است . يا مثلا شخصى جنب مىشود يا به بدن ميّت دست مىزند . امام ( ع ) مىفرمايند : « يغتسل » و يا مىخواهد طواف كند ، نماز بخواند ، دست به خط قرآن بزند و . . . امام ( ع ) مىفرمايد :\r\n« يتوضّأ » يا در مقام توضيح نماز مىفرمايد : « يكبّر و يقرأ و يركع و يسجد و يتشهّد و يسلّم و . . . » تمام اين‌ها جمله‌هاى خبريّه و فعل مضارعند كه در مقام طلب و بعث استعمال شده‌اند و منظور امام ( ع ) آن است كه اعاده ، وضو ، غسل ، و . . . مطلوب است . حال دربارهء اين دسته از جمله‌ها دو مقام از بحث تشكيل مىدهند :\r\nمقام اوّل يا بحث اصولى : آيا اين‌گونه جملات هم مثل صيغهء افعل ظهور در وجوب دارند و دالّ بر وجوب هستند ؟ يا اجمال دارند ؟ در اين مسئله دو وجه مطرح است :\r\n1 - مشهور مىگويند كه جملات مذكور ظهور در وجوب دارند و عند الاطلاق حمل بر وجوب مىشوند . « و يعيد اى يجب الاعادة » ، « يغتسل اى يجب الغسل » و . . . [ دليل مطلب تبادر و فهم عرف است 
  ] و نه تنها بر وجوب دلالت مىكنند ، بلكه از اين حيث مقامشان از صيغهء افعل هم بالاتر است يعنى دلالت آنها به مراتب بيشتر و قوىتر و مؤكدتر از صيغه\r\n\r\n","description":"","footnote":"","page_name":" 387 ","page_number":395},
  {"content":"\r\n\r\nافعل است ، زيرا هنگامى كه مستقيما امر مىكند و مىگويد : « افعل كذا » بدان معنى است كه صفحه خارج و واقع از اين عمل خالى است و از تو مىطلبم كه آن را ايجاد كنى و صفحهء خارج را پر كنى ، ولى گاهى مىفرمايد : « يفعل » يعنى به‌قدرى مطلب مسلّم است كه گويا آن عمل در خارج در ظرف خود محقّق است و حتما بايد محقّق شود و به هيچ وجه راضى به ترك آن نيست و به خود اجازه نمىدهد كه صفحهء خارج را خالى از آن عمل ببيند .\r\n2 - گروهى برآنند كه جمله‌هاى خبريّه در مقام انشاء ، ظهور در وجوب نداشته بلكه اجمال دارند . و دليل آنها اين است كه جمله‌هاى كذائى در معناى حقيقى خود استعمال نشده‌اند چون در مقام اخبار و حكايت نيستند بلكه در معناى مجازى به كار رفته‌اند كه انشاء باشد . مجازات هم متعدد است . زيرا شايد منظور طلب وجوبى باشد اى يجب الاعادة ، و شايد منظور طلب ندبى باشد ، و شايد مطلق الطلب باشد ، و هيچ‌كدام از مجازات از ديگرى قوىتر و نزديكتر به حقيقت نيست تا بگوئيم : « اذا تعذّرت الحقيقة فاقرب المجازات اولى بالارادة » ، بلكه همهء آنها در عرض هم و به يك نسبت با معناى حقيقى فاصله دارند و قسيم و نقطه مقابل آن هستند ، قهرا كلام اجمال پيدا مىكند و ما نمىدانيم كدام مجاز اراده شده است .\r\nمختار مرحوم آخوند همان رأى مشهود است و مىفرمايند : الظاهر الاوّل [ به دليل تبادر و فهم عرف 
  ] و بلكه دلالت اين‌ها بر وجوب اظهر و اقوى از خود فعل امر است - به بيانى كه گذشت -\r\nقوله : و لكنّه : مقام ثانى يا بحث لغوى : بحث اوّل بر اين فرض بود كه جمله‌هاى خبّريه در خود مفهوم انشاء مجازا استعمال شده باشند و چون مجازات متعدّد بود . . . ولى در اينجا مىفرمايد كه در واقع جمله خبريّه هيچ‌گاه در معناى انشاء استعمال نشده تا سخن از حقيقت و مجاز به ميان آيد ، بلكه پيوسته در معناى خودش يعنى اخبار و حكايت به كار مىرود . منتهى دواعى و انگيزه‌ها مختلف است و مستعمل براى هدفهاى متفاوت از آنها استفاده مىكند :\r\nگاهى يعيد يا بعت مىگويد ، به منظور اينكه عين را از مخرج و حلق ادا كند .\r\n\r\n","description":"","footnote":"","page_name":" 388 ","page_number":396},
  {"content":"\r\n\r\nو گاهى همين تعابير را در مقام اخبار و حكايت به داعى اعلام به مخاطب مىگويد . - و هو الغالب - و گاهى جمله خبريّه را براى اظهار علم خويش مىگويد . مثلا مىگويد . « انت صائم » و طرف مىداند كه صائم است ، ولى گوينده مىخواهد بفهماند كه من هم از صوم تو باخبر هستم .\r\nو گاهى هم جمله خبريه به داعى بعث و طلب اكيد به كار مىرود ، كه مورد بحث ما از اين قماش است . دواعى را نبايد با معانى خلط كرد ، نظير آنچه در مبحث اوّل در رابطه با هيئت افعل آورديم . كه فعل امر يك معنى بيشتر ندارد و آن طلب انشائى است و هميشه هم در همان معنى استعمال مىشود و لكن گاهى به داعى بعث حقيقى و گاهى هم به دواعى و انگيزه‌هاى ديگر به كار مىرود .\r\nنتيجه : بنابراين اصلا مجازيّتى در بين نيست تا سخن از تعدّد مجازات و اجمال خطاب مطرح شود .\r\nقوله : لا يقال : مستشكل مىگويد : حمل اين جمله‌هاى خبريّه بر معناى خودشان و گفتن اين مطلب كه اين‌ها در اخبار و حكايت معنى استعمال شده‌اند ، تالى فاسد دارد ، زيرا از طرفى امام يا پيامبر ( ص ) در مقام اخبار برآمده و خبر از تحقّق آيندهء وضو و غسل داده و مىفرمايد : « يغتسل » و . . . ، و از طرفى هم مىدانيم چه بسيار در خارج انسانها اعاده نمىكنند ، وضو و غسل انجام نمىدهند و . . . حال اگر امام ( ع ) با اين‌ها درصدد اخبار باشد ، در خيلى جاها مستلزم ارتكاب كذب است ، و به حكم برهان و قرآن و عرفان ارتكاب كذب قبيح است و از شخص حكيم صادر نمىشود ، فاللازم باطل فالملزوم مثله يعنى حمل اين‌ها . بر اخبار هم باطل است . پس بايد گفت : اين‌ها در انشاء استعمال شده‌اند و مجاز هستند .\r\nقوله : فانّه يقال : صدق و كذب دائر مدار مستعمل فيه نيست تا بگوئيم به محض اينكه لفظى در معنائى استعمال شد يا صدق است و يا كذب . بلكه دائر مدار غرض مستعمل است . اگر امام ( ع ) به منظور اعلام به مخاطب و به داعى اخبار و حكايت بفرمايد :\r\n« يغتسل » جا دارد كه بگوئيم : اين كذب است ولى اگر به انگيزه انشاء و بعث اين جمله\r\n\r\n","description":"","footnote":"","page_name":" 389 ","page_number":397},
  {"content":"\r\n\r\nرا بفرمايد ، در اين صورت يغتسل مثل اغتسل مىماند و جملهء انشائيه كه صدق و كذب ندارد .\r\nقوله : كيف : بهترين شاهد بر جواب مذكور باب كنايات است : در كنايه ذكر ملزوم و ارادهء لازم يا بالعكس مىشود ، مثلا كسى مىگويد : « زيد كثير الرّماد » يعنى خاكستر منزلش فراوان است ، يا مىگويد : « زيد مهزول الفصيل » يعنى بچه شتر او لاغر است . يا مىگويد : « زيد جبان الكلب » يعنى سگ خانه‌اش ترسو است . در اينجاها شنونده حق ندارد گوينده را متهم به كذب كند و بگويد كه زيد اصلا سگ ندارد ، بچه شتر ندارد و خاكستر ندارد پس تو دروغ گفتى ، خير اين‌ها كنايه از جود و سخاوت زيد هستند و در كنايات نبايد به مكّنى به نظر كرد بلكه بايد در مكنّى عنه نظر كنيم ، اگر زيد واقعا انسان بخشنده و جوادى است ، تمام اين تعابير صدق است ، و اگر واقعا بخيل و ممسك است تمام اين‌ها كذب است . و اين‌ها به انگيزهء بيان امر ديگر و كنايه از امر ديگر هستند .\r\nدر ما نحن فيه هم - و لو به صورت خبر - فرموده است : يعيد و يغتسل و . . . ولى منظور انشاء و طلب است و در مقام تاكيد مطلب به صورت خبر آورده كه رساتر و بليغ‌تر است .\r\nزيرا به مقتضاى حال سخن گفتن است .\r\nقوله : هذا مع انّه : در حقيقت مرحوم آخوند در اين مبحث با سه بيان ثابت مىكند كه جمله خبريّه در مقام انشاء دالّ بر وجوب است و يعيد اى يجب الاعادة . . .\r\n1 - ظهور و متفاهم عرفى و بلكه اظهريّت آن نسبت به صيغه افعل .\r\n2 - مطلبى كه با « و لكن . . . » در مقام ثانى ذكر كردند كه اصلا جمله خبريّه مجاز نشده است تا بگويم كه احتمالات مختلف است و اجمال پيدا مىشود . . .\r\n3 - مطلبى كه الآن مطرح است : برفرض كه جمله خبريّه مجازا در طلب و انشاء طلبى استعمال شده باشد و مجازات هم متعدد باشند و جملهء مذكور در هيچ‌كدام از مجازات ظهور نداشته باشد ، ولى از راه مقدمات حكمت ثابت مىكنيم كه از ميان همهء محتملات ، خصوص وجوب متعيّن است و كلام بر وجوب حمل مىشود ، به اين بيان كه كدام معناى مجازى به حقيقت نزديكتر و مناسباتش با معناى حقيقى بيشتر است ؟ وجوب ؟ يا ندب ؟\r\n\r\n","description":"","footnote":"","page_name":" 390 ","page_number":398},
  {"content":"\r\n\r\nوجوب نزديكتر است زيرا معناى حقيقى عبارت است از حكايت از وقوع و تحقّق نسبت فعل به فاعل در ظرف خودش . گويا الآن مىبينيم كه فلانى در آينده غسل خواهد كرد و . . . و وجوب از حيث مناسبت با اين معنى شديدتر است زيرا طلب فعل به نحوى حتمى و الزامى است كه بايد انجام دهى و واقع نبايد خالى از اين عمل باشد و . . . قاعده اين است كه « اذا تعذّرت الحقيقة فاقرب المجازات اولى ، الاقرب يمنع الا بعد » ، شدّت مناسبت موجب مىشود كه وقتى مولى در مقام بيان بود و قرينهء خاصّه‌اى هم بر خلاف وجوب نياورد [ مثلا نگفت : يعيد ندبا و استحبابا و . . . 
  ] جمله خبريه بر وجوب حمل شود و از ميان ساير مجازات وجوب متعيّن شود .\r\nقوله : فافهم : اشاره به اين است كه مسئله شدت مناسبت و اولويّت و اقرب المجازات و . . . بودن يك سلسله وجوه استحسانى ظنّى است و با ترجيحات ظنّى عقلى مىسازد و اين وجوه اعتبارى ندارد آرى اگر به درجه ظهور برسد و متفاهم عرفى وجوب را دلالت كند ، به حكم بناء عقلاء ارزش دارد و گرنه تا به اين پايه نرسد اعتبارى ندارد .\r\nپس بيان سوّم اعتبارى ندارد و عمده وجه اوّل و دوّم است كه قبلا گذشت .\r\n\r\n","description":"","footnote":"","page_name":" 391 ","page_number":399},
  {"content":"\r\n\r\n\r\nالمبحث الرابع ظهور وضعى صيغه امر در وجوب\r\nدر مبحث ثانى فرمودند كه صيغهء افعل حقيقت در وجوب است و براى طلب وجوبى وضع شده است . و در يك كلام ظهور وضعى در وجوب دارد . اينك در تتمّه و دنبالهء آن بحث مىفرمايند كه اگر كسى ظهور وضعى را نپذيرفت و مدّعى شد كه صيغهء افعل براى مطلق طلب وضع شده است نه براى خصوص طلب وجوبى ، آيا راه ديگرى براى اثبات ظهور فعل امر در وجوب داريم يا نه ؟ سه راه ديگر پيشنهاد شده كه با راه مذكور چهار طريق مىشود . البته اصل ظهور صيغه در وجوب مهم است و به درد استنباط مىخورد ، ولى اينكه منشا ظهور چه باشد مهم نيست و ثمرهء عملى ندارد ، اگرچه ثمرهء علمى دارد . آن چهار طريق عبارتند از :\r\n1 - ظهور وضعى كه مختار آخوند بود و در مبحث ثانى گذشت .\r\n2 - ظهور انصرافى : عده‌اى گفته‌اند كه صيغهء افعل عند الاطلاق انصراف به طلب وجوبى پيدا كرده و ظهور انصرافى دارد و براى بيان منشأ انصراف سه راه ذكر كرده‌اند :\r\nالف ) غلبهء استعمال : صيغهء افعل غالبا در وجوب استعمال شده و كثرت استعمال سبب انس ذهن با طلب وجوبى گرديده و به درجه‌اى رسيده است كه لفظ حاكى و مرآت براى طلب وجوبى شده است .\r\nب ) غلبهء وجود : و لو فعل امر در خصوص وجوب كثير الاستعمال نباشد ، ولى در خارج افراد و مصاديق واجب زيادتر هستند و غلبهء وجود سبب انصراف فعل امر به وجوب شده است .\r\n\r\n","description":"","footnote":"","page_name":" 392 ","page_number":400},
  {"content":"\r\n\r\nج ) اكمل افراد بودن : طلب گرچه دو فرد دارد : وجوبى و ندبى . ولى ترديدى نيست كه طلب وجوبى كامل‌تر و شديدتر است و اطلاق صيغه به فرد اكمل و مصداق اتم انصراف پيدا كرده است .\r\nمرحوم آخوند مىفرمايد : همهء اين وجوه باطل و ناتمام است :\r\nامّا كثرت استعمال : اين را از حيث كبرى قبول داريم ، يعنى كثرت استعمال موجب انصراف مىشود و انصرافش هم ظهورى و ارزشمند است ، ولى از لحاظ صغرى قبول نداريم زيرا كه استعمال فعل امر در ندب اگر بيشتر از وجوب نباشد حدّ اقل به اندازهء وجوب هست . پس هر دو كثير الاستعمال هستند .\r\nو امّا غلبهء وجود : اين امر را نه از حيث صغرى قبول داريم و نه از حيث كبرى :\r\nامّا صغرى : چه كسى گفته است كه در خارج تعداد واجبات از تعداد مستحبات بيشتر است ؟ جا دارد كسى ادّعا كند كه تعداد مندوبات به مراتب بيشتر و يا حد اقلّ به اندازهء واجبات است و غلبة الوجودى در كار نيست .\r\nامّا كبرى : برفرض غلبهء وجود انصرافى در كار نيست و حد اكثر يك ظهور بدوى و متزلزل پديد مىآيد و با اندك تأمّلى زائل مىشود [ به بيانى كه در شرح اصول فقه مبحث مطلق و مقيد بخش انصراف آورده‌ام 
  ] اصولا غلبهء وجود گمان‌آور است و ارزشى ندارد مگر اينكه به پايهء ظهور برسد كه نرسيده است .\r\nو امّا فرد اكمل بودن : اين را از حيث صغرى قبول داريم ، زيرا ترديدى نيست كه وجوب فرد اكمل طلب و مصداق اتمّ آنست . ولى از حيث كبرى قبول نداريم زيرا صرف اكمل افراد بودن سبب انصراف نيست . و گرنه در عالم هيچ مطلقى قابل استناد نبود چرا كه « ما من مطلق إلّا و له فرد اكمل » ، مثلا وجود و موجود مرتبه كامل‌ترش واجب الوجوب است كه بالاتر از همه است ، انسان فرد اكملش رسول اكرم است . عالم فرد اكملش علّامهء دهر است و . . . اگر به صرف وجدان فرد اكمل از اطلاق صرفنظر كنيم مىبايست باب تمسّك به اطلاق را مسدود كنيم و لا يلتزم به احد .\r\nنتيجه : پس ظهور انصرافى درست نيست .\r\n\r\n","description":"","footnote":"","page_name":" 393 ","page_number":401},
  {"content":"\r\n\r\n3 - قوله : نعم : راه سوّمى را كه آخوند ( ره ) در اين مبحث پيشنهاد مىكنند آنست كه از راه ظهور اطلاقى پيش برويم و بگوييم كه به حكم اطلاق و مقدّمات حكمت فعل امر ظهور در وجوب دارد .\r\nبيان مطلب : استحباب نيازمند بيان زائد است . مثلا بگويد : « اطلب منك كذا و لا مانع لك من الترك » يا « و يجوز لك تركه » و . . . و طلب ندبى محدود و مقيّد به اذن در ترك و عدم منع از ترك است . ولى طلب وجوبى حدّ و مرز و قيدى ندارد بلكه طلب محض و خالص و صددرصد است و شدّت هم كه مرتبهء وجوب و ما به التفاوت او است عين طلب است و چيزى زائد بر طلب نيست . حال كه استحباب بيان زائد مىطلبد ، مىگوييم : اگر مولائى در مقام بيان بود و كلام را مطلق آورد و فرمود : « افعل كذا » و مقيّد نكرد به اينكه و « يجوز لك تركها » و . . . اطلاق مذكور بر طلب محض و خالص يعنى بر طلب وجوبى حمل مىشود و از اين راه ظهور در وجوب درست مىشود .\r\nقوله : فافهم : آنكه قيد لازم ندارد ، اصل طلب و مطلق طلب است كه قدر مشترك و مقسم است امّا خصوص طلب وجوبى و ندبى هركدام نيازمند بيان و مئونهء زائد است ، قيد ندب ، اذن در ترك و قيد وجوب ، منع از ترك است و هيچ‌كدام از اطلاق فعل امر فهميده نمىشود . پس اين راه نيز ابطال شد .\r\n4 - ظهور عقلى : اين نظريه در كفايه مطرح نيست و متأخرين از مرحوم آخوند و شاگردان او نظير محقّق اصفهانى و تلميذ او مرحوم مظفّر و مرحوم آقاى خوئى و . . . آن را عنوان كرده‌اند .\r\n\r\n","description":"","footnote":"","page_name":" 394 ","page_number":402},
  {"content":"\r\n\r\n\r\nالمبحث الخامس واجب تعبدى و توصلى\r\nمبحث پنجم از مباحث باب اوامر ، دربارهء واجبات تعبّدى و توصّلى است . ترديدى نيست كه در شريعت اسلام بلكه هر شريعتى از شرايع سماوى دو دسته تكاليف و واجبات بيان شده است :\r\n1 - واجباتى كه صددرصد رنگ عبادى داشته و صرفا براى خضوع و خشوع و تسليم و انقياد و سائيدن جبين بندگى به خاك و پرستش پروردگار و امتثال فرامين او تشريع و جعل شده‌اند . مثل نماز و . . . نام اين‌ها واجب عبادى يا تعبدى است .\r\n2 - واجباتى كه اصلا رنگ عبادت نداشته و به منظور تقرّب به مولى جعل نگرديده‌اند .\r\nبلكه در نفس انجام آنها [ به هر انگيزه‌اى كه باشد 
  ] حكمت‌ها و مصالحى وجود دارد كه بر اساس آنها واجب گرديده است . مثلا اداء دين ، نفقه زوجه و . . . و نام اين‌ها واجب توصّلى و غير عبادى است .\r\nحال به فقه كه مراجعه مىكنيم نسبت به دسته‌اى از واجبات يقين مىكنيم كه توصلى هستند در اين واجبات طبق يقين عمل مىكنيم . و نسبت به برخى واجبات يقين به تعبّدى بودن پيدا مىكنيم ، باز يقين براى ما حجّت است . انّما الكلام در مواردى است كه عملى در اسلام واجب شده « مثل دفن ميّت و . . . » ولى نمىدانيم آيا اين يك واجب تعبّدى است يا توصّلى ؟ قصد قربت لازم دارد يا خير ؟\r\nدر اين رابطه دو مقام از بحث تشكيل مىدهند :\r\nمقام اوّل : مقتضاى قاعده و اصل لفظى يعنى اطلاق صيغهء افعل چيست ؟ آيا اطلاق\r\n\r\n","description":"","footnote":"","page_name":" 395 ","page_number":403},
  {"content":"\r\n\r\nصيغهء تعبّديت را اقتضاء مىكند و اين امر ، امر قانونى است و توصّليت بر خلاف اصل و مخصوص مواردى است كه قرينه باشد ؟ نتيجهء اين احتمال : هركجا شك كرديم حكم به تعبّديت كرده و آن موارد مشكوك را به قاعده و اصل ملحق مىسازيم .\r\nيا اينكه مقتضاى اصل و اطلاق صيغه توصّليت است و تعبّدى بودن بر خلاف اصل است ؟ در نتيجه موارد شك به اين قاعده ملحق شده و حكم به توصّلى بودن آنها مىشود .\r\nيا اينكه اصل لفظى اطلاق نه تعبّدى بودن را اقتضاء دارد و نه توصّلى بودن را ؟\r\nمقام دوّم : اگر اصل لفظى و اطلاق كلام چيزى را اقتضاء نكرد ، نوبت به اصل عملى مىرسد و بايد ديد كه مقتضاى اصل عملى چيست ؟ آيا اصل عملى برائت است و قصد قربت لازم نيست ؟ يا اصل عملى اصالة الاحتياط و الاشتغال است و بايد قصد قربت مراعات شود ؟ براى تحقيق مطلب نخست لازم است سه مطلب را به عنوان مقدّمات بحث ذكر كنيم :\r\nقوله : إحداها : مقدّمهء اوّل : منظور از توصّلى و تعبّدى چيست ؟ اين دو واژه دو اصطلاح دارند :\r\n1 - توصّلى به عملى گفته مىشود كه حكمت و فلسفه و غرض مولى از آن معلوم باشد و تمام غرض و يا حد اقل مرتبه‌اى از آن را بدانيم . مثل قصاص كه مصلحت اجتماعى دارد .\r\nو تعبّدى يعنى واجبى كه فلسفه آن براى ما معلوم نيست و نمىدانيم چرا مولى نماز صبح را دو ركعتى واجب كرده است ؟ چرا آخر ماه رمضان روزه واجب است و اوّل ماه شوّال روزه حرام است ؟ و . . .\r\n2 - توصّلى يعنى واجبى كه اصل انجام آن مقصود مولى است و غرض بذات العمل و پيكرهء آن بار شده است باىّ وجه اتّفق يعنى به هر داعى و نيّت و انگيزه‌اى كه اتيان شود . به داعى تقرّب به پروردگار باشد يا به دواعى نفسانى و غير رحمانى . مهم اين است كه اين عمل در خارج انجام شود و صفحهء خارج از اين عمل خالى نماند ، امّا به چه نيّتى مهم نيست .\r\nو تعبّدى عبارتست از واجبى كه اصل انجام آن به هر نيّتى كافى و محصّل غرض نيست .\r\n\r\n","description":"","footnote":"","page_name":" 396 ","page_number":404},
  {"content":"\r\n\r\nبلكه بايد به وجه خاص يعنى به داعى قربى و به قصد تقرّب به مولى انجام شود تا مصلحت‌دار و تأمين‌كنندهء غرض باشد و تا خالصا لوجه اللّه انجام نشود ، از عهدهء مكلّف ساقط نمىشود .\r\nدر توصّليات قصد قربت شرط صحت نيست و بدون آن‌هم صحيح است ، آرى اگر با قصد قربت اتيان شود موجب استحقاق مثوبت هم مىگردد . ولى در تعبّديّات قصد قربت شرطيّت دارد و بدون آن اصلا صحيح نيست .\r\n[ نكته : در باب مقدّمهء واجب هم سخن از وجوب توصّلى است ولى ميان توصّلى در ما نحن فيه با توصلى در آن باب عموم و خصوص من وجه است . مادّهء اجتماع در واجبات مقدّمى ، غير عبادى است كه به هر دو اصطلاح توصّلى است . و مادّهء افتراق ما نحن فيه ، واجبات توصّلى نفسى است . و مادهء افتراق آن باب ، مقدّمات عبادى است كه به آن معنى توصّلى است ولى به معنائى كه فعلا مدّ نظر ما مىباشد ، تعبّدى است نه توصّلى . 
  ]\r\nقوله : ثانيها : مقدّمهء دوّم از مقدّمات مبحث تعبّدى و توصّلى دربارهء اين است كه :\r\nمىدانيم كه قصد قربت مراتب و درجاتى دارد و از نازل‌ترين مرتبهء [ اطاعت و عبادت براى خوف از دوزخ و نجات از نار اللّه الموقدة 
  ] تا عالىترين مرتبه [ عبادت اولياء الهى كه چون خداى را يگانه معبود به حق و شايستهء پرستش مىدانند او را مىپرستند و از او جز او نمىطلبند و خود را نمىبينند و براى نجات از جهنّم و يا طمع بهشت بندگى نمىكنند و چونان غلامان خداى را به شرط مزد بندگى نمىكنند ، « ما عبدتك خوفا من نارك و لا طمعا فى جنتك بل وجدتك اهلا للعبادة فعبدتك » . 
  ] را شامل اصل است و در كتب فقهى اين امر مطرح شده است . [ شرح لمعه مبحث طهارت در باب نيّت وضو ، و . كتاب صلاة در باب نيّت صلاة 
  ] .\r\nهمچنين قصد قربت معانى گوناگونى دارد كه در همين مقدمهء ثانى كفاية چهار معنى عنوان شده است : يكى از معانى قصد قربت كه فعلا مطرح مىباشد عبارتست از « قصد قربت به معناى قصد امتثال امر مولى و قصد اتيان عمل به داعى امر مولى » . مشهور فقهاء قصد قربت را به همين معنى گرفته و فرموده‌اند : عباديّت عبادت در گرو قصد امتثال امر\r\n\r\n","description":"","footnote":"","page_name":" 397 ","page_number":405},
  {"content":"\r\n\r\nاست ، يعنى حتما بايد بالفعل امرى باشد و مخاطب هم عمل و مأمور به را به داعى امتثال همان امر انجام بدهد تا عبادت صدق كند ، و گرنه مجرّد محبوبيّت و مطلوبيّت و رجحان ذاتى عمل كافى نيست كه او را به قصد قربت انجام دهيم . حال سخن در اين است كه آيا قصد امتثال امر همانند ساير اجزاء و شرائط عبادت است ؟ يا با آنها فرق دارد ؟\r\nسؤال : ساير اجزاء و شروط چگونه هستند ؟\r\nجواب : بقيّهء اجزاء و شرائط [ ركوع ، سجود ، طهارت ، استقبال ، . . . 
  ] بگونه‌اى هستند كه اخذ و اعتبار آنها در لسان دليل و خطاب شارع و در متعلّق حكم كاملا ميسور است و شرعا معتبر هستند . مثلا شارع مقدّس مىتواند بفرمايد : « صلّ عن الطهارة ، صلّ مع الاستقبال ، صلّ مع الركوع و السجود و . . . » يا بگويد : « الصلاة المقيدة بالطهارة واجبة ، الصلاة مع الركوع واجبة و . . . » و از اين ناحيه هيچ محذورى پيدا نمىشود ، و اين‌ها را تقسيمات اوّليّه و قبل الامرى مىنامند . و لذا اگر نسبت به جزء يا شرطى شك كرديم كه مثلا آيا سوره هم جزء نماز هست يا نه ، به اطلاق خطاب تمسّك كرده و شرطيّت يا جزئيّت امر مشكوك را نفى مىكنيم .\r\nامّا قصد امتثال امر مثل بقيّه اجزاء و شرائط نيست و عقلا در اطاعت امر مولا معتبر است و گرنه شرعا در عبادت معتبر نيست . اصولا امكان ندارد كه شارع مقدّس اين خصوصيت را در لسان دليل و متعلق حكم و امرش اخذ كند . امّا نحوهء اعتبار عقلى قصد امتثال خواهد آمد . امّا اينكه شرعا ممتنع الاخذ است مىفرمايند : هم در مقام تشريع و جعل حكم كه مربوط به مولا است و هم در مقام امتثال و اتيان مأمور به كه مربوط به عبد است ، در هيچ‌كدام از اين دو مرحله اخذ قصد امتثال امر در خطاب شارع ممكن نيست .\r\nامّا مقام تشريع : فرض اين است كه قصد امتثال امر از ناحيهء خود امر مولى درست مىشود و تا امرى نباشد ، قصد امتثال امر هم معنا ندارد . قصد امتثال امر فرع بر وجود خود امر است ، و چيزى كه از ناحيهء امر مولى به وجود مىآيد و فرع بر امر مولى و متأخر از آن و بدنبال آن است ، چگونه معقول است كه در رتبهء پيش از امر و در متعلق امر ، در لسان دليل اخذ شود ؟ ! چنين اخذ و اعتبارى از محالات است . زيرا مستلزم تقدّم فرع بر اصل و تابع بر\r\n\r\n","description":"","footnote":"","page_name":" 398 ","page_number":406},
  {"content":"\r\n\r\nمتبوع مىگردد و نيز خلف لازم مىآيد يعنى « ما فرضناه متأخرا عن الامر صار متقدما على الامر » ، چون رتبهء موضوع و متعلّق پيش از رتبهء حكم است ، همچنين تقدّم شىء بر خودش لازم مىآيد ، و نيز دور پيدا مىشود زيرا قصد امتثال امر وابسته به خود امر است و خود امر هم وابسته به قصد امتثالى است كه در ناحيهء متعلّق امر لحاظ شده است . پس شارع مقدّس نمىتواند قصد امتثال امر را در متعلّق خطاب اخذ كرده و بگويد كه « صلّ مع قصد الامتثال ، يا الصلاة مع قصد الامتثال واجبة » و . . .\r\nو امّا مقام امتثال : ترديدى نيست كه بايد متعلّق امر و تكليف پيش از امر و قطع نظر از امر مقدور باشد تا تكليف بدان تعلق بگيرد و گرنه تكليف بما لا يطاق پيش مىآيد كه قبيح و بر حكيم ممتنع است و آنكه مقدور است ، نفس و ذات صلاة است نه صلاة مقيّد به قصد امتثال امر چون پيش از امر ، قصد امتثال امر معنى ندارد و چنين چيزى ميسور نيست . از باب سالبه به انتفاء موضوع كه امر نيست تا قصد امتثال بيايد و اين مقيّد بما هو مقيّد مقدور باشد و تكليف صلّ برآن مترتّب شود .\r\nقوله : و توهّم : متوهّم مدعى است كه اخذ قصد امتثال امر در متعلّق امر و لسان دليل ، هم در مقام تشريع ممكن است و هم در مقام امتثال ميسور است و هيچ‌كدام محذورى ندارد :\r\nامّا در مقام تشريع : آنچه كه در اين مرحله لازم است آن است كه مولى و آمر ، يكايك اجزاء و شرايط و هرآنچه را كه در ملاك و مصلحت صلاتى دخيل است لحاظ كرده و به ذهن خطور دهد آنگاه وقتى همهء اجزاء و شرايط را بدون قصد قربت لحاظ مىكند مىبيند كه پيكره عمل به تنهائى داراى مصلحت نيست بلكه با قصد قربت مصلحت‌دار مىشود و لذا قصد قربت را هم لحاظ كرده و در نظر مىگيرد آنگاه به مجموع مركّبى كه تصوّر كرده و ماهيّتى كه اختراع كرده امر مىكند و وجدانا چنين لحاظ و تصوّرى بلامانع است .\r\nو امّا در مقام امتثال : درست است كه قبل از امر مولى ، مكلّف قدرت بر اتيان صلاة به قصد امتثال امر ندارد - چون امرى نيست تا قصد امتثالش كند - ولى پس از صدور امر از مولى و گفتن « صلّ » قدرت بر امتثال دارد . يعنى مىتواند ذات الصلاة را به قصد امتثال اين\r\n\r\n","description":"","footnote":"","page_name":" 399 ","page_number":407},
  {"content":"\r\n\r\nامر انجام دهد و مسئله تمكّن و قدرت بر امتثال عقلا معتبر است و عقل بيش از قدرت در ظرف امتثال و در مقام عمل و زمان عمل قدرت ديگرى را معتبر نمىداند ، و لازم نيست پيش از امر ، قدرت بر امتثال باشد بلكه كافى است كه مع الامر و پس از امر قدرت بر امتثال پيدا شود . [ مثلا اگر مولائى از عبدش بخواهد كه يك ماه ديگر فلان كار را بكند ، لازم نيست از هم‌اكنون در عبد توان انجام فلان كار باشد بلكه كافى است كه همان يك ماه ديگر چنين قدرتى پيدا شود . 
  ] اگر بعد از امر قدرت بر امتثال داشته باشد و ذات صلاة را به داعى امتثال همين امر انجام دهد هيچ مانعى ندارد .\r\nقوله : واضح الفساد : مرحوم آخوند مىفرمايد : اين توهّم واضح الفساد است . زيرا اگرچه سخن شما را نسبت به مقام تشريع مىپذيريم و قبول داريم كه تصوّر صلاة و لحاظ آن با قيد قصد قربت كاملا ممكن است و محذورى ندارد ، ولى نسبت به مقام امتثال نمىپذيريم و مىگوئيم : بعد از امر هم اتيان ذات الصلاة به قصد امتثال امر آن مقدور نيست ، زيرا ذات الصلاة هيچ‌گاه مطلوب نبوده و امر ندارد . حتى پس از امر هم خود صلاة امر ندارد كه به قصد امتثال امرش اتيان شود . آنكه امر پيدا مىكند ، عبارت است از مقيد بما هو مقيّد يعنى صلاة مقيّد به قصد قربت و قصد امتثال امر و قاعدهء كلّى آن است كه هر امرى مكلّف را به متعلّق خود و به همان چيزى كه تعلّق گرفته [ به مقيّد بما هو مقيّد 
  ] دعوت مىكند نه به چيز ديگر [ ذات المقيّد 
  ] پس ذات الصلاة كه مقدور است هيچ‌گاه امر ندارد تا به قصد امتثال امرش اتيان شود . و صلاة مقيد به قصد امتثال امر ، امر دارد كه آن‌هم مقدور نيست ؟ زيرا صلاة مقيد به قصد امر را به داعى كدام امر انجام مىدهيم ؟ امر ديگرى نيست تا اين مجموعه را به داعى امر ديگر انجام دهيم . پس كما كان در مقام امتثال ، مكلّف قدرت بر امتثال ندارد و اخذ قصد مذكور در اين مرحله مستلزم محال و تكليف بما لا يطاق است .\r\nقوله : ان قلت : مستشكل مىگويد : از شما مىپذيريم كه ذات الصلاة امر ندارد و امر به صلاة مقيّد تعلّق گرفته است و هر امرى هم به همان ما تعلّق به دعوت مىكند ، ولى چه مانعى دارد كه پس از امر به مجموع قيد و مقيّد ، يك امر ضمنى به ذات المقيّد و يك امرى\r\n\r\n","description":"","footnote":"","page_name":" 400 ","page_number":408},
  {"content":"\r\n\r\nهم به تقيّد به آن قيد بار شود و در واقع امر به كلّ به امر به اجزاء منحلّ شود و بدين‌وسيله ذات المقيّد هم امر پيدا كند و ما ذات الصلاة را به قصد امتثال امر ضمنى يا امر كل انجام دهيم ؟ تا در نتيجه ذات الصلاة هم امر داشته باشد و اتيان به آن‌هم به اين قصد مقدور باشد و محذورى نداشته باشد ؟\r\nقوله : قلت : مرحوم آخوند در جواب مىفرمايد كه ما دو دسته اجزاء داريم :\r\n1 - اجزاء تحليلى عقلى : در خارج يك حقيقت بيشتر نيست و به يك وجود موجود است ولى عقل همان يك حقيقت را به اجزائى تجزيه و تحليل مىكند ، فى المثل جنس و فصل در خارج اتّحاد حقيقى دارند و به يك وجود واحد حقيقى موجودند ولى در ذهن از يكديگر جدا شده و به دو جزء مشترك و مختصّ تفكيك مىشوند .\r\n2 - اجزاء خارجى : يعنى مجموعه‌اى در خارج داراى اجزاء باشد و هر جزئى حقيقتا در خارج موجود باشد . مثل اجزاء پيكر زيد : دست و پا و سر و . . . با اين تقسيم مىگوئيم :\r\nاينكه امر به كلّ و مركب به تعداد اجزاء منحل مىشود و هر جزئى داراى يك امر ضمنى است ، مربوط به اجزاء خارجيّه است . مثلا امر به نماز كه كلّ است ، امر به اجزاء آن [ ركوع - سجود و . . . 
  ] هم هست و مركّب چيزى غير از اين اجزاء نيست ما مىتوانيم هر جزئى را به قصد امتثال امر به كل بياوريم اما اجزاء تحليلى عقلى چنين نيستند و ما نحن فيه از اين قبيل است . يعنى در خارج يك حقيقت بيشتر نيست و آن صلاة به قصد قربت است [ مثل رقبهء باايمان 
  ] ولى ذهن ما آن را به ذات المقيّد و تقيّد به آن تحليل مىكند .\r\nو اجزاء تحليلى عقلى نه وجوب نفسى و استقلالى دارند و نه وجوب ضمنى ، در اين گونه موارد يك وجود خارجى بيشتر نيست و يك وجود نفسى هم بيشتر ندارد و نمىتوان گفت كه ذات المقيّد امر دارد و تقيّد به اين قيد هم امر دارد ، خير ذات المقيّد امرى ندارد ، تمام امر از آن مقيّد بما هو مقيّد است . پس ذات الصلاة امر ندارد تا به قصد امرش بياوريم و مقدورمان باشد .\r\nقوله : ان قلت : مستشكل مىگويد : مىپذيريم كه مقيّد بما هو مقيّد يك عمل بيشتر نيست و يك وجود بيشتر ندارد [ و لو به تحليل عقلى به دو جزء منحل شود 
  ] و يك وجوب\r\n\r\n","description":"","footnote":"","page_name":" 401 ","page_number":409},
  {"content":"\r\n\r\nهم بيشتر ندارد كه روى مقيّد بما هو مقيّد آمده و ذات المقيّد جداگانه حكمى ندارد و لكن سخن ما اينست كه در رابطه با قصد قربت به معناى قصد امتثال امر ، دو مبنا وجود دارد :\r\n1 - مشهور آن را قيدى از قيود و شرطى از شرائط واجب و مأمور به مىدانند و مىگويند قصد قربت همانند طهارت و ستر عورت و استقبال و . . . شرط صحّت است .\r\n2 - و برخى آن را جزئى از اجزاء واجب و مأمور به و عبادت بشمار مىآورند و مثل ركوع و سجود براى نماز مىدانند . حال اگر قصد امتثال ، قيد و شرط عبادت باشد ، حق با شما است و آنچه را در جواب « ان قلت » قبلى آورديد ، مىپذيريم . ولى اگر به عنوان شطر و جزء عبادت اخذ شود و امر مولى به مجموع مركب از صلاة و قصد امتثال تعلّق بگيرد ، محذورى نخواهد داشت . زيرا امر استقلالى به كلّ و مجموع ، و امر ضمنى به تك‌تك اجزاء هست ؛ چرا كه مركب چيزى وراى اجزاى خود نيست بلكه عين اجزاء يعنى تمام اجزاء است . پس امر به كلّ ، امر به اجزاء هم هست . آنگاه يك جزء از مركّب يعنى صلاة امر پيدا مىكند و واجب مىشود . چه مانعى دارد كه مكلّف اين عمل را به داعى امتثال امر به كلّ انجام دهد ؟ [ همان‌طورىكه ركوع و سجود و . . . را به داعى امر صلاتى اتيان مىكند 
  ] در نتيجه متعلّق تكليف ، امر مقدور است و تكليف به ما يطاق بار شده است و مكلّف قبل از امر هم قدرت بر خود صلاة دارد . پس از امر نيز قادر است كه اين جزء را به داعى امر به مركّب انجام دهد و محذورى پيش نيايد .\r\nقوله : قلت : مرحوم آخوند به اين اشكال دو جواب مىدهند :\r\n1 - اين جواب مبنائى است : [ بر مبناى خود آخوند است 
  ] ايشان معتقد است كه همهء افعالى كه ما مكلّفين انجام مىدهيم اختيارى هستند ، يعنى مسبوق به اراده و اختيارند . ولى خود اراده يك امر اختيارى نيست بلكه جبرى است ، زيرا هر امر اختيارى از آن حيث اختيارى است كه مسبوق و منسوب به اراده و اختيار است ، آنگاه اگر خود اراده هم اختيارى باشد ، بدان معنى است كه مسبوق به ارادهء ديگر است . و نقل كلام به ارادهء ديگر كرده ، مىگوئيم اراده ديگر اختيارى است يا خير ؟ اگر اختيار نباشد ، ثبت المطلوب ولى اگر آن هم اختيارى باشد قهرا مسبوق به ارادهء ديگر مىشود و هلمّ جرّا آنگاه سر از تسلسل\r\n\r\n","description":"","footnote":"","page_name":" 402 ","page_number":410},
  {"content":"\r\n\r\nاراده درمىآورد و در هر موردى بايد بىنهايت اراده فرض شود كه اين هم از محالات است ، به اين دليل فرموده است : اراده اختيارى نيست .\r\nبر اساس اين مبنا مىفرمايد كه اگر قصد امتثال امر جزء مأمور به باشد و امر به كل امر به اين جزء هم باشد مستلزم تكليف بما لا يطاق و به امر غير اختيارى خواهد بود ، زيرا قصد امتثال همان ارادة الامتثال است و اراده هم كه اختيارى نيست : پس در نتيجه قصد امتثال اختيارى نيست . پس امر به او ، امر به چيزى است كه از اختيار ما خارج است و چنين امرى قبيح است و از مولاى حكيم صادر نمىشود .\r\nقوله : انّما يصحّ : جواب دوّم اين است كه اگر قصد امتثال ، جزء واجب و خود صلاة ، جزء ديگر شود و امر به مركب ، امر به اجزاء باشد ، در مقام امتثال از سه حال خارج نيستيم :\r\n1 - تنها يك جزء مركب يعنى ذات الصلاة را به داعى امتثال امر به كل انجام مىدهيم ، اين گرچه مقدور است ولى مفيد نيست ، و مثل آنست كه از كل نماز تنها ركوع يا سجود را به نيّت امر به كلّ اتيان كنيم كه سودمند نخواهد بود . اجزاء بهم مرتبطاند و مجموعا مفيد و محصّل غرض و مصلحت‌دار هستند ، نه جداجدا .\r\n2 - تنها قصد امتثال را به داعى امتثال امر به كلّ انجام مىدهيم ، كه اين علاوه بر اشكال احتمال قبل ، مستلزم اتيان قصد امتثال به قصد امتثال امر به كل است و اين معقول نيست ، زيرا شىء خودش داعى بر اتيان خود نمىشود ، خودش علّت ايجاد خود نخواهد بود .\r\n3 - مجموع مركب از صلاة و قصد امتثال را به داعى امتثال امر به كلّ انجام مىدهيم كه اين نيز محذور دوّم احتمال قبل را دارد و شىء داعى بر خويشتن نمىشود .\r\nنتيجه : قصد امتثال جزء واجب نيست و وقتى جزء نباشد ، قهرا شرط و قيد خواهد بود و مقيّد بما هو مقيّد يك امر بيشتر ندارد ، و ذات المقيّد اصلا امر ندارد تا او را به داعى امتثال امرش انجام دهيم و تكليف به مقدور باشد .\r\nقوله : ان قلت : مستشكل مىگويد : تمام فرمايشات شما را مىپذيريم و ما هم عقيده داريم كه قصد قربت به معناى قصد امتثال امر ، در متعلّق خطاب اوّلى و اصلى قابل اخذ و اعتبار نيست . لكن تمام اين‌ها برفرض آن است كه يك امر بيشتر نداشته باشيم و بخواهيم\r\n\r\n","description":"","footnote":"","page_name":" 403 ","page_number":411},
  {"content":"\r\n\r\nقصد امتثال را در همين امر لحاظ و اخذ و اعتبار كنيم . ولى راه ديگرى هم هست و آن اينكه ما دو امر طولى فرض مىكنيم كه امر اوّل به ذات العبادة و پيكرهء عمل بدون قصد قربت بار شده باشد و امر دوّم كه متمّم الجعل نام دارد ، خصوصيت قصد امتثال را دلالت كند . يعنى براى بيان اين مطلب آمده است كه بايد عمل را به داعى امتثال امرش بياورد . مثلا اول فرموده است :  « أَقِمِ الصَّلاةَ » *  و پس از مدّتى براى وصول به مقصد فرموده است : « افعل صلاتك به قصد امتثال امرها ؟ » حال اگر چنين گفتيم ، هم نتيجه مىدهد كه اعتبار و اخذ قصد امر امتثال در عبادات شرعى است و هم محذور دور و خلف و تكليف بما لا يطاق و . . . را نخواهد داشت .\r\nقوله : بلا منعه : در اين كلمه سه نسخه وجود دارد :\r\n1 - منعة يا منعة باشد يعنى اين شيوه بلامانع است .\r\n2 - تبعة باشد يعنى اين روش بدون محذور است .\r\n3 - شبهة باشد يعنى با اين روش بدون شك و ترديد به مقصد خواهيم رسيد .\r\nقوله : قلت : مرحوم آخوند در مورد اين شيوه نيز دو جواب مىدهند :\r\n1 - طريقى كه مستشكل پيشنهاد كرد ، مجرّد فرض است و واقعيّت ندارد . و ما يقين داريم كه چه در عباديّات و چه در توصليّات ، چه در واجبات و چه مستحبات مطلب از اين قرار نيست و دو امر طولى در كار نيست و از اين حيث تعبّدى و توصّلى فرقى ندارد ، بلكه از جهت ديگر تفاوت دارند و آن اينكه :\r\nدر تعبديّات ، ثواب و عقاب وجودا و عدما دائر مدار امتثال است . يعنى اگر امتثال صدق كرد [ به اينكه عمل را به قصد قربت بجا آورد 
  ] مستحق مثوبت است و اگر امتثال صدق نكرد [ چه اصلا عمل را انجام ندهد و چه ذات العمل را اتيان كند ولى قصد قربت نكند 
  ] مستحق عقوبت است . اما در توصليّات ثواب در گرو امتثال است [ يعنى اگر بخواهد بر امر توصّلى ثواب بگيرد بايد آنان را به قصد امتثال امر بجا آورد 
  ] ولى عقاب دائر مدار ترك امتثال نيست بلكه دائر مدار ترك مطلق است ، يعنى اگر اصلا انجام ندهد كيفر مىشود ولى اگر عمل را بجا آورد و تنها قصد امتثال نكند عقوبت نخواهد داشت .\r\n\r\n","description":"","footnote":"","page_name":" 404 ","page_number":412},
  {"content":"\r\n\r\n2 - قوله : انّ الامر الاوّل : جواب دوّم اين است كه از شما مىپرسيم : آيا اين دو امر طولى هر دو تعبّدى هستند و قصد امتثال مىطلبند ؟ يا هر دو توصّلى هستند ؟ يا متفاوتند ؟\r\nبلااشكال امر ثانى توصّلى است و صرفا وسيله براى رسيدن مولى به غرض خود است . لازم نيست مكلف عمل را به قصد امر ثانى انجام دهد . يعنى صلاة را به داعى امر اوّل و مجموع را به داعى امر ثانى انجام دادن ، لازم نيست . انّما الكلام در امر اوّل است .\r\nنسبت به او هم مىگوئيم كه اگر عمل يك عملى است كه به هر قصدى اتيان شود محصّل غرض مولى و موجب سقوط امر مولى است . [ معمولا عرف و عقلاء مىفهمند كه چه اعمالى توصّلى هستند و چه اعمالى تعبدىاند . 
  ] در اين صورت مجالى براى امر ثانى نيست و وجودش لغو و عبث است و اگر عملى است كه به مجرد انجام پيكره و ذات العمل موافقت نشده و از عهدهء مكلّف ساقط نمىشود و كما كان باقى است و در اين صورت خود عقل مستقلّ به مراعات قصد قربت و امتثال است ، زيرا وجه عدم سقوط امر آنست كه عمل ، محصّل غرض مولى نبود . و كما كان غرض باقى است و الّا اگر غرض حاصل شده بود كه امرى نبود . پس همان عامل كه علّت محدثهء اين امر و تكليف است ، [ يعنى غرض مولى 
  ] علّت مبقيه هم هست ، و اگر به غرض مولا دست نيافته‌ايم عقل ما استقلالا به لزوم مراعات قصد امتثال امر حكم مىكند و با اين حكم عقلى نيازى به امر شرعى [ به عنوان متمم الجعل 
  ] نيست [ اگر هم باشد مؤكّد حكم عقل است و مؤسّس و شرعى نيست 
  ]\r\nنتيجه : قصد قربت به معناى قصد امتثال امر در عبادات لازم است ولى لزوم آن عقلى است نه شرعى و اين ويژگى در لسان دليل اخذ نشده است . بلكه از خارج و به حكم عقل دانسته مىشود .\r\nقوله : و امّا اذا كان : تا به حال دربارهء قصد قربت به معناى قصد امتثال امر بحث كرديم ولى قصد قربت معانى ديگرى هم دارد كه عبارتند از :\r\nقصد حسن ذاتى : اتيان عمل به داعى حسن ذاتى و نفسى آن . يعنى چون عمل نزد مولى پسنديده است انجام مىدهم . يا قصد رجحان ذاتى يا قصد محبوبيّت ذاتيّه يا به\r\n\r\n","description":"","footnote":"","page_name":" 405 ","page_number":413},
  {"content":"\r\n\r\nداعى مطلوبيّت نفسيّه يا به داعى مصلحت داشتن يعنى چون داراى مصلحت است انجام مىدهم [ مصلحت ملزمه يا غير ملزمه 
  ] و در يك كلام به داعى ملاك و مناط انجام مىدهم .\r\n( از نظر مشهور عباديّت در گرو قصد امتثال امر است كه آن هم فرع بر وجود امر است و تا امر فعلى نباشد و قصد همان امر نشود عبادت نيست . ولى به عقيده متأخرين ، وجود ملاك و مناط امر كه همان محبوبيّت و رجحان و ذات المصلحه بودن است كفايت مىكند و وجود امر فعلى لازم نيست . ) و يا قصد قربت به معناى اتيان عمل خالصا لوجه اللّه باشد . يعنى جز خداوند و خشنودى او چيز ديگرى مدّ نظر نباشد و صددرصد عمل را للّه انجام دهد .\r\nقصد قربت به هريك از اين معانى كه باشد ، با قصد امتثال امر فرق دارد . قصد امتثال امر اعتبارش عقلى است و نه شرعى . ولى ساير معانى هيچ مانعى ندارد كه اعتبارش شرعى باشد و اخذ آنها در خطاب شرعى و متعلّق امر به مكان من الامكان يعنى هيچ مانعى ندارد .\r\n( سرّ مطلب آنست كه اين معانى و خصوصيّات همانند ركوع و سجود و . . . از تقسيمات اوّليه و قبل از امر هستند . يعنى پيش از اينكه صلاة « مثلا » متعلّق امر شود ، ذاتا قابل انقسام به اين اقسام است : نماز يا داراى حسن ذاتى است يا نه ، يا محبوبيّت دارد يا ندارد ، يا داراى مصلحت است يا نيست ، يا للّه انجام مىشود و يا به دواعى و انگيزهاى ديگر و . . .\r\nپس اين خصوصيّات از ناحيه امر سرچشمه نمىگيرد و وابسته به امر نيستند ، بلكه قبل از امر بوده و امر وابسته به آنهاست و هيچ محذورى از اخذ و اعتبار اين‌ها در متعلّق امر [ مثل دور و خلف و . . . 
  ] پيش نمىآيد پس كاملا اخذ ممكن است و اين معانى مىتوانند شرعا معتبر باشند . )\r\nولى چيزى كه بايد در نظر داشت ، آنست كه قصد قربت به اين معانى شرط و معتبر و لازم الرعاية نيست [ زيرا اگر اين معانى معتبر باشد ، از دو حال خارج نيست : يا تعيينا معتبر هستند يعنى معينا بايد عبادت را به اين دواعى انجام دهيم و حقّ نداريم به داعى قصد امتثال امر بجا آوريم ، اينكه قطعا باطل است و اجماعى است كه قصد قربت به معناى قصد امتثال امر هم كفايت مىكند و قصد دواعى ديگر معتبر نيست .\r\nيا تخييرا معتبر هستند . يعنى شارع فرموده است : « اقم الصلاة امّا لقصد الامتثال او\r\n\r\n","description":"","footnote":"","page_name":" 406 ","page_number":414},
  {"content":"\r\n\r\nلقصد الحسن و المصلحة و . . . » اين نيز قطعا باطل است ، زيرا يك طرف تخيير قصد امتثال امر است كه مستحيل الاخذ و الاعتبار بود . )\r\nنتيجه : قصد قربت به آن معنى كه ممكن الاخذ و الاعتبار در متعلّق امر است ، شرط و معتبر نيست . « فما قصد لم يقع » و به آن معنايى كه كافى يا معتبر است « قصد امتثال امر » به اين معنى ممكن الاخذ نيست ، « و ما وقع لم يقصد » .\r\nدقّت كنيد كه همانند برخى از اعلام دچار اشتباه نشويد و گمان نكنيد كه قصد قربت به معناى قصد امتثال با ساير معانى فرق ندارد و به كلّيه معانىاش در متعلّق امر ، قابل اخذ و اعتبار است .\r\nقوله : ثالثتها : [ اين تعبير اشتباه‌انداز است . زيرا انسان گمان مىكند كه اين هم مقدّمهء سوّم بحث است و اصل مطلب پس از اتمام آن ذكر خواهد شد ، غافل از اينكه مرحوم آخوند از همين‌جا مستقيما به اصل مطلب پرداخته‌اند . لذا بهتر بود كلمه ثالثتها نباشد و مستقيما بفرمايند : اذا عرفت . . . 
  ] بحث در اين بود كه اگر در موردى شك كرديم كه فلان واجب تعبدى است و قصد قربت لازم دارد يا توصّلى است و نيازى به قصد قربت ندارد ، وظيفه چيست ؟ در اين زمينه دو مقام از بحث تشكيل مىدهند :\r\nمقام اوّل : مقتضاى اصل لفظى اصالة الاطلاق چيست ؟ مقدّمه : اطلاق دو گونه است :\r\n1 - اطلاق مقامى : مولى در مقام بيان تمام اجزاء و شروط يك ماهيّت برآمده و مىخواهد تمام خصوصياتى را كه در غرض او دخيل هستند بيان نمايد ، قطع نظر از اينكه آن ماهيّت متعلّق امر باشد يا نه . مثلا در مقام بيان اجزاء و شروط نماز است و مىخواهد اين مركّب را تبيين كند و تمام آداب و حدود و رسوم آن را بيان مىكند . در چنين مقامى اگر شك كرديم كه فلان خصوصيّت در غرض مولى دخالت دارد يا نه ؟ به اطلاق خطابش تمسّك كرده ، مىگوئيم : خير دخيل نيست و گرنه مولى سكوت نمىكرد و اخلال به غرض نمىنمود و حتما بيان مىكرد و حيث اينكه در چنين مقامى آن را متعرّض نشده ، يقين به عدم دخالت پيدا مىشود .\r\nاطلاق لفظى : يك لفظ و عنوانى ، تحت امر رفته و متعلق امر واقع شده است . مثل « اعتق\r\n\r\n","description":"","footnote":"","page_name":" 407 ","page_number":415},
  {"content":"\r\n\r\nرقبة » در چنين موردى اگر مقدمات حكمت فراهم بود و مولى در مقام بيان بود و كلام مذكور را فرمود به اطلاق كلامش استناد مىشود و مىگوييم معلوم مىشود فلان خصوصيت « مثل ايمان در رقبهء مؤمنه » در غرض مولى دخيل نيست .\r\nبا توجه به اين مقدمه به بحث اطلاق لفظى مىپردازيم : در موارد شك در اينكه قصد امتثال امر در فلان واجب دخالت دارد يا نه حق نداريم از اطلاق لفظى استفاده كنيم ، زيرا اطلاق و تقييد متقابلان هستند و تقابل بين آنها ملكه و عدم ملكه است كه تقييد ملكه و امر وجودى است . « قيد داشتن » و اطلاق عدم ملكه است يعنى « عدم التقييد » ، اما نه هر عدم تقييدى بلكه « عدم التقييد فيما يمكن ان يكون مقيدا . » فى المثل به ديوار نمىتوان اعمى اطلاق كرد ، چون شأنيّت بصر را ندارد . طبق اين مسلك تمسّك به اطلاق در موردى است كه امكان تقييد وجود داشته باشد و مولى خطابش را مطلق بياورد . در اينجا مىتوان گفت به حكم اطلاق و عدم بيان ، فلان خصوصيت دخيل نيست و الّا مولى بيان مىكرد ، مثل اعتق رقبة در مقام شك در دخالت قيد ايمان ، ولى در ما نحن فيه [ قصد قربت به معناى قصد امتثال 
  ] اصلا اخذ و تقييد ممكن نيست و به حكم دور و خلف و تكليف به ما لا يطاق ، محال است . و نمىتوان گفت : حالا كه فرموده است :  « آتُوا الزَّكاةَ » *  و قيد مع قصد الامتثال را نياورده پس معلوم مىشود كه اين قيد دخيل نيست ، خير شايد در واقع و عند اللّه دخيل است ولى در ظاهر خطاب امكان اخذ نبوده لذا آن را نياورده است پس اينجا جاى اطلاق نيست .\r\nقوله : فانقدح : مرحوم شيخ اعظم در تقريرات « 1 » از اطلاق صيغهء توصّلى بودن را استطهار كرده و فرموده است : « الاصل فى الواجبات أن تكون توصّلية » و تعبديّت قيد زائد است . و بايد بيان شود و اگر بيان نكرد به حكم اطلاق مىگوئيم قصد قربت دخيل نيست ، البتّه به حكم اطلاق مادّهء امر . [ هيئت امر كه همان طلب وجوب است و تقييد آن به توصّلى و تعبّدى مطرح نيست ، كلام در مادّهء امر است يعنى عنوانى كه در متعلق امر اخذ شده مثل صلاة ، و زكات در اقم الصلاة و آت الزكاة و . . . 
  ]\r\n\r\n\r\n","description":"","footnote":"\r\n( 1 ) - مطارح الانظار ، ص 59 .\r\n","page_name":" 408 ","page_number":416},
  {"content":"\r\n\r\nمرحوم آخوند مىفرمايد از ما ذكرنا بطلان اين مسلك روشن گرديد و معلوم شد كه قصد امتثال امكان اخذ ندارد و جاى تمسّك به اطلاق نيست .\r\nقوله : و لا : غير قصد امتثال امر چيزهاى ديگرى هم هستند كه از تقسيمات ثانويّه و بعد الامرى مىباشند و از جانب امر سرچشمه مىگيرند و تا امرى نباشد آنها هم نيستند ، مانند قصد وجه يعنى نيت وجوب يا استحباب داشتن كه بر مسلك مشهور تا امرى نباشد وجوب و استحبابى هم نيست ، چه قصد وجه وصفى باشد - يعنى اين‌گونه نيّت كند :\r\nاصلّى الصّلاة الواجبة قربة الى اللّه كه قيد واجب وصف صلاة واقع شد و چه قصد وجه غائى باشد يعنى اين‌گونه نيت مىكند : اصلّى صلاة العصر مثلا لوجوبها اى لاجل وجوبها و مانند قصد تمييز مأمور به از غير مأمور به ، يعنى پس از اينكه امر شديم ، تا حد امكان بايد بكوشيم كه مأمور به واقعى را بشناسيم و معينا همان را انجام دهيم نه اينكه احتياط كرده ، با دو جامه نماز بخوانيم ، دو نماز ظهر و جمعه بجا آوريم ، به چهار سمت نماز بگذاريم ، با پنج مهر نماز بخوانيم و . . .\r\nحال همان‌طور كه از اطلاق لفظى ، عدم اعتبار قصد قربت به معناى قصد امتثال امر ، احراز نشد و نتوانستيم بدان تمسّك كنيم هكذا از اطلاق لفظى ، عدم اعتبار قصد وجه و قصد تميز هم استفاده نمىشود و حق نداريم عند الشك در اعتبار اين خصوصيات از اطلاق اقيموا الصلاة و آتوا الزكاة و . . . كمك بگيريم . دليل مطلب همان است كه تمسّك به اطلاق نسبت به قيودى است كه اخذ آنها در مأمور به و متعلّق امر ممكن باشد و . . .\r\nقوله : نعم : و امّا اطلاق مقامى : همان‌طور كه سابقا در مقدمهء بحث آورديم ، در اطلاق مقامى كارى به امر مولى نداريم بلكه سخن از اين است كه مولى در مقام و موقعيّت و حالتى قرار گرفته كه مىخواهد آنچه از خصوصيات در غرض او دخيل است همه را بيان كند و چيزى را فروگذار نكند . [ مثل صحيحهء حمّاد بن عيسى در باب نماز كه تمام آداب واجب و مستحب را بازگو كرده است 
  ]\r\nحال از اطلاق لفظى دستمان كوتاه شد . آيا در موارد شك در تعبّديّت و توصليّت از اطلاق مقامى مىتوان استفاده كرد ؟ طرز استفاده آنست كه بگوييم : مولى در مقام بيان تمام\r\n\r\n","description":"","footnote":"","page_name":" 409 ","page_number":417},
  {"content":"\r\n\r\nچيزهائى است كه در غرض او و مصلحت صلاتى دخالت دارند و در چنين مقامى از بيان فلان خصوصيّت [ مثلا قصد قربت 
  ] سكوت كرده و صرفنظر نموده و آن را بيان نكرده است پس معلوم مىشود آن خصوصيّت در غرض مولى دخيل نيست . زيرا اگر معتبر بود ، بر مولاى حكيم بود كه بيان كند تا اخلال به غرض و نقض غرض نشود . ولى اين امور قبيح از حكيم متعال صادر نمىشوند .\r\nمختار مرحوم آخوند اين است كه از اطلاق مقامى به بيانى كه ذكر شد مىتوان استفاده كرد و اصل را بر توصليّت نهاد . منتهى يك شرط دارد و آن عبارتست از احراز اين مطلب كه مولى واقعا در مقام بيان تمام خصوصيات لازم و معتبر است و قصد دارد هرآنچه را كه دخيل در غرض است ، بيان كند و چيزى را فروگذار نكند . تا اين احراز نشود جاى اطلاق و مقدمات حكمت نيست .\r\nقوله : فلا بد عند الشكّ : مقام دوّم يا مقتضاى اصل عملى :\r\nچنانچه شرط اطلاق مقامى منتفى شد ، يعنى بودن مولى در مقام بيان تمام خصوصيّات محرز نشد و يقين نكرديم كه در اين مقام است ، دستمان از اطلاق مقامى هم كوتاه مىشود و در نتيجه از ادلّه اجتهادى محروم مىشويم ، آنگاه نوبت به اصل عملى مىرسد و بايد ديد در موارد شك در تعبديّت و توصليّت ، مقتضاى اصل عملى چيست ؟\r\nمرحوم آخوند مدّعى هستند كه : در ما نحن فيه بايد از اصالة الاحتياط استفاده كرد و عقل مستقلّ به لزوم مراعات احتياط ، است ، و جاى برائت عقلى نيست ، چه اينكه مجراى برائت شرعى هم نيست .\r\nامّا لزوم عقلى احتياط : فرض اين است كه اصل تكليف معلوم و يقينى است و ما به صلاة يا زكات امر داريم . پس اشتغال يقينى هست ، آن‌گاه شك مىكنيم كه آيا بدون قصد قربت ، امر مولى از عهده ما ساقط مىشود و از عهدهء تكليف برمىآئيم يا كما كان امر و اشتغال ذمه باقى است ؟ عقل مىگويد : « الاشتغال اليقينى يستدعى الفراغ اليقينى » يعنى اشتغال يقينى مستدعى فراغ ذمّهء قطعى است و بايد كارى بكنيم كه يقين به خروج از عهدهء تكليف پيدا كنيم . آن كار هم جز احتياط كردن و اتيان به قصد قربت چيزى نيست [ به بيان\r\n\r\n","description":"","footnote":"","page_name":" 410 ","page_number":418},
  {"content":"\r\n\r\nديگر بدون قصد قربت شكّ در محصّل غرض پيدا مىكنيم و در چنين شكى اجماعا بايد احتياط كرد و همهء محتملات را آورد تا يقين به تحصيل غرض مولى بدست آيد . 
  ]\r\nو امّا عدم جريان برائت عقلى : مقدمه : در باب علم اجمالى و اقلّ و اكثر ارتباطى و اينكه آيا نماز نه جزئى واجب است يا ده‌جزئى ( مثلا با سوره باشد ) جماعتى احتياطى شده و فرموده‌اند بايد اكثر و جزء مشكوك را بياوريم . گروهى نيز برائتى شده و گفته‌اند اتيان اكثر لازم نيست ، همان اقلّ را كه قدر متيقّن است انجام مىدهيم و نسبت به اكثر و مشكوك برائت جارى مىكنيم .\r\nحال در ما نحن فيه و نسبت به قصد قربت مطلقا جاى برائت عقلى نيست چه در اقل و اكثر ارتباطى احتياطى شويم و چه برائتى . امّا اگر آنجا احتياطى شديم در ما نحن فيه هم احتياط را اختيار مىكنيم و مىگوئيم بايد نماز را با قصد قربت اتيان كرد . در واقع ما نحن فيه مصداقى از مصاديق اقل و اكثر ارتباطى خواهد بود . ولى اگر برائتى بشويم باز در ما نحن فيه جاى احتياط است .\r\nسرّ مطلب آنست كه در باب اقل و اكثر و شك در جزئيت سوره ، شك ما در اصل ثبوت تكليف است و اينكه آيا دامنه امر صلاتى اين جزء را هم مىگيرد يا نه ؟ تا اينجا توسعه دارد يا نه ؟ سوره هم درضمن نماز امر ضمنى دارد يا نه پس در اصل تعلق امر به سوره ترديدى نداريم و شك ما در اصل تكليف است و مجراى برائت است . علم اجمالى هم كه به علم تفصيلى نسبت به اقل و شك بدوى نسبت به اكثر منحل مىشود ، پس نسبت به اكثر در اصل تكليف شك داريم و بايد برائتى شويم .\r\nولى در ما نحن فيه شك ما در اصل ثبوت تكليف نيست بلكه نسبت به اصل عمل يعنى نماز ، وجود امر قطعى و يقينى است و مفروض بحث ما اين است كه امر داريم ، و نسبت به قصد قربت هم شك در تعلق امر نداريم . زيرا اگر يقين به لزوم قصد قربت هم داشتيم باز دامنهء امر او را شامل نمىشد و اعتبارش شرعى نبود . بلكه عقلى و به حكم عقل بود ، پس اصل تكليف مسلّم است و با اين محاسبه جاى برائت نيست بلكه جاى احتياط است ، زيرا برائت عقلى به حكم قبح عقاب بلا بيان و قبح مؤاخذه بلا برهان جريان پيدا مىكند و در ما\r\n\r\n","description":"","footnote":"","page_name":" 411 ","page_number":419},
  {"content":"\r\n\r\nنحن فيه با وجود استقلال عقل به لزوم مراعات قصد قربت و حضور بيان عقلى نوبت به آن مناط نمىرسد ، و عقاب بدون بيان و مؤاخذه و بدون برهان نيست تا قبيح و نابجا باشد .\r\nاينجا است كه اگر به حكم عقل گوش نداديم و واجب مشكوك را بدون قصد قربت انجام داديم ، اگر فرداى قيامت معلوم شد كه قصد قربت لازم نبوده كار ما تجرّى خواهد بود ، ولى اگر اتفاقا معلوم گرديد كه عمل تعبّدى بوده و قصد قربت لازم داشته و ما به نداى عقل مستقل اعتنا نكرده‌ايم بىترديد سزاوار كيفر الهى هستيم .\r\nقوله : و هكذا : مطالبى كه تا به حال در رابطه با قصد امتثال امر گفته شد ، اختصاص به آن ندارد بلكه دامنهء بحث وسيع‌تر است و هر خصوصيتى را كه از قبيل قصد امر باشد [ كه متأخر از امر است و از ناحيهء امر مولى درست مىشود 
  ] شامل مىگردد . پس در مورد قصد وجه و قصد تميز نيز همين بحثها جارى و سارى است ، يعنى اگر نسبت به واجبى شك كرديم كه قصد وجه و تميز در آن معتبر است يا نه همين قدمها را برمىداريم : در قدم اوّل به سراغ اطلاق لفظى مىرويم كه شيخ اعظم از آن بهرمند شد ولى ما از آن محروم شديم .\r\nدر قدم دوّم سراغ اطلاق مقامى مىرويم كه با احراز شرط ، ما نيز از آن بهرمند شديم . و در قدم سوّم به سراغ اصل عملى مىرويم و بنا را بر احتياط و لزوم مراعات قصد وجه و تميز مىگذاريم .\r\nقوله : نعم : در فراز قبلى قصد امتثال امر و قصد وجه و قصد تميز را از يك وادى و داراى يك حكم دانستند . ولى در اين فراز درصدد فرق‌گذارى ميان آن دو برآمده ، مىفرمايند قصد تقرب در عبادات از امورى است كه عامهء مردم بدان التفات و توجه دارند و از آن غافل نيستند و از امورى است كه در اذهان مكلفين مرتكز است و هر انسان عاقلى به مقتضاى عقل فطرى مىفهمد كه نماز ، حج و . . . صددرصد رنگ عبادات داشته و بايد به داعى تسليم و بندگى انجام شود . و چون اين مطلب ارتكازى است ، مولى مىتواند در مقام بيان خصوصيت ، قصد قربت را بيان نكند و اعتماد و اتّكال بر ارتكاز عرفى داشته باشد و نيازى به بيان ندارد ، خود عقل ، بر لزوم مراعات آن دعوت مىكند .\r\nولى قصد وجه آن هم با دو مبناى وصفى و غائى و نيز قصد تميز كه حتما كوشش كنيم و\r\n\r\n","description":"","footnote":"","page_name":" 412 ","page_number":420},
  {"content":"\r\n\r\nساتر طاهر واقعى تحصيل كنيم حتما قبلهء واقعى را احراز كنيم و معينا يك عمل به‌جا آوريم و . . . اين‌ها از امورى است كه عامهء مردم از آن غفلت دارند و در اذهان آنان مرتكز نيست ، لذا نيازمند بيان و ذكر است و اگر مولى در مقام بيان بود و مع‌ذلك اين خصوصيات را بيان نكرد ، از اطلاق مقامى استفاده كرده ، و مىگوئيم اين‌ها لازم نيست يا از قبح عقاب بلا بيان مدد گرفته مىگوئيم اين‌ها معتبر نيست و . . .\r\nاز اينجا به يك نتيجه مىرسيم : قصد قربت در لسان آيات و روايات به كرّات و مرّات آمده ولى قصد وجه و تميز و مانند آن در لسان اخبار ائمه ( ع ) اصلا بيان نشده است كلام امام نه بالمطابقه برآن دلالت دارد و نه بالملازمه دلالت دارد . از طرفى اين‌ها از مرتكزات عرفى هم نيست ، بلكه مغفول عنه است و عامهء مردم از آنها غافلند و تنها در بحثهاى مدرسه‌اى اين احتمالات مطرح مىشود كه خود خاصه يعنى علماء در تفسير آنها اختلاف دارند . پس چنين چيزى قطعا معتبر نيست .\r\n[ مرحوم شهيد ثانى فرموده است : « و يكون قصد وجوبه اشارة الى ما يقوله المتكلّمون من انّه يجب فعل الواجب لوجوبه او ندبه ، او لوجههما من الشكر ، او اللطف ، او الامر ، او المركب منها او من بعضها على اختلاف الآراء ، و وجوب ذلك امر مرغوب عنه ، اذ لم يحقّقه المحقّقون فكيف يكلّف به غيرهم » « 1 » 
  ]\r\nقوله : ثم انّه : و اما عدم جريان برائت شرعى : مجراى برائت شرعى عدم العلم و يا شك در اصل تكليف است و در چنين موردى شرع مقدّس فرموده است : « رفع ما لا يعلمون ، الناس فى سعة ما لا يعلمون و . . . »\r\nحال چه مانعى دارد كه در ما نحن فيه بگوئيم : نسبت به قصد قربت شك داريم و مجراى برائت شرعى است و با حديث رفع و مانند آن اعتبار و لزوم و قصد قربت برداشته مىشود ؟\r\nمقدمه : در باب اقل و اكثر ارتباطى نسبت به اكثر و جزء مشكوك ، احتمالاتى وجود دارد :\r\n\r\n\r\n","description":"","footnote":"\r\n( 1 ) - اللّمعة الدّمشقيّة ، ج 1 ، ص 255 - 254 .\r\n","page_name":" 413 ","page_number":421},
  {"content":"\r\n\r\n1 - عقلا و نقلا مجراى اصالة الاحتياط باشد . يعنى بايد احتياط كرد و اكثر را به جاى آوريم .\r\n2 - عقلا و شرعا مجراى اصالة البراءة باشد و اتيان جزء مشكوك لازم نباشد .\r\n3 - عقلا احتياطى شويم . [ به حكم الاشتغال اليقينى يستدعى الفراغ اليقينى 
  ] ولى شرعا برائتى شويم [ به حكم حديث رفع و مانند آن 
  ] البته اين توهّم بيش نيايد كه احتياط عقلى با برائت شرعى تنافى دارند ، خير كاملا قابل جمع‌اند و در چنين مواردى حكم عقل تعليقى است يعنى اگر خود شارع مقدّس اذن و ترخيص نداده باشد ، عقل ما را ملزم به احتياط براى امن از عقاب مىكند . اما اگر ترخيص شرعى محرز شد و خود شارع فرموده باشد عقابى در كار نيست در اين صورت خيالمان راحت است و نوبت به احتياط عقلى نمىرسد و هميشه چنين است كه مقتضاى حكم عقل و قاعده اولى در فرضى است كه حكم شرع و قاعدهء ثانوى نداشته باشيم .\r\nمسلك آخوند در باب اقل و اكثر و شك در جزئيّت همين است . يعنى به دليل اشتغال يقينى عقلا طرفدار احتياط و لزوم اتيان اكثر هستند ولى به دليل حديث رفع و . . . شرعا طرفدار برائت و آزادى هستند . حال در ما نحن فيه يعنى شك در اعتبار قصد امتثال امر مىفرمايند : كسى نگويد چه مانعى دارد در اينجا هم مثل ساير اجزاء و شرائط عقل حكم به احتياط و اشتغال داشته باشد ولى شرعا حكم به برائت كنيم و بگوئيم : به حكم حديث رفع ، الاصل برائت ؟ مرحوم آخوند مىفرمايند : در ما نحن فيه حديث رفع جارى نمىشود .\r\nچرا كه قاعدهء كلّى آن است كه ادلّهء برائت شرعى در امورى جارى مىشوند و آنها را رفع مىكنند . كه وضع و اثبات آنها بدست شارع باشد و قابل جعل شرعى باشند . مثل وجوب دعاء عند رؤية الهلال ، حرمت شرب توتون و . . . و قصد امتثال امر و مانند آن [ قصد وجه و تميز 
  ] قابل وضع و جعل شرعى نيستند و ديديم كه تعلّق امر به آنها و اخذ آنها در خطاب شارع از محالات و مستلزم دور و خلف و . . . بود و چيزى كه در غرض شرعى دخيل نباشد و وضعش به دست شارع نباشد ، رفعش هم به دست شارع نيست و شارع بما هو شارع نمىتواند آن را نفى و رفع كند .\r\n\r\n","description":"","footnote":"","page_name":" 414 ","page_number":422},
  {"content":"\r\n\r\nسؤال : پس لزوم قصد قربت و اعتبار آن در عبادت چه نحوه است ؟\r\nجواب : اعتبار آن واقعى و تكوينى است و اگر لازم باشد ، در واقع لازم است و كارى به امر شارع ندارد .\r\nقوله : و دخل : مقدّمه : مرحوم مشكينى در حاشيه فرموده است كه اجزاء و شرائط چهار جور ملاحظه مىشوند ؛\r\n1 - نسبت به خود ماهيّت و كلّ : يعنى فلان جزء يا شرط در فلان ماهيّت دخيل است .\r\n2 - نسبت به لحاظ مولى : از آنجا كه امر كردن فعل اختيارى مولى است و كار اختيارى بدون اختيار و اراده و آن هم بدون مبادى اراده حاصل نمىشود ، پس اوّل بايد اجزاء و شرائط را لحاظ بكند .\r\n3 - نسبت به ارادهء مولى : بدنبال لحاظ و تصور تصميم مىگيرد و اراده مىكند كه به فلان مجموعه امر مىكند .\r\n4 - نسبت به مقام تعلّق امر مولى : بدنبال اراده ، امر مىكند و فلان حكم را جعل و تشريع مىكند .\r\nاز اين چهار مرحله ، مرحلهء 1 و 2 و 3 واقعى و تكوينى هستند و از صفاتى هستند كه در نفس آمر و ذات او حاصل مىشوند . ولى مرحلهء چهارم اعتبارى و تشريعى است . يعنى با امر كردن جعل وجوب مىكند . با توجه به اين مقدّمه ، مستشكل مىگويد كه واقعى و تكوينى بودن ، اختصاص به قصد قربت و امثال او ندارد . بلكه هر جزء يا شرطى كه در غرض مولى دخيل است دخالتش واقعى و تكوينى است ، و همان مراتب لحاظ و اراده و . . .\r\nرا دارد و چنين نيست كه برخى از اجزاء و شروط واقعى باشند و برخى ظاهرى و صورى و اعتبارى محض ، چرا ميان قصد قربت با ساير اجزاء و شروط فرق مىگذاريد ؟\r\nمرحوم آخوند در جواب مىفرمايد : ما نيز قبول داريم كه ساير اجزاء و شروط هم واقعى هستند و سه مرحلهء اوّل را واجد هستند . ولى فرقشان با قصد قربت اين است كه قصد قربت قابل مرتبه چهارم يعنى تعلّق امر نيست تا وضع و رفعش بدست شارع باشد ولى ساير اجزاء و شرائط قابل تعلّق امر هستند و از اين زاويه وضع و رفع آنها بدست شارع\r\n\r\n","description":"","footnote":"","page_name":" 415 ","page_number":423},
  {"content":"\r\n\r\nاست و قابليت دارد كه متعلّق امر مولى اخذ و اعتبار شوند . يعنى مولى بفرمايد : « صلّ مع السّورة ، صلّ مستقبلا و . . . » پس اگر نسبت به شرط يا جزئى از اين اجزاء و شرايط شك كرديم ، از دليل رفع استفاده مىكنيم و جزئيت يا شرطيت آن را برمىداريم يا وجوب فعلى آن را برمىداريم [ بنا بر اين كه حديث رفع تنها حكم تكليفى را بردارد يا كليّهء آثار و احكام را اعمّ از تكليفى و وضعى 
  ] و مىگوئيم كه معلوم مىشود نماز مركّب از سوره داراى امر فعلى نيست و گرنه بيان مىكرد ، و اگر امر فعلى نداشت پس موافقت آن و خروج از عهده هم عقلا [ چون حاكم در باب اطاعت و معصيت عقل انسان است 
  ] لازم نيست . ضمنا فرقى ندارد كه دليل رفع اطلاق لفظى باشد يا اطلاق مقامى باشد و يا حد اقلّ دليل فقاهتى و اصل عملى يعنى اصل برائت باشد .\r\nولى بخلاف ما نحن فيه يعنى قصد قربت ، در اينجا شك در امر فعلى نيست . بلكه يقين به ثبوت امر فعلى داريم كه اقم الصلاة ، آت الزكاة و . . . باشد و اشتغال يقينى حتمى است و به حكم عقل بايد بدنبال اداء تكليف و تحصيل فراغت قطعى باشيم . و اين جز با احتياط كردن و مراعات كردن قصد قربت حاصل نمىشود .\r\nقوله : فافهم : شايد اشاره به دقت مطلب باشد و شايد اشاره باشد به اينكه اگر به جاى كلمهء « واقعى » كلمهء « عقلى » مىگفتيم ، اشكال نسبت به ساير اجزاء و شرايط مطرح نمىشد چون آنها قطعا عقلى نيستند و شرعىاند . ولى قصد امتثال صددرصد عقلى است و وضع و رفع امور عقلى به دست شارع نيست و شايد اشاره به ضعف مطلب باشد و اينكه فرقى ميان قصد امتثال و ساير اجزاء و شروط مشكوك نيست به بيانى كه در عناية الاصول آمده است . « 1 »\r\n\r\n\r\n","description":"","footnote":"\r\n( 1 ) - عناية الاصول ، ج 1 ، ص 230 .\r\n","page_name":" 416 ","page_number":424},
  {"content":"\r\n\r\n\r\nالمبحث السادس ظهور فعل امر در وجوب نفسى و . . .\r\nمبحث ششم از مباحث فعل امر و صيغهء افعل دربارهء سه مطلب است :\r\n1 - واجب يا نفسى است يا غيرى .\r\nواجب نفسى اين‌گونه تعريف شده است : « ما وجب لنفسه »\r\nيعنى براى مصلحتى كه در نفس فلان عمل است آن عمل بر ما واجب شده است مثل صوم ، صلاة ، حج و . . .\r\nواجب غيرى هم اين‌گونه تعريف شده است : « ما وجب لغيره » يعنى خودش اصالت و استقلال ندارد و براى رسيدن به عمل ديگر واجب شده است و مقدمهء واجب ديگر است مثل قطع مسافت براى حج ، حال در مواردى كه به دليل خاص و قرينهء مخصوص ثابت شده است كه فلان عمل واجب نفسى است بحثى نداريم . و در مواردى كه به قرائن خاصه وجوب غيرى ثابت شده ، باز تابع قرينه هستيم و بحثى نيست . انّما الكلام در مواردى است كه مولى عبدش را به كارى امر مىكند مثلا مىگويد : « ادخل السوق ، يا اغتسل و . . . » و فقط اطلاق فعل امر است و هيچ قرينهء خاصّى بر نفسى بودن يا غيرى بودن در ميان نيست ، چه بايد كرد ؟\r\nمىفرمايد كه مقتضاى اطلاق صيغهء افعل [ به شرط فراهم بودن مقدمات حكمت 
  ] نفسى بودن است . زيرا وجوب غيرى نياز به بيان زائد و قيد اضافى دارد . فى المثل بفرمايد :\r\n« اذا اقمتم الى الصلاة فاغسلوا » كه يك شرط و اگرى دارد ، اگر ذى المقدمه واجب شد اين مقدّمه را بياور و . . . و اگر مولى در مقام بيان بود و قيد و شرطى اضافه نكرد ما يقين مىكنيم\r\n\r\n","description":"","footnote":"","page_name":" 417 ","page_number":425},
  {"content":"\r\n\r\nكه واجب واجب نفسى است و استقلالا واجب است . چه عمل ديگرى در طول او و بدنبال او واجب باشد يا نه .\r\n2 - واجب يا تعيينى است يا تخييرى .\r\nواجب تعيينى آن است كه « معينا فلان عمل واجب باشد و عدل و بديل در عرض خود نداشته باشد . مثل نمازهاى يوميّه كه بر مكلف خود نماز واجب است نه يكى از دو عامل نماز خواندن يا صدقه دادن و . . .\r\nو تخييرى آنست كه فلان عمل معينا واجب نيست بلكه عدل و بدل دارد و در عرض هم يكى از دو يا چند عمل واجب است . مثل كفارهء صوم عمدى كه عتق رقبه يا اطعام ستين مسكينا يا صيام شهرين متتابعين واجب است . حال در مواردى كه به قرائن خاصّه يقين به تعيينى بودن حاصل مىشود ، بحثى نيست . همچنين در مواردى كه يقين به تخييرى بودن حاصل مىشود ، باز بحثى نيست و طبق يقين و قرينه عمل مىشود . ولى در مواردى كه ما هستيم و اطلاق صيغه و نمىدانيم كه فلان عمل واجب تعيينى است يا تخييرى چه بايد كرد ؟ باز مىفرمايد كه اطلاق صيغه ، تعيينى بودن را ايجاب مىكند ، چرا كه تخييرى بودن نيازمند بيان زائد است يعنى احتياج به « او » و امّا دارد . مثلا « افعل هذا او ذاك » و اگر مولى در مقام بيان بود و چنين قيد زائدى نياورد ، به اين نتيجه مىرسيم كه فلان عمل واجب تعيينى است .\r\n3 - واجب عينى است يا كفائى :\r\nواجب عينى آن است كه بر فردفرد مكلّفين و آحاد انسانهاى جامع شروط تكليف واجب مىشود و با انجام برخى ؛ از عهدهء ديگران ساقط نمىشود . مثل نمازهاى يوميّه و صوم شهر رمضان و . . . واجب كفائى آن است كه ابتدا بر همگان واجب مىشود و همه مخاطب به اين خطاب هستند ولى به گونه‌اى است كه با انجام برخى از دوش ديگران ساقط مىشود . مثل ازالهء نجاست از مسجد ، انقاذ غريق ، طبابت ، قضاوت ، فقاهت و . . .\r\nحال در مواردى كه يقين به عينى بودن فلان واجب داريم طبق يقين و دليل خاص عمل مىشود و همچنين در مواردى كه كفائى بودن معلوم و داراى قرينه است ، باز طبق قرينه\r\n\r\n","description":"","footnote":"","page_name":" 418 ","page_number":426},
  {"content":"\r\n\r\nعمل مىشود و ما تابع دليل هستيم . ولى در مواردى كه به كارى امر شده‌ايم و نمىدانيم كه واجب عينى است يا كفائى وظيفه چيست ؟ مىفرمايند كه اطلاق صيغهء افعل عينى بودن را مقتضى است و كفائى بودن محتاج به قرينه است زيرا كفائيّت ، بيان زائد مىطلبد مثلا بفرمايد : اگر همگان اين عمل را ترك كردند ، تو حق ترك ندارى و گرنه عقاب مىشوى و بايد انجام دهى اين شرط و قيد زائد از اطلاق فعل امر بدست نمىآيد و لذا صيغهء افعل عند الاطلاق بر وجوب نفسى تعيينى عينى حمل مىشود [ و نتيجهء اطلاق همه جا توسعه است ولى در اين سه مورد تضييق است چون عينى بودن و تعيينى بودن و . . . مضيقه است نه توسعه دادن . 
  ]\r\n\r\n","description":"","footnote":"","page_name":" 419 ","page_number":427},
  {"content":"\r\n\r\n\r\nالمبحث السابع امر عقيب حظر\r\nمبحث هفتم از مباحث صيغهء افعل دربارهء دو دسته از امرها است :\r\nدر مبحث دوّم به اين نتيجه رسيديم كه فعل امر عند الاطلاق ظهور در وجوب دارد . در مبحث چهارم از سرچشمه اين ظهور سخن گفتيم كه آيا ظهور وضعى است ؟ يا انصرافى ؟\r\nيا اطلاقى ؟ و يا عقلى ؟ و مختار آخوند در قدم اول ظهور وضعى بود و برفرض تنزّل ظهور اطلاقى را ترجيح دادند .\r\nحال كليهء كسانى كه طرفدار ظهور صيغهء افعل در وجوب شدند ، در رابطه با دو دسته امر اختلاف‌نظر دارند :\r\n1 - امرهايى كه به عقيب حظر واقع باشند ، يعنى براى مدت زمانى از كارى منع و نهى شده بوديم و پس از انقضاء آن مدّت بدان كار امر شديم . چنين امرى بدنبال منع و حظر سابق است . مثلا طبيب به بيمار گفته بود كه از فلان خوردنى يا نوشيدنى اجتناب كن و مبادا كه مرتكب شوى كه به حالت ضرر دارد ، پس از مدتى پرهيز مجددا كه به پزشك مراجعه كرد مورد معاينه واقع شد به او مىگويد فلان مادهء غذايى را بخور و استفاده كن و خوردن آن مانعى ندارد و اين امر به اكل و شرب از امرهاى عقيب حظر است . يا مثلا شارع مقدس فرموده بود : در حال احرام صيد كردن حرام است . ولى پس از خروج از احرام و محلّ شدن فرموده است : فاصطادوا ، چنين امرى هم بدنبال حظر است . يا فرموده است :\r\nدر ماه‌هاى حرام قتال ممنوع است ، ولى پس از سپرى شدن اشهر حرم فرموده :  « فَاقْتُلُوا الْمُشْرِكِينَ »  و . . . اين‌گونه امرها عقيب حظرند .\r\n\r\n","description":"","footnote":"","page_name":" 420 ","page_number":428},
  {"content":"\r\n\r\n2 - او امرى كه عقيب حظر توهّمى و اعتقادى باشند ، يعنى در واقع و عند اللّه نهيبى در كار نبوده ولى مكلّف نزد خود خيال مىكند كه منعى وارد شده و اعتقاد به اين مطلب داشت [ اعتقاد قطعى ولى به خطا ، يا اعتقاد ظنّى يا وهمى يا مجرّد شك ، فرقى ميان اين‌ها نيست . 
  ] به دنبال اين توهّم و براى دفع يا رفع آن به آن كار امر فرموده و گفته « افعل كذا » چنين امرى به دنبال توهّم حظر است . مثلا مريضى خيال مىكرد از فلان دارو بايد اجتناب كند و حق ندارد استفاده كند . پزشك به او دستور مىدهد كه از فلان دارو استفاده كن و . . . در رابطه با اين دو دسته اوامر و اينكه اين‌ها ظهور در چه معنائى دارند و وقوع امر عقيب حظر يا توهّم حظر قرينه بر كدام معنى است اختلاف نظر وجود دارد برخى از بزرگان تا هشت قول ذكر كرده‌اند « 1 » مرحوم آخوند اهمّ اقوال را به صورت زير متعرّض شده‌اند :\r\n1 - به مشهور نسبت داده شده است كه مىگويند : اين نوع از امرها ظهور در اباحه دارند و بر اباحه دلالت مىكنند مثلا معناى اشرب الماء يا فاصطادوا ، فاقتلوا المشركين و . . . اين است كه از اين پس مانعى از شرب آب و صيد كردن و قتال مشركين و . . . وجود ندارد و اين كارها بر شما جايز و مباح است و دو احتمال در مراد مشهور از اباحه ذكر شده است :\r\nالف ) منظور آنها اباحهء به معناى اخصّ است : اباحه‌اى كه يك نوع از انواع پنج‌گانهء حكم تكليفى است و قسيم واجب و مستحب و مكروه است و تساوى فعل و ترك را مىرساند و لاقتضاء است .\r\nب ) منظور اباحه به معناى اعمّ است : مباح يعنى حرام و محظور نيست و اذن در فعل داريد . ولى آيا اين اذن و جواز فعل به نحو كراهت است ؟ يا اباحه ؟ يا استحباب ؟ يا وجوب ؟ همهء اين‌ها محتمل است و تعيين هركدام در گرو قرينه است . « 2 »\r\n2 - به برخى از عامّه و اهل سنّت « 3 » [ و نيز به گروهى از اماميّه از قبيل شيخ طوسى ، محقّق اوّل ، علّامه ، شهيد ثانى و . . . 
  ] نسبت داده شده كه مىگويند : « اين دو دسته اوامر با\r\n\r\n\r\n","description":"","footnote":"\r\n( 1 ) - مرحوم محقق رشتى در بدائع الافكار ، ص 294 .\r\n( 2 ) - مرحوم محقق رشتى در بدائع الافكار ، ص 294 .\r\n( 3 ) - از قبيل رازى ، بيضاوى ، معتزله و . . . در بدائع الافكار ، ص 294 .\r\n","page_name":" 421 ","page_number":429},
  {"content":"\r\n\r\nبقيّهء امرها [ كه مسبوق به حظر يا توهّم حظر نيستند 
  ] هيچ تفاوتى ندارد بلكه اين‌ها نيز ظهور در وجوب دارند . »\r\n3 - به بعض ديگر از علماء [ از قبيل عضدى كه به قولى نسبت داده و خودش هم از اين قول نفى بعد كرده « 1 » 
  ] نسبت داده شده كه آنان طرفدار تفصيل هستند و مىگويند اگر امر عقيب حظر مطلق بيايد و مقيّد به قيدى و معلّق به شرطى نشود ، مثل بقيّه امرها دالّ بر وجوب است . فى المثل به قول مطلق بفرمايد : فاصطادوا يا فاقتلوا المشركين و . . . ولى اگر چنين امرى مقيّد به زوال علّت عروض نهى سابق شد موجب مىشود كه - حكم اسبق مجددا احياء شود . بيان ذلك : بىترديد نهى سابق كه از مولاى حكيم و يا طبيب عاقل صادر شد ، داراى فلسفه و علّتى بوده و مناط و ملاكى داشته و گزافه‌گوئى نبوده است ، مثلا نهى از صيد به مناط احرام بود . يعنى چون محرم بودى صيد حرام بود ، نهى از قتل مشركين به خاطر ماه‌هاى حرام بود . يعنى چون در اين ماهها هستيد پس حق قتال نداريد و . . . حال اگر در مقام امر عقيب اين حظر بگويد :  « إِذا حَلَلْتُمْ فَاصْطادُوا »  « 2 » و امر اصطادوا را به زوال علّت نهى معلّق كند [ محلّ شدن ضد محرم بودن است و اجتماع نشايد ، پس وقتى كه محلّ شديم حتما احرام از بين رفته است 
  ] يا بگويد :  « فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ »  « 3 » و امر اقتلوا را به زوال مناط نهى مقيّد سازد [ مناط نهى وجود اشهر حرم بود و انسلاخ يا انقضاء اشهر حرم ضد آن است و اجتماع نشايد . پس با انسلاخ اشهر حرم مناط نهى زائل شده است . 
  ] در اين‌گونه موارد حكم اسبق زنده مىشود [ حكم فعل همين امر به صيد يا قتل كافران است ، و حكم سابق همان نهى و حظر و تحريم است و حكم اسبق حكم ما قبل نهى است . 
  ] پيش از احرام و نهى هر حكمى براى صيد بود پس از زوال احرام همان حكم زنده مىشود . پيش از اشهر حرم هر حكمى براى قتال با مشركين بود پس از انسلاخ ماه‌هاى حرام همان حكم زنده مىشود . [ چه حكم عقلى باشد چه شرعى 
  ] و معناى تبعيّت در كلام آخوند همين است كه حكم مورد امر عقيب حظر از حكم ما قبل\r\n\r\n\r\n","description":"","footnote":"\r\n( 1 ) - بدائع الافكار ، ص 294 .\r\n( 2 ) - سورهء مائده ، آيهء 2 .\r\n( 3 ) - سورهء توبه ، آيهء 5 .\r\n","page_name":" 422 ","page_number":430},
  {"content":"\r\n\r\nنهى پيروى مىكند و هر حكمى پيش از نهى سابق داشت الآن و بدنبال امر فعلى همان حكم عود مىكند .\r\n4 - الى غير ذلك : يعنى غير از سه نظريّهء مذكور ، انظار ديگرى هم هست كه از اهميّت چندانى برخوردار نيست و لذا از طرح آنها صرفنظر مىكنيم . [ فى المثل عده‌اى به قول مطلق طرفدار تبعيّت شده‌اند و تفصيل مذكور را نپذيرفته‌اند . عده‌اى گفته‌اند اين‌گونه از امرها ظهور در ندب دارد ، عدّه‌اى فتواى به اشتراك لفظى داده‌اند ، عدّه‌اى توقف كرده‌اند و . . . 
  ]\r\nقوله : و التحقيق : عقيدهء خود مرحوم آخوند اين است كه ما هيچ‌كدام از اقوال مذكور را قبول نداريم ، زيرا هر قولى براى اثبات مدّعاى خويش به يك يا چند مورد از موارد استعمال فعل امر عقيب حظر استناد كرده و موارد استعمال را دليل و مدرك خويش ساخته است . به عقيدهء ما موارد استعمال مستمسك خوبى نيست . چرا كه غالبا موارد استعمال همراه با قرائن ويژه است و به بركت قرينه مىتوان ظهور در يكى از اقوال درست كرد [ فى المثل طرفدار وجوب مىگويد كه شرع مقدس زن حائض و زائو را از صوم صلاة منع كرده است و پس از انقضاء ايّام حيض و نفاس به اين اعمال امر كرده و چنين امرى عقيب حظر است و مع‌ذلك يك ظهور در وجوب دارد . ولى جوابش اين است كه ما از خارج و به حكم اجماع و بلكه ضرورت دين مىدانيم كه روزه و نماز بر زن در غير ايّام مذكور واجب است و اجماع قرينه مىشود . يا طرفدار تبعيّت به آياتى از قبيل : اصطادوا ، اقتلوا و . . . استناد كرد كه خود تعليق به زوال فلسفهء نهى در اين آيات مىتواند قرينه بر تبعيّت و احياء مجدّد حكم اسبق باشد و هكذا 
  ] مواردى كه قرينهء خاصّ داريم قابل بحث نيست .\r\nسخن در فرض تجريد اين اوامر از هرگونه قرينهء خاصّه است و فقط يك قرينهء عامّه وجود دارد كه وقوع امر عقيب حظر يا توهم حظر مىباشد . مىخواهيم ببينيم چنين امرى به چه معنى است ؟ و ظهور در چه چيز دارد ؟ وجوب ؟ ندب ؟ يا چيز ديگر ؟ در واقع وقوع امر عقيب حظر و يا توهّم حظر قطعا قرينه بر اين مىشود كه : حرمت و حظر مرتفع شد و من بعد حرام نيست ولى آيا مكروه است ؟ مستحب است ؟ مباح مصطلح است ؟ واجب\r\n\r\n","description":"","footnote":"","page_name":" 423 ","page_number":431},
  {"content":"\r\n\r\nاست ؟ همهء اين‌ها محتمل است . ظهور اين امر در رفع المنع و در ترخيص و اذن در فعل قطعى است ولى كدام حكم از چهار حكم ديگر زنده مىشود ؟ در اين جهت ظهورى ندارد و لذا كلام مجمل مىشود و تعيين هريك از احتمالات نياز به قرينهء خاص دارد ، و اگر قرينه نبود و دستمان از دليل اجتهادى كوتاه شد ، ناگزير بايد به اصل عملى مراجعه داشته باشيم .\r\n[ در باب عام و خاص مبحث استثناء عقيب جمل متعدّد خواهد آمد كه هركجا در كلام ما يصلح للقرينيّه وجود داشته باشد ، سبب اجمال كلام مىگردد . يكى از آن موارد ما نحن فيه است . 
  ]\r\nپايان جلد اول شرح كفايه\r\n\r\n\r\n","description":"","footnote":"","page_name":" 424 ","page_number":432}
  ]