[
  {"content":"\r\n\r\n1\r\nهدايتگران راه نور\r\nزندگانى\r\nپيامبر گرامى اسلام\r\nحضرت محمد مصطفى صلى الله عليه وآله\r\nآيت الله سيد محمدتقى مدرسى\r\nمترجم : محمدصادق شريعت\r\nچاپ سيزدهم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nزندگانى پيامبر گرامى اسلام حضرت محمد مصطفى صلى الله عليه وآله / محمد تقى مدرسى ؛ مترجم محمدصادق شريعت : محبان الحسين عليه السلام 1379 .\r\n95 ص - ( هدايتگران راه نور ؛ ج 1 )\r\n2600 ريال 6 - 96 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : محمد ، قدوة واسوة .\r\nچاپ قبلى : نشر بقيع ، 1376 .\r\nكتابنامه به صورت زيرنويس .\r\nچاپ سيزدهم : 1389 : 15000 ريال .\r\n1 . چهارده معصوم - سرگذشتنامه . 2 . محمد صلى الله عليه وآله\r\n، پيامبر اسلام ، 53 قبل از هجرت - 11 ق . - سرگذشتنامه . الف . شريعت ، محمدصادق ، 1342 - مترجم . ب . عنوان . ج عنوان :\r\nج . فروست .\r\n4 ه‍ 36 م / 36 bp\r\n93 / 297\r\nج . 1\r\n1379\r\nكتابخانه ملى ايران\r\n27334 - 78 م\r\nانتشارات محبان الحسين ( ع )\r\nزندگانى حضرت محمد مصطفى صلى الله عليه وآله\r\nآية الله العظمى سيد محمد تقى مدرسى\r\nناشر : انتشارات محبان الحسين عليه السلام\r\nچاپ سيزدهم : زمستان 1389 - 5000 نسخه\r\nقيمت : 15000 ريال\r\nآدرس ؛ تهران - خيابان 15 خرداد - كوچهء امامزاده يحيى\r\nكوچهء شهيد حميد تين نژاد پلاك 42\r\nدفتر پخش : خيابان ناصر خسرو - كوچهء حاج نايب\r\nتلفن : 33907181 - همراه : 09125446513\r\nشابك : 6 - 69 - 5648 - 964\r\n6 - 69 - 5648 - 964 : isbn\r\nليتوگرافى وچاپ : نينوا - قم 7232501\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ سخن ناشر 
  ]\r\nبسم الله الرحمن الرحيم\r\nيكى از ضرورىترين وظايف فرهنگى اسلام شناسان در هر عصر و نسل معرفى سيره و سخن پيشوايان است . زيرا اسلام عينى و مجسم را در قول و فعل و تقرير آن بزرگواران بايد جستجو كرد . چنانچه قرآن كريم مىفرمايد :\r\nلَقَدْ كَانَ لَكُمْ فِي رَسُولِ اللَّهِ أُسْوَةٌ حَسَنَةٌ\r\nاز ديرباز انتخاب نوع زندگى يا پيروى از آداب زندگى ديگران جزء برنامه‌هاى متداول همه انسانها بوده و هست .\r\nخداوند حكيم علاوه بر نزول اقيانوس عميق و ژرف قرآن كريم ، آخرين فرستاده آسمانى خود ، كه اشرف پيامبران ، عصاره عالم هستى و مظهر خُلق عظيم است را براى اتمام حجت بر بندگان خود آفريد و او را به مقام رسالت و هدايت جامعه بشرى مفتخر ساخت\r\nهر چند بيش از چهارده قرن از حيات آن آخرين فرستاده خدا مىگذرد ولى هر وقت سراغ مطالعه زندگى آن انسان برتر و آينه كمال مىرويم ، يا از چشمه سخنان گهربار آن حضرت ، جرعه‌اى مىنوشيم يا نكته‌اى از سيره نورانى آن بنده\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبرگزيده خدا مىشنويم ، طراوت و شادابى معنويت را با همه وجود لمس مىكنيم .\r\nاز اين رو خداى سبحان را سپاسگزاريم كه براى سيزدهمين بار توفيق چاپ اين كتاب كه متناسب با نياز جامعه و نسل جوان مىباشد را به ما عنايت فرمود .\r\nاميدواريم كه با چاپ چنين كتابهاى ارزشمندى گامى هر چند كوچك در راه اعتلاى فرهنگ اسلامى برداشته باشيم .\r\nانشاء اللَّه\r\nواحد فرهنگى\r\nانتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار مؤلّف\r\nالحمد للَّه ، وصلّى اللَّه على محمّد و آله الطاهرين .\r\nهر كس كه در برابر شخصيت ارجمند رسول‌اكرم حضرت محمّد صلى الله عليه و آله قرار گيرد ، شخصيتى كه خداوند او را به عنوان پر افتخارترين انسان در پهنهء هستى آفريد ، به حيرت و شگفتى دچار مىشود .\r\nشخصيت پيامبر صلى الله عليه و آله در حقيقت‌تابلوى زيبا وارزشمندى است كه برآن تمام نشانه‌هاى ارزشهاى الهى و آيات كمال و جمال نقش بسته است و چشم و دل بينندگان‌را به‌خود خيره‌مىسازد . خواه‌اين‌بيننده مسلمان باشد يا غير مسلمان .\r\nاين‌تابلوى خيره كننده خود آنچنان آشكار و روشن است كه هر كس بدان چشم بدوزد مجذوب زيباييهاى آن مىشود .\r\nاين‌تابلوى شكوهمندى كه اينك بر سر آنم تا به وسُع خود گوشه‌اى از آن را بنمايانم ، چيزى نيست مگر تابلوى تاريخ و زندگى پيامبر اسلام ، حضرت محمّد صلى الله عليه و آله ، كه البته انجام چنين كارى براى من بسيار دشوار است . چراكه‌من در حقيقت مىخواهم تمام مظاهر جمال و كمال ادرقطعه‌اىكوچك بگنجانم ! !\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nازاين رو يادآورى مىكنم كه هرگونه نقص وكاستى در هر گوشه از اين تابلوى حيرت‌انگيز ، به معنى كمبود و نارسايى در حقيقت تاريخ نبوى نيست ، بلكه نقص از جانب قلمى است كه كوشيده‌است اين تابلو را ترسيم كند . چون من خواسته‌ام دنيا را با تمام وسعت وعظمتش ، درمكانىكوچك و تنگ جاى دهم ! بنابراين در همين جا از هر كمبودى كه به چشم مىخورد ، پوزش مىطلبم و از خداى توانا خواهانم كه اين توشه را به ديدهء قبول از من بپذيرد .\r\nوهو المستعان\r\nمحمّدتقى مدرّسى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nزندگينامه\r\nنام : محمد ، احمد\r\nپدر و مادر : عبداللَّه - آمنه\r\nشهرت : رسول اللَّه ، خاتم پيامبران\r\nكنيه : ابوالقاسم\r\nزمان و محل تولد : سحرگاه روز جمعه 17 ربيع الاول 571 ميلادى ( چهل سال قبل از بعثت ) در مكّه .\r\nدوران نبوت : 23 سال ، از 40 سالگى تا 63 سالگى ، 13 سال در مكّه ، 10 سال در مدينه ، آغازنبوت ، 27 ماه رجب .\r\nزمان و محل رحلت : روز دوشنبه 28 ماه صفر سال 11 هجرى ، در مدينه منوره در سن 63 سالگى رحلت نمود .\r\nمحل دفن : مرقد شريفش ، كنار مسجد النبى در مدينه منوره مىباشد .\r\nدوران عمر : در سه بخش :\r\n1 - قبل از نبوت ( چهل سال ) .\r\n2 - بعد از نبوت در مكه ( 13 سال ) .\r\n3 - بعد از هجرت از مكّه به مدينه ، وتشكيل حكومت اسلامى ( حدود ده سال ) .\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيش از بعثت\r\n\r\nمكّه مكرّمه\r\nشهرى از ديار حجاز كه سابقه بناى آن به دوران حضرت ابراهيم خليل عليه السلام باز مىگردد . ابراهيم به امر خدا مأمور شد تا همراه با شمارى از فرزندانش به سرزمين حجاز كوچ كنند ؛ و در آنجا خانه‌اى براى خداوند بنيان نهند تا در آن خداى يگانه را پرستش كنند ، و براى او انباز و همتايى قرار ندهند . ابراهيم بدان ديار آمد و خانه‌اى در آنجا بناكرد ؛ كه « كعبه » نام گرفت .\r\nسپس از سُلالهء ابراهيم عليه السلام ، قبايل ديگرى پديد آمدند كه بعداً هويت عربى به خود گرفتند . يكى از اين قبيله‌ها « قريش » « 1 » نام داشت .\r\nاين قبيله به ده شاخه تقسيم مىشد و هريك از آنها از سياست و استقلال ويژه‌اى برخوردار بودند . و نظام قبيله‌اى خاصى بر هر يك از آنها حكومت مىكرد . بنابر اين هر قبيله رئيس با نفوذ و مقتدرى داشت ، كه ديگر افراد قبيله كاملًا در زير فرمان وى بودند .\r\n\r\n\r\n","description":"","footnote":"\r\n( 1 ) - قريش تصغير « قرش » به معناى جانورى دريايى و نيز نام واحد پول است .\r\n","page_name":" 9 ","page_number":9},
  {"content":"\r\n\r\n\r\nبنىهاشم\r\nيكى از اين قبايل دهگانه قريش ، « بنى هاشم » نام داشت . همچنان كه قبيله‌اى ديگر از آنان « بنى اميه » خوانده مىشد . قبيلهء « بنى هاشم » همان قبيله‌اى است كه پيامبر صلى الله عليه و آله بدان انتساب دارد . زيرا او از نوادگان عبدالمطلب بود كه در زمان خود ، در ميان فرزندان هاشم ، بزرگ قبيله به شمار مىآمد .\r\n\r\nعبداللَّه و آمنه\r\nچنان كه گفته شد ، عبدالمطلب ، بزرگ و فرمانفرماى بنى هاشم بود .\r\nوى ده فرزند داشت ، كه كوچكترين و برترين آنان « عبداللَّه » خوانده مىشد . در نزديكى مكّه قبيله‌اى به اسم « بنى زهره » ، منشعب از نسل « زهرة بن كلاب بن جرة » زندگى مىكرد . در ميان اين قبيله زنى به نام « آمنه » دختر يكى از بزرگان قبيلهء زهره به نام « وهب بن عبد مناف » نيز مىزيست . چون عبداللَّه ، جوانى برومند شد ، پدرش « آمنه » را به همسرى وى برگزيد ، و مراسم ازدواج به بهترين شكل انجام گرفت .\r\n\r\nميلاد فرخنده\r\nهنوز مدتى سپرى نشده بود كه « آمنه » باردار شد و نطفهء پاك بهترين مخلوق خداوند در رحم او جاى گرفت . امّا عبداللَّه پدر بزرگوار\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nآن‌حضرت ، براى بازرگانى به سوى شام روانه شد ؛ چون به شهر « يثرب » - كه بعداً « مدينةالرسول » نام گرفت - رسيد دنيا را بدرودگفت وپيامبر يتيم به دنيا آمد .\r\nميلاد مبارك آن‌حضرت ، با حوادث شگفت‌انگيزى همراه بود . چون به دنيا آمد آتشكده فارس به سردى و خاموشى گرائيد و درياچه ساوه « 1 » خشك شد و كنگره‌هاى كاخ كسرى ، پادشاه ايران ، درهم شكست و بتها واژگون شدند .\r\n\r\nدوران شيرخوارگى\r\nبا به دنيا آمدن اين كودك ، خاندان بنى هاشم جشنى باشكوه برگزار كردند . چراكه عبداللَّه بيش‌از ديگر فرزندان بنى هاشم در نزد آنان محبوب بود وازاين گذشته ، دست تقدير نهال عمر وى را در عنفوان جوانى از بيخ بركنده بود . فوت عبداللَّه ، در قلب بنىهاشم شكافى بزرگ و در جانهاشان زخمى عميق برجاى نهاده بود . بنابراين ، ميلاد محمد صلى الله عليه و آله مىتوانست مرهمى براى اين همه درد و جراحت باشد . او مىتوانست جاى خالى پدرش را پُر كند و ياد آن جوان بزرگوار را در دلها زنده سازد .\r\nيكى از عادات بزرگان مكّه آن بود كه از ميان قبايل صحرانشين دايه‌اى\r\n\r\n\r\n","description":"","footnote":"\r\n( 1 ) - ساوه : شهرى در ايران است و در كنار آن درياچه‌اى بوده ، كه اكنون آب آن‌خشك شده است و امروز به صورت باتلاقى درآمده كه اگر كسى بدان نزديك شود در آن فرو مىرود .\r\n","page_name":" 11 ","page_number":11},
  {"content":"\r\n\r\nبراى پرورش فرزندان شيرخوار خود برمىگزيدند تا فرزندان آنها تحت تأثير تربيت اين قبايل ، قوى و به دور از هرگونه ناتوانى جسمى و روحى پرورش يابند .\r\nاز اين رو ، عبدالمطلب ، بزرگ بنى هاشم و سرپرست محمد ، زنى پاك دامن از بهترين قبايل عرب و خوش خوىترين آنها برگزيد ، تا محمد را شير دهد و او را در دامان پاك خود تربيت كند . اين زن « حليمه » نام داشت و به قبيلهء « بنىسعد » كه در اطراف شهر طائف زندگى مىكردند ، منسوب بود .\r\nاين كودك خجسته ، در دامان قبيله‌اى صحرانشين جاى گرفت . آنان به ديدهء محبت و دوستى به وى مىنگريستند . چراكه قدوم مبارك محمد ، خير و بركت بسيارى براى آنان به ارمغان آورده بود . محمد در ميان آن قبيله به سرعت رشد مىكرد و پرورش مىيافت .\r\nچون به شش سالگى رسيد ، همراه مادرش در سفرى آكنده از مهر و محبت عازم يثرب ( مدينه ) شد . و چون از يثرب بازگشتند « آمنه » در « ابواء » بدرود حيات گفت و پسرش را يكّه و تنها در دنيا باقى گذارد .\r\nبدين‌سان آن حضرت پدر و مادر خود را دركودكى از دست داد ويتيم ماند .\r\nهنگامىكه‌به هشت سالگى رسيد ، سرپرست و جدش عبدالمطلب نيز از دنيا رفت و كفالت آن‌حضرت را برعهدهء ابوطالب نهاد . بعلاوه رياست قبيلهء بنى هاشم ، و نيز مسئوليّت پذيرايى از حجاج خانه خدا به ابوطالب واگذار گرديد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nابوطالب تنها ، سرپرست پيامبر نبود . بلكه مانند پدرى مهربان و دلسوز با آن‌حضرت رفتار مىكرد . او به خاطر وفادارى به حقوق برادرش و اطاعت از امر پدر و اداى مسئوليّت ، رياست بر بنى هاشم و نيز به خاطر عمل به وظيفه انسانى مقدّس خويش لحظه‌اى در رسيدگى به محمد كوتاهى نمىورزيد .\r\nاو محمد را با خود به انجمنهاى عمومى ، و حتى جاهايى كه ورود به آنجا براى غير اشراف و بزرگان ممنوع بود ، مانند دار الندوه كه به مثابهء تشكيلات نخست وزيرى در مملكت بود و كسى جز سران قبايل رادر آن راه نمىدادند ، با خود مىبرد . اين همه براى آن بود كه ابوطالب بسيار بر زندگى و نحوهء تربيّت محمّد ، دقت به خرج مىداد .\r\nتا آنجا كه وقتى مىخواست همراه با كاروان بازرگانى قريش كه هر ساله در زمستان به سوى يمن و در تابستان به سوى شام در حركت بود همراه شود ، مجبور شد محمّد را نيز با خود ببرد درحالى كه محمد چندان سن و سالى نداشت ، و هنوز آمادگى لازم براى چنين سفر پرخطرى را در خود نيافته بود .\r\nوقتى كاروانيان راه سفر درپيش گرفتند ، امرى شگفت‌آور كه قبلًا نظير آن را نديده بودند ، توجهشان را به خود جلب كرد . آنان متوجّه شدند پاره‌اى ابر در طول راه بر سر قافله سايه گسترده و آنان را از گرماى آزاردهندهء خورشيد در امان نگه داشته است وبدين‌ترتيب آن سفر پر رنج را به مسافرتى خوش و راحت تبديل كرده است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nبحيراى راهب\r\nدر نزديكى شهر قديمى بُصرى ، معبدى بود كه عابدى مسيحى در آن زندگى مىكرد . در ميان مردم مشهور بود كه اين عابد صاحب كرامات و پيشگوييهاى راستين است .\r\nاين راهب ، به كاروانهاى تجارى كه از اين منطقه به سوى شام ياحجاز مىرفتند ، هرگز توجهى نمىكرد . زيرا وى خود را در وقتى كه آنان به دو محتاج بودند ، از ايشان بىنياز مىديد .\r\nكاروان تجارى قريش نيز چندين بار ازاين منطقه گذشته بود ، ولى اين راهب نه بدانان نگريسته ، و نه دربارهء آنان انديشه كرده بود . امّا اين بار گويى همه چيز تغيير يافته بود .\r\nپيش از آنكه كاروان قريش برسد ، حاضران مشاهده كردند كه راهب چشم به صحرا دوخته و منتظر است ، سپس صورت خود را به آسمان متوجه كرد گويى چيزى در زمين و چيزى درآسمان مىجويد . هنگامى كه كاروان نزديك شد ، مردم ديدند كه راهب به پاره ابرى كه در آسمان با قدمهاى اسبان وشتران همراهى مىكند ، مىنگرد . وقتى كاروان قريش به ميدان مقابل معبد رسيد ، راهب از آنان دعوت كرد آن شب را در صومعه وى به صبح برسانند . حاضران ازاين كار بى سابقه وى شگفت‌زده شدند .\r\nامّا اندكى بعد راهب با سخنان صريحى كه بر سر سفرهء شام ايراد كرد ، شگفتى آنان را از ميان برد . وى گفت علّت گراميداشت قريش از سوى من\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nتنهابه خاطر وجود اين كودك خجسته در ميان ايشان است . آنگاه رسالت مقدّس آن‌حضرت را درآينده ، بدانان نويد داد .\r\nاين بشارت ، بار ديگر در شام تكرار شد . در آنجا پيامبر صلى الله عليه و آله با راهب ديگرى به نام « ابوالمويعب » ديدار كرد و آن راهب به مردم مژده داد كه اين « پيامبر آخر الزمان » است .\r\n\r\nخردمند و پاكدامن\r\nپيامبر از اين سفر به مكّه بازگشت . همراهانش كه در اين سفر از وى كرامتها وبزرگواريهاى بسيار ديده بودند چون بازگشتند ، برخى از آنچه را كه رخ داده بود براى ديگر مردمان بازگفتند . و بدين‌ترتيب پيامبر در ميان آنان به نيكى و بزرگى شهره شد .\r\nكارهاى نيكى كه از پيامبر سر مىزد ، موجب مىشد كه وى در ديدهء مردم صاحب ارج و احترام گردد . وقتى سيل ، ساختمان كعبه را ويران كرد ، قريش دست به كار ترميم خرابيها شد ؛ امّا دربارهء اينكه چه كسى « حجر الاسود » را در جاى خود نصب كند و اين افتخار را به خود اختصاص دهد ، اختلاف درگرفت . اين اختلاف به جاى باريكى منتهى شد ، تا آنكه خردمندان قريش گفتند : بايد به فرمان نخستين كسى كه بدين جا داخل مىشود تسليم شويم .\r\nديگران نيز اين رأى را پذيرفتند و چشم به راه نخستين كسى ماندند كه از در وارد شود . ناگهان چهرهء محمد صلى الله عليه و آله پديدار شد و همه آنان يكصدا\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nگفتند : اين امين است . ما به حكم او راضى هستيم . پيامبر فرمود :\r\nپارچه‌اىآوردند وسپس‌دستور داد هريك گوشه‌اى از آن پارچه را گرفتند و خود سنگ را در ميان آن نهاد و چون پارچه را بلند كردند و به محاذى ديوار رساندند ، آن‌حضرت با دست خود سنگ را در جايگاهش قرار داد و با اين داورى عادلانه حقوق همهء قبايل را حفظ كرد ، و خود نيز به‌افتخارنصب حجر الاسود نايل‌آمد . قريش با اجراى اين حُكم به افتخار و سرورى فراوان دست يافتند .\r\nدر آن زمان اخلاق زشت و ناپسند به صورتى زننده در ميان جوانان شايع بود ، به گونه‌اى كه در ميان اعراب آن روز ، به جز شمارى اندك ، همهء جوانان به محيط فاسد و گناه‌آلود زمان خود گرفتار بودند ، امّا با اين وجود هيچ يك از اعراب معاصر پيامبر و كسانى كه روزگار جوانى آن‌حضرت را زير نظر داشتند ، يك مورد گرايش به باطل يا شركت در مجامع لهو و لعب براى او ثبت نكرده‌اند ، بلكه برعكس مردم همهء معانى بزرگوارى و شرف و ارزشهاى والاى انسانى را در وجود اين جوان بزرگوار مشاهده مىكردند .\r\nمعروف است‌كه آن‌حضرت ازبزرگان ورؤساى مكّه درخواست كرد ، مجمعى براى دفاع از حقوق ضعيفان و كمك به آنان تشكيل دهند . افراد پاك سرشت از پيشنهاد حضرت استقبال كردند و براى پرداختن‌به‌اين مهم سوگند شرف خوردند . اين پيمان به نام « حلف الفضول » خوانده‌شد . اين پيمان چه با پيشنهاد پيامبر استوار شده باشد يا با پيشنهاد شخصى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nديگر ، پيامبر همواره در آن حضور مىيافته ، و پس از رسالتش نيز آن را تمجيد كرده است . آن‌حضرت دربارهء اين پيمان مىفرمود : « با عموهاى خود در خانهء عبداللَّه بن جدعان شاهد انعقاد اين پيمان بودم ، من اين پيمان را با شتران سرخ موى هم عوض نخواهم كرد . و اگر در زمان اسلام هم بدين پيمان فراخوانده مىشدم ، بازهم بدان پاسخ مىگفتم » .\r\n\r\nامين و دانا\r\nچون مكّيان بر برتريهاى اخلاقى و بزرگواريهاى معنوى آن‌حضرت واقف شدند ، وى را بر كارهاى خود امين شمردند وامانتهاى خود را به او سپردندو او را محرم اسرار خود دانستند و در مسايل مهم خويش باوى به مشورت نشستند . محمّد در ميان آنان به فردى امين ، راستگو و دانا مشهور بود . دربارهء كفيل وى ، ابوطالب ، نيز بايد بدانيم كه پيامبر نسبت به او وفا دار بود و در حقّ او نيك مىكرد . ابوطالب مردى تنگدست و عيالمند بود . از آنجا كه وى مسئوليّت سنگين رياست بنى هاشم را برعهده داشت پيش از هر چيز به مال نيازمند بود و با اين حال درآمد اندكى داشت . به اين سبب پيامبر از اوان كودكى در اين انديشه بود كه كارى انتخاب كند تا اندكى از بار سنگين مسئوليّت كفالت ابوطالب بكاهد . از اين رو به شبانى روى آورد كارى كه در شأن كودكان عرب در مكّه بود . با اين تفاوت كه وى با اين كار شايستگيهاى لازم را براى به دوش گرفتن بار سنگين رسالت را نيز كسب مىكرد . چراكه خداوند هيچ\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nپيامبرى را به رسالت برنيانگيخت مگر آنكه روزگارى از زندگىاش را به شبانى پرداخته بود .\r\n\r\nازدواج فرخنده\r\nروزها گذشت . پيامبر جوانى برومند شد و پيشهء شبانى شايستهء كسى به سن و سال او نبود . از اين رو به بازرگانى روى آورد . او نيز مانند ديگر تجّار مكّه كه مالى از خديجه ، زن ثروتمند مكى ، مىگرفتند و با آن به تجارت مىپرداختند و سود حاصل از آن را ميان خود و خديجه تقسيم مىكردند ، مالى از خديجه گرفت و به تجارت پرداخت .\r\nهنگامى كه محمد صلى الله عليه و آله با مال خديجه به تجارت روى آورد ، كاروان تجارىاو موفق‌ترين كاروانهايى شد كه تا آن وقت با مال خديجه تجارت كرده بودند .\r\nدر اين سفرهاى تجارى ، معجزات فراوانى از پيامبر صادر شده بود كه چون آنها را براى خديجه بازگو كردند ، وى به ازدواج با محمّد تمايل فراوان پيدا كرد .\r\nپيامبر پيشنهاد خديجه را پذيرفت و عمويش ، ابوطالب نيز با اين پيوند موافقت كرد . اين پيوند فرخنده در بيست و پنجمين سال از زندگى آن‌حضرت ، صورت‌پذيرفت . اين پيوند تحولات اجتماعى بزرگى در زندگى پيامبر پديد آورد . زيرا از اين پس پيامبر تنها صاحبِ خانه و فرزند نبود ، بلكه علاوه بر اينها ثروتى سرشار و فراوان نيز به دست مىآورد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nپيامبر از خديجه صاحب شش فرزند به نامهاى زينب ، ام كلثوم ، فاطمه ، رقيّه ، قاسم و طاهر شد .\r\n\r\nبهترين پيوندها\r\nدر واقع اين پيوند مناسب‌ترين ازدواج صدر اسلام به شمار مىرود .\r\nخديجه با اين ازدواج عنوان سرور بانوان جهان و مادر بزرگ مسلمانان را به خود اختصاص داد و با اشرف مخلوقات جهان ازدواج كرد .\r\nپيامبر نيز با ازدواج با خديجه از مواهب و مزاياى ويژه‌اى برخوردار شد . خديجه نخستين‌كسى بودكه‌به دعوت پيامبر پاسخ گفت و او را يارى داد و مال و جاه و فكر خود را در راه رسالت مقدّس پيامبر و گسترش آن هديه كرد . از اين رو پيامبر همواره و تا واپسين دم حياتش به نيكويى از خديجه ياد مىكرد .\r\nوفات خديجه كه در دهم رمضان سال دهم بعداز بعثت اتفاق افتاد ، براى پيامبر به اندازهء مرگ عمويش ابوطالب ، جانكاه و آزاردهنده بود و فقدان اين دو ، آن هم در يك سال و در زمانى كه پيامبر بيش از هر وقت ديگر به يارى آنان نيازمند بود ، تأثير و اندوهى بيش از حد براى آن‌حضرت به يادگار گذاشت .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nپس از بعثت\r\n\r\nعصر تاريكى . . .\r\nجهانِ امروز به يك آيين و يك پيامبر بيش از هر چيز ديگر نياز دارد . اين قوم عرب است كه دختران را زنده به گور مىكند و فرياد مىزند : « قبر عجب داماد خوبى است » ! بسيارجنگ مىكرد ومىپنداشت كه اين خونريزيها موجب افتخار اوست . به خرافات و بتها و كاهنان وپيشگوها اعتقاد تام داشت . ظلم و ستم درميان آنان شايع بود . عده‌اى به بهره‌كشى مىپرداختند و براى مطامع ستمگرانه خود هيچ حد و مرزى نمىشناختند . گروهى نيز با رنج فراوان تلاش مىكردند و از زندگى جز سختى و مشقت بهره‌اى نمىبردند .\r\nدر نقاط ديگر نيز اوضاع بهتر از اين نبود . آتش بيداد و تباهى و فساد و فحشا كشور روم و امپراتورى ايران را در خود فرو برده بود .\r\n\r\nچشم انتظاران\r\nحكما و دانايان عرب ، همچون ورقه بن نوفل ، عبداللَّه بن جحش ،\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nو عثمان بن حويرث ، كه كتابهاى آسمانى را مىخواندند ، ظهور پيامبرى را مژده مىدادند كه بشريت را از اين پرتگاه مخوف نجات مىدهد .\r\nيهوديان يثرب نيز به وجود پيامبرى كه درميان آنان برانگيخته مىشود و كتابى بزرگ مىآورد و جهان را زير فرمان خود مىگيرد ، و آنان را در زندگى سربلند و عزتمند مىكند ، بر اعراب فخر مىفروختند و به خود مىباليدند .\r\nكاهنان و پيشگويان هم پيوسته به ظهور پيامبرى كه آخرين حلقه پيامبران و سرور آنان است ، مژده مىدادند .\r\nپس اين پيامبر كيست و چه هنگام برانگيخته خواهد شد ؟ !\r\n\r\nدر حريم خلوت\r\nاينجا در خانه خديجه ، در شهر مكّه و در سرزمين حجاز ، مردى زندگى مىكند كه هيچ‌گاه در باطلى شركت نجسته ، و هرگز از يارى حق كوتاهى نكرده است . هرگز به گرد گناه نگشته و نيكى و نيكوكارى از حضرتش دور نبوده است .\r\nهمهء شايستگيهاى لازم براى بر دوش گرفتن بار سنگين رسالت ، در وجود اين مرد فراهم آمده است . همهء نشانه‌هايى كه در كتابهاى آسمانى ذكر شده ، در شخصيت او ديده مىشود . او از نظر فخر و عظمت از اصيل‌ترين اعراب و از نظر شرافت و كرامت از والاترين خانوادهء عرب ، و از نظر اخلاق نيكوترين ، و از نظر كردار برترين ، و نزديكترين آنان به\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nحق و دورترين آنان از باطل است .\r\nبسيار اتفاق مىافتاد كه در مكّه ناپديد مىشد امّا در « حراء » مىيافتندش كه به عبادت و اطاعت خداوند سرگرم است و به مراسم عبادى خاصّى كه براى مكّيان ناشناخته بود مشغول .\r\nدر شمال شرقى مكّه ، كوه « حراء » سربرافراشته بود . در آن كوه غارى بود كه پيامبر صلى الله عليه و آله عادت داشت هرسال چند روزى در آن بماند و به عبادتى بپردازد كه در نزد مردم ناشناخته و مجهول بود .\r\n\r\nبعثت\r\nدر يكى از اين روزها ، پيامبر دوباره از كوه حراء بالا مىرود امّا گويى همهء اشياء را دگرگون مىبيند . روحانيتى تازه همهء وجود او را فراگرفته و بر شعور و احساساتش چيره شده است . ناگاه به آسمان مىنگرد . درهاى آسمان باز شده است ، و فرشتگان بر كناره‌هاى آن ايستاده‌اند ، و جبرئيل به سوى او فرود مىآيد و به وى مىگويد : بخوان . . .\r\nپيامبر از او مىپرسد : چه بخوانم ؟\r\nجبرئيل مىگويد :\r\nبِسْمِ اللَّهِ الرَّحْمنِ الرَّحِيمِ اقْرَأْ بِاسْمِ رَبِّكَ الَّذِي خَلَقَ * خَلَقَ الْإِنسَانَ مِنْ عَلَقٍ * اقْرَأْ وَرَبُّكَ الْأَكْرَمُ * الَّذِي عَلَّمَ بِالْقَلَمِ * عَلَّمَ الْإِنسَانَ مَا لَمْ يَعْلَمْ « 1 » .\r\n\r\n\r\n","description":"","footnote":"\r\n( 1 ) - سورهء علق ، آيهء 1 - 5 .\r\n","page_name":" 22 ","page_number":22},
  {"content":"\r\n\r\n« به نام خداوند بخشنده مهربان . بخوان به نام پروردگارت كه آفريد .\r\nبيافريد آدمى را از خون بسته . بخوان و پروردگار تو گرامىترين است .\r\nهم‌اوكه بياموخت به وسيله قلم . بياموخت به انسان آنچه را كه نمىدانست . »\r\nاين رويداد بزرگ در بيست و هفتم ماه رجب به وقوع پيوست كه مسلمانان اين روز را به عنوان « روز بعثت پيامبر » بدين اعتبار كه زندگى سعادت‌مندانه انسان بر روى كرهء خاكى است ، باشكوه تمام جشن مىگيرند .\r\n\r\nآغاز حياتى تازه\r\nبدين‌گونه پيامبر به رسالت برانگيخته شد و مرحله‌اى نوين از زندگى مبارك آن‌حضرت آغاز شد . زيرا از اين پس وى تنها به عنوان انسان پاك نهادى كه كار نيكو مىكند ، و امانتها را به صاحبانش باز مىگرداند ، و در سخن گفتن راستگو است ، و از نزديكان سرپرستى مىكند ، به شمار نمىآمد . بلكه وى اكنون پيامبر نويد بخش و بيم دهنده‌اى بود كه مسئوليّت رهبرى انسان به سمت خير و سعادت ، و صيانت آنان از شرور و آفات ، بر دوش وى سنگينى مىكرد .\r\nبعلاوه با بعثت پيامبر ، جزيرة العرب ، وحتى همهء جهان قدم به مرحلهء نوينى گذارد . ديرى نخواهد پاييد كه ستم وستمگرى وشر وطغيان از جهان رخت بر مىبندد ، و درهاى خير و نيكى كه به حكومت عدل و نور و خير و خوبى منتهى مىشود ، گشاده مىگردد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nنخستين گامها\r\nپيامبر به مكّه بازگشت و خديجه را از رسالت خويش آگاه كرد .\r\nخديجه پس از شنيدن ماجرا به رسالت وى ايمان آورد . همچنين پيامبر ، رسالت خود را به آگاهى پسر عمويش على بن ابيطالب نيز رساند . على كودكى نابالغ بود كه پيامبر تربيت او را برعهده داشت . على هم به دعوت پيامبر پاسخ گفت پس از او برادرش ، جعفر ابن ابيطالب ايمان آورد . آنگاه با نزول آيات :\r\nيَا أَيُّهَا الْمُدَّثِّرُ * قُمْ فَأَنذِرْ * وَرَبَّكَ فَكَبِّرْ ) « 1 » .\r\n« اى جامه درسركشيده برخيز و بيم ده ، و پروردگار خويش را به بزرگى ياد كن . »\r\nدعوت خود را آشكار ساخت و چون آيه :\r\nوَأَنذِرْ عَشِيرَتَكَ الْأَقْرَبِينَ ) « 2 » ؛ « و خويشان نزديكت را بيم ده . »\r\nنزول يافت آن‌حضرت بستگانش را به آيين خويش دعوت كرد .\r\nپيامبر صلى الله عليه و آله بر فراز كوه صفا رفت و مردم را به سوى خود فراخواند .\r\nهمهء قريشيان به نزدش گرد آمدند و از او پرسيدند : ترا چه مىشود ؟\r\nگفت : اگر به شما خبر دهم كه دشمن قصد دارد بامدادان يا شامگاهان بر شما بتازد ، آيا گفتهء مرا تصديق مىكنيد ؟\r\n\r\n\r\n","description":"","footnote":"\r\n( 1 ) - سورهء مدثر ، آيهء 1 - 3 .\r\n( 2 ) - سورهء شعراء ، آيهء 214 .\r\n","page_name":" 24 ","page_number":24},
  {"content":"\r\n\r\nگفتند : آرى .\r\nگفت : پس من شما را از عذاب سختى كه در پيش است بيم مىدهم .\r\nسپس ابولهب ، يكى از عموهاى پيامبر ، برخاست و گفت : نابود شوى آيا به خاطر همين ما را صدا كردى ؟\r\nپيامبر بار ديگر با آنان سخن گفت و فرمود :\r\n« اى مردم ! ديده‌بان هرگز به كسان خود دروغ نمىگويد و اگر من دروغگو هم باشم به شما دروغ نمىگويم . سوگند به خدايى كه جز او معبودى نيست ، من فرستاده او به سوى شما و مردم مىباشم . به خدا قسم ، شما همانطور كه به خواب مىرويد خواهيد مرد و همانگونه كه از خواب بيدار مىشويد برانگيخته خواهيد شد و به پاسِ كردارهايتان مورد محاسبه قرار مىگيريد . در برابر احسانى كه كرده‌ايد ، به شما احسان مىشود و در برابر بدى كه از شما سر زده ، مجازات خواهيد شد . اين بهشت جاودان و اين جهنم ابدى است . بدانيد كه شما نخستين كسانى هستيد كه بيمشان دادم » « 1 » .\r\n\r\nستيز ارزشها\r\nامّا پاسخ قوم عرب چيزى جز جواب ابولهب نبود . آنان از پيامبر كناره گرفتند و او را مسخره كردند و به رسالتش ريشخند زدند . امّا پيامبر استوار و مقاوم و با شيوه‌هاى گوناگون دعوتش را ادامه داد تا آنكه آوازهء\r\n\r\n\r\n","description":"","footnote":"\r\n( 1 ) - رسول الإسلام في مكّة ، ص 21 .\r\n","page_name":" 25 ","page_number":25},
  {"content":"\r\n\r\nرسالت او در مكّه و شهرهاى اطراف آن پيچيد . از اين گذشته فرياد رسالت آن‌حضرت به گوش برخى از افراد پاك و صالحى كه خواهان حقّ و خير بودند ، رسيد و آنان به نداى وى پاسخ مثبت دادند ، و با ايمان به آيين او از وى پيروى كردند . بيشترين پيروان دعوت آن‌حضرت از طبقهء تنگدست بودند كه هيچ مال و منالى در اختيار نداشتند .\r\nاما رؤسا و بزرگان عرب ، بهره‌كشان و ربا خواران و كسانى كه منافعشان با بت‌پرستى و فساد گره خورده بود ، و سنگدلان خشك مغز ، دعوت آن‌حضرت را فتنه و شر تلقى كردند و تصميم گرفتند تمام نيروى خود را براى مقابله با آن كار برند و با هر وسيله‌اى به جنگ آن برخيزند .\r\nازاين رو آنان نه تنها از پذيرش آيين آن‌حضرت سرباز زدند ، بلكه در برابر آن موضعى ستيزه‌جويانه نيز اتخاذ كردند . جبههء آنان كاملًا با جبههء مسلمانان تفاوت داشت . هركس را كه به اسلام مىگرويد آماج فشار و شكنجه‌هاى دردناك خود قرار مىدادند و تلاش مىكردند او را به آيين خرافى و توخالى خود بازگردانند . چه بسيار مسلمانان مستضعف صبور و روشندلى كه به حقّانيت رسالت پيامبر اعتراف كردند و خود را در معرض شكنجه ومجازات قريش قرار دادند ؟ ! چه بسيار برده وكنيزى كه به پيامبر ايمان آورد و خونش به ناحقّ ريخته شد ، و خود را فداى دين و ايمانش كرد ؟ ! عمّار ، يكى از همين گروه بود كه قريش او را به سختى شكنجه دادند وياسر وسميّه ، پدر و مادرش را ، با وضعى فجيع به شهادت رساندند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nاستوار و مقاوم در راه رسالت\r\nپيامبر نيز از اين شكنجه‌ها و آزارها ، بهرهء كمى نداشت . هرگاه مىشنيد يكى از يارانش شكنجه شده يا در راه رسالت او مورد آزار قرار گرفته ، اندوهگين و متأثّر مىشد و چه بسا اشك از چشمانش جارى مىگشت . علاوه بر اين ، قريش شخص پيامبر را هم مورد آزار و اذيّت خود قرار مىداد . ابولهب به پيامبر سنگ پرتاب مىكرد ، و همسرش در رهگذرآن‌حضرت خار وخاشاك‌مىگسترد . برخى ديگر سعى مىكردند ، خشم آن‌حضرت را شعله‌ور سازند . از اين رو وقتى به نماز مىايستاد ؛ محتويات شكمبهء گوسفند را بر سر او مىريختند و يا وقتى غذا مىخورد خوراك آن‌حضرت را آلوده مىكردند « 1 » .\r\nيكى از كافران سر مبارك آن‌حضرت را با كمان شكست به طورى كه خون بر چهرهء شريفش جارى شد . برخى ديگر ديوار خانه آن‌حضرت را به‌كثافت مىاندودند ، و گاهى نيز كثافات را در آستانه خانه‌اش مىريختند .\r\nدهانهاى بىدر و دروازهء كفار از ناسزا و ريشخند و سخنان زننده و زشت پر بود كه هر آن ، آنها را نثار پيامبر مىكردند .\r\n\r\nتلاش كافران\r\nپيامبر صلى الله عليه و آله با استوارى و شكيبايى تمام و صبر و تحمّلى پيامبرانه در\r\n\r\n\r\n","description":"","footnote":"\r\n( 1 ) - رسول الإسلام في مكّة ، ص 28 .\r\n","page_name":" 27 ","page_number":27},
  {"content":"\r\n\r\nبرابر اين همه آزار و شكنجه ايستادگى مىكرد . اگر گروهى از كافران به نزد آن‌حضرت مىآمدند ، وى با گشاده رويى از آنها استقبال مىكرد و با بهترين شيوه آنان را به دين خدا فرا مىخواند . اگر دعوتش را نمىپذيرفتند ؛ از آنان مىخواست كتابى مانند قرآن بياورند و سپس اين آيه را بر آنها تلاوت مىكرد :\r\nقُل‌لَّئِن‌ِاجْتَمَعَتِ الْإِنسُ وَالْجِنُّ عَلَى أَن يَأْتُوا بِمِثْلِ هذَا الْقُرْآنِ لَايَأْتُونَ بِمِثْلِهِ وَلَوْ كَانَ بَعْضُهُمْ لِبَعْضٍ ظَهِيراً « 1 » .\r\n« بگو اگر آدميان و پريان گرد آيند بر آن كه مانند اين قرآن را بياورند ، نتوانند مانندش را بياورند اگرچه برخى از ايشان پشتيبان برخى ديگر باشند . »\r\nبسيارىاز اوقات كفار او را مورد تمسخر قرار مىدادند ودعوتش را به ريشخند مىگرفتند ، امّا پيامبر بدون آن كه از آنان خشمناك شود يا منقلب گردد اندرزشان مىداد و به سوى خداوندشان فرا مىخواند .\r\nگاه در مجامع و درميان قبايل مىرفت و مردم را به سوى پروردگارشان دعوت مىكرد ، امّا كفار قريش در دعوت او از دو راه ايجاد خلل مىكردند .\r\nنخست آن كه مردم را از اين كه تحت تأثير قرار بگيرند ، برحذر مىداشتند . به مردم مىگفتند اين مرد از خود ماست ؛ او جادوگر و ديوانه است يا اينكه مىگفتند دروغگوست . اين تبليغات چنان مؤثر افتاده بود ، كه مردم در گوشهاى خود پنبه مىگذاشتند تا مبادا سخن پيامبر را بشنوند .\r\n\r\n\r\n","description":"","footnote":"\r\n( 1 ) - سورهء اسراء ، آيهء 88 .\r\n","page_name":" 28 ","page_number":28},
  {"content":"\r\n\r\nدوم اينكه مردى از كفار پُشت سر پيامبر به راه مىافتاد و بانگ برمىداشت كه او دروغگوست . بدين‌ترتيب گفتار پيامبر به گوش مردم نمىرسيد و كسى به دعوتش پاسخ نمىگفت .\r\n\r\nتدبير كوته فكران\r\nكفار قريش با اين مخالفتها نتوانستند ، از حركت اين رسالت و آوازهء آن جلوگيرى كنند . بنابراين چارهء ديگرى انديشيدند ، تا شايد مردم را از گرايش به اسلام منع كنند . آنها نزد پيامبر صلى الله عليه و آله آمده به او گفتند : اى محمد ! تو خدايان ما را ناسزا گفتى و عقلهاى ما را پوك خواندى و جماعت ما را پراكنده ساختى . اگر با چنين كارها در پى كسب ثروت هستى ما به تو ثروت مىدهيم ؛ و اگر خواهان سيادت و بزرگى هستى تو را سيادت خواهيم داد و اگر بيمارى تو را درمان خواهيم كرد .\r\nامّا پيامبر در پاسخ فرمود : « هيچ كدام از اينها كه گفتيد در كار نيست .\r\nبلكه خداوند مرا به پيامبرى به سوى شما برانگيخته وكتابى نيز فرو فرستاده است . اگر آنچه را كه آورده‌ام بپذيريد ، همان در دنيا و آخرت بهرهء شماست و اگر آن را نپذيريد من همچنان صبر مىكنم تا خداوند ميان ما داورى كند » .\r\n\r\nابوطالب . . . نگاهبان و پشتيبان\r\nكافران اين بار انديشه كردند كه اين درخت پاك را از بيخ ريشه‌كن\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nكنند و شخص پيامبر را از پاى درآورند . امّا پيامبر تكيه‌گاهى نيرومند داشت كه كفار نمىتوانستند از پس او برآيند . اين تكيه‌گاه عمو و ياورش ابوطالب ، رئيس قريش و بزرگ بنى هاشم بود .\r\nبنابراين ، آنان در گام اول خواستند ابوطالب را بفريبند به وى گفتند :\r\n« ما يكى از فرزندان زيباى خود را به تو مىدهيم و محمد را از تو مىگيريم و مىكشيم » !\r\nابوطالب پاسخ داد :\r\nشما به انصاف معامله نمىكنيد . من فرزند شما را بگيرم و آب و خوراكش دهم و شما فرزند مرا بگيريد و بكشيد ؟ ! كافران گفتند : برادر زاده‌ات به خدايان ما دشنام مىگويد ، بر دين ما عيب مىگيرد ، عقلهاى ما را پوك مىخواند و پدران ما را به گمراهى متهم مىكند . يا تو او را از اين كارها بازدار و يا آن كه خودت را كنار بكش و بگذار تا ما او را از اين كار بازداريم .\r\nامّا ابوطالب كه در راستى گفتار برادرزاده‌اش و پيامبرى كه به سوى او برانگيخته شده بود ، ترديد نداشت گفتار آنان را رد كرد و هيچ يك از پيشنهادهاى آنان را نپذيرفت و خطاب به پيامبر فرمود : مردم را به سوى پروردگارت فراخوان و بدان كه من هرگز از يارى تو دست برنمىدارم .\r\n\r\nمحاصره\r\nوقتى قريش ديد كه ابوطالب از يارى پيامبر دست بردار نيست نقشهء\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nديگرى كشيد . آنان تصميم به قطع رابطه با پيامبر و ياوران هاشمىاش گرفتند ، و عهدنامه‌اى نيز در اين باره نوشتند ، و مردم را از فروش كالا به بنىهاشم منع كردند . ابوطالب ، بنى هاشم را جمع كرد و آنان را در دره‌اى كه در اطراف مكّه داشت ، جاى داد . پيامبر و بنى هاشم مدت سه سال و در سخت‌ترين شرايط در اين دره به سر بردند .\r\nترس و اضطراب به قدرى زياد بود كه ابوطالب در هر شب ، چندين بار بستر خود را با بستر پيامبر عوض مىكرد تا مبادا حيات پيامبر دستخوش حادثه‌اى گردد .\r\nخداوند اراده كرد كه مدّت اين تبعيد و محاصره پايان يابد . پس به موريانه‌اى فرمان داد تا خطوط ملعونى را كه بر روى عهدنامه نوشته شده بود ، بخورد . موريانه آن خطوط را خورد . آن‌گاه خداوند ، پيامبرش را از اين ماجرا آگاه كرد . پيامبر نيز اين خبر را با ابوطالب درميان نهاد و ابوطالب هم به سوى كفار رفت و آنان را از آنچه روى داده بود مطلع ساخت و گفت : اين علامت راستگويى فرزند برادرم در دعوتش و نشانه دروغ شما در انكار رسالت اوست .\r\nكفار جريان پيمان‌نامه را به عنوان داور در كار خود گرفتند . بدين ترتيب كه اگر پيمان‌نامه ، همانگونه كه رسول خدا خبر داده بود ، از بين رفته باشد ، مسلمانان را از تبعيد بيرون آورند و اگر چنان نبود ، پيامبر و همه يارانش را همچنان در شعب ابى طالب نگه‌دارند .\r\nوقتىقريش به سراغ پيمان‌نامه رفتند ، آن را همان گونه كه پيامبر گفته\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nبود ، يافتند و طبق قرار ، بنى هاشم از تبعيدگاه خود آزاد شدند .\r\nبدين‌ترتيب يكى از طاقت‌فرساترين دوره‌هاى رسالت پيامبر پايان پذيرفت .\r\nسختى وتنگدستى كه در شعب ابىطالب بر خاندان بنىهاشم وارد شد در نهايت بسيار دشوار و غم‌انگيز بود . آنان همچنين خسارتهاى فراوانى نيز متحمل شدند . زيرا محاصرهء اقتصادى واجتماعى بنى هاشم در نهايت به‌مرگ خديجه همسر پيامبر ، وابوطالب عمو وكفيل آن‌حضرت انجاميد .\r\nخديجه ، در همهء دردها و آرزوهاى پيامبر شريك آن‌حضرت بود و پيامبر را در برابر آزار و اذيتهايى كه از مردم متحمل مىشد ، تسلّى مىبخشيد و آن‌حضرت را در برابر دسيسه‌هاى قريش ياورى مىكرد .\r\nابوطالب نيز حامى پيامبر بود و سدّى بزرگ در ميان او و قريش ايجاد كرده بود .\r\nابوطالب سرور قريش و بزرگ بنى هاشم بود . از نظر منطق نظام اجتماعى آن روز ، حق مشروع وى بود كه از پيامبر دفاع كند ، چراكه وى پيامبر را به مثابهء فرزند خود مىدانست . در اين نظام انسان مىتواند ، از هر راه‌ودر همهء احوال از فرزندش دفاع كند ، حتى اگر فرزندش از طريقهء مردم آن ديار و دينشان به دور باشد .\r\nمرگ ابوطالب و خديجه درنظر پيامبر مانند ويران شدن دژى استوار بود كه بر دو پايه محكم قرار داشت . از اين رو ، اين سال را به نام « عام الحزن » ( سال اندوه ) نامگذارى كردند . زيرا پيامبر در اين سال به خاطر مرگ دو پشتيبان و مدافع بزرگ رسالتش ، شديداً متأثر و اندوهگين\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nشد . اين حادثه در بين سالهاى هفتم و هشتم بعثت به وقوع پيوست .\r\n\r\nهجرت به حبشه\r\nپس از مرگ ابوطالب ، پيامبر صلى الله عليه و آله با بحرانهاى سختى روبه‌رو شد .\r\nقريش همه نيروى خود را براى نابود كردن مسلمانان و از ميان بردن نهضت اسلامى به كار گرفت و فشارهاى سختى بر مسلمانان وارد آورد .\r\nآزارهاى فراوانى بر پيامبر روا داشت . چند بار نيز كمر به قتل پيامبر بست امّا خداوند از اجراى نقشهء آنان جلوگيرى مىكرد . پيامبر دربارهء بحرانهايى كه گريبانگير او و مسلمانان شده بود ، تدابيرى انديشيد . به مسلمانان فرمان داد تا به حبشه هجرت كنند . اين نقشه با هجرت دو گروه بزرگ از طريق دريا به حبشه ، اجرا شد . مسلمانان بدين‌ترتيب از شر كفار و مكر و حيلهء آنان جان سالم به‌دربردند . پادشاه حبشه نيز آنان را پناه داد و مقدمشان را گرامى داشت .\r\nپيامبر در مورد خود نيز تصميم گرفت به « طائف » ، شهرى نزديك مكّه كه قبيلهء بزرگ و نيرومند ثقيف در آنجا زندگى مىكرد ، برود .\r\nپيامبر بدين اميد به طايف رفت كه مردم آنجا را هدايت كند ؛ تا آنان نيز پيامبر را از آزار و اذيت قريش در امان نگاه‌دارند . امّا اين طرح ، با موفقيت روبه‌رو نشد . قبيلهء ثقيف نه تنها اسلام نياورد بلكه ديوانگان و نادانان خود را بر پيامبر گماشت تا آن‌حضرت را به بدترين شكل آزار دهند . آنان كسانى به مكّه فرستادند تا ماجراى دعوتشان به اسلام از سوى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nپيامبر را براى قريش نقل كنند . قريش بار ديگر دست به كار نابودى آن‌حضرت شد . پيامبركه‌از بيم جان خود نمىتوانست به صورت معمولى به مكّه بازگردد ، ناگزير شد به تنى چند از بزرگان و رؤساى قريش پيغام دهد و از آنان بخواهد كه وى را در مقابل قريش پناه دهند . يكى از آنان تقاضاى پناهندگى پيامبر را پذيرفت و آن‌حضرت توانست در زير چتر حمايت او به مكّه وارد شود .\r\n\r\nدعوت قبايل ديگر\r\nسرانجام پيامبر صلى الله عليه و آله دريافت كه مردم مكّه نمىتوانند پرچمداران رسالت مقدّس اسلام در سراسر جهان باشند . زيرا مىديد كه دعوت مصرّانه وپيگير او در حدود ده‌سال هيچ سودى دربر نداشته ، و همچنين ، بر پافشارى كفار و معاندان نيز افزوده است .\r\nبنابراين ، رسول‌اسلام‌تصميم گرفت دعوت خود را درميان ساير قبايل عربى گسترش دهد . اگر آن‌حضرت مىتوانست قبيله‌اى را به سوى اسلام راهنمايى كند به سوى آن قبيله مىرفت و نور تابناك اسلام را از طريق افراد آن قبيله انتشار مىداد . بدين منظور آن‌حضرت در مراسمى كه اعراب براى عبادت يا تجارت تشكيل مىدادند ، در جمع آنها حضور مىيافت ؛ و خطاب به افراد قبيله مىفرمود : « اى بنى فلان ! من فرستادهء خدايم به سوى شما . خداوند به شما مىفرمايد كه او را پرستش كنيد ، و همتايى براى او قائل نشويد ، جز او هرچه را كه مىپرستيد كنار گذاريد\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو به من بگرويد و مرا تصديق كنيد و از شر دشمنانم در امان نگاه داريد تا من نيز به شما بگويم چرا خداوند مرا مبعوث كرده است » .\r\nقريش براى خنثىكردن اثر دعوت پيامبر ، كسانى را به دنبال آن‌حضرت روانه مىكردند تا مردم را از طاعت او برحذر دارند و دعوتش را لوث كنند . اكثر اوقات‌ابولهب ، عموى پيامبر ، اين وظيفه را برعهده مىگرفت « 1 » .\r\nقبيله‌هاى عرب نيز بر عبادت خدايان خيالى خويش پا مىفشردند وتعصب مىورزيدند و پيروى از آيين پدران خود را ترجيح مىدادند . از طرف ديگر آنها از قريش هم مىترسيدند . چون اگر اسلام مىآوردند بطور قطع بايد خود را براى جنگ با قريش آماده مىكردند . از اين رو دعوت پيامبر را نمىپذيرفتند و آن‌حضرت را به نيكى يا بدى از خود مىراندند .\r\n\r\nيثرب . . . مشرق اسلام\r\nتنها يك قبيله دعوت پيامبر را پذيرفت . اين قبيله در يثرب ( مدينه ) مسكن داشتند ، و به دو طايفه اوس و خزرج تقسيم مىشدند . همواره بين اين دو طايفه جنگ و خونريزى برپا بود بطورى كه هر دو از اينهمه ستيزه و نزاع به ستوه آمده بودند .\r\nمردم « يثرب » سخن پيامبر را پذيرفتند و به دعوت او گردن نهادند و بدين‌گونه اسلام در شهر « يثرب » مانند طلوع خورشيد تابناك پس از شبى دراز ، آغاز به انتشار كرد .\r\n\r\n\r\n","description":"","footnote":"\r\n( 1 ) - خاتم النبيّين ، ص 9 .\r\n","page_name":" 35 ","page_number":35},
  {"content":"\r\n\r\nسپس دومين بيعت مسلمانان « يثرب » با حضرت محمد صلى الله عليه و آله در عقبه « منى » شكل گرفت و در همان جا پيمانى نظامى ميان پيامبر و هواداران يثربىاش منعقد شد . به موجب اين پيمان ، مسلمانان « يثرب » موظف شدند باتمام قواى جنگى خود ، از پيامبر و ساير مسلمانان دفاع كنند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nهجرت به مدينه\r\nپيامبر صلى الله عليه و آله برنامهء هجرت به مدينه را ترتيب داد . آن حضرت يارانش را يكىپس‌ازديگرى به دور ازچشم قريش ، به سوى مدينه رهسپار مىكرد .\r\nوقتى كفار از اين حركت آگاه شدند ، باخود گفتند : اگر مسلمانان در مدينه گرد آيند ، پايگاه نيرومندى برضد ما ايجاد خواهند كرد و جان و مال ما را به شدّت تهديد خواهند نمود .\r\nدر جستجوى راه چاره‌اى برآمدند تا مسلمانان را از راه تشويق و دلجويى و يا تهديد از هجرت به مدينه بازدارند . امّا مسلمانان با استفاده از تاريكى شب از چنگال قريش مىگريختند . كفار با خود مىگفتند : « محمد هنوز در چنگ ماست و چيزى مانع از دسترسى ما به او نيست . اگر او بتواند به مدينه هجرت كند و يارانش را به دور خود گرد آورد كشتن او براى ما بسيار مشكل خواهد شد » . بنابراين در « دار الندوة » گرد آمدند و دربارهء اين مسأله به مشورت پرداختند . در نهايت تصميم گرفتند از هر قبيله يك نفر داوطلب شود و سپس همگى به يكباره بر پيامبر يورش برند واو رابكشندوخون‌او را به گردن همهء\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nقبايل عرب اندازند و بدينوسيله آن را پايمال كنند . در اين صورت بنى هاشم هم نمىتوانست تنهايك قبيله را مسئول قتل پيامبر بشناسد و دست به انتقام گشايد .\r\nكفار از هر قبيله فردى انتخاب كردند . آنان خانه پيامبر را در محاصرهء خود گرفتند . امّا وحى بر پيامبر فرود آمد ، و آن‌حضرت را از طرحها و برنامه‌هاى قريش آگاه كرد و به او فرمود تا شبانه شترى اختيار كند و به سوى مدينه هجرت نمايد .\r\nپيامبر ، حضرت على عليه السلام را در بستر خويش خواباند تا كفار گمان برند كه آن‌حضرت در خانه آرميده و چون سرگرم نگهبانى از آن‌حضرت شدند ، وى از راهى ديگر بگريزد . امام على عليه السلام در بستر پيامبر آرميد و چشم به راه سرنوشت دوخت . درهمين حال پيامبر در تاريكى شب به سوى غار « ثور » حركت كرد و چند روز در آنجا به سر برد و سپس از بيراهه به سوى مدينه روانه شد تا مبادا قريش يا مزدورانشان كه به طمع گرفتن جايزه براى دستگيرى محمدبه تعقيب آن‌حضرت پرداخته بودند ، وى را دستگير كنند .\r\n\r\nهجرت . . . آغاز حياتى نوين\r\nوقتى پيامبر به مدينه رسيد ، جشن باشكوهى از سوى مردم آن شهر به افتخارحضرت برپا شد . كاروانهاى سرور و شادى به راه افتاد و نغمه‌هاى شادمانه به آسمان رفت .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nهجرت پيامبر بدينسان پايان يافت و خود آغازگر حيات نوينى براى مسلمانان شد . حياتى عزّتمند و گرامى براى مسلمانان ، حيات دفاع از حقوقشان و جهاد با دشمنانشان ، حيات گسترش و پويايى در سرتاسر جهان . در واقع هجرت پيامبر ، آغاز شكل‌گيرى امّت يكتاپرست اسلامى بود . به اين دليل است كه مسلمانان هجرت پيامبر را مبدأ تاريخى - دينى خود قرار دادند ، چرا كه هجرت درنظر آنان يكى از مهم‌ترين رويدادها به شمار مىرفت .\r\nدر مكّه هنوز گروهى از مسلمانان باقى مانده بودند كه آنان نيز پس از پشت‌سر گذاردن دشواريهاى بسيار ، به رهبرى حضرت على عليه السلام به سوى مدينه هجرت كردند . قريش كه از طرحها وتوطئه‌هاى پيشين خود سودى نبرده بود ، براى از بين بردن اسلام و مسلمانان دست به طرح نقشه‌هاى ديگر زد .\r\n\r\nتوطئه‌هاى قريش\r\nنقشه‌هاى جديد آنها در دو برنامه خلاصه مىشد كه قريش آنها را يكى پس از ديگرى دنبال مىكرد .\r\nبرنامه اوّل : آنها نامه‌هايى به مردم مدينه نوشته و با اندكى تشويق و تهديد خواستار تسليم پيامبر صلى الله عليه و آله به آنها شدند امّا مسلمانان اين نقشه را به ريشخند و طراحان آن را به باد مسخره گرفتند و قصيده‌اى هجوآميز به قريش نوشتند ، و پس از آنكه حقيقت پيامبر و نيز انگيزه‌هاى دشمنى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nقريش را تشريح كردند ، با بيانى روشن پاسخ آنها را گفتند .\r\nبرنامه دوم : از آنجا كه قريش امور تجارت سرزمينهاى عربى را در دست داشت ؛ مدينه را در محاصرهء اقتصادى قرار داد . قريش كه ايمنى راههاى تجارى راباهم‌پيمانى باقبايل صحرانشين‌كه در راه شام و راه يمن مسكن داشتند ، تأمين مىكرد بيانيه‌اى به همهء اين قبايل صادر كرد ، و آنان را از فروش مواد غذايى به مردم مدينه منع كرد . همچنين در اين بيانيه هشدار داده شده بود ، كه به كاروانهاى بازرگانى كه قصد بردن مواد غذايى به مدينه را دارند ، اجازهء رفت و آمد ندهند .\r\nامّا پيامبر كه مسئوليّت دفاع از مدينه بر دوش او بود و به خوبى دريافته بود كه محاصرهء اقتصادى كه مردم مدينه بدان دچار آمده‌اند به خاطر اوست در صدد برنامه‌ريزى براى دفاع در برابر اين محاصره برآمد و اين امر ، چنان كه بعداً خواهيم گفت ، به جنگ بدر منتهى شد . امّا پيش از پرداختن به علل وقوع جنگ بدر ، بهتر است نگاهى گذرا به وضعيت مردم مدينه و امكانات مادى و معنوى آنان داشته باشيم .\r\nپيامبر در مدينه با سه طايفه روبه‌رو شد :\r\n1 - مسلمانان كه از سه گروه اوس ، خزرج ومهاجران تشكيل مىشدند و نسبت به هم بيگانه بودند . پيامبر صلى الله عليه و آله توانست آنان را در بوته‌اى واحد ذوب كند بطورى كه به صورت برادرانى يكدل و آهنين صف درآمدند و در « مساوات و تعاون ، امتى يگانه همچون دانه‌هاى شانه گرديدند » .\r\n2 - منافقان ، اينان گروه بزرگى از اعراب را تشكيل مىدادند . اظهار\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاسلام مىكردند ولى در نهان كفر مىورزيدند . پيامبر توانست جلوى تحركات اين‌گروه را بگيرد . بعضى اوقات با آنها همراه مىشد و مسئوليتها و مناصبى به ايشان مىسپرد ، تا آنها را بدينوسيله مشغول سازد ، وحى نيز با آياتى كه در شأن منافقان نازل مىكرد ، در ارزيابى آنها شركت مىجست و تأكيد مىكرد كه :\r\nإِنَّ الْمُنَافِقِينَ فِي الدَّرْكِ الْأَسْفَلِ مِنَ النَّارِ « 1 » .\r\n« منافقان در پست‌ترين طبقات دوزخ جاى دارند . »\r\n3 - يهود ، آنان نيرويى رعب‌انگيز بودند كه مال و سلاح و امكانات فراوانى در اختيار داشتند . پيامبر صلى الله عليه و آله قراردادهايى سياسى و نظامى با ايشان بسته بود كه براى هر دو طرف ضامن زندگى مسالمت‌آميز و دفاع مشترك از شهر و مردم آن بود .\r\n\r\nپيامبر . . . معلّم و مربّى\r\nمسئوليتهاى پيامبر صلى الله عليه و آله در مدينه بيشتر از مكّه بود اگرچه در آنجا فشار بيشترى به آن‌حضرت وارد مىشد .\r\nچون پيامبر مىخواست پيش از آنكه پايهء حكومتى استوار را پىريزى كند ، امّتى پىريزى كند كه مسئوليتهاى بزرگى را كه در پيش رو داشت ، تحمل كند . مسئوليّت تبليغ اسلام براى غير مسلمانان ، مسئوليّت تهذيب مسلمانان ، مسئوليّت اجرا و تطبيق نظام اسلامى ، مسئوليّت دفاع از\r\n\r\n\r\n","description":"","footnote":"\r\n( 1 ) - سورهء نساء ، آيهء 145 .\r\n","page_name":" 41 ","page_number":41},
  {"content":"\r\n\r\nمسلمانان جزيرة العرب مكانى كه انديشه مردمانش بر محور جنگها و غزوات و شمشيرها و نيزه‌ها دور مىزد . اين همه ، مسئوليتهاى خطيرى بود كه بر دوش پيامبر سنگينى مىكرد . درهمان حالى كه پيامبر لشكر اسلام را به طرف جبهه‌هاى نبرد ، رهبرى مىكرد ، آنان را به امانتدارى و وفاى به عهد حتى در قبال دشمن ستيزه‌گر سفارش مىنمود . درهمان هنگامى كه به يارانش درس فداكارى و جهاد مىآموخت ، معانى گذشت و چشم‌پوشى را نيز به آنان آموزش مىداد ، و بر رواج صلح و گفتار نيك تأكيد مىفرمود . در لحظه دفن شهداى احد مسلمانان با ديدن اجساد شهدايى كه به طرز فجيعى توسط كفار مُثله شده بودند ، دچار خشم و غضب شدند و درصدد انتقام از كفار برآمدند ؛ امّا پيامبر آيات عفو و تحريم مُثله را ، اگرچه نسبت به سگى هار باشد ، بر آنان مىخواند .\r\nاز همهء اين قراين مىتوان به بزرگى و سنگينى مسئوليّت پيامبر صلى الله عليه و آله در تكوين امتى موحد ، چونان برترين و بزرگوارترين امتها در هستى ، پىبرد .\r\n\r\nمقابله به مثل\r\nبه مسأله محاصرهء اقتصادى كه كفار قريش آن را بر مردم مدينه تحميل كرده بودند ، باز مىگرديم تا بدانيم موضع پيامبر در برابر اين محاصره چه بود و چگونه توانست از آن رهايى يابد .\r\nطرحى كه پيامبر براى دفع اين محاصره پياده كرد همان مقابله به مثل بود . چراكه كاروانهاى تجارى كه مىخواستند از مكّه به شام بروند ناگزير\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبودند ، از تنگهء بيابانى ميان درياى سرخ و مدينه بگذرند . پيامبر هم گروهى از افراد مسلح را براى نگهبانى از اين منطقه به كار گماشت .\r\nنگاهبانان اين منطقه گاهى از مهاجران و گاهى از نصار انتخاب و تعيين مىشدند . اين گروه وظيفه داشتند جلوى حركت كاروانهاى تجارى را بگيرند . امّا اين كاروانها با قبايل صحرانشين پيمان بسته بودند كه اين قبايل آنان را از حمله و هجوم دزدان محافظت كنند و در برابر هر سال مبلغى معين به آنها بپردازند .\r\nاز اين رو اين نقشه چندين بار با شكست روبه‌رو شد . چون هرگاه افراد مسلح مىخواستند به كاروانى حمله كنند اين قبايل صحرانشين به حكم پيمانى كه با كاروانيان بسته بودند ، دخالت مىكردند و به يارى آنها مىشتافتند . امّا پيامبر به ميان اين قبايل صحرانشين رفت و در زمينه مسايل جنگى با آنان پيمانى منعقد كرد و بدين ترتيب از دفاع اين قبايل از كاروانهاى بازرگانى آسوده شد .\r\n\r\nاوّلين غنيمت\r\nپيامبر عده‌اى از يارانش را به محلى بين مكّه و طائف فرستاد تا به انتظار يكى از كاروانهاى تجارى قريش ، در كمين بنشينند . همچنين نامه‌اى محرمانه نوشت و آن را به فرماندهء اين دسته به نام « عبداللَّه بن جحش » داد و به او فرمود :\r\n« به سوى مكّه عزيمت كن . چون دو روز از راه را سپرى كردى آنگاه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nنامه را بگشا و مطابق با دستورى كه در آن آمده ، رفتار كن » .\r\n« عبداللَّه » همچنان كه پيامبر فرموده بود ، عمل كرد و چون نامه را گشود اين دستور العمل را ملاحظه كرد : « چون نامهء مرا خواندى به راه خود ادامه ده ، تا به نخلستانى در بين راه مكّه و طائف برسى . در همانجا فرودآى ، و در كمين كاروان قريش به انتظار باش . و ما را از خبرهاى مربوط به قريش آگاه كن » .\r\n« عبداللَّه » به سوى نخلستان پيش رفت و كاروانى را ديد كه به سوى مكّه در حركت است . وى با ياران خود بر كاروان حمله بردند . يك تن از آنان را كشتند و دو تن را اسير كردند و يك تن نيز از صحنهء نبرد گريخت .\r\nعبداللَّه بر كاروان دست يافت و آن را با خود به مدينه آورد .\r\nگرچه پيامبر از اقدام « عبداللَّه بن جحش » خرسند نبود امّا از اموال بدست آمده استفاده كرد . زيرا اين اموال در وقتى به دست پيامبر افتاد كه آن‌حضرت پيش از هر زمانى بدان نيازمند بود . از طرفى اين كار ترسى بزرگ در دل كافران پديد آورد .\r\n\r\nتلاش و استقامت\r\nاين‌بار پيامبر شخصاً فرماندهى گروهى از افراد مسلح را برعهده گرفت و در كمين كاروان بازرگانى قريش به انتظار نشست . آن‌حضرت چندين گزارش دربارهء مسير حركت كاروانهاى بازرگانى قريش شنيده بود امّا هر بار كه براى حمله به سوى كاروانها مىرفت ، كاروانها رفته بودند و\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nآن‌حضرت بدانها دست نيافته بود . چنان كه پيش از اين نيز گفتيم جلوگيرى ازحركت كاروانهاى تجارى قريش ، دفاعى مشروع براى پيامبر به شمار مىآمد . زيرا اين كار در واقع مقابله به مثل با كار قريش بود كه از حركت كاروانهاى تجارى مردم مدينه جلوگيرى مىكردند . همچنين هدف ديگر پيامبر رهايى از بن‌بست اقتصادى بود كه قريش آن را بر مسلمانان تحميل كرده بودند .\r\nاز سوى ديگر قريش در مكّه اموال مسلمانان را مصادره كرده بودند و آنها را به مسلمانان باز نمىگرداندند ، با اجراى اين طرح تا حدودى اموال از دست رفتهء مسلمانان به آنان باز مىگشت .\r\n\r\nبدر . . . شكوه قدرت\r\nروزى به پيامبر خبر رسيد كه يكى از كاروانهاى تجارى قريش از آن حدود عبور مىكند . پيامبر به قصد حمله به كاروان و تصرف آن از شهر بيرون آمد . از طرفى خبر حركت پيامبر به كاروانيان رسيد و آنان نيز به طريقى اين خبر را به مكّه رساندند و مكّيان را هشدار دادند كه اموالشان در معرض خطر قرار گرفته است . مكّيان هم كه از دادن جان براى حفظ اموالشان دريغ نداشتند چون اين خبر را شنيدند ، شتابان به سوى مدينه حركت كردند .\r\nرياست اين كاروان با ابوسفيان بود . وى از راه اصلى خارج شد و به بيراهه زد و از كناره‌هاى ساحل درياى سرخ به دور از چشم پيامبر و ياران\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمسلحش به حركت خود ادامه داد و بدين وسيله از حملهء مسلمانان به كاروان رهايى يافت .\r\nكفار قريش با آنكه از نجات كاروان تجارى خود آگاه شدند ، همچنان به سوى مدينه حركت مىكردند و به خوداجازه نمىدادندپيش‌از سركوب مسلمانان و شكستن ابهّت آنان ، به مكّه بازگردند .\r\nپيامبر به قصد تصرف كاروان قريش به سوى مكّه حركت مىكرد وقريش به قصد سركوب مسلمانان به طرف مدينه مىآمد . درهمين حال اين دو سپاه در سر چاهى موسوم به « بدر » با يكديگر روبه‌رو شدند .\r\nپيامبر خود را براى جنگ به معناى واقعى ، آماده نكرده بود ، ولى قصد داشت بر اموال تجارى قريش دست يابد . امّا با اين وجود ، وى بازگشت به مدينه را شكست تلقى مىكرد ؛ و براى آنكه مبادا كفّار ، با اين كار طمع نابودى مسلمانان را درسر بپرورانند ، به خود اجازهء عقب‌نشينى و بازگشت نداد .\r\nاين نخستين ميدانى بود كه مسلمانان در تاريخ جديد خود ، در آن دست و پنجه نرم مىكردند . اين جنگ در سال دوّم هجرى روى داد .\r\nشمار نيروى كفار از مرز 950 تن مىگذشت درحالى كه تعداد مسلمانان تنها به 313 تن مىرسيد . با همهء اين احوال ، مسلمانان با پيروزى تمام اين نبرد را به پايان رساندند و خسارتهاى فراوانى به دشمن وارد آوردند و با عنايت خداوند آنها را تار و مار كردند .\r\nتاكتيك جنگ در جزيرة العرب بدين‌گونه بود كه نخست دو نفر در\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nميدانى كه هر دو گروه متخاصم نظاره‌گر آن بودند ، به نبرد مىپرداختند .\r\nزمانى كه پهلوانان كشته مىشدند ، يك فرد يا يك جبهه به جبههء دشمن هجوم مىبرد و اين كار تا آنجا دنبال مىشد كه يكى از دوگروه تارومار شود .\r\nبا اين حال پيامبر در جنگ بدر شيوهء جديدى را به اجرا گذارد .\r\nوى مثلثهاى جنگى را ترتيب داد كه در نوع خود بىنضير بودند .\r\nآن‌حضرت دستور داد صفوف مسلمانان به شكل مثلثى بزرگ آرايش يابد به شرطى كه پشت هر فرد به طرف داخل مثلث ، يعنى به طرف ديگر افراد مثلث ، و صورت او رو به خارج مثلث يعنى به طرف كفار باشد .\r\nخداوند نيز با سپاهيانى از ملائكه ، كه آنان را براى يارى پيامبر فرستاده بود ، آن‌حضرت را يارى داد .\r\nسپاه كفار پس از آن كه پهلوانانشان به دست نيرومند حضرت على عليه السلام از پاى درآمدند ، راه گريز در پيش گرفتند و فرار را بر قرار ترجيح دادند .\r\nسرانجام اين جنگ با هفتاد كشته از سپاه كفار ، كه اكثر آنان از سران و دلاوران بودند ، و چهارده شهيد از سپاه اسلام ، هشت شهيد از انصار و شش شهيد از مهاجران ، پايان يافت « 1 » .\r\n\r\nتوطئه نافرجام\r\nاين نبرد خونين ، باب جنگهاى ديگر را به روى پيامبر كه خود با دليرى و نيرومندى و استقامت آنها را رهبرى مىكرد گشود . درحالى كه\r\n\r\n\r\n","description":"","footnote":"\r\n( 1 ) - خاتم النبيّين ، ص 146 .\r\n","page_name":" 47 ","page_number":47},
  {"content":"\r\n\r\nاين جنگ قريش را درپى انتقام و خونخواهى از كشته‌هايش برمىانگيخت ، مسلمانان را به يارى خداوند مطمئن مىكرد و به آنان نيرو مىبخشيد ، تا در برابر هر هجومى ، از هر نوع كه باشد ، پايدارى و استقامت ورزند .\r\nشكست قريش در اين جنگ موجب شد ، كه آنان در انديشهء توطئه و حيله بر ضد پيامبر باشند . به همين منظور آنان يكى از پهلوانان و دليران خود را به مدينه فرستادند تا پيامبر را بفريبد و او را بكشد . امّا خداوند ، اين نقشه را نقش بر آب كرد . وقتى وى نزد پيامبر آمد ، و آن‌حضرت با او به گفتگو نشست ، وى راازتوطئه‌اى كه در سر داشت مفصلًا آگاه ساخت .\r\nاين پهلوان قريش « عمير بن وهب » نام داشت ، او اسلام آورد و به مكّه بازگشت و فعالانه به تبليغ اسلام همّت گماشت و بدين‌گونه توطئه مكارانه قريش خنثى شد .\r\n\r\nغزوهء سويق\r\nقريش دسيسهء بىفايدهء ديگرى را به اجرا گذاشت . گروهى از آنان كه شمارشان به دويست نفر مىرسيد ، به فرماندهى ابوسفيان ، شبانه بر مردم مدينه شبيخون زده دو تن از آنان را كشتند .\r\nچون سپاه اسلام به رهبرى پيامبر ، آنها را تعقيب كردند كفار تاب ايستادگى نيافتند و از ميدان گريختند و براى آن كه بتوانند با راحتى وسبكى بيشتر بگريزند قسمتى ازوسايل خود را بر جاى نهادند و خود فرار كردند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاين جنگ به « غزوهء سويق » شهرت يافت . زيرا مسلمانان در اين جنگ مقدار فراوانى از خوراك سويق كه توشهء كفار بود ، به غنيمت گرفتند .\r\n\r\nنبرد احُد\r\nاين بار نيز ابوسفيان فرماندهى قريش را برعهده و پرچم كفر را به دست گرفت . و پنج‌هزار مرد جنگى در زير آن جمع كرد و به طرف مدينه در حركت شد . وقتى سپاه ابوسفيان به كوه احد در چند كيلومترى مدينه رسيد ، پيامبر با لشكرى كه شمار آن از ششصد تن بيشتر نمىشد ، به رويارويى وى شتافت . پيامبر در اين نبرد ، نقشهء خيره كننده‌اى كشيد .\r\nوى از كوه احُد به عنوان تكيه‌گاهى براى سپاهش استفاده برد و بر شكافهاى كوه كه در پشت سرش قرار داشت ، گروهى مسلح را به فرماندهى « عبداللَّه » گماشت و به آنان فرمود كه چه مسلمانان پيروز شوند ، و يا شكست بخورند ، نبايد موقعيت خود را رها كنند . آنگاه فرمان داد مسلمانان يكپارچه بر كفار يورش برند . كفار ، كه تا آن هنگام با هجوم يكپارچه برخورد نكرده بودند ، پس از مدتى نبرد خونبار تار و مار شدند ، و مسلمانان بر غنايم فراوانى دست يافتند . كسانى كه پشت سر سپاه در شكاف كوه به نگهبانى مشغول بودند ، ديدند كه همرزمانشان در جمع غنايم از آنان پيش افتاده‌اند . از اين رو آنان نيز به قصد جمع غنيمت موقعيت حساس خود را رها كردند ، و به جمع غنايم پرداختند .\r\nهر چقدر كه « عبداللَّه » آنان را از اين كار منع كرد ، مؤثر نيفتاد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nوقتى كفار به رهبرى خالد بن وليد وضع نگهبانان تنگه را چنين ديدند از پشت سپاه مسلمانان ، بر آنان حمله بردند و ما بقى ياران « عبداللَّه » را از پاى درآوردند و پس از آن بر مسلمانان تاختند و به كافرانى كه از صحنه نبرد گريخته بودند ، بانگ بازگشت سردادند . لشكر قريش ، مسلمانان را در محاصرهء خود گرفتند . شمار فراوانى از مسلمانان از عرصهء نبرد گريختند و اين درحالى بود كه مسلمانانى كه از ميدان فرار نكردند ، مثل پيامبر و على عليه السلام وعدهء ديگر از مسلمانان فداكار ، از اين موقعيت بهره‌بردارى كردند . سرانجام حضرت على عليه السلام ده تن از پرچمداران سپاه كفر را به هلاكت رساند ، تا جايى كه پرچم كفار بر زمين افتاد ، و انها با خوارى ، راه گريز در پيش گرفتند .\r\nپس از اين ، مسلمانان غنايم زيادى به چنگ آوردند ، اگرچه در اين جنگ خسارتهاى جبران‌ناپذيرى نيز متوجه مسلمانان شد همچون شهادت حمزه بن عبدالمطلب پهلوان و دليرمردى كه پس از پيامبر و على عليه السلام ، سوّمين فرماندهء سپاه اسلام به شمار مىرفت . پيامبر اسلام پس از شهادت حمزه وى را « سيّد الشهداء » ناميد .\r\n\r\nتعقيب دشمن\r\nابوسفيان باقيماندهء سپاه خود را در محلى بين مكّه و مدينه جمع كرد .\r\nپيامبر با آنكه خسارتهاى جنگى سنگينى را متحمل شده بود ، و يارانش نيز دشواريهاى فراوانى را تحمل كرده بودند ، به تعقيب ابوسفيان پرداخت .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nپيامبر به مكانى به نام « روحاء » رسيد و چون به ابوسفيان دست يافت وى از هيبت آن‌حضرت دچار ترس و بيم شد و به مكّه گريخت .\r\nاين حركت پيامبر به انگيزهء كسب قدرت و روحيه ، آن هم پس از شكست احُد ، و نيز بازگرداندن موقعيت و ارج سپاه اسلام در دل كفار از اهميت فراوانى برخوردار بود .\r\n\r\nفرار\r\nپس از مدتى ابوسفيان هزار مرد جنگى گرد آورده همراه با آنان به سوى مدينه حركت كرد . چون پيامبر اين گزارش را دريافت كرد از مدينه خارج شد تا به « بدر » رسيد .\r\nامّا كفار كه از آمدن پيامبر اطلاع يافته بودند ، گريختند . بعد از اين نبرد ، جنگ ديگرى ميان پيامبر و قريش به وقوع نپيوست مگر جنگ خندق كه در آن قريش با عده‌اى ديگر از غير قريش برضد اسلام باهم متّحد شدند .\r\n\r\nجنگ احزاب\r\nفرماندهى جنگ خندق را ابوسفيان به عنوان فرماندهء نيروهاى عرب در مكّه به عهده گرفت . وى قريش و اعراب را جمع كرد و با برخى از يهوديان مدينه پيمان بست ، و براى سركوب مسلمانان دست به كار شد .\r\nجنگهايى كه مسلمانان در زمان حيات پيامبر در آن شركت مىجستند\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبه سه دسته تقسيم مىشدند . نوع اوّل جنگهايى بودند كه ميان آنان و قريش درمىگرفت و نوع دوّم جنگهايى كه ميان آنان و يهوديان رخ مىداد ونوع سوّم جنگهايى بود كه بين مسلمانان و ساير اعراب كه مانع از پيشرفت و انتشار اسلام بودند ، اتفاق مىافتاد .\r\nدر جنگ خندق ، هر سه نوع اين جنگها به وقوع پيوست از اين رو بدان جنگ « احزاب » هم گفته مىشود . زيرا قريش با « بنى سليم » و « اسد » و « فزاره » و « اشجع » و « غطفان » و با « بنى قريظه » و برخى از يهوديان مدينه براى جنگ با پيامبر هم پيمان شدند .\r\nنظر مسلمانان بر اين قرار گرفت كه در مدينه بمانند و بين خود و احزاب ( دشمنانشان ) خندقى حفر كنند .\r\nلشكردشمنان همچون سيلى خروشنده و ويرانگرى كه كوه ودشت را فرا مىگيرد به مدينه رسيد . چون چشمشان به « خندق » خورد گفتند : اين حيله‌اى تازه‌اى است . دو تن از دلاوران آنان به نامهاى عمرو بن عبدود و عكرمة بن ابوجهل از خندق گذشتند و ميان خندق و مسلمانان ايستادند و فرياد مبارزخواهى سردادند . على عليه السلام به سوى شجاع‌ترين دلاور عرب در زمان خود ، يعنى عمرو ، رفت و او را بكشت . با مرگ عمرو ، ترس و بيم در سپاه كفر حكمفرما شد . هر دو سپاه به سوى يكديگر تير انداختند . سپاه كفار بيش از بيست روز در پشت خندق اردو زدند ، امّا سرانجام با خوارى وسرافكندگى پس از تحمل خسارتهاى معنوى و مادى فراوان به ديار خود بازگشتند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nآوازهء استقامت و پيروزى مسلمانان در برابر سپاه بىشمار كفر ، در سرتاسر جزيرة العرب پيچيد . در اين جنگ تعداد سپاهيان اسلام از سه هزار نفر تجاوز نمىكرد ، درحالى كه افراد سپاه كفار به دهها هزار تن بالغ مىشد . امّا با اين همه پيروزى در اين جنگ سرانجام نصيب سپاه اسلام شد .\r\nبا پايان غزوهء خندق ، سلسله بزرگى از جنگهاى پيامبر با قريش خاتمه يافت . و بعد از اين هيچ جنگ ديگرى ميان پيامبر و قريش روى نداد ، مگر فتح مكّه كه آن هم در واقع پيروزى نهايى مسلمانان بر كفار بود نه جنگ و خونريزى .\r\nدر اينجا دو سلسله ديگر از جنگهاى اسلامى باقى مىماند ، نخست :\r\nجنگ مسلمانان بايهود و دوّم جنگهاى آنان با قبايل ديگر عربى . اكنون به طور خلاصه به جنگهاى مسلمانان با يهود اشاره مىكنيم .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nاسلام در مصاف با يهود\r\n\r\n1 - بنىقينقاع\r\nيهوديان وصله‌هاى ناهمگونى بودند كه از ترس شمشير پادشاهان و سلاطين در اين ديار پديد آمده بودند . اكثريت قريب به اتفاق آنان كه در مدينه سكونت داشتند ؛ عبارت بودند از : بنى قينقاع ، بنى نضير ، بنىقريظه ، يهوديان خيبر ، يهوديان فدك ، يهوديان وادى قرن و يهوديان تيماء .\r\nبنى قينقاع ، قبيلهء مرفهى بودند كه كار زرگرى جزيرة العرب را در اختيار داشتند . روزى يكى از زنان مسلمان نزد يكى از زرگران آنها رفت زرگر از وى خواست كه روبندش را بردارد ، امّا زن خواستِ او را اجابت نكرد . زرگر ، بدون آنكه زن بفهمد ، گوشهء لباس زن را به پشتش گره زد .\r\nچون زن برخاست لباسش بالا رفت و بدنش معلوم شد و زرگر يهودى به وى خنديد . زن مسلمان بناى فرياد گذاشت . يكى از مردان مسلمان بر آن زرگر هجوم برد و او را كشت . يهوديان نيز بر آن مرد مسلمان حمله كردند ، و وى را از پاى درآوردند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nميان مسلمانان و يهوديان آتش نزاع شعله‌ور شد . پيامبر به سوى يهوديان رفت و آنان را نصيحت كرد كه به آيين اسلام بگروند و نظام مقدّس آن را بپذيرند . امّا يهوديان وى را مسخره كردند و به آن حضرت پيشنهاد جنگ دادند . پيامبر به طرف دژهاى آنان روانه شد و 15 روز ايشان را در محاصرهء خود گرفت . سرانجام يهوديان به صلح با پيامبر تن در دادند ، و قرار شد با اموال و فرزندان و بستگانشان از مدينه خارج شوند ولوازم ووسايل خودرابراى مسلمانان واگذارند . يهوديان نيز چنين كردند و از مدينه به اطراف شام رهسپار شدند .\r\n\r\n2 - بنى نضير\r\nبنى نضير نيز قبيله‌اى ثروتمند بود و پول و ثروت خود را به عنوان وام در اختيار مردم مىگذاشت . پيامبر به سوى آنان رفت و از ايشان خواستار وام شد . يهوديان درصدد برآمدند ؛ آن‌حضرت را بكشند .\r\nاز اين رو به وى اصرار بسيار كردند كه به خانه‌شان داخل شود . امّا پيامبر دعوت آنان را نپذيرفت و به ديوار تكيه داد . يهوديان تصميم گرفتند سنگى از بالا بر سر آن‌حضرت بيفكنند . امّا سنگ به پيامبر نخورد و آن‌حضرت بدون آنكه از آنان وامى بگيرد به مدينه بازگشت و به آنان پيغام داد :\r\n« حال كه پيمان مرا شكستيد از ديار من بيرون شويد و براى اين كار به شما ده روز مهلت مىدهم » .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبه پيامبر گزارش دادند كه يهوديان قصد ترك مدينه را ندارند و مىگويند : تو هرچه مىخواهى بكن .\r\nپيامبر نيز به سوى آنان رهسپار شد و آنها را محاصره و خانه‌هايشان را ويران كرد . يهوديان از دژى به دژ ديگرى نقل مكان مىكردند ، تا آن كه عرصه بر آنها تنگ آمد و از پيامبر خواستند كه به آنها اجازه دهد اموال ولوازمشان را از مدينه خارج نمايند امّا پيامبر اين خواسته را نپذيرفت و سرانجام يهوديان اموال خود را به عنوان غنيمت براى مسلمانان برجاى نهادند و خود از مدينه بيرون رفتند .\r\n\r\n3 - خيبر . . . و دلاورى حضرت على\r\nدر سال هفتم هجرى با انعقاد پيمان صلح حديبيه ، پيامبر در انديشهء جنگ با يهوديان خيبر ، كه فشار روانى بر مسلمانان وارد مىآوردند و برضد مسلمانان با دشمنان آنان همدست مىشدند ، برآمد . وقتى نيروهاى اسلام به سوى يهوديان خيبر عزيمت كردند ديدند آنها هفت دژ بسيار بلند دارند . مسلمانان روزهاى متمادى دژهاى يهوديان را در محاصرهء خود گرفتند . با آن كه عرصه بر يهود تنگ آمده بود ، امّا آنان همچنان به مقاومت خود ادامه مىدادند تا آنكه سپاه اسلام ، به رهبرى امير المؤمنين على عليه السلام دژها را يكى پس از ديگرى گشود . همچنين آن‌حضرت شجاع‌ترين پهلوان خيبر را كه « مرحب » نام داشت از پاى درآورد و در بزرگ اين دژ را كه چهل جنگاور از بلند كردن آن ناتوان\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبودند ، يك تنه از جا كند و آن را تا مسافتى دور پرتاب كرد .\r\nيهوديان بنى قريظه ، نخست جزو هم‌پيمانان اوس بودند . سپس با پيامبر پيمان بستند ؛ ولى در جنگ خندق به صفوف كفار پيوستند . پس از آنكه جنگ خندق با پيروزى مسلمانان خاتمه يافت ، پيامبر به لشگرش دستور داد تا به سوى بنى قريظه حركت كند .\r\nسپاه اسلام ، بنى قريظه را به مدت بيست و پنج روز در محاصرهء خود گرفتند . سپس امير المؤمنين عليه السلام دژهاى آنان را يكى پس از ديگرى بازگشود و در نتيجه يهوديان به حكم رسول خدا گردن نهادند .\r\nپيامبر فرمود تا آنها را ببندند . برخى از افراد قبيلهء اوس نزد آن‌حضرت آمده به شفاعت از يهوديان پرداختند . آن‌حضرت فرمود : آيا دوست داريد مردى از ميان شما دربارهء ايشان داورى كند ؟ گفتند : آرى . آنها نيز رئيس قبيله اوس ، « سعد بن معاذ » ، را برگزيدند . سعد نيز مطابق حكم تورات ، كتاب مقدّس يهوديان ، فرمان داد مردانشان را بكشند و زنانشان را به اسيرى گيرند . و اين فرمان دربارهء آنها اجرا شد .\r\n\r\n4 - يهوديان فدك ، تيماء و وادى قرن\r\nاين جنگ با به هلاكت رسيدن صد نفر از سپاه يهود و شهادت هفده نفر از سپاهيان اسلام ، پايان يافت و مسلمانان از اين رهگذر مال و سلاح و اسيران فراوانى را به غنيمت گرفتند .\r\nپس از اين غزوه ، يهود ديگر در جزيرة العرب صاحب آن چنان ارج و\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nشأنى نبود و آنان كه از مقام سيادت و بزرگى برخوردار بودند بعد از اين نبرد به خفت بندگى تن در دادند .\r\nبه همين سبب يهوديان فدك و يهوديان تيماء رضايت دادند كه زمينهايشان از آن رسول خدا صلى الله عليه و آله باشد و خود در آن كار كنند و محصول به دست آمده را ميان خود و پيامبر نصف كنند .\r\nطايفهء ديگرى از يهوديان در محلى به نام « وادى قرن » زندگى مىكردند كه تن به تسليم نداده بودند . پيامبر به عزم جنگ با آنان روانه شد و با آنها جنگيد و سرانجام اين طايفه نيز مانند ديگر قبايل يهودى سر تسليم فرود آورد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nپيامبر در نبرد با قبايل عرب\r\nجنگهاى ديگر پيامبر با ساير قبايل عرب بود .\r\n1 - « بنى سليم » اين قبيله براى جنگ با پيامبر در جايى به نام « الكدر » گرد آمده بودند امّا همين كه شنيدند پيامبر به سوى آنها حركت كرده است ، از ترس گريختند .\r\n2 - طوايف « بنى ثعلبه » و « محارب » به فرماندهى مردى كه « دعثور » خوانده مىشد در « واحه غطفان » در اطراف نجد ، براى جنگ با پيامبر اردو زده بودند . پيامبر به مقابلهء آنان شتافت . پيش از آن كه شعله نبرد افروخته شود ، پيامبر بر روى تپه‌اى خوابيده بود . « دعثور » كه از اين امر آگاه شده‌بود به سوى محلى كه پيامبر در آنجا خوابيده بود رفت و با شمشير آخته بر بالاى سر آن‌حضرت ايستاد و گفت : اكنون چه كسى مرا از كشتن تو باز مىدارد ؟ پيامبر فرمود : اللَّه . در همان زمانى كه دعثور قصد كرد شمشيرش را بر پيامبر فرود آورد . جبرئيل او را به كنارى پرتاب كرد . پيامبر نيز فوراً برخاست و شمشير او را برداشت و گفت : اينك چه كسى مرا از كشتن تو باز مىدارد ؟ دعثور گفت : عفو و گذشت تو .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nپيامبر از او چشم پوشيد ، و دعثور به اسلام گرويد و قومش را نيز به اسلام فرا خواند و در نتيجه جنگى ميان آنان رخ نداد .\r\n3 - « بنى سليم » اين طايفه بار ديگر تصميم گرفتند با پيامبر نبرد كنند پيامبر نيز به جنگ آنان رفت . امّا پيش از آنكه حضرت با ايشان مواجه شود ، از صحنهء كارزار گريخته بودند .\r\n4 - طوايف « بنى ثعلبه » و « محارب » و « بنى غطفان » نيز مجدداً براى جنگ با پيامبر در نجد گرد آمدند . پيامبر به جنگ آنان شتافت ؛ ولى دشمنان قبل از آغاز جنگ از رويارويى با آن‌حضرت گريختند و زنان و اموال خود را به عنوان غنيمت براى مسلمانان ، رها كردند .\r\n5 - صحرانشينان « دومة الجندل » دومة الجندل منطقه‌اى در نزديكى شام بود ، و صحرانشينان در آنجا دست به غارت و شرارت مىزدند ، بطورى كه آسايش وامنيت آن منطقه‌را برهم زده بودند . پيامبر براى سركوب‌آنان‌به سويشان روانه شد امّا پيش از آن كه به آنان برسد ايشان از آن منطقه گريخته بودند .\r\n6 - يكى ديگر از اين جنگها ، نبردى بود كه ميان مسلمانان و كفار در جايى به نام « موته » واقع شد . با آن كه مسلمانان در اين جنگ خسارتهاى فراوانى متحمل شدند ، امّا سرانجام پيروزى را از آن خود كردند . چون پيامبر مستقيماً در اين نبرد حضور نداشتند ، ما سخن را دربارهء آن كوتاه مىكنيم . همانطور كه دربارهء ساير جنگهايى كه پيامبر در آن شركت نكرده بود ، چنين كرديم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاينك مىپردازيم به فعاليتهاى مهم پيامبر كه در دو راستاى سياسى و دينى انجام گرفته بود و به گونه‌اى مختصر دربارهء آن سخن مىگويم :\r\n\r\nصلح حديبيه\r\nاز همان زمانى كه كفار قريش ، مسلمانان و در رأس آنها رسول خدا را از وطنشان ، مكّه ، بيرون راندند ، آن‌حضرت در اشتياق بازگشت به مكّه بود . چرا كه مكّه سرزمين امن و مقدسى در پيشگاه خداوند به شمار مىرفت . از اين گذشته چشم همهء اعراب به اين شهر دوخته شده بود .\r\nاما جنگهايى كه در اين هفت سال ، تمام توجه و همّ پيامبر را به خود مشغول داشته بود ونيز ضعفى كه پيامبر در يارانش مىديد ، آن‌حضرت را از حركت به سوى مكّه ، باز مىداشت .\r\nاز اين رو وقتى پيامبر فرصت را مناسب ديد ، در انديشه بازگشت به مكّه برآمد و مسلمانان را از تصميم خود آگاه كرد و فرمود : مىخواهد تنها براى اداى مناسك به مكّه رود . ولى مسلمانان با پيامبر خدا همراهى كردند ، و از اين رو پيامبر با يكهزار و چهارصد تن از مهاجران و انصار به سوى مكّه رهسپار شد .\r\nامّا كفار قريش دريافتند كه ورود مسلمانان بدون تحمل هيچ آزار و اذيتى به مكّه ، شهرى كه سالها پيش از آن رانده شده بودند ، موجب شكست وسرافكندگى آشكارى براى قريش خواهد شد .\r\nبنابراين در صدد برآمدند تا از ورود مسلمانان به مكّه جلوگيرى كنند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو جلوداران سپاه خود را به طرف پيامبر و يارانش گسيل داشتند ، تا در برابر مسلمانان بايستند . رسول خدا نيز مسير خود را از جادهء اصلى تغيير داد تا با اين سپاهيان درگير نشود . كفار وقتى از تغيير مسير پيامبر آگاهى يافتند كه آن‌حضرت به بلنديهاى « المرار » در پايين مكّه رسيده بود . آنگاه پيامبر يكى از مسلمانان را به سوى قريش فرستاد ، تا بدانها پيغام دهد كه وى براى جنگ نيامده بلكه قصد به جاى آوردن عمره را دارد .\r\nقريش نيز فرستادگانى به سوى آن‌حضرت روانه كردند ، و از وى خواستند تا از تصميم خود منصرف شود . پيش از اين نيز گروهى را براى مقاومت در مقابل پيامبر فرستاده بودند ؛ كه مسلمانان آنها را دستگير و همگى را حبس كرده بودند .\r\nچون قريش بر جلوگيرى از ورود پيامبر به خانهء خدا پافشارى مىكرد ، آن‌حضرت رو به اصحابش كرد و فرمود : ما هيچگاه از جنگ اين قوم باز نمىگرديم و براى پايدارى در جنگ باز از مسلمانان تقاضاى بيعت نمود . مسلمانان نيز براى پيروزى يا شهادت به آن‌حضرت دست بيعت دادند .\r\nوقتى گزارش بيعت جديد مسلمانان با پيامبر به قريش داده شد ، آنان از اين امر وحشت كرده ، عده‌اى را براى صلح به نزد او فرستادند . پيامبر نيز با آنان صلح‌نامه‌اى منعقد كرد كه مهم‌ترين بندهاى آن از اين قرار بود :\r\n1 - آتش بس ميان دو گروه براى مدت دو سال .\r\n2 - هركس به اردوى مسلمانان پناه برد بايد بازگردانده شود ولى اگر\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكسى از مسلمانان به نزد كفار آمد ، نبايد تحويل مسلمانان داده شود .\r\n3 - مسلمانان بايد امسال از انجام مناسك منصرف شوند و به جاى آن سال آينده به مكّه وارد گردند .\r\n4 - هر دو طرف مىتوانند پيمان هركس را كه خواستند بپذيرند .\r\nاين سياست صلح‌جويانه و مسالمت‌آميز كه پيامبر آن را دنبال كرد ، توانست راههاى بستهء پيشرفت وپيروزى را در مقابل آن‌حضرت بگشايد .\r\nزيرا پس از تأمين امنيت و آسايش جبههء داخلى ، آنان مىتوانستند با دنياى خارج ( جبههء خارجى ) رويارو شوند كه اين امر در گرو انعقاد اين پيمان بود .\r\n\r\nتا فراسوى جزيرة العرب\r\n: 1 - پس از امضاى اين صلح‌نامه ، پيامبر مستقيماً نامه‌هايى به تمام رهبران و فرمانروايان دولتهاى همسايه نوشت . آن‌حضرت نامه‌هايى به پادشاه روم ، ايران ، حبشه و قبط نگاشت . همچنين نامه‌هايى نيز خطاب به فرمانروايان بُصرى و دمشق و حكمران بحرين و دو فرمانرواى عمان و حكمران يمامه دربارهء مسئوليّت رسالت خود و تبليغ آن ارسال داشت .\r\nاين نامه‌هادر نشر دعوت اسلامى و نابودى كفر از تأثير شگرفى برخوردار بودند .\r\nبرخى از مخاطبان پيامبر ، به دعوت وى پاسخ مثبت گفته ، اسلام آوردند ، مانند فرمانرواى حبشه و حكمران بحرين و دو فرمانرواى عمان\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nكه البته اين امر براى اسلام فتحى بزرگ به شمار مىرفت . امّا دسته‌اى ديگر از اين پادشاهان و امَرا ، دعوت آن‌حضرت را رد كردند امّا همچنان حرمت پيامبر را پاس داشتند و او را تأييد نمودند . همچون پادشاه روم وقبط ويمامه . برخى از آنان نيز نه تنها دعوت آن‌حضرت را قبول نكردند بلكه وى را مورد اهانت قرار دادند ، و دعوت او را به تمسخر گرفتند ، مانند پادشاه ايران و فرمانروايان بُصرى و دمشق .\r\n2 - در سال بعد پيامبر در رأس يارانش كه با وى در حديبيه حضور داشتند ، به عزم عمره به سوى مكّه روانه شد . كفار ميدان را براى آن‌حضرت خالى گذارده و خود از مكّه خارج شده بودند تا مبادا ميان دو طرف برخوردى ايجاد شود . در واقع اين عمل به منزله اجراى يكى از مفاد صلح‌نامه‌اى بود كه در سال گذشته ميان مسلمانان و كفار به امضا رسيده بود . اينك پيامبر پس از هفت سال دورى از مكّه براى نخستين بار به آن شهر مقدّس گام نهاد .\r\n\r\nپيمان‌شكنى قريش و فتح مكّه\r\nپيامبر پس از سه روز اقامت در مكّه به مدينه بازگشت . پس از اين سال كفار قريش ، برخى از مفاد صلح‌نامه را زير پا نهادند . يكى از آن موارد ، حمله آنان به قبيلهء « خزاعه » بود . اين قبيله با پيامبر هم‌پيمان بود ولى طبق مفاد صلح‌نامه قريش نمىبايست با هم‌پيمانان پيامبر وارد جنگ شوند ، و بر ضد ايشان به دشمنانشان كمك و يارى دهند . با حملهء قريش\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبه قبيلهء « خزاعه » بر پيامبر روا بود كه با قريشيان به جنگ به پردازد .\r\nآن‌حضرت نيز يارانش را گردآورده به همراه عده‌اى از قبايل مسلمانان كه در اطراف مدينه سكونت داشتند به سمت مكّه در حركت شد . او پيش از حركت به سوى مكّه ، افرادى را به عنوان ديده‌بان و نگهبان بر مسير راه گماشت تا مواظب باشند « جاسوسان » خبر خروج وى را به مكّيان نبرند وكاربه جنگ نيانجامد زيرا آن حضرت قصد درگيرى وخون‌ريزى نداشت .\r\nچون پيامبر با سپاهش به « حى ظهران » ، در نزديكى مكّه ، رسيد به افرادش فرمود تا آتش فراوانى بيفروزند آنان نيز چنين كردند . اين امر هراسى بزرگ در دل كفار انداخت . ابوسفيان كه راه مكّه را زير نظر گرفته بود ، باديدن آن همه آتش وحشت‌زده به نزد عبّاس ، عموى پيامبر ، رفت . عبّاس او را به نزد پيامبر برد . ميان آنها گفتگوهايى رد و بدل شد و سرانجام ابوسفيان اسلام آورد . با مسلمان شدن ابوسفيان و برخى از جنگ آوران قريش و رؤساى آنها ، مكّه توان خود را براى مقابله از دست داد . بدين‌ترتيب ، ديگر نيروى بازدارنده‌اى وجود نداشت تا از ورود پيامبر به مكّه جلوگيرى كند .\r\nپيامبر در اين حمله نظامى ، تاكتيكى بىمانند انتخاب كرد و همين تاكتيك عاملى بود تا از افزايش شمار كشته‌ها جلوگيرى نمايد . تاكتيك پيامبر آن بود كه پيش از ورود به شهرمكّه اعلام كرد هركس سلاح خود را بر زمين بگذارد يا به خانهء ابوسفيان پناهنده شود ، و يا به خانه خودش برود ، يا در كنار كعبه جاى گيرد ، و يا در زير پرچم ابو رويحه درآيد ،\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nدر امان است . آنگاه به سپاهيانش فرمود تا شهر را محاصره كنند و از هر طرف وارد شهر شوند و جز با كسانى كه با آنها به مقابله مىپردازند ، جنگ و ستيز نكنند .\r\nسپس پيامبر ، بدون آنكه با حركت مخالفى رودررو شود ، به مكّه قدم نهاد . تنها برخوردى كه روى داد ، برخوردى بود كه ميان خالد بن وليد كه از پايين مكّه وارد آن شهر شده بود ، با عده‌اى از كفار به وقوع پيوست .\r\nخالد در اين درگيرى دوازده نفر از كافران را به هلاكت رساند و يك تن از مسلمانان نيز در اين جنگ شهيد شد . سپس پيامبر ، ضمن خطبه‌اى كه در خانه كعبه ايراد كرد ، فرمان عفوعمومى نسبت به كليهء مشركان را صادر فرمود .\r\nبافتح مكّه ، مسلمانان پايه‌هاى حاكميت مطلق خود را بر جزيرة العرب ، كه مردم آن مكّه را پايگاه دين و دنياى خود به حساب مىآوردند ، استحكام بخشيدند .\r\n\r\nنبرد حنين\r\nآنگاه پيامبر فرمود تا بتهايى را كه در حول و حوش مكّه پرستيده مىشد درهم كوفته از بين ببرند . پيامبر اطلاع پيدا كرد ، كه گروهى از قبايل عرب همدست شده‌اند ، تا به مكّه يورش آورند و مسلمانان را بكشند . قبايل هوازن و ثقيف نيز جزو همدستان اين گروه بودند .\r\nچون پيامبر نسبت به صحت اين گزارش وقوف يافت ، دوازده هزار\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nنفر از مسلمانان را بسيج كرد و به رويارويى آنان گسيل داشت . سپاهيان دو طرف در وادى حنين با يكديگر روبه‌رو شدند . در آنجا تنگه‌اى بود كه دشمن پيش از مسلمانان ، آن تنگه را به تصرف خود درآورده بود .\r\nوقتى مسلمانان بدان محل رسيدند ، سپاه دشمن كه در آن تنگه كمين كرده بود ، بر آنان تاخت . در اثر اين حمله ، گروهى از مسلمانان گريختند و هرج و مرج درميان لشكريان مسلمان حكمفرما شد . امّا پيامبر ثابت و استوار ، برجاى ماند . برخى از مسلمانان نيز در كنار آن‌حضرت باقى ماندند . به تدريج ديگر مسلمانانى كه از ميدان گريخته بودند در نزد آن‌حضرت گرد آمدند و همچون جبهه‌اى واحد بر كفار يورش بردند و صفوف آنان را درهم شكستند .\r\nدشمنان براى تقويت روحيهء سپاهيان خود ، همهء وسايل و زنان خود را نيز به ميدان نبرد آورده بودند ، با فرار آنان ، مسلمانان به غنايم فراوانى دست يافتند و پيامبر اين غنايم و اموال به دست آمده را در كار تأليف قلوب قريش به كار گرفت . پس از پايان اين جنگ ، پيامبر در انديشهء بازگشت به مدينه شد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nآغاز عصر درخشان جزيرة العرب\r\nپيش از بازگشت به مدينه ، آن‌حضرت گروهى از لشكريان اسلام را به تعقيب كفار ، كه بار ديگر براى حمله به مسلمانان و برافروختن آتش جنگ گرد آمده بودند ، فرستاد . يكى از اين لشكرها ، به سوى طائف كه كفار را در خود پناه داده بود ، عازم شد . دژهاى طائف بسى بلندتر از آن بود كه مسلمانان ياراى دستيابى بدانها را داشته باشند . بنابراين ، بدون آنكه بتوانند به درون دژها قدم نهند ، بازگشتند . همين كه پيامبر به مدينه رسيد ، هيأتهايى از نقاط مختلف جزيرة العرب بر آن‌حضرت وارد شدند و يك به يك گرايش خود را به اسلام اعلان نمودند ؛ و از آن‌حضرت درخواست مىكردندكه تنى چند از مبلغان را براى تعليم دستورات اسلام به ميان آنها گسيل دارد .\r\nدر سال هشتم ، سورهء برائت ( توبه ) نازل شد . با نزول اين سوره ، پايان دورهء سياهى و تباهى جزيرة العرب و آغاز دورهء درخشان آن اعلام گرديد .\r\nپيامبر ، حضرت على عليه السلام را به مكّه فرستاد تا اين سوره را درميان\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nحجاجى كه در منى گرد آمده بودند ، بخواند . در آن سوره ، به صراحت اعلان شد كه مشركان از اين پس نبايد به مسجد الحرام وارد شوند . زيرا نجس هستند و خداوند از آنان بيزار است . همچنين در آن سوره آمده بود كه هيچ عهد و پيمانى از مشركان پذيرفته نيست و ريختن خون مشركان پس از چهار ماه ديگر ، بر مسلمانان حلال و رواست .\r\nپس از اين اعلان ، هيچ كس در جزيرة العرب نبود كه اظهار شرك كند ، مگر گروههايى اندك كه از ترس مسلمانان گريخته بودند و پنهانى بر كيش گذشتهء خود پافشارى مىكردند .\r\nپيامبر درصدد جنگ با روم برآمد . عده‌اى از سپاهيان رومى در ديار شام كه امارتى عربى ولى تحت نفوذ امپراتورى روم بود ، به سر مىبردند .\r\nپيامبر همراه سپاهيان اسلام كه تعداد آنان بيش از سى هزار نفر بود و ده هزار تن‌ازآنان سواره ومجهز به سلاحهاى كامل بودند ، به سوى نيروهاى رومى حركت كرد .\r\nاين اقدام پيامبر به خاطر شايعه‌اى صورت گرفت كه در مدينه بر سر زبانها افتاده بود .\r\nمردم مىگفتند سپاه روم انديشهء جزيرة العرب و سركوب مسلمانان را در سر دارد . امّا وقتى پيامبر با سپاهيانش به منطقه تبوك رسيد ، دانست كه اين شايعه بىاساس و دروغ بوده است . لذا با مردم آن ديار از در آشتى درآمد و بر « رومه » دست يافت . آنگاه پيامبر پس از آنكه مرزبانانى از مردم خطهء شام وحجاز برضددشمنان‌به كار گماشت و تخم ترس و رعب\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاز حملهء ناگهانى مسلمانان برضد روميان را در دل آنان كاشت ، به سوى مدينه بازگشت كرد .\r\n\r\nحجة الوداع . . . تعيين رهبرى\r\nدر سال دهم هجرى پيامبر تصميم گرفت به حج رود . مسلمانان كه از تصميم پيامبر آگاهى يافته بودند ، از هر كران به سوى آن‌حضرت شتافتند .\r\nچون تعدادشان به اندازهء كافى رسيد ، پيامبر به همراه ايشان به سوى مكّه به حركت در آمد . در اين سال بود كه پيامبر كيفيت به جاى آوردن حج اسلامى را به مسلمانان آموخت زيرا مشركان در سال گذشته ( نهم هجرى ) پيامبر و يارانش را از اجراى مراسم حج بازداشته بودند . چون پيامبر مناسك حج را به پايان برد ، و خطبه‌اى درميان مسلمانان ايراد كرد كه حاوى تعاليم دينى و اخلاقى بود ، سپس عزم بازگشت به مدينه كرد .\r\nچه بسا برخى از ياران آن‌حضرت كه وى را در اين سفر مقدّس همراهى مىكردند ، به آشكار مظاهر نگرانى و اضطراب را هر لحظه در چهرهء وى مشاهده مىنمودند . گوياپيامبر مىخواست رازى را آشكار كند كه از آن مىترسيد ، يا در انتظار فرصتى مناسب براى مطرح كردن آن بود .\r\nاين حج ، آخرين حجى بود كه پيامبر به جاى آورد . از اين رو آن را « حجة الوداع » نام نهادند . بديهى است كه پيامبر بخواهد در اين حج همهء چيزهايى را كه به مصالح مسلمانان و امور سياسى و دينى آنان مربوط\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمىشد ، بيان كند .\r\nمهم‌ترين مسأله ، حكومت اسلامى بود . چون پيامبر بدرود حيات گويد ، اعراب كه هنوز اسلام در ژرفاى دل آنها ريشه نداونيده دچار تشتت و اختلاف خواهند شد و دوباره به جنگ و ستيز برخواهند خواست و در نتيجه دين فداى اختلافات خواهد گشت .\r\nوحى به‌او خبر داده بود كه پس از وى حكومت از آن علىبن‌ابىطالب است . او نخستين كسى بود كه به خدا و فرستاده‌اش ايمان آورد و در راه خدا سختيهاى بسيارى تحمل كرد و در قضا و ديگر فضايل انسانى از ديگران پيش‌تر بود . پيامبر خود چندين بار ، اين موضوع را به مسلمانان تأكيد كرده بود . پيامبر نسبت به آيندهء امت اسلامى ، بسيار احساس نگرانى مىكرد . زيرا به خوبى مىديد كه برخى از مسلمانان انديشهء حكومت بر مسلمانان را در سر مىپرورانند . و تنها بدين خاطر اطراف آن‌حضرت را گرفته‌اند . چون پيامبر به محل « كراع عميم » از سرزمين‌هاى « عسفان » رسيد ، اين آيهء مباركه نازل شد كه :\r\nفَلَعَلَّكَ تَارِكُ بَعْضَ مَا يُوحَى إِلَيْكَ وَضَائِقُ بِهِ صَدْرُكَ ) « 1 » .\r\n« شايد برخى از چيزهايى كه به تو وحى مىشود فروگذارى و سينه‌ات بدان تنگ شود . »\r\nچون آن‌حضرت به غدير خم رسيد اين آيه فرود آمد :\r\nيَا أَيُّهَا الرَّسُولُ بَلِّغْ مَا أُنْزِلَ إِلَيْكَ مِن رَبِّكَ وَإِن لَمْ تَفْعَلْ فَمَا بَلَّغْتَ رِسَالَتَهُ\r\n\r\n\r\n","description":"","footnote":"\r\n( 1 ) - سورهء هود ، آيهء 12 .\r\n","page_name":" 71 ","page_number":71},
  {"content":"\r\n\r\nوَاللَّهُ يَعْصِمُكَ مِنَ النَّاسِ إِنَّ اللَّهَ لَايَهْدِي الْقَوْمَ الْكَافِرِينَ ) « 1 » .\r\n« اى پيامبر آنچه از جانب پروردگارت بر تو فرود آمده ، تبليغ كن و اگر چنين نكنى رسالت خود را به انجام نرسانده‌اى وبدان كه خداوند تو را از مردم نگه مىدارد و براستى خداوند گروه كافران را هدايت نمىكند . »\r\nبا نزول اين آيه ، پيامبر به يارى خداوند در مورد خلافت حضرت على عليه السلام اطمينان پيدا كرد و كمر به اجراى آن بست و به مسلمانان دستور داد تا جمع شوند . چون مسلمانان جمع شدند پيامبر براى ايراد سخنرانى درميان آنان برپاى خاست ، و پس از خطابه‌اى ارزشمند به مسأله خلافت علىبن‌أبىطالب اشاره كرد وفرمود : « هركس كه من مولاى اويم على هم مولاى اوست خداوندا دوستدار اورادوست بدار و با دشمن او دشمنى كن .\r\nمحبوب‌دار هركس كه او را محبوب مىدارد و خشم بگير بر كسى كه بر على خشم مىگيرد ، كسى كه او را يارى مىدهد ، يارى ده و عزيزدار آن كس را كه به على كمك مىكند و خواردار آن كسى كه وى را خوار مىدارد ، و هرجا كه وى بگردد حق را با وى به گردش درآر » .\r\nآنگاه به مسلمانان دستور داد با على بيعت كنند و به وى به عنوان صاحب امر ( خليفه ) مؤمنان سلام كنند . چون كار بيعت مسلمانان با على عليه السلام پايان گرفت ، آيهء ديگرى نازل شد كه اكمال و اتمام دين را به همگان اعلام مىداشت :\r\nالْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الْإِسْلَامَ\r\n\r\n\r\n","description":"","footnote":"\r\n( 1 ) - سورهء مائدة ، آيهء 67 .\r\n","page_name":" 72 ","page_number":72},
  {"content":"\r\n\r\nدِيناً « 1 » . « امروز دين شما را كامل كردم و نعمتم را بر شما تمام ساختم و اسلام را به عنوان آئين براى شما پسنديدم . »\r\n\r\nسپاه اسامه\r\nپس از آنكه پيامبر به مدينه بازگشت لشكر بزرگى را بسيج كرد كه در آن افرادى همچون ابوبكر و عمر و بسيارى از مهاجران و انصار جاى داشتند . آن‌حضرت اسامةبن‌زيد را كه در آن هنگام جوانى بود و سن او به بيست نمىرسيد ، به فرماندهى اين سپاه برگماشت . پيامبر اين سپاه را به طرف شام ، جايى كه جعفر و زيد پدر اسامه فرماندهان سپاه اسلام در آن كشته شده بودند ، فرستاد .\r\nپيامبر كوششهاى فراوانى براى روانه كردن اين سپاه در كوتاه‌ترين زمان به خرج مىداد زيرا مرگ خود را نزديك مىديد و مىخواست برخى از عناصر فاسدى را كه به خاطر آينده و سرنوشت امت اسلامى از آنها بيمناك بود ، بدين‌ترتيب از شهر دور كند . امّا با تمام اينها منافقان حركت اين سپاه را به تعويق انداختند . تا آنجا كه پيامبر با اصرار فراوان به اسامه دستور داد تا سپاه تحت فرمانش را به جايى كه قرار بود بروند ، حركت دهد . اين سپاه در محلى به نام « جرف » در چند فرسخى مدينه اردو زد .\r\nدرهمين حال ، بيمارى پيامبر كه بنا به قول برخى از راويان از زهرى كه يكى از يهوديان به وى خورانيده بود ناشى مىشد ، شدت يافت . افراد\r\n\r\n\r\n","description":"","footnote":"\r\n( 1 ) - سورهء مائده ، آيهء 3 .\r\n","page_name":" 73 ","page_number":73},
  {"content":"\r\n\r\nسپاه اسامه به مدينه بازگشتند ، درحالى كه پيامبر كسانى را كه از سپاه اسامه تخلف ورزيده بودند ، مورد لعن خود قرار داده بود !\r\n\r\nكوچ آفتاب\r\nسرانجام پيامبر در بيست و هشتم ماه صفر در سال يازدهم هجرى ، درحالى كه شصت و سه سال در راه خداتلاش‌كرده‌بود وبيست‌وسه سال از آن رابه‌گونه‌اى خاص درنشر رسالت جهانى خويش به چهار گوشه دنيا كه سيزده سال آن را در مكّه و ده سال باقى مانده را در مدينه به سر آورده بود به رفيق اعلاى خويش پيوست . رحلت آن‌حضرت را در ظهر روز دوشنبه مطابق با سال ( 633 ) ميلادى ثبت كرده‌اند .\r\nرحلت پيامبر مصيبت بزرگى براى اسلام ومسلمانان به شمار مىرفت كه تا آن روزگار نظيرى براى آن اتفاق نيفتاده بود . همچنين با وفات وى انحرافى آشكار در اسلام پديد آمد .\r\nحضرت على عليه السلام به انجام غسل و كفن پيامبر مشغول شد و همراه با ديگر مسلمانان بر پيكر پاك آن‌حضرت نماز گزارد و آنگاه وى را در خانه‌اش ، آرامگاه كنونى آن‌حضرت به خاك سپرد . بهترين درودها و سلامها بر تو اى رسول خدا و برخاندان پاك و پاكيزه‌ات باد !\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nتعدد زوجات\r\nدشمنان و مخالفان مىپندارند كه مىتوانند از مسأله تعدد زوجات پيامبر ، نقطهء ضعفى بر آن‌حضرت بگيرند و هر اتهامى كه مىخواهند به ساحت مقدس وى وارد سازند .\r\nامّا كسى كه با آگاهى و هشيارى دقيق تاريخ پيامبر و فراز و نشيبهاى آن را بررسى مىكند ؛ به فلسفه واقعى ازدواجهاى پيامبر اسلام پى مىبرد و در مىيابد كه اين ازدواجها از ژرفاى اخلاق پاكيزه و از مظاهر انسانيت وفعاليتهاى مقدّس دينى آن‌حضرت برخاسته است .\r\nباآنكه نمىتوانيم مطلبى بدين گستردگى را درصفحه‌اى خلاصه كنيم ، اما اميدوارم بتوانم چكيده‌اى از فلسفه ازدواجهاى پيامبر را توضيح دهم :\r\nپيامبر در دوران جوانى ، زمانى كه غريزهء جنسى انسان به بالاترين حد و مرز خود مىرسد ، ازدواج نكرد . و تنها زنى كه با وى پيمان زناشويى بست خديجه بود و همانطور كه همه مىدانند وى زنى شوهر كرده بود .\r\nدرميان همسران او ، تنها عايشه دختر بود و آن هم در زمانى كه پيامبر همسرى نداشت و نهضت اسلامى مراحل اوليه خود را طى مىكرد و تعاليم\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nدينى پاكيزه‌اى وضع مىشد كه با رهبانيت مسيحى كه ازدواج را منع مىكرد ، مخالفت داشت و پيامبر پيش از آنكه شعار دهد عمل مىكرد ، تا نمونه و سرمشقى راستين براى مسلمانان باشد .\r\nپيامبر با بيوه‌زنان ازدواج مىكرد . در آن روزگار ، يكى از عادات نابه‌هنجار اعراب آن بود كه زن بيوه را به كلى طرد مىكردند تا تن به گناه و زشتى دهد و يا آن كه به فقر دچار شود و نابود گردد . البته جنگهاى اسلامى موجب افزايش تعداد اين زنان نيز شده بود . بعلاوه پيامبر با اين زنان ازدواج مىكرد ، تا نظر قبيله‌هاى آنها را به اسلام جلب كند . برخى از زنانى كه پيامبر از طريق نخست با آنان پيمان زناشويى بسته بود ، عبارتند از :\r\nام سلمه و سوده دختر زمعه و رمله ام حبيبه و حفصه دختر عمر وميمونه . نام‌برخىاز زنانىكه از طريق دوم به همسرى آن‌حضرت درآمده بودند ، عبارتند از : صفيه دختر ثابت . ثابت يكى از سران يهود بود . به نظر مىرسد پيامبر با دختر ثابت ازدواج كرد تا دلهاى يهوديان را كه دژهايشان ويران ومجد وشكوهشان نابود شده بود ، به اسلام جلب كند .\r\n« جويرة » نيز يكى ديگر از زنان پيامبر بود . پس از آنكه اربابانِ وى در غزوهء « بنى مصطلق » تار و مار شدند ، آن‌حضرت وى را به زنى گرفت و به خاطر همين زن ، همهء اسيران بنى مصطلق آزاد شدند .\r\nبنى مصطلق نيز به بركت اين پيمان خجسته ، به اسلام گرويدند .\r\n- از اينها گذشته ، بايد اضافه كنيم كه پيامبر تنها براى مردان برانگيخته\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنشده ، بلكه وى مأموريت هدايت زنان را نيز برعهده دارد . همانگونه كه پيامبر مستقيماً با مردان ارتباط برقرار مىكرد ، مىبايست زنها را نيز تحت تربيت و تهذيب قرار دهد بنابراين اگر پيامبر اين مقدار ازدواج نمىكردفرصت كافى براى برخورد نزديك با زنان براى او فراهم نمىآمد و ناچار بود از دور به اين مهم اقدام كند كه البته اين اندازه در تربيت زن كه شايستگى رهبرى فكرى و تربيتى را داراست ، كافى نبوده است با آنكه پيامبر با زنانى كه از نظر جنسيت متفاوت از يكديگر بودند ، ازدواج كرد امّا توانست نمونه عالى مديريت در زندگى خانوادگى باشد اگرچه مشكلات بس پيچيدهء اجتماعى نيز اطراف آن‌حضرت را فرا گرفته بود .\r\n\r\nمدير و مربّى\r\nدر ديگر امور ، پيامبر با وسعت انديشه وسعهء صدر و حسن تدبيرش و با ويژگى خاصى كه خداوند به او داده بود ، توانست برترى وتفوق خود را بر ساير مردمان و در همهء زمانها نشان دهد . آن‌حضرت با آنكه يتيمى طرد شده بود ، توفيق يافت از جهنم بيابان عربستان ، بهشت دولتهاى اسلامى و مهد تمدن و فرهنگ اسلامى را بنيان نهد . و از مردمان آن ديار كه از نظر اخلاق و عادات از بدترين مردمان روى زمين به شمار مىآمدند ، پيوسته رهبران و سرورانى جهانى به وجود آورد . آنچنانكه تفصيل برخى از اين رويدادها را ، پيش از اين نيز بيان كرديم . آيا اينها همه نمىتواند گواهى بر حُسن تدبير ووسعت انديشه وسيرت زيبا و كمال\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nروحى و عقلى آن‌حضرت به شمار آيد ؟\r\n\r\nخُلق عظيم\r\nاگر از شرح صدر و وسعت روح آن‌حضرت در ميدان تدبير امور خصوصى وعمومى تاساير مظاهر برترى روحى و اخلاقى وى تأمل كنيم بايد از توصيف كامل جوانب برترى آن‌حضرت در اخلاق ، اظهار عجز و ناتوانى نماييم . چراكه خداوند وى را خاتم پيامبران قرار داده و اينان كسانى هستند كه در هر دو جنبهء مادى و معنوى راهبر و سرآمد تمام انسانها بوده‌اند .\r\nامير مؤمنان على عليه السلام ، براى نشان دادن عجز وناتوانىانسان از توصيف كامل پيامبر ، استدلال لطيفى را بيان كرده است . او مىگويد : خداوند در قرآن مىفرمايد : ( وَإِن تَعُدُّوا نِعْمَتَ اللَّهِ لَاتُحْصُوهَا « 1 » .\r\n« اگر نعمتهاى خداوند ا شمارش كنيد ، آنها را نتوانيد جمع كرد . »\r\nدرهمين حال خداوند در آيهء ديگرى مىفرمايد :\r\nفَمَا مَتَاعُ الْحَيَاةِ الدُّنْيَا فِي الآخِرَةِ إِلَّا قَلِيلٌ « 2 » .\r\n« بهرهء زندگى دنيا در آخرت جز اندكى نيست . »\r\nبنابراين ، زندگى دنيا كه نزد خداوند اندك است ، احاطه بر آن و شمارش آن ممكن نيست پس چگونه مىتوان به خُلق و خوى پيامبر\r\n\r\n\r\n","description":"","footnote":"\r\n( 1 ) - سورهء ابراهيم ، آيهء 34 .\r\n( 2 ) - سورهء توبه ، آيهء 38 .\r\n","page_name":" 78 ","page_number":78},
  {"content":"\r\n\r\nپىبرد كه خداى تعالى درباره‌اش گفته است :\r\nوَإِنَّكَ لَعَلَى خُلُقٍ عَظِيمٍ ) « 1 » ؛ « همانا تو داراى خوى بزرگ هستى . »\r\nخداوند خُلق پيامبر را صفت عظيم ، توصيف فرموده است و هرگاه نتوان چيز اندك ( نعمتهاى دنيوى ) را شمارش كرد پس چگونه مىتوان به شمارش چيزى كه بزرگ است ( خلق و خوى پيامبر ) توانا شد ؟ !\r\n\r\nدر بلنداى اخلاق\r\nبا اين وصف ، نگارنده برخى از مظاهر اين خلق و خوى بزرگ را به نگارش در مىآورد .\r\nپيامبر صلى الله عليه و آله ، دليرترين و بردبارترين و عادلترين و پاكترين وبخشنده‌ترين مردمان بود . حتى يك درهم و دينار براى يك شب نزد او باقى نمىماند . او از همهء مردم زاهدتر بود و ساده‌تر زندگى مىكرد آنچنانكه كفش و جامه‌اش را به دست خويش وصله مىكرد و در امور خانه همگام با ديگر افراد كمك و همكارى مىنمود .\r\nحيا و آزرم او از ديگران بيشتر بود . هيچ‌گاه در چهرهء كسى خيره نمىشد . از همهء مردم آسان‌گيرتر بود . دعوت هر آزاده و بنده‌اى را اجابت مىكرد . هديه را مىپذيرفت حتى اگر جرعه‌اى شير بود وسعى مىكرد آن را جبران كند و به ديگران بخوراند . هيچگاه دربرابر دعوت كنيز يا تهيدستى تكبر نمىورزيد و از آن با روى باز استقبال مىكرد . آن‌حضرت\r\n\r\n\r\n","description":"","footnote":"\r\n( 1 ) - سورهء قلم ، آيهء 4 .\r\n","page_name":" 79 ","page_number":79},
  {"content":"\r\n\r\nبه خاطر خدا ، نه به خاطر خودش ، خشمگين مىشد و فرمان خدا را اجرا مىكرد اگرچه به زيان خود يا يكى از يارانش تمام مىشد . روزى ياران آن‌حضرت به وى پيشنهاد كردند از نيروى مشركان ديگر عليه دشمنان مشركش سود جويد امّا آن‌حضرت پيشنهاد آنان را رد كرد و فرمود : ما از مشركان يارى نمىجوييم . حال آنكه پيامبر در آن هنگام بسيار به كمك آنان نياز داشت .\r\nآن‌حضرت‌ازشدّت گرسنگى سنگ بر شكم مىبست وهرگاه خوردنى فراهم مىشد ، هرچه مىيافت مىخورد و چيزى را بر نمىگرداند .\r\nخوراكش ساده بود . درحالى كه تكيه داده بود ، غذا نمىخورد . با تهيدستان هم سفره مىشد وبافقرا مجالست مىكرد . دانشمندان را گرامى مىداشت و به هيچ كس جفا نمىكرد .\r\nاز فعاليتهاى اجتماعى پيامبر آن بود ، كه از بيمار ، هركس كه بود و به هر نحو ، عيادت مىكرد و به تشييع جنازهء مردگان مىرفت . به تنهايى راه مىرفت . هيچ‌گاه حَشَم وخَدَم براى خود نمىگرفت . هر مركبى كه حاضر بود سوار مىشد ، چه اسب و چه استر و چه الاغ . گاه پابرهنه مىرفت و گاهى با كفش . زمانى ردا دربر مىكرد و گاهى بدون ردا و بدون عمامه و كلاه خارج مىشد ولى وقتى راه مىپيمود به نيرومندى مىرفت نه با ضعف و سستى . به هنگام رفتن ، پاهايش را از زمين مىكند آنچنانكه گويى از فراز به نشيب مىآيد .\r\nبوى خوش رابسيار دوست مىداشت . او صاحب غلامان وكنيزان بود\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nولى هيچ‌گاه بر آنها برترى نمىجُست . وقتى را از دست نمىداد كه در طاعت خداوند نباشد .\r\nبا هركس كه ديدار مىكرد ، در سلام گفتن سبقت مىجست . هركس براى كارى در كنار او بود صبر مىكرد تا وى جدا شود . به هريك از يارانش كه بر مىخورد دستش را براى مصافحه دراز مىكرد . وآنگاه دست او را مىگرفت و انگشتانش را در انگشتان او فرو مىبرد و آنگاه دست ديگرش را بر روى دست او مىنهاد .\r\nاگر به نماز ايستاده بود . و كسى براى كارى نزد وى مىآمد ، نمازش را زودتر تمام مىكرد و آنگاه رو به شخص كرده مىگفت : آيا كارى دارى ؟\r\nو چون حاجت او را روا مىكرد ، دوباره به نماز مىايستاد .\r\nبيشتر به حالت تواضع مىنشست . يعنى زانوانش را با دو دست بغل مىكرد و تا آخر مجلس مىنشست . هيچ‌گاه ديده نشد درميان يارانش ، پاهايش را دراز كند . بيشتر رو به قبله مىنشست . هركس را كه بر وى وارد مىشد گرامى مىداشت و گاهى اوقات براى افرادى كه از بستگان او هم نبودند ، جامه‌اش را براى نشستن مىگستراند . گليم را زير پاى كسى مىانداخت كه بر وى وارد شده بود ، و اگر آن فرد نمىپذيرفت آنقدر اصرار مىكرد تا بپذيرد .\r\nهركس‌به‌سخن پيامبر گوش مىسپرد گمان مىبرد كه وى درنظر پيامبر گرامىترين مردمان است . تا آنجا كه هركس در محضر او مىنشست از چهره و نگاه مبارك پيامبر برخوردار مىشد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبراى احترام و گرامىداشت يارانش ، آنان را به كنيه فرا مىخواند ، و اگر كسى كنيه نداشت ، آن‌حضرت خود كنيه‌اى براى او تعيين مىكرد .\r\nدر مورد زنان نيز اگر فرزندى داشتند آنها را به نام فرزندانشان مىخواند و گرنه كنيه جديدى براى آنها برمىگزيد . حتى كودكان را نيز با كنيه صدا مىزد .\r\nاز ديگران به خشم دور تر و به خشنودى نزديك‌تر و نسبت به مردم از ديگران دلسوزتر و سودمندتر بود .\r\nهرگاه در مجلسى حاضر مىشد مىفرمود : « خداوندا پاك و منزهى و ستايش تو راست . گواهى دهم كه معبودى جز تو نيست . از تو آمرزش خواهم و به سوى تو بازگشت مىكنم » .\r\nوقتى درميان يارانش حضور مىيافت ، به درستى معلوم نبود كه كدام يك از آنان حضرت محمد صلى الله عليه و آله است . زيرا خود را درميان آنان جاى مىداد ( جاى ويژه‌اى براى خود تعيين نمىكرد ) . امّا بعداً چون تعداد ملاقات كنندگان حضرت رو به افزايش رفت و واردان در پيش رويش مىپرسيدند كه كداميك از شما محمد هستيد ؟ براى آن‌حضرت سكّويى گلين درست كردند . با اين وجود آن‌حضرت بازهم مىفرمود : من بنده‌اى بيش نيستم .\r\nپيامبر اسلام خداترس‌تر از همه بود . نسبت به خدا از همگان پرواى بيشترى داشت . در شناخت خدا از همه داناتر و در طاعت خداوند از همه\r\nنيرومندتر و در عبادت خدا شكيباتر و محبتش به خدا از ديگران بيشتر\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nو زهدش از همه زيادتر بود . آنقدر به نماز مىايستاد كه كف پاهايش از كثرت نماز شكافته مىشد . وقتى به نماز مىايستاد اشكهايش روان مىشد . از صداى گريه و ناله‌اش ، زمينى كه روى آن نماز مىخواند مىلرزيد . گاه آنقدر روزه مىگرفت كه گفته مىشد : ديگر افطار نمىكند و گاه نيز روزه نمىگرفت تا جايى كه مىگفتند : او ديگر روزه نمىگيرد .\r\nنظافت بدنش را رعايت مىكرد جامه‌اش پاكيزه بود . موى سر ومحاسنش را مرتب مىكرد و شانه مىزد . دندانهايش را مسواك مىكرد و بوى خوش به كار مىبرد بطورى كه از دور نيز بوى خوش او را درمىيافتند . شخصى كه با وى همنشينى يا مصافحه كرده بود به نيكى شناخته مىشد زيرا بوى خوش عطر پيامبر از وى نيز به مشام مىرسيد . آن‌حضرت ، گرسنه را سير مىكرد و برهنه را مىپوشانيد پياده را سوار مىكرد و حاجتمندان را يارى مىداد و بدهى بدهكاران را ادا مىكرد .\r\nاو دليرترين مردم بود . تا آن جا كه امام على عليه السلام فرمود : « اگر ما را در روز بدر مشاهده مىكرديد ، مىديديد كه ما به پيامبر ، كه نزديكترين از همهء ما به دشمن بود و با سختى تمام مىجنگيد ، پناه مىبرديم » . و نيز همان حضرت فرموده است : « هنگامى كه شعلهء جنگ برافروخته مىشد و دو گروه دست به كار نبرد مىشدند ما به رسول خدا پناه مىآورديم .\r\nهيچكس از رسول خدا به دشمن نزديكتر نبود » .\r\nاو از تمام مردم بخشنده‌تر و در گفتار راستگوتر و در پناه دادن\r\nوفادارتر بود . خلق و خويش از ديگران ملايم‌تر و نسبش پاك بود .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nهركس كه او را مىديد تحت تأثير هيبت آن‌حضرت واقع مىشد . هركس با او رفت و آمد مىكرد ، دوستش مىداشت . چيزى از وى تقاضا نمىشد جز آن كه آن را مىبخشيد . روزى مردى به نزدش آمد و چيزى درخواست كرد . پيامبر آنقدر به وى گوسفند بخشيد كه ميان دو كوه را پر كرد . آن مرد به سوى قبيله‌اش بازگشت و گفت : اسلام آوريد كه محمد آنچنان مىبخشد كه گويى بيمى از تنگدستى ندارد . « 1 »\r\nاو هر منكرى را زشت مىانگاشت و به هر خوبى فرمان مىداد .\r\nبالاخره آن كه وى براى هر خوبى سرمشق ، و براى هر فضلى نمونه ، و براى هر چيزى كه انسان را در دو جهان سود مىبخشيد ، راهبر بود .\r\nبر او و بر دودمانش برترين و پاكترين درودها و سلامها باد .\r\n\r\n\r\n","description":"","footnote":"\r\n( 1 ) - در نقل خصلتهاى پاك آن‌حضرت از كتاب « المعارف الاسلامية » صفحات 48 تا 74 بهره جستيم .\r\n","page_name":" 84 ","page_number":84},
  {"content":"\r\n . \r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n . \r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n . \r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n . \r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n . \r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n . \r\n\r\n","description":"","footnote":"","page_name":" 95 ","page_number":95}
  ]