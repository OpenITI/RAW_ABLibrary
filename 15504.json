[
  {"content":"\r\n\r\nخلاصهء عبقات الانوار\r\n\" حديث نور \"\r\nتأليف : علامه مير حامد حسين هندى\r\nتلخيص و تعريب از :\r\nحجت الاسلام والمسلمين سيد على ميلانى\r\nترجمهء : دكتر سيدحسن افتخارزاده\r\nويرايش : عبدالحسين طالعى\r\nانتشارات نبأ\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : كنتورى - حامد حسين بن محمد قلى ، 1830 - 1888 م .\r\nعنوان و پديدآور ؛ خلاصه عبقات الانوار حديث نور / تأليف حامد حسين هندى ؛ تلخيص وتعريب على حسينى ميلانى ؛ ترجمه دكتر سيد حسن افتخارزاده ؛ ويرايش عبدالحسين طالعى\r\nمشخصات نشر : تهران : نبأ ، 1387 .\r\nمشخصات ظاهرى : ( 1 ج ) بدون شماره گذارى\r\nشابك : 9 - 68 - 8323 - 964 - 978\r\nوضعيت فهرست نويسى : فيپا\r\nيادداشت : كتابنامه به صورت زير نويس .\r\nعنوان قراردادى : فارسى برگزيده . عبقات الانوار في الامامه الائمة الاطهار .\r\nعنوان ديگر : حديث نور .\r\nموضوع : على بن ابى طالب ( ع ) - امام اول - 23 قبل از هجرت - 40 ق - اثبات خلافت .\r\nموضوع : امامت .\r\nموضوع : احاديث خاص ( نور )\r\nشناسه افزوده : افتخارزاده ، حسن ، 1315 .\r\nشناسه افزوده : مترجم ، ميلانى ، على ، 1329 .\r\nشناسه افزوده : ويراستار - طالعى ، عبدالحسين ، 1340 .\r\nرده بندى كنگره : 9 ع 204217 1378 / 223 bp\r\nرده بندى ديودى : 45 / 297\r\nشمار كتابخانه ملى : 1518139\r\nخلاصه عبقات الانوار ( حديث نور )\r\nمؤلف : علامه مير حامد حسين هندى\r\nتلخيص و تعريب : حجت الاسلام والمسلمين سيد على ميلانى /\r\nترجمه : دكتر سيدحسن افتخارزاده / ويرايش : عبدالحسين طالعى /\r\nحروفچينى : انتشارات نبأ / ليتوگرافى : نور / چاپ : الوان / چاپ اول : 1387 / كد كتاب : 125 / 201 / شمارگان : 3000 نسخه / قيمت : 55000 ريال\r\nناشر : انتشارات نبأ / تهران ، خيابان شريعتى ، روبروى ملك ، خيابان شبسترى ، خيابان اديبى شماره 62 تلفكس : 77506602 - 77504683\r\nشابك : 9 - 68 - 8323 - 964 - 978\r\n9 - 68 - 8323 - 964 - 964 : isbn\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسخن مؤلّف\r\nامام علىّبن‌ابىطالب هيچ‌گاه از رسول خدا صلى الله عليه و آله و سلم جدا نبوده ، نه پيش از آفرينش اين جهان و نه در اين عالم و نه بعد از رفتن از اين جهان .\r\nامّا پيش از اين عالم . . . چون حضرتش از نور خلق شده است . . . همان نورى كه پيامبر ذاتاً از آن آفريده شده بود ، هر دو بزرگوار از يك نور خلق شده‌اند . آن نور در پيشگاه پروردگار به پرستش و سجود و ركوع و تسبيح و تقديس ذات خداوندى مشغول بود و فرشتگان با تسبيح او خداى را مىستودند و مىپرستيدند .\r\nآن نور هزاران سال پيش از آفرينش حضرت آدم و ديگر آفريده‌ها وجود داشت . خداوند ، آدم را آفريد تا آن نور را در او قرار دهد ، از مسير او در اصلاب و ارحام بگذراند و بدين‌جهت به فرشتگان دستور داد تا بر آدم سجده كنند .\r\nنام على در هيچ‌جاى آن عالم ، از نام پيامبر جدا نبود . بر عرش نوشته بود : « لا إله إلا اللَّه ، محمّد رسول اللَّه ، ايَّدتُه بعلىّ » . بر در بهشت نوشته شده بود : « محمّد رسول اللَّه ، علىّبن‌ابىطالب اخو رسول اللَّه » و همچنين . . .\r\nو امّا در اين عالم . . . همگان مىدانند كه او با آن حضرت بود . بعد از آن كه به همراه آن حضرت در پشت پدران بزرگوار و رَحِمِ مادران پاك‌دامن بود ، از آن زمان كه ديده به جهان گشود و در دامن آن حضرت تربيت يافت و همه‌چيز را از او فرا گرفت . با او در همه جا بود و شب و روز ، در سفر و حضر ، در دشت و كوهساران از او جدا نشد و همراه او بود ، بلكه جان او بود .\r\nبعد از اين جهان نيز ، در جايگاه و درجه‌ى او با او است . نزديكترين مردم به او\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاست ، لواء و پرچم او را به دست دارد و ساقى حوضِ كوثرِ او است ، و افراد وارد بر او را سيراب مىسازد .\r\nاين‌ها همه حقايقى است كه پيامبر راستگوى امين از آن‌ها خبر داده است ، همان بزرگ‌مردى كه از روى هوى و هوس سخن نمىگويد و هر چه بگويد ، از سوى پروردگار جهانيان به او وحى شده است .\r\nآيا مىشود با آن حضرت كسانى را مقايسه كرد و سنجيد كه در تاريكى شرك آفريده شده ، بسيارى از عمر خود را در بت‌پرستى گذرانيده ، در تاريكستانِ كفر و نادانى مُرده ، به نياكان خود برگشته ، در آخرت از كنار حوض به دور رانده شده و به دوزخ كشانده مىشوند ؟\r\nاين كتاب\r\nاين كتاب پنجمين بخش از كتاب ما است تحت عنوان « خلاصه‌ى عبقات الأنوار » كه موضوع آن ، « حديث نور » است . شهرت اين حديث نسبت به ديگر احاديث مربوط به مسأله‌ى امامت كمتر است و چندان مورد استدلال قرار نگرفته ؛ لكن دلالت و موقعيّتش كمتر از آن‌ها نيست ، بلكه هم از جهت دلالت صريح و هم دلالت التزامى بر امامت حضرت على عليه السلام از ديگر احاديث امتياز بيشترى دارد .\r\n\r\n1 - دلالت بر امامت به نصّ\r\nدر بعضى از اسناد حديث نور ، برخلافت و جانشينى حضرت على نسبت به رسول خدا و امامت بعد از آن حضرت تصريح شده است . . . . به طورى كه در بعضى از آن‌ها نقل شده كه رسول خدا صلى الله عليه و آله و سلم به آن حضرت فرمود : « نبوّت در من و خلافت در على است . »\r\nو در برخى از اسناد ديگر فرمود : « مرا به صورت پيامبر و على را به عنوان جانشين بيرون آورد . »\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\n2 - دلالت التزامى حديث بر امامت\r\nحديث نور بر اعلميّت حضرت على عليه السلام بعد از پيامبر صلى الله عليه و آله و سلم دلالت دارد ؛ زيرا فرشتگان تقديس و تحميد و تسبيح و تهليل خداوند را از آن دو فرا گرفتند ( چنان‌كه در بخشى از الفاظ و كلمات حديث آمده است ) و پيامبران نيز همگى از همين نورى دانش آموخته كه آن دو بزرگوار از آن آفريده شده‌اند چنان‌كه برخى از شارحان قصيده‌ى برده‌ى « بوصيرى » در شرح اين بيت او :\r\n و كلّهم من رسول اللَّه ملتمس * غُرُفاً من البحر او رشفاً من الديم « 1 » \r\nبر اين مطلب تصريح كرده‌اند .\r\nحديث نور مىرساند كه حضرت على بعد از پيامبر اسلام ، بر حضرت آدم و ديگر پيامبران برترى دارد ؛ زيرا آن كسى كه هدف آفرينش آنان و مصدر علوم و انوار و كرامات آنان است ، افضل از آنان و مقدّم بر آن‌ها خواهد بود .\r\nحديث نور دليل بر عصمت آن حضرت است ؛ چون در برخى از الفاظ و عباراتش چنين آمده است :\r\n« سرّك سرّي و علانيتك علانيتي و سريرة صدرك كسريرة صدري »\r\n« سرّ تو سرّ من و آشكار تو آشكاراى من و راز درون سينه‌ات بسان راز نهفته در سينه‌ى من است . »\r\nدر بعضى از اسناد بدين عبارات آمده است :\r\n« فعلىّ منّي و أنا منه ، لحمه لحمي و دمه دمي ، فمن أحبّه فبحبّي أحبّه و من أبغضه فببغضي أبغضه »\r\n« على از من است و من از اويم ، گوشت او گوشت من و خون او خون من است . هر كس او را دوست داشته باشد به دوستىِ من ، او را دوست داشته و هر كس او را دشمن بدارد به دشمنى با من ، او را دشمن داشته است . »\r\n\r\n\r\n","description":"","footnote":"\r\n( 1 ) . همگى آنان از حضرت رسول ، خواهان جرعه‌اى از دريا و يا نمى از باران وجود اويند .\r\n","page_name":" 7 ","page_number":7},
  {"content":"\r\n\r\n\r\n3 - سند حديث\r\nاين حديث از قول عدّه‌اى از صحابه نقل شده كه در رأس همه‌ى آن‌ها ، مولاى ما حضرت على عليه السلام است كه عدّه‌اى از بزرگان اهل سنّت آن را نقل كرده‌اند . . مهمترين آن‌ها عبارتند از : عبدالرزّاق‌بن‌همام صنعانى ، احمدبن‌حنبل ، ابوحاتم رازى ، ابن مردويه ، ابو نُعيم ، خطيب بغدادى ، ابن عساكر ، ابن حجر عسقلانى . . . . با اسناد گوناگون و طرق معتبر .\r\nاين گفتارى مختصر درباره‌ى موضوع اين بخش از كتاب است . خواننده‌ى گرامى تفصيل اين مطلب را در اين كتاب خواهد ديد ، و « حديث نور » را ار روشن‌ترين دلائل از سنّت حضرت رسول و قوىترين حديث و محكم‌ترين سند در باب فضائل و مناقب خاندان پيامبر خواهد يافت . بدين وسيله ، انسان منصف مىتواند حق را بيابد و از آن پيروى كند و اعتراف نمايد به آن چه كه طرفداران حق و راست‌باوران يعنى شيعيان مىگويند و نيز بر مبناى حديث نور بر امامت اميرالمؤمنين عليه السلام استدلال مىكنند ، و به دنبالش همان سخنى را گويد كه مىبايست درباره‌ى مكذّبان و منكران اين حديث گفته شود .\r\nاين است موضوع اين قسمت از كتاب كه در شاخه‌ها و اطرافش مباحثى علمى و تحقيقاتى گرانقدر و ارزشمند نيز نهاده شده است .\r\nاز خداوند متعال مىخواهم كه ما را براى شناخت حق و پيروى از آن موفّق بدارد ، و به راه راست هدايت فرمايد و اعمال ما را خالصانه براى خود قرار دهد ، كه او شنوا و اجابت كننده است .\r\nعلى حسينى ميلانى\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nاعتراض دهلوى به حديث نور\r\nدهلوى در باب هفتم كتاب تحفه‌ى اثنا عشريه در مورد حديث نور گويد :\r\nحديث هشتم : روايتى است كه از رسول خدا نقل كرده‌اند كه فرموده است :\r\n« كنت أنا و علىّبن‌ابىطالب نوراً بين يدى اللَّه ، قبل أن يخلق آدم باربعة آلاف سنة . فلمّا خلق اللَّه آدم قسم ذالك النور جزئين : فجزء أنا و جزء علىّبن‌ابىطالب . »\r\nبه اجماع اهل سنّت ، اين حديث جعلى و ساختگى است . در اسناد اين حديث « محمّدبن‌خلف مروزى » است كه يحيىبن‌معين در باره‌ى او گفته : او كذّاب است . و دارقطنى گويد كه او متروك است و كسى درباره‌ى دروغ‌گو بودن او اختلاف ندارد .\r\nاين حديث ، از طريق ديگرى نيز روايت شده است كه در آن طريق ، جعفربن‌احمد وجود دارد . وى رافضى ، غلوّكننده ، دروغ‌گو و جاعل حديث است .\r\nبيشترين روايتى كه جعل كرده ، در نكوهش و ناسزاگويى نسبت به صحابه است .\r\nبر فرض كه اين حديث صحيح باشد ، با روايتى كه در مجموع از آن صحيح‌تر است ، تعارض دارد . در اسناد آن حديث ، فرد متّهم به دروغ‌گفتن وجود ندارد . آن روايت چنين است : شافعى با اسنادش روايت كرده است كه حضرت رسول خدا صلى الله عليه و آله و سلم فرمود : من و ابوبكر و عمر و عثمان و على در پيشگاه خداوند ، هزار سال پيش از آفرينش حضرت آدم بوديم . بعد از آن‌كه آدم را آفريد ، ما را در صُلب او جاى داد . ما پيوسته در اصلاب پاك جا به‌جا مىشديم تا اين‌كه خداوند ، مرا به صلب عبداللَّه ، ابوبكر را به صلب ابوقحافه ، عمر را به صلب خطاب ، عثمان را به صلب عفان و على را به صلب ابوطالب منتقل كرد .\r\nمؤيّد روايت اخير ، حديث مشهورى است كه فرمود : ارواح ، لشكريان آماده‌اى هستند . هر كدام كه با يك‌ديگر قبلًا آشنا بوده‌اند ، در اين جا با هم الفت مىگيرند و هر كدام كه با يك‌ديگر آشنايى نداشته‌اند ، اختلاف مىيابند .\r\nبه هر حال اين حديث دلالتى بر ادّعاى شيعه ندارد و نمىتواند خلافت بلافصل\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nعلى را اثبات كند ؛ زيرا شريك بودنِ آقاى ما حضرت على با نور رسول خدا مستلزم امامت بلافصل آن حضرت نيست . كسى كه مدّعى اين دلالت است ، مىبايست تلازم بين شركت در خلقت نورى با امامت بلافصل را اثبات كند كه اثبات چنين ملازمه‌اى كارى ناشدنى و دشوار است .\r\nدر اين كه حضرت امير با رسول خدا خويشاوندى و قرابت داشته ، بحثى نيست .\r\nاشكال در اين است كه خويشاوندىِ نزديك ، بر امامت بلافصل دلالت ندارد . و اگر صِرف خويشاوندى مستلزم امامت مىبود ، عبّاس عموى آن حضرت از او شايسته‌تر و مقدّم بود ؛ زيرا عموى او و همتاى پدرش بود و عمو شرعاً و عرفاً از پسرعمو نزديك‌تر است .\r\nممكن است كسى بگويد : علّت محروم‌بودن عبّاس از مقام امامت ، آن بوده كه چيزى از نور عبدالمطّلب به او نرسيده است ؛ زيرا از او به عبداللَّه و ابوطالب منتقل شده و به ديگر فرزندانش نرسيده است .\r\nدر جواب مىگوييم : اگر امامت به شدّت و كثرت نور وابسته است ، مىبايست حسنين ، از على به امامت بعد از پيامبر ، اولى و اقدم باشند ؛ زيرا نور عبداللَّه و ابوطالب در آن‌ها جمع شده است ، در صورتى كه نور ديگرى به على غير از نور پدرش منتقل نشده است ، چنان‌كه بديهى است كه نور پيامبر ، از نور على قوىتر است و آن دو نور ، در حسنين جمع است . « 1 »\r\n\r\nپاسخ اجمالى به كلام دهلوى\r\nنويسنده مىگويد : دهلوى روايت حديث نور را فقط به اماميّه نسبت داده و ادّعا كرده كه اهل سنّت بر ساختگى بودن آن اجماع دارند . ما از اين ادّعاهاى دروغين و تعصّب چنين مدّعيانى پرده برداشته و عناد و لج‌بازى آنان را با حق اثبات مىكنيم ، چنان‌كه همين روش را در ديگر مطالب اين كتاب نيز داشته‌ايم و به زودى براى هر\r\n\r\n\r\n","description":"","footnote":"\r\n( 1 ) . تحفة اثناعشريّه : 215 - 216 .\r\n","page_name":" 10 ","page_number":10},
  {"content":"\r\n\r\nانسان منصفى كه بر گفته‌هاى دهلوى آگاه شده باشد ، اين حقيقت آشكار خواهد شد .\r\nابتدا به طور مختصر به اشكالات گفتار دهلوى اشاره كرده و مىگوييم :\r\n1 . نسبت‌دادن نقل حديث « نور » فقط به اماميّه چنان‌كه ظاهر گفتار او بود :\r\nاين حديث را از دانشمندان مشهور و سرشناس و مورد وثوق اهل سنّت و شخصيت‌هاى برجسته و مورد اعتماد اهل حديث در نزد آنان روايت مىكنيم تا پژوهشگران و دانشمندان بدانند كه در بين اهل سنّت ، افراد متعصّبى پيدا مىشود كه حتّى ميل ندارند اقرار كنند به آن‌چه كه دانشمندان خودشان درباره‌ى فضائل اهل البيت نقل كرده‌اند . ما براى آن كه استدلال به اين حديث برايمان تمام باشد و بهتر بتوانيم مخالفان خود را قانع كنيم ، حديث را از قول آنان مىآوريم ؛ و گرنه در كتب شيعه اماميّه اين حديث در حدّ تواتر و از طرق معتبره هم‌چون ديگر احاديث وارده در شأن خاندان پاك پيامبر نقل شده است .\r\n2 . مناقشه و اشكال در سند اين حديث و عقيده به جعلى بودن آن بر اساس اجماع اهل سنّت ، متوقّف بر آن است كه ادّعاى انحصار روايت به دو طريقى كه ذكر كرده ، تمام باشد . آن‌گاه آن دو طريق را بدان‌گونه كه پنداشته بود ، ضعيف بدانيم . ولى ، اين ادّعاى انحصار و آن تضعيفى را كه دهلوى پنداشته ، باطل خواهيم ساخت و اثبات خواهيم كرد كه نقل روايت ، منحصر به آن دو طريق نيست .\r\n3 . معارض بودن حديث با روايت شافعى : با اثبات بطلان آن خبر از نظر روايت و درايت ، آن معارضه از بين مىرود . بلكه متن خود آن حديث ، ساختگى بودنِ آن را نشان مىدهد . كسانى كه در حالت كفر از دنيا رفته و يا بيشتر عمر خود و يا بخشى از دوران زندگى خود را با كفر به سر برده‌اند ، چه تناسبى دارند با عالم نور و نورى كه پيامبر اكرم از آن آفريده شده است ؟ !\r\n4 . دلالت حديث . . . در دلالت آن بر خلافت و امامت بلافصل آن حضرت كسى شك و ترديد به خود راه نمىدهد ، جز افرادى كه دلى بيمار و يا ديده‌اى نابينا داشته باشند ؛ زيرا حديث صراحت دارد در اين مطلب كه پيامبر از نور آفريده شده و خداوند ، او را به صورت پيامبر خلق كرده و على نيز از همان نور آفريده شده و خداوند او را به\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nصورت وصى و جانشين از آن نور خلق كرده است . پس همان‌گونه كه نبوّت پيامبر متفرّع بر خلقت نورى او است ، وصايت و خلافت على عليه السلام نيز متفرّع بر خلقت نورى او است . و هم‌چنين صريح است در افضليّت و برترىِ على عليه السلام بر تمام آفريدگان بعد از حضرت رسول صلى الله عليه و آله و سلم ، از پيامبران و فرشتگان گرفته تا ديگران . . .\r\nو كيست كه شكّ كند در اين‌كه فرد افضل و برتر براى امامت و خلافت بعد از پيامبر ، متعيّن است ؟ !\r\nآرى . . . به زودى از پندارهاى دروغين « دهلوى » پرده برمىداريم و يكى بعد از ديگرى بطلان آن‌ها را ثابت خواهيم كرد . آن‌گاه براى خوانندگان محترم به خوبى ظاهر و آشكار خواهد شد كه اين مرد ، اساس كار خود را بر پرتگاهى لرزان بنا نهاده كه او را به آتش دوزخ فرو خواهد افكند . . . و يارى را ، تنها از خدا مىخواهيم .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nسند حديث نور\r\nپژوهش ما ، در باره‌ى سند حديث نور ، براى اثبات تواتر اين حديث شريف است تا چه رسد به صحت آن ، از اين طريق كه در هر طبقه‌اى از طبقات ، تعداد راويان به اندازه‌اى است كه قطع و يقين به صدور اين حديث از رسول خدا صلى الله عليه و آله و سلم را مىرساند .\r\nدر آغاز ، اسامى راويان اين حديث را به ترتيب ، از صحابه ، تابعين و دانشمندانى كه اين حديث را نقل كرده‌اند ، مىآوريم :\r\n\r\nالف - صحابه :\r\n1 - اميرالمؤمنين حضرت علىّبن‌ابىطالب عليه الصّلاة والسّلام .\r\nحديث آن حضرت را دانشمندان ذيل نقل كرده‌اند :\r\nصالحانى ، كلاعى ، محمّدبن‌جعفر ، وصابى ، واعظ هروى ، محمّد صدر عالم .\r\n2 - حضرت ابوعبداللَّه حسين‌بن‌على عليه السلام .\r\nحديث آن حضرت را ، اين عدّه نقل كرده‌اند :\r\nعاصمى ، خوارزمى ، مطرزى ، شهاب‌الدّين احمد .\r\n3 - جناب سلمان رضوان اللَّه عليه .\r\nحديث آن بزرگوار را اينان آورده‌اند :\r\nاحمدبن‌حنبل ، عبداللَّه‌بن‌احمد ، ابن‌مغازلى ، شيرويه‌ديلمى ، نطنزى ، شهردار ديلمى ، خطيب خوارزمى ، ابن‌عساكر ، حموينى ، طالبى ، همدانى ، گنجى ، طبرى ، وصابى ،\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nهروى ، محمّدصدرعالم .\r\n4 - ابوذر غفارى ، حديث او را ابن‌مغازلى نقل كرده است .\r\n5 - جابربن‌عبداللَّه انصارى ، حديثش را ابن‌مغازلى آورده است .\r\n6 - عبداللَّه‌بن‌عبّاس ، حديث او را دانشمندان ذيل نقل كرده‌اند :\r\nابن حبيب بغدادى ، نطنزى ، گنجى ، حموينى ، زرندى ، شهاب‌الدّين احمد ، جمال محدّث .\r\n7 - ابوهريره . حديثش را حموينى آورده است .\r\n8 - انس‌بن‌مالك . حديث او را عاصمى نقل كرده است .\r\n\r\nب - اسامى راويان حديث « نور » از تابعين\r\n1 . حضرت امام‌علىبن‌الحسين زين‌العابدين عليه السلام\r\nبر طبق اصطلاح اهل سنّت ، اسم حضرت را جزء تابعين آورديم .\r\n2 . زادان ، ابوعمر كندى ، متوفّاى سال 82 .\r\n3 . ابوعثمان نهدى .\r\n4 . سالم‌بن‌ابن‌الجعد اشجعى ، متوفّاى سال 97 يا 98 يا 100 .\r\n5 . ابوالزّبير ، محمّدبن مسلم بن‌تدرس اسدى مكّى ، متوفّاى سال 126 .\r\n6 . عكرمة بن‌عبداللَّه بربرى مولاى ابن‌عبّاس متوفّاى سال 107 .\r\n7 . عبدالرّحمان بن‌يعقوب جهنى مدنى .\r\n8 . ابوعبيد ، حميدبن‌ابىحميد طويل بصرى متوفّاس سال 24 يا 43 .\r\n\r\nج - راويان حديث نور از دانشمندان ، حافظان و ائمّه حديث :\r\n1 . احمدبن‌حنبل شيبانى ( 241 ) .\r\n2 . ابوحاتم محمّدبن ادريس رازى ( 277 ) .\r\n3 . عبداللَّه بن‌احمدبن حنبل ( 290 ) .\r\n4 . ابن مردويه ابوبكر احمدبن موسى اصفهانى ( 290 ) .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n5 . ابونعيم احمدبن عبداللَّه اصفهانى ( 430 ) . « 1 »\r\n6 . ابن‌عبدالبرّ يوسف بن‌عبداللَّه بن‌نمرى قرطبى ( 463 ) .\r\n7 . خطيب بغدادى ، احمدبن علىبن ثابت ( 463 ) .\r\n8 . ابن‌مغازلى ، ابوالحسن علىّ بن‌معمّربن طيب جلابى ( 483 ) .\r\n9 . ابوشجاع شيرويه بن شهردار ديلمى ( 509 ) .\r\n10 . ابومحمّد عاصمى صاحب كتاب « زين‌الفتى فى تفسير سورة هل اتى » .\r\n11 . ابوالفتح محمّدبن‌على نطنزى ( حدود سال 550 ) .\r\n12 . ابومنصور شهرداربن شيرويه ديلمى ( 558 ) .\r\n13 . خطيب خوارزمى ، ابوالمويّد موفّق‌بن‌احمد مكّى ( 568 ) .\r\n14 . ابن‌عساكر ، ابوالقاسم علىبن الحسن دمشقى ( 571 ) .\r\n15 . صالحانى ، نورالدّين ابوحامد محمودبن‌محمّد .\r\n16 . مطرزى ، ابوالفتح ناصربن عبدالسيّد ( 610 ) .\r\n17 . ابومحمّد قاسم‌بن حسين‌خوارزمى ( 617 ) .\r\n18 . عبدالكريم رافعى قزوينى ( 624 ) .\r\n19 . كلاعى ، ابوالربيع سليمان‌بن‌موسى بلنسى ، معروف به ابن السبع ( 634 ) .\r\n20 . گنجى ، محمّدبن‌يوسف شافعى ( 658 ) .\r\n21 . محبّ طبرى ، ابوالعبّاس احمدبن‌عبداللَّه ( 696 ) .\r\n22 . حموينى ، ابوالمؤيّد ، ابراهيم‌بن‌محمّد ( 722 ) .\r\n23 . شرف‌الدّين درگزينى طالبى قرشى ( 743 ) .\r\n24 . زرندى ، محمّدبن‌يوسف ( حدود 750 ) .\r\n25 . محمّدبن‌يوسف حسينى معروف به گيسودراز ( 825 ) .\r\n26 . سيّدمحمد بن‌جعفر مكّى .\r\n\r\n\r\n","description":"","footnote":"\r\n( 1 ) . روايت او از كتاب خصائص العلويه تأليف نطنزى دانسته مىشود ، چنان‌كه به زودى در جاى خود خواهد آمد .\r\n","page_name":" 15 ","page_number":15},
  {"content":"\r\n\r\n27 . جلال بخارى ( 785 ) .\r\n28 . سيّدعلى همدانى .\r\n29 . جلال‌الدّين احمد خجندى .\r\n30 . سيّدشهاب‌الدّين احمد ، صاحب توضيح‌الدّلائل .\r\n31 . شهاب دولت‌آبادى ملقّب به ملك العلماء ( 849 ) .\r\n32 . شهاب‌الدّين احمدبن علىبن محمّد معروف به ابن‌حجر عسقلانى ( 852 ) .\r\n33 . احمدبن محمّد حافى حسينى .\r\n34 . وصابى ، ابراهيم‌بن عبداللَّه يمنى شافعى .\r\n35 . جمال الدّين ، عطاءاللَّه بن‌فضل اللَّه شيرازى ( 1000 ) . « 1 »\r\n36 . شيخ‌بن‌على علوى جفرى .\r\n37 . واعظ هروى ، شيخ محمّد .\r\n38 . احمدبن‌ابراهيم .\r\n39 . سيّدمحمّد ماه عالم .\r\n40 . محمّد صدر عالم .\r\n41 . حسان الهند غلام على آزاد ( 1154 ) .\r\nحديث نور متواتر است\r\nبه اين نكته بايد توجّه داشته باشيم كه روايت حضرت على عليه السلام به تنهايى خود بهترين دليل بر صحّت اين حديث و ثبوت آن است ؛ زيرا آن‌حضرت همان‌گونه كه « دهلوى » و پدرش بدان تصريح كرده‌اند معصوم است ( نه دروغ مىگويد و نه اشتباه مىكند ) . لذا در مقام بحث و استدلال مىتوان به همان يك حديث اكتفا كرد . افزون بر آن ، حديث نور متواتر است ؛ زيرا غير از آن حضرت ، هفت نفر ديگر از صحابه آن را نقل كرده‌اند .\r\n\r\n\r\n","description":"","footnote":"\r\n( 1 ) . در نسخه‌ى اصل بدين صورت آمده ، ولى صحيحش ( 926 ) است ( مؤلّف ) .\r\n","page_name":" 16 ","page_number":16},
  {"content":"\r\n\r\nابن‌حجر درباره‌ى حديث منسوب به رسول خدا كه حضرت فرموده است : « به ابوبكر دستور دهيد بر مردم نماز بخواند » چنين مىگويد :\r\nبدان كه اين حديث متواتر است ؛ زيرا از قول عايشه و ابن‌مسعود و ابن‌عبّاس و ابن‌عمر و عبداللَّه‌بن‌زمعه و ابوسعيد و علىّبن‌ابىطالب و حفصه نقل شده است . « 1 »\r\nبلكه ابن‌حزم در مسأله‌ى عدم جواز فروش آب « با نقل چهار نفر از صحابه » مدّعى تواتر شده و چنين مىگويد : اينان چهار نفر از صحابه رضىاللَّه‌عنهم مىباشند و اين نقل تواتر است كه مخالفت با آن جايز نيست . « 2 »\r\nدهلوى به هنگام پاسخ از مطاعن ابوبكر گويد : « و آن‌چه گفته شده است كه وى در جواب به فاطمه عليها السلام حديثى را نقل كرد كه غير از او كسى آن را روايت نكرده است ، كذب محض است ؛ زيرا اين حديث در كتب اهل سنّت به صورت حديث صحيح از قول حذيفةبن‌اليمان ، زبيربن‌العوام ، ابودرداء ، ابوهريره ، عبّاس ، على ، عثمان ، عبدالرّحمان‌بن‌عوف و سعدبن‌ابىالوقّاص نقل شده است . اينان از بزرگان صحابه بوده و در بين آنان افرادى هستند كه بشارت بهشت به آنان داده شده است . ملّا عبداللَّه مشهدى در كتاب « اظهار الحق » از رسول خدا صلى الله عليه و آله و سلم در باره‌ى حذيفة نقل كرده است كه حضرت رسول فرموده است : « هر آن‌چه را كه حذيفه برايتان حديث كرد ، او را تصديق كنيد . » و در بين آنان مرتضى على عليه السلام است كه به اجماع شيعه معصوم و به اجماع اهل سنّت ثقه است و در اين مقام ، به حديث عايشه و ابوبكر و عمر نمىتوان تكيه كرد و اعتبارى در اين جا ندارد .\r\nبخارى از مالك بن‌اوس‌بن حدثان نصرى روايت مىكند كه عمربن‌خطاب در حضور عدّه‌اى از صحابه كه در بين آنان على ، عبّاس ، عثمان ، عبدالرّحمان‌بن‌عوف ، زبيربن عوام و سعدبن‌ابىالوقاص بودند چنين گفت : شما را به خداوندى سوگند مىدهم كه به اجازه او آسمان و زمين پا برجاست : آيا مىدانيد كه رسول خدا صلىاللَّه‌عليه ( و\r\n\r\n\r\n","description":"","footnote":"\r\n( 1 ) . الصواعق المحرّقه ، فصل سوم از باب اوّل / 13 .\r\n( 2 ) . المحلى ، كتاب البيوع .\r\n","page_name":" 17 ","page_number":17},
  {"content":"\r\n\r\nآله ) و سلم فرموده است كه : « ما ارث نمىگذاريم ، هرچه كه از ما به جاى ماند ، صدقه است . » ؟ گفتند : خدا را ، بلى . بعد روى به على و عبّاس كرد و گفت : شما را به خداوند سوگند مىدهم آيا مىدانيد كه رسول خدا چنين فرموده است ؟ گفت : بار پروردگارا ! آرى .\r\nپس ثابت شد كه اين حديث هم‌چون آيه‌ى قرآن قطعىالصّدور است ؛ زيرا روايت يكى از اين چند نفرى كه اسامى آنان را ذكر كردم ، يقين‌آور است تا چه رسد به اين جمع ، مخصوصاً علىّ مرتضى كه در نزد شيعه معصوم است و روايت معصوم در نزد آنان در افاده‌ى يقين بسان قرآن مجيد است . « 1 »\r\nما مىتوانيم به همين عباراتى كه از دهلوى نقل كرديم ( و پاسخ مفصّل آن در كتاب « تشييد المطاعن » « 2 » بيان شده است ) از چندين جهت بر صحّت حديث نور استدلال كنيم :\r\n1 - دهلوى در اين عبارات تصريح كرده كه روايت يكى از اين صحابه كه نام برده - مانند ابوهريره - هم‌چون آيه‌ى قرآن ، يقين را مىرساند . و از آن جهت كه ابوهريره نيز از راويان اين حديث شريف است ، در اين صورت حديث نور - بسان آيه‌ى قرآن - يقين را مىرساند .\r\n2 - تمام وجوهى كه دهلوى براى روايت افرادى هم‌چون زبير و عبدالرّحمان و سعد و ابودرداء و امثال آن‌ها ذكر كرده كه يقين‌آور مىباشند ، همگى بلكه قوىتر از آن‌ها در حديث نور موجود است ؛ لذا به خاطر نقل اين عدّه از صحابه ، حديث شريف نور مسلّم‌الصدور است .\r\n3 - حديث نور را حضرت على عليه السلام نقل كرده و از عبارات دهلوى چنين استفاده مىشد كه هر حديثى را كه آن حضرت نقل كند ، صحيح و مسلّم و مساوى با قرآن مجيد\r\n\r\n\r\n","description":"","footnote":"\r\n( 1 ) . تحفةاثنا عشريه ، باب دهم .\r\n( 2 ) . كتاب « تشييد المطاعن » ، از آثار گران‌قدر علّامه سيد محمّد قلى لكهنوى پدر بزرگوار مرحوم سيد حامدحسين است كه به چاپ سنگى رسيده است . ( ويراستار )\r\n","page_name":" 18 ","page_number":18},
  {"content":"\r\n\r\nاست . بنابر اين حديث نور مساوى با قرآن مجيد است .\r\n4 - عبارات دهلوى صراحت داشت در اين كه اميرالمؤمنين على عليه السلام بر ديگر صحابه مزيّت و برترى دارد و روايتش قطع و يقين مىآورد . از سوى ديگر ، سخن دهلوى كه مىگويد : « آن حضرت در نزد شيعيان معصوم است » چندان درست نيست ؛ زيرا عدّه‌ى زيادى از اهل سنّت به عصمت آن حضرت تصريح كرده‌اند كه از آن جمله پدر خود دهلوى است ، چنان‌كه اين مطلب از كتاب « تحفة اثنى عشريه » و « تفسير » او ثابت مىشود . بنابر اين اعتقاد به معصوم‌بودن آن حضرت ، نزد هر دو گروه ( شيعه و سنّى ) ثابت و مسلّم است .\r\n5 - ظاهر كلام او اين بود كه روايت اين عدّه از صحابه - كه در بين آنان على و ابوهريره بودند - از روايت ابوبكر و عمر و عايشه قوىتر است . بنابراين حديث نور را - كه آن عدّه ، كه در بينشان على و ابوهريره بودند ، نقل كرده‌اند - قوىتر است از آن چه كه آن‌ها روايت كرده‌اند .\r\n\r\nنصّ روايات حافظان حديث و دانشمندان اهل سنّت\r\nدر اين جا به تفصيل ، عين عبارات حافظان حديث و دانشمندان اهل سنّت را درباره‌ى حديث نور مىآوريم .\r\n\r\n1 - روايت احمدبن‌حنبل\r\nدر كتاب « تذكرة الخواص » اين عبارت آمده است :\r\nحديثى است در مورد آن‌چه كه حضرت پيامبر صلى الله عليه و آله و سلم از آن آفريده شده است .\r\nاحمد در فضائل گويد : حديث كرد ما را عبدالرزّاق از معمّر از زهرى از خالدبن‌معدان از زاذان از سلمان كه رسول خدا صلى الله عليه و آله و سلم فرمود :\r\n« من و علىّبن‌ابىطالب نورى بوديم در پيشگاه خداوند متعال ، چهار هزار سال پيش از آن‌كه حضرت آدم را بيافريند . هنگامى كه خداوند آدم را آفريد ، آن نور را به دو بخش تقسيم كرد ، بخشى من و بخشى على شد . »\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو در روايتى ديگر آمده است كه :\r\n« من و على از يك نور آفريده شديم . » « 1 »\r\n\r\nرجال و ناقلان اين حديث\r\nتمامى رجال اين حديث ، ثقه وازرجال صحاح مىباشند . ايراد درمورد يكى از آنان ، مساوى با ايراد بركتب صحاح به‌ويژه صحيحين‌است . مگراين‌كه كسى بگويد روايات اين افراد ، در همه جا اعتبار دارد به جز در فضائل اميرالمؤمنين عليه السلام كه در اين صورت ، مدائح و تعريفات تبديل به نكوهش‌ها و عيب‌گيرىها شده و توثيق‌ها خلاف توثيق مىگردد .\r\nو لا حول و لا قوّة إلّاباللَّه . ( اكنون در مورد يك يكِ اين راويان سخن مىگوييم ) .\r\n\r\nعبدالرزّاق صنعانى\r\nدر جلد مربوط به حديث « تشبيه » ، شرح حال او و موقعيّت و عظمت شخصيّت او را در نزد اهل سنّت و نويسندگان كتب صحاح آورديم . « 2 » وى همان شخصيّتى است كه در حق او گفته شده : « بعد از رسول خدا ، مردم نزد هيچ كس كوچ نكردند ، بدان گونه كه به سوى عبدالرزّاق صنعانى كوچ كردند . » « 3 »\r\nمقدّسى از يحيىبن‌معين نقل مىكند كه وى گفته است : اگر عبدالرزّاق از اسلام برگردد ، باز هم ما حديث او را ترك نخواهيم كرد .\r\nمقدّسى گويد : « و احمدبن‌صالح گفت : به احمدبن‌حنبل گفتم : آيا كسى را كه به حديثش بهتر از عبدالرزّاق باشد ديده‌اى ؟ گفت : نه . ابوزرعه گويد : عبدالرزّاق يكى از كسانى است كه حديثش ثابت و مسلّم است . « 4 »\r\n\r\n\r\n","description":"","footnote":"\r\n( 1 ) . تذكرة خواصّ الامّة : 46 .\r\n( 2 ) . بنگريد ، مجلّد حديث تشبيه ، ترجمه فارسى ، ص 31 - 37 . ( ويراستار )\r\n( 3 ) . اين مطلب در « مرآة الجنان حوادث سال 211 » و الانساب - الصنعانى و الكمال مخطوط آمده است .\r\n( 4 ) . الكمال مخطوط .\r\n","page_name":" 20 ","page_number":20},
  {"content":"\r\n\r\nسبكى هنگامى كه مىخواهد « موسىبن‌هلال » را توثيق كند و گفتار ابن‌تيميّه را در اين مورد پاسخ گويد ، در ضمن بحثى طولانى چنين گويد : احمد رحمه‌اللَّه جز از افراد ثقه روايت نمىكند . به اين مطلب ، خود ابن‌تيميّه در كتابى كه بر ردّ بكرى نوشته ، در بخش‌هاى بعد از فصل دهم تصريح كرده و گويد : دانشمندان نقّاد و جرح و تعديل‌كننده راويان دو گروهند : برخى جز از افرادى كه در نزد آنان ثقه باشند روايت نمىكنند ، هم‌چون مالك و شعبه و يحيىبن‌سعيد و عبدالرّحمان بن مهدى و احمدبن حنبل كه بخارى و امثال او اين‌گونه‌اند . براى ما در مقام پاسخ به اشكالات ابن تيميه ، همين مقدار كفايت مىكند كه احمد جز از افراد ثقه روايت نمىكند . بدين‌سان ديگر ابن‌تيميه نمىتواند ايرادى بر ابن‌حنبل بگيرد . « 1 »\r\n\r\nمعمّربن راشد\r\nشرح حال او را نيز در همان جلد مربوط به حديث تشبيه آورده‌ايم . « 2 » در اين‌جا به گفتار « ذهبى » درباره‌ى او اكتفا مىكنيم : معمّربن‌راشد ، ابوعروة ازدى ، هم‌پيمان قبيله‌ى ازد ، از زهرى و همام نقل شده كه وى عالم و دانشمند يمن است .\r\nغندر و ابن‌مبارك و عبدالرزّاق از او حديث نقل كرده‌اند . معمّر گويد : در چهارده‌سالگى يعنى در سال فوت حسن بصرى به دنبال تحصيل علم رفتم . احمد درباره‌ى او گويد : معمّر را به هيچ‌كس ضميمه نمىكنى مگر اين كه او را بر آن كس مقدّم و جلوتر مىيابى . وى نسبت به تمام افراد هم‌زمان خود ، از همه بيشتر طالب علم بود ، عبدالرزّاق گويد : ده هزار حديث از او شنيدم . وى در ماه رمضان سال يك‌صد و پنجاه و سه در يمن از دنيا رفت . « 3 »\r\n\r\n\r\n","description":"","footnote":"\r\n( 1 ) . شفاء الأسقام في زيارة خيرالأنام : 10 - 11 .\r\n( 2 ) . بنگريد : مجلّد حديث تشبيه ، ترجمه‌ى فارسى ، ص 37 - 39 . ( ويراستار )\r\n( 3 ) . الكاشف 3 : 164 بنگريد : تهذيب التّهذيب 10 : 243 - 246 ، ترمذى و نسائى و ابن‌ماجه و ابوداود حديث او را نيز نقل كرده‌اند .\r\n","page_name":" 21 ","page_number":21},
  {"content":"\r\n\r\n\r\nزهرى\r\nزهرى را نيز در همان كتاب اسم برديم و شرح حال او را در آن‌جا نوشتيم ، « 1 » ابن‌حجر درباره‌ى او گفته است : « محمّدبن مسلم بن‌عبيداللَّه . . . زهرى ، كنيه‌اش ابوبكر ، فقيه حافظ . جلالت و متقن بودن او در حديث مورد اتّفاق است . وى از سران و رؤساى طبقه‌ى چهارم است . وفات او سال [ يكصد و 
  ] بيست و پنج است . يك سال يا دو سال جلوتر از آن نيز گفته شده است . ع » « 2 »\r\n\r\nخالدبن معدان\r\nبه برخى از عباراتى كه در شأن خالدبن معدان گفته شده ، اشاره مىكنيم :\r\n1 - ابن‌حبان : « وى از ابوامامه و مقدام‌بن‌معدى كرب روايت مىكند ، و هفتاد نفر از صحابه‌ى رسول خدا صلى الله عليه و آله و سلم را ملاقات كرده است . كنيه‌اش ابوعبداللَّه است و از بهترين بندگان خداوند متعال مىباشد . . . در سال 104 وفات كرده است . سال فوت او را سال 108 و سال 103 نيز گفته‌اند . » « 3 »\r\n2 - ذهبى : « فقيهى بزرگ ، ثَبَت ( نويسنده و تثبيت كننده‌ى حديث ) ، با هيبت و با اخلاص است ، گفته‌اند كه وى در هر روزى چهل هزار مرتبه تسبيح خداوند مىگفته است ، در سال 104 درگذشته و از بزرگان به طور مرسل حديث نقل مىكرده است . » « 4 »\r\n3 - ابن‌حجر : « وى از طبقه سوم از فقهاى شام بعد از صحابه به حساب مىآيد .\r\nعجلى گفته است : وى اهل شام و تابعى ثقه است . يعقوب بن‌شيبه و محمّدبن‌سعد و ابن‌جرير و نَسائى او را ثقه مىدانند . ابومسهر از اسماعيل بن‌عياش نقل كند كه وى از عبدة دختر خالدبن معدان و ام‌الضحّاك دختر راشد نقل كند كه خالدبن معدان گفته است كه من هفتاد نفر از صحابه‌ى پيامبر را ديده‌ام . » « 5 »\r\n\r\n\r\n","description":"","footnote":"\r\n( 1 ) . بنگريد : مجلّد حديث تشبيه ، ترجمه‌ى فارسى ، ص 40 - 42 . ( ويراستار )\r\n( 2 ) . تقريب التّهذيب 2 : 207 . « ع » رمزى است براى روايت اصحاب صحاح از او .\r\n( 3 ) . الثقات 5 : 349 .\r\n( 4 ) . الكاشف 1 : 247 .\r\n( 5 ) . تقريب التّهذيب 1 : 218 ، تهذيب التّهذيب 3 : 118 .\r\n","page_name":" 22 ","page_number":22},
  {"content":"\r\n\r\n\r\nزاذان كندى\r\nزاذان ، از مشاهير تابعين است . مسلم ، ابوداوود ، ترمذى ، نسائى و ابن‌ماجه در صحاح خود از او حديث نقل كرده‌اند .\r\nذهبى در « الكاشف » گويد : « ع - زاذان ، ابوعمرو كندى ( هم‌پيمان با قبيله‌ى كِند ) بزاز نابينا بود . وى از على و ابن‌مسعود و ابن‌عمر روايت كرده است و گفته‌اند كه از عمر نيز حديث شنيده است . عمربن مرّة و منهال‌بن عمرو از او حديث نقل كرده‌اند . وى ثقه است و در سال 108 وفات يافت . »\r\nابن‌قيسرانى مقدّسى در « اسماء رجال الصحيحين » خود ، نام او را چند بار در ضمن رجال صحيح مسلم آورده است . وى در مقدّمه‌ى همان كتابش اتّفاق حافظان حديث مانند ابن‌عدى و دارقطنى و ابن‌منده و حاكم و ديگر از گذشتگان و پيوستگان به آن‌ها از متأخّرين را ياد كرده كه گفته‌اند : هر كس كه از او در صحيحين روايت نقل شده باشد ، ثقه و حجّت است . بنابراين « زاذان » ثقه و حجّت است در نزد حفّاظ و پيشوايان حديث و غير آنان .\r\n\r\nسلمان فارسى\r\nو امّا سلمان ، اين صحابى بزرگوار ، بىنياز از معرّفى و نوشتن شرح حال است . در تمامى كتب مربوط به شرح حال صحابه ، زندگىنامه و حالات او آمده است . . . به « اسدالغابه » و « الاستيعاب » و ديگر كتب مربوطه مراجعه كنيد .\r\nشمّه‌اى از آن‌چه را كه ابن‌عبدالبرّ درباره‌ى آن جناب گفته است ، برايتان باز مىگوييم : « سلمان فارسى ، ابوعبداللَّه ، گفته‌اند كه وى غلام رسول خدا صلى الله عليه و آله و سلم بوده و به سلمان الخير معروف است . . . وى فردى نيكوكار ، بافضيلت ، انديشمند ، عادل ، پارسا و پاىبند به امور دينى و دستورات الاهى بود . هشام‌بن‌حسان از حسن نقل مىكند كه وى گفته است : سهميه‌ى سلمان پنج‌هزار بود . هرگاه سهميه‌اش مشخّص مىشد و به او\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمىدادند ، او تمامِ آن را در راه خدا به فقيران مىداد و از دست‌رنج خود زندگىاش را مىگذرانيد ، عبايى داشت كه قسمتى از آن را بستر خود قرار داده بود و قسمتى ديگر را مىپوشيد .\r\nابن‌وهب‌بن‌نافع از مالك نقل مىكند كه سلمان با دست خود از برگ خرما حصير مىبافت و از آن راه زندگى را مىگذرانيد و از هيچ‌كس چيزى نمىپذيرفت . خانه‌اى نداشت و روى زمين مىخوابيد و از سايه‌ى درختان استفاده مىكرد . شخصى به او گفت : آيا خانه‌اى برايت نسازم كه در آن سكونت كنى ؟ گفت : من نيازى به خانه ندارم .\r\nآن شخص اصرار زيادى كرده و گفت : من مىدانم چه‌گونه خانه‌اى برايت بسازم . گفت :\r\nچه خانه‌اى ؟ خصوصياتش را بگو . گفت : خانه‌اى برايت مىسازم كه هرگاه از جا حركت كنى ، سرت به سقفش بخورد و اگر پاهايت را دراز كنى به ديوارهايش برخورد كند . گفت : آرى بايد همين‌گونه باشد . بعد آن شخص به همين‌گونه خانه‌اى برايش ساخت .\r\nاز طرق مختلف و به اسناد گوناگون از رسول خدا صلى الله عليه و آله و سلم روايت شده است كه آن حضرت فرمود : « اگر دين در ستاره‌ى ثريّا باشد ، سلمان به آن دسترسى خواهد داشت . » و در روايتى ديگر آمده است كه : مردانى از فارس به آن خواهند رسيد . از عايشه روايت شده است كه گفت : سلمان فارسى مجالسى اختصاصى با رسول خدا صلى الله عليه و آله و سلم داشت كه بيشتر شبها با آن‌حضرت به سر مىبرد ، به طورى كه مىتوانستيم گفت كه بيش‌تر از ما در خدمت آن‌حضرت باشد .\r\nپسر « بُريده » از پدرش نقل مىكند كه پيامبر فرمود :\r\n« پروردگارم به من دستور داد چهار نفر را دوست داشته باشم و به من فرمود كه او خود آنان را دوست مىدارد : على و ابوذر غفارى و مقداد و سلمان . »\r\nقتاده از خثيمه از ابوهريره روايت كند كه گفت : سلمان داراى دو كتاب است .\r\nقتاده گويد : يعنى قرآن و انجيل . خلف‌بن‌قاسم از ابن‌المفسّر از احمدبن‌علىبن‌سعيد از عثمان‌بن‌ابىشيبه از جرير از اعمش از عمروبن‌مرّة از ابوالبخترى روايت كنند كه از على عليه السلام درباره‌ى سلمان پرسيده شد . پاسخ داد : « او علم اوّل و آخر را مىدانست ، او درياى بىپايان و از ما اهل‌بيت است . » اين روايت ابوالبخترى از على عليه السلام بود . در روايت زاذان از آن حضرت آمده است كه فرمود : « سلمان فارسى مثل لقمان حكيم است . »\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nسپس مانند سخن ابوالبخترى را روايت مىكند . كعب‌الاحبار گويد : سلمان از علم و حكمت پر است .\r\nمسلم گويد : حديث كرد ما را بهز ، از حمادبن‌سلمة ، از ثابت ، از معاويةبن‌قرّة از عائذبن‌عمرو كه ابوسفيان را به همراه عدّه‌اى نزد سلمان و صهيب و بلال آوردند . آنان گفتند : شمشيرهاى خداوند از گردن دشمن خدا برداشته نشد . ابوبكر گفت : اين بزرگ و رئيس قريش است . خبر به رسول خدا رسيد ، حضرت به ابوبكر روى كرده و فرمود :\r\n« گويا اين كه تو آنان را ناراحت كرده و به خشم درآورده‌اى و اگر آنان را ناراحت كرده باشى خداوند را به خشم در آورده‌اى ؛ » ابوبكر نزد آنان رفت و گفت : اى برادران ، آيا من شما را به خشم درآورده‌ام ؟ گفتند : نه ، اى ابوبكر ! خداوند تو را بيامرزد . « 1 »\r\nاو را داستان‌هاى نيكو ، روايات حسنه و فضائل فراوانى است . رضوان‌اللَّه‌عليه\r\nسلمان در اواخر دوران خلافت عثمان در سال سى و پنج وفات كرد ، بلكه در اوايل سال سى و شش نيز گفته‌اند . قولى ديگر نقل شده كه در دوران خلافت عمر بوده است . قول اوّل بيشتر گفته شده است و اللَّه اعلم ، شعبى گويد : سلمان در بالاخانه ابىقرّة كندى در مدائن ، ديده از جهان فرو بست .\r\nافرادى از صحابه هم‌چون ابن‌عمر ، ابن‌عبّاس ، انس‌بن‌مالك و ابوالطفيل ، از او روايت كرده‌اند .\r\n( پس از بررسى رجال و راويان حديث نور مىگوييم ) : سپاس خداوند را بر آشكارشدن بطلان ياوه‌سرايان و ثبوت صحت حديث شريف نور ، كه به سان نور\r\n\r\n\r\n","description":"","footnote":"\r\n( 1 ) . پوشيده نباشد كه در اصل صحيح مسلم در باب فضائل سلمان و بلال ، اين فراز عبارت بدين‌گونه نقل شده است كه گفتند : « لايغفراللَّه لك يا اخي » . ابن عبدالبر مصلحت ديده است كه لفظ « يا ابوبكر » را در بعد كلمه‌ى « لا » اضافه كند تا اين‌كه كلمه‌ى « لا » به « يَغْفِرُ » مربوط نشود و كلمه‌ى « يا أخي » را حذف كرده تا تكرارى نامتناسب لازم نيايد . حال چرا اين تحريف از او صادر شده است ؟ ! آيا به خاطر اين بوده كه اين حديث صراحت دارد در اين‌كه ابوبكر با ناراحت كردن سلمان ، خداوند را به خشم در آورده است ؟ ! . . . بنگريد به همين كتاب ( نفحات الازهار ) 7 : 173 .\r\n","page_name":" 25 ","page_number":25},
  {"content":"\r\n\r\nدرخشان بر فراز قلّه‌ى طور روشن است ، لكن كسى را كه خداوند نورى برايش قرار نداده نورى نخواهد بود تا حديث نور را تصديق كند ، و اين خداوند است كه به راستى و درستى فرموده است كه : « ديدگان كور نمىشوند ، لكن ديده قلب‌هايى كه در سينه‌هاست ، نابينا مىگردند . » « 1 »\r\n\r\nشرح حال احمدبن‌حنبل\r\nو امّا احمدبن‌حنبل ، او امام بزرگ و ركن استوار در نزد اهل سنّت ، يكى از بزرگان اسلام و شيوخ حديث است . بخشى از كلمات و عبارات بزرگان آنان را درباره‌ى وى قبلًا آورده و در حديث « تشبيه » پاره‌اى از آن‌ها را از مدارك مهمّ و تأليفات مشهور آنان مانند كتب ذيل ذكر كرده‌ايم . « 2 »\r\nالثّقات تأليف ابن‌حبّان ، حلية الأولياء از ابونعيم اصفهانى ، اكمال از اميرابن‌ماكولا ، الأنساب ابىسعد سمعانى ، وفيات الأعيان از ابن‌خلّكان ، تهذيب الاسماء و اللغات از نووى ، المختصر في اخبار البشر از ابوالفداء ايّوبى ، تذكرة الحفاظ ، العبر في خبر من غبر از ذهبى ، مرآة الجنان از يافعى ، تتمة المختصر في اخبار البشر از ابن‌الوردى ، رجال المشكاة از خطيب تبريزى ، تهذيب التّهذيب و تقريب التّهذيب از ابن‌حجر عسقلانى ، طبقات الشافعيّة ازسبكى ، طبقات الحفاظاز جلال الدّين سيوطى ، شرح المواهب‌اللدنيّه از زرقانى وديگرمعاجم رجال وكتب معتبره‌حديث درنزداهل سنّت .\r\nشايد آشكارترين مدح وى ، عبارت نووى و عبدالحق دهلوى باشد . نووى از ابراهيم‌بن‌حارث - كه از اولاد عبادةبن‌صامت است - نقل مىكند كه به بشرحافى گفته شد : چه خوب بود تو هم مانند احمد قيام مىكردى و هم چون او سخن مىگفتى ؟ بشر پاسخ داد : من توان اين كار را ندارم ، احمد بر جايگاه پيامبران ايستاده است . « 3 »\r\n\r\n\r\n","description":"","footnote":"\r\n( 1 ) . حج ( 22 ) : 46 .\r\n( 2 ) . بنگريد : مجلّد حديث تشبيه ، ترجمه‌ى فارسى ، ص 70 - 82 . ( ويراستار )\r\n( 3 ) . تهذيب الاسماء و اللغات 1 : 110 .\r\n","page_name":" 26 ","page_number":26},
  {"content":"\r\n\r\nعبدالحق دهلوى از ميمونى نقل كند كه ابن‌المدينى در بصره بعد از رويداد « محنة » به من گفت : اى ميمونى در اسلام هيچ كس به مانند احمد قيام نكرد . من از اين گفته‌ى او به شگفت آمدم ، زيرا ابوبكر در مقابل اهل ردّه قيام كرده بود . گفتم : به چه دليل و در چه مورد ؟ گفت : ابوبكر يارانى داشت ، ولى احمد يار و ياورى نداشت . در عين حال قيام كرد . « 1 »\r\nآيا از اين عبارات ، برترى او را نسبت به ابوبكر نمىتوانيم به دست آوريم ؟ !\r\nو اينك نمونه‌اى از آن‌چه كه در كتاب « سيراعلام النبلاء » درباره‌ى او آمده است :\r\nامام احمدبن‌حنبل ، او بحقّ ، امام است و به راستى شيخ‌الاسلام . . . . يكى از پيشوايان بزرگ . . . عبداللَّه‌بن‌احمد خبر داده است كه سفيان‌بن‌وكيع به او مىگفت : از پدرت حدود چهل سال قبل مسأله‌اى را درباره‌ى طلاق پيش از ازدواج به ياد دارم كه گفت : از رسول خدا صلىاللَّه‌عليه ( وآله ) و سلم و از على و ابن‌عبّاس و بيش از بيست نفر از تابعين روايت شده است كه اين كار اشكالى ندارد . من از پدرم اين مطلب را سؤال كردم .\r\nگفت : درست است . آرى من اين چنين گفته‌ام .\r\nنيز گويد كه به ياد دارم كه از ابوبكربن‌حمّاد شنيدم كه مىگفت : از ابوبكربن‌شيبه شنيدم كه مىگفت : نبايد به احمدبن‌حنبل گفته شود كه از كجا مىگويى ؟\r\nاز ابواسماعيل ترمذى شنيدم كه از ابن‌نمير ياد مىكرد كه مىگفت : در نزد وكيع بودم . مردى يا گروهى از شاگردان و طرف‌داران ابوحنيفه نزد او آمده و گفتند : در شهر ما مردى از بغداد آمده و درباره‌ى برخى از كوفيين سخنانى مىگويد . وكيع او را نشناخت .\r\nدر اين هنگام احمد از راه رسيد ، گفتند : اين همان مرد بغدادى است . وكيع روى به احمد كرده و گفت : يا ابا عبداللَّه شما كجا و اين‌جا ؟ بعد روى به حاضران كرده و گفت : جاى دهيد و راه بگشاييد . شروع كردند به استفاده علمى و پرسش‌هاى مختلف از همان كسى كه قبلًا او را نمىشناختند و او هم به احاديثى از رسول خدا استدلال مىكرد ، به وكيع گفتند : اين شخص در حضور تو جرأت مىكند اين مطالب را بگويد ! ! گفت : مردى كه از\r\n\r\n\r\n","description":"","footnote":"\r\n( 1 ) . رجال المشكاة شرح حال او .\r\n","page_name":" 27 ","page_number":27},
  {"content":"\r\n\r\nقول رسول خدا صلىاللَّه‌عليه ( وآله ) و سلم حديث نقل مىكند ، من چه بگويم ؟ بعد به او گفت :\r\nسخن ، جز همان‌چه كه تو مىگويى نيست . آنان به وكيع گفتند : به خدا سوگند اين بغدادى تو را هم فريب داده است .\r\nابراهيم حربى گويد : ابوعبداللَّه احمدبن‌حنبل را ديدم به گونه‌اى كه گويا خداوند ، علم اوّلين و آخرين را در او جمع كرده بود .\r\nاز ديگرى نقل شده است كه گفت : من كسى را آگاه‌تر از احمد به فقه و معانى حديث نديدم .\r\nاحمدبن‌سلمه گويد : از ابن‌راهويه شنيدم كه مىگفت : من با احمد و ابن‌معين جلساتى داشتم و با هم‌ديگر مباحثه و مذاكره‌ى علمى مىكرديم . من درباره‌ى فقه و تفسير سخن مىگفتم . همگى ساكت مىشدند غير از احمد .\r\nابوبكر خلال گويد : احمد كتاب‌هاى مربوط به آراى ديگران را مىنوشت و آنان را حفظ مىكرد و بعد به آن‌ها توجّهى نمىنمود .\r\nابراهيم‌بن‌شماس گويد : از وكيع‌درباره‌ى خارجةبن‌مصعب پرسيديم ، گفت :\r\nاحمد مرا نهى كرده از اين‌كه از او حديثى نقل كنم . عبّاس‌بن‌محمّد خلال گويد :\r\nابراهيم‌بن‌شماس گويد : از وكيع و حفص‌بن‌غياث شنيدم كه مىگفتند : كسى به سان اين جوان وارد كوفه نشده است . و مقصودشان احمدبن‌حنبل بود .\r\nگفته‌اند كه احمد نزد حسين جعفى به همراه نامه‌اى بلند بالا آمد تا درباره‌ى او شفاعت كند . حسين به احمد گفت : اى ابوعبداللَّه ! بين من و خودت واسطه‌اى قرار مده ، زيرا هيچ‌كس كه از خود تو بزرگ‌تر باشد ، وجود ندارد .\r\nخلال ، از مروزى نقل كند كه در طرسوس به خضر مروزى گفت كه از ابن‌راهويه شنيدم كه از يحيىبن‌آدم نقل مىكرد كه مىگفت : احمدبن‌حنبل امام ما است .\r\nخلال ، ازمحمّدبن‌على ، ازاثرم‌نقل مىكندكه برخىكسانىكه به همراه ابوعبداللَّه نزد يحيىبن‌آدم جمع شده و شاهد مناظره احمد با او بودند ، مىديدند كه چگونه سروصداى آنان بلند مىشود با اين‌كه يحيى يكى از افراد كم‌نظير زمان خودش در فقه بود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nخلال ، از مروزى ، از محمّدبن‌يحيىقطان روايت كند كه ديدم پدرم را كه احمدبن‌حنبل را خيلى احترام مىكرد . كتاب‌هايش را به او بخشيد ، ( و يا گفت كه حديثش را به او داد ) .\r\nقواريرى از يحيىقطّان نقل كند كه گفت : بر ما كسى هم‌چون اين دو نفر - احمدبن‌حنبل و يحيىبن‌معين وارد نشد . و به بغداد كسى نيامد كه نزد من محبوب‌تر از احمدبن‌حنبل باشد .\r\nعبداللَّه‌بن‌احمد گويد : از پدرم شنيدم كه مىگفت : روزى كه من از بصره بيرون آمدم ، بر يحيىبن‌سعيد خيلى سخت گذشت و خروج من براى او دشوار بود .\r\nعمروبن عبّاس گويد : از عبدالرّحمان‌بن مهدى شنيدم كه اصحاب حديث را ياد مىكرد و مىگفت : اعلم آنان به حديث ثورى ، احمدبن حنبل است . و مىگفت : روزى كه احمد وارد شد ، ابن‌اسدى گفت : هر كس مىخواهد به ما بين دو شانه ثورى بنگرد ، به اين شخص نگاه كند .\r\nمروزى گويد : احمد گفت : من به حديث سفيان توجّه كردم تا اين‌كه آن را از قول دو نفر نوشتم تا وقتى كه يحيىبن‌آدم و بعد از او اشجعى بر ايمان سخن گفت و نوشته‌ها نزد ما مىآمد و ما بدون اين‌كه بشنويم حديث را مىنوشتيم .\r\nاز ابن‌مهدى نقل شده است كه گفت : به احمد نظر نيفكندم مگر اين‌كه به ياد سفيان افتادم .\r\nعبداللَّه‌بن احمد گويد : از پدرم شنيدم كه مىگفت : وكيع با ابن مهدى در مورد در حدود شصت حديث از احاديث سفيان مخالفت كرده است . من اين مطلب را به وكيع گفتم و او از من پنهان مىداشت .\r\nعبّاس دورى گويد : از ابوعاصم شنيدم كه مىگفت : شما چه كسى را از اصحاب حديث مىدانيد ؟ اين مرد بغدادى است . گفت : در نزد ما احمدبن حنبل و يحيىبن معين و ابوخثيمه و عيطى و سويدى هستند تا اين‌كه جماعتى را نيز در كوفه و بصره براى او شمرد . ابوعاصم گفت : من همه‌ى كسانى را كه اسم بردى ديده‌ام و نزد من آمده‌اند ، ولى هيچ يك را به‌مانند همين جوان نديدم ، مقصودش احمدبن حنبل بود .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاز سليمان بن‌حرب نقل شده كه به شخصى گفت : از احمدبن‌حنبل در باره‌ى فلان مسأله بپرس كه او در نزد ما امام است .\r\nعبدالرزّاق گويد : كسى را فقيه‌تر و پرهيزكارتر از احمدبن حنبل نديدم .\r\nذهبى گويد : من مىگويم : اين سخن را عبدالرزّاق در حالى مىگويد كه افرادى هم‌چون ثورى و مالك و ابن‌جريح را ديده است .\r\nحفص‌بن غياث گويد : كسى مانند احمد وارد كوفه نشده است .\r\nهيثم‌بن‌جميل حافظ گويد : اگراحمد زنده‌مىماند ، براهل زمان خودحجّت مىشد .\r\nقتيبه گويد : بهترين اشخاص زمان ما ابن‌مبارك است و بعد اين جوان ، يعنى احمدبن‌حنبل . هرگاه كسى را مىبينم كه احمد را دوست دارد ، مىدانم كه او طرفدار و صاحب سنّت است . و اگر زمان ثورى و اوزاعى و ليث را درك مىكرد ، بر آنان مقدّم بود .\r\nبه قتيبه گفته شد : تو احمد را به تابعين ضميمه مىكنى و در كنار آن‌ها مىگذارى ؟ پاسخ داد : در كنار بزرگان تابعين .\r\nمزنى گويد : شافعى به من گفت : در بغداد جوانى را ديدم كه هرگاه مىگفت « خبر داد » ، همه‌ى مردم مىگفتند : راست مىگويد . گفتم : او كه بود ؟ گفت : احمدبن‌حنبل .\r\nحرمله گويد : ازشافعى شنيدم كه مىگفت : از بغداد خارج شدم درحالى كه شخصى را برتر و داناتر و فقيه‌تر و پرهيزكارتر از احمدبن‌حنبل به جانشينى نگذاشتم .\r\nزعفرانى گويد : شافعى به من گفت : عاقل‌تر از احمد و سليمان داود هاشمى نديدم .\r\nمحمّدبن اسحاق بن‌راهويه گويد : پدرم به من گفت كه احمد به من گفت : بيا تا به تو بنمايانم چيزى را كه مثلش را نديده باشى . مرا نزد شافعى برد . پدرم به من گفت :\r\nشافعى كسى هم‌چون احمدبن‌حنبل نديده بود و اگر احمد و جان‌فشانىِ او نبود ، اسلام از بين رفته بود . مقصودش رويداد محنت بود . « 1 »\r\n\r\n\r\n","description":"","footnote":"\r\n( 1 ) . طبرى گويد : در سال 218 مأمون به اسحاق‌بن‌ابراهيم نامه‌اى نوشته و دستور داد از همه‌ى قضاة و محدّثين امتحان به عمل آورد و كسانى كه به عقايد خود در مورد قديم‌بودن و غيرمخلوق‌بودن قرآن پاىبند مىباشند ، گرفته و زندان و تبعيد كند . از جمله محدّثانى كه تا آخرين لحظه مقاومت كردند ، احمدبن‌حنبل بود كه دست و پايش را به زنجير بسته و بعد او را به طرسوس و رقّه تبعيد كردند . اين سال را سال محنة گفتند . ( مترجم )\r\n","page_name":" 30 ","page_number":30},
  {"content":"\r\n\r\nاز اسحاق‌بن‌راهويه روايت شده كه وى گفته است : احمد بين خدا و خلقش حجّت است .\r\nمحمّدبن‌عبدويه گويد : از علىّبن‌مدينى شنيدم كه مىگفت : احمد در نزد من ، از سعيدبن‌جبير در زمان خودش افضل است ؛ زيرا سعيد افرادى هم‌چون خود داشت .\r\nاز ابن‌مدينى نقل شده است كه گفت : خداوند دين را به ابوبكر در جنگ با مرتدّين و به احمد در سال محنت ، عزّت بخشيد .\r\nابوعبيد گويد : علم به چهار نفر پايان يافت : يكى از آن‌ها احمدبن‌حنبل كه فقيه‌ترين آنان بود . و بعد داستان را ذكر مىكند .\r\nنيز او گويد : من با يادآورى از احمدبن‌حنبل خود را مىآرايم ، و كسى را داناتر از او به سنّت نديدم .\r\nحسن‌بن‌ربيع گويد : احمدبن‌حنبل را جز به ابن‌مبارك در شخصيّت و تقوايش تشبيه نكردم .\r\nطبرانى ، از محمّدبن‌حسن انماطى نقل كند كه در مجلسى بوديم كه يحيىبن‌معين و ابوخيثمه نيز در آن‌جا بودند . شروع كردند به تعريف و ستايش از احمدبن‌حنبل .\r\nشخصى در آن‌جا گفت : بعضى از اين ويژگىها در او هست . يحيى در پاسخ او گفت : تو ستايشِ بسيار بر احمد را خوش نمىدارى . اگر براى ستايش از او بنشينيم و مجلسى تشكيل دهيم ، نمىتوانيم تمامى فضايل او را بازگوييم . عبّاس از ابن‌معين روايت كرده است كه گويد : من كسى را به مانند احمدبن‌حنبل نديده‌ام .\r\nنفيلى گويد : احمدبن‌حنبل از بزرگان دين است . مروزى گويد : نزد ابوثور بودم ، مسأله‌اى از اوپرسيدند . درپاسخ گفت : ابوعبداللَّه احمدبن‌حنبل - كه شيخ و امام ما است - در اين مسأله چنين گفته است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nابن‌معين گويد : نديدم كسى را كه به خاطر خدا حديث گويد مگر سه نفر را :\r\nيعلىبن‌عبيد و عينى و احمدبن‌حنبل .\r\nابن‌معين گويد : مردم مىخواهند من مثل احمد باشم . به خدا سوگند من هيچ‌گاه مثل او نمىتوانم باشم .\r\nابو خيثمه گويد : مانند احمد كسى را نديدم و استواردل‌تر از او كسى را نمىشناسم .\r\nعلىبن‌خشرم گويد : از بشربن‌حارث شنيدم كه مىگفت : از من درباره‌ى احمدبن‌حنبل مىپرسند . او به كوره‌ى گداخته وارد شد و طلاى سرخ بيرون آمد .\r\nعبداللَّه‌بن‌احمد گويد : به هنگامى كه پدرم كتك مىخورد ، اصحاب بشر حافى به او گفتند : خوب است تو بيرون روى و بگويى من با احمدبن‌حنبل هم‌عقيده‌ام . پاسخ داد :\r\nآيا مىخواهيد من در جاى پيامبران قرار گيرم ؟\r\nقاسم‌بن‌محمّد صائغ گويد : از مروزى شنيدم كه مىگفت : به ديدن ذوالنون به زندان رفتم و ما در محلّه‌ى نظاميان بوديم . گفت : حال آقاى ما چه‌طور است ؟ مقصودش احمدبن‌حنبل بود .\r\nمحمّدبن‌حماد طهرانى گويد : از ابوثور فقيه شنيدم كه مىگفت : احمدبن‌حنبل از ثورى اعلم و افقه است .\r\nنصربن‌على جهضمى گويد : احمد افضل اهل زمان خودش بود .\r\nصالح‌بن‌على حلبى گويد : از ابوهمام سكونى شنيدم كه مىگفت : كسى را به مانند احمدبن‌حنبل نديدم و او خود كسى را هم‌چون خود نديده است . از حجّاج‌بن‌شاعر نقل شده است كه گويد : من كسى را افضل از احمدبن‌حنبل نديدم و دوست ندارم پيش از آن‌كه به احمد برسم در راه خدا كشته شوم . به خدا سوگند وى در امامت به مقامى رسيده بود كه سفيان و مالك نرسيده بودند .\r\nعمروناقد گويد : هر گاه احمدبن‌حنبل در حديثى با من موافقت مىكرد ، از مخالفت ديگران باكى نداشتم .\r\nابن‌ابىحاتم گويد : از پدرم درباره‌ى علىبن‌مدينى و احمدبن‌حنبل پرسيدم كه\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nكدام‌يك از آن دو حافظترند ؟ گفت : هر دو در حفظ حديث به هم نزديكند ، ولى احمد افقه از او است . هرگاه كسى را ديدى كه احمد را دوست مىدارد ، بدان كه او صاحب سنّت است .\r\nابوزرعه گويد : احمدبن‌حنبل از اسحاق بزرگ‌تر و فقيه‌تر است ، كسى را كامل‌تر از احمد نديدم .\r\nمحمّدبن‌يحيى ذهلى گويد : احمد را بين خود و خداوند متعال ، امام و پيشوا قرار دادم .\r\nمحمّدبن‌مهران حمّال گويد : غير از احمد كسى باقى نمانده است .\r\nامام‌الأئمه ابن‌خزيمه گويد : از محمّدبن‌سحنويه شنيدم كه مىگفت : از ابوعميربن‌نحّاس رملى شنيدم كه سخن از احمدبن‌حنبل به ميان آمد . گفت : خداوند او را رحمت كند . چه‌قدر در دنيا صابر و پايدار بود . چه قدر شبيه و همانند گذشتگان بود و به صالحان چه‌قدر وابسته بود . دنيا بر او عرضه شد كه از پذيرش آن خوددارى كرد و بدعت‌ها بر او عرضه شد كه آن‌ها را نفى كرد و ناديده گرفت .\r\nابوحاتم گويد : ابوعمير كه از مسلمانانِ عابد بود ، به من گفت : از احمدبن‌حنبل چيزى برايم املا كن .\r\nاز ابوعبداللَّه بوشنجى روايت شده است كه گفت : جامع‌تر در همه‌چيز و عاقل‌تر از احمدبن‌حنبل نديدم .\r\nابن‌واره گويد كه احمد صاحب فقه ، صاحب حفظ و صاحب معرفت بود .\r\nنسائى گويد : احمدبن‌حنبل معرفت و آشنايى به حديث و فقه را با پرهيزكارى و زهد و صبر جمع كرده بود .\r\nاز عبدالوهّاب ورّاق روايت شده است كه گفت : هنگامى كه رسول خدا صلّىاللَّه عليه ( وآله ) وسلّم فرمود : « ( مطلب را ) به عالم و داناى آن برگردانيد . » ما به احمدبن‌حنبل برگردانيديم كه اعلم اهل زمان خودش بود .\r\nابوداوود گويد : مجالس احمد مجالس آخرت بود ، از امور دنيا سخنى به ميان نمىآمد ، هيچ‌گاه نديدم كه سخنى از دنيا به ميان آورد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nصالح‌بن‌محمّد جزرة گويد : فقيه‌ترين كسى را كه در حديث درك كردم احمدبن‌حنبل بود .\r\nعلىبن‌خلف گويد : از حميدى شنيدم كه مىگفت : تا وقتى كه من در حجاز بودم و احمد در عراق و ابن‌راهويه در خراسان ، هيچ كس بر ما غلبه نكرد .\r\nخلال گويد : محمّدبن‌ياسين بلدى به ما گفت كه وقتى به ابن‌ابىادريس گفته شد اصحاب حديث از بين رفته‌اند ، گفت : تا وقتى كه خداوند احمدبن‌حنبل را نگه داشته است ، اصحاب حديث از بين نرفته‌اند .\r\nاز ابن‌المدينى نقل شده است كه گفت : آقايم احمدبن‌حنبل به من دستور داد كه جز از كتاب حسين‌بن‌حسن روايت نكنم .\r\nابومعين رازى گويد : از ابن‌المدينى شنيدم كه مىگفت : در بين اصحاب ما كسى حافظتر از احمد نيست و به من رسيده است كه او جز از روى كتابى حديث نمىگفت و او براى من سرمشق است .\r\nو از او نقل شده است كه گويد : احمد ، امروز حجّت خداوند بر آفريدگان اوست .\r\nعمربن عبدالمنعم از ابىاليمين كندى از عبدالملك‌بن ابىالقاسم از ابواسماعيل انصارى از ابويعقوب قراب از محمّدبن‌عبداللَّه جوزقى از ابوحامد شرقى از احمدبن‌سلمة از احمدبن‌عاصم از ابوعبيد قاسم‌بن‌سلام نقل كند كه گفت : علم به چهار نفر پايان يافت : احمدبن‌حنبل كه افقه آنان است ، ابن‌ابىشيبه كه حافظترين آن‌ها است ، علىّبن‌مدينى كه عامل‌ترين آنان به آن است و يحيىبن‌معين كه نويسنده‌ترين آنان است .\r\nاسحاق منجنيقى از قاسم‌بن‌محمّد مودّب از محمّدبن‌ابىبشر روايت كند كه گفت :\r\nدر مسأله‌اى به احمدبن‌حنبل رجوع كردم . گفت : نزد عبيد برو ، او بيانى دارد كه از ديگران مثل آن را نخواهى شنيد . نزد او رفتم . پاسخ او مرا قانع كرد . سخن احمد را به او گفتم : گفت : او مردى از كارگزاران الاهى است كه خداوند ، جامه‌ى علم او را گسترده و مقامى عالى نزد خود برايش ذخيره نموده ، نمىبينى كه مورد محبّت و الفت ديگران است ؟ ديدگان من در عراق مردى را نديده است كه هم‌چون او خصلت‌هاى نيكويى را\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nجمع كرده باشد . خداوند به حلم و علم و فهمى كه در او قرار داده است بركت دهد .\r\nو به اسناد من به ابىاسماعيل انصارى از اسماعيل‌بن ابراهيم از نصربن‌ابىنصر طوسى از علىّبن‌احمدبن‌حشيش از ابوالحديث صوفى در مصر از پدرش از مزنى كه مىگفت : احمدبن‌حنبل در روز محنت ، ابوبكر در روز ردّه ، عمر در روز سقيفه ، عثمان در يوم الدّار و على در روز صفين .\r\nاحمدبن‌محمّد رشدينى از احمدبن‌صالح مصرى روايت كند كه مىگفت : در عراق فردى جامع هم‌چون اين دو نفر نديدم : احمدبن‌حنبل و محمّدبن عبدالله بن‌نمير .\r\nاحمدبن سلمة نيشابورى از ابن‌وارة روايت كند كه گفت : احمدبن‌حنبل در بغداد ، احمدبن صالح در مصر ، ابوجعفر نفيلى در حران و ابن‌نمير در كوفه ، اينان استوانه‌هاى دين‌اند .\r\nعلىبن جنيد رازى گويد : از ابوجعفر نفيلى شنيدم كه مىگفت : احمدبن‌حنبل از بزرگان دين است .\r\nاز محمّدبن مصعب عابد نقل شده است كه گفت : يك تازيانه كه در راه خدا بر احمدبن حنبل وارد شد ، از روزهاى بشربن‌حارث حافى بزرگ‌تر است .\r\nابوعبدالرّحمان نهاوندى گويد : از يعقوب فسوى شنيدم كه مىگفت : از هزار استاد حديث نوشتم كه مىگفتند : حجّت در بين من و خدا ، احمدبن‌حنبل و احمدبن صالح مىباشد .\r\nو به اسنادى كه به انصارى شيخ‌الاسلام مىرسد از ابويعقوب ، از منصوربن‌عبداللَّه ذهلى ، از محمّدبن‌حسن‌بن‌على بخارى ، از محمّدبن‌ابراهيم بوشنجى نقل كند كه از احمدبن‌حنبل ياد كرده و گفت : او در نزد من از سفيان ثورى افضل و افقه است ، زيرا سفيان بدان‌گونه كه احمد آزموده شد ، امتحان نگرديد و او و فقيهان ديگر شهرها دانش احمدبن‌حنبل را نداشتند ، زيرا وى دانش همگان را گرد آورده بود و به اشتباهات و راستگو و دروغگوى آنان آگاهى كامل داشت .\r\nگويد : از بشربن‌حارث به من خبر رسيده كه گفت : احمد بر جايگاه پيامبران ايستاده است . احمد در نزد ما به سختى و آسانى ، نعمت و ناراحتى هر دو آزمايش شد و\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر هر دو حالت به خداوند متعال چنگ زده بود .\r\nابويحيى ناقد گويد : در نزد ابراهيم‌بن‌عرعرة بوديم ، از علىبن‌عاصم ياد شد ، شخصى گفت كه احمدبن‌حنبل او را ضعيف مىداند . ديگرى گفت : اگر ثقه باشد تضعيف احمدبن‌حنبل به او ضررى نمىرساند . ابن‌عرعرة گفت : به خدا سوگند اگر احمد درباره‌ى علقمه و اسود سخن گويد ، آن دو را تغيير مىدهد .\r\nخشنى گويد : از اسماعيل‌بن‌خليل شنيدم كه مىگفت : اگر احمدبن‌حنبل در بنىاسرائيل مىبود آيتى بود . « 1 »\r\n\r\nروايت احمد دليل بر صحّت حديث است\r\nدر نزد محقّقان و انديشمندان اهل سنّت ، وقتى احمد حديثى از احاديث را روايت كند ، به خودى خود دليل بر صحّت آن حديث است . خوارزمى مكّى به هنگام سخن از فضايل على عليه السلام و اين‌كه آن حضرت داراى فضايل بىشمار است ، بعد از آن كه احاديثى را از رسول خدا صلّىاللَّه‌عليه ( وآله ) و سلم نقل مىكند ، به سخنى كه از احمدبن‌حنبل روايت مىكند استشهاد كرده و چنين مىگويد :\r\nآن‌چه كه از امام حافظ احمدبن‌حنبل روايت شده بر اين مطلب ، دلالت مىكند .\r\nوى بدان‌گونه كه اصحاب حديث مىدانند ، يكتايى در بين هم‌رديفان و امام زمان خود و يكّه‌سوارى است كه سوارگان از حفّاظ را در ميدان حفظ به زانو درآورده است ، و روايت او درباره‌ى آن حضرت پذيرفته شده و مورد تصديق و پذيرش قرار مىگيرد ؛ زيرا معلوم است كه امام احمدبن‌حنبل و امثال او به برترى شيخين عقيده دارند . از اين رو روايت او درباره‌ى فضايل علىّبن‌ابىطالب به‌سان ستون سپيده صبح است كه نمىتوان با كف دست آن را پوشانيد . و آن روايت اين است :\r\nروايتى است كه شيخ امام زاهد فخرالأئمّه ابوالفضل بن‌عبدالرّحمان حفربندى خوارزمى رحمه اللَّه تعالى به صورت اجازه از شيخ امام ابومحمّد حسن‌بن‌احمد سمرقندى ، از\r\n\r\n\r\n","description":"","footnote":"\r\n( 1 ) . سير اعلام النبلاء 11 : 177 به بعد .\r\n","page_name":" 36 ","page_number":36},
  {"content":"\r\n\r\nابوالقاسم عبدالرّحمان بن‌احمدبن محمّدابن عبدان عطّار و اسماعيل بن‌ابىنصر عبدالرّحمان صابونى و احمدبن حسين بيهقى ، همگى از ابوعبداللَّه حافظ ، از قاضى امام ابوالحسن علىّبن‌الحسين و ابوالحسن محمّدبن مظفّر حافظ روايت مىكند كه اين دو مىگويند :\r\nشنيديم از ابوحامد محمّدبن هارون حضرمى از محمّدبن منصور طوسى كه گفت :\r\nشنيدم از احمدبن حنبل كه مىگفت : هيچ‌يك از اصحاب رسول خدا صلّى اللَّه عليه ( وآله ) وسلّم را چندان فضائل نرسيده بدان گونه كه براى علىّبن ابىطالب فضايل وارد شده است . « 1 »\r\nبنابراين هر آن‌چه كه احمد درباره‌ى اميرالمؤمنين عليه السلام روايت كند ، مقبول و مورد تصديق است .\r\nحافظ گنجى شافعى نيز به همين مطلب تصريح كرده است . گويد : ذكر فضايل اميرالمؤمنين علىّبن ابىطالب را از آيات قرآن نمىتوان ياد كرد مگر اين‌كه كتابى مخصوص دراين باره قرار داده شود و شمارش همه‌ى فضايل آن‌حضرت در حدّ توان ما نيست . بدان دليل كه نويسنده‌ى اين كتاب محمّدبن يوسف‌بن محمّد گنجى شافعى كه خداوند ، از او درگذرد روايت كرده كه شيخ مقرى ابواسحاق ابراهيم بن‌بركة كتبى در موصل . . . از مجاهد از ابن‌عبّاس روايت كرده است كه رسول خدا صلى الله عليه و آله و سلم فرمود :\r\n« لو أن الغياض أقلام و البحر مداد و الجن حُسّاب و الإنس كُتّاب ما أحصوا فضائل علىّبن ابىطالب . »\r\n« اگر درختان جنگل‌ها قلم و درياها مركّب ، جنّ حساب‌كننده و انسان نويسنده باشند ، فضايل علىّبن ابىطالب را شماره نخواهند كرد . »\r\nنيز بر اين مطلب دلالت مىكند روايتى كه از امام اهل حديث احمدبن‌حنبل به ما رسيده است كه آشناترين اصحاب حديث است در علم حديث ، و يكتاى هم رديفان و امام زمان خويش است . « 2 »\r\nسبط ابن‌جوزى گويد : در اين باب ، احمد مرجع همگان است . هرگاه حديثى نقل\r\n\r\n\r\n","description":"","footnote":"\r\n( 1 ) . مناقب اميرالمؤمنين : 3 .\r\n( 2 ) . كفايةالطّالب : 253 .\r\n","page_name":" 37 ","page_number":37},
  {"content":"\r\n\r\nكند ، مىبايست به سوى روايت او رفت ؛ زيرا وى امام زمان خود و دانشمند دوره‌ى خويش است و در علوم نقلى بر هم‌رديفان خود ترجيح دارد ، يكّه‌سوارى است كه در ميدان تاخت كسى هم‌پاى او نيست . و اين است آن پاسخ درست به تمام ايراداتى كه در اين باب در احاديث كتاب آورده‌اند . « 1 »\r\n\r\nپاسخ سبطابن‌جوزى به تضعيف حديث نور\r\nسبطابن‌جوزى حديث را به همان‌گونه كه گذشت روايت مىكند . سپس چنين مىگويد :\r\nاگر گفته شود : برخى اين حديث را تضعيف كرده‌اند ، پاسخ آن است كه حديثى را كه تضعيف كرده‌اند ، با الفاظى ديگر و اسنادى غير از اين اسناد است ، امّا لفظ حديث اين است : « من و هارون‌بن‌عمران و يحيىبن‌زكريا و علىّبن‌ابىطالب از يك طينت آفريده شديم . » و در روايتى آمده است كه من و على از يك نور آفريده شديم ، دو هزار سال پيش از خلقت حضرت آدم در طرف راست عرش بوديم و در صلب مردان در حركت و جابه‌جايى بوديم تا اين‌كه به عبدالمطّلب رسيديم .\r\nدرباره‌ى اسنادگفته‌اند : دراسناد اين حديث محمّدبن‌خلف مروزى است كه فردى فراموش شده‌است . نيز در سند حديث ، جعفربن‌احمدبن بيان وجود دارد كه شيعى است .\r\nامّا حديثى را كه روايت كردم ، با اين لفظ و اسناد مخالف است ؛ زيرا رجال آن همگى ثقه هستند . اگر گفته شود : عبدالرزّاق تمايل به تشيّع دارد ، مىگوييم : او بزرگترين استاد احمدبن‌حنبل است . احمد براى شنيدن حديث از او ، از بغداد تا صنعارفت و گفت :\r\nمن‌كسى را هم چون عبدالرزّ 4 اق نديدم واگراو بدعتى مىداشت ، ابن‌حنبل از او حديث نقل نمىكرد ، در حالى كه تا دم مرگ از او روايت مىكرد . عمده‌ى احاديثى كه در كتاب « المسند » آورده ، از طريق او روايت كرده است و در صحيحين نيز از او روايت شده است . « 2 »\r\n\r\n\r\n","description":"","footnote":"\r\n( 1 ) . تذكرة الخواص : 22 .\r\n( 2 ) . تذكرة خواصّ الامّة : 46 - 47 .\r\n","page_name":" 38 ","page_number":38},
  {"content":"\r\n\r\n\r\nشرح حال سبطابن‌جوزى\r\nسبطبن‌جوزى از بزرگان دانشمندان اهل سنّت و محدّثان مورد اعتماد آنان است . برخى از دانشمندان شرح حال او را آورده‌اند ، كه كلام دوازده تن را نقل مىكنيم :\r\n1 - ابوالمؤيّد خوارزمى : امّا مسند اوّل ، كه مسند استاد ابومحمّد حارثى بخارى است ، خبر دادند مرا به آن پيشوايان و ائمّه حديث كه نزد آنان برِ آن‌ها قرائت كردم كه عبارتند از : امام و بزرگترين قاضى مردم و خطيب ترين خطيبان شام ، جمال‌الدّين ابوالفضائل عبدالكريم بن‌عبدالصمّدبن محمّدبن‌ابى الفضل انصارى حرستانى و شيخ ثقه تقىالدّين اسماعيل بن‌ابراهيم بن‌يحيى . . . و شيخ امام شمس‌الدّين يوسف بن‌عبداللَّه سبط امام ابوالفرج ابن‌جوزى به نحوه‌ى قرائت كردنم نزد او . . . « 1 »\r\nو در مقام پاسخ به اشكالى كه بر ابوحنيفه گرفته بود ، گويد :\r\nجواب دوم آن است كه امام حافظ سبطابن‌جوزى گفته است كه اين تهمتى است بر ابوحنيفه . و آن‌چه كه از او نقل شده ، « ابىقبيس » است ، ثقات از اهل نقل آن را بدين‌گونه گفته‌اند . « 2 »\r\nمىبينيد كه وى از او گاهى با عبارت « شيخ‌الامام » و در جاى ديگر با كلمه « امام حافظ » ياد مىكند .\r\n2 - ابن‌خلّكان : واعظ مشهور ، حنفىّالمذهب ، در مجالس وعظ خود شهرتى به‌سزا داشت و در نزد پادشاهان و ديگران مورد قبول بود . ابن‌خلّكان در شرح حال حلّاج بر تاريخ او به نام « مرآة الزّمان » اعتماد كرده است . « 3 »\r\n\r\nشرح حال ابن خلّكان\r\nابن خلّكان متوفّاى سال 681 از شخصيت‌هاى مشهور اهل سنّت است . ذهبى در\r\n\r\n\r\n","description":"","footnote":"\r\n( 1 ) . جامع مسانيد ابىحنيفه 1 : 70 .\r\n( 2 ) . همان : 54 .\r\n( 3 ) . وفيات الاعيان 3 : 142 و 2 : 153 .\r\n","page_name":" 39 ","page_number":39},
  {"content":"\r\n\r\nشرح حال او گويد :\r\n« ابن خلّكان ، قاضى القضاة . . . بزرگان و دانشمندان را ملاقات كرده و در فضايل و آداب برترى يافته است . . . بزرگوار ، سخاوتمند ، ثروتمند ، هوشمند ، اخبارى و آگاه به تاريخ و اخبار مردم بود . » « 1 »\r\nابوالفداء گويد : « قاضى بافضيلت و محقّق ، شمس‌الدّين احمدبن محمّدبن ابىبكر بن‌خلّكان برمكى . مردى فاضل و عالم بوده ، منصب قضاوت را در مصر و شام بر عهده گرفت . وى داراى آثار و تصنيفات ارزشمندى مانند : « وفيات الاعيان » و چند كتاب ديگر در تاريخ است . » « 2 »\r\nابن الوردى نيز به همين گونه گويد . « 3 »\r\nصفدى مىگويد : « . . . وى فاضل ، ارزشمند ، متفقّه ، عارف و آشناى به مذاهب ، خوش قريحه و داراى فتاواى نيكو ، آشنا به زبان و ادبيات عرب ، علّامه در شعر و ادب و تاريخ و سرگذشت مردم ، پراطّلاع ، شيرين‌گفتار ، با حرمت فراوان ، شايسته‌ى رياست و آقايى بود . كتاب « وفيات الاعيان » كه شهرتى به‌سزا دارد ، از اوست . » « 4 »\r\nسبكى گويد : او در دوران خود از نظر بردبارى احنف ، در علم شافعى و در بخشش حاتم بود ؛ ولى حاتم را نمىتوان با او مقايسه كرد . . . . » « 5 »\r\nقطب الدّين در تاريخ مصر گويد : « وى پيشوا ، اديب برجسته ، قاضى عادل ، تاريخ‌نويس جامع بود . سهم به‌سزايى در فقه و نحو و ادب داشت . در علوم نقلى مهارت داشت و در عقليات كامل بود . . . . » « 6 »\r\nاسدى در « طبقات الشافعيّة » ، اسنوى در « طبقات الشافعيّه » ، يافعى در « مرآة الجنان » ، ابن‌تغرى بردى در « النجوم الزّاهرة » ، سيوطى در « حسن المحاضره » و ديگران شرح حال او را نوشته و از او ستايش و تمجيد كرده‌اند .\r\n\r\n\r\n","description":"","footnote":"\r\n( 1 ) . العبر ، ر حوادث سال 681 .\r\n( 2 ) . المختصر ، حوادث سال 681 .\r\n( 3 ) . تتمة المختصر ، حوادث سال 681 .\r\n( 4 ) . الوافى بالوفيات 7 : 308 .\r\n( 5 ) . طبقات الشافعيّه الوسطى . - مخطوط\r\n( 6 ) . طبقات الشافعيه تأليف ابن‌قاضى شهبه اسدى مخطوط .\r\n","page_name":" 40 ","page_number":40},
  {"content":"\r\n\r\n3 - يوسف‌بن احمدبن محمّد ، وى در ترجمه كتاب « وفيات الاعيان » به فارسى ، شرح حال ابن‌خلّكان را آورده است . « 1 »\r\n4 - قطب يونينى بعلبكى گويد : وى در نزد خاص و عامّ ، از اهل دنيا و آخرت مورد قبول بود . « 2 »\r\n\r\nآشنايى با يونينى\r\nيونينى متوفّاى سال 726 از دانشمندان بزرگ اهل سنّت است . ذهبى در شرح حال او گويد : « موسىبن محمّدبن ابىالحسين ، امام مورّخ قطب‌الدّين ، فرزند شيخ فقيه ، از پدرش و در دمشق از ابن‌عبدالدائم و شيخ‌الشّيوخ و در مصر از ابن‌صارم حديث شنيده است ، كتاب « مرآةالزّمان » را مختصر كرده و تعليقات خوبى بر آن نوشته و در بعلبك روايات فراوانى نقل كرده است . در سال 640 زاده شده و در شوّال سال 726 درگذشته و دوران زندگى را با احترام و رياست گذرانيده است . » « 3 »\r\nيافعى گويد : « در بعلبك ، شيخ و استاد بزرگ آن شهر ، قطب‌الدّين . . . صاحب تاريخ از دنيا رفت » . « 4 » حواشى او بر كتاب « مرآة الزمان » را چلبى اسم برده و ذهبى و ديگران آن را نيكو شمرده‌اند .\r\n5 - ابوالفداء ، گويد : در اين سال شيخ شمس‌الدّين درگذشت . . . وى از وعاظ فاضل بود . تاريخ جامعى تأليف كرد و اسمش را « مرآة الزّمان » گذاشت . « 5 »\r\n\r\nشرح حال ابوالفداء\r\nابوالفداء ، متوفّاى سال 732 از دانشمندان بزرگ است . ابن الوردى در شرح حال او گويد : « . . . او مردى سخاوتمند ، دوستدار علم و عالمان ، صاحب فنون و عارف به علوم\r\n\r\n\r\n","description":"","footnote":"\r\n( 1 ) . منظر انسان ، ترجمه وفيات الاعيان .\r\n( 2 ) . ذيل مرآة الزمان .\r\n( 3 ) . المعجم المختص مخطوط .\r\n( 4 ) . مرآةالجنان ، حوادث سال 726 .\r\n( 5 ) . المختصر ، حوادث سال 654 .\r\n","page_name":" 41 ","page_number":41},
  {"content":"\r\n\r\nمختلف بود . گروهى از فضلا و دانشمندان را ديدم كه گمان مىكردند در بين پادشاهان ، بعد از مأمون افضل از او نيست . رحمه‌اللَّه‌عليه . » « 1 »\r\nابن‌شحنه گويد : « . . . . وى دانشمندى اديب بود و در رياضيات و هندسه و هيأت تخصّصى وافر داشت . . . » « 2 »\r\nكتبى گويد : « پادشاه مؤيّد و داراى طرفداران فراوان ، اسماعيل‌بن‌على امام دانشمند فاضل سلطان . . . در او صفاتى ارزنده و فضائلى تامّه از فقه و طب و حكمت و غير آن‌ها بود . . . » « 3 »\r\nاسدى گويد : « . . . عالم علّامه ، صاحب فنون و نويسنده ، سلطان مؤيّد عمادالدّين . . . به علوم اشتغال داشت و فنونى از آن را مىدانست . كتاب‌هاى مشهورى نگاشته است كه از آن جمله است : كتاب تاريخ . . . » « 4 »\r\nابن‌حجر عسقلانى و ابن‌تغرى نيز شرح حال او را نوشته‌اند .\r\n6 - ابن‌الوردى ، درباره‌ى سبط ابن‌جوزى گويد : « در اين سال ، شيخ شمس‌الدّين يوسف نواده‌ى جمال‌الدّين ابن‌الجوزى درگذشت . وى واعظى فاضل بود . كتاب مرآةالزّمان - كه تاريخ جامعى است - از او مىباشد . من مىگويم : كتاب « تذكرةالخواص من الامّة فيذكر مناقب الأئمّة » از او است . واللَّه اعلم . » « 5 »\r\n\r\nشرح حال ابن‌الوردى\r\nابن‌الوردى از بزرگان فقيهان مشهور است . ابن‌حجر عسقلانى در شرح حال او گويد : « زين‌الدّين ، ابن‌الوردى ، فقيه شافعى ، شاعر مشهور ، در حلب رشد يافت و در همان‌جا به فقاهت رسيد و بر هم‌رديفان خود برترى يافت . » « 6 »\r\nابن‌قاضى شهبه ، نيز ، از او به عنوان « امام علّامه اديب تاريخ‌نويس . . . فقيه حلب »\r\n\r\n\r\n","description":"","footnote":"\r\n( 1 ) . تتمة المختصر ، حوادث سال 732 .\r\n( 2 ) . روضةالمناضر ، حوادث سال 732 .\r\n( 3 ) . فوات الوفيات 1 : 183 .\r\n( 4 ) . طبقات الشافعيه 3 : 109 .\r\n( 5 ) . تتمة المختصر ، حوادث سال 656 .\r\n( 6 ) . الدرر الكامنة 3 : 272 .\r\n","page_name":" 42 ","page_number":42},
  {"content":"\r\n\r\nياد مىكند . و شبيه آن عبارات را مىگويد . « 1 »\r\n7 - ذهبى ، گويد : « . . ابن‌جوزى علّامه واعظ مورّخ شمس‌الدّين . . . از جدّش و ابن‌كليب و جماعتى استماع حديث نموده است و در حدود سال‌هاى بعد از [ ششصد و 
  ] شصت به دمشق رفته و در آن‌جا به وعظ پرداخت . به خاطر چهره‌ى نمكين و گفتار شيرينى كه داشت ، مورد قبول همگان قرار گرفت . وى تفسيرى در بيست و نه جلد دارد و « الجامع الكبير » را شرح داده و يك جلد در مناقب و فضايل ابوحنيفه گرد آورده ، تدريس كرده و فتوى داده ، در آغاز جوانى طرفدار مذهب حنبلى بود . در بيست و پنجم ذىالحجّه وفات يافت و نزد پادشاهان احترام فراوانى داشت . » « 2 »\r\n8 - داوودى : « يوسف‌بن‌قزغُلى ، « 3 » واعظ مورّخ شمس‌الدّين ، ابوالمظفّر سبط حافظ ابوالفرج ازجدّش وگروهى ديگر روايت كرده وكتاب « مرآةالزّمان » را نگاشت . تفسيرى بر قرآن مجيد در بيست و هفت جلد نوشته و « جامع‌الكبير » را شرح داده است . در آغاز جوانى حنبلى بوده و بعد حنفى شده است . در وعظ برجسته و در نزد خاصّ و عامّ از اهل دنيا و آخرت ، مورد قبول بود . در سال 654 در دمشق ديده از جهان فرو بست . » « 4 »\r\n9 - كفوى : « . . . وى امامى عالم ، فقيه و واعظى بسيار خوب و با هيبت و شكوه بود . . . » « 5 »\r\n10 - يافعى : « علّامه واعظ مورّخ . . . درس و فتوى داد . » « 6 »\r\n11 - فيروزآبادى : « . . . يگانه‌ى زمانش در وعظ بود . » « 7 »\r\n12 - قارى : « نزد شيخ محمود حصرى به فقاهت رسيد و مورد پذيرش\r\n\r\n\r\n","description":"","footnote":"\r\n( 1 ) . طبقات الشافعيه مخطوط .\r\n( 2 ) . العبر ، حوادث سال 654 .\r\n( 3 ) . قزغلى كلمه‌اى تركى به معنى « پسر دختر » ( معادل سبط در عربى ) است . سبط ابن‌جوزى ، نوه‌ىعبدالرّحمان جوزى بود . از اين‌رو به عنوان سبط و قزغلى مشهور شد . ( ويراستار )\r\n( 4 ) . طبقات المفسّرين 2 : 383 .\r\n( 5 ) . كتائب اعلام الأخيار مخطوط .\r\n( 6 ) . مرآةالجنان ، حوادث سال 654 .\r\n( 7 ) . مختصر الجواهر المضيئه فى طبقات الحنفيّه مخطوط .\r\n","page_name":" 43 ","page_number":43},
  {"content":"\r\n\r\nپادشاهان ، اميران ، اساتيد حديث و دانشمندان وعظ و ديگر افراد قرار گرفت . » « 1 »\r\nغير از اين دوازده نفرى كه اسم برديم افرادى ديگر او را ستوده و ثنا و ستايش فراوان بر او كرده و به مدح عظيم و گسترده او را ستوده‌اند .\r\n\r\nاشكال ذهبى و صفدى در مورد سبطابن‌جوزى\r\nذهبى و صفدى طبق معمول خود كه در جرح و طعن بر اشخاص خيلى شتابانه عمل مىكنند ، سبطابن‌جوزى را مورد انتقاد خود قرار داده و او را جرح كرده و حديثش را بىاعتبار دانسته‌اند . كفوى در اين باره گويد : شيخ صلاح‌الدّين صفدى بعد از آن‌كه از ابوالمظفّر يوسف‌بن‌قزغلى ستايش و تمجيد كرده ، گفته است : او صاحب كتاب مرآةالزّمان است و من از كسانى هستم كه به او در مورد اين نام‌گذارى حسادت ورزيده‌ام ؛ زيرا اين اسم تناسب با تاريخ دارد و گويا كسى كه به تاريخ مىنگرد و اسامى كسانى را كه در آن اسم برده شده در آيينه مىبيند ، مگر اين كه در چندين جاى آيينه ، فرياد گزاف‌گويى او به گوش مىرسد .\r\nذهبى در كتابش « الميزان » گويد : يوسف‌بن‌قزغلى كتاب « مرآةالزّمان » را نگاشته ، مىبينى كه حكايات نادرست و ناروايى را آورده است و وى را ثقه و مورد اطمينان نمىدانم ، بلكه نارواوزياده‌روى داشته ، به علاوه‌كه تمايل‌به رافضىگرى نيز دارد .\r\nهم‌چنين گويد : ابتدا حنبلى بود و براى دنياى خود ، حنفى شد .\r\n\r\nدفاع از سبط\r\nكفوى بعد از نقل اين عبارات مىگويد : « بايد دانست كه صاحب كتاب « مرآةالزّمان » ، از گذشتگان و پيشينيانِ خود در تاريخ نقل مىكند و وظيفه‌اش روايت‌كردن است و مسؤوليّت و تعهّد به گردن راوى است . نسبت گزاف‌گويى به او ستم\r\n\r\n\r\n","description":"","footnote":"\r\n( 1 ) . الاثمار الجنيّه في طبقات الحنفيّه مخطوط .\r\n","page_name":" 44 ","page_number":44},
  {"content":"\r\n\r\nبر او است . در بيشتر مطالب تاريخى ، داشتن اسناد معتبرى كه نتوان بر او ايرادى گرفت ، شرط نيست . به علاوه صلاح‌الدّين صفدى و شيخ حافظ شمس‌الدّين ذهبى و افرادى كه بعد از آن‌ها آمده‌اند ، كودك رشد يافته بر دامان تاريخ اويند و از كتاب « مرآة الزّمان » مطالب فراوانى نقل كرده‌اند . اگر او ثقه نباشد اينان نيز ثقه نخواهند بود . » « 1 »\r\n« قارى » نيز ادّعاى ذهبى را بعيد شمرده و بعد از نقل عبارات او گفته است : « و اين خيلى بعيد است ، چنان‌كه پنهان نيست . » « 2 »\r\nچلبى اين عبارت را در پاورقى مىگويد : « و اين از حسادت است ؛ زيرا كتاب او در نهايت درستى و تحرير است . كسانى كه بعد از او تاريخ نوشته‌اند ، از كتاب او بهره برده‌اند ، به‌ويژه ذهبى و صفدى كه در تاريخ خود ، از كتاب او نقل كرده‌اند . » « 3 »\r\n\r\nاهل سنّت به گفتار سبطابن‌جوزى در مسائل مورد اختلاف استناد مىكنند\r\nعلاوه بر تمام اين‌ها ، ما جلالت و شخصيّت والاى سبطابن‌جوزى را از كلمات بزرگان اهل سنّت مانند : خواجه‌ى كابلى صاحب كتاب « الصّواعق » كه دهلوى در بيشتر مطالبش از او پيروى كرده و قاضى ثناءاللَّه و رشيدالدّين خان و صاحب كتاب « ازالةالغين » و از كلمات و سخنان خود دهلوى اثبات مىكنيم .\r\nكابلى به هنگام پاسخ به ايرادى كه بر عدم انجام حدّ بر مغيرةبن‌شعبه وارد شده است ، مىگويد :\r\n« ادّعاى اهل بصره بر مغيرة بدان‌گونه كه ابن‌جرير طبرى ، امام بخارى ، حافظ عمادالدّين ابن‌كثير ، حافظ جلال‌الدّين ابوالفرج ابن‌جوزى و شيخ شمس‌الدّين ابوالمظفّر سبطابن‌جوزى در تواريخ خود آورده‌اند از آن است كه مغيره امير بصره بود . . . »\r\nبنابر اين كابلى بر سبط اعتماد كرده و او را در رديف بخارى و ابن‌جرير و ابن‌جوزى آورده است . قاضى و دهلوى ، نيز هم‌چون كابلى به هنگام پاسخ به همان ايراد\r\n\r\n\r\n","description":"","footnote":"\r\n( 1 ) . كتائب اعلام الاخيار مخطوط .\r\n( 2 ) . الاثمار الجنيه مخطوط .\r\n( 3 ) . كشف‌الظنون 2 : 1648 .\r\n","page_name":" 45 ","page_number":45},
  {"content":"\r\n\r\nبر مغيره ، استناد به گفته‌ى سبطابن‌جوزى كرده و دهلوى به وثاقت اين مورّخان نيز تصريح كرده است .\r\nرشيدالدّين خان چنين گويد : « حافظ ابوالمؤيّد خوارزمى در اوايل كتاب مسند امام اعظم به هنگام پاسخ به اشكالات خطيب بغدادى گويد : و امّا قول او كه ابوحنيفه در « القتل بالقتل » گفته است : هرچند او را به اباقبيس افكنده باشد ، اشتباه است ، به اين ايراد چندين جواب داده مىشود : اوّل آن‌كه امام حافظ سبطابن‌جوزى گفته است كه اين مطلب ، تهمت و افترا بر ابوحنيفه است . « 1 »\r\nهمان‌گونه كه او سبطابن‌جوزى را از پيشوايان دين و مورد اعتماد هم‌چون احمد و ابن‌جوزى و ديگران دانسته است . « 2 »\r\nصاحب « ازالة الغين » نيز كلام « سبطابن‌جوزى » را در دفاع از ابوحنيفه نقل كرده و از او به امام حافظ تعبير كرده است . « 3 »\r\n\r\nتأليفات وآثار سبطابن‌جوزى\r\nسبطابن جوزى تأليفات مشهورى دارد . چلبى از جمله آثار او ، كتب ذيل را اسم برده است :\r\nالانتصار لامام أئمّة الابصار ، اللوامع في احاديث المختصر و الجامع ، التفسير ، منتهى السؤول في سيرة الرّسول ، ايثار الانصاف .\r\nچلبى يادآور شده كه وى كتابى درباره‌ى ترجيح مذهب ابوحنيفه بر ديگر مذاهب نوشته غير از كتاب « الانتصار » كه درباره‌ى همين موضوع نوشته است ، و شرحى نيز بر كتاب « جامع‌الكبير » ابوعبداللَّه شيبانى دارد .\r\nسندى « مرآةالزّمان » را در كتاب « حصرالشارد » خود در ضمن روايات خويش نام برده و چنين گويد : « مرآةالزّمان ، تأليف سبطابن‌جوزى را با همان سندى كه گذشت\r\n\r\n\r\n","description":"","footnote":"\r\n( 1 ) . شوكت عمريّه : 120 .\r\n( 2 ) . ايضاح لطافة المقال : 279 .\r\n( 3 ) . ازالةالغين ، در مبحث جواب از طعن بر ابوحنيفه .\r\n","page_name":" 46 ","page_number":46},
  {"content":"\r\n\r\nتا حافظ ابن‌حجر ، از طريق احمدبن‌ابىبكر مقدّسى از سليمان از يوسف‌بن‌قزغلى سبطابن‌جوزى روايت مىكنم . »\r\n\r\nاعتماد دانشمندان بر كتاب‌هاى سبطابن جوزى\r\nبزرگان دانشمندان بر كتاب‌هاى او اعتماد كرده و از آن نقل كرده‌اند ، مانند :\r\nابن‌خلّكان در « تاريخ » ، صفدى در « الوافى بالوفيات » در شرح حال محمّدبن‌كرام سجستانى ، بدخشى در « مفتاح النّجا » ، سمهودى در چندين موضع از كتاب « جواهر العقدين » « 1 » ، حلبى در « سيره » ، حصكفى در « الدّر المختار » ، ابن‌عابدين در « ردّالمختار\r\n\r\n\r\n","description":"","footnote":"\r\n( 1 ) . يكى از آن موارد ، مطلبى است كه در روايات و آثارى آورده كه دلالت مىكند بر اين‌كه هر كس‌اهل‌البيت را يارى كند و به آنان نيكى نمايد ، پاداش نيكى به او داده مىشود . وى گويد : « يكى از اين موارد را سبطابن‌جوزى به سند خود به عبداللَّه‌بن‌مبارك روايت كرده است . وى يك سال به حج مىرفت و يك سال به جنگ . در آن سالى كه مىخواست به حج برود ، مىگويد : در آن سال با پانصد دينار به بازار شترفروش‌ها رفته بودم كه شترى خريدارى كنم ، زنى را بر روى مزبله‌اى ديدم كه دارد پرهاى يك مرغابى مرده را مىكند . نزد او رفتم و گفتم : چرا چنين مىكنى ؟ گفت : اى ابوعبداللَّه از چيزى كه فايده‌اى براى تو ندارد مپرس . از گفتار او حسّاس شده و در سؤالم اصرار كردم . گفت : مرا مجبور كردى كه پرده از سرّ خود بردارم . من زنى علويّه هستم و چهار دختر يتيم دارم كه به تازگى پدرشان فوت كرده و الآن چهار روز است كه چيزى نخورده‌ايم و خوردن مردار براى ما حلال گشته ، اين مرغابى را مىگيرم و پوست مىكنم كه بپزم و نزد دخترانم ببرم تا بخورند . با خود گفتم : واى بر تو اى پسر مبارك ، تو چه مىكنى و اين‌ها در چه حالى هستند ؟ ! گفتم : دامنت را بگشاى ، دامنش را گشود ، پول‌ها را در دامان او ريختم . او سرش پايين بود و متوجّه نشد . من به خانه رفتم و خداوند تمايل به رفتن مكّه را در آن سال از دل من بيرون كرد . از آن‌جا به شهر و ديار خود برگشتم تا بعد از موسم حج كه حجّاج از سفر برگشتند ، به ديدار آشنايان و همسايگان خود رفتم . به هر كس كه مىگفتم : خداوند حج تو را قبول و سعى تو را مشكور گرداند ، مىگفت : خداوند حج تو را مقبول و سعى تو را مشكور دارد . ما در فلان‌جا با تو بوديم . اين سخن را بسيارى از حجّاج آن سال به من مىگفتند . من آن شب را با اين فكر به خواب رفتم . حضرت رسول صلى الله عليه و آله و سلم را در خواب ديدم كه مىفرمود : « اى عبداللَّه ، تعجّب نكن . تو يك فرد بينوا و درمانده از فرزندان مرا يارى كردى . من از خداوند درخواست كردم كه فرشته‌اى را به صورت تو درآورد و تا روز قيامت هرساله براى تو حج گزارد . حال تو مىخواهى حج‌گزار و مىخواهى ، نه . »\r\n","page_name":" 47 ","page_number":47},
  {"content":"\r\n\r\nفي شرح الدّر المختار » . . . و ديگران .\r\n\r\n2 - روايت ابىحاتم رازى\r\nاو حديث نور را در كتاب « زين‌الفتى في تفسير سورة هل‌أتى » بدين عبارت آمده روايت كرده است : حسين‌بن محمّد از عبداللَّه بن‌ابى منصور ، از محمّد بن‌بشر ، از محمّدبن ادريس رازى ، از محمّدبن عبداللَّه بن‌المثنى ، از حميد طويل ، از انس بن‌مالك ، روايت كند كه رسول خدا صلى الله عليه و آله و سلم فرمود :\r\n« خلقت أنا و علىّبن‌ابىطالب مِن نور واحد نُسَبّح اللَّه عزّوجلّ في يمنة العرش قبل خلق الدّنيا . و لقد سكن آدم الجنّة و نحنُ في صلبه . و لقد ركب نوح السفينة و نحن في صلبه . و لقد قذف ابراهيم في النّار و نحنُ في صلبه . فلم نزل يقلّبنا اللَّهُ عزّوجلّ من اصلاب طاهرة إلى ارحام طاهرة ، حتّى انتهى بنا إلى عبدالمطّلب ، فجعل ذلك النّور بنصفين : فجعلني في صلب عبداللَّه و جعل عليّاً في صلب ابيطالب . و جعل فىّ النبوّة و الرّسالة و جعل في علىّ الفروسيّة و الفَصاحة . و اشتقّ لنا اسمين من أسمائه ، فربُّ العرش محمود و أنا محمّد ، و هو الأعلى و هذا عليٌّ » « 1 »\r\n« من و علىّبن‌ابىطالب از يك نور آفريده شديم . خداوند عزّوجلّ را در طرف راست عرش - پيش از آن كه دنيا را بيافريند - تسبيح و تقديس مىكرديم .\r\nآدم كه ساكن بهشت شد ، ما در صلب او بوديم . نوح كه به كشتى نشست ، ما در صلب او بوديم . ابراهيم كه به آتش افكنده شد ، ما در صلب او بوديم . و همين‌طور پيوسته خداوند ما را از صلب‌هاى پاك به رحم‌هاى پاك منتقل مىكرد تا اين‌كه ما را در صلب عبدالمطّلب قرار داد . بعد آن نور را دو نيمه كرد : مرا در صلب عبداللَّه و على را در صلب ابوطالب نهاد . نبوتّ و رسالت را در من و هوشيارى و فصاحت را در على قرار داد و دو اسم از اسامى خود را براى ما جدا كرد .\r\n\r\n\r\n","description":"","footnote":"\r\n( 1 ) . زين‌الفتى في تفسير سورة هل أتى مخطوط .\r\n","page_name":" 48 ","page_number":48},
  {"content":"\r\n\r\nپروردگار عرش محمود است و من محمّدم ، و او اعلى است و اين على است . »\r\n\r\nشرح حال او\r\nابوحاتم محمّدبن‌ادريس رازى متوفّاى سال 277 از تعريف بىنياز است و نيازى به شرح و بسط پيرامون معرّفى او و ذكر فضائلش و نقل كلمات بزرگان درباره‌ى او نيست . فقط اندكى از آن‌ها را مىآوريم :\r\n1 - سمعانى : « امام عصرش و كسى كه در مشكلات حديث به او مراجعه مىشد .\r\nاز دانشمندان مشهورى است كه از او به فضل و حفظ و كوچ‌كردن براى استماع و نقل حديث ياد مىشود . » « 1 »\r\n2 - ابن‌اثير : « او از هم‌رديف‌هاى بخارى و مسلم است . » « 2 »\r\n3 - ذهبى : « حافظ مشرق‌زمين . . . حفظى نيكو داشت ، براى فراگيرى حديث سفرهاى فراوان رفت ، و از جايگاه‌هاى گسترده‌ى علم و دانش است ، هم‌رديف بخارى و ابوزرعه رازى است . » « 3 »\r\n\r\n3 - روايت عبداللَّه‌بن‌احمد\r\nوى اين حديث را در كتاب « زوائد مناقب اميرالمؤمنين » روايت كرده و گويد :\r\n« حسن از احمدبن مقدام عجلى از فضيل‌بن عياض ، ازثوربن يزيد ، از خالدبن معدان ، از زادان ، از سلمان روايت كند كه از حبيبم رسول خدا صلى الله عليه و آله و سلم شنيدم كه مىفرمود :\r\n« كنت أنا و علىٌّ نوراً بين يدى اللَّه عزّوجلّ قبل أن يخلق اللَّه آدم بأربعة عشر عامٍ ، فلمّا خلق اللَّه آدم قسّم ذلك النّور جزئين ، فجزء أنا و جزءٌ على . »\r\n« من و على نورى بوديم در پيشگاه خداوند عزّوجلّ ، چهارده‌سال پيش\r\n\r\n\r\n","description":"","footnote":"\r\n( 1 ) . الأنساب - حنظلى .\r\n( 2 ) . الكامل 6 : 76 .\r\n( 3 ) . العبر ، حوادث سال 277 .\r\n","page_name":" 49 ","page_number":49},
  {"content":"\r\n\r\nاز آن‌كه خداوند آدم عليه السلام را بيافريند . هنگامى كه خداوند آدم را آفريد ، آن نور را دو جزء كرد : يك پاره منم و پاره‌ى ديگر ، على است . »\r\n\r\nشرح حال او\r\nعبداللَّه‌بن‌احمد متوفّاى سال 290 از بزرگان محدّثان اهل سنّت است . فضايل آشكار او در تمام معجم‌هاى رجالى اهل سنّت آمده است . و اينك برخى از تعابير آنان درباره‌ى وى :\r\n1 - مقدسى : از پدرش ، يحيىبن‌معين ، ابوبكر و عثمان پسران ابىشيبه و ابوخيثمه حديث شنيده است . ابوبكر خطيب گويد : او ثقه ، ثَبَت و فهميده و دانا بود . بدربِن ابىبدر بغدادى گويد : عبداللَّه بن‌احمد ، هوشمند پسر هوشمند است . ابوالحسين بن‌منادى گويد :\r\nدر دنيا روايت كننده‌تر از او جز پدرش كسى نبود ؛ زيرا او مسند را استماع كرده بود كه داراى سىهزار حديث است و تفسير را كه داراى يك‌صد و بيست هزار حديث است ، سىهزار حديث آن را استماع كرده و بقيّه را به صورت « و جاده » « 1 » دريافته است و هم‌چنين الناسخ و المنسوخ ، التّاريخ ، حديث شعبة ، المقدّم و الموخّر فى كتاب اللَّه تعالى ، الجوابات في القرآن ، المناسك الكبير و الصغير ، حديث الشّيوخ و ديگر كتاب‌ها را شنيده است . ما پيوسته مىديديم كه بزرگان شيوخ و اساتيد ، به آشنايى او نسبت به رجال ، علل حديث ، اسما و كنيه‌ها و پىگيرى و دقّت در جست‌وجوى حديث در عراق و ديگر بلاد گواهى مىدادند و از پيشينيان خود نيز اين گواهى و اقرار را نقل مىكردند .\r\nحتّى برخى از آنان در اين امر زياده‌روى و مبالغه نموده و او را به معرفت حديث و زيادتى سماع حديث بر پدرش ترجيح مىدادند . « 2 »\r\n\r\n\r\n","description":"","footnote":"\r\n( 1 ) . استماع حديث و و جاده حديث ، دو اصطلاح است در علم الحديث كه در كيفيّت فراگيرى حديث به كارمىرود . استماع آن است كه حديث را خودش از مشيخه حديث شنيده باشد و و جاده عبارت است از آن‌كه شخص كتابى يا حديثى را با خط راوى آن مىبيند ، بدون آن‌كه راوى را ديده باشد . ( مترجم )\r\n( 2 ) . الكمال مخطوط .\r\n","page_name":" 50 ","page_number":50},
  {"content":"\r\n\r\n2 - ذهبى : « عبداللَّه بن‌احمدبن محمّدبن حنبل ، امام حافظ حجّت ، ابوعبداللَّه ، محدّث عراق و فرزند امام‌العلما . . . » « 1 »\r\nنيز گويد : « حافظ ابوعبد الرّحمان . . . . امامى خبير به حديث و علل آن بود و در آن علم ، پيشوا و مقدّم بود و پيش‌تر از همه‌ى مردم از پدرش روايت كرده است . » « 2 »\r\n3 - ابن‌حجر : . . . عباس دورى گويد : از احمد شنيدم كه مىگفت : عبداللَّه دانشى بسيار فرا گرفته است . خطيمى گويد : ابوزرعه از احمد نقل كرده كه گفت : فرزندم عبداللَّه حديث بسيارى از دانشمندان حديث ، حفظ كرده است و پيوسته از اسماعيل بن‌على بيش از آن‌چه كه من حفظ دارم او حفظ دارد . ابوعلى صواف گويد : عبداللَّه‌بن احمدبن حنبل گفته است : هر آن‌چه را كه من مىگويم پدرم گفته است و من آن را از او ، دو يا سه بار شنيده‌ام . ابن‌ابىحاتم گويد : وى مسائل پدرش و علل حديث را برايم نوشت .\r\nابوالحسين ابن‌منادى گويد : در دنيا هيچ كس از احمدبن حنبل بيش‌تر از پسرش عبداللَّه روايت نكرده است ؛ زيرا او سىهزار حديث مسند و تفسير را از پدرش شنيده بود . . . و گويد : ما هميشه بزرگان شيوخ خود را مىديديم كه گواهى مىدادند كه او به رجال و علل حديث و اسما و كنيه‌ها آگاهى و معرفت دارد و هميشه در جست‌وجوى حديث است ، تا جايى كه برخى از مشايخ و بزرگان در ستايش و تمجيد از او زياده‌روى مىكنند و مىگويند او از پدرش آشناتر است و بيش از او استماع حديث كرده است .\r\nسنايى گويد : عبداللَّه‌بن‌احمد ثقه است . سلمى گويد : از دارقطنى درباره‌ى عبداللَّه‌بن‌احمد و حنبل‌بن اسحاق پرسيدم . گفت : هر دو نغز و شريفند . ابوبكر خلال گويد : عبداللَّه مردى درستكار ، راستگو ، مودّب و با حيا بود . . . « 3 »\r\n4 - يافعى گويد : « . . . . حافظ ابوعبد الرّحمان عبداللَّه بن‌احمد بن‌حنبل شيبانى ، امام و پيشواى آشنا و آگاه به حديث و علل آن و پيشگام در آن بود . « 4 »\r\n\r\n\r\n","description":"","footnote":"\r\n( 1 ) . تذكرةالحفاظ 2 : 665 .\r\n( 2 ) . العبر ، حوادث سال 290 .\r\n( 3 ) . تهذيب التّهذيب 5 : 141 .\r\n( 4 ) . مرآةالجنان حوادث سال : 290 .\r\n","page_name":" 51 ","page_number":51},
  {"content":"\r\n\r\n\r\n4 - روايت ابن‌مردويه\r\nخطيب خوارزمى بدين عبارت گفته است : خبر داد به ما شهردار ، به صورت اجازه حديث ، از عبدوس بن‌عبداللَّه بن‌عبدوس همدانى ، به صورت كتابت ، از شريف ابوطالب جعفرى ، از ابن مردويه حافظ ، از اسحاق بن محمّدبن على بن‌خالد ، از احمدبن زكريّا ، از ابوطهمان ، از محمّدبن خالد هاشمى ، از حسين‌بن اسماعيل بن‌حمّاد از پدرش ، از زيادبن منذر ، از محمّدبن علىبن‌حسين ، از جدّش از رسول صلى الله عليه و آله و سلم كه فرمود :\r\n« من وعلى نورى بوديم‌در پيشگاه خداى تعالى ، چهارده‌هزار سال پيش از آن‌كه آدم رابيافريند . هنگامى كه خداوندآدم راآفريد آن‌نور رادرصلب او قرار داد و از اوپيوسته درحال انتقال از صلبى به صلب ديگر بود تا آن‌كه در صلب عبدالمطّلب مستقرّ شد ، آن رابه دو نيم تقسيم كرد ، نيمى در صلب عبداللَّه وبخش ديگر در صلب ابوطالب قرارگرفت . بنابراين علىازمن‌است و من ازاويم . گوشت اوگوشت من و خون اوخون من است . هر كس او را دوست بدارد ، به دوستى خود دوستش مىدارم و هر كس او را دشمن بدارد به دشمنىام دشمن او خواهم بود . » « 1 »\r\n\r\nشرح حال او\r\nابوبكرابن‌مردويه حافظ متوفّاى سال 410 از بزرگان محدّثان اهل سنّت و ( نزد آن‌ها ) موصوف به حفظ و وثاقت است ، ذهبى در « تذكرةالحفاظ » ، سيوطى در « طبقات الحفّاظ » و ديگران در كتب رجال و حديث ، شرح حال او را با تمجيد آورده و او را ستوده‌اند .\r\n\r\n5 - روايت ابن‌عبدالبرّ\r\nوى اين حديث را در رديف ديگر احاديث در فضايل حضرت على عليه السلام مانند « حديث طير » آورده است و گويد : رسول اكرم صلى الله عليه و آله و سلم فرمود :\r\n« من و على از نور واحدى آفريده شديم در سمت راست عرش ، خداوند\r\n\r\n\r\n","description":"","footnote":"\r\n( 1 ) . مناقب اميرالمؤمنين : 88 .\r\n","page_name":" 52 ","page_number":52},
  {"content":"\r\n\r\nرا تسبيح مىكرديم ، هزار سال پيش از آن‌كه آدم را بيافريند . هنگامى كه نور به عبدالمطّلب رسيد ، او را دو نيم كرد ، نيمى در عبداللَّه و نيمى در صلب ابوطالب قرار گرفت . و از اسم خود براى اسمى جدا كرد : خداوند محمود است و من محمّد ، و خداوند اعلى است و اين على . » « 1 »\r\n\r\nشرح حال او\r\nدر بخش مربوط به « حديث ثقلين » شرح حال ابن‌عبدالبرّ قرطبى از قول ذهبى نقل شد كه گفته بود : وى پيشوايى دين‌دار ، ثقه ، متقن ، علّامه ، متبحّر و داراى سنّت و روش و پيروانى است . در همان موضع ، چندين مدرك از منابع شرح حال او را نگاشتيم . « 2 »\r\n\r\n6 - روايت خطيب بغدادى\r\nگنجى روايت خطيب را بدين عبارت آورده است :\r\nباب هشتاد و هفت : در اين‌كه على از نور پيامبر آفريده شده است : ابراهيم‌بن بركات خشوعى در مسجد ربوه در غوطة از نواحى دمشق از حافظ علىبن‌حسن ، از ابوالقاسم هبةاللَّه ، از حافظ ابوبكر خطيب ، از علىّبن‌محمّد بن‌عبداللَّه عدل ، از ابوعلى حسن‌بن‌صفوان ، از محمّدبن‌سهل عطار ، از ابوذكوان ، از حرب‌بن‌بيان ضرير كه از اهالى قيساريّه است ، از احمدبن‌عمرو ، از احمدبن‌عبداللَّه ، از عبيداللَّه‌بن‌عمرو ، از عبدالكريم جزرى ، از عكرمة ، از ابن‌عبّاس روايت كند كه رسول خدا صلى الله عليه و آله و سلم فرمود :\r\n« خداوند چهل هزار سال پيش از آن كه دنيا را بيافريند ، شاخه‌اى از نور آفريد و آن را در جلو عرش قرار داد تا اين‌كه آغاز بعثت من فرا رسيد ، نيمى از آن را جدا كرد و پيامبرتان را آفريد و نيم ديگر علىّبن‌ابىطالب است . »\r\nگنجى مىافزايد : پيشواى اهل شام [ ابن‌عساكر 
  ] از پيشوا و امام اهل عراق\r\n\r\n\r\n","description":"","footnote":"\r\n( 1 ) . بهجةالمجالس و انس‌الجالس ، حاجى خليفه چلبى آن را در كشف‌الظنون آورده و گويد : از كتاب‌هاى معتبر در محاضرات است .\r\n( 2 ) . بنگريد : مجلّد حديث ثقلين ، ترجمه‌ى فارسى ، ص 293 . ( ويراستار )\r\n","page_name":" 53 ","page_number":53},
  {"content":"\r\n\r\n[ خطيب 
  ] بدين‌گونه كه نقل كرديم آورده است ، و اين در دو كتاب آن دو است . « 1 »\r\nسخنى درباره‌ى كتاب تاريخ بغداد\r\nابن‌جزله درباره‌ى كتاب تاريخ بغداد تأليف خطيب بغدادى گويد :\r\nاز آن‌جا كه توجّه و اهميّت دادن به حديث و شناختن رجال آن ، يكى از ارزشمندترين علوم است ، كسانى كه عمر خود را صرف آن كرده و دشوارىهاى آن را تحمّل مىكنند ، شايان ستايش و تمجيدند و براى پيشينيان آن‌ها بايد طلب مغفرت و رحمت كرد . عدّه‌اى از دانشمندان در اين‌باره زحمت بسيار كشيده و در شناختن و شناساندن ضعيف از قوى ومعتبر ازنا معتبرِآن تلاش فراوانى كرده‌اند . اين كار ، بسيارفايده و جايگاه دارد ، از اين جهت كه بىدينان و طالبان دنيا در آن دست‌كارى كرده ، احاديث زشت وناروايى را جعل كردند كه با شنيدن آن‌ها گروهى از مردم ، فاسد و تباه شده‌اند . از سويى جوانان وبىخبران به هنگام شنيدن مىپنداشتندكه سخنان صاحب شريعت همين‌ها است و لذا نابود شده و به زودى تكذيب كرده و دست از دين برمىداشتند . ازاين بدبختى وآشفتگى به خداپناه مىبريم . و اين است كتابى كه شيخ ابوبكراحمدبن علىبن ثابت خطيب حافظ بغدادى نگاشته و آن راتاريخ بغداد ناميده ؛ كتاب ارزنده‌اى دراين علم والاكه زحمت فراوانى كشيده ، بيدار خوابىها در آن متحمّل شده‌و مدّتىازعمر خودرادر راه‌آن صرف كرده ، خداوند اوراپاداش دهد و به اونيكى فرمايد « 2 »\r\n\r\nشرح حال او\r\nنمونه‌اى از سخنان بزرگان و دانشمندان را درباره‌ى او مىآوريم :\r\n1 - سمعانى : « . . . وى حدود صد جلد كتاب نوشته كه براى اصحاب حديث تكيه‌گاهى گشته است ، از آن جمله كتاب « تاريخ كبير دارالسلام بغداد » است . . . » « 3 »\r\n2 - ابن خلّكان : « . . . صاحب تاريخ بغداد و ديگر كتاب‌ها از تأليفات مفيده ، وى\r\n\r\n\r\n","description":"","footnote":"\r\n( 1 ) . كفاية الطالب : 314 .\r\n( 2 ) المختصر المختار من تاريخ بغداد ، مقدّمه‌ى مؤلّف .\r\n( 3 ) . الأنساب : البغدادى .\r\n","page_name":" 54 ","page_number":54},
  {"content":"\r\n\r\nاز حفّاظ متقن و دانشمندان ماهر بود . و اگر جز كتاب تاريخ ، كتاب ديگرى نمىداشت همين يك كتاب او را كفايت مىكرد ؛ زيرا دلالت مىكند بر آگاهى عظيم و كامل او . . . » « 1 »\r\n3 - ذهبى : « . . . ابن‌عساكر گويد : از حسين‌بن‌محمّد شنيدم كه از ابن‌خيرون يا غير او نقل مىكرد كه خطيب گفته است كه در سفر مكّه بعد از زيارت خانه‌ى خدا سه جرعه از آب زمزم نوشيده و از خداوند ، سه حاجت خواسته است : تاريخ بغداد را در بغداد بنويسد و حديث را در مسجد جامع منصور املا كند و در كنار بشر حافى دفن شود . و هر سه حاجت او برآورده شد . » « 2 »\r\nاز جمله كسانى كه شرح حال او را نوشته‌اند ، « سبكى » و « دهلوى » در « بستان المحدّثين » است .\r\n\r\n7 - روايت ابن‌مغازلى\r\nوى اين حديث را به چند طريق نقل كرده است در آن‌جا كه گويد :\r\nقوله عليه‌السّلام : كنت أنا و علىٌ نوراً بين يدى اللَّه\r\nخبر داد به ما ابوغالب محمّدبن احمدبن سهل نحوى از ابوالحسن علىّ بن منصور حلبى اخبارى از علىّبن محمّد عدوى شمشاطى از حسن‌بن علىبن زكريا از احمدبن مقدام عجلى از فضيل‌بن عياض از ثوربن يزيد از خالدبن معدان از زاذان از سلمان فارسى كه گويد : شنيدم از حبيبم رسول خدا صلى الله عليه و آله و سلم كه مىفرمود :\r\n« من و على نورى بوديم در پيشگاه خداوند متعال . آن نور ، خدا را تسبيح و تقديس مىكرد ، هزار سال پيش از آن كه آدم را بيافريند . بعد از آن‌كه خداوند آدم را آفريد ، آن را بر صلب او سوار كرد و پيوسته در يك مسير حركت مىكرد تا اين كه در صلب عبدالمطّلب از يك‌ديگر جدا شديم . پس نبوّت در من است و خلافت در على . »\r\nو خبر داد به ما ابوطالب محمّدبن احمدبن عثمان از محمّدبن حسن ابن سليمان از عبداللَّه بن محمّد بكرى از عبداللَّه‌بن محمّدبن حسان هروى از جابربن سهل بن عمربن\r\n\r\n\r\n","description":"","footnote":"\r\n( 1 ) . وفيات الاعيان 1 : 92 .\r\n( 2 ) . سير اعلام النبلاء 18 : 270 .\r\n","page_name":" 55 ","page_number":55},
  {"content":"\r\n\r\nجعفر ، از پدرش ، از اعمش ، از سالم‌بن‌ابىالجعد از ابوذر كه گويد : از رسول خدا صلى الله عليه و آله و سلم شنيدم كه مىفرمود :\r\nمن و على نورى بوديم در طرف راست عرش . آن نور ، خداوند را تسبيح و تقديس مىكرد ، چهارده هزار سال پيش از آن كه خداوند آدم را بيافريند ، پيوسته من و على در يك جايگاه قرار داشتيم تا اين‌كه در صلب عبدالمطّلب ، از يك‌ديگر جدا شديم . »\r\nو خبر داد به ما ابوغالب محمّدبن احمدبن سهل نحوى ، از ابوعبداللَّه محمّدبن علىبن مهدى سقطى واسطى ، از احمدبن على قواريرى واسطى ، از محمّدبن عبداللَّه‌بن ثابت از محمّدبن مصفا از بقيةبن وليد ، از سعيدبن عبدالعزيز ، از جابربن عبداللَّه از حضرت رسول صلى الله عليه و آله و سلم كه فرمود :\r\n« خداوند عزّوجلّ قطعه‌اى از نور را فرود آورده و در صلب حضرت آدم جاى داد و آن را همين‌سان حركت داد تا اين‌كه به دو بخش تقسيم كرد . بخشى را در صلب عبداللَّه و بخشى را در صلب ابوطالب ، مرا به صورت پيامبر و على را به عنوان جانشين بيرون آورد . » « 1 »\r\nنكته‌اى مفيد\r\nدر صفحه‌ى آخر نسخه‌اى از اين كتاب كه نزد ما است ، چنين آمده است : در نسخه‌اى كه من اين را از آن نقل مىكنم گويد : در نسخه‌ى اصل گفته است : بهاءالدّين علىّبن‌احمد اكوع در نسخه فقيه گويد كه ابوالحسن علىّبن‌محمّدبن حسن‌بن ابىنزار ابن‌شرفيه در واسط عراق در دوازدهم ماه شوال سال پانصد و هشتاد و پنج از نوشتن آن فراغت حاصل كرد و خدا صاحب توفيق است .\r\nسپس گويد در نسخه‌ى أم الام چنين است : و فارغ شدم از نوشتن آن در جمادى الآخر سال شش‌صد و بيست و سه . و چنين نوشت عمربن حسن‌بن ناصربن يعقوب ، خداوند عاقبت او را ختم به خير كند .\r\n\r\n\r\n","description":"","footnote":"\r\n( 1 ) . مناقب اميرالمؤمنين علىّبن ابىطالب : 87 - 89 . چاپ تهران ، اسلاميه .\r\n","page_name":" 56 ","page_number":56},
  {"content":"\r\n\r\nدر نسخه اصل گويد : از اين نسخه روز نوزدهم محرّم‌الحرام سال نهصد و نود و يك در شهر « ثلا » فارغ شدم ، خداوند آن جا را به بندگان شايسته‌ى خود نگاه دارد و مالك آن را مملوك خاندان حضرت محمّد صلى الله عليه و آله و سلم قرار دهد ، چنين نگاشت سعيدبن عبداللَّه بن‌صالح ، خداوند از او درگذرد و در زمره‌ى آنان محشورش فرمايد .\r\nو فارغ شدم من از تحصيل اين نسخه‌ى شريف ، بنده‌اى كه نيازمند بخشش و كرم خداوند و پناهنده از عذاب دردناك و كيفر اوست ، حسين‌بن عبدالهادى بن‌احمد صلاح ، خداوند او را به گفتار استوار در دنيا و آخرت پايدار بدارد . پايان روز پنج‌شنبه پانزدهم جمادىالآخر سال هزار و سيصد و هفت در شهر « ثلا » كه خداوند آن جا را به بندگان شايسته‌اش حراست فرمايد و الحمدللَّه ربّ العالمين و صلّىاللَّه على محمّد و آله الطّاهرين . و من از كسى كه بر اين كتاب آگاهى يابد ، خواهانم و به او سفارش مىكنم كه هرچه مىتواند مرا دعا كند ، مخصوصاً براى عاقبت به خيرى من . و توفيق و يارى به وسيله‌ى خداوند است و او مرا كفايت مىكند و بهترين وكيل است .\r\nو در آخر نسخه نيز آمده است : در آخر نسخه‌اى كه از آن نقل مىكنم ، اين عبارت آمده است :\r\nداستانى نيكو از فضايل و مناقبى كه درباره‌ى اهل البيت شنيده شده است :\r\nابوالحسن علىبن محمّدبن شرفيّه گويد : در مغازه‌ام در بازار كتاب‌فروش‌ها ( ورّاقان ) در شهر واسط ( از شهرهاى عراق ) در روز جمعه پنجم ذىالقعده سال پانصد و هشتاد ، قاضى عادل جمال الدّين نعمةاللَّه بن‌علىبن‌احمد عطّار و اميرشرف الدّين ابوشجاع بن‌عبرى شاعر حاضر شدند . شرف‌الدّين از قاضى جمال‌الدّين خواست كه مقدارى از مناقب اهل البيت را به او بگويد . وى از روى نسخه‌اى كه در آن روز در مغازه‌ى من بود ، شروع كرد به خواندن و آن را از جدّش علّامه معمّر محمّدبن‌على مغازلى از پدرش نويسنده‌ى آن كتاب روايت مىكرد . آن دو مشغول خواندن كتاب بودند كه عدّه‌اى از مردم جلو مغازه جمع شدند . در اين هنگام ابومصر قاضى عراق و ابوالعبّاس ربيعه كه مشهور به عدالت بودند ، از آن‌جا گذشتند . وقتى جمعيّت را و قرائت مناقب را ديدند ، ايستادند و سروصدا راه انداختند و قرائت مناقب را انكار نمودند ،\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمخصوصاً قاضى عراق كه بيشتر استهزا مىكرد . از جمله سخنانى كه به حالت استهزا گفت ، اين بود كه به قاضى گفت : پس بنابراين بر ما واجب كن كه هر روز جمعه ، بعد از نماز بخشى از اين مناقب را در مسجد جامع بخوانيم . قاضى نعمة اللَّه بن‌عطّار به آن‌ها گفت : شما شايستگى اين كار را نداريد . شما در محضر خطيب گفته‌ايد كه على حتّى يك سوره از كتاب خدا را حفظ نداشته است ، در حالى كه كتاب مناقب مىرساند كه هيچ يك از صحابه‌ى پيامبر صلى الله عليه و آله و سلم در قرائت ( علوم قرآنى ) به رتبه‌ى على نمىرسد . لذا شما شايسته‌ى اين كار نيستيد . سر و صدا و استهزا بيشتر شد . قاضى نعمةاللَّه بن‌عطّار سخت ناخوشنود شده و در مقابل جماعتى كه آن‌جا ايستاده بودند فرياد برآورد :\r\nخداوندا اگر خاندان پيامبرت در نزد تو مقام و منزلتى دارند ، خانه‌ى اين شخص را ويران كن و در عذاب و كيفر او شتاب فرما . در همان شب در حالى كه در خانه‌اش خوابيده بود ، خانه‌اش فرو رفت و او به همراه پل‌ها و بندهايى كه بر روى دجله بسته شده بود ، با همه‌ى اموال و اثاثيه‌اش غرق شد . اين منقبت از جمله مناقب و كراماتى بود كه در آن روز از خاندان پيامبر مشاهده شد .\r\nدر همان ايّام ، علىّبن‌محمّد شرفيه در اين‌باره اين اشعار را سرود :\r\n يا أيّها العدل الذى هو عن طريق الحق عادل * متجنّباً سبل الهدى و إلى سبيل الغَىّ مائل \r\n- اى ( قاضى ) عادلى كه از راه حقيقت عدول كردى و از راه‌هاى هدايت دورى گزيده و به كژى و گمراهى تمايل دارى .\r\n ابمثل اهل البيت يا مغرور ويحك أنت هازل ؟ * دع عنك اسباب الخلاعة و استمع منّى الدّلائل \r\n- واى بر تو ! آيا به‌مانند خاندان پيامبر اى فريب‌خورده استهزا مىنمايى ؟ ابزار و وسايل فريب را رها كن و دلايل و براهين را از من بشنو .\r\n بالامس حين جحدت من افضالهم بعض الفضائل * و جريت في سنن السخر و لست تسمع عَذّل عاذل \r\n\r\n","description":"","footnote":"","page_name":" 58 ","page_number":58},
  {"content":"\r\n\r\n- ديروز به هنگامى كه برخى فضايل آنان را انكار مىكردى و راه استهزا پيمودى و سرزنش ملامت‌كنندگان را ناشنيده گرفتى .\r\n نزل القضاء على ديارك في صباحك شرّ نازل * أضْحت ديارك سابحات في الثرى خَسْف الزلازل \r\n- به بدترين وجه بر خانه و كاشانه‌ات صبحگاهان بلا نازل شد . خانه‌ات در خاك شناور شد و در پىِ زلزله‌ها فرو رفت .\r\n و بقيت يا مغرور في الدّارين لم‌تحظ بطائل * هذا الجزاء بهذه الدّنيا فعد لهم غداً ما أنت قائل \r\n- و تو اى فريب‌خورده ! در دنيا و آخرت بىبهره و بىنصيب باقى ماندى . اين است كيفر اين دنياى تو ، اينك فرداى قيامت آن‌چه را كه گفتى تكرار كن .\r\nعلىّبن‌محمّد شرفيّه گويد : كتاب مناقب ابن‌مغازلى را در مسجد جامع شهر واسط كه حجّاج‌بن‌يوسف ثقفى لعنةاللَّه‌عليه آن را بنا كرده است ، در شش جلسه از روز يكشنبه چهارم تادهم ماه صفرسال پانصدوهشتادوسه ، آن رابراى جمعيّت بىشمارى خواندم .\r\nاين مطلب را خواننده‌ى آن كتاب در مسجد جامع ، علىّبن‌محمّد شرفيّه نوشته است .\r\n\r\nشرح حال او\r\nابوالحسن علىّبن‌محمّد معروف به ابن‌مغازلى ، از بزرگان فقها و محدّثان اهل سنّت است . سمعانى گويد : وى مردى فاضل و آشناى به رجال و شخصيّت‌هاى حديثى شهر واسط و حديث آنان بود . حديث و استماع آن را با حرص تمام ، جست‌وجو مىكرد كتاب « ذيل التاريخ » او را در واسط ديدم و خواندم و مطالبى از آن برگزيدم . . . فرزندش در واسط ، آن را برايمان روايت كرد .\r\n\r\n8 - روايت شيرويه ديلمى\r\nوى اين حديث را در كتاب « فردوس الأخبار » از سلمان روايت كرده است . ( كه پيامبر فرمود ) :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n« من و على نورى بوديم در پيشگاه خداوند ، مطيع و فرمان‌بردار او ، تسبيح و تقديس خدا مىكرديم ، چهارده هزار سال پيش از آن‌كه آدم را بيافريند .\r\nهنگامى كه خداوند آدم را آفريد ، اين نور را در صلب او قرار داد و پيوسته يك حقيقت بوديم تا اين‌كه در صلب عبدالمطّلب از يك‌ديگر جدا شديم : نبوّت در من و خلافت در على قرار گرفت . »\r\nنيز سلمان گويد كه رسول خدا صلى الله عليه و آله و سلم فرمود :\r\n« من و على از نور واحدى آفريده شديم ، چهار هزار سال پيش از آن كه آدم را بيافريند . هنگامى كه خداوند آدم را آفريد ، اين نور را در صلب او قرار داد و پيوسته در يك جايگاه بوديم تا اين‌كه در صلب عبدالمطّلب ، از يك‌ديگر جدا شديم : نبوّت در من و خلافت در على قرار گرفت . »\r\n\r\nشرح حال او\r\nتمام شرح‌حال‌نگاران هم‌چون ذهبى در « تذكرة الحفاظ » ، رافعى در « التدوين » ، يافعى در « مراةالجنان » ، اسنوى در « طبعات الشافعيّه » و ديگر بزرگان اهل سنّت و صاحبان سيره و تاريخ ، شرح حال او را با تعريف و ستايش از او آورده‌اند و به زودى در بخش « حديث تشبيه » عين عبارات آن‌ها را ان‌شاءاللَّه خواهيم آورد . « 1 »\r\n\r\n9 - روايت عاصمى\r\nوى اين حديث را از طرق متعدّده نقل كرده ، آن را براى شباهت داشتن حضرت اميرالمؤمنين عليه السلام به حضرت آدم در خلقت دليل آورده و سپس با آوردن چندين حديث ديگر ، آن را تأييد كرده است ، در آن‌جا كه گويد :\r\nيادآورى شباهت على با حضرت آدم عليهما السلام . مشابهت بين حضرت مرتضى و بين حضرت آدم در ده چيز است : اوّل : خلقت و طينت ، دوم : مكث و مدّت ، سوم : همسرى و همدمى ، چهارم : تزويج و خلعت ، پنجم : علم و حكمت ، ششم : ذهن و زيركى ، هفتم :\r\n\r\n\r\n","description":"","footnote":"\r\n( 1 ) . بنگريد : مجلّد حديث تشبيه ، ترجمه‌ى فارسى ، ص 140 - 146 . ( ويراستار )\r\n","page_name":" 60 ","page_number":60},
  {"content":"\r\n\r\nزمامدارى و خلافت ، هشتم : دشمنان و مخالفت ، نهم : دوستان و وصيّت ، دهم : فرزندان و خاندان .\r\nامّا خلقت و طينت : زمانى كه آدم عليه السلام از آب و خاك ( گِل ) آفريده شد ، طينت او به نور ثقلين آميخته شد و لذا طينتى دينى شد . مرتضى عليه السلام نيز از طينت پاك و خاك پاكيزه و تابناك خلق شد . لذا حضرت رسول صلى الله عليه و آله و سلم فرمود : « من از پاك‌ترين قسمت گِل آفريده شدم و دوستدار من از بخشِ پايين‌ترِ آن خلق شد ، سپس قسمت بالا با قسمت پايين مخلوط شد . و اگر نبوّت و رسالت نبود ، من در مرحله‌ى يكى از افراد امّتم بودم . »\r\nمؤيّد گفتار ، روايتى است كه محمّدبن ابى زكرياى ثقه از محمّدبن عبداللَّه حافظ از اسحاق بن‌محمّد بن‌علىّ بن‌خالد هاشمى در كوفه از احمدبن زكريابن طهمان از محمّدبن خالد هاشمى ، از حسن‌بن اسماعيل بن‌عمادبن ابى خليفه از پدرش از زيادبن منذر از محمّدبن علىّبن الحسين‌بن علىّبن ابىطالب از پدرش از جدّش روايت كند كه رسول خدا صلى الله عليه و آله و سلم فرموده است :\r\n« من و على نورى بوديم در پيشگاه خداوند عزّوجلّ ، چهارده هزار سال پيش از آن كه آدم عليه السلام را بيافريند . هنگامى كه آدم را آفريد ، آن نور را از صلب او منتقل كرده و پيوسته از صلبى به صلب ديگر جابه‌جا نمود ، تا اين‌كه در صلب عبدالمطّلب جاى داد . آن‌گاه به دو بخش تقسيم كرد : بخشى كه مربوط به من بود در صلب عبداللَّه و بخش ديگر را كه على بود در صلب ابوطالب نهاد . بنابراين على از من است و من از على . گوشت او گوشت من و خون او از خون من است .\r\nهر كس او را دوست بدارد با دوستىام او را دوست مىدارم و هر كس او را دشمن بدارد با دشمنىام او را دشمن مىدارم . »\r\nوى بعد از نقل اين روايت ، چهار حديث ديگر به همين مضامين نقل مىكند كه عبارات سه تاى آن‌ها از اين قرار است :\r\n1 - از ابوالحمرا ، از رسول خدا صلى الله عليه و آله و سلم نقل شده است كه فرمود :\r\n« هنگامى كه مرا به آسمان بردند ، به سمت راست عرش نگريستم . ديدم بر آن نوشته شده است : لا إله إلّااللَّه ، محمّد رسول اللَّه ، ايّدته بعلى و نصرته به .\r\nيعنى : جز اللَّه خدايى نيست ، محمّد فرستاده‌ى خداست ، او را به وسيله‌ى على\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nپشتيبانى و يارى كردم . »\r\n2 - نافع ، از پسر عمر روايت كند كه گويد : روزى رسول خدا صلى الله عليه و آله و سلم در بطحاء مكّه نشسته بود ، جبرئيل بر آن حضرت نازل شد و گفت :\r\n« اى محمّد ! خداى صاحب عرش به خدمتت سلام مىرساند و مىفرمايد : هنگامى كه ميثاق پيامبران گرفته‌شد ، ميثاق را براى تو ، در صلب آدم گرفتند . تو را آقا و سرور پيامبران و وصىّ تو را آقاى اوصياء قرار داد . و مىفرمود : اى محمّد به عزّتم سوگند ، اگر از من بخواهى كه آسمان‌ها و زمين را نابود كنم ، به خاطر مقام و ارزشى كه نزد من دارى ، آن‌ها را نابود خواهم كرد . »\r\n3 - انس‌بن‌مالك از رسول خدا صلى الله عليه و آله و سلم روايت كند كه فرمود :\r\n« هر نوزادى كه زاده مىشود ، در اندرون او مقدارى از همان خاكى كه از آن آفريده شده ، موجود است . من و على از يك خاك آفريده شده‌ايم . »\r\nعبارت چهارمين حديث او با اسنادش چنين است : خبر داد به ما حسين‌بن محمّد از عبداللَّه‌بن ابىمنصور ، از محمّدبن بشر ، از محمّدبن عبداللَّه بن‌مثنّى ، از حميد طويل ، از انس‌بن مالك ، كه رسول خدا صلى الله عليه و آله و سلم فرمود :\r\n« من و علىّبن ابىطالب از يك نور آفريده شديم كه در سمت راست عرش ، خداوند عزّوجلّ را تسبيح مىكرد ، پيش از آفرينش دنيا . آدم در بهشت ساكن شد در حالى كه ما در صلب او بوديم . نوح در كشتى نشست و ما در صلب او بوديم . ابراهيم به آتش افكنده شد و ما در صلب او بوديم . پيوسته خداوند عزّوجلّ ما را از اصلاب پاك به رحم‌هاى پاك مىگردانيد . وقتى به عبدالمطّلب رسيديم ، آن نور را دو قسمت كرد ، مرا در صلب عبداللَّه و على را در صلب ابوطالب نهاد . در من رسالت و نبوّت را و در على تيزهوشى و فصاحت را قرار داد . براى ما دو اسم از اسامى خود جدا ساخت . پروردگار عرش « محمود » است و منم « محمّد » . او « اعلى » است و اين « على » .\r\nعاصمى گويد : اين احاديث دلالت مىكند بر صحت و درستى آن‌چه كه ما به آن اشاره كرديم و مطلب ما را ترجيح مىدهد . « 1 »\r\n\r\n\r\n","description":"","footnote":"\r\n( 1 ) . زين‌الفتى في تفسير سورةهل أتى مخطوط .\r\n","page_name":" 62 ","page_number":62},
  {"content":"\r\n\r\n\r\n10 - روايت ابوالفتح نطنزى\r\nوى اين حديث راروايت كرده وگويد : خبرداد به ما ابوعلى حسن‌ابن احمدبن حسن حدّاد ، از ابونعيم احمدبن عبداللَّه بن‌احمد حافظ ، ازاحمدبن يوسف بن خلاد نصيبى در بغداد ، ازحارث بن‌ابى اسامه تميمى ، از داوود بن‌محبربن محمّد ، ازقيس ابن ربيع ، ازعباد بن كثير ، از ابوعثمان رازى ، از سلمان فارسى كه گويد : از رسول خدا صلى الله عليه و آله و سلم شنيدم كه مىفرمود :\r\n« من و علىبن ابىطالب از يك نور آفريده شديم ، آن نور در سمت راست عرش قرار داشت . خداوند را تسبيح و تقديس مىكرديم ، چهارده هزار سال پيش از آن‌كه خداوند آدم عليه السلام را بيافريند . هنگامى كه خداوند آدم را آفريد ، ما را به صلب مردان و ارحام زنان پاك منتقل كرد . سپس در صلب عبدالمطّلب قرار داد و به دو بخش تقسيم فرمود ، نيمى را در صلب پدرم عبداللَّه و نيمى را در صلب ابوطالب نهاد ، من از آن نيمه و على از نيمه‌ى ديگر آفريده شد ، خداوند براى ما اسمى از اسامى خودش جدا ساخت ، خداوند « محمود » است و منم « محمّد » ، خداوند « اعلى » است و برادرم « على » ، خداوند « فاطر » است و دخترم « فاطمه » ، خداوند « محسن » است و فرزندانم « حسن » و « حسين » ، اسم من در رسالت و نبوّت و اسم او در خلافت و شجاعت است ، من رسول خدايم و على شمشير خداست . » « 1 »\r\nنطنزى حديث اشباح را به سندش از ابن‌عبّاس روايت كرده كه گويد : هنگامى كه خداوند عزّوجلّ آدم را آفريد و از روح خود در او دميد ، وى عطسه كرد . خداوند به او الهام كرد كه بگويد : « الْحمد للَّه ربّ العالمين » . خداوند در جوابش فرمود : « يرحمك اللَّه » .\r\nهنگامى كه ملائكه بر او سجده كردند ، به عُجب درآمده و گفت : خداوندا ! آيا كسى را آفريده‌اى كه از من در نزد تو محبوب‌تر باشد ؟ پاسخ نشنيد . بار ديگر گفت و جوابى به او داده نشد . سومين مرتبه گفت ، باز هم جوابى نشنيد . براى چهارمين مرتبه تكرار كرد .\r\nخداوند متعال به او فرمود : آرى ، و اگر آنان نبودند تو را نمىآفريدم . گفت : آنان را به من بنمايان . خداوند به فرشتگانِ مأمور بر پرده‌ها دستور داد پرده‌ها را به يك‌سوى زنند .\r\n\r\n\r\n","description":"","footnote":"\r\n( 1 ) . الخصائص العلويه ، مخطوط .\r\n","page_name":" 63 ","page_number":63},
  {"content":"\r\n\r\nهنگامى كه پرده‌ها برداشته شد ، آدم پنج سايه و شبح را در مقابل عرش ديد .\r\nپرسيد : پروردگارا اينان كيانند ؟ فرمود : اى آدم اين است پيامبر من ، و اين است على اميرمؤمنان پسر عموى پيامبر ، و اين است فاطمه دختر پيامبرم ، و اينانند حسن و حسين ، پسران على و فرزندان پيامبرم . سپس فرمود : اى آدم ، اينان اوّل و پيش از همه‌اند . وى از اين موضوع خوشنود شد . هنگامى كه دچار خطا و اشتباه شد ، گفت :\r\nخداوندگارا ! به حق محمّد و على و فاطمه و حسن و حسين ، از تو مىخواهم كه مرا بيامرزى . خداوند او را بخشيد . اين است همان جمله‌اى كه خداوند فرمود : « فتلقّى آدم‌من ربّه كلمات فتاب عليه » « 1 » هنگامى كه به زمين فرود آمد ، انگشترى ساخت كه نقش نگين او اين جمله بود : « محمّد رسول اللَّه » . و كنيه‌ى آدم ، ابومحمّد بود . « 2 »\r\n\r\nشرح حال او\r\nشرح حال او را به طور مفصّل و مشروح در بخش « حديث تشبيه » از اين مجموعه ، و گفتار شاگردش سمعانى درباره‌ى او و ستايش ابن‌نجّار از او و مدايح صفدى را در « الوافى بالوفيّات » درباره‌ى او خواهيم آورد . « 3 »\r\n\r\n11 - روايت شهردار ديلمى\r\nحموينى اين عبارت را آورده است : ابوطالب بن‌انجب خازن ، از ناصربن ابى المكارم به طور اجازه روايت كند ، از ابوالمؤيّد موفّق بن‌احمد ، او هم اگر به صورت سماع و شنيدن نباشد به طور اجازه نقل كرده است .\r\nهم‌چنين از عزيز محمّدبن ابىالقاسم از پدرش ابوالقاسم بن ابىالفضل‌بن عبدالكريم به طور اجازه كه اين دو نفر گويند : خبر داد به ما شهردار بن شيرويه پسر\r\n\r\n\r\n","description":"","footnote":"\r\n( 1 ) . بقره ( 1 ) : 37 : « آدم از پروردگارش كلماتى را دريافت و توبه‌اش را پذيرفت . »\r\n( 2 ) . الخصائص العلويه مخطوط .\r\n( 3 ) . بنگريد : مجلّد حديث تشبيه ، ترجمه‌ى فارسى ، ص 150 - 151 . ( ويراستار )\r\n","page_name":" 64 ","page_number":64},
  {"content":"\r\n\r\nشهردار ديلمى به طور اجازه ، از عبدوس بن‌عبداللَّه همدانى به طور كتابت ، از ابوالحسن علىّبن عبداللَّه ، از ابوعلى محمّدبن احمد عطشى ، از ابوسعيد عدوى حسن‌بن‌على ، از احمدبن مقدام عجلى ابوالأشعث ، از فضيل بن‌عياض ، از ثوربن يزيد ، از خالدبن معدان ، از زاذان ، از سلمان كه گفت : شنيدم از حبيبم حضرت محمّد مصطفى صلى الله عليه و آله و سلم كه مىفرمود :\r\n« من و على نورى مطيع بوديم در پيشگاه خداوند عزّوجلّ كه آن نور ، خداوند را تسبيح و تقديس مىكرد ، چهارده هزار سال پيش از آفرينش آدم .\r\nهنگامى كه خداوند آدم را آفريد ، آن نور را در صلب او قرار داد . و ما پيوسته در همان حال بوديم تا اين كه در صلب عبدالمطّلب از يك‌ديگر جدا گشتيم : جزئى من و جزئى على شد . » « 1 »\r\nاين روايت شهردار ديلمى ، از سند روايت خوارزمى نيز - كه در آينده خواهد آمد - نيز به دست مىآيد .\r\n\r\nشرح حال او\r\nشهردار ديلمى هم‌چون پدرش از حفّاظ برجسته و سرشناس اهل سنّت است . در كتاب « العبر - حوادث سال 558 » از سمعانى چنين آمده است : وى حافظ ، عارف به حديث ، با فهم و آشنايى به ادبيات و خوش‌ذوق بود . از پدرش و عبدوس بن‌عبداللَّه و مكى سلّار و گروهى ديگر حديث شنيده ، و ابوبكربن خلف شيرازى به او اجازه روايت داده است ، وى هفتاد و پنج سال عمر كرد .\r\nشرح حال او را سبكى ، اسنوى و ابن قاضى شهبه اسدى در كتاب‌هايشان در باب طبقات شافعيه نيز آورده‌اند .\r\n\r\n12 - روايت خوارزمى\r\nخوارزمى اين حديث را با اين عبارت آورده است : خبر داد به من شهردار به طور اجازه ، از عبدوس بن‌عبداللَّه همدانى به طور كتابت از ابوالحسن علىبن عبداللَّه از ابوعلى\r\n\r\n\r\n","description":"","footnote":"\r\n( 1 ) . فرائد السمطين 1 : 42 .\r\n","page_name":" 65 ","page_number":65},
  {"content":"\r\n\r\nمحمّدبن احمد عطشى . . . .\r\nو خبر داد به من شهردار به طور اجازه ، از عبدوس‌بن عبداللَّه‌بن عبدوس همدانى به طور كتابت ، از شريف ابوطالب جعفرى ، از ابن مردويه حافظ ، از اسحاق‌بن محمّدبن علىّ بن‌خالد ، از احمدبن زكريا ، از ابن طهمان ، از محمّد بن‌خالد هاشمى ، از حسين‌بن اسماعيل بن‌حمّاد از پدرش از زياد بن‌منذر ، از محمّدبن علىّبن حسين از پدرش از جدّ بزرگوارش كه حضرت رسول صلى الله عليه و آله و سلم فرمود :\r\n« من و على نورى بوديم در پيشگاه خداوند متعال ، چهارده هزار سال پيش از آفرينش حضرت آدم . هنگامى كه خداوند آدم را آفريد ، اين نور به صلب او رفت و از آن هنگام پيوسته از صلبى به صلب ديگر جابه‌جا مىشد تا اين كه در صلب عبدالمطّلب جايگزين شد . بعد آن را به دو بخش تقسيم كرد ، تا اين‌كه نيمى از آن در صلب عبداللَّه و جزء ديگر در صلب ابوطالب جاى گرفت . بنابراين على از من است و منم از على . گوشت او گوشت من و خون او خون من است .\r\nهر كس او را دوست داشته باشد به دوستىِ من او را دوست مىدارد و هر كس با او دشمنى كند با دشمنىِ من دشمن او خواهم بود . » « 1 »\r\nخوارزمى گويد : پيشواى حافظان ، ابومنصور شهردار ابن‌شيرويه پسر شهردار ديلمى همدانى - در ضمن آن چه كه از همدان برايم نوشت - به من خبر داد كه ابوالفتح عبدوس‌بن عبداللَّه‌بن‌عبدوس همدانى به صورت كتابت به من خبر داد كه شيخ خطيب ابوالحسن صاعدبن محمّدبن‌غياث دامغانى در دامغان به من خبر داد كه ابويحيى محمّدبن‌عبدالعزير بسطامى از ابوبكر قرشى از ابوسعيد حسن‌بن‌علىّبن‌زكريّا از هدبةبن‌خالد قيسى از حمّادبن‌ثابت بنانى از عبيدبن‌عمير ليثى از عثمان‌بن‌عفان از عمربن‌خطاب روايت كرد كه گفت : « خداوند متعال ، ملائكه را از نور صورت علىّبن ابىطالب آفريد . » « 2 »\r\n\r\n\r\n","description":"","footnote":"\r\n( 1 ) . مناقب اميرالمؤمنين : 88 .\r\n( 2 ) . همان : 236 .\r\n","page_name":" 66 ","page_number":66},
  {"content":"\r\n\r\n\r\nشرح حال او\r\nشرح حال خوارزمى در كتاب‌هاى زيادى آمده است ، از آن جمله : « العقد الثمين في تاريخ بلدِ اللَّه الأمين » تأليف حافظ تقىالدّين فارسى ، كه درباره‌ى او چنين گويد :\r\n« موفّق بن‌احمدبن محمّد مكّى ، ابوالمؤيّد علّامه خطيب خوارزم ، مردى اديب ، فصيح ، سخنور و مدّت‌ها خطيب خوارزم بود . خطبه‌ها انشاد مىكرد و بر مردم حديث مىخواند و گروهى از او حديث نقل كرده‌اند . وى در صفر سال 568 در خوارزم از دنيا رفت ، ذهبى در كتابش « تاريخ الاسلام » از او بدين‌گونه ياد كرده و شيخ محىالدّين عبدالقادر حنفى در « طبقات الحنفيّة » در يادكردِ او گفته است كه : « قفطى اسم او را در كتاب « اخبار النحاة » آورده است . . . » .\r\n\r\n13 - روايت ابن عساكر\r\nحافظ گنجى بدين عبارت روايت را ذكر كرده است : خبر داد به ما ابواسحاق دمشقى از ابوالقاسم حافظ ، از ابوغالب بن‌بنّا ، از ابومحمّد جوهرى ، از ابوعلى بن‌محمّدبن احمدبن يحيى ، از ابوسعيد عدوى ، از ابوالأشعث ، از فضيل بن‌عياض ، از ثوربن يزيد از خالدبن معدان ، از زاذان ، از سلمان كه گفت : از رسول خدا صلى الله عليه و آله و سلم شنيدم كه مىفرمود :\r\n« من و على نورى مطيع بوديم در پيشگاه خداوند . آن نور او را تسبيح و تقديس مىكرد ، چهارده هزار سال پيش از آن‌كه آدم را بيافريند . هنگامى كه آدم را آفريد ، آن نور را در صلب او قرار داد . ما پيوسته در يك جا بوديم تا اين كه در صلب عبدالمطّلب از يك‌ديگر جدا شديم . قسمتى من و جزئى ديگر على شد . »\r\nگنجى مىافزايد : محدّث شامى ( / ابن‌عساكر ) در تاريخش در جزء سيصد و پنجاهم ، پيش از نصف آن جزء اين حديث را آورده و در سند آن ايرادى نگرفته و در ضعف آن سخنى نگفته است و اين بر ثبوت حديث دلالت مىكند . « 1 »\r\n\r\n\r\n","description":"","footnote":"\r\n( 1 ) . كفاية الطّالب : 315 .\r\n","page_name":" 67 ","page_number":67},
  {"content":"\r\n\r\n\r\nشرح حال او\r\nدر بخش حديث ثقلين ، چندين مرجع براى آشنايى با شرح حال او آورديم ، مانند « وفيات الاعيان 2 : 471 » ، « طبقات سبكى 7 : 215 » ، « طبقات الحفّاظ : 474 » و ديگر مصادر . « 1 »\r\nدر كتاب « تذكرة الحفاظ 4 : 1328 » عبارتى آمده است كه خلاصه‌اش چنين است : ابن عساكر ، امام حافظ بزرگ ، محدّث شام ، فخر پيشوايان ، ثقه‌ى دين ، ابوالقاسم ، صاحب تصانيف و داراى بيش از 1300 استاد و شيخ در حديث بوده و هشتاد زن نيز در شمار اساتيد او ياد شده است . سمعانى گويد : ابوالقاسم حافظ ، ثقه ، متقن ، دين‌دار ، نيكوكار ، خوش‌نام . ابن‌نجّار گويد : ابوالقاسم ، امام المحدّثين در زمان خودش ، رياست در حفظ و اتقان و نقل و شناخت كامل حديث به او منتهى شده و اين مقام به او ختم گشته است .\r\n\r\n14 - روايت نور صالحانى\r\nشهاب احمد ، از علىّبن‌حسين از پدرش از جدّش روايت كند كه حضرت رسول صلى الله عليه و آله و سلم فرمود :\r\n« من و على نورى بوديم در پيشگاه خداوند متعال ، چهار هزار سال قبل از خلقت آدم . هنگامى كه خداوند آدم را آفريد ، آن نور را در صلب او قرار داد .\r\nپيوسته آن را از صلبى به صلب ديگر منتقل ساخت ، تا اين‌كه در صلب عبدالمطّلب قرار داد و بعد به دو بخش تقسيم كرد : بخشى را در صلب عبداللَّه و بخشى را در صلب ابوطالب . بنابر اين على از من است و من از اويم ، گوشت او گوشت من و خون او خون من است . هر كس او را دوست بدارد ، به خاطر دوست داشتنِ من او را دوست مىدارم . »\r\nسپس حديث « شجرة » را روايت كرده و آن‌گاه مىگويد : حديث اوّل را امام صالحانى نورالدّين ابوالرجا محمودبن‌محمّد روايت كرده است . وى مسافرت‌هاكرده ،\r\n\r\n\r\n","description":"","footnote":"\r\n( 1 ) . بنگريد : مجلّد حديث ثقلين ، ترجمه‌ى فارسى ، ص 805 - 806 . ( ويراستار )\r\n","page_name":" 68 ","page_number":68},
  {"content":"\r\n\r\nراه‌ها درطلب حديث پيموده ، خدمت مشايخ حديث رسيده ، حديث شنيده ، به ديگران شنوانده ، درهر رشته‌اى كتاب نوشته و افراد فراوانى از او روايت كرده‌اند . در عراق با امام ابوموسى مدائنى و كسانى كه در طبقه و رديف او بودند ، مصاحبت داشته ، و با اسنادش به امام حافظ ابن‌مردويه به اسنادش مسلسلًا و مرفوعاً حديث نقل كرده است . . . « 1 » . ازاين عبارت ، بخشى ازعظمت صالحانى و ويژگىهاى برجسته‌اش پديدار مىشود .\r\n\r\n15 - روايت ابوالفتح ناصر مطرزى\r\nحموينى گويد : « خبر داد به من ابوطالب ابن‌انجب خازن از ناصر بن‌ابى المكارم به صورت اجازه . . . . » همان‌گونه كه در جاى ديگر نيز گويد : « خبر داد به من شيخ ابوطالب ابن‌انجب بن‌عبيد اللَّه از محبّ الدّين محمّدبن محمودبن حسن نجّار به صورت اجازه از برهان الدّين ابوالفتح ناصربن ابوالمكارم مطرزى به صورت اجازه . . . » از محمّدبن علىّبن الحسين از پدرش از جدّش صلوات اللَّه عليهم كه رسول خدا صلّى اللَّه عليه ( وآله ) وسلّم فرمود :\r\n« من و على نورى بوديم در پيشگاه خداوند ، چهارده هزار سال پيش از آن كه آدم را بيافريند . هنگامى كه آدم را آفريد ، آن نور را در صلب او قرار داد . پيوسته خداوند آن را از صلبى به صلب ديگر منتقل مىساخت ، تا اين‌كه در صلب عبدالمطّلب قرار داد . سپس از صلب او بيرون آورد و دو قسم كرد : بخشى را در صلب عبداللَّه و بخشى را در صلب ابوطالب قرار داد . بنابراين على از من است و من از اويم . گوشت او گوشت من و خون او خون من است . پس هركس او را دوست بدارد ، به دوستىِ من ، او را دوست مىدارم و هر كس او را دشمن بدارد ، او را به دشمنىِ خود دشمن مىدارم . » « 2 »\r\n\r\n16 - روايت صدرالافاضل خوارزمى\r\nوى اين حديث را در شرحِ بيت معرّى شاعر آورده است ، در آن جا كه وى گويد :\r\n له الجوهر السارى يوهم شخصه * يجوب إليه محتداً بعد محتدٍ \r\n\r\n\r\n","description":"","footnote":"\r\n1 . توضيح الدلائل - خطي .\r\n2 . فرائد السمطين 1 : 44 .\r\n","page_name":" 69 ","page_number":69},
  {"content":"\r\n\r\n- وى داراى گوهر و عنصر در حركت و جريان است ، شخصيّتش چنين مىنمايد كه اصل و تبار يكى بعد از ديگرى به او مىرسد .\r\nوى مىگويد : اين مطلب از كلام آن‌حضرت گرفته شده است كه فرمود :\r\n« من وعلى نورى بوديم درپيشگاه خداوند متعال ، چهارده هزارسال پيش از خلقت آدم . هنگامى كه خداوند آدم راآفريد ، اين نوربه صلب‌اومنتقل شد وپيوسته او را ازصلبى به صلب ديگرمنتقل مىساخت ، تااين‌كه درصلب عبدالمطّلب قرارش داد ودرآن‌جابه دو بخش تقسيمش كرد : بخش من درصلب عبداللَّه و بخش على در صلب ابوطالب قرار گرفت . بنابراين على از من است و من از اويم . » « 1 »\r\n\r\nشرح حال او\r\nفضائل صدرالافاضل ، بر كسى كه به معاجم رجالى و كتب ادب رجوع كند ، پوشيده نيست . اشخاص ذيل شرح حال او را آورده‌اند :\r\n1 - ياقوت حموى : « قاسم‌بن حسين‌بن محمّدبن محمّد خوارزمى ، واقعاً وحقّاً صدرالافاضل و در علم عربيت به راستى يگانه‌ى دوران بود . انديشه و ذهنى افروخته و روشن ، طبعى نقّاد ، ذوقى سرشاروطبعى به راستى آزموده داشت . درعلم‌ادب برترى جسته ودرسرودن شعر وايراد خطابه والايى داشته ، اومردمك ديده‌ى زمانه وجبهه‌ى درخشان‌اين روزگاران است . از تاريخ ولادتش پرسيدمش ، پاسخ داد : تاريخ تولّدم‌شب نهم‌ماه شعبان سال 555 است . به اوگفتم : مذهبت چيست ؟ گفت : حنفى ، لكن خوارزمى نيستم ، خوارزمى نيستم ، وچندين باراين جمله راتكرار كرد . بلكه دربخارابه درس اشتغال داشته‌ام ولذانظريه و رأى آنان را دارم . وى ، معتزلى بودن را نيز از خود نفى كرد . . . » « 2 »\r\n2 - عبدالقادر قرشى : « . . . وى در نزد ابوالفتح ناصربن عبدالسيد مطرزى فقه و عربيت آموخت . داراى تصنيفاتى است ، از جمله : سه جلد شرح المفصّل كه آن را\r\n\r\n\r\n","description":"","footnote":"\r\n( 1 ) . نگاه كنيد به شرح سقط الزند 1 : 253 ، قصيده‌ى هشتم .\r\n( 2 ) . معجم الادباء 16 : 238 .\r\n","page_name":" 70 ","page_number":70},
  {"content":"\r\n\r\n« التحبير » ناميد ، شرح سقط الزند . . . تاتارىها او را در سال 610 كشتند . » « 1 »\r\n3 - سيوطى ، وى نيز گفتار ياقوت حموى را كه ما قبلًا آورديم در شرح حال او آورده است . « 2 »\r\n4 - كفوى گويد : « شيخ كامل فاضل . . . » « 3 »\r\n5 - علىّبن سلطان قارى ، قارى مكّى نيز به همين صورت آورده است . « 4 »\r\n\r\n17 - روايت ابوالقاسم عبدالكريم رافعى قزوينى\r\nعلّامه حموينى چنين گويد : خبر داد به من شيخ صالح ، جمال‌الدّين احمدبن محمّدبن محمّد معروف به مذكويه قزوينى و ديگران به صورت اجازه به روايتشان از شيخ امام ، امام‌الدّين ابوالقاسم عبدالكريم‌بن محمّدبن عبدالكريم رافعى قزوينى به صورت اجازه ، از شيخ عالم عبدالقادربن ابى صالح جيلى ، از ابوالبركات هبةاللَّه بن‌موسى سقطى ، از قاضى ابوالمظفر هنادبن ابراهيم نسفى ، از حسن محمّدبن موسى در تكريت ، از محمّدبن فرخان ، از محمّدبن يزيد قاضى ، از قتيبه ، از ليث‌بن‌سعيد ، از علاءبن عبدالرّحمان ، از پدرش ، از ابوهريره ، از رسول خدا صلى الله عليه و آله و سلم روايت كند كه آن حضرت فرمود :\r\n« هنگامى كه خداوند متعال ، ابوالبشر ( آدم ) را آفريد و از روحش در او دميد ، آدم به طرف راست عرش نگريست . پنج شبح نورى را در آن ديد كه در حال سجود و ركوع‌اند . آدم گفت : پروردگارا ! آيا پيش از من كسى را از گِل آفريده‌اى ؟ فرمود : نه اى آدم . عرض كرد : پس اين پنج نفرى كه آنان را به شكل و شمايل خودم مىبينم ، كيانند ؟ فرمود : اينان پنج نفر از فرزندان تو مىباشند كه اگر آنان نبودند تو را نمىآفريدم . آنان پنج نفرند كه براى آن‌ها پنج اسم از اسامى خود را جدا كرده و اختصاص داده‌ام . اگر آن‌ها نبودند بهشت و دوزخ و عرش و كرسى و آسمان و زمين و ملائكه و انس و جنّ را نمىآفريدم . من محمودم و اين محمّد است . منم عالى و اين على است ، من فاطرم و اين فاطمه است ، من\r\n\r\n\r\n","description":"","footnote":"\r\n( 1 ) . الجواهر المضيّة في طبقات الحنفيّه 1 : 410 .\r\n( 2 ) . بغية الوعاة : 376 .\r\n( 3 ) . كتائب الاعلام الاخيار خطّى .\r\n( 4 ) . الاثمار الجنيّة خطّى .\r\n","page_name":" 71 ","page_number":71},
  {"content":"\r\n\r\nاحسانم و اين حسن است ، من محسنم و اين حسين است . به عزّت خود سوگند خورده‌ام كه اگر كسى به وزن يك دانه‌ى خردل از بغض اينان را داشته باشد ، او را به دوزخ خود وارد كنم و از كسى باكى ندارم . اى آدم اينانند برگزيده‌ى من . به وسيله‌ى آن‌ها مردم را نجات مىدهم و ( به دليل دشمنى با اينان ) نابودشان مىسازم . هرگاه تو به من نياز داشتى ، به اينان توسّلى جوى .\r\nبعد حضرت رسول صلى الله عليه و آله و سلم فرمود :\r\n« ماييم كشتى نجات . هر كس به آن بياويزد نجات يافته و هر كس از آن كناره گيرد ، نابود شود . هر كس به خداوند حاجتى دارد ، به وسيله‌ى ما خانواده ، حاجتش را از خدا بخواهد . » « 1 »\r\n\r\nشرح حال او\r\nرافعى قزوينى از محدّثان برجسته و تاريخ‌نويسان مشهور اهل سنّت است . كتاب « التدوين » او از مشهورترين كتاب‌هاى مورد اعتماد است . . . . دانشمندان اهل سنّت مانند سبكى در « طبقات 5 : 119 » ، ابن‌شاكر كتبى در « فوات الوفيات 2 : 3 » و ابن الوردى در « تاريخش 2 : 148 » شرح حال او را آورده و او را ستوده‌اند .\r\n\r\n18 - اثبات شيخ فريدالدّين عطّار\r\nوى اين حديث را تثبيت كرده و آن را ثابت داشته ، در آن جا كه گويد :\r\n تو نور احمد و حيدر يكى دان * كه تا گردد به تو اسرار ، آسان « 2 » \r\n\r\nشرح حال او\r\nشرح حال او در « نفحات الانس » و ديگر منابع شرح حال عرفا آمده است .\r\nدهلوى نيز در كتابش تصريح كرده كه او از بزرگانِ مقبول نزد اهل تسنّن است .\r\n\r\n\r\n","description":"","footnote":"\r\n( 1 ) . فرائد السمطين 1 : 36 .\r\n( 2 ) . اسرارنامه .\r\n","page_name":" 72 ","page_number":72},
  {"content":"\r\n\r\n\r\n19 - روايت ابوالربيع ابن‌سبع كلاعى\r\nوصّابى گويد : از او ( يعنى از علىّبن‌ابىطالب رضىاللَّه‌عنه ) روايت شده است كه رسول خدا صلى الله عليه و آله و سلم فرمود :\r\n« من و على از نور واحدى آفريده شديم . آن نور بر روى عرش ، خداوند را تسبيح مىكرد ، دو هزار سال پيش از آن كه پدرمان حضرت آدم آفريده شود .\r\nهنگامى كه آفريده شد ، در صلب او جاى گرفتيم . آن‌گاه ، از صلب‌هاى گرامى به رحم‌هاى پاك منتقل شديم تا اين كه در صلب عبدالمطّلب جاى گرفتيم . و بعد به دو نيم تقسيم شديم : مرا در صلب عبداللَّه و على را در صلب ابوطالب قرار داد ، مرا براى پيامبرى و على را براى شجاعت و علم و فصاحت برگزيد . براى ما نام‌هايى از اسامى خود جدا ساخت . خداوند محمود است و من محمّدم ، خداوند اعلى است و اين على . »\r\nاين حديث را ابن‌اسبوع اندلسى در كتابش « الشفا » آورده است . « 1 »\r\n\r\nشرح حال او\r\nابن‌سبع صاحب كتاب « شفاء الصدور » ، از بزرگان حافظان اهل سنّت و دانشمندان بزرگ آن‌ها است ، چنان‌كه از شرح حال او ظاهر مىشود . و اينك برخى از عبارات و كلماتى كه درباره‌ى او گفته شده است :\r\n1 - ذهبى گويد : كلاعى امام عالِم ، حافظ برجسته ، محدّث اندلسى و فرد بليغ آن ديار ، ابوالرّبيع . . . عنايت تمامى به تقييد « 2 » و روايت داشت ، در فن حديث پيشوا بود و به آن بصيرت داشت . حافظ جامع و عارف به جرح و تعديل بود . تاريخ تولّدها و وفيات را مىدانست و در اين ويژگى و در حفظ اسامى رجال - به ويژه رجال متأخّر و معاصر خودش - بر تمام دانشمندان زمانش سبقت گرفت . كتاب‌هاى بسيارى نوشت ، خطّش\r\n\r\n\r\n","description":"","footnote":"\r\n( 1 ) . الاكتفاء فى فضائل الاربعة الخلفا خطّى ، دركشف الظنون 2 : 1050 . اسم‌كتاب « شفاء الصدور » آمده است .\r\n( 2 ) . اصطلاح « تقييد » ، از حديث شريف نبوى گرفته شده است كه فرمود : « قَيِّدوا العلم بالكتابة : علم را بانوشتن تقييد كنيد . » يعنى در بند نماييد . ( مترجم )\r\n","page_name":" 73 ","page_number":73},
  {"content":"\r\n\r\nدر استوارى و ضبط بىمانند بود . مهارت او در رعايت جهات ادبى و ابراز بلاغت و فصاحت نظير نداشت . در انشاء رساله منحصر به فرد بود . شعر به خوبى مىسرود .\r\nسخنورى فصيح و سخنرانى رسا بود .\r\nآن‌چه را كه نقل مىكرد ، با سبك و شيوه‌ى نيكو با عبارات زيبا و مناسب در رعايت سجع و قافيه بيان مىكرد . در مجالس از پادشاهان زمان خود سخن مىگفت و بر روى منابر ، مقاصد و آرمان‌هاى آنان را ابراز مىداشت . مدّت‌ها كرسى خطابه « بلنسيه » « 1 » در اختيار او بود . وى در رشته‌هاى مختلف تصنيفات مفيد دارد . . . براى فراگيرى علم و حديث ، از گوشه و كنار به سوى او مىآمدند و بهره‌هاى فراوانى در حديث از او بردند .\r\nذهبى مىافزايد : ابوالعبّاس احمدبن عماد قاضى تونس و گروهى ديگر ، از او حديث نقل كرده‌اند . ابن مندى گويد : كسى به جلالت و بزرگوارى و رياست و فضيلت او نديده‌ام . در فنونى از جمله منقول و معقول و شعر و نثر ، پيشوايى برجسته بود . فضايل و كمالات داشت . در علوم قرآن و تجويد برتر ، در ادبيات كارآزموده و از هر حيث لايق و ماهر و او خاتمه حافظان است .\r\nابار گويد : . . . او آخر حفّاظ و بليغان اندلس است . در تپّه‌هاى اطراف « تنسيه » در سه فرسخى شهر « مرسيه » رو به شهر ، او را در ذيحجّه‌ى سال 634 كشتند .\r\nحافظ منذرى گويد : وى به دست دشمن به قتل رسيد . تولّدش در اطراف شهر « مرسيه » در شب اوّل ماه رمضان سال 65 [ / 565 
  ] است . . . مجالس فراوانى داشت كه دانش جوشان و حفظ فراوان و آشنايى كامل او به اين فن را مىرساند . در سال 14 [ / 614 
  ] براى ما اجازه‌ى روايت را نوشت . ( با اجازه‌اى كه در نقل روايت داشت براى ما حديث نوشت . ) « 2 »\r\n\r\n\r\n","description":"","footnote":"\r\n( 1 ) . دهخدا گويد : بلنسية شهرى است شرقى اندلس ، جوىهاى و بستان‌هاى بسيار دارد . . . . . از شهرهاى مشهور اندلس در مشرق تدمير و قرطبه . . . ( مترجم ) .\r\n( 2 ) . تذكرة الحفاظ 4 : 1417 .\r\n","page_name":" 74 ","page_number":74},
  {"content":"\r\n\r\nذهبى در شرح حال او همچنين گويد : ابوالربيع كلاعى سليمان‌بن موسىبن سالم بلنسى ، حافظ كبير ، داراى تصانيف ، بازمانده‌ى حديث شناسان برجسته‌ى اندلس . . . . ابار گويد : وى نسبت به حديث بصير ، حافظ ، انديشمند و آشناى به جرح و تعديل بود .\r\nمواليد و وفيات را به ياد داشت . در اين رشته از تمام هم‌دوره‌هاى خود - بخصوص افراد بعد از خود - پيش‌تر بود . « 1 »\r\n2 - يافعى : « حافظ ابوالربيع كلاعى سليمان‌بن موسى بلنسى داراى تصانيف و بازمانده حديث شناسان برجسته » . آن‌گاه گفتار ابار كه قبلًا گذشت درباره‌ى وى مىآورد . « 2 »\r\n3 - سيوطى : « ابوالرّبيع امام حافظ برجسته محدّث و بليغ در اندلس . . . » « 3 »\r\n4 - شامى صاحب سيره : « . . . . ابوالرّبيع ، ثقّه ، ثَبَت ، سليمان بن‌سالم كلاعى . . . . » « 4 »\r\n5 - مقرى : « حافظ حديث و در نقد و بررسى مبرّز ، با معرفت تمام نسبت به اسناد و راه‌هاى حديث و نسبت به احكام ، ضابط بود و رجالش را ذاكر و يادآور بود . . . . » « 5 »\r\n\r\n20 - روايت گنجى\r\nوى اين حديث را در بابى كه به آن اختصاص داده ، روايت كرده و چنين گويد :\r\nباب هشتاد و هفتم : در اين كه على از نور پيامبر صلى الله عليه و آله و سلم آفريده شده است : خبر داد به ما ابراهيم‌بن بركات خشوعى در مسجد ربوة در غوطه دمشق ، از حافظ علىّ بن‌حسن ، از ابوالقاسم هبةاللَّه ، از حافظ ابوبكر خطيب ، از علىّبن محمّدبن عبداللَّه معدّل ، از ابوعلى حسين‌بن صفوان ، از محمّدبن سهل عطّار ، از ابوذكوان ، از حرب‌بن بيان ( نابينا ، اهل قيساريه ) ، از احمدبن عمرو ، از احمدبن عبداللَّه ، از عبداللَّه بن‌عمرو ، از عبدالكريم جزرى ، از عكرمة ، از ابن‌عبّاس ، از رسول خدا صلى الله عليه و آله و سلم كه فرمود :\r\n\r\n\r\n","description":"","footnote":"\r\n( 1 ) . العبر ، حوادث سال 634 .\r\n( 2 ) . مرآة الجنان ، حوادث سال 634 .\r\n( 3 ) . طبقات الحفاظ : 497 .\r\n( 4 ) . سبل‌الهدى و الوشاد به مقدمة كتاب .\r\n( 5 ) . نفح الطيب ، در ذكر حادثه اينجة 2 : 586 .\r\n","page_name":" 75 ","page_number":75},
  {"content":"\r\n\r\n« خداوند متعال شاخه‌اى از نور را آفريد چهل‌هزار سال پيش از آن كه دنيا را بيافريند ، آن را جلو عرش نهاد تا اين‌كه زمان بعثت من فرا رسيد . نيمى از آن را جدا ساخته و پيامبر شما را از آن آفريد و نيم ديگر علىّبن‌ابىطالب است . »\r\nاين حديث را پيشواى حديث اهل شام از پيشواى اهل عراق نقل كرده است به همان‌گونه كه آورديم . و در كتاب‌هاى هر دو نفر نيز موجود است .\r\nهم‌چنين خبر داد به ما ابواسحاق دمشقى ، از ابوالقاسم حافظ ، از ابوغالب ابن‌بنّا ، از ابومحمّد جوهرى ، از ابوعلى محمّدبن احمدبن يحيى ، از ابوسعيد عدوى از ابوالأشعث ، از فضيل‌بن عياض ، از ثوربن يزيد ، از خالدبن معدان ، از زاذان ، از سلمان ، كه گفت : شنيدم از رسول خدا صلى الله عليه و آله و سلم كه مىفرمود :\r\n« من و على نورى بوديم در پيشگاه خداوند ، مطيع او بوديم . آن نور خداوند را تسبيح و تقديس مىكرد ، چهارده‌هزار سال پيش از آن كه آدم عليه السلام آفريده شود . هنگامى كه خداوند آدم را آفريد ، آن نور را در صلب او جاى داد . ما پيوسته در يك جايگاه بوديم تا اين‌كه در صلب عبدالمطّلب از يك‌ديگر جدا شديم ، جزئى از آن من و جزء ديگر على شد . »\r\nگنجى گويد : محدّث شام ( / ابن‌عساكر ) در جزء سيصد و پنجاهم از تاريخش - پيش از آن كه به نصف جزء برسد - آن را نقل كرده و اشكالى بر سند يا متن آن نياورده است . اين نكته مىرساند كه حديث در نزد او ثابت و مسلّم بوده است .\r\nخبر داد به ما علىّبن‌ابى عبداللَّه معروف به ابن‌مقير بغدادى در دمشق ، از ابوالفضل محمّد حافظ ، از ابونصربن على از ابوالحسن علىّبن محمّد مؤدّب ، از ابوالحسن فارسى ، از احمدبن سلمة نمرى ، از ابوالفرج غلام فرج واسطى ، از حسن‌بن على ، از مالك ، از ابوسلمة ، از ابوسيعد كه ابوعقال از حضرت رسول صلّى اللَّه عليه [ وآله 
  ] و سلم پرسيد : يا رسول اللَّه ! سيّد المسلمين ( سرور مسلمانان ) كيست ؟\r\nگنجى حديث را ادامه مىدهد تا مىرسد به اين‌جا كه : ابوعقال پرسيد : كدام‌يك از آنان نزد شما محبوب‌تر است ؟ حضرت فرمود : « علىّبن ابىطالب . » گفتم : چرا ؟ فرمود :\r\n« زيرا من و على از يك نور آفريده شده‌ايم . » پرسيدم : پس چرا او را آخرين نفر قوم قرار دادى ؟ فرمود : « واى بر تو اى ابوعقال . آيا من به تو نگفتم كه بهترين پيامبرانم و ديگر\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nپيامبران در رسالت بر من سبقت گرفته و به آمدن من بشارت داده‌اند . آيا اين ضررى به من مىرساند كه آخرين نفر آنان باشم ؟ ! من محمّد رسول خدايم و هم‌چنين ضررى به على نمىرسد اگر آخرين نفر قوم باشد . لكن اى ابوعقال ! فضيلت و برترى على بر ديگر مردم ، مانند فضيلت جبرئيل است بر ديگر فرشتگان . »\r\nگنجى مىافزايد : اين حديث ، حَسَن و عالى است . و چون طولانى بود ، من آن را مختصر كردم و آن را نياوردم جز به همين جهت .\r\nگنجى به سندش از ابوامامة باهلى نقل مىكند كه رسول خدا صلّى اللَّه عليه [ وآله 
  ] و سلم فرمود :\r\n« خداوند پيامبران را از درختان پراكنده آفريد ، در حالى كه مرا و على را از يك درخت آفريد . منم ريشه‌ى آن درخت و على شاخه‌ى آن ، فاطمه عامل بارورى و حسن و حسين ميوه‌ى آن درخت مىباشند . هر كس به شاخه‌اى از شاخه‌هاى آن بياويزد ، نجات يافته و هر كس از آن منحرف شود ، سقوط مىكند .\r\nاگر بنده‌اى خداوند را بين صفا و مروه هزار سال عبادت كند و بعد هزار سال ديگر عبادت كند ولى با ما همراه نباشد [ محبّت به ما نداشته باشد 
  ] خداوند او را به روى در آتش مىافكند . آن‌گاه اين آيه را تلاوت فرمود : « قُلْ لا أسألكم عليه أجراً إلّاالمودّة في القربي » « 1 »\r\nگنجى مىافزايد : اين حديث حسن و عالى است . طبرى آن را در معجم خود به‌همان گونه كه ما آورديم نقل كرده است . و محدّث شام در كتابش از راه‌هاى گوناگون آورده است . سپس آن را با اسنادش از ابن‌عساكر محدّث شام در آن جا نقل كرده است . « 2 »\r\n\r\n\r\n","description":"","footnote":"\r\n( 1 ) . در اينجا مناسب ديدم عين متن روايت را بياورم باشد تا حجّتى بر بىخبران باشد .\r\nقال رسول اللَّه صلى الله عليه و آله و سلم إنّ اللَّه خلق الأنبياء من اشجار شتى ، و خلقنى و عليّاً من شجرة واحدة . فانا أصلها و على فرعها و فاطمة لقاحها و الحسن و الحسين ثمرها . فمن تعلّق بغصنٍ من أغصانها نجى و من زاغ عنها هوى . و لو أن عبداً عبداللَّه بين الصفا و المروة ألف عام ، ثمّ ألف عام ، ثمّ لم‌يدرك صحبتنا [ محبّتنا 
  ] اكبّه على منخريه فى النّار ، ثمّ تلا : « قُل لا أسألكُم عليه أجراً إلّاالمؤدّة في القربى »\r\n( 2 ) . كفاية الطالب : 314 - 319 .\r\n","page_name":" 77 ","page_number":77},
  {"content":"\r\n\r\n\r\nگنجى و كتابش\r\n1 - حافظ گنجى تصريح كرده است كه احاديثى كه در كتابش آورده ، احاديث صحيحه‌اى است از كتاب‌هاى پيشوايان و حفّاظ حديث در مناقب و فضائل اميرالمؤمنين على عليه السلام كه حضرت رسول صلّىاللَّه‌عليه [ وآله 
  ] و سلم هيچ فضيلتى را از ناحيه‌ى پدران و طهارت مولودش نداشته مگر اين كه على عليه السلام با آن حضرت همراه بوده است .\r\nاين كتاب را نگاشته و املا كرده به پيروى از آن‌چه كه ما روايت كرديم . . . . از شقيق از عبداللَّه كه گفت : عرض كردم اى رسول خدا ! مىشود كه كسى مردمى را دوست داشته باشد ، امّا به آنان ملحق نشود ؟ رسول خدا صلّىاللَّه‌عليه [ وآله 
  ] و سلم فرمود : « انسان با كسى است كه او را دوست مىدارد . » « 1 »\r\n2 - شيخ نورالدّين ابن‌صباغ در كتابش از « كفاية الطالب » نقل كرده و اين عين عبارت اوست : « و از كفاية الطالب في مناقب علىّبن‌ابىطالب تأليف امام حافظ ابىعبداللَّه محمّدبن‌يوسف گنجى شافعى از عبداللَّه‌بن‌عبّاس رضىاللَّه‌عنهما - كه سعيدبن‌جبير زمام شتر آن حضرت را گرفته بود . . . » « 2 »\r\nچلبى از اين كتاب نام برده و از نويسنده‌اش به عنوان « شيخ حافظ » ياد كرده است . « 3 »\r\n3 - گنجى كتابى دارد با عنوان « البيان في اخبار صاحب‌الزّمان » . چلبى از آن نيز نام برده و گويد : از شيخ ابوعبداللَّه . « 4 » يكى از كسانى كه از اين كتاب نقل كرده‌اند ، عبداللَّه‌بن‌محمّد مطيرى است در كتابش « الرّياض الزاهرة » كه گفته است : شيخ ابوعبداللَّه محمّدبن يوسف‌بن محمّد گنجى شافعى در كتابش « البيان في اخبار صاحب الزّمان » از آن كه اين اخبار دلالت دارد بر اين كه مهدى زنده و باقى است . . . . « 5 » بنابراين اينان از گنجى به عنوان « الحافظ » و « الشيخ » تعبير كرده‌اند . اينك ما\r\n\r\n\r\n","description":"","footnote":"\r\n( 1 ) . كفاية الطالب : مقدمه .\r\n( 2 ) . الفصول المهمّة : 111\r\n( 3 ) . كشف‌الظنون 2 : 1497\r\n( 4 ) كشف‌الظنون 1 : 263\r\n( 5 ) . الرّياض الزّاهرة - خطّى .\r\n","page_name":" 78 ","page_number":78},
  {"content":"\r\n\r\nبرخى از عبارات واضح و صريحى كه مقصود از اين دو كلمه را مىرساند ، مىآوريم :\r\n\r\nكلمه‌ى « الحافظ » در اصطلاح\r\nاين كلمه بزرگى و عظمت مقام صاحب اين عنوان را مىرساند ، چنان‌كه گفتار و كلمات پيشوايان اين فن گوياى اين مطلب است . ذهبى گويد : « حافظ » در عرف و اصطلاح برتر از « مفيد » است ، چنان‌كه كلمه‌ى « حجّت » از كلمه‌ى « ثقه » برتر است . « 1 »\r\nقارى گويد : مقصود از كلمه‌ى « حافظ » ، حافظ حديث است نه حافظ قرآن .\r\nميرك نيز چنين گفته است و احتمال مىرود كه مقصود ، حافظ كتاب و سنّت باشد .\r\nحافظ در اصطلاح محدّثان كسى است كه يك‌صد هزار حديث را از جهت متن و سند بشناسد . . . ابن‌جوزى گويد : . . . . حافظ كسى است كه هر آن‌چه را كه به او رسيده است روايت كرده و به هر حديثى كه نيازمند باشد دست‌رسى داشته باشد . « 2 » ( درباره‌ى هر مطلبى كه از او پرسيده شود يا خود به آن نيازمند باشد به حديثش آگاه باشد . )\r\nشعرانى گويد : « حافظ ابن‌حجر » مىگفت : شروطى است كه هرگاه در انسان جمع شود « حافظ » ناميده مىشود . اين شروط چنين است : در جست‌وجوى حديث شهرت داشته باشد . از دهان رجال حديث آن را بشنود و بگيرد . به جرح و تعديل طبقات راويان و مراتب و درجات آنان آشنا باشد . درست را از نادرست به خوبى تشخيص دهد . به گونه‌اى كه رواياتى را كه نسبت به آنان حضور ذهن دارد ، بيش از رواياتى باشد كه نسبت به آن‌ها حضور ذهن ندارد . به علاوه كه بسيارى از متون را نيز حفظ داشته باشد . هر كس واجد اين شروط باشد ، « حافظ » ناميده مىشود . « 3 »\r\nبدخشانى گويد : اسم « حافظ » بر كسى اطلاق مىشود كه در فنّ حديث مهارت و تخصّص داشته باشد ، بر خلاف كلمه‌ى « محدّث » « 4 »\r\n\r\n\r\n","description":"","footnote":"\r\n( 1 ) . تذكرة الحفاظ ، در شرح حال : محمّدبن‌احمد محدّث جرجرايا .\r\n( 2 ) . جمع‌الوسائل في شرح الشمائل : 7 .\r\n( 3 ) . لواقح الأنوار . شرح حال جلال‌الدّين سيوطى .\r\n( 4 ) . تراجم الحفاظ مخطوط .\r\n","page_name":" 79 ","page_number":79},
  {"content":"\r\n\r\n\r\nكلمه‌ى « شيخ » در اصطلاح\r\n« قارى » در مورد معناى كلمه‌ى « شيخ » در اصطلاح ، گويد : « محدّث » و « شيخ » و « امام » عبارت است از استاد كامل . « 1 »\r\nمشايخ ديگر غير از قارى نيز چنين گفته‌اند .\r\n\r\n21 - روايت محبّ طبرى\r\nاين حديث را محبّ طبرى در كتاب « الرّياض النضرة في فضائل العشره » روايت كرده ، و او كسى است كه دهلوى در بسيارى از موارد بر نقل او اعتماد و تكيه كرده است بدون اين كه درباره‌ى آن سخنى گفته و يا اشكالى گرفته باشد يعنى برخورد با او ، مانند برخورد با برخى احاديث صحيح مانند حديث سدّالابواب نيست . و اين عين عبارت او است :\r\nياد كردِ ويژگى آن حضرت كه او هم‌تاى رسول خدا صلى الله عليه و آله و سلم است در آن نورى كه پيش از آفرينش بر آن نور بودند . از سلمان روايت شده است كه گويد : از رسول خدا صلى الله عليه و آله و سلم شنيدم كه مىفرمود :\r\n« من وعلى نورى بوديم در پيشگاه خداوند متعال ، چهارده‌هزار سال پيش از آن كه آدم عليه السلام را بيافريند . هنگامى كه آدم را آفريد ، آن نور را به دو جزء تقسيم كرد : جزئى من و جزئى على شد . اين روايت را احمد در مناقب آورده است . » « 2 »\r\n\r\nشرح حال او\r\n8 محبّ طبرى را تمام كسانى كه شرح حالش را نوشته‌اند ستوده‌اند ، از جمله ذهبى در آثارش : « تذكرة الحفاظ » و « المعجم المختص » و « العبر » و « دول الاسلام » ،\r\n\r\n\r\n","description":"","footnote":"\r\n( 1 ) . جمع الوسائل في شرح الشّمائل : 7 .\r\n( 2 ) . الرياض النضرة 2 : 217 .\r\n","page_name":" 80 ","page_number":80},
  {"content":"\r\n\r\nابن‌وردى در كتاب « تتمّة المختصر » ، سبكى در « طبقات الشّافعية » ، صفدى در « الوافى بالوفيات » ، سيوطى در « طبقات الحفّاظ » و ديگران . . .\r\n\r\n22 - روايت حموينى\r\nحموينى اين حديث را با الفاظ گوناگونى روايت كرده ، بعد از آن‌كه حديث اشباح را كه قبلًا از آن ياد كرديم « 1 » از طريق رافعى به سندش از ابن‌عبّاس و سلمان ، حسن‌بن اسماعيل‌بن عباد از پدرش از جدّش و محمّدبن علىبن حسين‌بن علىبن ابىطالب از پدرش از جدّش . . . . روايت كرده است و اين عين عبارت او است :\r\nابواليمن عبدالحميد بن‌عبدالوهاب بن عساكر دمشقى در شهر مكّه به من خبر داده و گفت : خبر داد به ما مؤيّدبن محمّدبن على طوسى ، به صورت كتابة از عبدالجبّاربن محمّد حوارى بيهقى ، از امام ابوالحسن علىّبن‌احمد واحدى ، از ابومحمّد عبداللَّه‌بن يوسف ، از محمّدبن حامدبن حرث تميمى ، از حسن‌بن عرفه از علىّبن قدامة ، از ميسرةبن عبداللَّه ، از عبدالكريم جزرى ، از سعيدبن جبير ، از ابن‌عبّاس كه گفت : شنيدم كه رسول خدا صلّى اللَّه عليه [ وآله 
  ] وسلّم به على عليه السلام مىفرمود :\r\n« خلقتُ أنا و أنت من نور اللَّه تعالى . »\r\n« من و تو از نور خداوند متعال آفريده شديم . »\r\nسيّد نسّابة عبدالحميد بن‌فخّار موسوى رحمه الله به طور كتبى به من خبر داد از نقيب ابوطالب عبدالرّحمان‌بن عبدالسميع واسطى به طور اجازه ، از شاذان‌بن جبرئيل‌بن اسماعيل قمى به طورقرائت‌كه حديث رابراو خواند ، ازابوعبداللَّه محمّدبن عبدالعزيز قمى ، از [ امام 
  ] حاكم الدّين ابوعبداللَّه محمّدبن احمدبن علىبن احمد ، ازمحمّد ابن علىّبن ابراهيم نطنزى ، از ابوعلى حسن بن احمدبن حسن حدّاد ، ازابونعيم احمدبن عبداللَّه بن‌احمد حافظ ، از احمدبن يوسف‌بن خلّاد نصيبى در بغداد ، از حارث‌بن ابىاسامة تميمى ، از داودبن محبربن محمّد ، از قيس‌بن ربيع ، از عبّادبن كثير ، از ابوعثمان نهدى ، از سلمان فارسى رضىاللَّه عنه كه گفت : شنيدم از رسول خدا صلىّ اللَّه عليه [ وآله 
  ] وسلّم كه مىفرمود :\r\n« من و علىّبن ابىطالب ، از نورى از سمت راست عرش آفريده شديم ، كه خداوند عزّوجلّ را تسبيح و تقديس مىكرديم ، چهارده‌هزار سال پيش از آن كه\r\n\r\n\r\n","description":"","footnote":"\r\n( 1 ) . بنگريد به همين كتاب ، ذيل عنوان « روايت ابوالقاسم عبدالكريم رافعى قزوينى » .\r\n","page_name":" 81 ","page_number":81},
  {"content":"\r\n\r\nآدم را بيافريند . بعد از آن‌كه خداوند آدم را آفريد ، ما را به صلب پدران و رحم مادران پاك منتقل كرد . سپس ما را به صلب عبدالمطّلب انتقال داد . و به دو نيم تقسيم شديم : نيمى از آن را در صلب پدرم عبداللَّه و نصف ديگر را در صلب عمويم ابوطالب جاى داد . من از آن نيمه خلق شدم و على از نيمه‌ى ديگر آفريده شد . خداوند متعال از اسامى خود نام‌هايى را براى ما جدا كرد ، خداوند عزّوجلّ « محمود » است و من « محمّدم » ؛ خداوند « اعلى » است و برادرم « على » ؛ خداوند « فاطر » است و دخترم « فاطمه » ؛ خداوند « محسن » است و دو فرزندم « حسن و حسين » . اسم من در رسالت و نبوّت است و اسم على در خلافت و شجاعت . من رسول خدايم و على « سيف‌اللَّه » است . »\r\nخبر داد به من به طور اجازه ابوطالب بن‌انجب خازن از ناصربن ابىالمكارم كه گفت : خبر داد به ما ابوالمؤيّد موفّق بن‌احمد به طور اجازه اگر به طور سماع و شنيدن نباشد كه خبر داد به من عزير محمّد از پدرش ابوالقاسم‌بن ابىالفضل بن‌عبدالكريم به طور اجازه از شهردار بن‌شيرويه بن‌شهردار ديلمى به طور اجازه از عبدوس . . . . ( تا آخر آن چه كه در روايت شهرداربن شيرويه ديلمى گذشت ) .\r\nو به همين اسناد تا شهردار به طور اجازه . . . . ( تا آخر آن‌چه كه در خوارزمى گذشت ) .\r\nخبر داد به من شيخ ابوطالب بن‌انجب . ( تا آخر آن‌چه كه در ابوالفتح مطرزى گذشت . ) « 1 »\r\n\r\n23 - روايت شرف‌الدّين دَرْگِزينى طالبى قرشى\r\nعلىّبن‌ابراهيم در كتاب « بحرالمناقب » ، در شرح حال وى چنين گويد : در كتاب « نزل السائرين » و « المناقب » تأليف خطيب از سلمان فارسى روايت شده است كه گويد :\r\nاز حبيبم حضرت محمّد مصطفى صلّىاللَّه‌عليه [ وآله 
  ] وسلّم شنيدم كه مىفرمود :\r\n« من و على نورى بوديم مطيع در پيشگاه خداوند عزّوجلّ . آن نور\r\n\r\n\r\n","description":"","footnote":"\r\n( 1 ) . فرائد السمطين 1 : 39 - 44 .\r\n","page_name":" 82 ","page_number":82},
  {"content":"\r\n\r\nخداوند را تسبيح و تقديس مىكرد ، چهارده‌هزار سال پيش از آن‌كه حضرت آدم را بيافريند . هنگامى كه آدم را آفريد ، آن نور را در صلب او قرار داد . ما پيوسته به يك حالت قرار داشتيم تا اين كه در صلب حضرت عبدالمطّلب از يك‌ديگر جدا شديم : بخشى از آن من و جزء ديگر علىّبن‌ابىطالب شد . » « 1 »\r\n\r\nشرح حال او\r\nاسنوى شافعى در شرح حال او گويد : شرف‌الدّين محمودبن محمّدبن محمود قرشى طائى معروف به درگزينى ، وى دانشمندى پارسا بود و بسيار عبادت مىكرد . در پيروى از سنّت سرسخت بود و كراماتى داشت . عامّه و خاصّه نسبت به او اتّفاق نظر دارند ( مورد قبول عامّه و خاصّه است ) از پادشاهان و علما و دانشمندان گرفته تا زيردستان آن‌ها . قدّى بس دراز ، صدايى رسا ، چهره‌اى خوش و اخلاقى نيكو داشت .\r\nسخاوتمند بود و از خانواده علم و دين ، فرزندانى دانشمند و صالح داشت . كتابى در يك جلد درباره‌ى حديث نوشته بود ، به نام « نزل السائرين » و كتابى ديگر در دو جلد به نام « شرح منازل السائرين » نگاشت . روز جمعه يازدهم شعبان سال هفت‌صد و چهل و سه از دنيا رفت . او در « دَرْگزين » - با « دال » بىنقطه مفتوحه و بعد « را » ساكنه و سپس « كاف » مكسوره و بعد « را » نقطه‌دار و بعدش « ياء و نون » ، كه يكى از شهرهاى اطراف همدان و در فاصله‌ى دوازده‌فرسخى آن شهر قرار گرفته است - دفن شد . « 2 »\r\n\r\n24 - روايت جمال‌الدّين مدنى زرندى\r\nاين حديث را از ابن‌عبّاس از حضرت رسول خدا صلى الله عليه و آله و سلم روايت كرده است .\r\nزرندى گويد : ابن‌عبّاس از حضرت رسول صلى الله عليه و آله و سلم روايت كند كه فرمود :\r\n« من و على نورى بوديم در پيشگاه خداوند عزّوجلّ ، چهارده هزار سال پيش از آن‌كه آدم را بيافريند . هنگامى كه آدم را آفريد ، آن نور را در صلب او قرار داد . و پيوسته آن را از صلبى به صلب ديگر منتقل مىساخت ، تا اين‌كه در صلب\r\n\r\n\r\n","description":"","footnote":"\r\n( 1 ) . بحرالمناقب مخطوط .\r\n( 2 ) . طبقات الشّافعيّه 1 : 555 .\r\n","page_name":" 83 ","page_number":83},
  {"content":"\r\n\r\nعبدالمطّلب جاى داد . آن‌گاه ، از صلب او بيرون آورده به دو بخش تقسيم كرد :\r\nبخشى را در صلب عبداللَّه و بخشى را در صلب ابوطالب قرار داد . لذا على از من است و من از اويم ، و او بعد از من ولىّ و سرپرست هر انسان با ايمانى است . »\r\nوى اشعارى نيز درباره‌ى امام اميرالمؤمنين سروده كه مطلعش چنين است :\r\n اخو احمد المختار صفوة هاشم * ابوالسادة الغرّ الميامين بالمنن \r\nدر ضمن قصيده‌اش اين بيت را آورده كه به حديث نور اشاره دارد :\r\n هما ظهرا شَخْصَين و النور واحد * بِنَصّ حديثِ النّفس و النّور فاعلمنَّ « 1 » \r\n\r\nكتاب نظم دررالسمطين\r\nزرندى ارزش كتاب خود را در ديباچه‌ى كتابش بدين‌گونه آورده است :\r\nدر اين كتاب ، در فضايل آنان ( خمسه‌ى طيّبه ) احاديثى گرد آورده‌ام كه دانشمندان و پيشوايان آن‌ها را نقل كرده‌اند تا عظمت قدر و شرافت و وجوب موالات آنان بر تمام امّت آشكار شود . . . و از خداوند متعال خواهانم كه كوشش و تلاشم را در آن‌چه به رشته‌ى نظم درآورده و جواهرات درخشان و گوهرهاى تابان گرد آورده‌ام ، خالصانه براى وجه كريم خود قرار دهد . . . « 2 »\r\nزرندى درباره‌ى اين حديث در كتاب ديگرش : « معارج الوصول إلى فضل آل‌رسول » نيز ، از ابن‌عبّاس با همين عبارتى كه گذشت ، بدين‌گونه آورده است . « 3 »\r\n\r\nكتاب معارج الوصول\r\nارزش اين كتاب را در خطبه‌اش چنين گويد : من اين كتاب را در نزد آنان براى\r\n\r\n\r\n","description":"","footnote":"\r\n( 1 ) . نظم دررالمسطين : 79 - 78 ، برادر احمد مختار و برگزيده هاشم كه پدر آقايان سپيدرو و شخصيت‌هاى برجسته‌اى است كه با نعمت‌هاى بسيار با بركت و پرميمنت است . . . آن دو ( پيامبر و اميرالمؤمنين ) به صورت دو نفر ظاهر گشته‌اند ، ولى نور آنان به نصّ حديث نفس و حديث نور يكى است . پس اين نكته را بدان .\r\n( 2 ) . همان كتاب : مقدّمه .\r\n( 3 ) . معارج الوصول إلى فضل آل الرسول - مخطوط .\r\n","page_name":" 84 ","page_number":84},
  {"content":"\r\n\r\nخود دستاويزى استوار و دليلى آشكار ، اعتقادى ناب ، باور و آيين و خوى و خلق خويش قرار داده‌ام . . . از روى برخى از فضايل درخشان آنان كه خداوند ويژه‌ى آن‌ها ساخته است پرده برداشته‌ام . همان ويژگىها و منقبت‌هاى نورانى ، مقامات ارزنده ، كرامت‌هاى گسترده و پهناور ، مراتب و الا و ارزشمند ، اوصاف شكوفا و نسيم‌بخش ، بزرگوارىهاى جوشان و خروشان ، يادگارهاى گران‌قدر و بهادار . . . . .\r\n\r\nشرح حال او\r\nزرندى از بزرگان دانشمندان اهل سنّت است . ابن‌حجر عسقلانى او را بدين‌گونه ستوده است : محمّدبن يوسف‌بن حسن‌بن محمّدبن محمودبن حسن زرندى حنفى شمس‌الدّين برادر نورالدّين على .\r\nدر مشيخه جنيد بلبانى كه حافظ شمس‌الدّين جزرى دمشقى آن را تخريج كرده ( و اسنادش را آورده است ) چنين خواندم كه وى ( زرندى ) ساكن شيراز شد . مرد دانشمندى بود . تولّدش را سال 693 و وفاتش را در شيراز به سال هفت‌صد و پنجاه و اندى نوشته است و يادآور شده كه او كتاب ، « السمطين » در فضايل و مناقب سبطين و نيز كتاب « بغية المرتاح » را نوشته و چهل حديث را با سند و شرح در آن گردآورده است . گويد : برزالى براى او مشيخه‌اى را از صد نفر استاد و شيخ حديث ذكر كرده است . « 1 »\r\nمحمّدبن‌يوسف شامى تحت عنوان « مشروعيّت مسافرت كردن براى زيارت قبر پيامبراكرم صلى الله عليه و آله » گويد : شيخ تقىالدّين سبكى و شيخ كمال‌الدّين زملكانى و شيخ داود ابوسليمان كتاب الانتصار را در اين زمينه نگاشته‌اند . هم‌چنين ابن‌جمله و ديگر پيشوايان علم حديث درباره‌ى زيارت قبر آن حضرت نوشته‌اند و شيخ تقىالدّين ابن‌تيميّه را رد كرده‌اند ؛ زيرا او در اين باره سخنان ناروايى دارد كه درياها نمىتوانند آن‌ها را بشويند .\r\nاز جمله كسانى كه در ردّ او كتاب نوشته ، علّامه محمّدبن‌يوسف زرندى مدنى\r\n\r\n\r\n","description":"","footnote":"\r\n( 1 ) . الدرر الكامنة 5 : 63 .\r\n","page_name":" 85 ","page_number":85},
  {"content":"\r\n\r\nمحدّث از پيشوايان حديث دوران او است در كتاب « بغية المرتاح إلى طلب الارباح » . « 1 » همان‌طور كه حافظ شريف سمهودى از كتابش احاديثى نقل نموده و از او به عنوان « حافظ » تعبير كرده است ، و همين‌سان احمدبن‌فضل‌بن‌محمّد باكثير حضرمى مكّى . در اين باره به كتاب « جواهر العقدين » « 2 » و « وسيلة المآل » « 3 » مراجعه كنيد .\r\n\r\n\r\n","description":"","footnote":"\r\n( 1 ) . سبل الهدى و الرشاد في سيرة خير العباد\r\n( 2 ) . از جمله مىگويد : حافظ جمال‌الدّين محمّد زرندى ازصدى روايت كرده‌است كه‌گويد : در دوران كودكى در بازار مدينه در كنار « احجار الزيت » بازى مىكردم . مردى شترسوار از راه رسيد ، ايستاد و به على رضىاللَّه‌عنه ناسزا گفت . مردم اطراف او را گرفته و به او مىنگريستند ، كه در اين هنگام سعدبن‌ابىوقاص از راه رسيد ، پرسيد : اين مرد چه مىگويد ؟ گفتند : به على ناسزامىگويد ، گفت : خداوندا ! اگراين مردبنده‌ى شايسته‌اى رافحش مىدهد ، خوارى ونابودىاش رابه مسلمانان نشان ده . راوى گويد : چيزى نگذشت‌كه شترش لغزيد وازبالاى شترش به زمين‌افتاد وگردنش شكست وشترش رم‌كرد واو رادر هم شكست و كشت . و از آن جمله است گفتار او در باره‌ى اختلاف قول در صلوات بر خاندان پيامبر كه مىگويد : گواهى مىدهد بر اين مطلب گفتار حافظ ابوعبداللَّه محمّد بن‌يوسف زرندى مدنى در اوايل كتاب « معراج الوصول إلى معرفة الرّسول صلى الله عليه و آله و سلم » بدين عبارت : امام شافعى در اين‌باره به اوصاف آنان ( / اهل بيت ) اشاره كرده و ويژگى و فضيلت الاهى آنان را بدين‌گونه توصيف نموده است :\r\n يا اهل بيت رسول اللَّه حبّكم * فرض من اللَّه في القرآن أنزله\r\nكفاكم من عظيم القدر انّكم * من لم يصلّ عليكم لا صلاة له \r\n- اى خاندان رسول خدا ، دوستى شماازسوى خداوند درقرآن كه آن رافرو فرستاده است واجب گشته است . بزرگى و ارزندگى شما را همين بس كه هر كس بر شما صلوات و درود نفرستد نمازى انجام نداده است . نيز گويد : حافظ جمال‌الدّين زرندى از ابن‌عبّاس رضىاللَّه‌عنهما روايت كرده است كه چون اين آيه‌ى شريفه نازل شد : « انّ الذّين آمنوا و عملوا الصّالحات اولئك هم خير البريّة » رسول خدا صلّىاللَّه‌عليه‌و [ آله 
  ] وسلّم به على رضىاللَّه‌عنه فرمود : مصداق آيه ، تويى و شيعه‌ى تو . روز قيامت تو و شيعه‌ات خشنود و پسنديده شده وارد مىشويد ، و دشمنان تو خشمناك و مورد خشم و غضب خواهند بود . پرسيد : دشمن من كيست ؟ فرمود : آن كس كه از تو بيزارى جويد و تو را لعنت كند\r\n( 3 ) . در اين كتاب چنين آمده است : حافظ جمال‌الدّين زرندى به دنبال حديث « من كنت مولاه فعلى مولاه » - كه در آينده ( مجلّد حديث غدير ) خواهد آمد چنين گويد : امام واحدى گفته است : اين ولايتى را كه رسول خدا صلى الله عليه و آله و سلم اثبات كرد ، روز قيامت درباره‌ى آن سؤال خواهد شد . يعنى از ولايت على و اهل البيت ؛ زيرا خداوند متعال به پيامبرش دستور داد كه به آيندگان بفهماند كه آن حضرت ، از تبليغ رسالت اجر و پاداشى به جز دوستى خويشاوندان را نخواهد خواست و مقصود آن است كه از آنان سؤال مىشود كه آيا به همان‌گونه كه پيامبر به آن‌ها دستور داده است ، آنان را به ولايت پذيرفته‌اند يا اين كه آن را تباه كرد و بىارزش دانسته‌اند . بنابراين امّت مورد بازخواست و پىگيرى قرار مىگيرند .\r\n","page_name":" 86 ","page_number":86},
  {"content":"\r\n\r\nهمان‌گونه كه از كتاب‌هاى او عدّه‌اى از محدّثين نقل كرده و از او به عنوان شيخ امام علّامه محدّث حرم شريف نبوى توصيف كرده‌اند كه از آن جمله است ابن صبّاغ مالكى . « 1 »\r\n\r\n25 - روايت سيّد محمّد دهلوى معروف به گيسودراز\r\nدر حديث آمده است : « من و على از يك نور آفريده شديم ، چهار هزار سال پيش از آن‌كه خداوند آدم را بيافريند . پيوسته در يك جايگاه بوديم تا اين‌كه در صلب عبدالمطّلب از يك‌ديگر جدا شديم . » اين حديث دلالت دارد بر اين‌كه تمام كمالاتى كه در آدم عليه السلام وجود داشت ، همگى در حضرت محمّد صلى الله عليه و آله و سلم جمع است . همين‌سان كمالات نوح و موسى كليم و خليل‌اللَّه و روح‌اللَّه همگى در آن حضرت گرد آمده‌اند . و خداوند آدم و عالم را نيافريد مگر به خاطر رسول خاتم . « 2 »\r\nاين روايت را در دو موضع ديگر از كتابش نقل كرده است : يك جا به اين عبارت كه فرمود : « من و على خلق شديم ، نبوّت در من و خلافت در او است » . و عبارت ديگر :\r\n« من و على از نور واحدى آفريده شديم . » « 3 »\r\n\r\n\r\n","description":"","footnote":"\r\n( 1 ) الفصول المهمّة : 3 .\r\n( 2 ) الاسمار : سمر 74 .\r\n( 3 ) . همان : سمر 77 و 101 .\r\n","page_name":" 87 ","page_number":87},
  {"content":"\r\n\r\n\r\nشرح حال او\r\nشيخ عبدالحق دهلوى در « اخبار الاخيار » شرح حال او را آورده و چنين گويد :\r\nوى سيادت و علم و ولايت را يك‌جا واجد بود . مقامى و الا و موقعيّتى ارزنده و گفتارى بلندمرتبه داشت . در بين مشايخ فرقه « چشت » « 1 » ، روش و سلك ويژه‌اى داشت و حقايق و اسرار حقيقت را به گونه‌اى مخصوص به خود بيان مىكرد . . . . در آغاز زندگى در دهلى به سر مىبرد و بعد از درگذشت شيخ و مرادش به شهر « دكن » رفته و مورد قبول تمام پيروان فرقه‌ى خود قرار گرفت و همگى پيرو و مطيع او شدند و در همان‌جا از دنيا رفت . . . .\r\nوى سپس علّت اشتهار او را به « گيسودراز » يادآور شده و گويد : از تصنيفات مشهور او كتاب : « الاسمار » است كه حقايق را به شيوه‌ى نغز و معمّا بيان داشته است . « 2 »\r\n\r\n26 - روايت سيّد محمّدبن‌جعفر مكّى\r\nوى حديث نور را بدين‌عبارت آورده است :\r\nعلى كرم اللَّه وجه گويد : از رسول خدا صلى الله عليه و آله و سلم شنيدم كه مىفرمود :\r\n« من و على از نور واحدى هستيم : يكى به عبدالمطّلب رسيده و نور من در پيشانى ابوعبداللَّه ظاهر شد كه من بودم . نور ولايت نيز در پيشانى ابوطالب ظاهر شد كه على است . پس من و على در نبوّت و ولايت يكى هستيم . » « 3 »\r\n\r\nشرح حال او\r\nشيخ عبدالحق دهلوى در كتاب « اخبارالأخيار » شرح حال او را با ستايش فراوان آورده و مؤلّفات او را ذكر كرده و از آن جمله از كتاب « بحرالأنساب » نام\r\n\r\n\r\n","description":"","footnote":"\r\n( 1 ) . دهخدا گويد : نام قريه‌اى است قريب به هرات در كمال صفوت هوا و عذوبت ماء و از آن جا بوده‌اندبزرگان سلسله‌ى چشتى كه در سلسله‌ى آن‌ها ابراهيم ادهم بوده‌اند و از آن جمله‌اند ابواحمد ابدال و خواجه مردود . . . و نجيب‌الدّين شيخ المشايخ چشتى كه سلسله‌ى درويشان چشتى به او منتهى مىشود . ( مترجم )\r\n( 2 ) . اخبارالأخيار : 127 .\r\n( 3 ) . بحرالأنساب خطّى .\r\n","page_name":" 88 ","page_number":88},
  {"content":"\r\n\r\nمىبرد . « 1 »\r\n\r\n27 - روايت جلال بخارى\r\nملك‌العلماء دولت‌آبادى گويد : ( اين حديث ) در « خزانةالجلاليه » به اين عبارت آمده است : « آن نور دو نيم گشت : نيمى به عبداللَّه ( رسيد ) و نيمى به ابوطالب . پس من از نيمى و على از نيم ديگر خلق شديم . همه‌ى انوار ، از نور من و نور على است . » مقصودش از انوار ، اولاد و يا پيروانش مىباشد . « 2 »\r\n\r\nشرح حال او\r\nاو را « مخدوم جهانيان » نامند . . . مناقب او را با تمجيد و ستايش در كتاب‌هاى « جامع‌السلاسل » تأليف مجدالدّين على بدخشانى ، « اخبار الأخيار » از عبدالحق دهلوى ، « الانتباه في سلاسل أولياء اللَّه » از پدر دهلوى ، « ايضاح لطافة المقال » از رشيدالدّين دهلوى ، « الفرع النامى » از صديق‌حسن خان و ديگر كتاب‌هاى مربوطه مىيابيد .\r\n\r\n28 - روايت سيّد على همدانى\r\nوى چندين حديث در اين باب تحت عنوان « المودّة الثامنة » آورده در اين مورد كه رسول خدا صلى الله عليه و آله و سلم و على از يك نور مىباشند و آن‌چه كه به على داده شد ، به هيچ يك از جهانيان داده نشده است . او ، اين احاديث را از سلمان ، ابن‌عبّاس ، ابوذر و آقاى ما حضرت اميرالمؤمنين عليه السلام آورده و چنين گويد : از سلمان رضىاللَّه عنه روايت شده است كه رسول خدا صلى الله عليه و آله و سلم فرمود :\r\n« من و على از نور واحدى آفريده شديم ، چهار هزار سال پيش از آن‌كه آدم را بيافريند . هنگامى كه خداوند آدم را آفريد ، آن نور در صلب او سوار شد و\r\n\r\n\r\n","description":"","footnote":"\r\n( 1 ) . اخبارالأخيار : 132 .\r\n( 2 ) . هدايةالسعداء خطّى .\r\n","page_name":" 89 ","page_number":89},
  {"content":"\r\n\r\nپيوسته در يك جا بوديم تا اين‌كه در صلب عبدالمطّلب از يك‌ديگر جدا شديم :\r\nنبوّت در من و خلافت در على است . »\r\nنيز از او رضىاللَّه‌عنه نقل شده است كه رسول خدا صلى الله عليه و آله و سلم فرمود :\r\n« من و على نورى بوديم مطيع در پيشگاه خداوند . آن نور خداوند را تسبيح و تقديس مىكرد ، چهارده هزار سال پيش از آن‌كه خداوند آدم را بيافريند .\r\nهنگامى كه آدم را آفريد ، آن نور را در صلب او قرار داد . پيوسته در يك جا بوديم تا اين‌كه در صلب عبدالمطّلب از يك‌ديگر جدا شديم : جزئى من و جزئى على شد . »\r\nاز ابن‌عبّاس روايت كند كه رسول خدا صلى الله عليه و آله و سلم فرمود :\r\n« من و على از يك درخت‌ايم و ديگر مردم از درختان گوناگون . »\r\nهم‌چنين از او نقل شده است كه رسول خدا صلى الله عليه و آله و سلم فرمود :\r\n« خداوند پيامبران را از درختان پراكنده و من و على را از يك درخت آفريد . من ريشه‌ى آن درخت‌ام ، على شاخه ، حسن و حسين ميوه‌ها و پيروان ما برگ‌هاى آن درختند . هر كس به اين درخت چنگ زند ، نجات يافته و هر آن‌كس كه از آن سر پيچد ، سقوط كرده است . »\r\nاز ابوذر رضىاللَّه‌عنه نقل شده است كه گفت : از رسول خدا صلى الله عليه و آله و سلم شنيدم كه فرمود :\r\n« خداوند متعال اين دين را به على تأييد و پشتيبانى كرده ، او از من است و من از اويم . درباره‌ى او نازل فرموده است : « أفَمن كان على بيّنة من ربّه . . . » » « 1 »\r\nاز على عليه السلام روايت شده است كه رسول خدا صلى الله عليه و آله و سلم فرمود : من و على از يك نور آفريده شديم . « 2 »\r\n\r\nشرح حال او\r\nشرح حال او با ستايش هرچه تمام‌تر ، در اين منابع آمده است :\r\n« خلاصةالمناقب » از بدخشانى ، « نفحات الانس » از عبدالرّحمان جامى ، « اعلام\r\n\r\n\r\n","description":"","footnote":"\r\n( 1 ) . هود ( 11 ) : 17 .\r\n( 2 ) . مودّةالقربى : مودّت هشتم .\r\n","page_name":" 90 ","page_number":90},
  {"content":"\r\n\r\nالأخيار » از كفوى ، « جامع السلاسل » از بدخشانى ، « توضيح الدّلائل » از شهاب‌الدّين احمد ، « الفواتح » از ميبدى ، « السمط المجيد » از قشاشى ، « الانتباه » از ولىّاللَّه پدر دهلوى .\r\nوى اين حديث را از سلمان در كتاب ديگر خود « روضةالفردوس » روايت كرده است . در باب سيزدهم آن كتاب گويد : حديثى است كه از سلمان روايت شده كه رسول خدا صلى الله عليه و آله و سلم فرمود :\r\n« من و على از نور واحدى آفريده شديم ، چهار هزار سال پيش از آن‌كه خداوند آدم را بيافريند . بعد از آن‌كه خداوند آدم را آفريد ، اين نور را در صلب او قرار داد . ما پيوسته در يك جا بوديم تا اين‌كه در صلب عبدالمطّلب از يك‌ديگر جدا شديم . پس نبوّت در من است و خلافت در على است . » « 1 »\r\nدر همان كتاب ، از او روايت مىكند كه حضرت رسول صلى الله عليه و آله و سلم فرمود :\r\n« من و على نورى بوديم مطيع و فرمان‌بردار در پيشگاه خداوند كه آن نور خداوند را تسبيح و تقديس مىكرد . . . » « 2 »\r\n\r\nگفتار همدانى در باره‌ى كتاب « روضةالفردوس » :\r\nهمدانى خود ارزش كتابش « روضةالفردوس » را با اين كلمات در ديباچه‌ى آن بيان كرده است : . . . هنگامى كه كتاب « الفردوس » نوشته‌ى دانشمند بزرگوار ، پيشوا و رهبر پژوهشگران و حجّت محدّثان ، شجاع الملّة و الدّين ناصر السنّة ابوالمحامد شيرويه فرزند شهردار ديلمى همدانى را ديدم كه خداوند روحش را غريق رحمت كند آن را دريايى از جواهرات و گنجى از گنجينه‌هاى لطايف يافتم ، آميخته به حقايق كلام نبوى ، كه آثار دقيق و ارزنده مصطفوى را در باغچه‌هاى فصولش انباشته است . امّا با وجود فوايد فراوان و منافع تمامى كه داشت ، به خاطر كلمات اضافى و طول و تفصيل‌هاى نامناسب ، انوارش را در حال خاموشى و آثارش را در شرف فرسودگى مشاهده كردم . . .\r\nبه خاطر آسان‌سازى يادگيرى مفاهيم الفاظ ، انگيزه‌ى درونى و ذهنىام را به استخراج\r\n\r\n\r\n","description":"","footnote":"\r\n( 1 ) . روضةالفردوس خطّى .\r\n( 2 ) . همان .\r\n","page_name":" 91 ","page_number":91},
  {"content":"\r\n\r\nمغزها و آشكار ساختن و گشودن درهاى آن وادار ساخت . لذا از عمق اين درياها ، ارزنده‌ترين گوهرهاى آن را استخراج كردم و از شاخسار گلستانش نفيس‌ترين شكوفه‌هايش را چيدم و كتابم را « روضةالفردوس » ناميدم و به بيست باب تقسيم كردم و هر بابى را اختصاص به روايت يك نفر از صحابه دادم . . . . »\r\nوى همين حديث نور را در كتاب ديگرش « مشارب الاذواق في شرح ميميّه ابن‌الفارض » در شرح اين بيت آورده است ، كه ابن‌فارض گويد :\r\n لها البدر كأسٌ و هى شمس تديرها * هلال و كم يبدو إذا مزجت بنجم « 1 » \r\nبر اين حديث تعليقاتى زده و احاديث ديگرى را در تأييد آن آورده است .\r\n\r\n29 - روايت جلال خجندى\r\nشهاب احمد در معناى حديث « أنا منه و هو مني » چنين گويد : علّامه مطلع الكشف و الكرامة جلال الدّين احمد خجندى گويد : . . . . . مىتواند مقصود حضرت رسول صلى الله عليه و آله و سلم كه فرمود : « أنا منه و هو منّي » آن چيزى باشد كه گفته شده است در حديث آمده كه فرمود : « من و على از نور واحدى هستيم . » يعنى هر يك از ما ، از همان چيزى است كه ديگرى از آن است . « 2 »\r\n\r\nشرح حال او\r\nشهاب‌الدّين احمد در موارد زيادى بر خجندى اعتماد كرده كه اين خود ، دليل بر بزرگى و جلالت اين مرد است . از جمله :\r\n1 - از او به عبارت « علّامه مطلع الكشف و الكرامة » تعبير مىكند .\r\n2 - در جاى ديگر گويد : « شيخ امام عارف علّامة منبع الكشف و الزّمان و الكرامة ، جامع دو علم معقول و منقول كه صديقيّت عظماى او مورد تصديق و گواهى\r\n\r\n\r\n","description":"","footnote":"\r\n( 1 ) . بدر ( ماه تمام ) جام او است و آن خورشيدى است كه هلال ، آن را مىچرخاند و به هنگامى كه با ستاره همراه مىشود ، بيشتر آشكار مىگردد .\r\n( 2 ) . توضيح الدّلائل خطّى .\r\n","page_name":" 92 ","page_number":92},
  {"content":"\r\n\r\nاهل يقين و وصول است . جلال الملّة و الشريعة و الصدق و الطريقة و الحق و الحقيقة و الدّين احمد خجندى شيخ حرم شريف پيامبر حضرت محمّد صلى الله عليه و آله و سلم ، كه خداوند روحش را پاك و منزّه بدارد . در برخى از نوشته‌هاى خود چنين گويد : بدان كه در برخى از آثار و كتاب‌ها آمده است كه صدّيق اكبر ابوبكر است ؛ ولى در برخى از آثار و روايات ، صدّيق اكبر را بر حضرت مرتضى على رضى اللَّه تعالى عنه‌و كرّم وجهه اطلاق كرده‌اند . كلمه‌ى صدّيق اكبر بر فرد ديگرى غير از اين دو نفر اطلاق نگشته است . »\r\n3 - نيز گويد : « . . . شيخ عارف پيشواى انديشمندانِ با معرفت جلال‌الدّين احمد خجندى ، قدّس اللَّه سرّه . آن‌گاه روايت عايشه ومعاويه وابوذر ( رض ) رابدان گونه‌كه گذشت مىآورد . مىگويد : اين روايات وآثار ، حديث طير راتقويت مىكند ؛ زيراهيچ كسى نزد رسول خدا صلى الله عليه و آله و سلم محبوب‌تر نيست ، مگر اين كه‌محبوب‌ترين افرادنزد خداوند متعال است » .\r\n4 - گويد : « شيخ مرضىّ و پيشواى پسنديده جلال الدّين خجندى » گويد : به تحقيق كه ثابت شده است كه رسول خدا صلى الله عليه و آله و سلم دستور بسته شدن تمام درهاى وارده بر مسجد را به جز در خانه‌ى على صادر فرمود . . . »\r\n5 - گويد : « شيخ پشواى و الا ، داناى به قوانين و راه‌ها و حقايق دينى ، جلال‌الملّة و الدّين احمد خجندى مدنى - كه خداوند روحش را شاد و او را به همه‌ى مقامات برتر برساند - گفته است : على كرم اللَّه وجهه از كودكى در دامان پيامبر رشد و نموّ يافت . »\r\n\r\n30 - روايت سيّد شهاب‌الدّين احمد\r\nاين حديث را از صالحانى ، به سند خود از محمّدبن علىبن حسين از پدرش از جدّش از رسول خدا صلى الله عليه و آله و سلم روايت كرده است . بعد از آن حديث « شجره » را از جابر با اين عبارت نقل كرده است :\r\nاز محمّدبن علىّبن حسين از پدرش از جدّش روايت شده كه رسول خدا صلى الله عليه و آله و سلم فرمود :\r\n« من و على نورى بوديم در پيشگاه خداى متعال ، چهارده‌هزار سال پيش از آن‌كه آدم را بيافريند . هنگامى كه خداوند آدم را آفريد ، آن نور را در صلب او\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nقرار داد و پيوسته آن نور را از صلبى به صلب ديگر منتقل مىساخت . تا اين‌كه در صلب عبدالمطّلب جاى داد و آن را به دو قسمت كرد : بخشى را در صلب عبداللَّه و بخشى را در صلب ابوطالب . پس على از من است و من از اويم . گوشت او گوشت من و خون او خون من است . هركس او را دوست بدارد ، به محبّتم او را دوست مىدارم و هر كس او را دشمن بدارد ، به دشمنىام او را دشمن مىدارم . »\r\nنيز از جابر رضى اللَّه‌عنه روايت شده است كه رسول خدا صلى الله عليه و آله و سلم در صحراى عرفات و على كرم اللَّه وجهه روبه‌روى آن حضرت بود كه رسول خدا صلى الله عليه و آله و سلم فرمود :\r\n« اى على ! جلوتر بيا ، كف دستت را در كف دست من بگذار . اى على ! من و تو از يك درخت آفريده شده‌ايم . من ريشه و اصل آن درختم و تويى تنه‌ى آن ، و حسن و حسين شاخه‌هاى آنند . هر كس به شاخه‌اى از آن بياويزد ، خداوند او را وارد بهشت خواهد كرد . »\r\nحديث اوّل را امام صالحانى ، ابوحامد محمودبن‌محمّد روايت كرده ، كسى كه مسافرت‌ها كرده ، و بار سفرها انداخته به خدمت مشايخ و اساتيد حديث رسيده ، از آنان حديث شنيده و بر ايشان خوانده ، در هر رشته‌اى كتابى نگاشته ، مردم بسيارى از او حديث نقل كرده و در عراق با امام ابوموسى مدينى و كسانى كه در طبقه و رديف او بوده‌اند ، مصاحبت و هم‌نشينى داشته است . وى با اسنادش به امام حافظ ابوبكربن مردويه ، به اسنادش به طور مسلسل و مرفوع روايت كرده است . و حديث دوم را به امام حافظ پرهيزكار ابونعيم اصفهانى رسانده است .\r\nحديث دوم را امام شمس‌الدّين محمّدبن حسن‌بن يوسف انصارى زرندى محدّث در حرم شريف نبوى محمّدى به روايت ابن‌عبّاس رضى اللَّه عنهما روايت كرده است . « 1 »\r\n\r\n31 - روايت شهاب دولت‌آبادى\r\nوى اين حديث را روايت كرده است ، در آن‌جا كه گويد :\r\n\r\n\r\n","description":"","footnote":"\r\n( 1 ) . توضيح‌الدّلائل على ترجيح الفضائل خطّى .\r\n","page_name":" 94 ","page_number":94},
  {"content":"\r\n\r\nجلوه‌ى دوم : درباره‌ى آن‌چه رسول خدا صلى الله عليه و آله و سلم علىّبن ابىطالب را به لقب « برادرم » مفتخر فرمود ، با اين‌كه پسرعموهاى بسيارى داشت . از بين آنان على را به عنوان برادر برگزيد ، نه ديگران را . و اين بدان جهت بود كه هر دو از يك نور بودند و در بين بنىهاشم هيچ‌كس به مانند على نبود . و به زودى در جلوه‌ى هفدهم از اين هدايت ، تمام حديث نور را خواهيم آورد . در كتاب « المصابيح و المشارق » و « الخزانة الجلاليّة » و « الدرر » آمده است كه رسول خدا صلى الله عليه و آله و سلم فرمود :\r\n« يا على ! تو از منى و من از توام . يعنى تو از نور من‌اى و من از نور توام . »\r\nو در كتاب « التمهيد في فضائل الصحابة » آمده است كه رسول خدا صلى الله عليه و آله و سلم به على فرمود :\r\n« خوش آمدى اى برادر و اى پسرعموى من ، اى كسىكه من و او از يك نور آفريده شده‌ايم . » « 1 »\r\nوى حديث نور را در كتابش نقل كرده و آن را از جمله دلائلِ سرورى على عليه السلام و اهل بيت و برترى آنان بر ديگران قرار داده است . مىگويد :\r\nوجه اوّل : حديث مشهور است كه پيامبر فرمود :\r\n« اى على ! منم آقاى پيامبران و تويى آقاى مسلمان‌ها . هر كس كه من مولاى او باشم ، على مولاى او خواهد بود . اى على ! منم آقاى فرزندان آدم و تويى آقاى فرزندان هاشمى . »\r\nدر صحيفه‌ها آمده است كه عايشه گفت : من در حضور رسول خدا صلّى اللَّه عليه [ و آله 
  ] وسلّم نشسته بودم كه على ( عليه السلام ) وارد شد . حضرت فرمود : « اين آقاى عرب است . » من عرض كردم ، پدر و مادرم فداى تو باد ، آيا تو آقاى عرب نيستى ؟ فرمود : « منم آقاى جهانيان و او آقاى عرب مىباشد . »\r\nاين حديث مشهور و متواتر است . هر كس بگويد كه على آقا نيست ، پيامبر را دروغ‌گو دانسته و تكذيب كرده ، كه تكذيب آن حضرت كفر است .\r\n\r\n\r\n","description":"","footnote":"\r\n( 1 ) . هداية السعداء خطّى .\r\n","page_name":" 95 ","page_number":95},
  {"content":"\r\n\r\nوجه دوم : على از همان نورى خلق شده كه حضرت محمّد صلى الله عليه و آله و سلم آفريده شده است و بىترديد ، محمّد صلى الله عليه و آله و سلم آقا است .\r\nوجه سوم : حضرت على و حضرت محمّد از يك شجره‌اند ، همان‌گونه كه آن‌حضرت فرموده است و بىترديد ، حضرت محمّد سيّد و آقا است . « 1 »\r\n\r\nشرح حال او\r\nدولت‌آبادى از دانشمندان مشهور اهل سنّت است . شيخ عبدالحق دهلوى در كتاب « اخبار الأخيار » و صديق حسن در « ابجد العلوم » شرح حال او را آورده‌اند .\r\nولىاللَّه دهلوى ( پدر نويسنده‌ى تحفه‌ى اثناعشريه ) در كتاب « المقدمة السنيّه » او را از دانشمندان و فقيهان هند برشمرده است . رشيدالدّين دهلوى او را از پيشوايان دين و پيشينيان مورد اعتماد اهل سنّت دانسته است و او را در رديف دانشمندان اهل سنّت هم چون احمدبن حنبل و ابن‌جوزى و تفتازانى قرار داده و از جمله دانشمندان اهل سنّت كه درباره‌ى فضائل اهل البيت كتاب نوشته‌اند ، برشمرده است . در دو كتابش « ايضاح لطافة المقال » و « غرّة الرّاشدين » موارد زيادى را از او نقل كرده است .\r\nنيز غلام‌على آزاد در كتاب « سجة المرجان في علماء هندوستان » درباره‌ى او چنين آورده است :\r\n« مولانا قاضى شهاب‌الدّين ابن‌شمس الدّين‌بن عمر زاولى دولت‌آبادى نوّراللَّه ضريحه . در شهر دولت‌آباد دهلى زاده شد و نزد قاضى عبدالمقتدر دهلوى و مولانا خواجگى دهلوى - كه از شاگردان مولانا معين‌الدّين عمرانى بوده است - درس خوانده و بر هم‌رديفان خود برترى يافته و از هم‌شاگردىهايش پيشى گرفته است . قاضى عبدالمقتدر درباره‌ى وى چنين گفته است : برخى از شاگردانى كه نزد من مىآمدند كسانى بودند كه پوست و گوشت و استخوانش علم بود .\r\n. . . قاضى به شهر « جونپور » رفت و سلطان ابراهيم شرقى والى آن‌جا ورود او را\r\n\r\n\r\n","description":"","footnote":"\r\n( 1 ) . هداية السعداء خطّى .\r\n","page_name":" 96 ","page_number":96},
  {"content":"\r\n\r\nگرامى داشت و ارج نهاد . و در رديف بزرگان از او تعظيم نمود و ملك العلماء لقب داد ، بدين‌روى قاضى كرسى آموزش و استادى را زينت بخشيد . . . . و كتاب‌هايى تأليف كرد كه دانشجويان عرب و عجم به سويش بار سفر بستند . چراغ‌هايى را برافروخت كه از آتش برافروخته بر بلنداها رهنمون‌تر بود . از جمله‌ى آن تأليفات است كتاب‌هاى :\r\n« البحر المواج في تفسير القرآن العظيم » به زبان فارسى ، حواشى بر كتاب « الكافيه » در علم نحو كه اين كتاب مشهورترين تأليف او است ، كتاب « الارشاد » در علم نحو كه در اين كتاب ، خود را پاىبندِ آوردنِ مثال در ضمن تعريف هر مطلبى نموده است ، كتاب « بديع الميزان » كه متنى است در فن بلاغت با عبارات داراى سجع و قافيه ، كتاب « شرح البزودى » در علم اصول الفقه تا بحث امر ، شرحى گسترده بر قصيده « بانت سعاد » « 1 » ، رساله‌اى در تقسيم علوم به زبان فارسى ، رساله‌اى ديگر در مناقب سادات به زبان فارسى و كتاب‌هاى ديگر . . . وى در سال هشت‌صد و چهل و نه ، پنج روز به آخر ماه رجب مانده ، ديده از جهان فرو بست و در شهر جونپور در سمت جنوبى مسجد سلطان ابراهيم شرقى دفن شد . » « 2 »\r\n\r\n32 - روايت ابن‌حجر عسقلانى\r\nوى اين حديث را از سلمان فارسى رضىاللَّه‌عنه به اين عبارت نقل كرده است :\r\n« خلقتُ أنا و على من نور واحد . » « 3 »\r\nدر جاى ديگر با اين عبارت نقل كرده است :\r\n\r\n\r\n","description":"","footnote":"\r\n( 1 ) . دهخدا مىنويسد : سُعاد ، زن محبوبه كه در عرب بوده است . مطلع قصيده‌ى بانت سعاد چنين است : بانت سعاد فقلبى اليوم مقبول / متيّم لم‌يفد مكبول ، كعب‌بن‌زهير به نقل از عقدالفريد 6 : 139 . اين قصيده از قصايد معروف عرب است و بر آن شروحى نوشته شده است . ( مترجم )\r\n( 2 ) . سبحة المرجان فى علماء هندوستان : 39 .\r\n( 3 ) . تسديد القول في مختصر مسند الفردوس خطّى است . صاحب « كشف الظنون » نام كتاب او را آورده است 2 : 1684 .\r\n","page_name":" 97 ","page_number":97},
  {"content":"\r\n\r\n« كنت أنا و على نوراً بين يدى اللَّه » « 1 »\r\n\r\nشرح حال او\r\nبرخى از دانشمندان شرح حال حافظ شهاب‌الدّين احمدبن‌حجر عسقلانى متوفّاى سال 852 را آورده‌اند :\r\n1 - سخاوى : شيخ من استاد ، امام الأئمّه . . . نام و يادش شهرت يافته ، آوازه‌اش به دوردست‌ها رسيده ، پيشوايان حديث به سويش بار سفر بسته ، شخصيت‌ها از درك حضرتش گرامى گشته و دانشجويان او فراوان شده‌اند تا جايى كه سران علم و دانش در هر مذهبى از شاگردان او بودند . . . پيشينيان به حفظ ، وثوق ، امانت‌دارى ، آگاهى كامل ، ذهن روشنگر ، هوشيارى فراوان و گستردگى دانش او در رشته‌هاى گوناگون گواهى داده‌اند . « 2 »\r\n2 - سيوطى شرح حال مبسوطى از او آورده است . « 3 »\r\n3 - ابن‌عماد با ستايش و تمجيد فراوان از او ياد كرده است « 4 » .\r\n4 - فارسى : ما همانند او كسى را نديديم . « 5 »\r\n\r\n33 - روايت حافى حسينى شافعى\r\nوى اين حديث را بدين‌گونه روايت كرده است :\r\nاحمد روايت كرده است در دو كتاب مذكور يعنى مسند و مناقب كه رسول خدا صلى الله عليه و آله و سلم فرمود :\r\n« من و على يك نور بوديم در پيشگاه خداوند عزّوجلّ ، چهارده‌هزار سال پيش از آن‌كه آدم را بيافريند . هنگامى كه آدم را آفريد ، اين نور را در او تقسيم كرد و آن را دو نيم قرار داد : بخشى از آن منم و جزء ديگر على است . »\r\n\r\n\r\n","description":"","footnote":"\r\n( 1 ) . همان منبع .\r\n( 2 ) . الضوء اللامع 2 : 36 - 40 .\r\n( 3 ) . حسن‌المحاضرة 1 : 363 .\r\n( 4 ) . شذرات الذهب 7 : 270 .\r\n( 5 ) . ذيل تذكرة الحفاظ : 380 .\r\n","page_name":" 98 ","page_number":98},
  {"content":"\r\n\r\nصاحب كتاب « الفردوس » اين تتمّه را بر آن حديث افزوده است كه فرمود : « بعد ما منتقل شديم تا در عبدالمطّلب قرار گرفتيم : نبوّت مال من شد و براى على وصيّت بود . » « 1 »\r\n\r\n34 - روايت وصابى يمينى شافعى\r\nوى اين حديث را در باب پنجم ( رواياتى كه از حضرت رسول صلى الله عليه و آله و سلم درباره‌ى حضرت على عليه السلام وارد شده ) ، آورده است كه على عليه السلام هم‌چون جان آن‌حضرت و به مانند سر نسبت به تن شريفش مىباشد . و آنان دو نور بودند در پيشگاه خداوند متعال ، چهارده‌هزار سال پيش از آن‌كه حضرت آدم را بيافريند .\r\nنيز حضرت رسول فرمود : « از سوى من كسى جز خودم و يا على چيزى نمىگويد و ادا نمىكند . »\r\nاين روايت را از كتاب « المناقب » تأليف احمد به سندش و كتاب « الشفاء » تأليف ابن‌اسبوع اندلسى از قول سلمان رضىاللَّه‌تعالىعنه آورده است . « 2 »\r\nچون قبلًا عين متن دو حديث مذكور را هر كدام در جاى خود قبلًا آورده‌ايم ، ديگر تكرار نمىكنيم .\r\n\r\n35 - روايت جمال محدّث شيرازى\r\nوى اين حديث را در كتاب « الاربعين » از ابن‌عبّاس از حضرت رسول صلى الله عليه و آله و سلم روايت كرده و مىافزايد : اين حديث همان حديثى است كه در ديباچه‌ى كتاب در بيت يادشده‌ى زير ، بدان اشارت رفته بود :\r\n هما ظهرا شخصين و النّور واحد * بنص حديث النفس و النور فاعلمن « 3 » \r\n\r\n\r\n","description":"","footnote":"\r\n( 1 ) . التبر المذاب فى بيان ترتيب الاصحاب خطّى .\r\n( 2 ) . الاكتفاء فيفضل الأربعة الخلفا خطّى .\r\n( 3 ) . الأربعين - خطّى . آن دو ، به صورت دو نفر ظاهر شدند ، ولى نور يكى بود به نصّ حديث نفس و حديث نور ؛ پس بدان و آگاه باش\r\n","page_name":" 99 ","page_number":99},
  {"content":"\r\n\r\n\r\nكتاب « الأربعين »\r\nنويسنده محدّث اين كتاب در مقدّمه‌اش تصريح كرده كه احاديث وارده در اين كتاب ، همگى از احاديث معتبره است ، در آن‌جا كه بعد از خطبه‌ى كتاب گويد : بنده‌ى نيازمند به خداى بىنياز ، عطاءاللَّه‌بن فضل اللَّه مشهور به جمال‌الدّين محدّث حسينى كه خداوند حالاتش را نيكو و آرزوهايش را به بخشش و جود فراگيرش ويژگى بخشد گويد : اين كتاب چهل حديث است در مناقب اميرالمؤمنين ، امام‌المتّقين ، رهبر مسلمين ، سرور اولياء و صدّيقين ، روشنگر راه‌هاى حق و يقين ، شكننده‌ى بت‌ها ، فرارىدهنده‌ى گروه‌ها ، صدقه‌دهنده در محراب ، يكّه‌تاز ميدان‌هاى نبرد ، آن‌كس كه به تكريم برادرى با حضرت رسول مكرّم و به عنوان درِ خانه‌ى حكمت و شهر علم برگزيده شده ، به برترى و گزينش او وحى نازل گشته ، كتاب خدابه عنوان ابوالرّياحتين و ابوتراب از او ياد كرده است :\r\n هو النبأ العظيم و فلك نوح * و باب اللَّه و انقطع الخطاب \r\n- او نبأ عظيم و كشتى نوح و دروازه‌ى خدايى است ، و سخن در همين جا تمام است و كامل .\r\nاو كسى است كه درباره‌اش رسول خدا فرمود : « من كنت مولاه فعلى مولاه » و برايش چنين دعا كرد كه : « اللَّهُمَّ وال من والاه و عاد من عاداه » و با اين‌گونه ويژگىها گرامىاش داشت . . . هرچند مناقب و فضائلش آن‌قدر فراوان است كه قابل شمارش نيست ، به همان‌گونه كه از ابن‌عبّاس روايت شده است ( مرفوعاً ) كه اگر درختانِ باغ‌ها قلم گردند ( تا آخر حديث ) . . . لكن من به جهت اختصار و با توجّه به كلام پيامبر گرامى اسلام كه فرمود : « هر كس بر امّت من چهل حديث را حفظ و نگه‌دارى كند . . . . » چهل حديث را كه از كتب معتبره بر طريقه‌ى اهل‌البيت نوشته شده است ، در اين جا مىآورم . . .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nشرح حال او\r\nسيّد جمال الدّين عطاءاللَّه‌بن فضل‌اللَّه شيرازى ملقّب به محدّث : دانشمندى محدّث و تيزانديش ، داراى تصنيفات مورد قبول و مورد اعتماد نزد دانشمندان مانند كتاب « روضة الأحباب في السيرة » و « الأربعين في فضائل اميرالمؤمنين » . . . . . از جمله كسانى كه از او حديث نقل كرده‌اند ، « القارى » است در كتاب « المرقاة في شرح المشكاة » ، و او از اساتيد و مشايخ دهلوى است .\r\n\r\n36 - روايت جُفرى\r\nوى اين حديث را روايت كرده ، مىگويد : حضرت رسول صلى الله عليه و آله و سلم فرمود :\r\n« من و على نورى بوديم در پيشگاه خداوند متعال ، پيش از آن‌كه آدم را بيافريند به چهارده هزار سال . هنگامى كه خداوند متعال آدم را آفريد ، آن نور را به دو بخش تقسيم كرد : بخشى من هستم و بخشى على است . » « 1 »\r\n\r\nشرح حال او\r\nمحبّى شرح حال او را بدين سان آورده است : شيخ‌بن علىبن محمّدبن عبداللَّه‌بن علوىبن ابىبكربن جعفربن محمّدبن علىّبن محمّدبن احمد . استاد اعظم ، فقيه مقدّم ، وى مانند سلف خود به نام جُفرى - به ضم « جيم » و سكون « فا » و بعدش « راء » - شناخته مىشود . فرزانه‌ى كامل بزرگوار ، قاضى ارزنده‌ى گرامى . از پيشوايان دانش ، گرامى و گران‌قدر ، نام‌آور و پرآوازه ، شهرتش پذيرفته شده و احترامش فراوان بود . در دهكده « تديس » ديده به جهان گشود . حافظ قرآن شد ، نزد گروهى از دانشمندان دانش آموخت . آن‌گاه به سرزمين هند و سواحل رفت و . . . دانش آموخت و در علوم عقليه و نقليه برترى يافت . . . . خلاصه آن‌كه وى از سران دانشمندان بزرگ بود . وفاتش در « بندر الشحر » در ماه صفر سال هزار و شصت و سه بود . « 2 »\r\n\r\n\r\n","description":"","footnote":"\r\n( 1 ) . كنزالبراهين الكسبيه و الأسرار الوهبيّة الغيبيّة خطّى .\r\n( 2 ) . خلاصة الأثر في اعيان القرن الحادى عشر 2 : 235 .\r\n","page_name":" 101 ","page_number":101},
  {"content":"\r\n\r\n\r\n37 - روايت واعظ هروى\r\nوى اين حديث را در فصل يازدهم كتاب خود ( درباره‌ى اين‌كه حضرت رسول صلى الله عليه و آله و سلم و حضرت على عليه السلام از يك نور مىباشند و حضرت على جانشين و خليفه است ) از كتاب « مناقب ابن‌مغازلى » به سندش از حضرت رسول صلى الله عليه و آله و سلم روايت كرده است .\r\nهم‌چنين دو حديث سلمان را از آن حضرت روايت كرده است . و همان بيت شعر عطّار را كه قبلًا ذكر كرديم آورده است . نيز ، از ابن‌اسبوع اندلسى حديثش را از على عليه السلام از قول حضرت رسول صلى الله عليه و آله و سلم نقل كرده است .\r\nو هم‌چنين از « الفوائد الجلاليّه » تأليف سيّد جلال‌الدّين بخارى » ، از على عليه السلام از حضرت رسول صلى الله عليه و آله و سلم آورده است . « 1 »\r\nمتن تمام اين روايات قبلًا نقل شد . بدين‌رو ، تكرار نمىكنيم .\r\n\r\n38 - روايت احمدبن‌ابراهيم\r\nوى اين حديث را از سلمان رضىاللَّه‌عنه روايت كرده است كه حضرت رسول صلى الله عليه و آله و سلم فرمود :\r\n« من و على از يك نور آفريده شديم ، چهارده هزار سال پيش از آن‌كه آدم خلق شود . هنگامى كه خداوند آدم را آفريد ، آن نور را در صلب او قرار داد و ما پيوسته در يك جايگاه بوديم تا اين‌كه در صلب عبدالمطّلب ، از يك‌ديگر جدا شديم : نبوّت در من و خلافت در على قرار گرفت » « 2 »\r\n\r\n39 - روايت سيّد محمّد ماه عالم\r\nوى اين حديث را در ضمن فضايل على عليه السلام نقل نموده و تصريح كرده است كه اين حديث معتبر است و اين خلاصه‌اى از ترجمه‌ى گفتار او است در شرح حال\r\n\r\n\r\n","description":"","footnote":"\r\n( 1 ) . رياض الفضائل ، فصل يازدهم .\r\n( 2 ) . جواهر النفائس - خطّى .\r\n","page_name":" 102 ","page_number":102},
  {"content":"\r\n\r\nمولايمان حضرت على عليه السلام :\r\nظاهر مبارك آن حضرت ، مظهر اسرار سبحانى و باطن گرامىاش فرودگاه انوار ربّانى بود . صحيفه‌هاى شب و روز نسبت به فضايل و درجات والايش در تنگنا هستند .\r\nدفاتر آسمان‌ها و زمين‌ها گنجايش ارزندگىِ شخصيّت و ويژگىهاى ارزنده او را ندارند . فضائلش بىشمار و كمالاتش غيرقابل احاطه است ، زيرا نسب مباركش از روايت معتبره‌ى وارده از قول رسول گرامى و بهترين خلق خدا دانسته مىشود كه فرمود : « من و على از نور واحدى بوديم . » عظمت حسبش نيز از فرمايشات ارزنده‌ى آن حضرت برمىآيد كه فرمود : « تويى در دنيا و آخرت برادر من . » وفور علمش از حديثِ صحيح : « أنا مدينة العلم و علىٌ بابُها . » گسترش جودش از كلام خداوند متعال كه فرمود :\r\n« الّذينَ يُنفِقون أموالَهُم باللّيلِ و النّهارِ سرّاً و علانيةً » « 1 » شجاعتش از جمله‌ى : « لا فتى إلّا على لا سيف إلّاذوالفقار » و فضائلش در اين جمله‌ى رسول خدا مىدرخشد كه فرمود : « مبارزه علىّبن‌ابىطالب در روز خندق ، از همه‌ى اعمال امّت من برتر است . » « 2 »\r\n\r\n40 - روايت محمّد صدر عالم\r\nوى حديث نور را از كتاب « الشفاء » تأليف ابن‌اسبوع از قول حضرت على عليه السلام از رسول خدا صلى الله عليه و آله و سلم روايت كرده است . آن‌گاه معنى حديث و دلالت آن را در ضمن تحقيقى ارزنده بيان كرده و در پىِ آن سخن ابن‌عربى را كه ان‌شاءاللَّه در آينده خواهيم گفت آورده است . به دنبالش حديث را به روايت احمد در « المناقب » تأييد كرده كه از سلمان فارسى رضىاللَّه‌عنه آورده كه رسول خدا درباره‌ى آن‌حضرت فرمود : « اى على ! با پيامبران در پنهانى و با من به صورت آشكارا بودى » .\r\n\r\nشرح حال او\r\nصدر عالم ، از بزرگان دانشمندان اهل سنّت در سرزمين هند ، عارف و محدّثى بزرگ است كه شاه ولىّاللَّه در كتاب « التفهيمات الالهية » او را ستوده است . صاحب\r\n\r\n\r\n","description":"","footnote":"\r\n( 1 ) . بقره ( 2 ) : 274 : « كسانى كه اموالشان را در شب و روز ، پنهانى و آشكارا انفاق مىكنند . »\r\n( 2 ) . تذكرة الأبرار خطّى .\r\n","page_name":" 103 ","page_number":103},
  {"content":"\r\n\r\nكتاب « نزهة الخواطر » شرح حال او را با بدين‌سان مىآورد : « شيخ فاضل ، يكى از علماء عامل و بندگان صالح خداوند » . آن‌گاه در ضمن تصنيفات او ، كتاب « معارج العلى » را ذكر كرده است . « 1 »\r\n\r\n41 - روايت غلام على آزاد بلگرامى\r\nوى اين حديث را از ابن‌اسبوع از على عليه السلام از قول حضرت رسول صلى الله عليه و آله و سلم روايت نموده در حالى كه به آن احتجاج و استدلال نموده و بر آن تكيه كرده است و سپس به فارسى ترجمه كرده است . « 2 »\r\n\r\nشرح حال او\r\nشرح حال او را صديق حسن‌خان قنوجى در كتاب « ابجد العلوم » و در « اتخاف النبلاء » به تفصيل آورده و او را ستوده است . به آن منابع مراجعه شود .\r\n\r\n\r\n","description":"","footnote":"\r\n( 1 ) . معارج العلى خطّى .\r\n( 2 ) . شجره‌ى طيّبه خطّى .\r\n","page_name":" 104 ","page_number":104},
  {"content":"\r\n\r\n\r\nشواهد و مؤيّدات حديث نور\r\nدر اين‌جا مناسبت دارد كه برخى از احاديثى را بياوريم كه مؤيّد حديث نور مىباشند تا منصفان را بصيرت افزايد و حجّت را بر مخالفان تمام كند . خداوند توفيق‌بخشنده است و اختيار توفيق به دست او است .\r\n\r\nحديث اوّل\r\n\r\nحديث شجره « 1 »\r\nحاصل و مضمون حديث شجره آن است كه حضرت رسول صلى الله عليه و آله و سلم و على عليه السلام از يك درخت آفريده شده‌ند ، حافظان و پيشوايان حديث كه پس از اين ياد مىشوند ، اين روايات را نقل كرده‌اند :\r\nطبرانى ، حاكم نيشابورى ، ابن‌مردويه اصفهانى ، ابن‌مغازلى واسطى ، شيرويه ديلمى همدانى ، خطيب خوارزمى ، زرندى ، شهاب‌الدّين احمد ، نور بدخشانى ، ميبدى يزدى ، سيوطى ، متّقى هندى ، وصابى يمنى ، جمال محدّث ، مناوى ، جُفرى ، ميرزا محمّد\r\n\r\n\r\n","description":"","footnote":"\r\n( 1 ) . بررسى اسناد حديث شجره با الفاظ و عبارات گوناگون ، گوياى آن است كه راويان اين حديث از حفّاظ مشهور و دانشمندان بزرگ‌اند كه تعدادشان بسيار زياد است . مدارك و منابع ديگرى نيز وجود دارد كه در اين كتاب به خاطر رعايت اختصار به آن‌ها اشاره نشده است .\r\n","page_name":" 105 ","page_number":105},
  {"content":"\r\n\r\nبدخشانى ، محمّد صدر عالم ، نظام‌الدّين دهلوى ، محمّد مبين لكهنوى .\r\n\r\n1 - روايت حاكم\r\nحاكم گويد : خبر داد مرا حسين بن‌على تميمى از ابوالعبّاس احمدبن محمّد ، از هارون بن‌حاتم ، از عبدالرّحمان بن ابىحماد ، از اسحاق‌بن‌يوسف ، از عبداللَّه‌بن محمّدبن عقيل ، از جابربن‌عبداللَّه كه گفت : شنيدم از رسول خدا صلى الله عليه و آله و سلم كه به على عليه السلام مىفرمود : « يا على ! النّاس من شجر شتّى و أنا و أنت من شجرة واحدة . » آن‌گاه حضرت اين آيه را تلاوت فرمود :\r\n« وَ جنّاتٌ من أعنابٍ و زرعٌ و نخيلٌ صِنوانٌ و غير صنوان يسقى بماء واحد » « 1 »\r\nاين حديث صحيح الاسناد است . « 2 »\r\n\r\n2 - روايت ابن‌مغازلى\r\nابن‌مغازلى گويد : خبر داد به ما عبداللَّه‌بن محمّدبن ابىنصر ابوزكريا ، از عبدالرّحمان‌بن احمدبن نصر ازدى حافظ ، از ابومحمّد عبدالغنىبن سعيد ازدى ، از يوسف بن‌قاسم ميانجى ، از علىّبن عبّاس مقانعى ، از محمّدبن مروان از ابراهيم بن‌حاكم ، از پدرش ، از ابىمالك ، از ابن‌عبّاس كه فرمود : رسول خدا صلى الله عليه و آله و سلم : « من و على از يك شجره هستيم و مردم از درختان پراكنده . » « 3 »\r\n\r\n3 - روايت ديلمى\r\nگويد : ابن‌عبّاس از حضرت رسول نقل مىكند كه فرمود : « من و على از يك شجره هستيم و مردم از درختان پراكنده » « 4 »\r\n\r\n\r\n","description":"","footnote":"\r\n( 1 ) . رعد ( 13 ) : 4 .\r\n( 2 ) . المستدرك ، كتاب التفسير 2 : 241 .\r\n( 3 ) . المناقب ، تأليف ابن‌مغازلى : 400 .\r\n( 4 ) . فردوس الاخبار 1 : 77 .\r\n","page_name":" 106 ","page_number":106},
  {"content":"\r\n\r\n\r\n4 - روايت خوارزمى\r\nوى اين حديث را از ديلمى از طريق ابن‌مردويه از عبداللَّه‌بن محمّدبن‌عقيل از جابر روايت كرده است كه حضرت رسول صلى الله عليه و آله و سلم فرمود : « من و على از يك شجره هستيم و ديگر مردم از درختان پراكنده . » « 1 »\r\n\r\n5 - روايت زرندى\r\nاز جابربن‌عبداللَّه روايت كرده است كه گويد : از حضرت رسول صلى الله عليه و آله و سلم شنيدم كه به على عليه السلام مىفرمود : « مردمان از درخت پراكنده‌اند و من و تو از يك درخت هستيم .\r\nآن‌گاه اين آيه‌ى شريفه را قرائت فرمود : « و في الأرض قطع متجاورات . . . . » تا رسيد به اين جمله : « و يسقى بماء واحد » » « 2 »\r\n\r\n6 - روايت شهاب احمد\r\nوى نيز از جابر به همين‌گونه روايت كرده و آن‌گاه گفته است : اين حديث را صالحانى به اسنادش به حافظابن‌مردويه روايت كرده و هم‌چنين شيخ شمس‌الدّين زرندى آن را نقل نموده است . « 3 »\r\n\r\n7 - روايت نور بدخشى لاهيجى\r\nوى اين حديث را در ضمن احاديثى كه در فضايل على عليه السلام نقل كرده است مانند : حديث « مدينة العلم » و حديث « أنا منه و هو منّى » و حديث « ولايت » - با اين عبارت آورده است . و نيز فرمود : « من و على از يك درختيم و مردمان از درختان متفرّقه و پراكنده . » « 4 »\r\n\r\n\r\n","description":"","footnote":"\r\n( 1 ) . المناقب ، خوارزمى : 87 .\r\n( 2 ) . نظم درر السمطين : 79 .\r\n( 3 ) . توضيح الدلائل خطّى .\r\n( 4 ) . شرح گلشن راز تاليف شمس الدين محمدبن . يحيى گيلانى لاهيجى نوربخش 331\r\n","page_name":" 107 ","page_number":107},
  {"content":"\r\n\r\n\r\n8 - ميبدى\r\nوىنيزحديث شجره‌را ازجابر ازرسول خدا صلى الله عليه و آله و سلم ثابت دانسته واستوار داشته است . « 1 »\r\n\r\n9 - روايت سيوطى\r\nسيوطى ( در ضمن فضائل على عليه السلام ) گويد : حديث سيزدهم : از جابر كه رسول خدا صلى الله عليه و آله و سلم فرمود : « من و على از يك درختيم و مردمان از درختان پراكنده . » اين حديث را ديلمى آورده است . « 2 »\r\n\r\n10 - روايت متّقى\r\nوى از ديلمى و حاكم از جابر روايت كرده است . « 3 »\r\n\r\n11 - روايت وصابى\r\nوى از ديلمى ، از جابر روايت كرده است « 4 » و نيز از خطيب در فضائل صحابه از على عليه السلام كه رسول خدا صلى الله عليه و آله و سلم فرمود : « تو ، به خلقت من شباهت دارى . تو از درخت منى ، همان درختى كه من از آنم » « 5 »\r\n\r\n12 - روايت جمال‌الدّين محدّث\r\nوى اين حديث را از جابر از حضرت رسول صلى الله عليه و آله و سلم روايت كرده و اين چهارمين‌حديث از احاديث كتاب او است . « 6 »\r\n\r\n13 - روايت مناوى\r\nوى حديث شجره را از فردوس الأخبار ديلمى نقل كرده است . « 7 »\r\n\r\n\r\n","description":"","footnote":"\r\n( 1 ) . الفواتح ، شرح ديوان اميرالمؤمنين : 111 .\r\n( 2 ) . القول الجلى في فضائل على ، حديث 13 .\r\n( 3 ) . كنزالعمال 11 : 608 .\r\n( 4 ) الاكتفاء فى فضائل الأربعة الخلفاء خطّى .\r\n( 5 ) الاكتفاء فى فضائل الأربعة الخلفاء خطّى .\r\n( 6 ) . الأربعين خطّى .\r\n( 7 ) كنوزالحقائق ، در حاشيه الجامع‌الصغير 1 : 80 .\r\n","page_name":" 108 ","page_number":108},
  {"content":"\r\n\r\n\r\n14 - روايت جُفرى\r\nوى حديث را بدين‌گونه آورده است كه حضرت رسول صلى الله عليه و آله و سلم فرمود : « مردمان از درختان پراكنده‌اند و من و على از يك درخت هستيم . » « 1 »\r\n\r\n15 - روايت بدخشى\r\nوى از سه طريق نقل مىكند ، الف : طبرانى در كتاب « الاوسط » ، ب : ابن‌مردويه از جابر ، ج : ديلمى از جابر و ابن‌عبّاس . « 2 »\r\n\r\n16 - روايت صدر عالم\r\nوى بدين‌گونه روايت كرده است : حاكم از جابر كه رسول خدا صلى الله عليه و آله و سلم فرمود : « يا على مردمان از درخت گوناگون‌اند و من و تو از يك درخت هستيم . » « 3 »\r\n\r\n17 - روايت دهلوى\r\nوىاز حاكم وابن مردويه‌از جابراز حضرت رسول صلى الله عليه و آله و سلم بدان گونه روايت كرده است‌كه پيشتر نقل شد . آن‌گاه گويد : اين روايت به نظر حاكم صحيح است . سپس حديث را به فارسى ترجمه كرده است . بعد گويد : و در بعضى روايات آمده است : من و تو از طينت حضرت ابراهيم آفريده شده‌ايم ، و بعد آن را نيز به فارسى ترجمه كرده است . « 4 »\r\n\r\n18 - روايت لكهنوى\r\nوى حديث را از حاكم و ابن‌مردويه از جابر نقل كرده و سپس گويد : اين حديث به نظر حاكم صحيح است . بعد ترجمه‌ى فارسى آن را آورده است . « 5 »\r\n\r\n\r\n","description":"","footnote":"\r\n( 1 ) . كنزالبراهين خطّى .\r\n( 2 ) . مفتاح النجا خطّى . از همين كتاب ، روايت طبرانى و ابن‌مردويه نيز معلوم مىشود .\r\n( 3 ) . معارج العلى خطّى .\r\n( 4 ) . تحفة المحبّين - خطّى .\r\n( 5 ) . وسيلة النجاة في مناقب الحضرات 69\r\n","page_name":" 109 ","page_number":109},
  {"content":"\r\n\r\n\r\nحديث دوم\r\n\r\nحديث شجره با عبارتى ديگر\r\nخلاصه و حاصل اين حديث آن است كه خداوند ، حضرت رسول صلى الله عليه و آله و سلم را از يك درخت آفريده است ، آن حضرت ريشه‌ى آن درخت است و حضرت على تنه‌ى آن درخت و حسنين عليهما السلام شاخه‌هاى آن‌اند .\r\nبرخى از حفّاظ و دانشمندانى كه اين حديث را نقل كرده‌اند ، عبارتند از :\r\nعبداللَّه‌بن احمدبن حنبل ، طبرانى صاحب معاجم سه‌گانه ، ابونعيم اصفهانى ، ابن مغازلى شافعى ، ابن‌عساكر دمشقى ، گنجى شافعى ، دولت‌آبادى هندى و شهاب‌الدّين احمد .\r\n\r\n1 - روايت عبداللَّه بن‌احمد\r\nوى اين حديث رادر زوائد المسند با اين عبارت روايت كرده‌است : خبرداد به ما علىّبن‌اسحاق بن‌عيسى وحديث كرد ما راعثمان بن‌عبداللَّه ، از عبداللَّه بن‌لهيعه ، از ابوالزبير مكّى ، از جابربن عبداللَّه انصارىكه پيامبردر صحراى عرفات - درحالىكه على عليه السلام روبه‌روى حضرتش ايستاده بود - به اواشاره‌كرده وفرمود : « ياعلى نزديك من بيا . » على نزديك‌آن حضرت رفت ، فرمود : « كف دستت رادركف دست من بگذار . » بعد فرمود :\r\n« اى على ! من و تو از يك درخت آفريده شده‌ايم . منم ريشه‌ى آن درخت ، تويى تنه‌ى آن و حسن و حسين شاخه‌هاى آن‌اند . هر كس به يكى از شاخه‌هاى آن بياويزد ، خداوند او را به بهشت وارد مىكند . يا على ! اگر امّت من آن‌قدر روزه گيرند كه هم‌چون كمان شوند و نماز خوانند كه هم‌چون زه كمان گردند ؛ ولى تو را دشمن بدارند ، خداوند آنان را به رو در آتش خواهد افكند . » « 1 »\r\n\r\n2 - روايت ابىنعيم\r\n\r\n\r\n","description":"","footnote":"\r\n( 1 ) . زوائد المسند از عبداللَّه‌بن‌احمد .\r\n","page_name":" 110 ","page_number":110},
  {"content":"\r\n\r\nوى اين حديث را از جابربن عبداللَّه از حضرت رسول صلى الله عليه و آله و سلم با همان عبارت قبلى روايت كرده ؛ ولى دنباله‌ى حديث را كه فرمود : « يا على اگر امّت من . . . » نياورده است . « 1 »\r\n\r\n3 - روايت ابن‌مغازلى\r\nابن مغازلى واسطى گويد : كلام حضرت رسول صلى الله عليه و آله كه : « من و تو از يك درخت آفريده شده‌ايم . . . » تا آخر حديث . خبر داد به ما ابونصر احمدبن موسىبن عبدالوهّاب‌بن طحّان به صورت اجازه ، از ابوالفرج احمدبن على حنوطى قاضى ، از عبدالحميد ، از عبداللَّه‌بن محمّدبن ناحيه ، از عثمان‌بن عبداللَّه قرشى در بصره ، از عبداللَّه بن‌لهيعه ، از ابوالزبير محمّدبن عبداللَّه‌بن تدرس از جابربن عبداللَّه كه گفت : روزى در صحراى عرفات على عليه السلام روبه‌روى رسول خدا صلى الله عليه و آله و سلم ايستاده بود ، حضرت به او فرمودند :\r\n« نزديكتر بيا و كف دستت را در دست من بگذار ، من و تو از يك درخت آفريده شده‌ايم . منم ريشه و تو ساقه‌ى آن و حسن و حسين شاخه‌هاى آن درختند . هر كس به شاخه‌اى از آن بياويزد ، خداوند او را به بهشت وارد مىكند . » « 2 »\r\nو در جاى ديگر گويد : كلام حضرت رسول صلى الله عليه و آله كه : « كف دستت را در كف دست من بگذار . . . » تا آخر حديث .\r\nخبر داد به ما احمدبن مظفّر عطّار ، از عبداللَّه‌بن محمّد ملقّب به ابن‌السقاء حافظ ، از احمدبن محمّدبن رنجويه مخزومى در بغداد ، از عثمان بن‌عبداللَّه عثمانى ، از ابن‌لهيعه ، از ابوالزبير كه گفت : شنيدم از جابربن عبداللَّه كه مىگفت : رسول خدا صلى الله عليه و آله و سلم در صحراى عرفات بود و على عليه السلام روبه‌روى آن حضرت ايستاده بود كه پيامبر به او اشاره كرد . ما به آن حضرت روى آورديم و آن‌حضرت به على عليه السلام فرمود : « يا على نزديك بيا . » او نزديك حضرت رفت . فرمود : « كف دستت را در كف دست من بگذار . » كف دستش را در كف دست آن حضرت گذارد . رسول خدا صلى الله عليه و آله و سلم فرمود :\r\n« يا على ! من و تو از يك درخت آفريده شده‌ايم . من اصل آن و تو فرع آنى\r\n\r\n\r\n","description":"","footnote":"\r\n( 1 ) . منقبة المطهّرين خطّى .\r\n( 2 ) . المناقب : 90 .\r\n","page_name":" 111 ","page_number":111},
  {"content":"\r\n\r\nو حسن و حسين شاخه‌هاى آنند . هر كس به شاخه‌اى از آن بياويزد ، خداوند او را داخل بهشت خواهد كرد . يا على ! اگر امّت من آن‌قدر روزه گيرند كه هم‌چون كمان گردند و آن‌قدر نماز خوانند كه به‌سان زه كمان شوند امّا تو را دشمن بدارند ، خداوند آنان را به رو در آتش خواهند افكند . » « 1 »\r\n\r\n4 - روايت گنجى\r\nوى اين حديث را در باب پنجاه و هشت كتاب خود ( در اين كه حضرت رسول خدا صلى الله عليه و آله و سلم حضرت على عليه السلام را ويژه‌ى اين گفتار خود قرار داد كه فرمود : « أنا مدينة العلم و علىٌ بابُها . » ) نقل كرده است :\r\nخبرداد به ما علّامه قاضى القضاة صدرالشام ابوالطفيل محمّدبن قاضى القضاة شيخ المذاهب ابوالمعالى محمّدبن على قرشى ، از حجّت عرب زيدبن حسن كندى ، از ابومنصور قزاز ، از زين‌الحفاظ و شيخ اهل الحديث على الاطلاق احمد بن‌على بن‌ثابت بغدادى ، ازعبداللَّه بن‌محمّدبن عبداللَّه ، از محمّدبن مظفّر ، از ابوجعفر حسين بن‌حفص خثعمى ، از عبادبن يعقوب ، از يحيىبن بشير كندى ، از اسماعيل بن‌ابراهيم همدانى ، از ابواسحاق ، از حرث ، از على و از عاصم بن‌ضمرة از على ( عليه السلام ) كه رسول خدا صلى الله عليه و آله و سلم فرمود :\r\n« خداوند ، مرا و على را از يك درخت آفريد . من ريشه‌ى آن ، على ساقه‌ى آن ، حسن و حسين ميوه و شيعه برگ آن درخت مىباشد . آيا از پاك و پاكيزه ، چيزى جز پاكيزه بيرون مىآيد ؟ منم شهر علم و على درِ آن شهر است . هر كس مىخواهد به شهر وارد شود ، بايد فقط از دروازه‌ى آن وارد شود . »\r\nگنجى افزوده : خطيب در تاريخ خود بدين‌گونه روايت كرده است .\r\nنيز گويد : خبر داد به ما حافظيوسف بن‌خليل بن‌عبداللَّه دمشقى در حلب ، از محمّدبن اسماعيل‌بن محمّد طرسوسى ، از ابومنصور محمّدبن اسماعيل صيرفى ، از ابوالحسن‌بن فاذشاه ، از حافظ ابوالقاسم سليمان‌بن احمدبن ايّوب طبرانى ، از حسن‌بن ادريس تسترى ، از ابوعثمان طالوت بن‌عباد صيرفى بصرى ، از فضال بن‌جبير ، از\r\n\r\n\r\n","description":"","footnote":"\r\n( 1 ) . المناقب : 297 .\r\n","page_name":" 112 ","page_number":112},
  {"content":"\r\n\r\nابوامامة باهلى ، كه رسول خدا صلى الله عليه و آله و سلم فرمود :\r\n« خداوند پيامبران را از درختان پراكنده و گوناگون آفريد ، و من و على را از يك درخت خلق كرد . منم اصل آن و على فرع آن و فاطمه عامل بارورى آن و حسن و حسين ميوه‌ى آن درختند . هر كس به شاخه‌اى از شاخه‌هاى اين درخت بياويزد ، رهايى يافته و هر كس از آن بر كنار باشد ، سقوط كرده است . اگر بنده‌اى خداوند را هزار سال بين صفا و مروه بندگى كند ، و بعد هزار سال ديگر و بعد هزار سال ديگر بر آن بيافزايد ولى محبّت ما را درك نكند ، خداوند او را به رو در آتش خواهد افكند . »\r\nآن‌گاه اين آيه‌ى شريفه را تلاوت فرمود : « قُلْ لا أسألَكُم عَليْه أجراً إلّا الْمَودّة في الْقُربى » « 1 »\r\nگنجى مىافزايد : اين حديثى عالى است كه طبرانى آن را در معجم خود ، به‌همان گونه كه ما در اين‌جا آورديم ، روايت كرده است و محدّث شام ( ابن‌عساكر ) در كتاب خودش به اسناد و طرق مختلف و گوناگون آورده است .\r\nاز آن‌جمله حديثى است كه شيخ محمّدبن سعيدبن موفّق‌بن خازن نيشابورى در بغداد و شيخ ابراهيم‌بن عثمان كاشغرى در نهر معلّى ، روايت كرده‌اند از حافظ ابوالقاسم علىّبن‌حسن شافعى ، از ابويعلى حمزةبن احمدبن عبداللَّه‌بن على مقرى ، از ابوطالب عمربن ابراهيم‌بن سعيد زاهدى فقيه ، از ابوبكر محمّدبن غريب بزّار ، از ابوالعبّاس احمدبن موسىبن رنجويه قطّان ، از عثمان‌بن عبداللَّه‌بن عمروبن عثمان ، از عبداللَّه بن‌لهيعة ، از ابوالزبير كه گفت : از جابربن عبداللَّه شنيدم كه مىگفت : رسول خدا در صحراى عرفات حضور داشتند و على روبه‌روى آن‌حضرت ايستاده بود . به او اشاره كرده و فرمودند : « يا على ! جلو بيا . » على جلوتر رفت و نزديك حضرت شد ، حضرت فرمود :\r\n« كف دست خود را در كف دست من بگذار ، اى على ! من و تو از يك درخت آفريده شده‌ايم . منم اصل آن و تو فرع آن و حسن و حسين شاخه‌هايش\r\n\r\n\r\n","description":"","footnote":"\r\n( 1 ) . شورا ( 42 ) : 23 : « بگو بر اين كار رسالت ، مزدى از شما درخواست نمىكنم جز دوستى در باره‌ى خويشاوندان . »\r\n","page_name":" 113 ","page_number":113},
  {"content":"\r\n\r\nهستند . هر كس به شاخه‌اى از آن بياويزد به بهشت وارد مىشود . يا على ! اگر امّت من آن‌قدر روزه گيرند كه هم‌چون كمان گردند و آن‌قدر نماز خوانند كه به‌سان زهِ كمان شوند امّا تو را دشمن بدارند ، خداوند آنان را به رو در آتش خواهد افكند . »\r\nگنجى گويد : ( ابن‌عساكر ) به همين‌گونه در شرح حال حضرت على عليه السلام در كتابش ( تاريخ دمشق ) حديث را نقل كرده و گفته است : خبر داد به ما مفتى ابونصر هبةاللَّه شيرازى ، از حافظعلىبن‌عساكر ، از ابوالقاسم سمرقندى ، از اسماعيل‌بن‌مسعده ، از حمزةبن‌يوسف ، از ابواحمدبن‌عدى ، از عمربن‌سنان ، از حسن‌بن‌على ابوعبدالغنى ازدى ، از عبدالرزّاق ، از پدرش از مينابن‌ابىمينا مولاى عبدالرّحمان‌بن‌عوف كه مىگفت : پيش از آن‌كه احاديث باطل به هم آميزد و آشفتگى پديد آورد ، چرا از من نمىپرسيد ؟ ! رسول خدا فرمود :\r\n« من درختم و فاطمه فرع و شاخه‌ى آن و على عامل باروى و حسن و حسين ثمره و شيعيان ، برگ آن درخت . ريشه‌ى درخت در بهشت عدن است و اصل و فرع و عامل بارورى و ميوه و برگ در بهشت مىباشد . »\r\nگنجى گويد : محدّث دمشق در مناقبش اين حديث را به اسناد و طرق مختلف نقل كرده است . شيخ ابوبكربن‌فضل اللَّه حلبى واعظ در معنى و مقصود اين حديث ، اين شعر را از قول برخى از دانشمندان اهل سنّت براى ما نقل كرده است :\r\n يا حَبّذا دوحةٌ في الخلد ثابتة * ما فِي الجنان لها شبهٌ مِنَ الشَجَرِ \r\n- چه زيبا و نيكو است درخت تنومندى كه در بهشت جاودان استوار است و در ميان درختان بهشت مانندى ندارد .\r\n المصطفى أصلها و الفرع فاطمة * ثم اللّقاح علىٌ سيّد البشر \r\n- حضرت رسول مصطفى اصل آن و فاطمه شاخه و سپس على عامل بارورى است كه او آقا و سيّد بشر است .\r\n و الهاشميان سبطان لها ثمر * و الشيعة الورق الملتفّ بالثمر \r\n- دو سيّد هاشمى كه دو نواده‌ى پيامبرند ، ميوه‌ى آن درخت و شيعه برگ پيچيده به ميوه مىباشند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n هذا حديث رسول اللَّه جاء به * اهل الرواية في العالي من الخبر \r\n- اين حديث رسول خدا است كه اهل روايت ، آن را در ضمن سندى عالى روايت كرده‌اند .\r\n إنّي محبّهم أرجو النجاة غداً * و الفوزَ في زُمرةِ مَنْ أحسن الزُمَرِ \r\n- منم دوستدار آنان كه فرداى قيامت ، اميد نجات و رستگارى را دارم ، در ضمن گروهى كه از بهترين گروه‌هايند . « 1 »\r\n\r\n5 - روايت ملك العلماء هندى\r\nوى اين حديث را از « زاهديه » و « مجمع الأخبار » روايت كرده است . به نقل از اين دو كتاب گويد : ذيل آيه‌ى شريفه‌ى : « ندع أبنائنا و أبناؤكم » « 2 » آمده است كه رسول خدا صلى الله عليه و آله و سلم فرمود :\r\n« خداوند متعال پيامبران را از درختان مختلف و من و على را از يك درخت آفريد . من اصل آن و على ساقه و حسن و حسين ميوه‌ها و فرزندانشان شاخه‌ها و شيعيانشان برگ‌هاى آن درختند . هركس به شاخه‌اى از شاخه‌هايش بياويزد ، نجات يافته و هر كس از آن منحرف شود ، گمراه و تباه گشته است . اگر بنده‌اى خداوند را بين صفا و مروه هزار سال ، سپس هزار سال ديگر بندگى كند به طورى كه به‌سان مشك خشك شود ، امّا به محبت ما دست نيابد ، خداوند او را به رو در آتش خواهد افكند . »\r\nآن‌گاه اين آيه‌ى شريفه را تلاوت فرمود : « قُلْ لا أسألكم عليه اجراً إلّا المودّة في القربى »\r\nبعد حديث را به فارسى ترجمه كرده است . « 3 »\r\n\r\n\r\n","description":"","footnote":"\r\n( 1 ) . مناقب علىّبن‌ابىطالب : 220 .\r\n( 2 ) . آل‌عمران ( 3 ) : 61 . ( بخشى از آيه‌ى مباهله )\r\n( 3 ) . هدايةالسعدا خطّى ، جلوه دوم از هدايت چهارم ، در نكوهش كسانى كه به آنان ( اهل بيت ) تمسّك نمىجويند .\r\n","page_name":" 115 ","page_number":115},
  {"content":"\r\n\r\n\r\n6 - روايت شهاب احمد\r\nشهاب‌الدّين احمد حديث را با اين عبارت آورده است : سلطان دانشمندان در زمان خودش و برهان عارفان در روزگارانش ، پيشواى دانشمندان برجسته ، مفتى اعظم مردمان عزّالدّين عبدالعزيزبن عبدالسّلام ، از زبان حال كسى كه بدون گفت‌وگو نخستين صحابى است و برترين نمونه واجد و ويژگىهاى برجسته على عليه السلام كه ولىّ خداوند است در زمين و آسمان ، خداوند از او خشنود باشد و در هر حال ما را از او بهره‌مند سازد ، بيان مىدارد :\r\n« اى مردم ! ما خانواده ، طينت ما به دست عنايت پروردگار و زير نظر حمايت او سرشته شده ، بعد از آن‌كه از چشمه‌ى هدايت بر آن پاشيده و با خميره‌ى نبوّت مالِش خورده و به وحى آبيارى گشته و روح امر در آن دميده شده است ، نه گام‌هايمان مىلغزد و نه ديدگانمان به بيراهه نظر مىافكند و نه انوار ما كم‌سو مىشود . اگر ما به گم‌راهى افتيم ، پس چه‌كسى مردم را هدايت كند ؟ مردم از درختان پراكنده‌اند ، در حالى كه درخت نبوّت يكى است . حضرت محمّد صلى الله عليه و آله و سلم اصل آن و من فرع و فاطمه‌ى زهرا ميوه‌ى آن و حسن و حسين شاخه‌هاى آنند . اصلش نور است ، ميوه‌اش نور است ، فرعش نور است و شاخه‌اش نور ، روغن چراغش نور مىدهد هرچند آتشى به آن نرسد ، نور است بر بالاى نور . » « 1 »\r\n\r\nحديث سوم\r\nحاصل اين حديث آن است كه خداوند ، رسولش را از نور خود و على را از نور رسولش آفريده است .\r\nخطيب خوارزمى به اسنادش از عبداللَّه‌بن‌عمر روايت كرده است در آن‌جا كه گويد : خبر داد به من مهذّب الأئمة از ابوالقاسم نصربن محمّدبن علىّبن زيرك مقرى از پدرش ابوبكر محمّد ، از ابوعلى عبدالرّحمان بن محمّدبن احمد نيشابورى ، از احمدبن\r\n\r\n\r\n","description":"","footnote":"\r\n( 1 ) . توضيح الدّلائل على ترجيح الفضائل خطّى .\r\n","page_name":" 116 ","page_number":116},
  {"content":"\r\n\r\nمحمّدبن عبداللَّه نانيجى بغدادى در دينور كه از حفظ اين روايت را از محمّدبن جرير طبرى ، از محمّد بن‌حميد رازى از علاءبن حسين همدانى ، از ابومخنف لوطبن‌يحيى ازدى ، از عبداللَّه بن‌عمر روايت كرده است كه گويد : شنيدم كه از رسول خدا صلى الله عليه و آله و سلم سؤال شد كه خداوند در شب معراج با كدام زبان با شما سخن گفت ؟ فرمود :\r\n« خداوند با من به لغت علىّبن ابىطالب سخن گفت و به من الهام فرمود كه من گفتم : پروردگارا ! آيا تو با من سخن مىگويى يا على است كه با من سخن مىگويد ؟ فرمود : اى احمد ! من شيئى هستم ؛ امّا نه هم‌چون ديگر اشياء . من با مردم مقايسه نمىشوم و هم‌وزن و هم‌سنگ ديگران نيستم و به همانندها توصيف نگردم . تو را از نور خود آفريدم و على را از نور تو آفريدم و بر اسرار و رموز دل تو آگاه گشتم ، كسى را در دل تو محبوب‌تر از علىّبن ابىطالب نيافتم ، لذا به زبان او با تو سخن گفتم تا اين‌كه دلت آرام گيرد . » « 1 »\r\n\r\n\r\n","description":"","footnote":"\r\n( 1 ) . المناقب : 36 . و آن را علّامه سيّد علىّبن احمدبن معصوم مدنى شيرازى در كتاب « التذكرة » با اسنادش از طريق بزرگان و اعلام اماميه از امامان اهل البيت عليهم السلام از حضرت حسين سيّدالشّهدا از پدرش اميرالمؤمنين علىّبن ابىطالب عليهما السلام روايت كرده كه گويد : شنيدم از رسول خدا در پاسخ اين سؤال كه پروردگارت در شب معراج با چه زبانى با شما سخن گفت ، فرمود : پروردگارم با من با زبان على سخن گفت . . . بعد روايت خوارزمى را آورده و سپس گفته است : لغت مانند زبان اطلاق مىشود بر آن‌چه كه هر قوم و ملّتى اهداف و خواسته‌هاى خود را به وسيله‌ى آن بيان مىكنند ، مانند لغت عرب و عجم . هم‌چنين گفته مىشود بر آن‌چه كه يك فرد مقصودش را از سخن‌گفتن و بريدن و تقطيع صوت اظهار مىدارد و بدين وسيله انسان‌ها از يك‌ديگر مشخّص و ممتاز مىشوند و از آن تعبير به لهجه مىشود . بنابراين مقصود سائل كه پرسيده با چه لغتى پروردگارت با تو سخن گفت ؟ احتمال هر دو معنى را دارد . و اين‌كه پيامبر فرمود : پروردگارم مرا با زبان على مورد خطاب قرار داد ، يعنى به لغت على ، همان‌گونه كه در روايت خوارزمى بود كه مقصود معناى دوم است كه جواب معناى اوّل را نيز مىدهد ؛ زيرا لغت على عليه السلام عربى ( الاهى ) بود . [ سيد على خان ، پس از آن ، در مورد معناى واژه‌هاى قياس و شباهت كه در متن حديث آمده ، توضيح داده كه مترجم بر اساس آن توضيحات ، ترجمه‌ى خود را عرضه كرده است . ويراستار 
  ] .\r\n","page_name":" 117 ","page_number":117},
  {"content":"\r\n\r\n\r\nحديث چهارم\r\nحاصلش آن است كه رسول خدا صلى الله عليه و آله و سلم و على عليه السلام هر دو از نور خداوند آفريده شده‌اند . اين مضمون را حموينى با اسنادش از ابن‌عبّاس نقل كرده است در آن‌جا كه گويد : شنيدم از رسول خدا صلى الله عليه و آله و سلم كه به على عليه السلام مىفرمود : « من و تو از نور خداوند متعال هستيم . » « 1 »\r\n\r\nحديث پنجم\r\nحاصلش آن است كه حسن و حسين عليهما السلام دو نور هستند از نور خداوند . . . .\r\nدولت‌آبادى حديث را با اين عبارت آورده است . « 2 »\r\nحامد حسين گويد : بنابراين پدر آن دو و جدّشان ، دو نور هستند از نور خداوند اولويّت قطعى .\r\n\r\nحديث ششم\r\nحاصلش آن است كه خداوند ، فرشتگان را از نور حضرت على عليه السلام آفريده است . اين مطلب را خوارزمى به اسنادش از انس از قول حضرت رسول صلى الله عليه و آله و سلم نقل كرده است كه فرمود : « خداوند متعال از روى علىّبن ابىطالب عليه السلام هفتاد هزار فرشته را آفريد كه براى او و دوستدارانش تا روز قيامت استغفار مىكنند . »\r\nو هم‌چنين با اسنادش از عثمان‌بن عفان از عمربن خطاب از حضرت رسول صلى الله عليه و آله به همين مضمون روايت كرده است . قبلًا عين عبارت روايت او گذشت .\r\n\r\nسخن ميرحامد حسين\r\nاين‌ها نمونه‌هايى بود از اسانيد حديث نور به روايت اهل سنّت با الفاظ و عبارات مختلف فراوان و بخشى از احاديث و رواياتى كه در فضيلت اهل‌البيت روايت كرده‌اند\r\n\r\n\r\n","description":"","footnote":"\r\n( 1 ) . فرائد السمطين . . . قبلًا گذشت .\r\n( 2 ) . هداية السعداء خطّى .\r\n","page_name":" 118 ","page_number":118},
  {"content":"\r\n\r\nكه مؤيّد معناى حديث نور است .\r\nخوانندگان گرامى مىبينند كه راويان حديث نور و مؤيّدات آن ، همگى از بزرگان دانشمندان اهل سنّت و محدّثان و پيشوايان بزرگ حديثند . بنابراين حديث نور ، حديثى صحيح است و از نظر سند ، ثابت و محكم ؛ بلكه حديثى متواتر است كه نسبت به صدور آن از رسول خدا صلى الله عليه و آله و سلم قطع و يقين حاصل است . خواه ناخواه خوانندگان محترم با توجّه به قطعيّت آن ، ديگر توجّهى به انكار يا ايراد متعصّبان و يا شك و ترديد معاندان نخواهند داشت .\r\nاگر به قطعيّت صدور آن ، بحث وجوه دلالت آن نيز ضميمه شود ، اين حديث نيز از احاديثى خواهد بود كه بر امامت بلافصل اميرالمؤمنين على عليه السلام بعد از رسول خدا صلى الله عليه و آله و سلم دلالت مىكند . و خداوند ، هادى و راهنما است .\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\n\r\nحديث نور در نزد شيعيان\r\n\r\nمقدّمه\r\nخوانديم كه دهلوى گفته بود : « آن‌چه شيعيان روايت كرده‌اند كه پيامبر صلّىاللَّه‌عليه [ وآله 
  ] و سلم فرموده است : من و علىبن‌ابىطالب ، نورى در پيشگاه خداوند بوديم . . . »\r\nدر پاسخ مىگويم : كلمه‌ى « روايت كرده‌اند » مىرساند كه روايت اين حديث به شيعه اختصاص دارد . اين شيوه و منش دهلوى در زمان ردّ هر فضيلتى از فضايل على اميرمؤمنان عليه السلام ست . امّا وقتى خواننده به فصول پيشين اين كتاب نظر افكند ، دروغ او ، درجه‌ى تعصّب او و انكارش نسبت به حقايق روشن را مىيابد .\r\nبه علاوه بايد از او پرسيد كه چرا يك لفظ از الفاظ حديث نور را ، از طريق اماميه نقل نمىكند تا مورد ضعف سند آن اگر ضعف داشته باشد روشن شود ؟ و چرا به تعدّد طرق روايت اين حديث در نظر اماميه اشاره نكرده است ؟\r\nحديث شريف نور ، از احاديثى است كه طرفين ( شيعه و سنّى ) بر آن اتّفاق دارند .\r\nدر صفحات پيشين ، روايت اهل سنّت را با طرق خودشان آورديم . اكنون به نقل برخى اسانيد و الفاظ آن از بزرگان و محدّثان عالمان اماميه مىپردازيم .\r\nحديث نور در نزد شيعيان\r\nاين حديث را عدّه‌ى زيادى از بزرگان دانشمندان شيعه نقل كرده‌اند كه به نام و عبارات برخى از آنان اشاره مىشود :\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n1 - ابوجعفر محمّدبن‌يعقوب كلينى « 1 »\r\nوى حديث نور را با اين عبارات آورده است :\r\nالف . احمدبن‌ادريس از حسين‌بن عبداللَّه صغير ، از محمّدبن ابراهيم جعفرى ، از احمدبن علىبن محمّدبن عبداللَّه‌بن عمربن علىبن ابىطالب روايت مىكند كه حضرت صادق عليه السلام فرمود :\r\n« خداوند بود در آن زمان كه هيچ موجودى نبود . پس هستى را آفريد و مكان را خلق كرد ، نورالأنوار را - كه همه‌ى انوار از آن روشنى مىگيرند - آفريد و در آن ، از نور خود - كه انوار از آن نور مىگيرند - جريان داد . و اين همان نورى است كه محمّد و على را از آن آفريد . آن دو ، پيوسته و هميشه دو نور نخست بودند ؛ زيرا چيزى قبل از آن دو نبود . لذا با يك‌ديگر در اصلاب طاهره و پاك و پاكيزه در حركت بودند ، تا اين‌كه در پاكيزه‌ترين پاكان ( يعنى ) عبداللَّه و ابوطالب ، از يك‌ديگر جدا شدند . » « 2 »\r\nب . به سندش از جابربن‌يزيد روايت كرده كه گفت : حضرت باقر عليه السلام به من فرمود :\r\n« اى جابر ! به راستى نخستين چيزى كه خداوند آفريد ، حضرت محمّد و خاندان و فرزندانِ هدايت‌كننده و هدايت شده‌ى او بودند كه به صورت اشباح نور در پيشگاه خداوند متعال بودند . »\r\nعرض كردم : اشباح چيست ؟ فرمود :\r\n« سايه‌ى نور ، بدن‌هاى نورى بدون روح كه به يك روح تأييد و پشتيبانى مىشد كه آن روح‌القدس بود . به وسيله‌ى آن بود كه رسول خدا و خاندانش عليهم الصّلاة والسّلام خداوند را مىپرستيدند . بدين‌جهت آنان را بردبار ، دانشمند ، نيكوكار و برگزيده آفريد كه خداوند را با نماز و روزه و سجده و تسبيح و تهليل مىپرستيدند ، نماز مىخواندند و حج مىگزاردند و روزه مىگرفتند . » « 3 »\r\nج . به سندش از حضرت صادق عليه السلام كه فرمود :\r\n« خداوند متعال فرمود : اى محمّد ! من تو و على را از يك نور آفريدم .\r\n\r\n\r\n","description":"","footnote":"\r\n( 1 ) . ملقّب به ثقةالاسلام ، پيشواى اماميه در زمان خودش ، كه در سال 329 در بغداد درگذشت .\r\n( 2 ) . كافى 1 : 441 .\r\n( 3 ) . كافى 1 : 442 ؛ بحارالأنوار 54 : 197 .\r\n","page_name":" 122 ","page_number":122},
  {"content":"\r\n\r\n( يعنى روح بدون بدن ) پيش از آن‌كه آسمان‌هايم و زمينم و عرشم و دريايم را بيافرينم . آن نور پيوسته مرا تهليل و تمجيد مىكرد . سپس روح شما را جمع كردم و يكى قرار دادم . آن نيز مرا تمجيد و تسبيح و تهليل مىكرد . بعد آن را به دو بخش تقسيم كردم و آن دو را نيز به دو نيم كردم ، در نتيجه چهار تا شد : يكى محمّد ، يكى على و دو تا هم حسن و حسين . بعداً خداوند فاطمه را ، از نورى آفريد كه در آغاز آن به صورت يك روح بدون بدن خلق كرده بود . بعد دست خود را بر ما كشيد . نورش در بين ما درخشيد و نورافشاند . » « 1 »\r\nد . به سندش از مفضّل‌بن‌عمر از حضرت صادق عليه السلام روايت كند كه گفت : به حضرت صادق عليه السلام عرض كردم : در آن‌هنگام كه شما در عالم اظلّه بوديد ، به چه صورتى در آن‌جا بوديد ؟ حضرت فرمود :\r\n« اى مفضّل ! در پيشگاه خداوندگارمان بوديم ، در حالى كه غير از ما هيچ‌كسى نزد او نبود ، در سايه‌بانى سبز . او را تسبيح و تقديس و تهليل و تمجيد مىكرديم . هيچ فرشته‌اى و هيچ موجودى صاحب روح غير از ما نبود ، تا اين‌كه خداوند آفرينش موجودات را آغاز كرد . هر آن‌چه از فرشته و غير فرشته خواست و هرگونه خواست ، آفريد و آن‌گاه علم آن را به ما واگذاشت . » « 2 »\r\nه . به سندش از محمّدبن‌سنان نقل كند كه گويد : در خدمت حضرت جواد عليه السلام بودم . سخن از اختلاف عقيده‌ى شيعيان به ميان آمد . فرمود :\r\n« اى محمّد ! به راستى خداوند تبارك و تعالى ، پيوسته در يكتايى و وحدانيّت خود به سر مىبرد ، سپس محمّد و على و فاطمه را آفريد . آنان هزار سال در اين حالت بودند تا اين‌كه موجودات را آفريد . آنان را بر آفرينش موجودات شاهد و گواه گرفت و فرمان‌بردارى از آنان را بر موجودات واجب و لازم كرد و امور خلق را به دست آنان سپرد ، آنان هر آن چه را كه خواستند ، حلال و هرچه را كه خواستند ، حرام مىكنند . البتّه هرگز جز آن‌چه را كه خداوند تبارك و تعالى مىخواهد ، چيزى نمىخواهند .\r\nاى محمّد ! اين است آن ديانتى كه هر كس از آن جلو افتد ، تجاوز كرده و\r\n\r\n\r\n","description":"","footnote":"\r\n( 1 ) . همان .\r\n( 2 ) . كافى 1 : 441 .\r\n","page_name":" 123 ","page_number":123},
  {"content":"\r\n\r\nاگر كسى عقب افتد ، نابود شده و فقط هر كس ملازم با آن باشد ، به حق پيوسته است . اى محمّد اين مطلب را كاملًا با خود داشته باش . » « 1 »\r\n\r\n2 - ابن‌ماهيار\r\nابن ماهيار ابوعبداللَّه محمّدبن عبّاس‌بن ماهيار « 2 » در كتابش « ما نزل من القرآن في اهل البيت » به سندش از اساتيد و بزرگان خاندان حضرت علىّبن ابىطالب كه آنان از قول حضرت على عليه السلام نقل كرده‌اند كه در يكى از خطبه‌هايش فرمود :\r\n« ما آل محمّد انوارى بوديم در اطراف عرش . خداوند تعالى به ما دستور داد كه او را تسبيح كنيم . تسبيح كرديم و فرشتگان با تسبيح ما تسبيح گفتند . بعد به زمين فرود آمديم . به ما دستور داد تسبيح گوييم . تسبيح گفتيم و اهل زمين با تسبيح ما تسبيح گفتند . ما هستيم « صافّون » ( صف آرائى كنندگان ) و ما هستيم تسبيح كنندگان . » « 3 »\r\n\r\n3 - فرات‌بن‌ابراهيم « 4 »\r\nفرات كوفى به سندش از ابن‌عبّاس كه گويد : در خدمت رسول خدا صلى الله عليه و آله و سلم بودم . . .\r\nتا آن‌جا كه فرمود :\r\n« خداوند ، چهارده هزار سال پيش از آن كه حضرت آدم را بيافريند ، مرا به صورت نورى در زير عرش آفريد . هنگامى كه خداوند حضرت آدم را آفريد ، آن نور را در صلب او افكند . آن نور از صلبى به صلب ديگر منتقل شد تا آن‌كه در صلب عبداللَّه‌بن عبدالمطّلب و ابوطالب از يك‌ديگر جدا شد . خداوند مرا از آن نور آفريد ، لكن بعد از من پيامبرى نخواهد بود . » « 5 »\r\n\r\n\r\n","description":"","footnote":"\r\n( 1 ) . كافى 1 : 440 - 441 .\r\n( 2 ) . معروف به ابن‌حجام ، از دانشمندان بزرگ شيعه .\r\n( 3 ) . غاية المرام : 12 . ( جمله‌ى آخر ، اشاره به آيه‌ى شريفه است : « و انّا لنحن الصافّون و انّا لنحن المسبّحون » صافات ( 37 ) : 165 - 166 . ويراستار ) .\r\n( 4 ) . فرات‌بن ابراهيم بن‌فرات كوفى ، از مشايخ علىّبن‌بابويه قمى و از قدماى عالمان شيعه است .\r\n( 5 ) . تفسير فرات 1 : 190 و 1 : 107 .\r\n","page_name":" 124 ","page_number":124},
  {"content":"\r\n\r\nوى حديث اشباح را نيز در ضمن حديثى كه پيامبر صلى الله عليه و آله داستان معراج خود را براى ابوذر توصيف مىفرمايد روايت كرده است . « 1 »\r\n\r\n4 - شيخ صدوق\r\nابوجعفر محمّدبن علىبن بابويه قمى « 2 » حديث نور را در چند موضع از آثارش نقل كرده است :\r\nالف . در كتاب « الخصال » به سندش از حضرت رسول صلى الله عليه و آله و سلم روايت كرده است در آن‌جا كه فرمود :\r\n« من و على يك نور بوديم در پيشگاه خداوند متعال ، چهارده هزار سال پيش از آن‌كه آدم را بيافريند . هنگامى كه خداوند آدم را آفريد ، آن نور در صلب او به راه افتاد . پيوسته خداوند آن نور را از صلبى به صلب ديگر منتقل مىكرد تا آن‌كه در صلب عبدالمطّلب جاى داد . سپس آن را از صلب عبدالمطّلب بيرون آورده به دو بخش تقسيم كرد : بخشى را كه مربوط به من بود ، در صلب عبداللَّه جاى داد و بخش مربوط به على را در صلب ابوطالب قرار داد . بنابراين على از من است و منم از على . گوشت او از گوشت من و خون او از خون من است . هر كس او را دوست بدارد ، به دوستى خود او را دوست مىدارم و هر كس او را دشمن دارد ، به دشمنىام او را دشمن مىدارم . » « 3 »\r\nب . در همين كتاب به سندش از آقايمان حضرت علىّبن موسىالرّضا عليه السلام از پدران بزرگوارش روايت مىكند كه رسول خدا صلى الله عليه و آله و سلم فرمود : « من و على از يك نور آفريده شديم . » « 4 »\r\nج . در كتاب « علل‌الشّرايع » به سندش از معاذبن‌جبل روايت كرده است كه رسول\r\n\r\n\r\n","description":"","footnote":"\r\n( 1 ) . تفسير فرات 1 : 134 .\r\n( 2 ) . ملقّب به « رييس المحدّثين الصدوق » . وى حدوداً داراى سيصد جلد كتاب است و در سال 381 در رىديده از جهان فرو بست .\r\n( 3 ) . خصال : 640 .\r\n( 4 ) . خصال : 31 ؛ عيون اخبار الرضا عليه السلام 2 : 59 .\r\n","page_name":" 125 ","page_number":125},
  {"content":"\r\n\r\nخدا صلى الله عليه و آله و سلم فرمود : « خداوند ، من و على و فاطمه و حسن و حسين را هفت هزار سال پيش از آن‌كه دنيا را بيافريند خلق فرمود . » عرض كردم : شما كجا بوديد اى رسول خدا ؟\r\nفرمود : « در پيشگاه عرش ، خداوند را تسبيح و تحميد و تقديس و تمجيد مىكرديم . » عرض كردم به چه صورتى ؟ فرمود : « اشباح نور » « 1 »\r\nد . در همين كتاب به سندش از حضرت صادق عليه السلام در ضمن حديثى طولانى كه فرمود :\r\n« همانا محمّد صلى الله عليه و آله و سلم و على عليه السلام نورى بودند در پيشگاه خداوند متعال ، دو هزار سال پيش از آفرينش مخلوقات . هنگامى كه فرشتگان به آن نور نظر افكندند ، اصل و ريشه‌اى براى آن نور ديدند كه شعاعى درخشان از آن جدا مىشد . گفتند : پروردگارا ! اين نور چيست ؟ خداوند عزّوجلّ به آنان وحى فرستاد كه اين نورى است از نور من ، اصلش نبوّت و فرعش امامت است . نبوّت براى محمّد بنده و رسول من است و امامت براى على حجّت و ولىّ من است .\r\nاگر آن دو نبودند مخلوقاتم را خلق نمىكردم » « 2 »\r\nه . در كتابش ، « كمال الدّين و تمام‌النّعمة » به سند خود از حضرت علىّبن‌الحسين عليهما السلام بدين‌گونه روايت كرده است :\r\n« به راستى خداوند عزّوجلّ ، محمّد و على و يازده امام را از نور عظمت خود به صورت ارواح در پرتوى از نورش آفريد . او را پيش از آفرينش خلق مىپرستيدند و خداى عزّوجلّ را تسبيح و تقديس مىكردند . آنان‌اند پيشوايان راهنما از خاندان حضرت محمّد صلوات اللَّه عليهم أجمعين . » « 3 »\r\nو . در همين كتاب به سندش از امام صادق عليه السلام روايت كند كه خداوند متعال چهارده نور را چهارده هزار سال پيش از آفرينش موجودات آفريد كه آن‌ها ارواح ما باشند . به آن حضرت گفته شد : اى فرزند رسول خدا صلى الله عليه و آله و سلم آن چهارده نور چه كسانى هستند ؟ فرمودند :\r\n\r\n\r\n","description":"","footnote":"\r\n( 1 ) . علل‌الشرايع 1 : 208 - 209 .\r\n( 2 ) . علل‌الشّرايع 1 : 173 و معانى الأخبار : 56 .\r\n( 3 ) . كمال‌الدّين 1 : 318 .\r\n","page_name":" 126 ","page_number":126},
  {"content":"\r\n\r\n« حضرت محمّد و على و فاطمه و حسن و حسين و امامان از فرزندان حسين . آخرين‌شان قائمى است كه بعد از غيبتش به پا مىخيزد و دجّال را مىكشد و زمين را از هرگونه ستم و ظلمى پاك مىگرداند . » « 1 »\r\nز . وى حديث نور را در كتابش « النصوص على الأئمّة الاثنى عشر » به سندش از انس‌بن مالك بدين‌گونه روايت كند ، كه فرمود : من و ابوذر و سلمان و زيدبن‌ارقم در حضور رسول خدا صلى الله عليه و آله و سلم بوديم . . . تا آن‌جا كه فرمود :\r\n« خداوند متعال من و اهل بيتم را از يك نور آفريد ، نه هزار سال پيش از آفرينش حضرت آدم . بعد ما را به صلب آدم منتقل كرد و از صلب آدم به اصلاب پاكان و از آن‌جا به رحم پاكيزگان . . . » « 2 »\r\n\r\n5 - محدّث بحرانى\r\nسيّد هاشم بحرانى « 3 » حديث نور را از ابن‌بابويه از امام صادق عليه السلام و از حضرت رضا عليه السلام و ديگر امامان نقل كرده است . « 4 »\r\n\r\n6 - شيخ مفيد\r\nشيخ مفيد محمّدبن محمّدبن نعمان بغدادى « 5 » حديث نور را با سندش از سلمان فارسى رضوان اللَّه تعالى از قول حضرت رسول صلى الله عليه و آله و سلم در ضمن حديثى طولانى بدين‌گونه نقل كرده است :\r\n« خداوند مرا از زردىِ نور خود آفريد و مرا فرا خواند و اطاعت كردم . از نور من على را آفريد و او را فرا خواند و او اطاعت كرد . از نور من و نور على ، فاطمه را آفريد و او را فرا خواند و او اطاعت كرد . از نور من و نور على و فاطمه ،\r\n\r\n\r\n","description":"","footnote":"\r\n( 1 ) . كمال‌الدّين 2 : 335 - 336 .\r\n( 2 ) . غايةالمرام : 11 - 12 .\r\n( 3 ) . صاحب « تفسير البرهان فى تفسير القرآن » و تأليفاتى ديگر . وى از محدّثان ثقه و مورد اطمينان شيعه‌است . در سال 1107 از دنيا ديده فرو بست .\r\n( 4 ) . غاية المرام ؛ باب دوم : 8 - 13 .\r\n( 5 ) . استاد اساتيد و مشايخ شيعه اماميّه در فقه و حديث و كلام . به در سال 413 در بغداد رحلت فرمود .\r\n","page_name":" 127 ","page_number":127},
  {"content":"\r\n\r\nحسن و حسين را آفريد و آن دو را فرا خواند و او را اطاعت كردند . بعد ما را به پنج اسم از اسامى خود ناميد . خداوند « محمود » است و منم محمّد . خداوند « عالى » است و اين هم نامش على است . خداوند « فاطر » است و اين فاطمه است .\r\nخداوند « ذوالاحسان » است و اين نامش حسن است . خداوند « محسن » و اين نامش حسين است . سپس از صلب حسين ، نه امام را آفريد . آنان را فرا خواند و آنان او را اطاعت كردند ، پيش از آن كه آسمانِ ساخته شده و زمينِ گسترده يا هوا يا آب يا فرشته يا ديگر افراد بشر را بيافريند . ما به علم او نورى بوديم كه او را تسبيح مىكرديم و فرمان او را مىشنيديم و اطاعت مىكرديم . . . . » « 1 »\r\n\r\n7 - شيخ طوسى\r\nابوجعفر محمّدبن حسن طوسى « 2 » . . . حديث نور را در چند موضع از آثار خود روايت كرده است :\r\nالف و ب . به سندش از انس‌بن مالك از حضرت رسول صلى الله عليه و آله و سلم و هم‌چنين با اسنادش از آقا و مولاى ما حضرت هادى عليه السلام از قول پدران بزرگوارش از حضرت رسول صلى الله عليه و آله و سلم نقل كرده است . « 3 »\r\nج . با سندش از امام صادق عليه السلام از پدر بزرگوارش از حضرت اميرالمؤمنين عليه السلام روايت مىكند كه روزى آن‌حضرت در ميدان‌گاهى كوفه نشسته بودند و مردم اطراف آن‌حضرت جمع بودند . شخصى به سوى حضرتش آمد و گفت : يا اميرالمؤمنين تو در آن جايگاه و مقامى هستى كه خداوند عزّوجلّ برايت تعيين فرمود ، در حالى كه پدرت در آتش مىسوزد و معذّب است ؟ حضرت فرمود :\r\n« ساكت باش . خداوند دهانت را بشكند . سوگند به خداوندى كه حضرت محمّد صلى الله عليه و آله و سلم را به حق برانگيخت ، اگر پدرم بخواهد تمام گنه‌كارانِ روى زمين را شفاعت كند ، خداوند شفاعت او را در مورد آنان خواهد پذيرفت . چگونه او به\r\n\r\n\r\n","description":"","footnote":"\r\n( 1 ) . الإختصاص تأليف شيخ مفيد ، به نقل : بحارالأنوار 54 : 168 - 169 .\r\n( 2 ) . شيخ الطائفه صاحب تفسير « التبيان في تفسير القرآن » و « تهذيب الأحكام » و « الخلاف » در فقه و ديگركتاب‌ها . وى در سال 460 در نجف درگذشت .\r\n( 3 ) . امالى 1 : 186 و 300 - 301 .\r\n","page_name":" 128 ","page_number":128},
  {"content":"\r\n\r\nآتش عذاب شود در حالى كه پسرش قسمت كننده‌ى آتش است ! »\r\nآن‌گاه فرمود :\r\n« سوگند به آن‌كسى كه حضرت محمّد صلى الله عليه و آله و سلم را برانگيخت ، نور جناب ابوطالب در روز قيامت ، همه‌ى نورها را فرو مىپوشاند به جز پنج نور را : نور محمّد و نور من و نور فاطمه و نور حسن و حسين را و نور فرزندان او كه امام هستند ؛ زيرا نور او از نور ما است كه خداوند دو هزار سال پيش از خلقت آدم عليه السلام آن نور را آفريد . » « 1 »\r\nد . در همين كتاب به سندش از انس‌بن‌مالك در ضمن حديثى طولانى آمده است كه راوى گويد : عرض كردم : اى رسول خدا صلى الله عليه و آله و سلم على برادرت را توصيف كن كه چگونه است ؟ فرمود :\r\n« خداوند عزّوجلّ در زير عرش آبى را آفريد ، سه هزار سال پيش از آن‌كه حضرت آدم را بيافريند و آن را در يك لؤلؤ سبزرنگ در علم مخزون خود قرار داد تا اين‌كه حضرت آدم را آفريد . بعد كه او را آفريد ، آن آب را از آن لؤلؤ منتقل كرد و در صلب حضرت آدم قرار داد تا اين‌كه قبض روح آدم را نمود . بعد در صلب شيث قرار داد . آن آب پيوسته از پشتى به پشت ديگر منتقل مىشد تا اين‌كه در صلب عبدالمطّلب قرار گرفت . بعد خداوند آن را به دو بخش تقسيم فرمود : نيمى از آن را در صلب عبداللَّه بن‌عبدالمطّلب و نصف ديگر در ابىطالب قرار داد . من از آن نيمه‌ى آب هستم و على از نيمه‌ى ديگر است . بنابراين على در دنيا و آخرت برادر من است . آن‌گاه رسول خدا صلى الله عليه و آله و سلم اين آيه را قرائت فرمود : « و هو الّذي خلق من الماء بشراً فجعله نَسَباً و صهراً و كان ربّك قديرا » » « 2 »\r\nه . در همين كتاب به سندش از حضرت موسىبن جعفر عليهما السلام روايت شده‌است كه فرمود :\r\n« خداوند تبارك و تعالى نور حضرت محمّد صلى الله عليه و آله و سلم را از نور عظمت و جلال خودش به طور اختراع آفريد « 3 » . . . هنگامى كه اراده فرمود حضرت\r\n\r\n\r\n","description":"","footnote":"\r\n( 1 ) . امالى 1 : 311 - 312 .\r\n( 2 ) . امالى 1 : 320 . آيه در فرقان ( 25 ) : 54 .\r\n( 3 ) . ظاهراً بدان معنى كه : بدون سابقه و مثال و نمونه‌ى پيشين . ( ويراستار )\r\n","page_name":" 129 ","page_number":129},
  {"content":"\r\n\r\nمحمّد صلى الله عليه و آله و سلم را از آن نور بيافريند ، آن را به دو بخش تقسيم كرد : از بخش اوّل حضرت محمّد را و از بخش دوم حضرت علىّبن‌ابىطالب را آفريد و از آن نور ، غير از آن دو نفر كسى را نيافريد . » « 1 »\r\nو . در همين كتاب به سندش از آقاى ما حضرت علىّبن‌الحسين عليهما السلام از پدرش از جدش حضرت على عليه السلام از حضرت رسول صلى الله عليه و آله و سلم روايت شده كه فرمود :\r\n« اى على ، خداوند مردم را از درختان پراكنده و من و تو را از يك درخت آفريد ، منم ريشه‌ى آن درخت و تويى شاخه‌ى آن . » « 2 »\r\nز . در همين كتاب به سندش از حضرت على عليه السلام روايت شده است كه فرمود :\r\n« آگاه باشيد ، من بنده‌ى خدا و برادر رسول اويم و نخستين كسى هستم كه آن‌حضرت را تصديق كردم . [ در عوالم پيشين 
  ] هنگامى تصديق كردم كه آدم بين روح و بدن بود . سپس [ در اين عالم نيز 
  ] در امّت شما من نخستين كسى هستم كه به راستى او را تصديق نمودم ، ما وارثان نخستين و آخرين وارث هستيم . » « 3 »\r\nح . در كتاب « مصباح الأنوار » به‌اسنادش ازانس‌از پيامبر صلى الله عليه و آله و سلم روايت كرده‌كه فرمود :\r\n« خداوند مرا و على و فاطمه و حسن و حسين را آفريد ، پيش از آن‌كه آدم را بيافريند . » « 4 »\r\n\r\n8 - قطب راوندى\r\nقطب‌الدّين ابوالحسين سعيدبن هبةاللَّه‌بن حسين راوندى « 5 » به سندش از سعدان روايت كند كه رسول خدا صلى الله عليه و آله و سلم فرمود :\r\n« من و على نورى بوديم در پيشگاه خداوند متعال ، چهارده هزار سال\r\n\r\n\r\n","description":"","footnote":"\r\n( 1 ) . بحارالأنوار 35 : 28 نقل از امالى .\r\n( 2 ) . همان ، 15 : 20 نقل از امالى .\r\n( 3 ) . همان ، 15 : 15 به نقل از امالى .\r\n( 4 ) . بحارالأنوار 6 : 3 از كنز جامع‌الفوائد از مصباح الأنوار .\r\n( 5 ) . صاحب كتاب « فقه القرآن » و « منهاج البراعة فى شرح نهج البلاغه » و آثار ديگر . از مشاهير فقها ومحدّثان اماميّه كه در سال 573 درگذشت .\r\n","page_name":" 130 ","page_number":130},
  {"content":"\r\n\r\nپيش از آفرينش آدم عليه السلام . هنگامى كه آدم را آفريد ، آن نور را به دو بخش تقسيم كرد و آن را در صلب آدم قرار داد و به زمين فرو فرستاد . سپس در كشتى در صلب حضرت نوح سوارش كرد . بعد در صلب حضرت ابراهيم به آتش افكند . جزئى از آن منم و جزئى على . آن نور ، پيوسته با ما همراه است ، تا زمانى كه ما هستيم . » « 1 »\r\n\r\n9 - حضينى\r\nحسين‌بن حمدان حضينى « 2 » گويد : از مجاهد از فرزند عمر و ابوسعيد خدرى روايت شده است كه گويند : ما در حضور حضرت رسول صلى الله عليه و آله و سلم نشسته بوديم كه سلمان و ابوذر غفارى و مقدادبن‌اسود و عمّاربن‌ياسر و حذيفةبن‌اليمان و ابوالهيثم بن‌تيهان و خزيمة بن‌ثابت ذوالشهادتين و ابوالطفيل عامربن وائلة وارد شدند . پيش روى رسول خدا - در حالى كه آثار غم و اندوه در چهره‌شان هويدا بود - زانو به زمين زدند . اظهار داشتند : پدران و مادران ما فداى تو باد اى رسول خدا ! ما از مردم درباره‌ى برادر و پسرعمويت سخنانى مىشنويم كه موجب حزن و اندوهمان مىشود ، به ما اجازه بفرماييد تا اين سخنان را پاسخ گوييم . حضرت فرمود : « اينان درباره‌ى برادر و پسرعمويم علىّبن‌ابىطالب چه سخنى مىتوانند بگويند ؟ » گفتند : آن‌ها مىگويند : چه فضيلتى براى على به شمار مىآيد اين‌كه نخستين كسى باشد كه به پيامبر ايمان آورده است يا اين‌كه در آن زمان كودك بوده است و امثال اين سخنان .\r\nحضرت فرمود : « اين گفتارشان شما را ناخشنود ساخته است ؟ » گفتند : آرى به خدا سوگند . فرمود :\r\n« شما مىدانيد كه خداوند ، من و على را از يك نور آفريد . . . سپس نور ما را به دو نيم تقسيم كرد : نيمى از آن در عبداللَّه و نيم ديگرش را در عمويم ابىطالب قرار داد . . . » « 3 »\r\n\r\n\r\n","description":"","footnote":"\r\n( 1 ) . بحارالأنوار 9 : 7 از الخرائج و الجرائح .\r\n( 2 ) . متوفّاى سال 358 از راويان شيعه امامى .\r\n( 3 ) . بحارالأنوار 9 : 5 از كتاب الروضة .\r\n","page_name":" 131 ","page_number":131},
  {"content":"\r\n\r\n\r\n10 - علّامه حلّى\r\nجمال الدّين حسن‌بن يوسف‌بن علىبن مطهّر ، علّامه‌ى حلّى « 1 » اين مطلب را در ضمن حديثى طولانى از حضرت امام جعفربن‌محمّد از پدران بزرگوارش از جدّش از حضرت اميرالمؤمنين عليه السلام از قول رسول خدا صلى الله عليه و آله و سلم از جبرئيل روايت كرده است كه گفت :\r\n« اى محمّد ، خداوند تو را آقاى پيامبران و على را آقاى جانشينان و بهترين آنان قرار داد و امامان را از ذرارى و فرزندان شما قرار داد ، تا آن‌كه زمين را و تمام كسانى را كه به روى زمين هستند وارث گردد . »\r\nعلى عليه السلام به سجده افتاد و زمين را به نشان شكر و سپاس از خداوند متعال مىبوسيد .\r\nو خداوند - جلّ اسمه - حضرت محمّد و على و فاطمه و حسن و حسين عليهم السلام را به صورت اشباح و سايه‌هايى آفريد . او را در پيش روى عرشش ، چهارده هزار سال پيش از آفرينش حضرت آدم عليه السلام تسبيح و تمجيد و تهليل مىكردند . آنان را نورى قرار داد و در پشت مردان برگزيده و رحم زنان پاك و پاكيزه ، از دوره‌اى به دوره‌ى ديگر منتقل ساخت . هنگامى كه خداوند عزّوجلّ خواست فضيلت آنان را براى ما آشكار كند و جايگاهشان را به ما بشناساند و حقّشان را بر ما واجب و لازم گرداند ، آن نور را گرفت و به دو بخش تقسيم فرمود : بخشى را در عبداللَّه‌بن عبدالمطّلب قرار داد كه پيشواى رسولان و خاتم پيامبران از آن نيم بود و نبوّت را در او قرار داد . بخش دوم را در عبدمناف كه ابوطالب پسر عبدالمطّلب بن‌هاشم باشد قرار داد . على اميرالمؤمنين و سيّد الوصيّين از آن بخش بود كه رسول خدا صلى الله عليه و آله و سلم او را جانشين ، خليفه ، سرپرست بعد از خود ، همسر دخترش ، اداكننده‌ى قرضش ، بر طرف كننده‌ى غم و اندوهش ، تحقّق‌بخش وعده‌اش و ياور دينش قرار داد . » « 2 »\r\n\r\n\r\n","description":"","footnote":"\r\n( 1 ) . وى رييس و بزرگ دانشمندان شيعه‌ى اماميه و از مروجان مذهب در دوران خود بود . در بسيارى ازعلوم كتاب نوشت و به فنون مختلف دانش به گونه‌اى احاطه داشت كه ديگران به آن پايه احاطه نداشتند . در سال 726 از دنيا رفت و در جوار حضرت على عليه السلام به خاك سپرده شد .\r\n( 2 ) . بحارالأنوار 9 : 7 از كشف اليقين في امامه اميرالمؤمنين عليه السلام .\r\n","page_name":" 132 ","page_number":132},
  {"content":"\r\n\r\n\r\n11 - حسن‌بن محمّد ديلمى « 1 »\r\nوى اين حديث را از سلمان رضى اللَّه عنه از حضرت رسول صلى الله عليه و آله و سلم آورده است . « 2 » از قول مهران روايت كرده است كه از عبداللَّه‌بن‌عبّاس در تفسير اين آيه‌ى شريفه پرسيدند كه خداوند فرموده است :\r\n« و انا لنحن الصّافّون و انا لنحن المسبّحون » « 3 »\r\nگفت : در خدمت حضرت رسول صلى الله عليه و آله و سلم بوديم كه حضرت على عليه السلام از راه رسيد .\r\nهنگامى كه رسول خدا آن حضرت را ديد ، به رويش تبسّمى كرد و فرمود :\r\n« خوش آمدى ، اى كسى كه خداوند او را پيش از هر چيزى آفريده است .\r\nخداوندمن وعلى راپيش ازآن‌كه آدم عليه السلام رابيافريند ، خلق فرمود . دراين مدّت نورى راآفريد و آن رابه دونيم تقسيم كرد : مرا ازنصف‌آن وعلى را ازنصف ديگرآفريد ، پيش‌از آفرينش موجوات . نور موجودات ، از نور من و نور على است . بعد ما را در سمت راست عرش قرار داد . بعد فرشتگان را آفريد . ما خدا را تسبيح كرديم و بعد فرشتگان تسبيح كردند . تهليل كرديم و ملائكه تهليل كردند . ما تكبير گفتيم و ملائكه تكبير گفتند . و اين تسبيح و تهليل و تكبير ، از آموزش من و على بود . » « 4 »\r\n\r\n12 - محمّدبن علىبن احمد فارسى « 5 »\r\nوى اين حديث را ازجابربن عبداللَّه انصارى از رسول خدا صلى الله عليه و آله و سلم روايت كرده است . « 6 »\r\n\r\n13 - شرف‌الدّين بن‌على نجفى « 7 »\r\nوى اين حديث را از محمّدبن زياد روايت كرده است كه ابن‌مهران از عبداللَّه بن‌عبّاس پرسيد درباره‌ى تفسير كلام الاهى كه فرمود : « و انا نحن الصافون و انا\r\n\r\n\r\n","description":"","footnote":"\r\n( 1 ) . از محدّثان اماميّه .\r\n( 2 ) . ارشادالقلوب 2 : 193 .\r\n( 3 ) . صافات ( 37 ) : 165 - 166 .\r\n( 4 ) . ارشادالقلوب 2 : 195 .\r\n( 5 ) . وى از دانشمندان شيعه‌ى اماميّه در قرن پنجم است و فقيه و مفسّر و محدّث مىباشد .\r\n( 6 ) . روضةالواعظين 1 : 77 و بحارالأنوار 9 : 5 .\r\n( 7 ) . از محدّثان فاضل و دانشمند اماميّه است\r\n","page_name":" 133 ","page_number":133},
  {"content":"\r\n\r\nنحن المسبّحون » « 1 »\r\nابن‌عبّاس گفت : ما در خدمت حضرت رسول صلى الله عليه و آله و سلم بوديم . . . « 2 »\r\n\r\n14 - شيخ محمّدباقر مجلسى « 3 »\r\nوى با عبارات گوناگون و اسناد و طرق مختلف ، در كتاب بزرگ خود « بحارالأنوار » و ديگر نوشته‌ها و كتب مشهور خود حديث نور را نقل كرده است .\r\nبرخى از فوائد استشهاد به اخبار شيعه و اماميّه\r\nاستشهاد به احاديث شيعه ( علاوه بر آن‌چه در ابتداى اين بخش بيان شد ) ، از جهات ديگر براى ما مفيد است ، از جمله آن‌كه :\r\n1 - ابن روزبهان در ردّ كلام علّامه قدس سره اين عبارت را آورده است : شگفتى در آن است كه اين مرد ( علّامه حلّى ) جز از جماعت اهل سنّت حديث نقل نمىكند ؛ زيرا شيعه نه كتاب دارد و نه روايت و نه دانشمندانى مجتهد كه اخبار و احاديث را نقل كنند . و لذا او در اثبات ادّعاى خود جيره‌خوار كتب اهل سنّت است . « 4 »\r\nاين گفتار از ابن روزبهان شگفت‌آور است ؛ زيرا قاعده بحث و اصول مناظره همين است كه انسان از مدارك طرف مقابل استفاده كند . و اگر پيروان حق در بحث و مناظره فقط به روايات خود اكتفا كنند ، گفته خواهد شد كه اين روايات به حال ما مفيد نيست .\r\n\r\n\r\n","description":"","footnote":"\r\n( 1 ) . صافات ( 37 ) : 165 - 166 .\r\n( 2 ) . تأويل الآيات الظاهرة فى فضائل العترة الطاهرة : 448 . متن اين خبر ، به شماره 11 در همين بخش ( ذيل نام حسن‌بن محمّد ديلمى ) نقل شد .\r\n( 3 ) . مجدّد قرن دوازدهم ، صاحب كتاب « بحارالأنوار » ، « مرآة العقول في شرح اخبار آل الرّسول » و ديگر كتاب‌هاى مهم و مفيد و مشهور ، متوفّاى سال 1111 در شهر اصفهان .\r\n( 4 ) . ابطال الباطل .\r\n","page_name":" 134 ","page_number":134},
  {"content":"\r\n\r\n2 - ابن‌روزبهان در بخشى از گفتار خود به كلام حضرت رسول صلى الله عليه و آله و سلم خطاب به عمربن خطاب استناد كرده كه روايت كرده‌اند كه حضرت به او فرمود : « شيطان هيچ‌گاه تو را در راهى نديد مگر اين‌كه به راهى ديگر غير از راه تو رفت . »\r\nوى بعد از نقل اين حديث گويد : اين حديثى است كه تمام صاحبان كتب صحاح نقل كرده‌اند و هيچ‌كس شكّ و ترديدى در صحّت آن ندارد و اين بر رافضيان حجّت است ؛ زيرا مىگويند بيعت ابوبكر به اختيار عمربن‌خطاب بود ؛ اگر گفتار آنان راست باشد كه اين بيعت به اختيار عمر بوده پس بدون شك حق خواهد بود به دليل اين حديث ؛ زيرا وى به راهى رفته است غير از راه شيطان . و هر راهى كه مقابل و مناقض با راه شيطان باشد ، راه حق است . و اين از استدلالات ملزمه‌اى است كه براى شيعه راه فرار باقى نمىگذارد . « 1 »\r\nدر پاسخ مىگوييم : اين حديث داراى اشكالاتى است ، از جمله :\r\n* حديثى است ساختگى ، چنان‌كه در كتاب « شوارق‌النصوص » « 2 » ثابت شده است .\r\n* حديثى است كه فقط اهل سنّت آن را نقل كرده‌اند و در كتب مخالفان آن‌ها نيست .\r\n* اين حديث مشتمل است بر گفتار زنان به او كه « تندخوترين‌و خشن‌ترين هستى . »\r\n* اين حديث مشتمل است بر پاسخ عمر به آنان كه شما دشمنان خويشتن‌ايد .\r\n* اين حديث گوياى آن است كه زنان مورد خطاب عمر ، او را مىبخشند و براى او هبه مىآورند ، ولى پيامبر را نمىبخشند و هبه‌اى به آن حضرت ندادند .\r\n* اين حديث گوياى رضايت و خشنودى پيامبر است از اين كه زنانش\r\n\r\n\r\n","description":"","footnote":"\r\n( 1 ) . ابطال‌الباطل .\r\n( 2 ) . كتاب شوارق النصوص ، از آثار گران‌قدر مرحوم ميرحامد حسين است كه اخيراً در دو مجلّد توسّطانتشارات دليل ما در قم منتشر شده است . ( ويراستار )\r\n","page_name":" 135 ","page_number":135},
  {"content":"\r\n\r\nصدايشان را در نزد او بلند كنند ، در حالى كه عمر از اين كار خوشش نمىآمد .\r\nثانياً وقتى ابن‌روزبهان مىتواند حديثى را كه - با وجود اشكال‌هاى فوق فقط در كتاب‌هاى اهل سنّت نقل شده ، براى شيعه الزام‌آور بخواند و گمان كند كه شيعه در برابر آن پاسخى ندارد ، حال ما به طريق اولى مىتوانيم اهل سنّت را ملزم به پذيرش حديث نور كنيم ، حديثى كه از راه‌هاى مختلف و اسناد گوناگون با عبارات متعدّده نقل كرديم ، تا چه رسد كه از احاديث مورد قبول شيعه و سنّى است كه بر آن اتّفاق نظر دارند .\r\nنكته‌ى جالب آن‌كه اهل سنّت وقتى ديدند كه آن حديث مقام نبوّت را پايين مىآورد ، دست به توجيهات و تأويلات سست زده‌اند و افرادى هم‌چون دهلوى براى اين مطلب ، مثال‌هايى سطح پايين از ضرب‌المثل‌هاى هندى آورده است .\r\nلكن در كتاب « شوارق النصوص » ساختگى بودن اين حديث ثابت شده است . و تعجّب است از اين مرد كه چگونه به امثال اين حديث استناد كرده و آن را از اشكالاتى قرار داده كه شيعه هيچ‌گونه پاسخى براى آن ندارد و حتماً بايد بپذيرد .\r\n3 - دهلوى گويد : ابن‌يونس « 1 » كه از مجتهدان بزرگ شيعه است ، در « كتاب الصّراط المستقيم » چند تن از اعلام اهل تسنن را نام مىبرد كه درباره‌ى فضائل اهل‌بيت در آثار خود سخن گفته‌اند ، از جمله :\r\nابن‌جرير در « حديث غدير » ، ابن‌شاهين در « ما نزل من القرآن في فضل اميرالمؤمنين » و « مناقب » ، ابن‌شيبه در « اخبار امام و فضائلش » ، ابونعيم در كتاب « منقبة المطهّرين » ، ابوالمحاسن رويانى شافعى « جعفريّات » ، موفّق مكّى كتاب « الأربعين في فضائل اميرالمؤمنين » ، ابن‌مردويه كتاب « رد الشمس في فضائل على » ، شيرازى كتاب « نزل القرآن في شأن اميرالمؤمنين » ، امام احمدبن‌حنبل كتاب « مناقب اهل البيت » ،\r\n\r\n\r\n","description":"","footnote":"\r\n( 1 ) . زين‌الدّين علىبن‌يونس بياضى عاملى ، از دانشمندان اماميه در قرن نهم ، صاحب كتاب گران‌سنگ « الصراط المستقيم » در امامت . براى شناخت وى ، به رساله‌ى مفصّل شيخ آقابزرگ تهرانى در معرّفى او و آثارش رجوع شود كه در مقدّمه‌ى جلد دوم كتاب الصراط المستقيم درج شده است . كتاب ياد شده در سه جلد توسّط منشورات مرتضوى تهران منتشر شده است . ( ويراستار )\r\n","page_name":" 136 ","page_number":136},
  {"content":"\r\n\r\nنسائى كتاب « مناقب اميرالمؤمنين » ، نطنزى كتاب « الخصائص العلويه » ، ابن‌مغازلى شافعى كتاب « مناقب اميرالمؤمنين » كه نام ديگرش « المراتب » است ، بصرى كتاب « درجات اميرالمؤمنين » و خطيب كتاب « الحدائق » . « 1 »\r\nو سيّد مرتضى گفته است كه از عمربن‌شاهين شنيدم كه مىگفت : درباره‌ى فضائل اميرالمؤمنين هزار جزوه تأليف كرده‌ام : به نقل از ترجمه‌ى كتاب او به نام « انوار الزّمان » نوشته‌ى معين قزوينى اثنى عشرى .\r\nدهلوى مىافزايد : انصاف آن است كه براى شيعه غير از اين كتاب‌هايى كه متضمّن فضايل حضرت على عليه السلام است ، ديگر كتابى نيست . هر كس كتب شيعه را بررسى كند ، به خوبى مىيابد كه دانشمندان شيعه در اين موضوع جيره‌خوار اهل سنّت مىباشند ؛ زيرا آنان از اين كتاب‌ها نقل مىكنند . البتّه بعيد نيست كه درباره‌ى ديگر امامان ، از خود چيزى داشته باشند كه بر اين مطلب ، كتاب‌هايى هم‌چون « كشف الغمّة » و « الفصول المهمّة » دلالت دارند . « 2 »\r\nدر پاسخ مىگوييم : از گفتار وى چنين برمىآيد كه استدلال شيعه به روايات آنان صحيح است ، مخصوصاً درباره‌ى فضايل حضرت امير مؤمنان و اهل البيت عليهم السلام .\r\nبنابراين احتجاج شيعه به روايات حديث نور كه قبلًا از مدارك آنان نقل كرديم صحيح است و قابل انكار نيست .\r\nو امّا بطلان اين پندار كه كتاب « الفصول المهمة » از كتب شيعه است ( چنان‌كه ظاهر عبارت او بود ) ظاهر و آشكار است . دليل بر اين مطلب ، كتب رجال اهل سنّت است كه مؤلّف اين كتاب را ابن‌صباغ مالكى دانسته‌اند . تفصيل اين مطلب در بخش\r\n\r\n\r\n","description":"","footnote":"\r\n( 1 ) . براى شناخت تفصيلى اين كتاب‌ها ، رجوع شود به كتاب « اهل البيت فى المكتبة العربية » نوشته‌ى محقّق كتاب‌شناس فقيد سيد عبدالعزيز طباطبايى يزدى ، چاپ قم : مؤسسه‌ى آل البيت عليهم السلام لإحياء التراث . نويسنده در آن كتاب ، بيش از 800 كتاب از آثار اهل سنّت را كه درباره‌ى اهل‌البيت عليهم السلام نگاشته‌اند ، شناسانده و نسخه‌هاى خطّى و چاپى آن‌ها را ياد مىكند . ( ويراستار )\r\n( 2 ) . التحفة الاثنا عشريه باب يازدهم .\r\n","page_name":" 137 ","page_number":137},
  {"content":"\r\n\r\nحديث تشبيه خواهد آمد . « 1 »\r\nو امّا اين‌كه صاحب كتاب « كشف‌الغمه » از كتاب‌هاى آنان نقل كرده است ؛ تنها از باب الزام آنان است ، و گرنه آثار و تأليفات دانشمندان شيعه در فضائل و مناقب حضرت اميرالمؤمنين بيش از آن است كه گفته شود و هر كس به كتاب‌هاى « غايةالمرام » و « بحارالأنوار » مراجعه كند ، با اسامى برخى از آن كتاب‌ها آشنا مىشود . « 2 »\r\n4 - رشيدالدّين‌خان شاگرد دهلوى در اين باره در كتاب « شوكت عمريه » چنين گويد : . . . براى من هيچ‌گونه ترديدى وجود ندارد نسبت به احاديثى كه شيعه از طرق خود در مناقب ائمّه‌ى اطهار نقل مىكنند ( مگر اين‌كه قرينه‌اى آشكار بر مجعول‌بودن آن‌ها وجود داشته باشد ) . من اين احاديث را بر سر و چشم خود مىنهم تا چه رسد به نقل آن‌ها . « 3 »\r\nبنابراين حديث نور ، از جمله احاديثى است كه وى آن را پذيرفته و بر سر و ديده مىنهد . . . و مىبايست كه پيروان و مقلّدانش نيز چنين باشند .\r\n5 - كابلى در كتاب « الصواقع » و نيز « دهلوى » و ديگرانى از اهل سنّت به احاديث وارده از طرق خودشان در موارد بسيارى استدلال كرده‌اند ، بلكه به بسيارى از روايات ساختگى مشهور نيز استناد كرده‌اند كه محقّقان آنان به اين مطلب اعتراف دارند .\r\nاگر اين كار صحيح باشد ، پس براى شيعه اين حق وجود دارد كه به روايات آنان در مقابل مخالفان استناد كند . آنان مىبايست بدان اعتراف كنند و در مقابلش خاضع و\r\n\r\n\r\n","description":"","footnote":"\r\n( 1 ) . بنگريد : مجلّد حديث تشبيه ، ترجمه‌ى فارسى ، ص 228 - 235 ( ويراستار ) .\r\n( 2 ) . هم‌چنين بنگريد به كتاب كم‌نظير « الذريعة الى تصانيف الشيعة » يادگار جاودانه‌ى شيخ آقابزرگ تهرانى ، كه دانشنامه‌اى بزرگ در كتاب‌شناسى آثار شيعه‌ى اماميه است . نويسنده‌ى آن كه پس از زمان ميرحامدحسين مىزيسته است صدها كتاب شيعى در اين موضوع شناسانده است . ( ويراستار )\r\n( 3 ) . شوكت عمريّه .\r\n","page_name":" 138 ","page_number":138},
  {"content":"\r\n\r\nخاشع باشند .\r\nاكنون اين است حديث نور با برخى اسناد و عباراتش در نزد اهل سنت . . .\r\nو اين حديث نور است با برخى اسناد و عباراتش در نزد شيعه‌ى اماميّه . . .\r\nبنابراين حديثى است مورد اتّفاق هر دو گروه .\r\nآيا مىشود آن را منكر شد و يا فقط به شيعه‌ى اماميّه منسوبش كرد ؟ !\r\nهمان‌گونه كه اين مطلب قابل پذيرش نيست ، نمىتوان ايراد و اشكالى مبتنى بر پايه‌اى واهى و باطل بر سند آن وارد كرد ، به طورى كه به زودى خواهيم ديد .\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\n\r\nپاسخ به اشكال‌ها در مورد سند حديث نور\r\n\r\nاشكال اوّل\r\nدهلوى گويد : « اين حديثى است ساختگى به اجماع اهل سنّت »\r\nدر پاسخ مىگويم : اين سخن جز بهتانى آشكار و انكارى نسبت به يك حقيقت واضح و روشن نيست ! دهلوى عادت به دروغ‌گويى و تهمت‌زدن دارد و از صاحب كتاب « صواقع » پيروى و تقليد مىكند . اين‌گونه مطالب ، از كوچكتران اهل دانش زشت است تا چه رسد به افرادى هم‌چون او كه ادّعاى امامت و پيشوايى دينى را دارد ! !\r\nما با سپاس از پروردگار ، مطالبى را آورديم كه اين گفتار را با دلايل روشن باطل مىساخت و از آن‌چه گذشت معلوم گشت كه اين حديث از روايات بزرگان اهل سنّت است كه در كتاب‌هاى خود ، بدون چون و چرا اين حديث را روايت كرده‌اند .\r\nآيا مىشود گفت كه اين پيشوايان حديث و اين حافظان روايت ، همگى بر نقل اين روايت اتّفاق كرده‌اند با اين‌كه به اجماع آنان حديثى ساختگى بوده است ؟ ! آيا نقل حديث مجعول حرام نيست ؟ ! با اين‌كه رسول خدا صلى الله عليه و آله و سلم فرموده است : « هر كس از من حديثى نقل كند كه مىداند دروغ است ، او خود يكى از دروغ‌گويان است . » « 1 »\r\nاگر ادّعاى دهلوى در اين مورد درست باشد ، مىبايست همه‌ى اين پيشوايان را فاسق بدانيم و اين حديث شريف را بر آنان تطبيق كنيم ، كه بعيد است دهلوى به اين مطلب ملتزم شود ! !\r\n\r\n\r\n","description":"","footnote":"\r\n( 1 ) . صحيح مسلم 1 : 5 .\r\n","page_name":" 141 ","page_number":141},
  {"content":"\r\n\r\nافزون بر اين مطلب كه گروهى از دانشمندان اهل سنّت ، به اين حديث شريف استدلال كرده و گروهى ديگر ، آن را به طور قطع به حضرت رسول صلى الله عليه و آله و سلم نسبت داده‌اند .\r\nپس نتيجه مىگيريم كه اين ادّعا باطل است .\r\n\r\nاصل و ريشه‌ى اين ادّعا\r\nاصل اين ادّعاى دروغين ، سخن ابن‌جوزى است ، همان فردى كه شتاب در تضعيف روايات و افراط در حكم و گزاف‌گويىِ او در اظهار نظر تا بدان‌جا شهرت يافته كه بسيارى از دانشمندان اهل سنّت بر او خرده گرفته و كتابش را مورد سرزنش و ايراد قرار داده‌اند . اين مطلب بر كسى كه به كتاب « تذكرةالموضوعات » او رجوع كند ، پوشيده نيست . او - بدون مبانى علمى مقبول - به ساختگىبودن حديث نور به عادت و روش خود حكم كرده است . سپس ، « ابن‌روزبهان » ، به او اقتدا كرده و صاحب « الصواقع » با تكرار سخن او ، ادّعاى اجماع بر آن نموده و دهلوى طبق عادت خود ، از او تقليد كرده است . « 1 » شرح اين موارد ، در آينده خواهد آمد .\r\n\r\nملاك تضعيف حديث چيست ؟ !\r\nهيچ حديثى را نمىتوان مجعول و ساختگى دانست ، مگر وقتى كه با كتاب و سنّت مخالف باشد . اينك ما مىپرسيم كه حديث نور چه مخالفتى با كتاب و سنّت دارد ؟ !\r\nاين ابن‌جوزى است كه بايد براى گفتار خود دليل بياورد و يا اگر معارضى براى اين حديث وجود دارد ، ذكر كند . ( همچنان كه براى حديث « سدّابواب » كه در مقام تضعيف مورد آن بود ، كلامى آورده بود . ) و اگر در اين‌جا سخنى مىداشت آن را مىآورد .\r\n\r\n\r\n","description":"","footnote":"\r\n( 1 ) . در نزد محقّقان ثابت شده است كه « تحفةاثناعشريّه » از روى كتاب « الصواقع » نوشته‌ى نصراللَّه كابلى برداشته شده است ، با اين تفاوت كه كتاب كابلى به زبان عربى است و كتاب تحفة ، فارسى .\r\n","page_name":" 142 ","page_number":142},
  {"content":"\r\n\r\n\r\nادّعاى اجماع در اين مورد دروغ محض است\r\nبطلان ادّعاى اجماع در اين مورد ظاهر و آشكار است . بلكه از « شافعى » ، « احمدبن‌حنبل » ، « ابن‌حزم اندلسى » و « ابن‌نعيم » تكذيب ادّعاى اجماع به طور مطلق نقل شده است .\r\nابن‌حزم گويد : خداوند احمدبن‌حنبل را رحمت كند ! بسيار درست سخن گفته در آن‌جا كه گويد : هر كس ادّعاى اجماع كند ، دروغ گفته است . او چه مىداند ؟ شايد مردم اختلاف داشته‌اند . لكن مىبايست بگويد : خلافى در اين مورد نمىدانم . . . . . اين‌ها روايات مرسى و اصم است .\r\nآن‌گاه ابن‌حزم گويد : ادّعاى اجماع جز دو جا جايز نيست : يكى از آن دو موردى است كه تمام صحابه اتّفاق نظر داشته باشند كه آن را با نقل صحيح از آنان شناخته و صحابه بدان اقرار كرده باشند . دوم در موردى كه هر كس با آن مخالفت كند ، كافر و خارج از اسلام باشد . . . « 1 »\r\nابن‌قيّم گويد : شافعى نيز در رساله‌ى جديدش تصريح كرده است بر اين‌كه آن‌چه مخالفى نسبت به آن نمىشناسيم ، به آن اجماع گفته نمىشود . در لفظ آن خلافى در آن دانسته نمىشود ، پس اجماع نيست . عبداللَّه بن‌احمدبن حنبل گويد : از پدرم شنيدم كه مىگفت : هر كس در موردى ادّعاى اجماع مىكند ، دروغ است . . . « 2 »\r\n\r\nشرح حال ابن‌حزم\r\nدر اين جا بعضى از عبارات را در باره‌ى ابن‌حزم مىآوريم\r\n1 - صاحب كتاب « المعجب » عبارتى دارد كه خلاصه‌اش اين است : ابومحمّد فقيه ، وزير عبدالرّحمان بن‌هشام بن‌عبدالجبّاربن ناصر ملقّب به المستظهر باللَّه برادر مهدى بود كه قبلًا از او ياد شد . وى بعدها وزارت را به ميل خود كنار گذاشت و به قرائت\r\n\r\n\r\n","description":"","footnote":"\r\n( 1 ) . المحلّى 9 : 6 ، مسأله اقاله از كتاب « البيوع » ، نيز : مسأله‌ى عدم جواز قياس از كتاب « قضا » .\r\n( 2 ) . اعلام الموقعين 1 : 11 .\r\n","page_name":" 143 ","page_number":143},
  {"content":"\r\n\r\nعلوم و نوشتن اخبار و سنن پرداخت و به درجاتى از علم و دانش رسيد كه كم‌تر كسى در اندلس قبل از او به آن دست يافته بود . وى مدّت‌ها مذهب شافعى داشت و بعد به عقيده‌ى ظاهريّه پيوست و در آن مرام افراط كرد . او تأليفات ارزشمند و فراوانى دارد كه درباره‌ى اصول و فروع فقه ، با اهداف و نتايجى ارزنده بر طبق مذهب و مرام خويش كه مرام داوودبن‌على ظاهرى باشد نوشته است . از قول تعداد زيادى از دانشمندان اندلس نقل شده است كه شمار آثار او در علوم فقه ، حديث ، اصول ، ملل و نحل ، تاريخ ، نسب ، ادبيات و ردّ بر مخالفان به حدود چهارصد جلد رسيده بود . اين شمار از تأليفات را در هيچ‌يك از دانشمندان اسلامى پيش از او جز ابوجعفر محمّدبن جرير طبرى سراغ نداريم . و اين توفيقات شامل حال هيچ‌كس نمىشود ، مگر از راه لطف و كرم الاهى و تأييدات نيكوى او .\r\nوى بهره‌ى فراوانى در علم نحو و لغت و بخش عظيمى از شعر و صناعت خطابه را دارا بود . من اين مقدار از اخبار اين مرد را در اين جا آوردم از آن‌جهت كه وى در اين ايّام ، از مشهورترين و پرآوازه‌ترين دانشمندان اندلس است كه به خاطر مخالفتش با مذهب مالكى ، نامش بيشتر بر سر زبان‌هاى دانشمندان است و امروز در اندلس پيروان فراوانى دارد .\r\n2 - صديق حسن نام او را در رديف مجتهدان آورده و خلاصه‌ى گفتارش چنين است :\r\nيكى از آنان امام ابومحمّد ابن‌حزم ظاهرى است كه گويد : اگر بر روى زمين كسى را از خود داناتر نسبت به قرآن و حديث مىشناختم ، به سويش بار سفر مىبستم .\r\nشيخ اكبر ( ابن‌عربى ) در فتوحات در باب دويست و بيست و سه گويد : نهايت وصل و آخرين مرحله‌ى وصل ، آن است كه شيئى عين آن‌چيزى مىشود كه ظاهر است و نداند كه او همان است ، همان‌گونه كه حضرت رسول صلى الله عليه و آله و سلم را ديدم كه ابن‌حزم محدّث را در آغوش گرفته بود و هر يك در ديگرى پنهان شده و پيوسته با يك‌ديگر وحدت داشتند و او و رسول خدا يكى بودند ، و اين آخرين درجه‌ى وصول است كه از آن به اتّحاد تعبير مىشود . پايان كلام ابن‌عربى .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاين پيوند و وصول براى ابن‌حزم حاصل نشده است ، مگر از آن‌جهت كه به سنّت متمسّك بوده و در تمسّك به آن كوشا و سرسخت بوده است . « 1 »\r\n\r\nاشكال دوم\r\nدهلوى گويد : و در اسناد حديث نور ، محمّدبن‌خلف مروزى است . يحيىبن‌معين گفته است كه وى « كذّاب » است و دارقطنى گويد : « متروك » است و هيچ‌كس در دروغ‌گوبودن او اختلاف ندارد .\r\nو از طريق ديگر نيز روايت شده است كه در آن طريق ، « جعفربن‌احمد » است .\r\nوى فردى رافضى غلوّكننده و دروغ‌گو و حديث‌ساز است و بيشتر احاديث ساختگى او در ناسزاگويى و بدگويى نسبت به صحابه است .\r\nدر پاسخ مىگويم :\r\nبر پژوهشگر محقّق پنهان نيست كه نام محمّدبن‌خلف در هيچ‌يك از اسناد اين حديث وجود ندارد ، هم‌چنان‌كه نام جعفربن‌احمد نيز در راويان شيعه در اسناد اين حديث نيست .\r\nدهلوى و سلف او خواسته‌اند در پشت اين ادّعاى دروغين ، سند اين حديث را فقط منحصر به دو طريق بدانند و بعد براى بىاعتبار كردن آن ايراد و اشكالى بگيرند تا استناد به آن حديث را در اثبات امامت و خلافت اميرالمؤمنين عليه السلام بىپايه بدانند .\r\nهر كس كه در طرق و اسناد اين حديثِ مستفيض معتبر بلكه مسلّم و مقطوع الصّدور ( كه صحت آن را حافظ شمس‌الدّين سبط ابن‌جوزى اثبات كرده است ) تحقيق كند ، مىداند كه اين دو نفرى را كه دهلوى نام برده است ، از رجال اين حديث در اسناد بزرگان پيشوايان حفاظ هم‌چون احمد ، پسرش عبداللَّه ، ابن‌مغازلى ، خطيب خوارزمى ، نطنزى ، عاصمى و حموينى نيستند . به علاوه كه در بين آنان مسلّم و حتمى است كه ورود حديث صحيح از طريق ديگر ( كه فرض شود قدرى ضعيف است ) بر اعتبار سندى\r\n\r\n\r\n","description":"","footnote":"\r\n( 1 ) . « الجنة في الاسوة الحسنة بالسنّة » - فصل مجتهدان .\r\n","page_name":" 145 ","page_number":145},
  {"content":"\r\n\r\nو دلالى آن مىافزايد . پس روشن شد كه ايرادكننده در حديث نور به گمانِ آن‌كه يكى از اين دو نفر در اسناد آن مىباشند يا نافهم است يا مغرض و ملحد .\r\n\r\nمنشأ اشتباه\r\nمنشا اين اشتباه ، آن است كه علّامه حلّى در كتاب « نهج‌الحق و كشف الصدق » اين حديث را از احمد و ابن‌مغازلى نقل كرده و ابن‌روزبهان صاحب كتاب « ابطال الباطل » ، خود را از پاسخ وى ناتوان ديده ، چاره‌اى رسوا انديشيده و گفته است :\r\nابن‌جوزى اين حديث را در كتاب « الموضوعات » جزء احاديثِ ساختگى دانسته و گويد : اين حديث را بر رسول خدا بسته و ساخته‌اند . فرد مورد اتّهام در طريقِ اوّل ، « محمّدبن‌خلف مروزى » است كه يحيىبن‌معين درباره‌ى او گويد كه او « كذّاب » است و دارقطنى گويد : « متروك » است . در طريق دوم « جعفربن‌احمد » قرار دارد كه رافضى و كذّاب است و احاديثى را در سبّ اصحاب رسول خدا صلى الله عليه و آله و سلم جعل كرده است .\r\nپايان كلام او . « 1 »\r\nاز مقايسه بين گفتار علّامه حلّى و سخن ابن‌روزبهان برمىآيد كه اين دو راوى در سند حديثى كه علّامه آن را نقل كرده ، وجود ندارد ؛ بلكه ابن‌روزبهان سخن ابن‌جوزى را آورده است تا مطالعه‌كنندگان را به اين توهّم اندازد كه حديث مذكور در كتاب « نهج‌الحق » ساختگى است .\r\nاين گفتار ابن‌روزبهان است كه بعد از او كابلى بسيارى از مطالبش را از او گرفته است . گويد : اين حديث باطل است ؛ زيرا به اجماع اهل خبر ، ساختگى است . در اسناد آن محمّدبن‌خلف مروزى است كه يحيىبن‌معين درباره‌ى او گويد « كذّاب » است و دارقطنى گويد « متروك » است و هيچ‌كس در كذبش اختلاف ندارد .\r\nاز طريق ديگر نيز روايت شده است كه در اسناد آن جعفربن‌احمد وجود دارد ، وى رافضى ، غلوّكننده و دروغ‌گو و حديث ساز است كه بسيارى از احاديث ساختگى\r\n\r\n\r\n","description":"","footnote":"\r\n( 1 ) . ابطال الباطل .\r\n","page_name":" 146 ","page_number":146},
  {"content":"\r\n\r\nاو در ناسزاگويى به صحابه است . « 1 »\r\nكابلى بر اين مطلب اين جمله را افزوده است : « زيرا به اجماع اهل خبر اين حديث ساختگى است . » وى عبارت را تغيير داده تا بفهماند كه نام اين شخص در اسناد اين حديث ، حتماً آمده است .\r\nپس از آن « دهلوى » عبارات « كابلى » را آورده و با تغييرى اندك پنداشته‌اند كه مىشود ادّعاى اجماع كرد .\r\n\r\nعبارت « ابن‌جوزى » و تصرّفاتى كه در آن كرده‌اند\r\nمتن عبارت ابن‌جوزى و تصرّفاتى كه در عبارات او شده است :\r\nحديثى كه در اسنادش محمّدبن‌خلف مروزى آمده است غير از آن حديث نور است كه ما درباره‌ى آن سخن مىگوييم . لفظ آن حديث آن است كه : « من و هارون‌بن‌عمران و يحيىبن‌زكريا و علىّبن‌ابىطالب از يك طينت آفريده شده‌ايم » . . . اگر در اين مطلب شكّ و ترديدى داريد ، اينك اين عين عبارت ابن‌جوزى است كه در ضمن بحث فضائل على عليه السلام در كتابش گويد :\r\nحديث اوّل درباره‌ى آن‌چه كه علىّبن‌ابىطالب از آن آفريده شده است : خبر داد به ما ابومنصوربن قزاز ، از احمدبن علىّ بن‌ثابت ، از علىّبن حسن‌بن محمّد دقّاق ، از محمّدبن اسماعيل وراق ، از ابراهيم‌بن حسين‌بن‌داوود قطان ، از محمّدبن‌خلف مروزى ، از موسىبن‌ابراهيم ، از موسىبن‌جعفر ، از پدرش ، از جدّش كه رسول خدا صلى الله عليه و آله و سلم فرمود : من و هارون‌بن‌عمران و يحيىبن‌زكريا و علىّبن‌ابىطالب از يك طينت آفريده شديم .\r\nاين حديثى است كه بر پيامبر اكرم بسته‌اند . مورد اين اتّهام ، مروزى است كه يحيىبن‌معين درباره‌ى او گويد : « كذّاب » است و دارقطنى گويد : « متروك » است و ابن‌حبان گويد : وى آدم كم‌هوشى بوده كه به او تلقين مىشده و او تلقين ديگران را مىگرفته و از اين جهت شايسته‌ى ترك است .\r\n\r\n\r\n","description":"","footnote":"\r\n( 1 ) . الصواقع مطلب چهارم .\r\n","page_name":" 147 ","page_number":147},
  {"content":"\r\n\r\nو روايت كرده است جعفربن احمدبن بيان از محمّدبن‌عمر طائى از پدرش از سفيان از داوودبن‌ابى هند ، از وليدبن عبدالرّحمان ، از نمير حضرمى ، از ابوذر كه رسول خدا صلى الله عليه و آله و سلم فرمود :\r\n« من و على از يك نور آفريده شديم و در سمت راست عرش بوديم ، دو هزار سال پيش از آن‌كه خداوند آدم را بيافريند . سپس خداوند آدم را آفريد و ما را در صُلب مردان جابه‌جا كرد تا اين‌كه در صلب عبدالمطّلب قرار داد . آن‌گاه نام‌هاى ما را از نام خود مشتق كرد . پس خداوند « محمود » است و من « محمّدم » و خداوند « اعلى » است و « على » على است . »\r\nمصنّف ( ابن‌جوزى ) گويد : اين حديث را جعفربن‌احمد ساخته است ، او فردى رافضى است كه حديث جعل مىكرد . ابن‌عدى گويد : مسلّم و يقينى است كه او حديث‌ساز بود . « 1 »\r\n\r\nره‌آورد عبارات فوق\r\nاز اين عبارت نكاتى به دست مىآيد :\r\n* ادّعاى وقوع « محمّدبن‌خلف » در طريق حديث نور ، دروغ است .\r\n* وى جعل اين حديث را به « جعفربن‌احمد » نسبت داده و « ابن‌روزبهان » بر آن افزوده است كه وى اصحاب رسول خدا صلى الله عليه و آله و سلم را سب مىكرده است .\r\n* ابن‌روز بهان كلمه‌ى « كذّاب » را بر آن افزوده است .\r\n* كابلى بر آن‌ها جمله‌ى « غلوّكننده » و « حديث‌ساز » را افزوده است .\r\n* كابلى جمله‌ى ديگرى بر آن افزوده كه : بسيارى از ساخته‌هاى او در ناسزاگويى به صحابه بوده است .\r\n* كابلى جمله‌ى ديگرى را نيز افزوده ، گويد : هيچ‌كس در دروغ‌گو بودن او اختلاف ندارد .\r\n\r\n\r\n","description":"","footnote":"\r\n( 1 ) . الموضوعات 1 : 339 - 340 .\r\n","page_name":" 148 ","page_number":148},
  {"content":"\r\n\r\nاين‌ها بود افزايش‌هاى چهارگانه از « كابلى » و دو افزوده از « ابن‌روز بهان » كه كابلى در آن دو نيز با وى شريك است و حال آن‌كه اصلًا در عبارات « ابن‌جوزى » وجود ندارد .\r\nهم چنان كه مطالب ذيل نيز به دست مىآيد :\r\n1 - ابن‌روز بهان از ابن جوزى نقل كرده است كه او حكم كرده است كه « محمّدبن خلف » حديث ساز بوده ؛ لكن « كابلى » اسم « ابن‌جوزى » را نياورده تا كسى بر او ايراد نگيرد .\r\n2 - « كابلى » حكم به حديث‌ساز بودنِ او را به اجماع اهل خبر نسبت داده ، به جاى آن‌كه به « ابن‌جوزى » نسبت داده باشد .\r\n3 - و « دهلوى » به جاى اجماع اهل خبر ، اجماع اهل سنّت گفته است .\r\n\r\nنگرشى به كلام ابن جوزى\r\nدر عبارت « الموضوعات » از ابن‌حبّان گفتارش را درباره‌ى مروزى آورده است كه : وى چون كم‌هوش بوده و تحت‌تأثير تلقينات قرار مىگرفته ، از اين جهت سزاوار ترك است . اين عبارت صراحت دارد در اين‌كه وى عمداً حديث جعل نمىكرده و بر رسول خدا دروغ نمىبسته است . بنابراين آن‌چه را كه از « ابن‌معين » آورده است كه وى « كذّاب » بوده ، باطل مىشود ؛ زيرا دليلى وجود ندارد كه او را نسبت به دروغ بدهيم بر طبق آن‌چه كه « ابن‌حبّان » گفته است .\r\nعلاوه بر اين آن‌كه پيشوايان اهل سنّت ، ابن‌معين را سرزنش كرده و بر او ايراد گرفته‌اند كه وى بيش از حد بر مردم اشكال مىگرفته ؛ لذا هنگامى كه او يكى از راويان را جرح مىكند و بر او ايراد مىگيرد ، بايد توقّف كرد ، همان‌گونه كه در كتاب « مناقب الشافعى » تأليف فخر رازى ، در مورد سخنانى كه او درباره‌ى شافعى گفته است بحث كرده است .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nسمعانى « مروزى » را راست‌گو مىداند\r\nسمعانى تصريح كرده است كه مروزى راست‌گو است و اين متن عبارت او است :\r\nدر بغداد دروازه‌اى است به نام « دروازه‌ى مروزى » و يا « محله‌ى مروزىها » .\r\nگمانم چنين است كه او از اهالى كرخ است و از همين محلّه است : ابوعبداللَّه محمّدبن خلف‌بن عبدالسّلام اعور مروزى ؛ زيرا وى ساكن همين محلّه بوده است . او از « يحيىبن هاشم سمسار » و « عاصم بن‌على » و « على بن‌جعد » روايت كرده است و افرادى از او روايت كرده‌اند ، مانند : « ابوعمرو عثمان بن‌احمدبن‌سماك » و « عبدالصمدبن على طيبى » و « ابوبكر محمّدبن عبداللَّه شافعى » . او راست‌گو بود و در سال 281 وفات كرد . « 1 »\r\n\r\nنظر خطيب بغدادى و دارقطنى در مورد مروزى\r\nخطيب ، « مروزى » را صدوق مىداند و دارقطنى ايرادى در او نمىبيند . حافظ خطيب بغدادى او را موثّق دانسته و تصريح كرده است كه او راست‌گو است و اين جمله را آورده است :\r\n« دارقطنى از اواسم برده و گفته است‌كه وى مشكلى ندارد . » و اين عين عبارت‌او است :\r\nمحمّدبن خلف‌بن عبدالسّلام اعور معروف است به « مروزى » ؛ زيرا ساكن محلّه‌ى مروزىها بود . وى از « عاصم‌بن‌على » و « علىّ بن‌جعد » و « موسىبن ابراهيم مروزى » و ديگران روايت كرده است . « ابوعمرو ابن‌سماك » و « ابوالعبّاس بن‌نجيح » و « عبدالصمد طيبى » و « ابوبكر شافعى » و ديگران از او روايت كرده‌اند . وى راست‌گوبود . دارقطنى از او ياد كرده و گفته است : ايرادى بر او نيست و از ابن‌قانع نقل كرده كه او در سال 218 از دنيا رفته است . « 2 »\r\nعلاوه بر اين كه وى از شيوخ و استادان « ابوبكر شافعى » و « ابن‌سماك » و « ابن‌نجيح » و « عبدالصمد طيبى » بوده است و اينان از بزرگان پيشوايان اهل سنّت مىباشند .\r\n\r\n\r\n","description":"","footnote":"\r\n( 1 ) . الانساب مدخل « مروزى » .\r\n( 2 ) . تاريخ بغداد 5 : 235 .\r\n","page_name":" 150 ","page_number":150},
  {"content":"\r\n\r\nپس حق آن است كه وى راست‌گو بود نه بدان‌گونه كه از ابن‌معين نقل شده است و دارقطنى گفته است : بأسى در او نيست ، نه اين‌كه وى را ترك كرده باشد ، بدان‌گونه كه پنداشته‌اند ؛ بلكه « كابلى » و « دهلوى » بر آن اضافه كرده و گفته‌اند : « اختلافى در كذب او نيست » . اگر مقصودشان از اين جمله ، آن است كه دارقطنى گفته ، تهمت آشكارى است و اگر از طرف خود گفته‌اند ، بطلانش روشن‌تر و آشكارتر است .\r\n\r\nخطيب و ابن‌عساكر ، حديث « مروزى » را نقل كرده‌اند و گنجى گويد : « حديث حسن » است\r\nاز جمله چيزهايى كه بطلان كلام اينان را روشن‌تر مىكند ، صريح عبارت حافظ گنجى است كه حديث مروزى را از حافظبن‌عساكر و حافظ خطيب نقل مىكند و سپس تصريح مىكند كه اين روايت « حديث حَسَن » است . اين است عين عبارت او :\r\nخبر داد به ما يوسف‌بن خليل‌بن عبداللَّه دمشقى در حلب و حافظ محمّدبن محمود بن حسن نجّار در بغداد و حافظ خالدبن يوسف نابلسى در دمشق . اينان گفتند كه خبر داد به ما امام ابواليمن زيدبن حسن كندى در دمشق ، از قزّاز ، از حافظ احمدبن علىبن ثابت خطيب ، از ابوالقاسم علىّبن عثمان دقّاق ، از محمّدبن اسماعيل ورّاق ، از ابواسحاق ابراهيم‌بن حسين‌بن داوود قطّان در سال 311 ( سيصد و يازده ) از محمّدبن خلف مروزى ، از موسىبن ابراهيم مروزى ، از موسىبن جعفربن محمّد از پدرش از جدّش ، از حضرت رسول صلى الله عليه و آله و سلم كه فرمود :\r\n« من و هارون‌بن عمران و يحيىبن زكريّا و علىّبن ابراهيم از يك طينت آفريده شديم . »\r\nگنجى گويد : اين حديث حَسَن است ، حافظ عراق در كتابش آن را بدين‌گونه روايت كرده است و محدّث شام عين همين را از او پيروى نموده است ، به همان‌گونه كه ما نقل كرديم . « 1 »\r\n\r\n\r\n","description":"","footnote":"\r\n( 1 ) . كفايةالطالب : 319 .\r\n","page_name":" 151 ","page_number":151},
  {"content":"\r\n\r\nمؤلّف مىافزايد : خطيب بغدادى در تاريخ خود ، ضمن شرح حال ابراهيم‌بن حسين قطّان ، اين مطالب را آورده « 1 » و ابن‌عساكر حديث را از طريق او روايت كرده است كه گويد : « ابوالحسن‌بن‌قبيس و ابومنصور ، از ابوبكر خطيب ، از ابوالقاسم علىبن‌ابى عثمان « 2 » دقّاق ، از ابواسحاق ابراهيم‌بن حسين‌بن داوود قطّان . . . « 3 »\r\n\r\n\r\n","description":"","footnote":"\r\n( 1 ) . تاريخ بغداد 6 : 59 .\r\n( 2 ) . در متن كتاب ، همين‌گونه است .\r\n( 3 ) . ترجمة علىبن ابىطالب من تاريخ دمشق 1 : 125 .\r\n","page_name":" 152 ","page_number":152},
  {"content":"\r\n\r\n\r\nپاسخ به معارضه با حديث شافعى در فضيلت خلفا\r\nدهلوى گويد :\r\nبر فرض صحّت حديث نور ، آن حديث معارض است با حديثى كه فىالجمله احسن از آن است و در اسنادش كسى كه متّهم به دروغ باشد ، وجود ندارد . و آن روايتى است كه شافعى با اسنادش از حضرت رسول صلى الله عليه و آله و سلم روايت كرده است كه حضرت فرمود :\r\n« من و ابوبكر و عمر و عثمان و على ، هزار سال پيش از آفرينش حضرت آدم در پيشگاه خداوند متعال بوديم . هنگامى كه آدم را آفريد ما را در پشت او جاى داد . و پيوسته در صلب مردان پاك جابه‌جا مىشديم تا اين‌كه خداوند مرا در صلب عبداللَّه منتقل كرد و ابوبكر را به صلب ابىقحافه و عمر را به صلب خطاب و عثمان را به صلب عفّان و على را به صلب ابوطالب منتقل فرمود . »\r\nدر پاسخ مىگويم :\r\nاين معارضه از جهاتى باطل است :\r\n\r\n1 - تعبير « فى الجملة »\r\nعبارت « فىالجمله » ظاهر است در اين‌كه اين حديث ، از حديث نور كه انحصار روايتش رافقط دردو راه پنداشته ، فىالجمله احسن است و نه از همه جهات . بر فرض كه اين انحصار را پذيرا باشيم ، اين حديث نمىتواند از نظر سند با حديث نور معارضه كند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\n2 - حديثِ بىسند ، با حديثى كه پيشوايان حديث روايت كرده‌اند ، توان معارضه ندارد\r\nحديثى كه اصلًا سندى ندارد ، نمىتواند با حديثى معارض باشد كه پيشوايان حديث آن را نقل كرده‌اند . روايتى را كه بزرگان دانشمندان اهل سنّت آن را روايت كرده و بر آن تصريح نموده‌اند ، صحّت حديث نور را ثابت مىكند و در حدّ معارضه با حديثى كه بىسند است و راويانش شناخته نشده‌اند ، نيستند تا ببينيم ثقه هستند يا نيستند .\r\n\r\n3 - تصريح و نصّ برخى از بزرگان بر ضعف آن حديث\r\nقاضى ثناءاللَّه - كه به اعتراف دهلوى در كتاب « اتحاف النبلاء » بيهقى زمان خود مىباشد - بعد از نقل حديث نور و معارضه‌اش با حديث خلفا ، تصريح كرده است به اين‌كه حديث خلفا ضعيف است . عين عبارت او چنين است :\r\nاين حديث هرچند ضعيف است ، لكن در اسنادش كسى كه متّهم به كذب باشد وجود ندارد . « 1 »\r\nاشاره به اين نكته شايسته است كه « كابلى » به همين سخن بسنده كرده كه « در اسنادش كسى كه متّهم به كذب باشد وجود ندارد » و « دهلوى » به عبارت « فىالجمله » اكتفا نموده است . . . تمام اين عبارات به خاطر آن است كه تصريح به ضعف حديث نكنند و به حق گردن ننهند .\r\n\r\n4 - استدلال دهلوى به اين حديث ، با آن‌چه كه خود ملتزم به آن است ، مخالفت دارد\r\nدهلوى چنين گفته است :\r\nقاعده‌ى ثابت شده در نزد اهل سنّت چنين است : هر حديثى كه در كتابى باشد كه نويسنده‌ى كتاب ملتزم به صحّت آن نباشد ( مثل كارى كه بخارى و مسلم و ديگر صاحبان كتب صحاح كرده‌اند ) شايسته براى احتجاج نيست . « 2 »\r\nبر اساس قاعده‌ى دهلوى ، اين روايت شافعى را در كتابى كه بدين‌گونه باشد ،\r\n\r\n\r\n","description":"","footnote":"\r\n( 1 ) . سيف مسلول : حديث هشتم .\r\n( 2 ) . تحفه اثنا عشريه : 213 .\r\n","page_name":" 154 ","page_number":154},
  {"content":"\r\n\r\nنيافتيم . همان‌طور كه نه شافعى تصريح بر صحّت آن به خصوص كرده و نه ديگران .\r\nاين غفلت و اشتباه ، چرا ؟ و اين خروج از قاعده‌ى مقرّره چرا ؟ ! و آيا اين‌گونه روايات كه در فضائل ديگران وارد شده است ، مىتوانند در ردّ فضايل اميرالمؤمنين استوارى داشته باشند ؟\r\n\r\n5 - روايتى كه سندى نداشته باشد ، توجّهى به آن نمىشود\r\nدهلوى به ايرادى كه به ابوبكر گرفته شده در مورد تخلّف او از لشكر اسامه كه رسول خدا صلى الله عليه و آله و سلم فرموده بود : « خداوند هر كس را كه از لشكر اسامه تخلف ورزد لعنت كرده است . » پاسخ مىدهد و چنين گويد :\r\nحديث معتبردرنزداهل سنّت ، حديثىاست كه دركتب مستند حديثىآمده‌و حكم به صحّت آن شده‌باشد . امّاحديثىكه عارى ازسند است ، هيچ‌گاه به آن توجّهى نمىشود . « 1 »\r\nبر مبناى همين قاعده ، حديث شافعى در كتاب‌هاى مُسندى كه بدين‌گونه باشد ، وجود ندارد . لذا قابل استناد نيست ؛ زيرا مرسل است و سندى ندارد . و هر حديثى كه سندش ذكر نشده باشد ، به تعبير دهلوى غيرقابل توجّه است . در اين‌صورت اين سخن كه بگوييم : « شافعى آن را به سندش از پيامبر نقل كرده است » كفايت نمىكند ، مخصوصاً كه كتابى كه وى آن حديث را در آن كتاب روايت كرده ، شناخته شده نيست .\r\n\r\n6 - احتجاج به آن جايز نيست\r\nدهلوى در كتاب « تحفه » اش نوشته كه خود را ملتزم مىداند كه در اين كتاب ، فقط از كتب شيعه نقل كند كه مستند به روايات صحيحه‌شان باشد كه در كتاب‌هاى معتبره‌شان نقل مىكنند « 2 » و اين‌كه روايات هر فرقه‌اى از فرق اسلامى ، براى فرقه‌اى ديگر حجّت و معتبر نيست . « 3 »\r\n\r\n\r\n","description":"","footnote":"\r\n( 1 ) . همان : 266 .\r\n( 2 ) . همان : مقدّمه .\r\n( 3 ) . همان .\r\n","page_name":" 155 ","page_number":155},
  {"content":"\r\n\r\n\r\n7 - الزام مخالف به اين حديث صحيح نيست\r\nپدر دهلوى به مطلبى تصريح كرده است كه خلاصه‌اش آن است :\r\nبا اماميه و زيديه به احاديث صحيحين مناظره كردن صحيح نيست تا چه رسد به ديگر كتاب‌ها « 1 »\r\nبر طبق اين گفتار نيز ، احتجاج دهلوى به حديث مذكور ، از درجه‌ى اعتبار ساقط است .\r\n\r\n8 - ردّكردن آن ، هرچند مستند باشد ، جايز است\r\nرشيدالدّين دهلوى گفتارى دارد كه خلاصه‌اش اين است : هر گروه و فرقه‌اى به رواياتى كه از طرق خودش روايت شده است ، يقين و اعتراف دارد و رواياتى را كه از طرق ديگران نقل شده است قبول ندارد . « 2 »\r\nبر همين اساس ، اين حق براى اماميّه وجود دارد كه اين حديث را هرچند سندش كامل و صحيح باشد نپذيرند و ردّ كنند . امّا فوائد ديگرى كه از اين كلمات استفاده مىشود ، بر پژوهشگر تيزهوش پوشيده نيست .\r\n\r\n9 - نصّ كامل اين حديث\r\nاصل و اساس در نقل اين حديث ساختگى ، « ملاعمر » است كه غرق در فضايل خلفا است و « محبّ طبرى » و صاحب كتاب « الاكتفاء » و « ابن‌حجر مكّى » از او گرفته‌اند . و اين نص عبارت محبّ طبرى است :\r\nوى آورده است كه آنان - يعنى « خلفاى چهارگانه » - و حضرت رسول صلى الله عليه و آله و سلم قبل از حضرت آدم عليه السلام بوده‌اند و هر يك را با يك ويژگى توصيف كرده و از ناسزاگويى به\r\n\r\n\r\n","description":"","footnote":"\r\n( 1 ) . قرةالعينين ، خاتمه‌ى كتاب .\r\n( 2 ) . شوكت عمريه : مقدّمه‌ى كتاب .\r\n","page_name":" 156 ","page_number":156},
  {"content":"\r\n\r\nآنان برحذر داشته است .\r\nاز محمّدبن‌ادريس شافعى به سندش ، از رسول خدا صلى الله عليه و آله و سلم كه فرمود : من و ابوبكر و عمر و عثمان و على انوارى بوديم در طرف راست عرش ، هزار سال پيش از خلقت حضرت آدم . هنگامى كه آدم را آفريد ما را در پشت او جاى داد و ما پيوسته در صلب‌هاى پاك منتقل مىشديم تا اين‌كه خداوند مرا به صلب عبداللَّه منتقل ساخت و ابوبكر را به صلب ابوقحافه و عمر را به صلب خطاب و عثمان را به صلب عفان و على را به صلب ابوطالب منتقل ساخت و آنان را به عنوان صحابه و ياران من برگزيد . ابوبكر را صديق ، عمر را فاروق و عثمان را ذوالنورين و على را وصى قرار داد . هر كس به اصحاب من ناسزا گويد ، به من ناسزا گفته و هر كس به من ناسزا گويد ، خدا را سب كرده و هر كس خداوند را سب كند ، خداوند او را به روى در آتش خواهد افكند .\r\nاين حديث را حافظ عمربن‌خضر در سيره‌اش آورده است . « 1 » و با همين عبارات در كتاب « الإكتفا » و « الصواعق المحرقه » مىيابيد .\r\nدست‌كارى علماى اهل سنّت در اين حديث\r\nما عين عبارات حديث را آورديم . . . سازنده‌ى آن ، از جعل اين حديث انگيزه‌اى جز جعل فضيلتى براى پيشوايان سه‌گانه‌ى خود نداشته است . در عين حال از آوردن نام حضرت على خوددارى نكرده و اسم آن‌حضرت را با صفت « وصى » آورده ، همان‌گونه كه براى هر يك از آنان ويژگى خاصّى ياد كرده است .\r\nلكن برخى از افراد گروه آنان هم‌چون « كابلى » و « دهلوى » ، در آن تصرّف كرده و حديث را دست‌كارى كرده‌اند . . . و ما به تفصيل دست‌كارىهاى آنان را در اين‌جا مىآوريم :\r\n1 - كابلى جمله‌ى « انوارى بر طرف راست عرش » را انداخته است ؛ ولى ابن‌حجر كلمه‌ى « انوار » را انداخته و بقيّه را آورده است و خبر جمله را با عبارت « پيش از آفرينش آدم » قرار داده است ، لكن « دهلوى » وقتى زشتى و سستى عبارت را مشاهده كرده به جاى آن لفظ « در پيشگاه خداوند متعال » را آورده است و بعد « قاضى » آمده و\r\n\r\n\r\n","description":"","footnote":"\r\n( 1 ) . الرياض‌النضره 1 : 44 .\r\n","page_name":" 157 ","page_number":157},
  {"content":"\r\n\r\nعبارت را به همان‌وضع ناقص خود گذارده نه كلمه‌ى « انوار » را آورده و نه جمله‌ى « در پيشگاه خداوند متعال » را . . .\r\n2 - كابلى وقتى ديده متن حديث مشتمل است بر كلمه « و على را وصى قرار داد » كه بر وصايت و خلافت آن‌حضرت دلالت دارد ، براى اسقاط اين عبارت دنباله‌ى حديث را كاملًا حذف كرده و آن را نياورده است و بر همين سبك اشتباه‌كارى و تدليس قاضى و دهلوى رفتار كرده‌اند . اينك جاى اين سؤال است كه چرا « كابلى » به هنگام نقل حديث ، اسمى از « ملّاعمر » نياورده است ؟ مىشود گفت كه به دو جهت از او اسم نبرده است :\r\nالف . اگر اسم او را مىبرد ، معلوم مىشد كه بر او اعتماد كرده و روايتش را قبول دارد و اين مطلب از جهات ديگر به او ضرر مىزند ؛ زيرا « ملّاعمر » از جمله‌ى كسانى است كه حديث « طير » و حديث « تشبيه » را در سيره‌اش آورده ، دو حديث كه كابلى در ردّ و ابطال آن‌ها مىكوشد . با اين‌كه وى به هنگام پاسخ‌گويى به استدلال به آيه‌ى « مودّت » ، احاديثى ساختگى و دروغ‌هايى شگفت را از او در فضيلت ابوبكر نقل كرده است .\r\nب . وى خواسته با اسم‌نبردن از « ملّاعمر » براى پيروان خود ، فضل و علم گسترده‌ى خود را بيان كند كه بپندارند وى اصل كتاب « شافعى » را ديده و بدون‌واسطه از آن كتاب نقل كرده است .\r\nنكته‌اى به مناسبت\r\nدهلوى گويد : ايراد هفتم : حديث مسلم در صحيحش از عبداللَّه‌بن عمروبن عاص از رسول خدا صلى الله عليه و آله و سلم كه فرمود : هنگامى كه گنجينه‌هاى فارس و روم به روى شما گشوده شد ، شما چگونه مردمى خواهيد بود ؟ عبدالرّحمان‌بن‌عوف پاسخ داد كه همان‌گونه كه خداوند متعال فرمان داده است . حضرت فرمود : نه ، چنين نيست بلكه با يك‌ديگر رقابت خواهيد كرد و حسد خواهيد ورزيد و نسبت به هم پشت خواهيد كرد و بر يك‌ديگر كينه‌توزى خواهيد نمود .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nآن‌گاه گويد : پاسخ به اين حديث آن است كه حديث دنباله‌اى دارد كه حذف شده است و فقط بر مورد طعن و ايراد اكتفا شده است با اين‌كه آن دنباله ، مقصود و مراد را آشكار مىسازد و ايراد را بر طرف مىكند . لكن آن دنباله را حذف كرده است و اين به‌مانند تمسّك آدم بىدين است به كلمه‌ى « لاتقربوا الصلاة » [ بدون آن‌كه دنباله‌ى آن : « و انتم سكارى » را بگويد . 
  ]\r\nدزدى احاديث در چنين مواردى در نهايت زشتى است . ذيل حديث چنين بوده است : بعد به جايگاه‌هاى مهاجران خواهيد آمد و برخى از آنان را بر گردن برخى ديگر سوار خواهيد كرد . « 1 »\r\nمن مىگويم : چگونه خود دهلوى و قاضى به پيروى از كابلى اين كار زشت را در اين حديث خيالى انجام داده‌اند ؛ بلكه همين عمل زشت از او و كابلى نسبت به برخى از ديگر احاديث صادر شده مانند حديثى كه از « امالى » سيّد مرتضى رضوان‌اللَّه‌عليه روايت كرده و آن را دست‌كارى نموده‌اند و دهلوى آن را به صورت ناقص به هنگام پاسخ حديث « قرطاس » آورده است .\r\nاين نكته مشهور است كه او از كتاب « صواقع » در كتاب « التحفة » و نيز از كتاب‌هاى « مقاليد الأسناد » نوشته ثعالبى و « بستان المحدّثين » و « تفسير مهائمى » در تفسيرش « فتح‌العزيز » سرقت كرده است .\r\nاكنون بايد ديد چه كسى ذيل حديث سابق را انداخته و نياورده است ؟ !\r\nلكن علماى شيعه تمام آن را بدون هيچ كم و كاست نقل كرده‌اند ، چنان‌كه مرحوم علّامه در كتاب « كشف‌الحق » و سيّدابن‌طاووس در كتاب « الطرائف » بدين عبارات آورده‌اند :\r\nحميدى در كتاب « الجمع بين الصحيحين » از عبداللَّه‌بن عمروبن‌عاص در حديث يازدهم از افراد مسلم آورده است كه حضرت رسول صلى الله عليه و آله و سلم فرمود : هنگامى كه خزائن فارس و روم به روى شما گشوده شد ، چگونه مردمى خواهيد بود ؟ عبدالرّحمان بن‌عوف\r\n\r\n\r\n","description":"","footnote":"\r\n( 1 ) . تحفه اثناعشريه : 342 .\r\n","page_name":" 159 ","page_number":159},
  {"content":"\r\n\r\nگفت : به همان‌گونه كه رسول خدا به ما دستور داده است . حضرت فرمود : نه ، چنين نيست ؛ بلكه شما با يك‌ديگر به رقابت برخواهيد خاست و بر يك‌ديگر حسادت خواهيد ورزيد و نسبت به هم پشت كرده و كينه‌توزى خواهيد نمود ، و در روايتى ديگر آمده است : آن‌گاه به سوى جايگاه‌هاى مهاجران خواهيد رفت ، برخى از آنان را بر گردن ديگرى سوار خواهيد كرد .\r\nآن‌گاه مرحوم علّامه حلّى گويد : و اين نكوهشى است از آن‌حضرت نسبت به اصحاب و ياران خود . « 1 »\r\nسيّدابن‌طاووس بعد از نقل حديث مىگويد : خداوند تو را مورد رحمت خود قرار دهد ! بنگر به آن‌چه اصحاب رسول خدا خود شاهد نكوهش پيامبرشان نسبت به ياران و اصحابش بودند ، چگونه بعيد مىشمارند كه مردمى در زمان زندگى و بعد از مرگ آن‌حضرت با اين ويژگى باشند ؟ « 2 »\r\nچگونه ممكن است علماى شيعه اين قسمت را حذف كنند . با توجّه بر اين‌كه با مطلوب و خواسته‌ى آنان منافاتى ندارد ؟\r\nعلاوه بر اين‌ها ، اين قسمت زيادى در عبارت ديگرى از كتاب « مسلم » آمده است ؛ زيرا وى در جايى از كتاب خود بدون اين دنباله آورده و در جاى ديگر نقل نكرده است ، بنابراين ايرادى بر سيّد مرتضى و علّامه حلّى وارد نمىشود كه چرا آنان اين ذيل را نياورده‌اند .\r\nچنان‌كه كابلى ذيل را كه افزوده ، گفته است : « و در روايتى ديگر . . . » « 3 »\r\n\r\n10 - از جمله سخنان ناروا كه در اين مورد گفته‌اند\r\nاين‌كه پنداشته‌اند كه در اسناد اين حديث هيچ‌كس متّهم به دروغ‌گويى نيست ،\r\n\r\n\r\n","description":"","footnote":"\r\n( 1 ) . نهج‌الحق و كشف الصدق : 321 .\r\n( 2 ) . الطرائف مبحث مواردى كه صحابه با رسول خدا مخالفت كرده‌اند .\r\n( 3 ) . الصواقع در ذكر مطاعن صحابه .\r\n","page_name":" 160 ","page_number":160},
  {"content":"\r\n\r\nنارواى محض است . آرى ، اگر رجال حديث را مىآوردند و بعد آنان را با گفتارى از دانشمندان توثيق مىكردند ، در اين‌صورت وجهى براى گفتار آنان بود .\r\n\r\n11 - نگرشى در وثاقت شافعى\r\nدر وثاقت و عدالت شافعى ، ديدگاه‌هايى است و ما به اشاره به برخى از آن‌ها بسنده مىكنيم :\r\n1 - وى در ستايش از استادش « مالك » چنين گفته است : هنگامى كه از اهل اثر نامى برده شود ، « مالك » بين آنان ستاره است . « 1 » در جاى ديگر گفته است : هرگاه مالك در چيزى از حديث شكّ و ترديد داشت ، همه‌ى آن را كنار مىگذاشت . نيز گفته است :\r\nاگر مالك و سفيان نبودند ، علم حجاز از بين مىرفت و ديگر عباراتى در همين مورد .\r\nبا وجود اين گفتارها در مورد مالك ، بسيارى از موارد با او مخالفت كرده ، او را مورد انتقاد قرار داده و سخنانش را نپذيرفته است . اين‌گونه برخورد موجب ضعف شخصيّت او شده و باعث كنارگذاردن او است . لذا فخر رازى بعد از آن‌كه به روش‌هاى گوناگون به دفاع از او برخاسته ، چنين گفته است : اگر قضيّه از اين قرار است ، چگونه بر شافعى رواست كه به روايات مالك تمسّك جويد ؟ و چگونه جايز است كه بگويد :\r\nهرگاه از اهل اثر سخن به ميان آيد ، مالك به‌سان ستاره است ؟ و اين عين عبارت رازى است در مورد او كه به تفصيل تمام آن را مىآوريم :\r\nفصل سوم در ستايش شافعى از اساتيد و مشايخش : وى مىگفت : اگر مالك و سفيان نبودند ، علم حجاز از بين مىرفت . . . و مىگفت : هر گاه از اهل اثر نامى به ميان آيد ، مالك به‌سان ستاره است . و مىگفت : هر گاه مالك در چيزى از حديث شكّ و ترديد داشت ، همه‌ى آن را كنار مىگذاشت . شافعى حكايت كرده است كه مالك و ابويوسف در حضور هارون‌الرّشيد درباره‌ى اوقاف مردم سخن مىگفتند . يعقوب گفت كه اين كار باطل است ؛ زيرا رسول خدا حضرت محمّد صلى الله عليه و آله و سلم مأموريت داشت حبس‌ها را\r\n\r\n\r\n","description":"","footnote":"\r\n( 1 ) . مناقب الشافعى ، فصل سوم .\r\n","page_name":" 161 ","page_number":161},
  {"content":"\r\n\r\nرها كند . مالك گفت : مأموريت آن‌حضرت ، رهايى اموالى بود كه براى خدايان خود وقف مىكردند از بحيرة و سائبة « 1 » ؛ امّا وقف‌كردن براى امور خير اشكالى ندارد . اين وقف عمربن‌خطاب است كه از پيامبر اكرم اجازه گرفت . حضرت فرمود : اصل را وقف كن و ثمره و ميوه‌اش را در راه خدا خرج كن و لذا زبير هم وقف كرد . خليفه از اين سخن به شگفت آمد و يعقوب را از نزد خود دور ساخت .\r\nشافعى مىگفت : بعد از كتاب خدا ، كتابى صحيح‌تر از موطّا مالك نمىشناسم . به شافعى گفته شد : در بين كسانى كه ديده‌اى ، كسى را به‌سان مالك‌بن‌انس ديده‌اى ؟ پاسخ داد : از كسانى كه در سنّ و علم پيش از ما بودند ، شنيدم كه مىگفتند : ما به مانند مالك كسى را نديديم ، حال ما چگونه بگوييم كه مثلش را ديده‌ايم ؟\r\nدر جاى ديگر مىگفت : مالك در نزد دانشمندان مدينه و حجاز و عراق ، در فضيلت و علم پيشكسوت و برتر بود . و در نزد آنان به اتّفاق در حديث و هم‌نشينى با علما و دانشمندان شهرت داشت . ابن‌عيينه هرگاه از او اسم مىبرد ، نامش را گرامى داشته و از او حديث نقل مىكرد . مسلم‌بن‌خالد زنجى - كه مفتى اهل مكّه و عالم آنان در زمان خود بود - مىگفت : من در زمان زندگىِ گروهى از تابعان ، با مالك مجالست و هم‌نشينى داشتم .\r\nاگر كسى بگويد : حال كه وضع مالك در علم و ديانت در اين پايه است كه شما گفتيد و احترام استاد هم بر هر مسلمانى واجب است ، چگونه شافعى اقدام به مخالفت با او كرده است و چگونه به خود اجازه داده است كه كتابى در مقابله با او بنويسد ؟\r\nپاسخ مىگوييم : بيهقى گفته است در كتاب ابويحيى زكريابن‌يحيى ساجى خواندم كه شافعى بدان‌جهت در مقابله با مالك كتاب نوشت كه به او خبر رسيد كه در\r\n\r\n\r\n","description":"","footnote":"\r\n( 1 ) . اين دو كلمه برگرفته از آيه‌ى شريفه‌ى مائده ( 5 ) : 103 : « ما جعل اللَّهُ من بَحيرةٍ و لاسائِبةٍ و لاوصيلةٍوَلَاحامٍ » است كه خداوند قربانى كردن شتران پير و كهن‌سالى را كه ده شكم زائيده گوششان را بريده و رها مىكردند و ديگر غيرقابل استفاده نبودند و به آن‌ها بحيره مىگفتند و هم‌چنين سائبه كه به مادر شتر بحيرة مىگفتند ، حرام كرده بود . ( مترجم )\r\n","page_name":" 162 ","page_number":162},
  {"content":"\r\n\r\nاندلس ، كلاه و عرقچينى است از مالك كه مردم به آن تبرّك جسته و از آن شفا مىطلبند .\r\nوقتى به آنان گفته مىشد رسول خدا چنين فرموده است ، مىگفتند : مالك چنين گفته است . شافعى گفت : مالك آدمى بود كه خطا و اشتباه داشت . همين باعث شد كه وى در مقابله مالك كتابى بنويسد ؛ ولى خودش مىگفت كه از اين كار خوشم نمىآمد و يك‌سال در اين كار از خداوند استخاره كردم .\r\nربيع گويد : از شافعى شنيدم كه وارد مصر شدم و نمىدانستم كه از احاديثش فقط با شانزده حديث مخالفت كرده است ، ديدم كه وى اصل را مىگويد و فرع را رها مىكند و فرع را مىگويد و اصل را رها مىكند .\r\nمن مىگويم : ارسطوى فيلسوف و حكيم ، حكمت را از افلاطون فرا گرفت و بعد با او به مخالفت برخاست . به او گفته شد : چرا چنين مىكنى ؟ پاسخ داد : هم استادم را دوست دارم و هم حقيقت را . امّا اگر با يك‌ديگر نزاع كنند ، حقيقت براى دوستى بهتر و شايسته‌تر است .\r\nعيناً همين معنى است كه شافعى را واداشته تا در مقابل مالك بايستد و در مواردى با وى مخالفت كند . دليل بر گفتار ما آن است كه شافعى در اوّل همان كتابى كه در مقابله با مالك نوشته است ، چنين گويد : هرگاه بگويم كه ثقه‌اى از ثقه‌ى ديگر از رسول خدا روايت كرده است ، اين روايت از رسول خدا ثابت است و آن‌چه كه از رسول خدا ثابت باشد نبايد كنار گذاشته شود ، مگر اين‌كه حديثى در مخالفت با آن برسد . و هر گاه احاديث با يك‌ديگر اختلاف داشتند ، اين اختلاف ممكن است دو جهت داشته باشد ، يكى آن‌كه در آن‌ها ناسخ و منسوخ باشد كه در اين‌صورت به ناسخ عمل مىشود و منسوخ كنار گذاشته مىشود ، دوم آن‌كه اصلًا ناسخ از منسوخ شناخته نشود . در اين‌صورت قول آن راوى كه ثبت و ضبط بهترى دارد گرفته مىشود . و هرگاه دو حديث مثل يك‌ديگر و در يك پايه بودند ، آن را كه به كتاب خدا و يا با يك حديث ديگر شبيه‌تر بود ، بايد بگيريم و اگر حديثى از رسول خدا رسيد و حديثى ديگر با آن مخالف نبود و از غير آن‌حضرت حديثى روايت شد كه با آن مخالفت داشت ، به آن حديث مخالف توجّهى نكرده و گرفتن حديث رسول خدا اولى است . و اگر از غير رسول خدا\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nحديثى روايت شد كه با آن مخالفتى نداشت ، بر ارزش حديث پيامبر چيزى نمىافزايد و حديث آن‌حضرت از آن بىنياز است .\r\nشافعى بعد از تثبيت و تقرير اين قاعده يادآورى مىكند كه « مالك » در همه جا اين قاعده را رعايت نكرده است . وى نمونه‌هايى از مواردى را كه مالك ، اخبار صحيحه را به خاطر گفتار يكى از صحابه و يا يكى از تابعين و يا به نظر خودش ترك كرده ، مىآورد و بعد مواردى را ذكر مىكند كه وى گفتار صحابه را به خاطر راى برخى از تابعين و يا راى خودش ترك گفته است . و چه بسا در مسأله‌اى ادّعاى اجماع مىكند ، حال آن‌كه مورد اختلاف است .\r\nبعد شافعى بيان مىكند كه وى مدّعى است كه اجماع اهل مدينه حجّت است و اين گفتارى ضعيف و بىپايه است و در اين باب نمونه‌هايى مىآورد .\r\nمثال اوّل : مالك گويد : همه‌ى مردم بر اين مطلب اجماع دارند كه سجده‌هاى قرآن يازده تا است و در كتاب « مفصل » چيزى از آن‌ها نيست . شافعى مىافزايد : از ابوهريره روايت شده است كه وى در سوره‌ى : « إذا السماء انشقت » به سجده مىافتاد .\r\nو عمربن‌خطاب در سوره‌ى : « و النجم إذا هوى » سجده كرده‌اند . در كتاب « المفصل » سجده‌هايى از پيامبر اكرم صلّىاللَّه‌عليه‌و [ آله 
  ] وسلّم و از عمر و از ابوهريره مىبينيم . كاش مىدانستم كه آن مردمى كه اجماع كرده‌اند كه در كتاب « المفصل » چيزى از اين‌ها ذكر نشده ، چه كسانى هستند . آن‌گاه يادآور مىشود كه اكثر فقيهان معتقدند كه در كتاب « المفصل » سجده‌هايى ذكر شده است .\r\nمثال دوم : مالك مىپندارد كه مردم اجماع كرده‌اند كه در سوره‌ى « حج » فقط يك سجده آمده است ، در حالى كه از عمر و پسرش روايت مىكند كه آنان دو جاى سوره حج سجده مىكردند .\r\nشافعى مىافزايد : اى كاش مىدانستم اين اجماع‌كنندگان كه نامشان برده نشده ، كيانند كه ما آنان را نمىشناسيم در حالى كه خداوند ، به هيچ‌كس تكليف نكرده كه دينش را از كسى بگيرد كه نمىشناسد .\r\nمثال سوم : روايتى كه مالك به ما خبر داد از ابوالزبير از عطاءبن‌ابىرباح كه از\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nابن‌عبّاس سؤال شد درباره‌ى مردى كه پيش از كوچ‌كردن از عرفات به منى با زنش نزديكى كند ، حكمش چيست ؟ او پاسخ داد كه بايد يك شتر قربانى كند . شافعى گويد :\r\nبه اين روايت بايد عمل شود . ولى مالك مىگويد : بر اين فرد واجب است يك حج و عمره كامل انجام دهد و يك شتر كفّاره دهد . مالك اين مطلب را از ربيعه و ثوربن‌زيد از عكرمه به گمان اين‌كه از ابن‌عبّاس روايت مىكند نقل كرده است . حال او اگر گفتار ابن‌عبّاس را به خاطر نظر ربيعه ترك كرده ، اين كار خطا و اشتباه است . و اگر به خاطر رأى عكرمه ترك كرده ، نبايد چنين باشد ، زيرا او درباره‌ى عكرمه خوش نظر نيست و براى هيچ‌كس پذيرش حديث او را روا نمىدارد . در حالى كه وى از سفيان از عطاء از ابن‌عبّاس ، خلاف آن را نقل مىكند و عطا در نظر او و ديگران ، مورد وثوق است . شافعى گويد : شگفتا ! كه او درباره‌ى عكرمه چنين سخنانى گفته ، و سپس خود را نيازمند قدرى از علم او مىداند كه با گفتارش هم‌آهنگ باشد ، با آن كه گاهى از او اسم مىبرد و گاهى درباره‌اش ساكت مىماند . لذا از ثوربن‌زيد از ابن‌عبّاس در مورد « رضاع و ذبائح مسيحيان عرب » و ديگر موارد روايت مىكند ، امّا از عكرمه نام نمىبرد ، در حالى كه اين سخن را ، ثور از عكرمه آورده ، و اين از امورى است كه اهل علم مىبايست آن را در نظر داشته باشند .\r\nاين است داستان برخى از چيزهايى كه شافعى آورده در كتابى كه در مقابل مالك نوشته است .\r\nالبته فرد معترض مىتواند بگويد : حاصل اين اعتراضات به دو نكته برمىگردد :\r\nاعتراض اوّل آن‌كه مالك حديث صحيح را نقل مىكند امّا به آن حديث عمل نمىكند ، زيرا اهالى مدينه عمل به آن را ترك كرده‌اند . لازمه‌ى اين سخن ، آن است كه بگوييم علماى مدينه بر خلاف گفتار رسول خدا عمل كرده‌اند كه اين هم جايز نيست .\r\nمالك مىتواند به اين اشكال پاسخ دهد و بگويد كه اين احاديث فقط از طريق علماى مدينه به ما رسيده است . اين عالمان يا عادل هستند يا عادل نيستند . اگر عادلند مىبايست معتقد شويم كه اين دانشمندان عادل ، چون ضعف اين احاديث را مىدانستند يا به خاطر ضعف در روايت يا آن‌كه ناسخ و يا مخصصّى براى آن ديده بودند ، به آن\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nروايت عمل نكردند . و به هر صورت ترك عمل به آن روايت واجب است .\r\nاگر بگويند : شايد آنان در ترك اين حديث معتقد به تأويل خطا و اشتباهى بودند و به خاطر آن تأويل خطا بدان عمل نكردند و در اين صورت ، از ترك عمل به حديث ، ضعفى در آن حديث پديد نمىآيد .\r\nمىگوييم : آن عده از عالمان مدينه كه قبل از مالك بودند ، به زمان رسول خدا صلى الله عليه و آله و سلم نزديك‌تر بودند ، با صحابه‌ى آن‌حضرت رفت و آمد بيشترى داشتند ، رغبت و تمايلشان در دين بيشتر بود و از انحراف و تمايل به باطل دور تر بودند . پس اتّفاق نظر همه‌ى عالمان مدينه بر يك نظريه و تأويل باطل بعيد است .\r\nامّا اگر بگوييم عالمان مدينه عادل نبودند ، در اين‌صورت طعن و ايراد بر آنان موجب طعن در حديث مىشود و ثابت مىكند كه لازمه‌ى دليلى كه ما آورديم ، آن است كه عمل عالمان مدينه را بر ظاهر خبر واحد ترجيح دهيم . اين ديگر قول به حجيّت اجماع آنان نيست ، بلكه گوياى آن است كه اگر عمل عالمان مدينه بر خلاف ظاهر حديثى باشد ، موجب قدح و ضعف در آن حديث مىگردد .\r\nاز جمله شواهدى كه گفتار ما را تأييد مىكند ، روايتى است كه بيهقى در كتاب « مناقب الشافعى » به اسنادش از يونس‌بن‌عبدالاعلى روايت كرده است كه گويد : در مورد مطلبى با شافعى مناظره كردم ، گفت : به خدا سوگند جز سخن خيرخواهانه به تو نمىگويم . هرگاه ديدى كه اهل مدينه مطلبى را مىگويند شكّى به دل راه مده كه آن مطلب حقّ است و هر آن چه كه در سينه‌ات جولان يافت و به تمام قوّت نيرومند بود ولى در مدينه براى آن مطلب اصلى نيافتى ، هرچند اصلى ضعيف باشد ، به آن اعتنا نكن و توجّهى به آن نداشته باش .\r\nو من مىگويم : اين گفتار در تقرير و تثبيت مذهب مالك صريح است .\r\nاعتراض دوم : مالك در هر جا كه نيازمند سخن عكرمه بود ، آن را مىآورد و در هر جا كه نيازى به آن نداشت ، آن را ترك مىكرد . اگر اين مطلب درباره‌ى وى درست باشد ، موجب ضعف و سستى در روايت و دين‌دارى او مىشود . اگر مطلب بدين‌گونه است ، چگونه براى شافعى روا باشد كه به روايات مالك تمسّك جويد ؟ و چگونه\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمىتواند بگويد : هرگاه سخن از آثار شود ، مالك ستاره است .\r\nاين مجمل مباحث در اين مطلب است .\r\n2 - شافعى به امامت و پيشوايى هارون‌الرشيد معتقد بود و او را به كلمه‌ى « اميرالمؤمنين » خطاب مىكرد . اين مطلب از اشكالهاى بزرگى است كه بر شافعى گرفته مىشود ، چنان‌كه ابونعيم در كتاب « حلية الابرار » در شرح حال شافعى گويد : حديث كرد ما را محمّدبن‌ابراهيم بن‌احمد از ابوعمرو عثمان‌بن‌عبداللَّه مدينى از احمدبن‌موسى نجار از ابوعبداللَّه محمّدبن‌سهل اموى از عبداللَّه‌بن‌محمّد بلوى كه گفت : هنگامى كه محمّدبن‌ادريس ( شافعى ) را به عراق آوردند ، او را شبانه سوار بر استرى بدون كجاوه و زين - در حالى كه طيلسانى ( عبايى سبزرنگ و از بالا تا پايين را گرفته ) بر خود افكنده و پاهايش به زنجير بسته بود - وارد كردند زيرا وى از همدستان عبداللَّه‌بن حسن‌بن حسن بود ، در صبح‌گاه روز دوشنبه دهم شعبان سال يك‌صد و هشتاد و چهار ، ابويوسف قاضى القضاة و محمّدبن‌الحسن رييس ديوان شكايات به ديدار هارون‌الرشيد رفتند كه نظريات اينان را قبول نداشت و از ديدگاه‌هاى آنان برگشته بود .\r\nاين دو نزد او رفته و درباره‌ى شافعى و شخصيت او به طور مفصّل سخن گفتند ، محمّدبن‌الحسن گفت : سپاس خداى را كه در سرزمين‌ها به تو مكنت داد و همه مردم را تسليم تو ساخت . فرمانت همواره مطاع و دستورت روا ، دعوتت آشكارا و امر الاهى هويدا باد ، هرچند كه سركشان را خوش نيايد . گروهى از ياران پراكنده عبداللَّه‌بن‌الحسن گرد هم آمده و به نيابت از سوى آنان فردى بود كه به او محمّدبن ادريس‌بن عبّاس‌بن عثمان‌بن شافع‌بن سائب‌بن عبيدبن‌عبد يزيدبن عبدالمطلب‌بن هاشم‌بن عبد مناف مىگويند . او مىپندارد كه نسبت به اين امر شايسته‌تر است . پناه بر خدا . مقامى است كه قدمش به آن جا نرسيده . زبان و گفتار و انديشه‌اى ژرف دارد . با زبانش به زودى تو را مىربايد و من از او ترسناكم . خداوند ، تو را از او در امان نگاه دارد و از لغزش‌هايت حفظ كند . آن‌گاه از سخن ايستاد .\r\nرشيد به ابويوسف گفت : اى يعقوب ! پاسخ داد : لبّيك يا اميرالمؤمنين . گفت : از گفتار محمّد چيزى هست كه قبول نداشته باشى ؟ ابويوسف جواب داد : محمّد در آن چه\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nكه گفت صادق است . آن مرد نيز همان‌گونه است كه گزارش كرده .\r\nرشيد گفت : بعد از دو نفر شاهد ديگر خيرى وجود ندارد و اقرارى رساتر از آزمايش نيست و گناهى براى يك فرد روشن‌تر از اين نيست كه گواهى دهد به چيزى كه از دشمنش پنهان مىدارد ، شما مأموريّت خود را خوب انجام داديد .\r\nآن‌گاه دستور داد شافعى را وارد كنند . وى آهنى را كه بر پايش بسته بود ، پيش روى وى قرار داد . بعد از آن‌كه كاملًا نشست و مردم همگى به او نگاه مىكردند ، روى به هارون‌الرشيد كرده و در حالى كه با كف دستش به حالت تسليم به او اشاره مىكرد گفت : السّلام عليك يا اميرالمؤمنين و رحمةاللَّه و بركاته . رشيد گفت : و عليك السّلام و رحمةاللَّه و بركاته ، سنّتى را آغاز كرده‌اى كه دستورى نسبت به اقامه آن نداشتى و ما فريضه‌اى را برگردانديم كه به ذات خود پابرجا بود . شگفت آورتر آن كه در حضور من بدون اجازه‌ام سخن گفتى .\r\nشافعى گفت : اى اميرمؤمنان ! خداوند متعال فرموده است :\r\n« وعداللَّه الّذين آمنوا منكم و عملوا الصّالحات لَيستخلفنّهُم فِى الارض كما استخلف الّذين من قبلهم و لَيُمكّنن لهم دينهم الّذي ارتضى لهم و ليُبدّلنَّهم من بعد خوفهم امناً » « 1 »\r\nخداوند كسى است كه هرگاه وعده‌اى دهد عمل مىكند . خداوند به من در روى زمين مكنت داد و بعد از ناامنى آرامش و امنيت به من بخشيد ، اى امير مؤمنان . رشيد گفت : آرى زمانى خداوند به تو امنيت داد كه من به تو امان دادم .\r\nشافعى گفت : من به تو بگويم كه تو خويشان خود را با شكنجه نمىكشى ، آن‌ها را از روى كينه و مكر دور نمىسازى و آزارشان نمىرسانى و هرگاه عذرى آوردند ، آنان را تكذيب نمىكنى !\r\nهارون‌الرشيد گفت : آرى چنين است . تو چه عذرى دارى با حالتى كه از تو مىبينم كه از حجاز به سرزمين عراق آمده‌اى ، ديارى كه خداوند به روى ما گشوده\r\n\r\n\r\n","description":"","footnote":"\r\n( 1 ) . نور ( 24 ) : 55 .\r\n","page_name":" 168 ","page_number":168},
  {"content":"\r\n\r\nاست . پيش از آن سرور و همسرت سركشى كرده بود و مردمان پست و بىشخصيت به دنبال او راه افتاده بودند و تو رييس آنان بودى . با وجود اين دليل كه داريم ، گفتارت چه سودى به حال تو دارد ؟ حال آن‌كه شهادت با اظهار توبه زيانى نمىرساند .\r\nشافعى گفت : اى امير مؤمنان . اگر تو از من بخواهى كه سخن گويم ، بر عدالت و انصاف سخن خواهم گفت . رشيد گفت : مىتوانى سخن گويى . شافعى گفت : به خدا سوگند ، اى امير مؤمنان ! اگر مىتوانستم بگويم كه چه بر من مىگذرد ، به تو شكايت نمىكردم . با سنگينى اين آهن و زنجير از سخن گفتن معذورم . اگر بر من منّت نهى و اين زنجير را بگشايى آن‌چه كه در دل دارم برايت خواهم گفت . و اگر امر ديگرى در نظر دارى ، دست تو فراتر و دست من فروتر است و خداوند بىنياز و ستوده است .\r\nرشيد به غلامش دستور داد . زنجير از دست و پاهاى او گشودند . وى بر زانوى چپش نشست ، پاى ديگرش را بالا گرفت ، شروع كرد به سخن گفتن و چنين گفت : به خدا سوگند اى امير مؤمنان ! به راستى ، اگر خداوند مرا زير پرچم عبداللَّه‌بن‌حسن محشور دارد - كه تو او را به خوبى مىشناسى و بزرگِ خاندان است كه به هنگام اختلاف خواسته‌ها و پراكندگى انديشه‌ها مقبول همگان است - براى من و هر مؤمنى محبوب‌تر از آن است كه مرا زير پرچم قطرىبن‌فجأه مازنى محشور كند .\r\nرشيد كه بر جايگاه تكيه داده بود ، از جاى برخاست و مرتّب نشست و گفت :\r\nراست گفتى و نيكو گفتى ، اگر به هنگام اختلاف آرا و انديشه‌ها ، زير پرچم مردى از خاندان رسول خدا صلّىاللَّه عليه‌وآله وسلّم و خويشاوندان او باشى ، بهتر و محبوب‌تر از آن است كه زير پرچم يك فرد خارجى حنفى باشى كه خداوند او را به ناگاه خواهد گرفت .\r\nاى شافعى به من خبر ده : چه دليلى دارى بر اين سخن كه تمام قريش امامند و تو خود ، از آنانى ؟\r\nشافعى گفت : اى امير مؤمنان ، اگر خودم را براى اين كار شايسته بدانم ، بر خدا به دروغ تهمت بسته‌ام . هيچ‌گاه چنين كلامى از من سر نزده است . كسانى را كه چنين گزارشى به تو داده‌اند ، حاضر كن كه روبرو گواهى دهند ، چرا كه گواهى دادن بايد حضورى باشد و غير از آن اعتبارى ندارد ، هارون‌الرّشيد به آن دو نفر نگاه كرد . وقتى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nديد سخنى نمىگويند ، مطلب را فهميد ، از آنان چشم برداشت و به شافعى گفت : تو راست مىگويى ، ديدگاهت درباره‌ى كتاب خدا چيست ؟\r\nشافعى گفت : درباره‌ى كدام كتاب خدا از من مىپرسى ؟ خداوند هفتاد و سه كتاب بر پنج پيامبر فرستاده است و كتاب موعظه پيامبر را فرستاد و او ششمين پيامبر بود . نخستين تن حضرت آدم عليه السلام بود كه بر او سى كتاب فرستاد كه همه‌ى آن‌ها مثال‌ها بود . بر اخنوخ يعنى حضرت ادريس شانزده صحيفه فرستاد كه همه شامل حكم و دستور و علم ملكوت اعلى است . بر حضرت ابراهيم هشت صحيفه فرستاد كه شامل حكم و دستور بود و واجبات و هشدارها را در آن تفصيل داده بود . بر حضرت موسى تورات را فرستاد كه هشدار و موعظه در آن بود ، بر حضرت عيسى انجيل را فرستاد تا اختلافاتى را كه بنىاسرائيل در تورات داشتند ، براى آن‌ها آشكار كند . بر حضرت داوود كتابى فرستاد كه همه‌اش دعا و پند و اندرز براى خودش بود تا او را از اشتباهش برهاند .\r\nبراى ما در آن كتاب حكم و دستورى نبود و فقط موجب بيدارى حضرت داوود و خوانندگان آن بعد از او بود . سرانجام ، بر حضرت محمّد صلى الله عليه و آله و سلم قرآن را فرستاد و ديگر كتاب‌ها را در آن جمع كرده و فرمود : « تبياناً لكلّ شىء » « 1 » و « هدى و موعظة » « 2 » « احكمت آياته ثمّ فصلت » « 3 »\r\nرشيد به او گفت : كتاب خدا را براى من شرح و تفصيل بده كه بر پسرعمويم رسول خدا - درودخدابراو [ و خاندانش 
  ] باد نازل كرد و ما را به پذيرش آن و به عمل به محكمات و ايمان به متشابهات آن امر فرمود .\r\nپاسخ داد : كدام آيه از من مىپرسى ؟ محكمش يا متشابهش ، تقديمش يا تأخيرش ، ناسخش يا منسوخش ، آن‌چه حكمش ثابت مانده و تلاوتش منسوخ شده يا آن‌چه تلاوتش ثابت مانده و حكمش برداشته شده است ، ضرب‌المثل‌هايى كه خداوند آورده ، نمونه‌هايى كه به عنوان عبرت ذكر كرده ، آياتى كه سرگذشت امّت‌هاى گذشته در\r\n\r\n\r\n","description":"","footnote":"\r\n( 1 ) . نحل ( 16 ) : 89 .\r\n( 2 ) . آل‌عمران ( 3 ) : 138 .\r\n( 3 ) . هود ( 11 ) : 1 .\r\n","page_name":" 170 ","page_number":170},
  {"content":"\r\n\r\nآن‌ها آمده و يا مواردى كه خداوند ، ما را از ارتكاب كارهاى آنان برحذر داشته است .\r\nرشيد هم‌چنان مىگفت تا اين‌كه هفتاد و سه حكم را در قرآن براى او برشمرد .\r\nرشيد به او گفت : واى بر تو اى شافعى ! آيا علم تو بر همه‌ى اين موارد احاطه دارد ؟\r\nگفت : يا اميرالمؤمنين ، آزمايش براى دانشمند ، مانند آتش است براى نقره كه خوب و بدش از هم جدا مىگردد ، اينك من در حضور توام ، مرا امتحان كن .\r\nرشيد به او گفت : خيلى خوب است كه آن‌چه را كه تو گفتى من باز گويم . بعد از اين مجلس ، ان‌شاءاللَّه از تو خواهم پرسيد .\r\nسپس رشيد پرسيد : ديدگاه تو درباره‌ى سنّت رسول خدا صلى الله عليه و آله و سلم چيست ؟\r\nشافعى به او گفت : من از سنّت رسول خدا قدر واجب را مىدانم كه ترك كردن آن‌ها همانند ترك دستورهاى خداوند در قرآن - جايز نيست . آن‌چه كه در سنّت به مناسبت تأديب و يا در مورد فرد خاصّى وارد شده است ، عموميت ندارد . ولى هرچه كه به صورت عام وارد شده است ، شامل خاصّ نيز مىشود . امّا چند عنوان شامل عموم نمىشود : آن‌چه در پاسخ سؤال‌كننده مخصوص از ناحيه‌ى آن‌حضرت صادر شده است ، آن‌چه به خاطر لبريز شدن علوم از سينه‌ى پيامبر ابتدا گفته شده ، آن‌چه حضرت ويژه خود ساخته و ديگران را از آن معاف كرده و بار ديگران را خود به دوش كشيده و آن‌چه را كه يادآورى آن شايسته آن‌حضرت نبوده است و خود آن‌حضرت از آن‌ها اسم نبرده است . . .\r\nرشيد گفت : اى شافعى ! از سنّت رسول خدا خود به ترتيب اسم بردى و جايگاه هر يك را به خوبى بيان كردى . ما نيازى به تكرار آن نداريم و ما و حاضران مىدانيم كه تو در جايگاه و موضع خود قرار گرفته‌اى .\r\nشافعى به او گفت : فضلى كه خدا بر ما و بر ديگران كرده است ، از آنِ تو باشد ، ما به رسول خدا صلى الله عليه و آله و به تو شرافت يافتيم .\r\nرشيد گفت : از علوم عربيت چه مىدانى ؟ گفت : پيدايش و طبيعت ما با آن شروع شده ، زبانمان با آن به حركت آمده و به‌سان زندگى ما گشته و جز به سلامت پايان\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nنمىپذيرد . عربيت جز براى اهلش تسليم نيست . من در حالى چشم به دنيا گشودم كه اشتباه در گفتار را نمىدانستم . بلكه به مانند كسى بودم كه دردى ندارد تا نيازى به دوا داشته باشد ، لذا دوا براى او مناسب نيست و به خوبى و كمال زندگى مىكند . قرآن مجيد هم در باره‌ى من به همين مطلب گواهى داده است . آن‌جا كه فرمود : « و ما ارسلنا من رسول إلا بلسان قومه » مقصود از اين قوم ، قريش بود و من و تو از آن‌هاييم ، اى امير مؤمنان كه نژاد برگزيده و ريشه و تبار گرامى و و الا هستيم . تو اصل و ريشه‌اى و ما شاخه‌ايم . و رسول خدا - كه درو دو رحمت خدابر اوباد - مفسّر و مبيّن بود و دوستانمان به وسيله‌ى آن حضرت گرد هم آمدند . ما فرزندان اسلاميم و منسوب به آنيم و به آن خوانده مىشويم .\r\nرشيد گفت : راست گفتى و خداوند در تو بركت ايجاد كند . . . « 1 »\r\nرازى گويد : فصل سوم در مناظره‌اى است كه بين او و محمّدبن‌حسن در اين موضوع برگزار شده است : « آورده‌اند كه شافعى هنگامى كه به همراه علوىها از يمن احضار شد و به درِ خانه‌ى رشيد رسيد ، پاسى از شب گذشته بود و ده نفر ده نفر به حضور رشيد مىرسيدند . او يك نفر يك نفر آنان را سر پا نگاه مىداشت ، از پشت پرده با آنان سخن مىگفت و دستور مىداد كه گردنِ آنان را بزنند . شافعى گويد : چون نوبت من رسيد ، گفتم : اى اميرالمؤمنين بنده و نوكر و خدمتگذارت محمّدبن‌ادريس هستم .\r\nگفت : اى غلام گردنش را بزن . گفتم اى امير مؤمنان ، گويا مرا به انحراف از خود و گرايش به علويان متّهم مىكنيد ؟ ! براى شما مثالى مىزنم ، چه مىفرماييد در باره‌ى مردى كه دو پسرعمو دارد : يكى از آن دو را با خود همراه و در نسب با خود شريك ساخته و مىپندارد مالش بدون اجازه‌اش و دخترش بدون ازدواج بر او حرام است و ديگرى مىپندارد كه او از مقامش فروتر و به‌سان بنده‌ى او است . اين مرد به كدامين يك از آن دو تمايل خواهد داشت ؟ اين مطلب مثال شما و علويان است .\r\nهارون‌الرشيد اين سخن را سه بار تكرار كرد ، و من از اين معنى به الفاظ گوناگون تعبير كرده‌ام .\r\n\r\n\r\n","description":"","footnote":"\r\n( 1 ) . حلية الاولياء ، ذيل محمّدبن‌ادريس شافعى .\r\n","page_name":" 172 ","page_number":172},
  {"content":"\r\n\r\nبديهى است كه هارون الرشيد ، پيشوايى باطل و ناحق است . تبهكارىهايش چهره‌ى تاريخ را سياه كرده و خلاف‌كارىهايش نياز به يادآورى ندارد و بيشتر از حدّ شمارش است و بىترديد ، هر كس به چنين امام و پيشوايى رضايت دهد ، كافر است . به اين مطلب عدّه‌ى زيادى گواهى داده‌اند از جمله ابوشكور محمّدبن عبدالسعيد سلمى حنفى در كتاب « التمهيد فى بيان التوحيد . »\r\n\r\n12 - نشانه‌هاى ساختگى بودن بر اين حديث آشكار است\r\nنشانه‌ها و علائم جعل و ساختگى بودن اين حديث روشن و آشكار است ، از جمله :\r\nيكم : تقدّم سه نفر در خلقت بر حضرت آدم ، مستلزم آن است كه آنان بر حضرت آدم و بر ديگر پيامبران غير از پيامبر گرامى اسلام برترى داشته باشند ، كه اين مطلب به اجماع باطل است .\r\nدوم : اين سه نفر پيش از بعثت پيامبر اسلام ، كافر و بت‌پرست بودند . مخالفت و درگيرى آنان با آن حضرت از مسلّمات تاريخ است ، هر چند كه اين مطلب را نسبت به نخستينِ آن‌ها نفى كرده و پنداشته‌اند كه او مسلمان بوده و آن را از ضروريات مىدانند و در اين باره هيچ‌يك از اهل سنّت ترديدى ندارد .\r\nدرباره‌ىكسانى كه سابقه‌ى كفرشان مسلّم‌است ، چگونه‌مىتوان‌گفت كه در طرف راست عرش خدابوده و از همان حقيقتى خلق شده‌اند كه پيامبر اكرم آفريده شده است ؟\r\nسوم : در نزد همگان مسلّم و قطعى است كه پدران اين سه خليفه همگى كافر بوده‌اند . و بر فرض مسلمان بودنِ ابوقحافه در ظاهر ، ترديد نيست كه پدرِ دومى و سومى كافر زيسته و بر كفر مرده‌اند . چگونه مىتوان اين اصلاب كافره را پاك دانست ، چنان‌كه سازنده اين حديث ادّعا كرده است ؟ و چگونه مىتوان صدور چنين دروغى را از رسول خدا صلى الله عليه و آله و سلم درست پنداشت ؟ ؟\r\nبسا شگفتى است از اينان كه چگونه بر اين گونه احاديث ساختگى تكيه كرده‌اند در حالى كه احاديث صحيحه‌اى را كه در فضيلت على عليه السلام وارد شده ، مانند حديث\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n« طير » ، « ولايت » و « مدينةالعلم » را نپذيرفته‌اند ؟ !\r\nاز دهلوى شگفت نيست ، زيرا او خود به ضعف آن حديث به طور مجمل اشاره كرده ، ولى تعصّبش او را واداشته كه از هر راهى كه بتواند استدلالات شيعه را ردّ كند .\r\nولى از شافعى تعجّب مىكنيم كه چگونه اين سخن گزاف را نقل كرده است ! !\r\n\r\n13 - حديثِ ساختگىِ ديگرى در فضيلت شيخين\r\nبرخى از راويان سنّى حديثى ديگر در فضيلت عمر از ابوهريره نقل كرده‌اند بدين‌مضمون كه خداوند حضرت رسول صلى الله عليه و آله را از نورى آفريده و ابوبكر را از نور او خلق كرده و عمر را از نور ابوبكر آفريده است .\r\nاين حديث در نزد محقّقان اهل سنّت ، مجعول و ساختگى است .\r\nاين عين عبارت و كلماتى است كه در اين باره آورده‌اند :\r\nسيوطى گويد : ابونعيم در امالى خود از محمّدبن محمّدبن عمروبن زيد به صورت املا ، از احمدبن‌يوسف ، از ابوشعيب صالح‌بن‌زياد ، از احمدبن‌يوسف منبجى از ابوشعيب سوسى ، از هيثم‌بن‌جميل ، از مقبرى ، از ابومعشر ، از ابوهريره ( به صورت مرفوع ) روايت كرده است كه رسول خدا صلى الله عليه و آله و سلم فرمود :\r\nخداوند مرا از نور خودش آفريد و ابوبكر را از نور من و عمر را از نور ابوبكر و امّتم را از نور عمر خلق كرده و عمر چراغ اهل بهشت است .\r\nابونعيم گويد : اين حديث باطل است . ابومعشر و ابوشعيب متروك مىباشند .\r\nو در ميزان الاعتدال گويد : اين خبر دروغ است . هيچ يك از سه نفر ، آن را نقل نكرده‌اند و به نظر من آفت حديث در مورد منبجى است كه شناخته نشده است . « 1 »\r\nدر كتاب « تنزيه الشريعة » چنين عبارتى آمده است :\r\n\r\n\r\n","description":"","footnote":"\r\n( 1 ) . الموضوعات تأليف سيوطى ، ( خطى ) . بايد دانست كه حديث مرفوع ، حديثى است كه از وسط اسناد ، افرادى را حذف كنند . متروك به آن راوى گويند كه حديث شناسان او را كنار گذاشته باشند . مقصود از سه نفر ، نويسندگان سه كتاب از كتب صحاح هستند . مسلم ، بخارى ، نسائى . ( مترجم )\r\n","page_name":" 174 ","page_number":174},
  {"content":"\r\n\r\nخداوند مرا از نورش آفريد و ابوبكر را از نور من و عمر را از نور ابوبكر و امّتم را از نور عمر آفريد و عمر چراغ اهل بهشت است .\r\nابونعيم درامالى خود ، آن را از ابوهريره نقل كرده و گفته است : اين حديث باطل است .\r\nذهبى گويد : اين دروغ است . « 1 »\r\nوقتى به اعتراف ابونعيم و ذهبى و سيوطى و ابن‌عرّاق اين حديث ساختگى باشد ، به طريق اولى خبر آفرينش آن سه نفر پيش از خلقت حضرت آدم و همراهى آنان با رسول خدا صلى الله عليه و آله و سلم بر طرف راست عرش ، دروغ خواهد بود .\r\nنمىدانم چرا دهلوى و غير او براى معارضه با حديث نور ، به اين حديث استدلال نكرده‌اند ؟ بعيد نيست كه از آن اطّلاع نداشته باشد و گرنه دهلوى بر طبق عادتش در تمسّك به احاديث ساختگى ، آن را مىآورد . همان‌گونه كه صاحب فصل الخطاب مىگويد : در كتاب فردوس الاخبار آمده است : ابن‌عبّاس از رسول خدا صلى الله عليه و آله و سلم روايت كرده است كه فرمود : همانا خداوند عزّوجلّ مرا از نور خودش خلق كرده و ابوبكر را از نور من و عمر را از نور ابوبكر و همه‌ى مؤمنان را از عمر آفريد .\r\n\r\nابطال تأييد حديث شافعى به حديث ديگر\r\nدهلوى گويد : تأييد مىكند آن را حديث مشهور كه : ارواح ، لشكريانى آماده‌اند .\r\nكه آن‌چه از آن‌ها كه يكديگر را شناخته باشند ، با يك‌ديگر الفت مىگيرند . و آن‌چه از آن‌ها كه يك‌ديگر را نشناخته باشند ، با هم اختلاف مىيابند .\r\nدر پاسخ مىگويم :\r\n\r\n1 - كابلى اين تأييد را ادّعا نكرده است\r\nكابلى اين تأييد را ادّعا نكرده است ، بلكه فقط به ذكر آن حديثِ خيالى اكتفا نموده و گويد : « و در اسنادش كسى كه متّهم به دروغ‌گويى باشد وجود ندارد . »\r\n\r\n\r\n","description":"","footnote":"\r\n( 1 ) . تنزيه الشريعة عن الاحاديث الموضوعة 1 : 337 .\r\n","page_name":" 175 ","page_number":175},
  {"content":"\r\n\r\nكابلى مىافزايد : « فرض مىكنيم كه اين‌گونه اخبار و روايات ثابت شود ، ولى در اين‌گونه امور نمىتوان به آن‌ها احتجاج و استدلال كرد . و اين ظاهر و آشكار است . »\r\nمخاطب ما « دهلوى » تأييدش را به اين حديث افزوده است ، لكن روشن و بديهى است كه اين تأييد دليلى ندارد ، زيرا بين اين دو حديث هيچ‌گونه تناسبى نيست نه از نظر منطوق و نه از نظر مفهوم ، و هيچ‌گونه دلالتى بر آن ندارد . . . و شايد به همين دليل است كه « كابلى » اصلًا به آن توجّهى نكرده است .\r\n\r\n2 - معناى حديث بطلان اين ادّعا را روشن مىكند\r\n« شيخ عبدالحق دهلوى » در مورد معناى حديث چنين گويد :\r\n« در متن ( كتاب مشكاة ) آمده است : ارواح ، لشكريانى آماده‌اند . هرچه از آن‌ها كه يك‌ديگر را شناخته باشند ، با يك‌ديگر الفت مىگيرند و آن چه از آن‌ها كه يكديگر را نشناخته باشند ، با هم اختلاف مىيابند . »\r\nاين حديث مىرساند كه ارواح ، عَرَض نيستند و پيش از بدن‌ها موجود بوده‌اند .\r\nالبتّه از اين مطلب ، قديم بودن آن‌ها ثابت نمىشود . لكن اين عقيده را كه ارواح بعد از تكميل بدن و تسويه‌ى آن آفريده مىشود ، باطل مىكند مگر اين كه مقصود از آفرينش پيش از بدن ، تقدير و مقدّر شدن آن‌ها باشد . اين معنى با ظاهر حديث كاملًا مخالفت دارد ، بلكه در برخى از احاديث آمده است كه : ارواح دو هزارسال پيش از ابدان آفريده شده‌اند .\r\nنيز بر اين مطلب دلالت دارد كه در آغاز آفرينش ، دو حالت داشته‌اند : انس داشتن و اختلاف داشتن به اعتبار موافقت و مخالفت در صفات . هم‌چنين مىرساند كه بدن‌هاى كه ارواح در آن‌ها باشند ، در دنيا با هم ملاقات كرده و با هم انس مىگيرند و بر طبق آفرينش پيشين ، با يك‌ديگر اختلاف مىيابند : نيكوكار نيكان را دوست مىدارد و بدكاران بدكار را . و اگر چيزى عارض شد كه مقتضى غير از آن بود ، به آن بازمىگردد .\r\nهر يك از آنان كه قبل از تعلّق به بدن‌ها ، آن‌ها را شناخته باشد ، در اين دنيا با آن‌ها الفت مىگيرد ، مثل كسى كه دوستش را گم كرده باشد و بعد از مدّتى به او برسد . و هر يك از\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nارواح كه قبلًا با كسى بيگانه باشد ، بعد از تعلّق نيز با آن بيگانه خواهد بود . و اين آشنايى و عدم آشنايى الهاماتى است از سوى خداوند متعال ، بدون اين‌كه متوجّه سابقه‌ى خود بشوند . » « 1 »\r\nاين توجيه و شرح حديث چه تأييدى نسبت به حديث خلقت ابوبكر و عمر از نور پيامبر دارد كه جناب « دهلوى » مدّعى آن است ؟ و چرا دهلوى وجه تأييد را ولو به صورت اجمال بيان نكرده است ؟\r\nظاهراً مقصود حديث به نظر او ، آن است كه آشنايى و الفت‌گيرى در عالم ابدان مىرساند كه در عالم ارواح ، آشنايى و شناختى بوده است و شناخت يكديگر مستلزم آن است كه در يك جا باشند . و از آن جا كه خلفا در آن عالم در خدمت رسول خدا صلى الله عليه و آله و سلم بوده‌اند ، ارواحشان با روح آن حضرت در آن جا بوده‌اند . اين همراهى بدان معنى است كه ارواح آنان هم‌چون روح رسول خدا پيش از خلقت آدم خلق شده باشد .\r\nلكن بطلان اين استدلال كاملًا روشن و واضح است ، زيرا لازمه‌ى اين استدلال آن است كه خلقت همه‌ى صحابه حتّى عمروبن‌عاص و معاويةبن ابىسفيان و مغيرةبن‌شعبه و ديگر تبهكارانى كه به پندار دهلوى و پيشينيانش ، با رسول خدا ائتلاف و آشنايى داشته‌اند ، بلكه خلقت ديگر مسلمانان و مؤمنان به آن حضرت بر خلقت حضرت آدم و ديگر پيامبران عليهم الصلاة و السلام مقدّم باشند و ارواح همگى آنان در كنار روح آن حضرت ، در سمت راست عرش الاهى باشند . . . و اين مطلب به اجماع باطل است .\r\n\r\n3 - عمر ، پيش از آن كه مسلمان شود ، نسبت به رسول خدا صلى الله عليه و آله و سلم سخت‌گير بود\r\nچگونه مىتوان باور داشت كه روح عمربن‌خطاب با روح حضرت رسول قبلًا ائتلاف داشته است ، با اين‌كه پيوسته به فكر ضربه زدن بر آن حضرت بوده و حتّى در\r\n\r\n\r\n","description":"","footnote":"\r\n( 1 ) . اللّمعات فى شرح المشكاة . باب حبّ فى اللَّه .\r\n","page_name":" 177 ","page_number":177},
  {"content":"\r\n\r\nلحظه‌ى تظاهرش به اسلام با آن حضرت دشمنى داشت ؟\r\nدر كتاب « ازالة الخفاء » اين عبارت آمده است : « از انس روايت شده است كه گويد : عمر - در حالىكه شمشيرش را به كمر بسته بود - خارج شد . مردى از قبيله‌ى بنىزهره به او رسيده و گفت : اى عمر به كجا مىروى ؟ پاسخ داد : مىخواهم محمّد را بكشم ، گفت : چگونه از خاندان هاشم و بنىزهره در امان خواهى ماند ؟ عمر به او گفت :\r\nتو را نمىبينم مگر اين كه كودكى كرده و دينت را كنار گذاشته‌اى ؟ گفت : آيا چيزى به تو نشان بدهم كه موجب شگفتى تو شود ؟ ! خواهر و شوهر خواهرت كودكى كرده و دين تو را ترك كرده‌اند . عمر خشمگينانه نزد آنان رفت ، در حالىكه حباب كنار آنان بود .\r\nحبّاب ، صداى عمر را كه شنيد ، درون خانه پنهان شد . وى وارد خانه شده و گفت : اين چه صدايى بود كه از شما مىشنيدم ؟ ! آنان سوره طه را قرائت مىكردند . گفتند : از سخنانى كه تو به ما گفته بودى تجاوز نمىكند . گفتند : شايد شما نادانى كرده و كودك شده‌ايد . شوهر خواهرش به او گفت : اى عمر اگر حق در غير دين تو باشد ، چه بايد كرد ؟\r\nعمر بر او جهيده و به شدّت او را زير لگد گرفت . خواهرش جلو آمد كه او را از شوهرش باز دارد . چنان بر او سيلى زد كه صورتش خونى شد . » « 1 »\r\nدر همين كتاب چنين آمده‌است : « از زهرى روايت شده‌است كه عمربن‌خطاب نسبت به رسول خدا صلى الله عليه و آله و سلم خيلى سخت‌گير بود . به راه افتاد تا به آن حضرت نزديك شد . . . » « 2 »\r\nمحمّدبن‌حبيب به اسنادش روايت كرده كه زيدبن‌خطاب گويد : « از جمله داستان‌هاى جنگى كه بين عدىبن‌كعب در اسلام بود ، آن است كه اباالجهم‌بن حذيفةبن غانم در دوران جاهليّت ، از رجال قريش بود و با عمربن‌خطاب - پيش از آن كه مسلمان شود - نسبت به دشمنى و مخالفت با رسول خدا صلى الله عليه و آله و سلم در يك حدّ و اندازه بود . خداوند عمر را به مسلمان شدن گرامى داشت . » « 3 »\r\n\r\n\r\n","description":"","footnote":"\r\n( 1 ) . ازالة الخفاء فى سيرة الخلفا .\r\n( 2 ) . ازالة الخفا فى سيرة الخلفا .\r\n( 3 ) . المنتقى : 362 .\r\n","page_name":" 178 ","page_number":178},
  {"content":"\r\n\r\nدر سيره ابن‌هشام عبارتى آمده كه خلاصه‌اش اين است :\r\n« ابن‌اسحاق گويد : بر اساس اخبارى كه به من رسيده ، نحوه‌ى مسلمان شدن عمر چنين بوده است كه خواهرش فاطمه دختر خطاب همسر سعيدبن زيدبن عمربن نفيل بود كه هر دو نفر مسلمان شده بودند و اسلام خود را از عمر پنهان مىكردند . نعيم‌بن عبداللَّه تحام مردى از قوم و قبيله او بنىعدى بن‌كعب بود كه مسلمان شده بود ، او هم مسلمان بودن خود را از ترس قوم و قبيله‌اش پنهان مىداشت . حباب بن‌ارت به نزد فاطمه دختر خطاب رفت‌وآمد مىكرد و قرآن به او مىآموخت . روزى عمر در حالى بيرون آمد كه شمشيرش را از نيام درآورده و رسول خدا و يارانش را هدف گرفته بود و به او گفته بودند كه حضرتش در خانه‌اى نزديك كوه صفا به همراه حدود چهل نفر زن و مرد از يارانش در خانه‌اى اجماع كرده‌اند . در آن روز حمزةبن‌عبدالمطلب و ابوبكربن ابىقحافه و علىبن‌ابىطالب همراه با عدّه‌اى ديگر از مسلمانانى كه به حبشه نرفته بودند ، در خدمت حضرت به سر مىبردند . نعيم‌بن‌عبداللَّه با عمر ملاقات كرد و گفت : كجا مىخواهى به روى ؟ ! عمر پاسخ داد : به سوى محمّد ، اين جوانى كه بين قريش تفرقه افكنده ، عقول را از كار انداخته ، بر دين آن‌ها عيب گرفته و خدايان آن‌ها را ناسزا گفته ، مىروم تا او را بكشم . نعيم به او گفت : به خدا سوگند كه خود را گول زده‌اى ، مگر فكر مىكنى كه اگر تو محمّد را بكشى ، فرزندان عبد مناف دست از تو برداشته و مىگذارند روى زمين راه به روى ؟ آيا به سوى خانواده‌ات برنمىگردى كه كار آنان را سامان دهى ؟ !\r\nعمر گفت : كدامين اهل بيتم ؟ گفت : شوهر خواهر و پسر عمويت سعيدبن زيدبن عمرو و خواهرت فاطمه بنت‌الخطاب . آنان مسلمان شده و پيرو دين محمّد گشته‌اند ، تو اوّل به آنان رسيدگى كن . » « 1 »\r\nبه هر حال ، اين حديث هرگز آن حديث ساختگى را تأييد نمىكند .\r\n\r\n\r\n","description":"","footnote":"\r\n( 1 ) . سيره ابن‌هشام 1 : 343 .\r\n","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n\r\nدلالت حديث نور\r\nدهلوى گويد : « بعد از تمام اين سخنان ، نكته آن است كه حديث بر آن‌چه كه آنان مدّعى آنند ، دلالت نمىكند . »\r\nدر پاسخ مىگويم : كابلى در ردّ حديث نور ، به همين نكته اكتفا كرده كه با آن حديث ساختگى معارض است . او چنين پنداشته كه اين‌گونه اخبار و احاديث ، بر فرض صحّت ، در اين گونه موارد قابل استناد و استدلال نيستند . ولى دلالت اين حديث را بر آن‌چه كه مورد نظر شيعه است ، به صراحت مانع نشده است . لكن دهلوى دلالت حديث را نيز منع كرده و طبق عادت ديرينه‌ى خود در انكار حقايق و مخالفت با واقع رفتار كرده است .\r\nما در اين‌جا بعضى از وجوه و جهاتى را در تأييد بر دلالت اين حديث مىآوريم تا بصيرت انصاف‌گران و ايمان مؤمنان را بيفزايد . باشد كه منكران سركش با توجّه به آن ، به راه راست هدايت يابند و راه مؤمنان را پيروى كنند . و خداوند ، توفيق دهنده و يارى كننده است . اينك چنين گوييم :\r\n\r\n1 - تصريح به خلافت حضرت على در اين حديث\r\nدر بسيارى از اين احاديث بر خلافت حضرت على عليه السلام تصريح شده كه روايت گروه‌هايى از دانشمندان اهل سنّت را در بخش اوّل از اين كتاب آورديم و در اين جا با اشاره به برخى از آن عبارات بسنده مىكنيم :\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nعبارت : « ففّى النبوّة و فى علىّ الخلافة » نبوّت در من و در على خلافت است .\r\nاين عبارت در روايت اينان آمده است :\r\n1 - ابوالحسن ابن‌مغازلى واسطى در : « مناقب اميرالمؤمنين عليه السلام »\r\n2 - شيرويه ديلمى در « فردوس الاخبار »\r\n3 - سيد على همدانى در « المودّة فى القربى » و « روضة الفردوس »\r\n4 - سيد محمود گيسو دراز در كتاب « الاسمار »\r\n5 - احمدبن‌ابراهيم در : « جواهر النفائس »\r\n6 - واعظ هروى در « رياض الفضائل »\r\nهمين مضمون ، به لفظى ديگر وارد شده :\r\nكان اسمى فى الرسالة و النبوة و كان اسمه فى الخلافة و الشجاعة\r\nاين مطلب در روايت حموينى در فرائد السمطين آمده است .\r\n\r\n2 - تصريح به وصايت حضرت على عليه السلام در اين حديث\r\nبه وصايت حضرت على عليه السلام در متن حديث با اين عبارت تصريح كرده است :\r\n« فأخرجنى نبيّاً و اخرج عليّاً وصيّاً » : مرا پيامبر و على را به عنوان وصى بيرون آورد .\r\nدر روايت حافظ « ابن‌المغازلى » در باب « مناقب اميرالمؤمنين » .\r\nهمچنين به لفظ « و كان لى النبوّة و لعلىّ الوصيّة »\r\nدر روايت : احمدبن محمّدبن احمد حافى حسينى شافعى در كتاب « التبر المذاب »\r\n\r\n3 - فرشتگان و ديگر موجودات ، از آن نور ، تسبيح پروردگار را آموختند\r\nبخشى از عبارات موجود در حديث نور ، بر اين مطلب دلالت دارند كه آن نور تسبيح و تقديس پروردگار مىكرد و مطيع و فرمانبردار خداوند بود .\r\nعبارت حديث ابن‌عبدالبرّ در « بهجة المجالس » چنين است : من و على از يك نور آفريده شديم كه در سمت راست عرش ، خداوند را تسبيح مىكرد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nدر حديث ابن‌مغازلى در « المناقب » چنين است : سلمان از رسول خدا صلى الله عليه و آله و سلم نقل مىكند كه فرمود :\r\n« من و على يك نور بوديم در پيشگاه خداوند متعال . و آن نور ، خداوند را تسبيح مىكرد . »\r\nدر حديث « ديلمى » در كتاب « الفردوس » آمده است :\r\n« من و على نورى بوديم در پيشگاه پروردگار مطيع و فرمانبردار او را تقديس و تسبيح مىكرديم . »\r\nدر حديث « ابن‌اسبوع » در كتاب « الشفاء » آمده است :\r\n« من و على از يك نور آفريده شديم كه آن نور در كنار عرش ، خداوند را تسبيح مىكرد . »\r\nدر حديث حموينى از ابوهريره نقل شده است كه :\r\n« هنگامى كه خداوند متعال آدم ابوالبشر را آفريد و از روح خود در او دميد ، حضرت آدم بر سمت راست عرش توجّه كرد : نورى را در پنج شكل در حال سجود در ركوع ديد . »\r\nبنابراين هرگونه تسبيح و تقديسى كه از حضرت آدم و ديگر پيامبران الاهى عليهم السلام و افراد بشر سر زده و مىزند ، از روى اقتدا و پيروى از آنان بوده و عمل به سنّت آنان كرده‌اند . مىدانيم كه رسول خدا صلى الله عليه و آله و سلم فرمود :\r\n« هر كس سنّت نيكويى را بنا نهد ، پاداش او و هر كسى كه تا روز قيامت به آن سنّت عمل كند ، به آن شخص خواهد رسيد . »\r\nبدين‌روى ، هر پاداشى كه براى مؤمنان به دست آيد ، همان پاداش براى حضرت رسول صلى الله عليه و آله و سلم و على عليه السلام ثابت خواهد بود ؛ زيرا آن دو بزرگوار بودند كه اين سنّت پسنديده را بنيان نهادند و اين فضيلت و رتبه‌ى والايى است كه هيچ يك از جهانيان به آن رتبه نرسيده است .\r\nسبكى در باب نهم از كتاب « شفاء الاسقام » احاديث دلالت كننده بر زنده‌بودن پيامبران را مىآورد . آن‌گاه مىافزايد : و كتاب عزير نيز بر اين مطلب دلالت مىكند .\r\nخداوند متعال فرموده است :\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n« و لا تحسبنّ الّذينَ قتلوا في سبيل اللَّه أمواتاً بل أحياء عند ربّهم يُرزقون » « 1 »\r\nوقتى زنده بودن در مورد شهيد ثابت باشد ، در مورد حضرت رسول از چندين جهت ثابت مىشود :\r\nيكى آن كه مقام و الا به شهيد ، از آن جهت داده شده كه به او احترام و اكرامى گذارده شود ، با آن كه رتبه‌اى بالاتر از رتبه‌ى پيامبران نيست و بىترديد ، پيامبران از همه‌ى شهيدان برتر و كامل‌تراند و محال است كه كمالى براى شهيدان ثابت شود امّا براى پيامبران حاصل نشود ، مخصوصاً اين گونه كمالى كه موجب زيادتى در قرب و نزديكى به خدا و انس گرفتن با خداى علىّ اعلى است .\r\nدوم : اين رتبه براى شهيدان به عنوان اجرو پاداش جهاد وجانفشانى آنان در راه خدا است و اين رسول خدا صلى الله عليه و آله و سلم است كه اين سنّت رابنيان نهاده و ما را به آن فراخوانده و به اذن وتوفيق خداوند ما رابه سوى آن ره‌نمون شده و آن حضرت خود فرموده است :\r\n« هر كس سنّت نيكويى را بنا نهد ، پاداش آن سنّت و اجر هر كسى كه تا روز قيامت به آن عمل كند از او خواهد بود . و هر كس سنّت زشتى را بنا نهد ، پىآمد و گناه آن و گناه هر كسى كه به آن عمل كند تا روز قيامت از او خواهد بود . »\r\nو آن حضرت نيز فرموده است :\r\n« هر كس به راه راست هدايت كند ، اجر و پاداش همه‌ى كسانى كه از او پيروى كرده‌اند براى او هم خواهد بود ، بدون آن‌كه از پاداش آنان چيزى كم شود .\r\nو هر كس به گمراهى رهنمون باشد ، گناه همه‌ى كسانى كه از او پيروى كرده‌اند ، براى او خواهد بود ، بدون آن‌كه از گناه آنان چيزى كم شود . »\r\nاحاديث صحيحه در اين مورد بسيار فراوان است .\r\nپس هر پاداشى كه براى شهيد حاصل شود ، براى حضرت رسول صلى الله عليه و آله و سلم نيز حاصل خواهد بود . زنده بودن بعد از مرگ نيز اجرى براى حضرت رسول صلى الله عليه و آله و سلم - علاوه\r\n\r\n\r\n","description":"","footnote":"\r\n( 1 ) . كسانى را كه در راه خدا كشته شده‌اند ، مرده نپنداريد ، بلكه زنده‌هايى هستند كه در پيشگاه پروردگارشان روزى مىخورند .\r\n","page_name":" 184 ","page_number":184},
  {"content":"\r\n\r\nبر پاداش‌هاى اختصاصى حضرتش در زمينه‌ى هدايت و تذكّر به اعمال و معارف و احوالى كه همه‌ى امّت توان شناخت آن را ندارند و به يك دهم آن‌ها نمىرسند - خواهد بود .\r\nهم‌چنين مىگويم : همه‌ى حسنات و كارهاى شايسته‌ى ما و عبادات هر مسلمانى در نامه‌ى اعمال پيامبرمان صلى الله عليه و آله و سلم رقم خورده و بر پاداش‌هاى ديگر آن حضرت افزوده مىشود . بدين‌روى ، آن قدر مزد و ثواب به آن حضرت داده مىشود كه كسى جز خداوند توان شمارش آن‌ها را ندارد و عقل از اداراك آن ناتوان است ، زيرا هر شهيدى و هر كسى كه تا روز قيامت كارى انجام دهد ، براى او پاداشى پديد مىآيد و براى استادش و كسى كه او را هدايت كرده به همان اندازه از پاداش و اجر حاصل مىشود ، براى استاد استادش دو چندانِ آن و براى استاد سوم و براى چهارم هشت و هم‌چنين در هر مرتبه از اجرِ و پاداش دو مقابل مىشود تا برسد به حضرت رسول صلى الله عليه و آله و سلم . بنابراين اگر فرض كنيم كه بعد از پيامبر ده مرتبه وجود دارد ، اجر آن حضرت يك هزار و بيست و چهار خواهد بود . هنگامى كه يازدهمين نفر به وسيله نفر دهم هدايت مىيابد اجر پيامبر دو هزار و چهل و هشت اجر خواهد بود . و هرگاه كه يك نفر افزوده مىشود ، درجات پيش از او دو مقابل مىشود تا روز قيامت . و اين اجرى است كه جز خداوند كسى نمىتواند آن را احصا و شمارش كند و عقل از دست‌يابى به كنه حقيقت آن قاصر است ، تا چه رسد كه كثرت صحابه و تابعين و فراوانىِ مسلمان‌ها را در هر زمان در نظر گيريم .\r\nبنابراين هر يك از صحابه تا روز قيامت ، از آثار كارهاى خير خود اجر و پاداش مىبرد .\r\nو هر آن چه كه براى صحابه حاصل شود ، براى خود پيامبر حاصل است و از همين راه رجحان و برترى گذشتگان بر آيندگان ثابت مىشود ، زيرا هر چه پاداش آيندگان بيشتر شود اجر و پاداش گذشتگان بيشتر مىگردد و از همان راهى كه گفتيم ، دو چندان مىشود .\r\nهر كس به اين حقيقت توجّه كند و توفيق نصيبش شود ، همّتش به آموزش برانگيخته مىشود و در گسترش حق و حقيقت رغبت مىكند تا اجر و پاداشش در زندگى و بعد از مرگ براى هميشه افزون شود و مردم را از پديده‌هاى نوظهور و\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nستمگرى و باجگيرى بازمىدارد ؛ زيرا وزر و و بال اين گناهان از همين راه بر او دوچندان شده و تا وقتى كه به آن سنّت‌هاى غلط عمل كنند بر او وارد مىشود . پس مىبايست انسان مسلمان به اين معنى توجّه و سعادتمندى هدايت‌گران به خير و شقاوت دعوت‌كنندگان به بدى را در نظر آورد . « 1 »\r\nبر اساس كلام سبكى مىگوييم : چون على عليه السلام در اين نور با رسول خدا صلى الله عليه و آله و سلم همراه است ، هرگونه پاداشى كه براى رسول خدا ثابت باشد ، براى آن‌حضرت نيز ثابت است . و اين فضيلت بزرگى است كه خرد از ادراك‌شان و مقام آن قاصر است .\r\nدر برخى از الفاظ اين حديث تصريح شده كه فرشتگان تسبيح الاهى را از آن نور فرا گرفتند . از جمله كسانى كه آن را روايت كرده است ، سعيدبن محمّدبن مسعود كازرونى است كه گويد :\r\nاز ابن‌عبّاس از رسول خدا صلى الله عليه و آله و سلم كه آن حضرت فرمود :\r\n« من در پيشگاه خداوند متعال نورى بودم ، دو هزار سال پيش از آن كه خداوند عزّوجلّ آدم را بيافريند . آن نور خداوند را تسبيح مىكرد . آن‌گاه فرشتگان با تسبيح او تسبيح مىكردند . هنگامى كه خداوند متعال آدم را آفريد ، آن نور را در صلب او افكند . »\r\nپيامبر اكرم ، آن‌گاه فرمود :\r\n« خداوند متعال مرا به روى زمين در صلب آدم آورد و بعد در صلب نوح قرار داد و در صلب ابراهيم افكند . آن‌گاه پيوسته مرا از اصلاب كريمه و ارحام پاك جابه‌جا مىكرد تا اين‌كه از بين پدر و مادرى بيرونم آورد كه هيچ به صورت نامشروع با يك‌ديگر مباشرت نداشتند . » « 2 »\r\nهمين روايت را دياربكرى با اختلاف اندكى روايت كرده است ، گويد : از ابن‌عبّاس از پيامبر صلى الله عليه و آله و سلم كه فرمود :\r\n« من نورى بودم در پيشگاه خداوند متعال ، دو هزار سال پيش از آن كه آدم را بيافريند آن نور خداوند را تسبيح مىكرد و با تسبيح او فرشتگان تسبيح\r\n\r\n\r\n","description":"","footnote":"\r\n( 1 ) . شفاء الاسقام .\r\n( 2 ) . المنتقى من سيرة المصطفى ، خطى .\r\n","page_name":" 186 ","page_number":186},
  {"content":"\r\n\r\nمىكردند . هنگامى كه خداوند آدم را آفريد ، آن نور را در صلب او قرار داد . »\r\nرسول خدا صلى الله عليه و آله و سلم فرمود :\r\n« خداوند مرا در صلب آدم به زمين فرستاد و در صلب نوح در كشتى بودم و در صلب ابراهيم به سوى آتش پرتاب شدم . بعد پيوسته در اصلاب بزرگواران و رحم‌هاى پاك جابه‌جا مىشدم تا اين‌كه مرا از پدر و مادرى بيرون آورد كه هيچ‌گاه به نامشروع با يك‌ديگر ديدارى نداشتند . » « 1 »\r\nبا وجود اين فضيلت ثابت و روشن ، چگونه افرادى كه هيچ‌يك از فضائل را نداشته بلكه پيشينه‌ى كفر داشتند ، بر او پيش افتاده و او را كنار گذاشتند ؟\r\n\r\n4 - اگر اين پنج تن نبودند خداوند آدم را نمىآفريد\r\nدر حديث « اشباح » ، كه حموينى آن را نقل كرده ، چنين آمده است : خداوند متعال به حضرت آدم فرمود :\r\n« اين پنج نفر از فرزندان تو هستند اگر آنان نبودند من تو را نمىآفريدم .\r\nبراى اين پنج نفر پنج اسم از اسم‌هايم را جدا كردم . اگر اينان نبودند ، نه بهشت و دوزخ را خلق مىكردم و نه عرش و كرسى را و نه آسمان و زمين و انس و جن را .\r\nپس مَن محمودم و اين محمّد است و من عالى و اين على ، من فاطر و اين فاطمه و من دارنده‌ى احسان و اين حسن و من محسن و اين حسين است . به عزّت و شكوه خود سوگند ياد كرده‌ام كه هيچ فردى نباشد كه به اندازه‌ى وزن يك ارزن بغض و كينه اينان را داشته باشد ، مگر اين كه او را به آتش جهنّم وارد كنم و از اين كار باكى ندارم . اى آدم اينان‌اند برگزيدگان من . به وسيله‌ى آنان مردمان را رهايى مىبخشم و به وسيله‌ى آنان نابودشان مىكنم . تو هر گاه به من نيازى داشتى به آنان متوسل شو . » « 2 »\r\nابن مغازلى توسّل حضرت آدم را به اين پنج نفر ، از سعيدبن‌جبير روايت كرده و سيوطى و بدخشانى - هر دو از ابن‌نجّار و دارقطنى آورده‌اند كه هر دو از ابن‌عبّاس ذيل\r\n\r\n\r\n","description":"","footnote":"\r\n( 1 ) . تاريخ الخميس 1 : 210 .\r\n( 2 ) . فرائد السمطين ، متن آن را قبلًا آورديم .\r\n","page_name":" 187 ","page_number":187},
  {"content":"\r\n\r\nكلام الاهى : « فتلقّى آدم من ربّه كلمات فتاب عليه » « 1 » هم‌چنين صفورى « 2 » از جعفربن محمّد الصادق عليه السلام آورده‌اند . نطنزى آن روايت را از مسلّميات روايات گرفته و با آن هم‌چون روايات مسلم عمل كرده است . « 3 »\r\nحال با وجود اين فضايل براى علىبن ابىطالب ، چگونه مىتوان كسى را بر على عليه السلام ترجيح داد و بر او مقدّم دانست ؟ !\r\n\r\n5 - على عليه السلام از آدم افضل است\r\nحديث نور مىرساند كه نور پيامبر صلى الله عليه و آله و سلم و حضرت على عليه السلام بر خلقت حضرت آدم زمانى طولانى مقدّم بوده است . در برخى از احاديث عبارت چهارده‌هزار سال آمده است و آن را گروهى نقل كرده‌اند مانند : عبداللَّه‌بن احمد ابن مردويه ، ابن‌مغازلى ، ديلمى ، عاصمى ، نظنزى ، ديلمى ، خوارزمى ، ابن‌عساكر و محبّ طبرى .\r\nدر برخى از احاديث چهل هزار سال ، چنان‌كه در روايت گنجى از ابن‌عساكر و خطيب نقل شده است ، بنابراين على عليه السلام بعد از رسول خدا صلى الله عليه و آله و سلم داراى مقام امامت است .\r\nو چه نيكو گفته است در اين مورد ابن‌بطريق كه گويد : « پس اين‌گونه اخبار و احاديث وارده از ابن‌حنبل و ثعلبى و ابن‌مغازلى و ديلمى در لفظ خلافت بدون هيچ شك و شبهه صراحت دارد ، به گونه‌اى كه هر كس با ديده‌ى انصاف بنگرد او را بسنده است و قانع كننده ، كه بعد از بيان خلافت ، كلامى روشنگرتر و واضح‌كننده‌تر براى خواهان آن نيست . و دليلى كه از آن استفاده شود و دانشى كه بيش از آن بر آن بيفزايد ، وجود ندارد .\r\nنكته‌ى ديگر آن كه اين همراهى نور على با رسول خدا صلى الله عليه و آله و سلم در پيشگاه پروردگار - چهارده هزار سال پيش از آفرينش حضرت آدم - فضيلتى است كه هيچ كس را توان مقابله با آن نيست كه بخواهد همانندى و يا سهيم‌بودن در آن را ادّعا كند . » « 4 »\r\n\r\n\r\n","description":"","footnote":"\r\n( 1 ) . الدر المنثور 1 : 60 ؛ مفتاح النجا ، خطى .\r\n( 2 ) . نزهة المجالس 2 : 230 .\r\n( 3 ) . الخصائص العلويه خطى ، نص حديث به روايت از ابن‌عبّاس در صفحات پيشين نقل شد .\r\n( 4 ) . العمدة : 45 .\r\n","page_name":" 188 ","page_number":188},
  {"content":"\r\n\r\nاگر اين حديث بر فضيلت و برترى على عليه السلام بر پيامبران - تا چه رسد بر ديگران - دلالت نداشت ، ابن‌جوزى و ابن‌روزبهان و كابلى ، حديث را مجعول و ساختگى نمىخواندند .\r\nاكنون مىپرسيم : چرا خداوند نور آن‌حضرت را پيش از ديگران آفريد ؟ آيا بدان جهت نيست كه آن‌حضرت از همه‌ى خلايق برتر است ؟ وقتى كه تقدّم پيامبر در خلقت دليل بر افضليّت آن‌حضرت باشد ، بر فضيلت على عليه السلام نيز دلالت خواهد داشت ، زيرا هر دو از يك نور آفريده شده‌اند .\r\nاقتضاى تمام اين نكات ، آن است كه تمام كمالاتى كه براى رسول خدا تثبيت مىشود ، همگى براى اميرالمؤمنين عليه السلام نيز ثابت شود . براى مزيد آگاهى نسبت به اين مطلب ، در بخش‌هاى بعدى سخنان برخى از بزرگان اهل سنّت را در اين مورد نقل خواهيم كرد .\r\n\r\n6 - روزگاران به وجود پيامبر و اميرالمؤمنين مباهات مىكند\r\nدر اين بخش ، چند بيت از قصيده‌ى همزيه‌ى بوصيرى و كلمات ابن‌حجر را در شرح آن مىآوريم و بر اساس آن مطالبى مىگوييم .\r\nيكم امام شيخ ابوعبداللَّه محمّدبن‌سعيد بوصيرى در قصيده همزيّه‌اش در ستايش رسول خدا صلى الله عليه و آله و سلم چنين سرايد :\r\n أنت مصباح كل فضل فما * يصدر الّا عن ضوئك الاضواء \r\n- تو چراغ هر فضيلتى ، بلكه نورهاى درخشنده جز از پرتو حضرت صادر نمىشود .\r\nحافظ ابن‌حجر مكّى در شرح اين بيت گويد : [ أنت 
  ] اى آشنا و اى يكتايى كه كسى با تو مساوى نيست ، بلكه به تو نزديك هم نيست [ مصباح 
  ] يعنى چراغ ، اين كلمه از آيه‌ى شريفه ، « و سراجاً منيراً » گرفته شده است [ كل 
  ] اسمى است براى فراگيرى و شمول نسبت به همه‌ى افراد آن اسم نكره‌اى كه اين كلمه « كل » به آن اضافه شده است ، دلالت دارد ، چنان‌كه در اين بيت است . و استغراق و شمول نسبت به اسم معرفه‌اى كه\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nجمع‌است مانند : « و كلّهم آتيه يوم القيامة فرداً » و شمول نسبت به تمام اجزاى اسم مفرد و معرفه‌اى كه مضاف إليه آن قرار گيرد مثل آيه‌ى شريفه : « يطبع اللَّه على كلِّ قلب متكبّر جبار » كه در آيه كلمه « قلب » ، به كلمه « متكبّر » اضافه شده است يعنى بر تمامى اجزاى قلب . و اگر « و على قلب كلّ » به تنوين خوانده شود ، شامل تمام افراد قلوب مىشود ، و اگر كلمه‌ى « كل » صفت براى نكره و يا تأكيد براى معرفه نباشد و عامل « 1 » بعد از آن نيايد چنان‌كه در اين مورد چنين است در اين صورت هم اضافه جايز است ، چنان‌كه در همين مورد شعر چنين است ؛ و هم قطع اضافه مثل آيه‌ى شريفه : « و كلّا ضربنا له الامثال »\r\nنيز بايد دانست كه كلمه‌ى « كل » وقتى اضافه به نكره مىشود ، لازم است كه در ضمير آن مراعات معنايش شود ، مثل « و كل شيئى فعلوه فى الزّبر » « و على كلِّ ضامر ياتين » و اگر اضافه به معرفه شود جايز است كه لفظ و معناى آن را در مفرد و مذكر بودن مراعات كنيم و هم‌چنين است هرگاه اضافه نشود و قطع گردد ، مانند : « كلّ يعمل على شاكلته » « و كل اتوه داخرين » .\r\nاين كلمه هرگاه بعد از اداة نفى يا فعل منفى واقع شود مانند : « ما جاء كل القوم » « و كل الدراهم لم اجد » نفى متوجّه نمىشود مگر نسبت به سلب شمول آن ، كه در اين صورت اثبات فعل را براى برخى از افراد آن مىنهيم تا وقتى كه بر خلاف آن چيزى دلالت نكند مانند : « و اللَّه لا يحب كل مختال فخور » كه مفهومش اثبات محبّت براى يكى از دو وصف است ، لكن نظرى به آن نيست زيرا تكبر و فخرفروشى به طور مطلق حرام است . و هنگامى كه نفى به دنبال آن بيايد مانند كلام رسول خدا صلى الله عليه و آله و سلم در خبر ذواليدين كه فرمود : « كل ذلك لم يكن » - نفى به فرد فرد آن متوجّه مىشود . دانشمندان علم بيان چنين گفته‌اند و من همه‌ى اين مطلب را در اين‌جا آوردم ، به خاطر آن‌كه ظرافت مطلب و كثرت احتياج به آن ، از جمله‌ى چيزهايى است كه مىبايست از آن\r\n\r\n\r\n","description":"","footnote":"\r\n( 1 ) . كلمه‌ى « عامل » از اصلاحات علم نحو است كه كلماتى را كه موجب اعراب و حركات آخر كلمات درجملات عربى مىشوند عامل مىگويند كه جرجانى آن‌ها را صد چيز دانسته و بر آن اساس كتاب « العوامل فى النحو » نوشته شده كه يكى از كتب مجموعه كتاب « جامع المقدّمات » است . ( مترجم )\r\n","page_name":" 190 ","page_number":190},
  {"content":"\r\n\r\nبهره‌مند شد و آن را حفظ كرد .\r\n[ فضل 
  ] و كمالى كه براى افرادى غير از تو در عالم هستى آشكار مىشود . زيرا تو بزرگترين خليفه‌اى كه به همه‌ى موجودات كمك مىكنى . شاهد بر اين مطلب روايت صحيحى است كه رسول خدا صلى الله عليه و آله و سلم فرمود : « آدم فمن دونه تحت لوائى » يعنى آدم و كسانى كه بعد از اويند ، همگى زير پرچم من هستند . و روايت ديگرى كه فرمود : « انّما أنا قاسم و اللَّه يعطى » همانا من تقسيم‌كننده‌ام و خداوند بخشنده و عطاكننده است . و روايت « لو كان موسى حيا ما وسعه الّا اتباعى » يعنى اگر موسى زنده بود چاره‌اى جز پيروى از من نداشت ، و روايت « ان ابراهيم قال : انّما كنت خليلًا من وراء وراء » يعنى من خليل بودم از پشت سر پشت سر .\r\nتشبيه كردن به « چراغ » را بر تشبيه به « قمرين » ترجيح داد و آن را به كار برد ، زيرا از چراغ ، راحت‌تر نور گرفته مىشود و شاخه‌هاى آن با او همراهى نمىكنند ، ولى خودش باقى مىماند . وجه تشبيه آن است كه نور حضرت رسول صلى الله عليه و آله و سلم اشياء معنوى را هم‌چون نور ديدگان روشن مىسازد . و نور چراغ ، محسوسات را به‌سان نور چشم ظاهر مىكند . و بدون ترديد ، محسوس از معقول از آن جهت كه معقول است ظاهرتر است .\r\nلذا نور آن‌حضرت را چون معقول بود به نور چراغ تشبيه كرد ، چون نور چراغ محسوس است و اين تشبيه منافات ندارد با اين حقيقت كه چراغ از پيامبر پايين‌تر است ، بلكه نسبتى بين آن دو نيست .\r\nممكن است از باب تشبيه مقلوب باشد ، چنان‌كه در آيه‌ى شريفه آمده است :\r\n« أفمن يخلق كمن لا يخلق » .\r\nوقتى كه ثابت شد كمالات غير او كه به پرتو انوار تشبيه شده ، از كمال او كه نور برتر است ، استفاده مىكنند . [ فما يصدر 
  ] به سبب اين ، تمام آن‌چه كه در عالم هستى آشكار مىشود ، پرنور است كه از يك نور فراگير پديد مىآيد [ الّا 
  ] مگر نور تو كه تو فقط اين ويژگى را دارى كه [ من ضوئك 
  ] كه از نور تو كه خداوند گراميت داشته [ الاضواء 
  ] همه‌ى نورها صادر مىشود ، كه شامل آيات و معجزات و ديگر كرامات و فضائل است ، هرچند كه وجود تو از ديگر پيامبران متأخر است ، زيرا نور نبوّت تو بر\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nآنان - بلكه بر همه‌ى مخلوقات - مقدّم است . و شاهد بر آن حديث عبدالرزاق است به سندش از جابربن‌عبداللَّه كه به حضرت رسول عرض كرد : اى رسول خدا ! نخستين چيزى كه خداوند قبل از همه‌چيز آفريده ، چيست ؟ فرمود :\r\n« اى جابر ! خداوند پيش از همه‌ى اشياء ، نور پيامبر تو را از نور خود آفريد . آن نور با قدرت ، به هر جا كه خداوند مىخواست ، در حركت بود . و در آن هنگام نه لوح بود و نه قلم ، نه بهشت بود و نه جهنّم ، نه فرشته‌اى و نه آسمان و زمينى ، نه خورشيد و نه ماه ، نه جنّ و نه انس . هنگامى كه خداوند تعالى اراده فرمود كه آفريدگان را بيافريند ، آن نور را به چهار جزء تقسيم كرد . از جزء اوّل قلم را خلق كرد و از جزء دوم لوح را و از سوم عرش را . و آن‌گاه قسم چهارم را به چهار جزء تقسيم كرد : از جزء اوّل آسمان‌ها و از دوم زمين و از سوم بهشت و جهنّم را . و آن‌گاه جزء چهارم را به چهار جزء تقسيم كرد از جزء اوّل نور ديدگان مؤمنان را و از دوم نور دلهايشان را كه آن معرفت نسبت به خداوند متعال بود ، و از سوم نورى را كه براى آنان گواهى مىدهد ، يعنى يكتاپرستى كه « لا إله إلّااللَّه ، محمّد رسول اللَّه » باشد . »\r\nتا آخر حديث .\r\nدر حديث صحيح ديگرى آمده است كه فرمود : « اوّل ما خلق اللَّه القلم » و به اسناد متعدده‌اى آمده است كه پيش از آفرينش آب ، چيزى خلق نشده است .\r\nاين دو حديث با آن‌چه كه در حديث اوّل در مورد نور پيامبر ما صلى الله عليه و آله و سلم آمده است منافات ندارد ، زيرا اوليّت در غير آن حديث نسبى است و در اين حديث اوليّت حقيقى است ؛ پس تعارض بين اين احاديث وجود ندارد . در حديثى ديگر از ابن‌قطّان آمده است كه فرمود :\r\n« من نورى بودم در پيشگاه پروردگارم ، چهارده‌هزار سال پيش از آفرينش حضرت آدم عليه السلام . »\r\nدر همين روايت آمده است كه فرمود :\r\n« بعد از آن كه خداوند حضرت آدم عليه السلام را آفريد ، آن نور را در پشت او قرار داد . در جبين او مىدرخشيد و بر ديگر بخش‌هاى نورش چيره شده بود . »\r\nتا آخر حديث .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nشيخ سليمان جمل نيز در كتاب « الفتوحات الاحمدية فى شرح الهمزية » همين مضامين را آورده است .\r\nنويسنده مىافزايد : همين‌سان است على عليه السلام در همه‌ى آن‌چه كه گفته شد . بدين روى ، پيش افتادن ديگران بر آن حضرت زشت و ناروا است .\r\nدوم - بوصيرى گويد :\r\n تتباهى بك العصور و تسهو * بك علياءُ و بعدها علياءُ \r\n- روزگاران به حضرتت مباهات مىكنند و اين برترى پيوسته بالاتر و بالاتر مىرود .\r\nابن‌حجر در شرح اين بيت گويد :\r\n[ تتباهى 
  ] يعنى افتخار و مباهات مىكند [ بك 
  ] يعنى به وجود تو [ العصور 
  ] يعنى زمان‌هاى طولانى ، از زمان آدم تا روز قيامت و بعد از آن . پس هر زمانى بر زمان پيش از خود ، به وجود در تو در آن زمان مباهات مىكند زيرا كمالى داشته كه بالاتر از زمان پيش از خود بوده است ، گرچه در ضمن وجود پدران تو . لكن افتخار زمان ظهور و بروز تو در اين عالم ، بيش از دوران گذشته است . پس از آن دوران رشد ، شيرخوارگى ، شكافته شدن سينه‌ات ، پرستش تو در غار حرا و ديگر جاها ، دوران نبوّت و پيامبرى تو ، زمان فراخوانى مردم به سوى خدا ، دوران روى آوردن مردم به تو ، زمان معراج تو ، دوران هجرتت ، روزگار جنگ و جهادت ، اعزام لشكر و بسيج نيروها ، زمان پيروزىهايت ، زمان ورود دسته‌جمعى مردم به دين خداوند ، زمان حج حضرتت ، و سرانجام دوران پيروانت با تمام اختلافات و تفاوت‌هايى كه با يك‌ديگر دارند تا روز قيامت ، همان‌گونه كه بر اين مطلب حديث مشهور دلالت دارد كه فرمود : « لاتزال طائفة من امّتي » الخ\r\nبدين‌سان مزايا و برترىهاى او در هر دوره‌اى از دوران زندگانىاش ، نسبت به گذشته رو به فزونى است . به همان اندازه ، آن دوره بر دوره‌هاى قبلى افتخار و مباهات مىكند . همين‌گونه است زمان‌هاى بعدى كه مزايا و مراتبش از مراتب قبلى استمداد كرده و اعمال و كردارهاى بعد ، به مراتب تصاعدى تا بىنهايت رو به افزايش است . زيرا هر كسى كه به دستورات آن حضرت عمل مىكند و با واسطه بين طبقه‌ى خود و طبقات\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبعدى قرار مىگيرد و آنان را بر آن كار دلالت مىكند ، نسبت به همان عمل خود بر درجات و مراتب آن حضرت مىافزايد . اين درجه‌اى است كه عقل از رسيدن به كنه و حقيقت آن ناتوان است . آن‌گاه بعد از همه‌ى آن مقامات ، دوران مقام محمود و شفاعت بزرگ آن حضرت در روز قيامت و موقف فصل القضاء و ديگر شفاعت‌ها ، زمان حوض كوثرش ، و سرانجام درجه‌ى وسيله كه در بهشت در اختيار دارد كه بىحدّ و اندازه است و به نهايتش دست‌رسى نيست .\r\nبنابراين تمام اين دوره‌ها به وجود آن حضرت به خاطر كمالاتى كه از آن بزرگوار سر مىزند مباهات مىكنند . زيرا زمان‌ها و مكان‌ها ، به شرافت افرادى شرافت‌مند مىشوند كه در آن‌ها واقع شده و مزايا و كمالاتى كه دارند . بدين‌جهت برخى از دانشمندان گفته‌اند : شب تولّد آن حضرت از شب قدر افضل است . و اگر نصّ بر خلاف اين مطلب وجود نداشته باشد ، اين سخن صحيحى است . علاوه بر اين كه شب قدر ، خود از ويژگىهاى پيامبر است و برترى آن شب بر شب‌ها به خاطر آن‌حضرت است [ و تسمو 
  ] يعنى بالا مىرود و اوج مىگيرد . [ بك 
  ] يعنى به شباهت به تو ، از حيث مرتبه [ علياء 
  ] مؤنت اعلى است [ بَعدَها 
  ] در زمان و برترىِ مرتبه و درجه‌اى ديگر [ علياء 
  ] يعنى بالاتر از آن .\r\nيعنى : براى تو در هر دوره‌اى از دورانِ ذكر شده ، درجه و رتبه‌اى بالاتر از درجه‌ى قبلى است ، تا برسد به جايى كه ديگر حدّى نداشته باشد . دليل تفاوت اين مراتب كه گفته شد ، آيه‌ى شريفه : « و قل ربّ زدنى علماً » است كه بدون ترديد ، علوم و معارف آن حضرت تا بىنهايت رو به فزونى است . دليل ديگر ، كلام آن‌حضرت است كه فرمود :\r\n« بر دل من غبار و تيرگى مىنشيند و من استغفار مىكنم . »\r\nعارف قطب ابوالحسن شاذلى گويد : اين غبار ، غبار انوار است نه غبار اغيار .\r\nزيرا آن حضرت پيوسته در حال ارتقاء و بالا رفتن است ، به طورى كه هرچه انوار علوم و معارف بر قلبش يكى بعد از ديگرى وارد آيد ، به رتبه‌اى بالاتر از آن‌چه در آن است ارتقا يافته و مىيابد كه رتبه‌اى پيشين از اين رتبه فروتر بود . در اين حال است كه از\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nروى تواضع استغفار كرده و از خداى متعال درخواست فزونى كمالش را دارد .\r\nدر اين فراز از گفتار شاعر ، و تسموا . . . تا آخر بيت ، ستايشى بس بزرگ انجام گرفته ، زيرا وى همين مراتب را در حال علوّ و ارتقاء مىبيند ، نه اين‌كه آن‌حضرت به وسيله آن مراتب بالا مىرود . زيرا بر طبق عقيده‌ى حق ، خداوند متعال حضرتش را در عالم امر ، در كامل‌ترين حالتى كه براى يك مخلوق امكان داشته ، آفريده و آن‌گاه در عالم خلق ، آن حضرت را به صورت تدريج در حال حركت تكاملى قرار داده است .\r\nپس اين مراتب و درجات است كه به آن حضرت تشرّف مىيابد ، نه آن‌كه حضرتش به آن درجات شرافت يابد ، زيرا روشن شد كه آن حضرت پيش از آمدن به اين دنيا كامل بوده است ، اينك در اين نكته تأمّل كنيد كه بسيار مهم و دقيق است و شارح ابيات از آن غافل بوده است .\r\nصاحب كتاب « الفتوحات الاحمديه » نيز نظير همين عبارات را دارد .\r\nنويسنده مىافزايد : و از آن‌جا كه على عليه السلام در تمام مراحل با رسول خدا صلى الله عليه و آله و سلم همراه بود ، اعصار و روزگاران به وجود آقاى ما حضرت اميرالمؤمنين عليه السلام نيز مباهات مىكنند و هر آن‌چه كه براى پيامبر صلى الله عليه و آله و سلم ثابت شود براى آن‌حضرت نيز ثابت است و ديگر افراد از صحابه رسول خدا همانند فلان و فلان را چه فضيلتى به پايه اين فضيلت است ؟\r\nسوم - بوصيرى گويد :\r\n لك ذات العلوم من الغ * يب و منها لادم الاسماء \r\nعلوم غيبى ، در اصل ، تعلّق به حضرتت دارند . آن‌چه از علم اسماء به آدم داده شد ، بخشى از آن است .\r\nابن‌حجر در شرح اين بيت گويد :\r\n[ الاسماء 
  ] مبتدا متأخر است . اسماء جمع « اسم » است و اسم در اين‌جا كلمه‌اى است كه دلالت بر معنايى كند ، پس شامل فعل و حرف نيز مىشود . شاعر به اين فضيلت از رسول خدا اشاره كرده با اين‌كه از فضيلت دارندگى ذات علوم ، اين معنى فهميده مىشود ؛ زيرا خداوند آدم را از فرشتگان ممتاز ساخته به خاطر علومى كه به او آموخته\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبود و بدين جهت به آنان دستور داد تا بر او سجده و تواضع كنند ، بعد از آن كه آنان خود را بر آدم برترى داده و با نكوهش او خود را ستودند ، آن‌جا كه گفتند : « أتجعل فيها من يفسد فيها . . . » چون ممكن بود كه اين توهّم به ذهن آيد كه اين مقام و رتبه روشن ( كه سجود ملائكه باشد ) براى پيامبر اسلام حاصل نشده ، زيرا ممكن است گاهى در مفضول فضيلتى باشد كه در فاضل نباشد .\r\nشاعر ، اين توهّم را زدود ، با ذكر اين نكته كه حضرت آدم فقط علم اسماء را داشت ، ولى آن‌چه كه در پيامبر خاتم صلى الله عليه و آله و سلم موجود است ، علم به حقايق و معانى اسماء است . بديهى است كه اين علم ، از آن علم - كه صرف داشتن اسماء باشد - مهم‌تر است ، زيرا مقصود بالذّات از دانستن اسم ، فهم معنى است و اسم‌شناسىِ تنها بامعنىشناسى تفاوت و فاصله‌ى بسيار زيادى دارد . نظير همين مطلب ، اصل آفرينش حضرت آدم است كه مقصود بالذّات از آفرينش حضرت آدم ، خلقت پيامبر خاتم است از صلب او و خلقت خود حضرت آدم مقصود بالوسيله است . لذا برخى از انديشمندان گفته‌اند كه فرشتگان به خاطر آن كه نور حضرت محمّد صلى الله عليه و آله و سلم در پيشانى آدم بود ، بر او سجده كردند .\r\nنويسنده‌كتاب گويد : طبق احاديث يادشده على عليه السلام درآن نورباپيامبر همراه بود . و سجده بر آدم به خاطر آن نورى بوده كه از پيشانى او هويدا بود و آن نور مربوط به هر دو نفر بود . اين نكته بدون شك بر افضليت آن حضرت بعد از پيامبر بر ديگران دلالت دارد .\r\n\r\nبوصيرى و قصيده‌ى همزيّه‌ى او\r\nدر اين‌جا مناسب است كه گفتار ابن‌حجر و شيخ سليمان را نسبت به قصيده‌ى همزيه و سراينده آن بياوريم .\r\nابن‌حجر گويد : جامع‌ترين قصيده‌اى كه ويژگىها ، امتيازات و معجزات رسول خدا را آورده و گوياترين منظومه‌اى كه زيبايىها و كمالات آن حضرت را به نظم درآورده ، قصيده و منظومه‌ى همزيّه است كه بوصيرى سروده و گوهرها را به رشته كشيده است . وى شيخ امام عارف كامل ، هنرمند برجسته ، سخنور انديشمند ، اديب ژرف‌انديش ، امام الشعراء و سراينده‌ترين دانشمندان ، بليغ‌ترين فصيحان و فصيح‌ترين\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nحكيمان ، شيخ شرف‌الدّين ابوعبداللَّه محمّدبن سعيدبن حمادبن محسن‌بن عبداللَّه‌بن صهناج‌بن هلال صهناجى است ، كه چون يكى از والدين او ، از بوصير صعيد و ديگرى از دلاص بود ، نسبت او از اين دو مورد تركيب شده و به او گفته شد : دلاصيرى و بعد به بوصيرى شهرت يافت .\r\nامام ابوحيان و امام يعمرى و ابوالفتح‌بن‌سيد الناس و پژوهشگر دورانش عزّ ابن‌جماعة و عدّه‌اى ديگر ، از او حديث نقل كرده‌اند . وى در شعر و ادب از اعجوبه‌هاى روزگار بود . از او قصيده‌ى مشهور به بُرده به جاى مانده است . علّت سرودن قصيده ، بيمارى فلج او بود كه پزشكان از معالجه‌ى او وامانده بودند . او به فكر افتاد قصيده‌اى در مدح رسول خدا صلى الله عليه و آله و سلم بسرايد و بدان وسيله از حضرتش بخواهد كه در شفاى بيمارى او شفاعت كند . بعد از سرودن ، پيامبر را خواب ديد كه دست مبارك را بر روى او كشيدند و فوراً بهبودى يافت . همين يك قصيده در شرافت و مقام او كفايت مىكند ، تا جايىكه به‌سان قرآن كريم در خانه‌ها و مساجد تدريس مىشد و مىشود .\r\nقصيده مشهور همزيه الفاظ زيبا و معانى كوتاه و معانى شگفت‌انگيز و تازه و بىنظير ، با تحريرى بىسابقه دارد ، زيرا تاكنون كسى بدان‌گونه نسروده و به پايه‌ى زيبايى و كمالات آن ، قصيده‌اى نرسيده است . حتّى امام برهان قيراطى ( متولّد سال 726 ، متوفّاى 782 ) به پايه‌ى آن نمىرسد ، زيرا وى در علوم نقلى و عقلى و برترى بر تمام دانشمندان زمان خود در علوم عربيه و ادبيّه ، مخصوصاً علم بلاغت و نقد شعر و محكم‌كارى و مهارت در اين فن مهارت تمام داشت ، به گونه‌اى كه تشخيص شيرين از تلخ در گفتار و فرجام از آغاز برايش آسان بود . با اين‌همه ، وقتى كه خواست اين قصيده را بررسى كند ، كمترين ايرادى نتوانست از آن بگيرد . زيرا نظمى آراسته ، بيانى شيرين ، مجموعه‌اى رسا ، ساختارى برين داشت كه بر سراسر گيتى پرتو انوارش درخشيده و براهين شكوهمندش مدّعاى اهل كتاب را سركوب كرده بود . آن قصيده بر خلاف قصائد مشابه خود ، زمام خرد را به دست دارد ، معقول و منقول را گرد آورده و بسيارى از شگفتىها را در بر گرفته است . اين قصيده ، از ويژگىهاى بزرگوارانه‌اى حكايت مىكند كه انديشه‌هاى شاعران ، از سيراب شدن از حكايات بىعيب و نقص شعر دستشان\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nكوتاه بوده است . برخى از انديشمندان آن قصيده را شرح داده و انديشه‌هايى را به خدمت گرفته و در باره‌اش توضيحاتى داده‌اند ، لكن نيازمند شرحى جامع بودند . لذا از خداوند متعال درباره‌ى شرح آن كمك و خير خواستم .\r\nشيخ سليمان گويد : از بليغ‌ترين قصايد برجسته و زيبايى كه در مدح رسول خدا صلى الله عليه و آله و سلم سروده شده و زيباترين سخن موزون عالى كه بسيارى از آراستگىهاى چهره آن حضرت را نشان مىدهد ، قصيده‌اى است كه به‌سان طلاى سرخ در قالب ريخته و هم‌چون درّ و جواهر به رشته‌ى نظم كشيده است . شيخ امام عارف كامل بزرگوار پژوهشگر بليغ اديب محقّق ، امام الشعراء و شاعرترين دانشمندان و بليغ فصحاء و فصيح‌ترين حكميان ، شيخ شرف الدّين ابوعبداللَّه محمّدبن سعيد بوصيرى در قصيده همزيه مشهوره‌اش كه الفاظى گوارا ، معانى مناسب ، وضعى برگزيده و بىنظير دارد .\r\nهمزيه با تحريرى نو چنان است كه بر طبق آن شعرى به نظم درنيامده و به حسن و نيكويىاش كس نرسيده است .\r\nشرح‌هاى فراوانى بر آن نوشته شده است . امام جوجرى دو شرح نوشته و ابن‌قطيع مالكى ، شمس دلجى ، شيخ ابوالفضل مالكى ، شيخ احمدبن‌عبدالحق سنباطى ، عارف باللَّه تعالى سيد مصطفى بكرى صديقى ، شيخ فاضل يگانه دورانش امام ابن‌حجر هيثمى مكّى آن را شرح كرده‌اند كه شرح او از همه‌ى شروح بهتر و مفيدتر است . لكن من آن را چندان طولانى شرح كردم كه همّت‌هاى كوتاه از درك معانى آن ناتوانند . لذا برخى از عبارات آن را از روى شرح استاد حنفى خود برگزيده و آن را « الفتوحات الاحمدية بالمنح المحمّديه » ناميدم .\r\n\r\n7 - هر فضيلتى كه براى حضرت رسول صلى الله عليه و آله و سلم است براى علىّبن‌ابىطالب عليه السلام نيز ثابت است\r\nدر اين بخش ، چند بيت بُرده‌ى بوصيرى را با شرح و توضيح مىآوريم .\r\nيكم - بوصيرى گويد :\r\n و كل آى أتى الرسل الكرام بها * فانّما اتصلت من نوره بهم \r\n- هر معجزه‌اى كه پيامبران بزرگوار آورده‌اند ، از پيوستگىِ نور پيامبر خاتم به آن‌ها آشكار شده\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاست .\r\nبدرالدّين محمودبن احمدبن مصطفى رومى در « تاج‌الدره فى شرح البرده » گويد :\r\n« بوصيرى در اين بيت مىگويد : هر معجزه از معجزاتى كه پيامبران عليهم السلام براى اقوام خود آورده‌اند و همه‌ى آياتى كه بر كمال فضل و صدق گفتارشان از علم و حكمتشان دلالت مىكند ، تنها از طريق نور آن حضرت كه نخستين نور و مبدأ آن‌ها است به آنان رسيده ؛ زيرا آن حضرت فرمود : « أوّل ما خلق اللَّه نوري »\r\nترديد نيست كه پيامبران و رسولان عليهم السلام همگى از يك نور آفريده شده‌اند كه نور پيامبرمان صلى الله عليه و آله و سلم است و نورالانوار و خورشيد ماه‌ها است و انوار آنان ، شعبه‌ها و شاخه‌هايى از آن است . »\r\nعصام‌الدّين ابراهيم‌بن‌محمّد اسفراينى در شرح آن گويد : « خلاصه‌ى كلام آن است كه انوار ديگر پيامبران ، اثرى از آثار نور آن حضرت است . نور عرش و كرسى ، نور خورشيد و ماه و انوار همه‌ى پيامبران و انوار صحابه و تابعين و انوار مردان و زنان مسلمان ، همه از نور آن حضرت است . »\r\nنويسنده‌كتاب گويد : همه‌ى اين‌اوصاف ومدائح والاكه براى پيامبربيان شد ، براى على عليه السلام نيز ثابت است ؛ زيرا نور آن حضرت با نور پيامبر صلى الله عليه و آله و سلم متحّد است و در آفرينش و سبقت در خلقت ، هر دو با هم يكى هستند . لذا در آفرينش شريك و همتاى آن حضرت است . . . و با همين فضيلت ، بطلان تقدّم هر كسى بر آن حضرت آشكار مىشود .\r\nدوم - بوصيرى گويد :\r\n فانّه شمس فضل هم كواكبها * يظهرن انوارها للنّاس في الظلم \r\n- پيامبر خاتم خورشيد فضيلتى است كه تمام پيامبران در برابر آن چونان ستاره‌اند . اين ستارگان نور خود را در تاريكى به مردم مىرسانند .\r\nرومى در شرح اين بيت گفتارى دارد كه خلاصه‌اش اين است :\r\n« بوصيرى در اين بيت مىگويد : اين آيات باهره و نشانه‌هاى روشن ، از نور حضرت رسول صلى الله عليه و آله و سلم به آنان پيوسته است ، زيرا آن‌حضرت خورشيد فضل و رحمت الاهى براى همه‌ى مردم است و پيامبران ، مظاهر انوار حقايق و اسرار دقائق آن حضرتند\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبراى اقوام خودشان ، نسلى بعد از نسل ديگر كه آنان به تصديق و اقرار به آمدن آن حضرت فرا مىخوانند . همان‌گونه كه ماه نور خورشيد را آشكار مىسازد و با طلوع در شب‌هاى تاريك ، از آن حكايت مىكند كه نورش را از خورشيد گرفته است ، به گونه‌اى كه هرگاه خورشيد طلوع كند ظهور و اثرى از نور آن نمىماند . و در اين بيت ، استعاره زيبايى وجود دارد كه بر كسى پوشيده نيست . »\r\nعصام گويد :\r\n« خلاصه‌ى كلام آن است كه آن‌حضرت مانند خورشيد است و ديگر پيامبران به‌سان ستارگان ، كه نورشان هنگامى درخشش دارد كه جهان در تاريكى به سر مىبرد .\r\nهنگامى كه نور آن‌حضرت آشكار شد ، انوار آنان نابود شدند .\r\nمقصود از اين تشبيه ، آن است كه دين پيامبران تا وقتى فايده مىرساند كه دين آن حضرت آشكار نشده بود . وقتى كه خداوند حضرتش را آشكار ساخت ، دين آن جناب ديگر اديان گذشته و همه آيين‌هاى پيشين را نسخ كرد . »\r\nسوم - بوصيرى گويد :\r\n محمّد سيد الكونين و الثّقلين * و الفريقين من عرب و من عجم \r\n- محمّد آقاى جهانيان و سرور هر دو گروه عرب و عجم است .\r\nخلاصه‌ى گفتار رومى در شرح اين بيت چنين است :\r\n« حضرت محمّد صلى الله عليه و آله و سلم به طور مطلق در هر دو عالم هستى ، آقا و بزرگوار و شريفترين جهانيان است ؛ زيرا دينِ مخصوص به خود دارد كه آشكارترين دين راستين است . كتابى دارد كه برترين كتاب نازل‌شده از سوى خداوند است . خاندان او پاك‌ترين خاندان است و امّت او بهترين امّت‌ها » .\r\nچهارم - بوصيرى گويد :\r\n فاق النبيين في خلق و في خُلق * و لم يدانوه في علم و لا كرم \r\n- بر پيامبران در آفرينش و در اخلاق برترى دارد و در علم و دانش به پاى او نمىرسند .\r\nرومى در شرح اين بيت گويد : « آن حضرت به خاطر شرف طينتش ، پاكى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nنژادش ، كمال صفات و فضائل ملكاتش بر همه‌ى پيامبران برترى يافته است . »\r\nعصام نيز عباراتى به همين مضامين دارد .\r\nپنجم - بوصيرى گويد :\r\n و كلّهم من رسول اللَّه ملتمس * غرفا من البحر أو رشفاً من الديم \r\n- تمامى پيامبران از رسول خدا درخواست مىكنند كه جرعه‌اى از دريا و يا نمى از قطره او به كامشان برساند .\r\nعصام در شرح اين بيت گويد :\r\n« مىپرسند : پيامبران خدا عليهم السلام پيش از رسول خاتم صلى الله عليه و آله و سلم مىزيستند . پس چگونه درخواست جرعه‌اى از درياى آن حضرت را داشته‌اند ؟\r\nمىگويم : آنان از آن حضرت پرسش‌هاى پيچيده‌ى علمى درباره‌ى توحيد و صفات داشتند و حضرتش به آنان پاسخ داده و مشكلاتشان را گشوده . گفت‌وگوى بين حضرت آدم و حضرت موسى در شب معراج در حضور آن گرامى انجام گرفته است .\r\nنيز ، بنا به نقل معتبر ، روح علوى بر قالب سفلى مقدّم است و روح پيامبرمان صلى الله عليه و آله و سلم بر ارواح ديگر پيامبران تقدّم دارد .\r\nنتيجه آن‌كه : همه‌ى پيامبران ( از پيامبر ما ، نه از ديگران ) كسب علم كرده و شفاعت خواسته‌اند ، زيرا او درياى علم و ابر جود و سخاوت است و به‌سان نهرهاى جارى و درختان پربار ، به ديگران خير و بركت مىرساند .\r\nششم - بوصيرىدر دلالت بر تقدّم حضرت رسول صلى الله عليه و آله و سلم و برترىاش بر همه‌ى پيامبران در صفات و كمالات مىگويد :\r\n منزّه عن شريك فى محاسنه * فجوهر الحسن فيه غير منقسم \r\n- در زيبايىهايش از شريك منزّه است و گوهر زيبايى و نكويى در او تقسيم نشده است .\r\nنويسنده‌ى كتاب گويد : همه‌ى اين ابيات و كلماتى كه در حق پيامبر صلى الله عليه و آله و سلم آمده است ، بر آقاى ما حضرت اميرالمؤمنين عليه السلام تطبيق مىكند ؛ آن جناب با رسول خاتم صلى الله عليه و آله و سلم در نورش شريك است ، زيرا هر دو گرامى ، صدها سال پيش از آفرينش حضرت آدم ، از يك نور خلق شده‌اند .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمىبينيم كه على عليه السلام از ديگر پيامبران برتر است تا چه رسد به ديگران ؛ پس ولايت عظمى و خلافت و جانشينى بعد از حضرت رسول صلى الله عليه و آله و سلم براى آن‌حضرت ثابت است نه براى ديگر مدّعيان ، زيرا استعدادها و قابليت‌ها همگى در آن حضرت جمع شده ، نه در ديگران و بعد از پيامبر ، او امام است نه ديگران .\r\n\r\n8 - على عليه السلام بعد از پيامبر برترين خلايق است\r\nشيخ شهاب‌الدّين قسطلانى در كتاب « المواهب اللدنيّه » گويد : « 1 »\r\nدارنده‌ى عقل سالم و آراسته به صفات كامله - كه خداوند مرا و او را به راه‌يابى به راه راست موفّق دارد بايد بداند كه چون اراده خداوند متعال به آفرينش موجودات و تعيين رزق و روزى آنان تعلّق گرفت ، حقيقت محمّديّه را از انوار صمديه در مقام احديّت آشكار كرد . آن‌گاه همه‌ى عوالم بالا و پايين را به صورتى حكيمانه به همان‌گونه كه در اراده و علم پيشين او گذشته بود از آن بيرون كشيد . سپس او را از پيامبرش آگاه ساخت و به رسالتش بشارت داد . در آن هنگام آدم عليه السلام جز به همان‌گونه كه خود فرموده - يعنى بين روح و بدن - چيز ديگرى نبود . آن‌گاه چشمه‌هاى ارواح از او سرازير شد . در بين آفريدگان جهان بالا - در حالى كه در چهره‌ى اين جهانى به نظرى مىرسيد - آشكار شد . لذا براى آنان چشمه‌سارى شيرين و گوارا بود . از اين جهت ، آن حضرت عالىنسب به همه‌ى اجناس و منشأ خلقت همه‌ى موجودات و انسان‌ها به حساب مىآيد . وقتى كه زمان به اسم « الباطن » در حق آن حضرت ، به وجود جسمانى و رابطه‌داشتن روح با جسم شريفش ، منتهى شد ، حكم زمان به اسم « الظاهر » منتقل شد .\r\n\r\n\r\n","description":"","footnote":"\r\n( 1 ) . تاج‌الدّين دهّان در كتاب « كفاية المتطلع » سند روايت شيخ حسن عجيمى براى كتاب « المواهب اللدنيّه » را بدين‌گونه آورده است : « كتاب المواهب اللدنيّه نوشته‌ى امام علّامه شهاب‌الدين احمدبن محمّد قسطلانى ابوالخطيب با اسناد عاليه از شيخ مسند علّامه ابراهيم‌بن‌محمّد ميمونى از شيخ شمس‌الدين محمّدبن‌شيخ احمد رملى از مؤلّفش علّامه احمدبن‌محمّد قسطلانى به صورت اجازه . اين سندى است پيوسته به مصرىها و شافعىها . »\r\n","page_name":" 202 ","page_number":202},
  {"content":"\r\n\r\nدر نتيجه ، محمّد صلى الله عليه و آله و سلم با تمام وجود جسمى و روحىاش آشكار گشت . لذا آن حضرت ، هر چند طينتش به تأخير افتاده ، ولى ارزشش شناخته شد . پس او گنجينه‌ى سرّ و جايگاه نفوذ امر است . امرى نافذ نمىشود جز از آن حضرت ، و خبرى نقل نمىشود مگر از سوى آن بزرگوار .\r\n الا بابى من كان ملكا و سيدا * و آدم بين الماء و الطين واقف \r\n- آگاه باش پدرم فداى كسى كه فرمان‌روا و آقا بود ، در حالىكه آدم بينِ آب و گل ايستاده بود .\r\n فذاك الرسول الابطحى محمّد * له في العلا مجد تليد و طارف \r\n- اين است آن پيامبر ابطحى حضرت محمّد ، كسى كه در بلنداى بزرگوارى و عظمت است . او در يك سو و ديگران در سويى ديگرند .\r\n اتى به زمان السعد فى آخر المدى * و كان له في كل عصر مواقف \r\n- در آخر الزمان ، روزگار خوشبختى آورد ، و او در هر دوره‌اى ايستگاه‌ها و جايگاه‌هاى مخصوصى داشت .\r\n اتى لانكسار الدهر يجبر صدعه * فاثنت عليه الالسن و عوارف \r\n- در روزگار شكسته آمد و شكستگىاش را جبران كرد ، زبان‌هاى آشنا و ناآشنا او را ستود .\r\n اذا رام امرا لا يكون خلافه * و ليس لذاك الامر فى الكون صارف \r\n- هرگاه تصميمى براى كارى مىگرفت ، چيزى بر خلاف او نبود و هيچ چيز نمىتوانست از آن كار مانع شود .\r\nنويسنده‌ى كتاب گويد : تمامى اين فضائل ( چه در شعر و چه در نثر ) براى حضرت على عليه السلام نيز ثابت است ، زيرا نور آن حضرت با نور حضرت رسول يكى است .\r\nهر يك از اين فضايل ، برترى آن حضرت بر ديگر مردم را نشان مىدهد ، همان‌گونه كه حضرت رسول صلى الله عليه و آله و سلم نيز چنين بودند . و اين فضيلت كافى است تا بدانيم تقدّم ديگران بر آن حضرت تا چه اندازه زشت و ظالمانه است .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\n9 - كمالات پيامبران از پرتو نور چراغ پيامبر و على گرفته شده است\r\nدر اين بخش ، برخى از كلمات محيىالدّين ابن‌عربى و شرح آن از زبان شارحان مورد بررسى قرار مىگيرد .\r\nيكم - ديار بكرى گويد :\r\nدر اين بخش ، برخى از كلمات محىالدين ابن‌عربى و شرح آن از زبان شارحان مورد بررسى قرار مىگيرد .\r\n« در كتاب فصوص الحكم و شرح آن آمده است كه هيچ يك از پيامبران ، هيچ كمالى را نگرفتند مگر از مشكات خاتم النّبيّيّن ، هرچند كه وجود خاكى آن حضرت از آنان متأخّر است ، زيرا وجود خاكى آن حضرت تعلّقى به مشكات او ندارد . و حقيقت وجودى آن حضرت پيش از آنان وجود داشته ، چون او پدر ارواح است ، همان‌گونه كه آدم پدر اشباح است . » « 1 »\r\nنويسنده گويد : از اتّحاد نور آن دو بزرگوار ( رسول خدا و علىّ مرتضى ) دانسته مىشود كه همه‌ى پيامبران ، كمالات خود را از مشكات اميرالمؤمنين نيز فرا گرفته‌اند . در اين صورت ، چگونه گيرنده از منشأ خود برتر باشد ؟ و چگونه مىتوان كسى را كه هيچ چيزى از آن كمالات را ندارد ، بر كسى كه جامع همه‌ى آن كمالات است ، برترى داد و مقدّم دانست ؟\r\nدوم - قيصرى ذيل همان گفتار ابن‌عربى كه ديار بكرى از فصوص نقل كرد ، چنين گويد : از آن جهت مجدّداً از حضرت پيامبر اسم برد تا بيان كند كه هر چند طينت حضرت رسول صلى الله عليه و آله و سلم متأخّر از ديگر پيامبران ، پديد آمده است ، ولى حقيقتش در عالم ارواح وجود داشته است . و پيش از آن كه به وجود آيد و مبعوث به رسالت بر امّت خود شود ، پيامبر بوده است ، زيرا وى ، از ازل تا به ابد ، قطب همه‌ى اقطاب بوده است ، در حالى كه ديگر پيامبران غير از او همگى به هنگام بعثت پيامبر شدند و قبلًا نبوّتى نداشتند . نكته اين است كه مقصود از پيدايش جهان ، وجود رسول خاتم بوده و او است كه در علم الاهى پيش از همه به وجود آمده است و رتبه و مرتبه‌ى آن حضرت ، بر هر\r\n\r\n\r\n","description":"","footnote":"\r\n( 1 ) . تاريخ الخميس 1 : 19 .\r\n","page_name":" 204 ","page_number":204},
  {"content":"\r\n\r\nچيزى كه شامل مىشده ، اعيان همه‌ى موجودات در وجود او گرد آمده بود . اعيان پيامبران بر حسب استعدادشان خواهان ظهور پيامبرى در خودشان بودند ، لكن با ظهور انوار حقيقت محمّديّه ديگر آنان آشكار نشدند . به‌سان پنهان ماندنِ ستارگان و انوارشان به هنگام طلوع خورشيد و در مقابل نور او . آنان وقتى كه در مقام طبيعت جسمانى و تاريكىِ شب‌هاى عالم عنصرىِ مادى تحقّق يافتند ، در آن وضعيّت با انوار پنهانى خود به مانند ماه و ستارگان در شب تاريك آشكار شدند .\r\nسوم - ابن‌عربى در كتاب « فصوص » گويد : « فصّ حكمت فردى در كلمه‌ى محمّدى . اين حكمت فردى است ، از آن جهت كه در اين نوع انسانى ، كامل‌ترين موجود است . لذا آغاز و فرجام كار خلقت به وجود آن حضرت است . او در حالى پيامبر بود كه آدم هنوز بين آب و گل بود و بعد با نشأه عنصرى خود ، آخرين پيامبر و اوّلينِ افراد سه گانه بود . فضائلى كه از اين اوليت بيشتر است ، از همين مزيّت سرچشمه مىگيرد . آن حضرت بهترين دليل است بر وجود پروردگارش ، زيرا به آن حضرت جوامع الكلم داده شده است كه معانى اسمايى است كه به آدم آموخته شده بود . »\r\nچهارم - قيصرى در شرح اين جمله كه « از آن جهت حكمت فردى است . . . » گويد : از آن جهت حكمت فردى است كه حضرت محمّد صلى الله عليه و آله و سلم در اين نوع كامل‌ترين موجودات است كه پيامبران عليهم السلام كامل‌ترين فرد اين نوع بودند و هر يك از آنان مظهر اسم كلّى مىباشند . پس همه‌ى كليّات ، داخل در تحت آن اسم الاهى است كه او مظهر آن اسم است . لذا او كامل‌ترين افراد اين نوع است و از آن جا كه كامل‌ترين افراد بود ، امر وجود با ايجاد روح او آغاز شد و امر رسالت در آخر به او ختم گرديد . بلكه او است كه به صورت آدمى در آغازِ وجود آشكار شد و او است كه به صورت خاتميتِ نوع پديدار مىشود . اين راز را كسى مىفهمد كه سرّ ختميت را فهميده باشد . پس ما به تعريض ، از تصريح بسنده مىكنيم و خداوند ، ولىِّ حميد است .\r\nپنجم - قيصرى در شرح جمله‌ى « و آن‌چه كه بر اين اوليّت زياد باشد » گويد :\r\nيعنى بر اين فرديّت اوّليه كه همان سه چيز باشد . و اين سه تايى كه در عالم وجود به آن اشاره شد ، . . . عبارتند از : ذات احديّه ، مرتبه الهيّه و حقيقت روحانيّه محمّديه كه به نام\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nعقل اوّل ناميده شده است . هرچه كه بر اين‌ها اضافه شود ، از اين‌ها صادر شده است ، چنان‌كه در نزد اصحاب نظر ثابت شده است كه نخستين چيزى كه موجود شد ، عقل اوّل است .\r\nششم - در شرح اين جمله محىالدّين كه گفت : « آن حضرت روشن‌ترين دليل بر وجود پروردگارش بود . . . » قيصرى گويد : يعنى وقتى كه روح محمّدى كامل‌ترين فرد اين نوع بود ، روشن‌ترين دليل است بر وجود پروردگارش ، زيرا ربّ فقط به وسيله مربوبش و مظهرش ظاهر مىشود . و همه‌ى كمالات ذات احدى به وجود آن حضرت ظاهر شده است زيرا به او جوامع الكلم داده شده است كه اساس و ريشه و حقايق الاهيه و كونيه را با تمام جزئيّاتش جمع كرده است و مقصود از مسميات اسماء آدم همين‌ها است . بنابراين او بهترين دليل بر اسم اعظم الاهى است . « 1 »\r\n\r\n10 - تقدّم در آفرينش ، از دلايل افضليّت است\r\nديار بكرى گويد : و در « شرح المواقف » از قول برخى اهل نظر آمده است : معلول اوّل به خاطر تجرّدش ، ذات خود و مبداش را تعقّل مىكند و بدين‌جهت عقل ناميده شده است . همچنين از آن جهت كه در صدور ديگر موجودات و نقوش علم واسطه است ، قلم ناميده مىشود . نيز از جهت وساطتش در افاضه‌ى انوار نبوّت و از جهت اين كه كمالات محمّديّه اثر نور سيد الانبياء صلى الله عليه و آله و سلم است و از آن جهت كه آن حضرت ، وسيله‌ى حيات و زندگى آن‌ها است ، روح ناميده مىشود . . . « 2 »\r\nدر جاى ديگر گويد :\r\n« . . . در كتاب « شواهد النبوّة » آمده است كه پيامبر ما صلى الله عليه و آله و سلم هرچند در عالم شهادت آخرين پيامبران است ، ولى در عالم غيبت اوّلين نفر آن‌هاست ، آن جناب خودش فرموده است : من پيامبر بودم در حالى كه آدم بين آب و گل بود . . . »\r\nبيان و شرح اين عبارت چنين است : خداوند متعال در ازل الازال بدين‌گونه بود\r\n\r\n\r\n","description":"","footnote":"\r\n( 1 ) . شرح قصوص الحكم قيصرى : 293 .\r\n( 2 ) . الخميس 1 : 19 .\r\n","page_name":" 206 ","page_number":206},
  {"content":"\r\n\r\nكه خدا بود ، در حالى كه چيزى با او نبود . پس همه‌ى شؤون بدون امتياز بعضى از آن‌ها بر بعضى ديگر و صورت‌هاى شناخته شده‌ى آن شؤون ، تعين اوّل و حقيقت محمّديّه ناميده مىشوند كه حقايق ديگر موجودات ، همه اجزاء و تفاصيل آنند . بنابراين خود اين حقيقت و تجلّياتى كه به صورت‌هاى آن در عالم غيب پديد مىآيند از تجلّى به صورت‌هاى آن حقيقت اوّليه پديد مىآيند . صورت وجودى آن حقيقت در مرتبه‌ى ارواح ، جوهر مجرّدى بود كه شارع مقدّس گاهى از آن به « عقل » تعبير مىكند و گاهى به « قلم » و گاهى به « نور » و گاهى به « روح » ، در آن‌جا كه حضرت رسول صلى الله عليه و آله و سلم فرمود :\r\n« اوّل ما خلق اللَّه العقل » « اوّل ما خلق اللَّه القلم » « اوّل ما خلق روحى أو نورى »\r\nشكّى نيست كه اختلاف اين عبارات در رتبه و درجه است ؛ زيرا مرتبه اوليت حقيقى فقط براى يك چيز مىتواند درست باشد ، امّا صورت وجوديه آن حقيقت مراتب دارد كه هر مرتبه بعداز مرتبه‌ى ديگر است ، تا اين‌كه به صورت جسميّه عنصريّه انسانيّتى كه نخستين فرد آن آدم است منتقل شود ، كه آن حضرت و ديگر پيامبران ، تا وقتى كه به صورت جسمانى عنصرى در عالم شهود و شهادت ظاهر نشوند ، متّصف به وصف نبوّت نخواهند شد ، بر خلاف پيامبر ما صلى الله عليه و آله و سلم كه به مجرّد موجود شدن به وجود روحانى ، به آن‌حضرت بشارت به نبوّت داده شده و نبوّت بالفعل آن حضرت را به او اعلام داشته و در تمامى شرايع حكم نبوّت را به او داده و پيامبران و مرسلين نايبان او بودند . همان‌گونه كه على عليه السلام و معاذبن‌جبل در عالم شهادت به عنوان نماينده‌ى آن حضرت به يمن رفته و احكام را تبليغ كردند . زيرا نبوّت جز به اعتبار شرعى كه از سوى خداوند متعال مقرّر شده باشد ، ثابت نمىشود . بنابراين همه‌ى شرايع و اديان ، شريعت آن حضرتند كه از طريق نوّاب آن حضرت ( پيامبران ديگر ) به مردم ابلاغ مىشود . آن‌گاه زمانى كه پيامبر خاتم به وجود جسمانى عنصرى ظاهر شد ، شرايعى را كه به حسب باطن مقتضى آن‌ها بود نسخ فرمود ، زيرا اختلاف امّت‌ها در استعداد است و قابليّات مقتضى اختلاف شرايع\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمىباشد . » « 1 »\r\nهمين‌گونه تعابير و مطالب را « ملا معين » در كتاب « معارج النبوّه » آورده است . « 2 »\r\nصريح عبارت جامى در كتاب « شواهد النبوّة » آن است كه تقدّم پيامبر در آفرينش ، دليل بر افضليّت آن حضرت است .\r\nنويسنده گويد : همين‌گونه است على عليه السلام زيرا نور هر دو ( پيامبر خدا و علىّ مرتضى ) يكى است . لذا جايز نيست كه هيچ كسى بر آن حضرت مقدّم شود . شيخ عبدالحق دهلوى عبارتى داردكه خلاصه‌اش اين‌است : بدان‌كه نخستين مخلوق‌كه واسطه در آفرينش موجودات است و آدم و عالم به خاطراو آفريده شده ، حضرت محمّد صلى الله عليه و آله و سلم است ، زيراكه در روايت صحيح‌آمده است كه فرمود : « اوّل ما خلق اللَّه نورى » دركتاب « حبيب السير » چنين‌آمده‌است : « واوّلين چيزىكه آفريده شده‌است‌نور حضرت محمّد صلى الله عليه و آله و سلم است ، چنان كه از حضرت اسداللَّه الغالب اميرالمؤمنين علىبن ابىطالب رضى الله عنه ، روايت شده‌است‌كه‌از رسول خدا صلى الله عليه و آله و سلم درباره‌ى نخستين مخلوق خدا پرسيد . حضرت فرمود : نور پيامبر توبود . همين مطلب از جابربن عبداللَّه انصارى نيز روايت شده‌است . وازاين مطلب برمىآيدكه برترين وقديمىترين آفريده ، رسول خدا صلى الله عليه و آله و سلم بود ؛ زيرا هر چه كه غير از خداوند متعال است ، به خاطر آن حضرت آفريده شده است . »\r\n\r\n11 - احاديث روشنىكه برافضليّت پيامبربه خاطر تقدّم آن حضرت در آفرينش دلالت دارد\r\nاحاديث فراوانى از حضرت رسول صلى الله عليه و آله و سلم وارد شده كه به صراحت مىرساند آن جناب از آدم و همه‌ى مخلوقات به خاطر تقدّم در خلقت بر آنان برتر است . همچنين در جاى خود ثابت شده كه على عليه السلام همراه آن حضرت بود و هر دو از يك نور واحد بودند .\r\nپس اميرالمؤمنين هم‌چون رسول خدا صلى الله عليه و آله و سلم از ديگران افضل است و همه‌ى مخلوقات به خاطر علىّ مرتضى نيز آفريده شده‌اند . . . و به همين ترتيب همه فضايلى كه براى\r\n\r\n\r\n","description":"","footnote":"\r\n( 1 ) . تاريخ الخميس 1 : 19 . همين عبارات در كتاب « شواهد النبوّه » عبدالرّحمان جامى است . البتّه عبارات تاريخ خميس در همه‌جا با كتاب « شواهد » يكسان نيست .\r\n( 2 ) . معارج النبوّة 1 : 2 .\r\n","page_name":" 208 ","page_number":208},
  {"content":"\r\n\r\nپيامبر صلى الله عليه و آله و سلم ثابت است براى اميرالمؤمنين نيز ثابت است . بنابراين مقدّم داشتن ديگران در خلافت و جانشينى پيامبر بر آن امام همام ، از اشتباهات رسوا و كارهاى زشت و ناروا است .\r\nاينك در اين‌جا برخى از آن احاديث را يادآور مىشويم :\r\nحديث اوّل :\r\nحديثى است كه گروهى از اهل سنّت - مانند : ديار بكرى ، كازرونى ، ملّامعين ، جمال محدّث - از جابربن‌عبداللَّه از حضرت رسول صلى الله عليه و آله و سلم روايت كرده‌اند .\r\nديار بكرى گويد : « در كيفيت آفرينش نور آن حضرت صلى الله عليه و آله و سلم روايات متعدّده‌اى وارد شده است . از همه‌ى آن روايات به دست مىآيد كه خداوند متعال ، نور حضرت محمّد صلى الله عليه و آله و سلم را چندين هزار سال پيش از آفرينش آسمان‌ها و زمين و عرش و كرسى و لوح و قلم و بهشت و دوزخ و فرشتگان و انسان‌ها و جنّيان و ديگر مخلوقات آفريده است و اين نور در فضاى عالم قدس ديده مىشد . گاهى او را به سجود و گاهى به تسبيح و تقديس دستور مىداد . حجب و پرده‌هايى براى او آفريد و در هر حجابى مدّتى طولانى او را نگاه داشت تا در آن حجاب ، خداوند را به تسبيح مخصوص و ويژه‌اى تسبيح گويد . بعد از آن‌كه از آن حجاب‌ها بيرون آمد ، نفس‌ها كشيد . از انفاس او ارواح پيامبران و اولياء و صدّيقين و شهدا و ديگر مؤمنان و فرشتگان آفريده شدند . چنان‌كه از جابربن عبداللَّه انصارى روايت شده است كه گويد : از رسول خدا صلى الله عليه و آله و سلم درباره‌ى اوّلين مخلوق پرسيدم . فرمود :\r\n« اى جابر ! آن نور پيامبر تو است . آن را آفريد . سپس همه‌ى خيرات را از آن خلق كرد و بعد همه‌چيز را از آن آفريد . هنگامى كه او را آفريد ، در پيش روى او در مقام قرب ، دوازده هزار سال قرار داد و بعد آن را به چهاربخش تقسيم كرد .\r\nعرش را از يك قسمت ، كرسى را از يك قسم ، حاملان عرش و نگهبانان كرسى را از بخش ديگر . قسم چهارم را دوازده هزار سال در مقام حبّ و دوستى قرار داد .\r\nبعد آن را چهار قسم نمود : مخلوقات را از يك قسم ، لوح از يك قسم ، بهشت از بخش ديگر آفريد . بخش چهارم را دوازده هزار سال در مقام خوف نگاه داشت و\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nبعد آن را چهار بخش كرد : فرشتگان را از يك جزء ، خورشيد را از يك جزء ، ماه و ستارگان را از يك جزء آفريد . جزء چهارم را دوازده هزار سال در مقام رجاء نگاه داشت و بعد آن را به چهار قسم تقسيم كرد . عقل را از يك جزء ، حلم و علم را از يك جزء ، عصمت و توفيق را از يك جزء آفريد . جزء چهارم را دوازده هزار سال در مقام حياء نگاه داشت . بعد خداوند متعال به آن نگريست . نورى به صورت عرق از آن ترشح كرد و يكصد و بيست و چهار هزار عرق از آن چكيد . خداوند از هر قطره آن روح پيامبرى و يا رسولى را آفريد . سپس ارواح پيامبران نفس كشيدند و از انفاس آنان نور اولياء و سعدا و شهدا و مطيعين از مؤمنين را تا روز قيامت آفريد .\r\nبنابراين عرش و كرسى از نور من است ، كرّوبيّون از نور من‌اند . روحانيون از ملائكه از نور من‌اند . فرشتگان آسمان‌هاى هفت‌گانه از نور من‌اند و بهشت و هر نعمتى كه در آن است از نور من‌اند . خورشيد و ماه و ستارگان از نور من ، عقل و علم و توفيق از نور من و ارواح پيامبران و مرسلين از نور من و شهيدان و صالحان از نتايج نور من مىباشند .\r\nآن‌گاه خداوند سبحان دوازده حجاب آفريد . آن نور را كه جزء چهارم بود ، در هر حجابى هزار سال نگاه داشت و آن مقامات عبوديت بود و آن‌ها حجاب كرامت ، سعادت ، هيبت ، رحمت ، رأفت . علم ، حلم ، وقار ، سكينه ، صبر ، صدق و يقين بودند . آن نور در هر حجابى هزار سال ماند و خدا را پرستيد .\r\nهنگامى كه آن نور از حجاب‌ها بيرون آمد ، خداوند آن را بر روى زمين سوار كرد و او هم‌چون چراغ در شب تاريك بين شرق و غرب نورافشانى كرد .\r\nبعد خداوند آدم را در روى زمين آفريد . در آن حالت نور در پيشانى حضرت آدم نشست ، سپس از او به شيث منتقل شد ، بعد از او به بانش . و به همين ترتيب ، از صلب پاكى به صلب پاك نهادى ديگر ، تا اين‌كه خداوند متعال آن را به صلب عبداللَّه بن‌عبدالمطلب رسانيد و از آن به رحم آمد . بعد مرا به دنيا آورد و آقاى رسولان و خاتم پيامبران و رحمت براى جهانيان و پيشواى سپيدرويان اشراف قرار داد . اى جابر ! آغاز آفرينش پيامبر تو چنين بود . »\r\nاين حديث را بيهقى آورده است . « 1 »\r\n\r\n\r\n","description":"","footnote":"\r\n( 1 ) . تاريخ الخميس 1 : 19 - 20 .\r\n","page_name":" 210 ","page_number":210},
  {"content":"\r\n\r\nدر كتاب « المواهب اللدنيّة » نيز ، از عبدالرزّاق به سندش از جابر به همين‌گونه آورده است . « 1 »\r\nحديث دوم :\r\n« قسطلانى » و « محمّدبن يوسف شامى » از « ابن‌قطان » و هم‌چنين « حلبى » در « انسان العيون » از مولاى ما حضرت علىبن‌الحسين از پدرش از جدّ بزرگوارش عليهم السلام روايت كرده‌اند كه رسول خدا صلى الله عليه و آله و سلم فرمود :\r\n« من نورى بودم در پيشگاه پروردگارم ، چهارده هزار سال پيش از آفرينش حضرت آدم عليه السلام . » « 2 »\r\nنويسنده گويد : دلالت اين حديث بر افضليّت رسول خدا صلى الله عليه و آله و سلم و امام اميرالمؤمنين عليه السلام آشكار است و بر كسى پوشيده نيست .\r\nحديث سوم :\r\n« ديار بكرى » از « كعب الاحبار » و « قسطلانى » از « عبداللَّه بن‌ابىحمزه » و « ابن‌سبع » از او روايت كرده‌اند . عبارت ديار بكرى چنين است : هنگامى كه خداوند متعال اراده فرمود كه حضرت محمّد صلى الله عليه و آله و سلم را بيافريند ، به جبرئيل دستور داد مشتى از خاك سفيدى كه در جايگاه قبر پيامبر صلى الله عليه و آله و سلم است بياورد . آن را در آب تسنيم قرار دادند و بعد در جويبارهاى بهشت فرو بردند و در آسمان‌ها و زمين گردانيدند . بدين‌روى ، فرشتگان حضرت محمّد را شناختند پيش از آن كه آدم را بشناسند . و بعد آن را با گل آدم به هم آميخت . « 3 »\r\nحديث چهارم :\r\n\r\n\r\n","description":"","footnote":"\r\n( 1 ) . المواهب اللدنيّه 1 : 9 .\r\n( 2 ) . انسان العيون 1 : 49 .\r\n( 3 ) . تاريخ الخميس 1 : 21 .\r\n","page_name":" 211 ","page_number":211},
  {"content":"\r\n\r\nقسطلانى در « المواهب اللدنيّه » گويد : در خبر آمده است كه هنگامى كه خداوند آدم را آفريد ، آن نور نبوى محمّدى را در صلب او قرار داد . آن نور در جبين او مىدرخشيد و بر ديگر انوار او چيره شده بود . بعد خداوند بر تخت مملكت خود او را نشانيد و بر دوش فرشتگان بار كرد و به آنان دستور داد كه او را در آسمان‌ها بگردانند تا شگفتىهاى ملكوتش را ببيند .\r\nدر كتاب « المنتقى » آمده است : در برخى از كتاب‌ها كلام حضرت رسول صلى الله عليه و آله و سلم را آورده‌اند كه در پاسخ اين سؤال كه « تو چه وقت پيامبر بودى ؟ » فرمود :\r\n« من پيامبر بودم در حالى كه آدم بين روح و جسد بود . »\r\nدر همان منبع در شرح حديث گويد : خداى عزّوجلّ نور حضرت محمّد صلى الله عليه و آله و سلم را در پيشانىاش قرار داد كه هم‌چون شمع در پيشانى آن حضرت مىدرخشيد و مردم از ديدارش به شگفت مىآمدند ، تا اين‌كه آدم از تعجّب فراوان مردم آرزوى ديدارش را كرد . خداوند دستور داد تا آن نور بر سر انگشت سبّابه‌ى او ظاهر شود . آدم عليه السلام پرسيد :\r\nخداوندا اين نور چيست ؟ فرمود : نور يكى از فرزندان تو است كه نامش محمّد صلى الله عليه و آله و سلم است . به انگشتش اشاره كرد و گفت : اشهد أن لا إله إلّااللَّه و أن محمّداً رسول اللَّه . از اين جهت سرانگشت سبّابه جايگاه اشاره به شهادت شد . بعد خداوند آن را به جاى خودش برگردانيد . آدم با حوّا آميزش كرد . نور از پيشانى او با نطفه به رحم حوا رفت و مانند شمع از بين سينه‌ى او مىدرخشيد . او به شيث حامله شد و آن نور در پيشانى شيث قرار داده شد ، خداوند به آدم وحى فرمود كه اين امانت را تباه نكن و به فرزندانت دستور بده كه تباه نكنند و جز از راه حلال آن را منتقل نمايند . وقتى كه شيث آفريده شد ، آدم او را به خاطر اين نور ، بيش از ديگر فرزندانش دوست مىداشت .\r\nو اين است معناى كلام الاهى كه فرمود : « و تقلّبك في الساجدين » « 1 » يعنى در صلب‌هاى پدران و ارحام مادران ، پشتى بعد از پشت ديگر و شكمى بعد از شكمى و ازدواج و نكاحى بدون اين‌كه رابطه‌اى نامشروع باشد .\r\n\r\n\r\n","description":"","footnote":"\r\n( 1 ) . شعرا ( 26 ) : 219 .\r\n","page_name":" 212 ","page_number":212},
  {"content":"\r\n\r\nحديث پنجم :\r\nكازرونى گويد : « گفته‌اند كه حكمت در مباح بودن تيمّم ، آن است كه آسمان پيش از ميلاد حضرت رسول صلى الله عليه و آله و سلم بر زمين مباهات كرده و گفت عرش در من است و فرشتگان و حاملان عرش در منند ، فرشتگان تسبيح گوى خداوند و ركوع‌كنندگان و سجده‌كنندگان در منند و خورشيد و ماه در منند و ستارگان در منند و تو از همه‌ى اين‌ها خالى هستى . اين فخر و برترى را آسمان بر زمين داشت تا اين‌كه آن بنده‌ى با ميمنت و بركت ، حضرت محمّد صلى الله عليه و آله و سلم ديده به جهان گشود . در آن لحظه زمين بر آسمان مباهات كرده و گفت : اگر خورشيد و ماه و ستارگان و فرشتگان در تو هستند ، بر پشت من پيامبر با بركت صلى الله عليه و آله و سلم جاى دارد كه نور خورشيد و نور آسمان‌ها و زمين از نور او است . ولادت و تربيت ، مبعث و دعوت او بر پشت من است . شريعت و آيين او در پشت من به كار گرفته مىشود و مرگ و قبر و مزار او بر پشت من است .\r\nخداوند ، افتخار زمين را بر آسمان به وجود پيامبرش از او شنيده و فرمود : بديهى است هم‌اكنون كه به پيامبرم حضرت محمّد مباهات كردى ، خاك شرق و غربت را براى او و امّتش پاك و پاك كننده قرار دادم و مشرق و مغرب زمين را برايشان سجده و مصلّى نمودم ، چون تو به وجود محمّد مباهات كردى . بدين‌جهت بود كه حضرت رسول فرمود :\r\n« جعلت لى الارض مسجداً و طهوراً . »\r\nهم‌چنين گفته‌اند كه نور آن حضرت در همان گوهرى بود كه خداوند ، زمين را از آن آفريد و به‌سان خورشيد كه به زمين نورافشانى مىكند ، آن گوهر نيز مىدرخشيد .\r\nاين سخنى است كه رسول خدا صلى الله عليه و آله و سلم فرموده كه آسمان و زمين بر يكديگر مباهات مىكردند و به يك‌ديگر فخر مىفروختند . آسمان گفت : من برترم چون فرشتگان صف كشيده و ملائكه تسبيح كننده و عرش و كرشى در من قرار دادند . زمين گفت : بلكه من از تو برترم ، چون پيامبران و صالحان در منند و نور و ستارگان تو از نور محمّد صلى الله عليه و آله و سلم است و او در من مىباشد . حضرت فرمود : با اين گفتار يا مانند آن ، زمين بر\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nآسمان پيروز شد و از او پيش افتاد . « 1 » »\r\n\r\n12 - دلالت احاديث بر افضليت حضرت رسول صلى الله عليه و آله و سلم به خاطر آن كه اسمش بر عرش نوشته شده است .\r\nدر برخى احاديث ، دلالتى روشن بر افضليت رسول خدا است به خاطر اين كه نامش بر عرش نوشته شده است .\r\nابواسحاق ثعلبى گويد : ابوعمر محمّد فريابى با اسنادش از ابن‌عبّاس به ما خبر داد كه رسول خدا صلى الله عليه و آله و سلم فرمود :\r\n« هنگامى كه الواح به حضرت موسى داده شد ، در آن‌ها نگاه كرد و گفت :\r\nپروردگارا ! به من كرامتى دادى كه به هيچ يك از جهانيان پيش از من چنين كرامتى نداده بودى . خداوند فرمود : اى موسى ! من تو را با رسالت و با كلام خود بر ديگر انسان‌ها ترجيح دادم و برگزيدم ، اينك آن‌چه را كه به تو دادم برگير و از سپاس‌گزاران باش ، « 2 » يعنى با نيرو و تلاش و خويشتن دارى و مواظبت بر اين مطلب كه با محبّت و دوستى محمّد صلى الله عليه و آله و سلم بميرى و از دنيا به روى .\r\nموسى عرض كرد : خداوندا ! محمّد صلى الله عليه و آله و سلم كيست ؟\r\nفرمود : احمد . همان‌كسى كه اسمش را بر عرش خود نگاشتم ، دو هزار سال پيش از آن كه آسمان‌ها و زمين را بيافرينم . او پيامبر من و برگزيده و انتخاب شده من در بين مخلوقاتم مىباشد و او از همه‌ى مخلوقات و فرشتگانم در نزد من محبوب‌تر است .\r\nموسى عليه السلام عرض كرد : پروردگارا ! اگر محمّد از همه‌ى مخلوقاتت نزد تو محبوب‌تر است ، آيا امّتى گرامىتر نزد تو از امّت من هست ؟ خداوند متعال فرمود : فضيلت و برترى امّت حضرت محمّد بر ديگر امّت‌ها به مانند برترى من\r\n\r\n\r\n","description":"","footnote":"\r\n( 1 ) . المنتقى من سيرة المصطفى - مخطوط .\r\n( 2 ) . برگفته از سوره‌ى اعراف ( 7 ) : 144 .\r\n","page_name":" 214 ","page_number":214},
  {"content":"\r\n\r\nبر همه‌ى مخلوقات است . » « 1 »\r\nنويسنده گويد : بزرگ‌داشت و توصيفى كه خداوند از حضرت رسول صلى الله عليه و آله و سلم مىكند ، به اين كه اسم او را بر عرش ثبت كرده ، دليل بر آن است كه اين فضيلت بزرگ موجب ظهور برترى آن حضرت است بر همه‌ى مخلوقات ، و تقدّم آفرينش او بر ديگران نيز دليل همين مطلب است . بنابراين على عليه السلام نيز در همين رتبه است ، زيرا خلقت او از خلقت پيامبر است و از همان مادّه آفريده شده كه پيامبر از آن آفريده شده است .\r\n\r\n13 - استدلال حضرت آدم عليه السلام بر افضليّت پيامبر ما ، بر اين كه اسم آن حضرت ، همراه اسم‌خداوند است .\r\nمحدّثان اهل تسنن دربرخى ازاحاديث كه آن‌ها راصحيح السندمىدانند ، آورده‌اندكه حضرت آدم برافضليّت پيامبرما و برترى قدر و منزلت او در پيشگاه خداوند متعال به اين مطلب استدلال كردكه نام‌آن حضرت درعرش همراه‌نام خداونداست و اين به هنگامى بودكه براى آمرزش خطاى خودش به‌اسم آن حضرت متوسّل به خداوند شد .\r\nاين حديث را گروهى از بزرگان اهل سنّت هم‌چون طبرانى ، قاضى عياض در « الشفاء » ، سيوطى در « الخصائص » از حاكم و بيهقى و ابىنعيم و ابن‌عساكر و طبرانى ، سمهودى در « خلاصة الوفا » از حاكم ، قسطلانى در « المواهب اللدنيّه » ، ديار بكرى در « الخميس » از عياض ، مناوى در « الاتحافات السنيّه » از گروهى ، حلبى در « انسان العيون » و ديگران نقل كرده‌اند .\r\nطبرانى گويد : محمّدبن داوودبن اسلم صدفى مصرى از احمدبن‌سعيد مدنى فهرى ، از عبداللَّه‌بن اسماعيل مدنى از عبدالرّحمان‌بن زيدبن اسلم از پدرش از جدّش از ابن‌الخطاب روايت كرده است كه رسول خدا صلى الله عليه و آله و سلم فرمود :\r\n« هنگامى كه آدم عليه السلام مرتكب آن گناه شد ، سرش را به طرف عرش بلند كرد و گفت : به حقّ محمّد ، از تو درخواست مىكنم كه مرا ببخشايى . خداوند به او وحى فرمود كه محمّد چيست ؟ و محمّد كيست ؟ پاسخ داد : خداوندا ! بلند است نامت ! هنگامى كه مرا آفريدى ، سرم را به سوى عرش تو بلند كردم و ديدم نوشته است : « لا إله إلّااللَّه ، محمّد رسول اللَّه » . آن‌گاه دانستم كه هيچ‌كس نزد تو ارزشمندتر نيست از آن كسى كه اسمش را قرين اسم خود قرار دادى . خداوند به او وحى كرد كه اى آدم او آخرين پيامبر از ذريّه و نسل تو است و امّت او آخرين\r\n\r\n\r\n","description":"","footnote":"\r\n( 1 ) . العرانس : 280 .\r\n","page_name":" 215 ","page_number":215},
  {"content":"\r\n\r\nامّت از ذرارى تو مىباشند . » « 1 »\r\nشيخ عبدالوهاب سبكى در « شفاء الاسقام » در معناى توسّل به پيامبر صلى الله عليه و آله و سلم پيش از آفرينش و بعد از و بعد از رحلتش گويد : ( بدين عبارت : )\r\n« مىگويم : توسّل به حضرت رسول صلى الله عليه و آله و سلم در هر حالى قبل و بعد از خلقت در دوران زندگى و بعد از رحلت آن حضرت در برزخ و بعد از حضور در عرصات قيامت و در بهشت جايز است و اين بر سه گونه است :\r\nنوع اوّل : آن‌كه توسّل به آن حضرت بدان معنى باشد كه نيازمند حاجت خود را از خداوند متعال درخواست كند به حق آن حضرت يا به آبرو يا به بركت او ، كه اين‌گونه توسّل در هر سه حال جايز است و در مورد هر يك از آن‌ها روايت و خبر صحيح وارد شده است . در باره‌ى حالت اوّل يعنى پيش از خلقت حضرتش ، آثار و اخبارى از پيامبران گذشته صلوات اللَّه و سلامه عليهم وارد شده است كه ما دراين مورد بر رواياتى كه صحّتش برايمان اثبات شده بسنده مىكنيم و آن روايتىاست‌كه : حاكم ، ابوعبداللَّه‌بن بيع در « المستدرك على الصحيحين » و يا يكى از آن دو روايت كرده‌اند از ابوسعيد عمروبن محمّدبن منصور عدل از ابوالحسن محمّدبن اسحاق بن‌ابراهيم حنظلى ، از ابوالحارث عبداللَّه بن‌مسلم فهرى ، از اسماعيل بن‌مسلمه ، از عبدالرحمان‌بن زيدبن اسلم ، از پدرش ، از جدّش از عمربن‌خطاب روايت كرده است كه رسول خدا صلى الله عليه و آله و سلم فرمود :\r\n« هنگامى كه آدم مرتكب آن اشتباه شد ، گفت : پروردگارا ! به حقّ محمّد از تو درخواست مىكنم كه مرا ببخشى . خداوند به او فرمود : اى آدم ! تو چگونه او را شناختى و حال آن كه هنوز او را نيافريده‌ام ؟ گفت : پروردگارا ! هنگامى كه مرا به دست قدرت خود آفريدى و از روح خود در من دميدى ، سر برداشتم و ديدم بر پايه‌هاى عرش تو نوشته شده است : لا إله إلّااللَّه ، محمّدٌ رسول اللَّه . . . دانستم كه تو ، به اسم خود اضافه نمىكنى مگر كسى را كه از همه‌ى مخلوقات محبوب‌تر در نزد تو باشد . »\r\nخداوند فرمود :\r\n\r\n\r\n","description":"","footnote":"\r\n( 1 ) . المعجم الصغير 2 : 82 .\r\n","page_name":" 216 ","page_number":216},
  {"content":"\r\n\r\nراست گفتى ، اى آدم ، او محبوب‌ترين خلق است . چون به حق او از من درخواست كردى ، تو را بخشيدم و اگر محمّد نبود تو را نمىآفريدم .\r\nحاكم گويد : اين حديث صحيح الاسناد است و اين نخستين حديث است كه از عبدالرّحمان بن‌زيدبن اسلم در اين كتاب آورده‌ام .\r\nاين روايت را بيهقى نيز در كتاب « دلائل النبوّة » آورده و گفته است كه تنها عبدالرّحمان اين حديث را نقل كرده است . طبرانى نيز آن را آورده و اين عبارت را بر آن افزوده كه خداوند فرمود : او آخرين پيامبر از ذريّه تو است .\r\nحاكم همراه با اين حديث روايت ديگرى نيز آورده است از علىبن‌جمشاد عدل از هارون بن‌عبّاس هاشمى از جندل‌بن‌والق از عمروبن‌اوس انصارى از سعيدبن ابىعروه از قتاده از سعيدبن‌مسيب ، از ابن‌عبّاس كه گويد : خداوند متعال به حضرت عيسى عليه السلام وحى فرمود كه : اى عيسى ! به محمّد ايمان بياور و به هر يك از افراد امّتت كه او درك مىكند ، دستور بده كه به او ايمان بياورند ، چرا كه اگر محمّد صلى الله عليه و آله و سلم نبود آدم را نمىآفريدم و اگر محمّد نبود بهشت و جهنّم را خلق نمىكردم . و به يقين ، وقتى عرش را بر روى آب آفريدم ، به لرزه درآمد . چون نوشتم : لاإله إلّااللَّه ، آرام گرفت .\r\nحاكم گويد : اين حديثى صحيح الاسناد است و بخارى و مسلم آن را نياورده‌اند .\r\nاين سخن حاكم است .\r\nابن‌تيميه با اين سند به اين حديث دست نيافته و اين مطلب به او نرسيده كه حاكم ، سند اين حديث را صحيح مىدانسته ، لذا در اين مورد چنين گفته است : « و امّا آن‌چه را كه از داستان آدم و توسّلش به آن حضرت ذكر كرده‌اند ، اصلى ندارد و هيچ‌كس آن را از حضرت رسول صلى الله عليه و آله و سلم با اسنادى كه بتوان بر آن تكيه كرده و مورد اعتماد باشد نقل نكرده است . » ابن‌تيميّه مدّعى شده كه اين مطلب دروغ است و در اين مورد پافشارىهاى بىنتيجه كرده است . اگر به او خبر مىرسيد كه حاكم اين خبر را صحيح دانسته ، اين سخنان را نمىگفت و يا در فكر پاسخ به آن مىافتاد و گويا من او را مىبينم كه اگر از اين تصحيح حاكم خبردار مىشد ، راوى حديث عبدالرّحمان‌بن زيدبن اسلم را مورد طعن قرار مىداد و او را تضعيف مىكرد . البتّه ما در تصحيح سند اين حديث بر\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحاكم اعتماد كرده و او را قبول داريم . هم‌چنين عبدالرحمان بن‌زيدبن اسلم را بدان پايه از ضعف و بىاعتبارى كه ابن‌تيميّه بدان معتقد است ، ما بىاعتبار نمىدانيم .\r\nچگونه مىتواند يك مسلمان اين اندازه جرأت و جسارت داشته باشد كه اين مطلبى را كه نه عقل آن را رد كرده و نه شرع ، منع كند و نپذيرد ؟ با آن‌كه در مورد آن اين حديث وارد شده است . ما بعد از بررسى تمام اقسام آن ، توضيح بيشترى درباره‌ى صحبت و درستى اين مطلب خواهيم داد .\r\nو امّا آن‌چه كه وارد شده از توسّل نوح و ابراهيم و ديگر پيامبران ، چنين مطالبى را مفسّران آورده‌اند و ما با نقل اين حديث ، از آوردن آن‌ها در اين‌جا خوددارى كرده و به ذكر همين حديث - به دليل صحّت و استوارى آن بسنده مىكنيم . « 1 »\r\n\r\nدر پيشگاه خداوند متعال بعد از رسول خدا كسى ارزنده‌تر از على نيست ، زيرا نام‌او همراه اسم آن دو است\r\nنويسنده مىگويد : احاديث فراوانى وارد شده كه به صراحت مىگويد : اسم على عليه السلام همراه با اسم پيامبر بر روى عرش نوشته شده است . آن احاديث افضليّت حضرت على بعد از پيامبر را مىرساند و گوياى آن است كه آن حضرت بعد از وجود مقدّس حضرت رسول صلى الله عليه و آله و سلم از همه‌ى مخلوقات برتر است ، چه پيامبران و چه غير پيامبران .\r\nدر اين‌جا با آوردن چند روايت به عنوان نمونه بسنده كرده و مىگوييم :\r\n\r\nيكم - اسم على بر روى عرش مكتوب است :\r\nدر چندين حديث در كتب اهل سنّت آمده است كه اسم اميرالمؤمنين عليه‌الصلاةو السلام بعد از كلمه‌ى توحيد و اسم پيامبر آمده است و از آن دانسته مىشود كه هيچ كس در پيشگاه خداوند ، ارزنده‌تر و والاتر نيست از كسى كه نامش همراه با نام خدا و\r\n\r\n\r\n","description":"","footnote":"\r\n( 1 ) . شفاء الاسقام .\r\n","page_name":" 218 ","page_number":218},
  {"content":"\r\n\r\nپيامبرش آمده است .\r\nاين مطلب در روايت قاضى عياض ، ابن‌مغازلى ، خوارزمى ، محبّ طبرى ، زرندى ، شهاب‌الدين احمد ، سيوطى ، ولىاللَّه دهلوى و ديگران آمده است .\r\nالف . قاضى عياض از ابوالحمراء روايت كرده است كه رسول خدا صلى الله عليه و آله و سلم فرمود :\r\n« هنگامى كه مرا به آسمان بردند ، ديدم روى عرش نوشته شده است : لا إله إلّااللَّه ، محمّد رسول اللَّه ، ايدته بعلى . » « 1 »\r\nب . ابن‌مغازلى به سندش از ابوالحمراء روايت مىكند كه گويد : از رسول خدا صلى الله عليه و آله و سلم شنيدم كه مىفرمود :\r\n« هنگامى كه مرا به آسمان بردند ، ديدم بر ساق سمت راست عرش نوشته شده است : منم يگانه معبود كه جز من خدايى نيست ، بهشت جاودان را به دست خود پديد آوردم ، محمّد برگزيده‌ى من است و على را پشتيبان او قرار دادم . » « 2 »\r\nج . خوارزمى از او روايت مىكند كه رسول خدا صلى الله عليه و آله و سلم فرمود :\r\n« شبى كه مرا به آسمان بردند ، ديدم بر ساق عرش ثبت شده است كه من بهشت جاودان را به دست خود كاشتم . محمّد برگزيده‌ى من است . از ميان آفريدگانم ، على را پشتيبان او قرار دادم . » « 3 »\r\nد . محبّ طبرى يك فصل اختصاص داده تحت عنوان « رسول خدا صلى الله عليه و آله و سلم به تأييد الاهى اختصاص داشت و خداوند ، نام آن حضرت را بر ساق عرش و بر پيكر برخى از حيوانات نوشته است . »\r\nوى در همين فصل گويد :\r\nاز ابوالحمراء از حضرت رسول صلى الله عليه و آله و سلم كه فرمود :\r\n« شبى كه مرا به آسمان بردند ، به سمت راست ساق عرش نگريستم نوشته‌اى را بر آن ديدم كه متن آن چنين بود : « محمّد رسول اللَّه ، ايّدته بعلى و\r\n\r\n\r\n","description":"","footnote":"\r\n( 1 ) . الشفا : 138 ، جز اللَّه خدايى نيست ، محمّد رسول خدا است على را پشتيبان و وزير او قرار دادم .\r\n( 2 ) . المناقب تأليف ابن‌خوارزمى : 39 .\r\n( 3 ) . المناقب : 229 .\r\n","page_name":" 219 ","page_number":219},
  {"content":"\r\n\r\nنصرته به » . »\r\nاين حديث را ملا در سيره‌ى خود آورده است .\r\nابن‌عبّاس گويد : در حضور رسول خدا صلى الله عليه و آله و سلم بوديم . پرنده‌اى كه در منقارش بادام سبزى بود ، از راه رسيد و آن را در دامان پيامبر انداخت . حضرت آن را بوسيده و شكست . در داخل آن برگى سبزى بود كه بر آن نوشته شده بود : « لا إله إلّااللَّه ، محمّد رسول اللَّه ، نصرته بعلى . »\r\nاين حديث را ابوالخير قزوينى حاكمى آورده است . « 1 »\r\nه . زرندى گويد : « روايت شده است كه حضرت رسول صلى الله عليه و آله و سلم فرمود : هنگامى كه مرا به معراج بردند ، در ساق عرش ديدم كه نوشته شده است : « لا إله إلّااللَّه ، محمّد رسول اللَّه ، صفوتى عن خلقى ، ايدته بعلى و نصرته به » .\r\nو در روايتى ديگر آمده است : بر سمت راست عرش نوشته ديدم : « انّي اللَّه وحدي . لا إله غيري ، غرست جنة عدن بيدى ، محمّد صفوتى ، ايدته بعلى . » « 2 »\r\nو . شهاب‌الدين احمد به نقل از طبرى و زرندى همان روايت گذشته را از آنان و از ابوالحمراء نقل كرده و بعد مىگويد : اين روايت را حافظ ابوبكر خطيب نقل كرده است . « 3 »\r\nز . سيوطى : گويد : ابن‌عدى و ابن‌عساكر از انس روايت كرده‌اند كه رسول خدا صلى الله عليه و آله و سلم فرمود : هنگامى كه مرا به معراج بردند ، ديدم بر ساق عرش نوشته شده است :\r\n« لا إله إلّااللَّه ، محمّد رسول اللَّه ، ايدته بعلى » . « 4 »\r\n\r\n\r\n","description":"","footnote":"\r\n( 1 ) . الرياض النضره 2 : 227 . جز اللَّه خدايى نيست . محمّد فرستاده‌ى خدا است او را به على يارى كردم .\r\n( 2 ) . نظم در درر السمطين : 120 . من خداى يگانه‌ام ، غير از من خدايى نيست ، بهشت جاودان را به دست خود كاشتم ، محمّد برگزيده‌ى من است او را به على پشتيبانى و تأييد كردم .\r\n( 3 ) . توضيح الدلائل مخطوط .\r\n( 4 ) . الخصائص الكبرى 1 : 7 . بنگريد : درّالمنثور 4 : 153 .\r\n","page_name":" 220 ","page_number":220},
  {"content":"\r\n\r\nح . ولىاللَّه دهلوى از انس به همين‌گونه روايت كرده است . « 1 »\r\nديگران نيز همين مضمون را آورده‌اند كه به اين هشت مورد اكتفا شد .\r\n\r\nدوم - اسم على عليه السلام با اسم پيامبر صلى الله عليه و آله و سلم در چندين‌جا همراه است\r\nاسم على عليه السلام همراه با اسم حضرت رسول صلى الله عليه و آله و سلم بعد از كلمه‌ى « توحيد » در چهار جا آمده است . اين مطلب را سيدعلى همدانى بدين‌سان روايت كرده است :\r\nاز على رضى الله عنه روايت شده است كه رسول خدا صلى الله عليه و آله و سلم فرمود :\r\n« من اسم تو را در چهار جا همراه اسم خودم ديدم ، لذا به نگاه به آن انس گرفتم : [ اوّل 
  ] در معراجم به آسمان ، هنگامى كه به بيت‌المقدس رسيدم ، بر روى صخره آن جا ديدم : لا إله إلّااللَّه ، محمّد رسول اللَّه ، ايدته بوزيره و نصرته بوزيره » به جبرئيل گفتم : وزير من كيست ؟ گفت : علىبن‌ابىطالب است . [ دوم 
  ] وقتى كه به سدرة المنتهى رسيدم ، بر روى آن ديدم نوشته شده است : « انّى أنا اللَّه لا إله الّا أنا وحدي و محمّد صفوتى من خلقى ، ايدته بوزيره و نصرته بوزيره . » به جبرئيل گفتم : وزير من كيست ؟ گفت : علىبن‌ابىطالب . [ سوم 
  ] وقتى از سدرة المنتهى گذشتم و به عرش پروردگار جهانيان رسيدم ، بر پايه‌هاى عرش نوشته ديدم : « انّي أنا اللَّه لا إله إلّاأنا محمّد حبيبي من خلقي ، أيدته بوزيره و نصرته بوزيره » . [ چهارم 
  ] وقتى به بهشت رفتم ديدم ، بر درِ بهشت نوشته شده است : لا إله إلّاأنا ، محمّد حبيبى من خلقي ، أيدته بوزيره و نصرته بوزيره . » « 2 »\r\n\r\nسوم - اسم حضرت على ، بر درِ بهشت نوشته شده است\r\nروايت شده است كه اسم حضرت على به همراه اسم پيامبر صلى الله عليه و آله و سلم با عنوان « برادر رسول خدا » بر در بهشت نوشته شده است .\r\nاين مطلب در روايت گروهى از اهل سنّت آمده است ، از جمله خوارزمى ،\r\n\r\n\r\n","description":"","footnote":"\r\n( 1 ) . ازالة الخفاء 2 : 148 .\r\n( 2 ) . مودّة القربى ، بنگريد : ينابيع المودّة : 256 .\r\n","page_name":" 221 ","page_number":221},
  {"content":"\r\n\r\nشهاب‌الدين احمد ، صفورى ، محمّد صدر عالم و بدخشانى .\r\nالف . خوارزمى به سندش ازجابربن عبداللَّه انصارى درآن‌جاكه گويد : خبردادبه من شهرداربه صورت اجازه‌از محمودبن اسماعيل اشقر ازاحمدبن حسين‌بن پادشاه از طبرانى از محمّدبن عثمان‌بن ابىشبيه از زكريابن يحيىبن سالم از اشعث‌بن عمر از حسن‌بن صالح ( و او خود بر حسن برترى داشت ) از مسدّد از عطيّه از جابربن عبداللَّه انصارى كه رسول خدا صلى الله عليه و آله و سلم فرمود : بر در بهشت نوشته شده است : « محمّد رسول اللَّه ، علىبن ابىطالب اخو رسول اللَّه » . و اين را دو هزار سال قبل از آفرينش آسمان‌ها و زمين نوشت . « 1 »\r\nب . شهاب‌الدين احمد باب چهاردهم كتاب خودرابه اين مطلب اختصاص داده كه اسم علىبن‌ابىطالب عليه السلام با اسم حضرت رسول صلى الله عليه و آله و سلم در عرش و در بهشت همراه است .\r\nدر اين باب ، از صالحانى به اسنادش از ابن‌مردويه از جابر به صورت مرفوع ( يعنى حذف سند از وسط آن ) از خطيب از جابر همان حديث را آورده و در آن آمده است : هزار هزار سال قبل از خلق آسمان و زمين . « 2 »\r\nج . صفورى گويد : از پيامبر نقل شده است كه : بر درِ بهشت نوشته شده است : محمّد رسول اللَّه ، على اخو رسول اللَّه . » و اين دو هزار سال قبل از خلق آسمان‌ها بوده است . « 3 »\r\nد . محمّد صدر عالم از طبرانى در « الاوسط » و ابن‌عساكر و خطيب در « المتفق و المفترق » از جابر از رسول خدا صلى الله عليه و آله و سلم به همان‌گونه كه آورديم .\r\nه . بدخشانى از طبرانى و خطيب به همين گونه كه گذشت نقل كرده و بعد گويد :\r\nدر روايتى ديگر كه نزد احمد است از او به صورت مرفوع آمده است : ديدم بر در بهشت نوشته شده است : « لا إله إلّااللَّه ، محمّد رسول اللَّه ، على اخوه . » « 4 »\r\n\r\nچهارم - « على ولىاللَّه » بر درهاى بهشت نوشته شده است\r\nدر روايتى از ابن‌مسعود از پيامبر صلى الله عليه و آله و سلم بر هر يك از درهاى بهشت نوشته شده است : « لا إله إلّااللَّه ، محمّد رسول اللَّه ، على ولىاللَّه . » و بعد از آن كلماتى حكمت‌آموز و پند\r\n\r\n\r\n","description":"","footnote":"\r\n( 1 ) . مناقب اميرالمؤمنين 87 : محمّد رسول خدا است و علىبن‌ابىطالب برادر رسول خدا است .\r\n( 2 ) . توضيح الدلائل - خطّى .\r\n( 3 ) . نزهة المجالس 2 : 207 .\r\n( 4 ) . مفتاح النجا خطّى .\r\n","page_name":" 222 ","page_number":222},
  {"content":"\r\n\r\nو اندرزهايى و الا است و بر اين مطلب در روايات ذيل آمده كه حموينى ، زرندى و شهاب‌الدين احمد ، نقل كرده‌اند :\r\nالف . حموينى به سندش از عبداللَّه‌بن‌مسعود از رسول خدا صلى الله عليه و آله و سلم حديثى طولانى نقل كرده است كه مشتمل بر فوائد بسيارى است . . .\r\nب . زرندى به نقل از حموينى در كتاب ، نظم درر السمطين »\r\nج . سيد شهاب‌الدين احمد از زرندى از حموينى .\r\nو اين است عين عبارات حديث با همان تفصيل ، از حموينى :\r\nعبداللَّه‌بن‌مسعود نقل مىكند كه رسول خدا صلى الله عليه و آله و سلم فرمود :\r\n« هنگامى كه مرا به آسمان بردند ، دستور داده شد كه بهشت و جهنّم را بر من عرضه كنند و همه‌ى آن‌ها را ديدم ، بهشت و نعمت‌هاى رنگارنگش را و جهنّم و انواع عذابش را . وقتى كه برگشتم ، جبرئيل عليه السلام به من گفت : يا رسول اللَّه ! آيا آن‌چه را كه بر درِ بهشت و بر درِ جهنّم نوشته شده بود خواندى ؟ گفتم : نه يا جبرئيل . گفت : بهشت هشت در دارد كه بر هر درى از آن چهار كلمه نوشته شده است . هر كلمه‌اى از آن‌ها براى كسى كه آن‌ها را بداند و به كار برد ، از دنيا و هر آن‌چه در دنيا است ، بهتر است . جهنّم هفت در دارد كه بر هر درى از آن سه كلمه نوشته شده است كه هر كس آن‌ها را بياموزد و به كار برد ، براى او از دنيا و هر آن‌چه در آن است بهتر است . گفتم : اى جبرئيل ! با من برگرد تا آن‌ها را بخوانم .\r\nجبرائيل با من برگشت و از درهاى بهشت آغاز كرد :\r\nبر در اوّل نوشته شده بود : لا إله إلّااللَّه ، محمّد رسول اللَّه ، على ولىاللَّه .\r\nهر امرى را چاره‌اى است و چاره‌ى زندگى در دنيا چهار خصلت است : قناعت ، به دور انداختن كينه ، ترك حسد ، هم‌نشينى با اهل خير .\r\nبر دومين نوشته شده بود : لا إله إلّااللَّه ، محمّد رسول اللَّه ، على ولىاللَّه .\r\nهر امرى را چاره‌اى است و چاره‌ى خوشحالى در آخرت چهار خصلت است :\r\nدست كشيدن بر سر يتيمان ، مهربانى نسبت به بيوه‌زنان ، سعى و كوشش در حوائج مسلمان‌ها ، دل‌جويى از فقرا و مساكين .\r\nبر در سوم نوشته شده بود : لا إله إلّااللَّه ، محمّد رسول اللَّه على ولىاللَّه .\r\nهر امرى را چاره‌اى است و چاره‌ى سلامتى در دنيا چهار خصلت است : كم خوردن غذا ، كم سخن گفتن ، كم خوابيدن ، كم راه رفتن .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبر در چهارم نوشته شده بود : لاإله إلّااللَّه ، محمّد رسول اللَّه ، على ولى اللَّه .\r\nهر كس به خداوند و روز قيامت ايمان دارد ، بايد همسايه‌اش را گرامى دارد . هر كس به خداوند و روز قيامت ايمان دارد ، بايد ميهمانش‌را احترام‌كند . هركس به خداوند و روز قيامت ايمان دارد ، بايد به پدرومادرش نيكى كند ، هركس به خداو روز قيامت ايمان دارد ، بايد يا سخن نيكو گويد و يا ساكت باشد .\r\nبردر پنجم نوشته بود : لا إله إلّااللَّه ، محمّد رسول‌اللَّه ، على ولى اللَّه . هركس مىخواهد خوار نشود ، خوار نكند . هركس مىخواهد ناسزا نشنود ، ناسزا نگويد .\r\nو هر كس مىخواهد كه بر او ظلم نشود ظلم نكند . هر كس مىخواهد به ريسمان محكم چنگ زند به سخن « لا إله إلّااللَّه ، محمّد رسول اللَّه » چنگ زند . بر در ششم از آن‌ها نوشته شده بود : لا إله إلّااللَّه ، محمّد رسول اللَّه ، على ولى اللَّه . هر كس دوست دارد قبرش گسترش يابد ، مسجدها را تميز كند . هر كس دوست دارد كه كرم‌ها در قبر بدنش را نخورند ، مساجد را جارو كند . هر كس دوست دارد قبرش تاريك نباشد ، مساجد را روشن كند . هر كس دوست دارد كه پيكرش در گور ، تر و تازه بماند ، مساجد را گسترش دهد و زمين وسيع براى مساجد تهيه كند .\r\nبر در هفتم آن نوشته شده بود : لا إله إلّااللَّه ، محمّد رسول اللَّه ، على ولى اللَّه . سفيدى و روشنى دل در چهار خصلت است : در عيادت مريض ، تشييع جنازه ، خريدن كفن مردگان ، بر طرف سازى قرض و وام .\r\nبردرهشتم‌آن نوشته‌بود : لا إله إلّااللَّه ، محمّدرسول‌اللَّه ، علىولىاللَّه . هركس مىخواهدازاين درهاى هشتگانه واردبهشت شود ، به چهارخصلت چنگ زند :\r\nصدقه ، سخاوت ، خوش اخلاقى ، خويشتن دارى ازآزاربه بندگان خداى متعال .\r\nبعد رفتيم به سوى جهنّم .\r\nبر در اوّل سه كلمه نوشته شده بود : خداوند دروغ‌گويان را لعنت كند ، خداوند بخيلان را لعنت كند ، خداوند ستمكاران را لعنت كند .\r\nبر در دوم آن نوشته شده بود : هر كس اميدش به خداوند باشد ، سعادتمند است . هر كس از خدا خائف ( ناامن ) باشد ، در امن است . هلاك شونده مغرور كسى است كه اميدش به غير خدا باشد و از غير خدا خوف ورزد .\r\nبر در سوم نوشته شده بود : هر كس مىخواهد در روز قيامت برهنه نباشد ، برهنگان را بپوشاند . هر كس مىخواهد در قيامت گرسنه نماند ، گرسنگان را در دنيا اطعام كند . هر كس مىخواهد كه در روز قيامت تشنه نماند ، تشنگان را\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nدر دنيا سيراب كند .\r\nبر در چهارم آن نوشته شده بود : خداوند ذليل و خوار مىسازد ، هر كسى را كه اسلام را سبك شمارد ، خداوند ذليل و خوار مىدارد هر كسى را كه به اهل بيت پيامبر خدا توهين كند . خداوند ذليل مىسازد هر كسى را كه ستمگران را بر ستم به بندگان خدا كمك كند .\r\nبر در پنجم نوشته شده بود : از هوى و هوس پيروى نشود ، زيرا هوى از ايمان به دور است . گفتارت را ، در آن‌چه كه فايده‌اى برايت ندارد ، زياد مكن كه از چشم پروردگارت مىافتى . ياور ستمگران مباش زيرا بهشت براى ستمكاران آفريده نشده است .\r\nبر در ششم آن نوشته شده بود : من ( جهنّم ) بر تلاشگران ( در راه عبادت ) حرام هستم ، من بر تصديق‌كنندگان و راستگويان حرام هستم . من بر روزه‌داران حرام هستم .\r\nبر در هفتم آن نوشته شده بود : پيش از آن كه به حساب شما رسيدگى شود ، خود به حساب خويشتن برسيد . پيش از آن‌كه شما را توبيخ كنند ، شما خود را سرزنش كنيد . خداوند را بخوانيد پيش از آن كه در محضر او حاضر شويد و توان آن را نداشته باشيد . »\r\nاين حديث را زرندى روايت كرده و گويد كه شيخ العالم صدرالدين ابراهيم‌بن محمّدبن مؤيد آن را در كتاب فضل اهل البيت آورده است .\r\n\r\nپنجم - عبارت « على ولى اللَّه » با طلا بر در بهشت نوشته شده است\r\nدر حديثى ديگر از رسول خدا صلى الله عليه و آله و سلم آمده است :\r\n« ديدم بر در بهشت با طلا نوشته شده است : لا إله إلّااللَّه ، محمّد رسول اللَّه ، على ولىاللَّه . »\r\nاين مطلب در روايت شهاب‌الدين احمد آمده در آن‌جا كه در شمار اسامى اميرالمؤمنين ، به اسم ولىاللَّه مىرسد . تحت اين عنوان گويد : از موسىبن اسماعيل‌بن موسىبن جعفربن محمّد از پدرش از جدّش علىبن‌ابىطالب رضى اللَّه عنه وعنهم اجمعين كه رسول خدا صلى الله عليه و آله و سلم فرمود :\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n« هنگامى كه مرا به آسمان بردند ، ديدم با طلا بر در بهشت نوشته شده است : لا إله إلّا اللَّه ، محمّد رسول اللَّه ، على ولىاللَّه . »\r\nتمام اين حديث در باب خودش به زودى خواهد آمد ، حافظ ابوموسى با اسنادش اين را روايت كرده است . « 1 »\r\n\r\nششم - بر در بهشت نوشته شده است : « على حبيب اللَّه »\r\nاز رسول خدا صلى الله عليه و آله و سلم روايت كرده‌اند كه آن حضرت ديده است بر در بهشت نوشته شده است : لا إله إلّا اللَّه ، محمّد رسول اللَّه ، على حبيب اللَّه .\r\nاين مطلب در روايت عدّه‌اى از اهل سنّت آمده است از جمله : خوارزمى ، بدخشانى ، شهاب الدين احمد .\r\nالف . خوارزمى به سندش از ابن‌عبّاس كه گويد : رسول خدا صلى الله عليه و آله و سلم فرمود :\r\n« هنگامى كه مرا به آسمان بردند ، ديدم بر در بهشت نوشته شده است : لا إله إلّا ، محمّد رسول اللَّه ، على حبيب اللَّه ، الحسن و الحسين صفوة اللَّه ، فاطمة امة اللَّه ، على مبغضيهم لعنة اللَّه » « 2 »\r\nب . بدخشانى از خطيب و حافظ رسعنى از ابن‌عبّاس از رسول خدا صلى الله عليه و آله و سلم . « 3 »\r\nج . سيد شهاب‌الدّين احمد در ضمن برشمردن اسماء اميرالمؤمنين ، ذيل اسم « حبيب اللَّه » ، همين مضمون را آورده است . و مىافزايد :\r\nتمام حديث در باب خودش به زودى خواهد آمد ، صالحانى در باب خودش به اسنادش آن را روايت كرده است . « 4 »\r\n\r\nهفتم - بر عرش نوشته شده است : « على مقيم الحجّة »\r\nدر روايت خوارزمى ، شهاب‌الدين احمد و قندوزى بلخى آمده است كه بر عرش نوشته شده است : لا إله إلّااللَّه ، محمّد نبى الرحمة ، على مقيم الحجّة . . . »\r\n\r\n\r\n","description":"","footnote":"\r\n( 1 ) . توضيح الدلائل ، خطّى .\r\n( 2 ) . مناقب اميرالمؤمنين : 214 .\r\n( 3 ) . مفتاح النجا فى مناقب آل العبا ، خطّى .\r\n( 4 ) . توضيح الدلائل ، خطّى .\r\n","page_name":" 226 ","page_number":226},
  {"content":"\r\n\r\nالف . خوارزمى به سندش از عبداللَّه‌بن‌مسعود كه گفت : رسول خدا صلى الله عليه و آله و سلم فرمود :\r\n« هنگامى كه خداوند متعال آدم را آفريد و از روحش در او دميد ، عطسه‌اى زد و گفت : الحمدللَّه . خداوند وحى كرده و فرمود : بنده‌ى من مرا ستود . به عزّت و جلالم سوگند كه اگر دو نفر از بندگانم نبودند كه مىخواستم آن دو را خلق كنم ، تو را نمىآفريدم . گفت : خداوندا ! آيا آن دو از من هستند ؟ فرمود :\r\nآرى . اى آدم سر بردار و بنگر . آدم سر برداشت و ديد كه بر عرش نوشته شده است : لا إله إلّااللَّه ، محمّد نبى الرّحمة ، على مقيم الحجّة ، هر كس حق على را بشناسد پاك و پاكيزه است و هر كس حق او را انكار كند ملعون و زيانكار است .\r\nبه عزّت خود سوگند ياد كرده‌ام كه هر كس از او اطاعت كند وارد بهشتش سازم ، هر چند كه نافرمانى مرا كرده باشد . و به عزّت خود قسم خورده‌ام كه هر كس نافرمانى او كند ، به دوزخش ببرم ، هر چند از من اطاعت كرده باشد . » « 1 »\r\nب . شهاب‌الدين احمد نام‌هاى اميرالمؤمنين عليه السلام را برمىشمرد ، از جمله : « مقيم الحجّة » و ضمن آن ، از صالحانى از خوارزمى همان حديث را مىآورد . « 2 »\r\nج . قندوزى بلخى از خوارزمى به همين‌گونه آورده است . « 3 »\r\n\r\nهشتم - بر بال جبرئيل نوشته شده است : « على ولىّاللَّه »\r\nدر حديثى آمده است كه بر يكى از دو بال جبرئيل نوشته شده است : « لا إله إلّا اللَّه ، على الوصى » و بر بال ديگر نوشته شده است : « لا إله‌إلّا اللَّه ، محمّد رسول اللَّه » كه نام على با وصف وصايت ، بعد از اسم خداوند متعال آمده است . اين مضمون را خوارزمى و شهاب‌الدين احمد آورده‌اند .\r\nالف . خوارزمى گويد : خبر داد به من شهردار اين روايت را به صورت اجازه از ابوالفتح عبدوس بن‌عبداللَّه‌بن عبدوس همدانى به صورت كتبى از ابوطاهر حسين بن‌على بن‌سلمه از ابوالفرج صامت‌بن صهيب‌بن عباد كه گويد : پدرم از حضرت\r\n\r\n\r\n","description":"","footnote":"\r\n( 1 ) . مناقب خوارزمى : 227 .\r\n( 2 ) . توضيح الدلائل - خطّى .\r\n( 3 ) . ينابيع المودّة : 11 .\r\n","page_name":" 227 ","page_number":227},
  {"content":"\r\n\r\nجعفربن محمّد از پدرش از علىبن‌الحسين از پدرش از علىبن ابىطالب روايت كرد كه رسول خدا صلى الله عليه و آله و سلم فرمود :\r\n« جبرئيل - در حالىكه بالش را گشوده بود - نزد من آمد . ديدم بر يكى از دو بالش نوشته شده است : لا إله إلّا اللَّه ، محمّد رسول اللَّه ، و بر بال ديگر نوشته شده بود : لا إله‌إلّا اللَّه ، على الوصى . » « 1 »\r\nب . سيد شهاب‌الدين احمد در ضمن بيان اسامى حضرت على عليه السلام از وصىّاللَّه و خليفة اللَّه ياد مىكند و مىگويد : از امام جعفر صادق از پدرش امام باقر از جدّش از رسول خدا صلّى اللَّه عليه وآله وبارك و سلم ، آن‌گاه حديث پيشين را آورده و مىافزايد : صالحانى نيز اين حديث را با اسنادش نقل كرده است . « 2 »\r\n\r\nنهم - بين دو دست صرصائيل نوشته شده است : « علىبن ابىطالب مقيم الحجّة »\r\nدر حديثى ديگر آمده‌است كه پيامبر صلى الله عليه و آله ديد : « لا إله إلّا اللَّه محمّد رسول اللَّه ، على مقيم الحجة » بين دو كف دست صرصائيل نوشته شده‌است . اين مطلب در روايت ذيل آمده‌است :\r\nخوارزمى به سندش از امام جعفربن‌محمّد صادق عليه السلام از پدرش از علىبن‌الحسين از پدرش با عبارات ذيل آورده است : خبر داد مرا ابوالعلاء ، حافظ همدانى و امام اجلّ نجم‌الدين ابومنصور محمّدبن حسين‌بن محمّد بغدادى ، از شريف امام اجل نور الهدى ابوطالب حسين‌بن محمّدبن على زينبى ، از امام محمّدبن احمدبن علىبن الحسن‌بن شاذان ، از معاف‌ابن زكريا ، از حسن‌بن‌على عاصمى [ هاشمى 
  ] ، از صهيب ، از جعفربن محمّد ، از پدرش ، از علىبن الحسين ، از پدرش [ عليهم السلام 
  ] كه گويد : روزى رسول خدا صلى الله عليه و آله و سلم در خانه ام‌سلمه بود . فرشته‌اى بر او فرود آمد كه بيست سر داشت ، در هر سرى هزار زبان كه با هر زبانى به عباراتى كه شبيه به عبارات ديگر نبود ، خداى را تسبيح و تقديس مىكرد و كف دست او از هفت آسمان و هفت زمين وسيع‌تر بود . رسول\r\n\r\n\r\n","description":"","footnote":"\r\n( 1 ) . المناقب : 90 .\r\n( 2 ) . توضيح الدلائل - خطّى .\r\n","page_name":" 228 ","page_number":228},
  {"content":"\r\n\r\nخدا صلى الله عليه و آله و سلم گمان كرد كه او جبرئيل است . با خود فرمود كه هيچ‌گاه جبرئيل در چنين صورتى بر من وارد نشده است . او گفت : من صرصائيل هستم نه جبرئيل . خداوند مرا نزد تو فرستاده كه به حضرتت بگويم بايد نور را با نور تزويج كنى ، حضرت فرمود : چه كسى را ؟ و با چه كسى ؟ گفت : دخترت فاطمه را با علىبن‌ابىطالب .\r\nرسول خدا فاطمه را با حضور و گواهى جبرئيل و ميكائيل و صرصائيل به ازدواج علىبن‌ابىطالب درآورد . راوى گويد : رسول خدا بين كف دست‌هاى صرصائيل « 1 » را نگاه كرد . ديد نوشته شده است : لا إله‌إلّا اللَّه ، محمّد رسول اللَّه ، علىبن‌ابىطالب مقيم الحجّة . بعد فرمود : اى صرصائيل ! از چه زمانى اين مطلب بر دستان تو نوشته شده است ؟ گفت : دوازده هزار سال پيش از آن كه دنيا را بيافريند .\r\n\r\nدهم - برپيشانى فرشته‌نوشته شده‌است : خداوند محمّد را به على تأييد و پشتيبانى فرمايد\r\nدر حديثى آمده است كه پيامبر صلى الله عليه و آله و سلم فرشته‌اى را ديد كه بر پيشانىاش نوشته شده بود : « ايّد اللَّه محمّداً بعلى » . اين حديث در روايت خوارزمى به سندش از محمّدبن‌حنفيه آمده است كه گويد : رسول خدا صلى الله عليه و آله و سلم فرمود : هنگامى كه مرا به آسمان بردند ، در آسمان چهارم و ششم « 2 » فرشته‌اى ديدم كه نيم او از آتش و نصف ديگرش از برف بود و بر پيشانىاش نوشته شده بود : « ايّداللَّه محمّداً بعلى » شگفت‌زده شدم . فرشته به من گفت : چرا تعجّب كردى ؟ آن‌چه را كه تو مىبينى ، خداوند دو هزار سال پيش از دنيا در پيشانى من آن را نوشته است . « 3 »\r\n\r\nيازدهم - بر لواء حمد نوشته شده است : « على ولىاللَّه »\r\nاين مطلب را سيد على همدانى از عبداللَّه‌بن‌سلام از رسول خدا صلى الله عليه و آله و سلم در ضمن\r\n\r\n\r\n","description":"","footnote":"\r\n( 1 ) . المناقب 245 ، به جاى دست‌ها ، كتف ( شانه ) آمده است .\r\n( 2 ) . در نسخه‌ى ديگر آمده : چهارم يا ششم .\r\n( 3 ) . المناقب : 218 .\r\n","page_name":" 229 ","page_number":229},
  {"content":"\r\n\r\nحديثى روايت كرده كه در باره‌ى لواء الحمد از آن حضرت پرسيده شد . . . « 1 »\r\n\r\nدوازدهم - بر پرچم نور نوشته شده است : « آل محمّد خير البريّة »\r\nابونعيم حافظ از جابربن‌عبداللَّه روايت كرده است كه روزى در حضور رسول خدا در مسجد مدينه بوديم ، كه سخن از بهشت به ميان آمد . دجانه گفت : اى رسول خدا ! از شما شنيدم كه مىفرموديد : بهشت بر پيامبران و بر امّت‌هاى ديگر حرام است تا اين‌كه من وارد شوم . فرمود :\r\n« آيا نمىدانى كه خداوند را پرچمى از نور است و ستونى از زبرجد كه آن دو را دو هزار سال پيش از خلقت آسمان و زمين آفريده است ؟ بر روپوش آن پرچم نوشته شده است : « لا إله إلّااللَّه ، محمّد رسول اللَّه ، آل محمّد خير البريّه ، صاحب اللواء امام القوم . »\r\nعلى عليه السلام گفت :\r\n« سپاس خداوندى را كه ما را به وسيله‌ى تو هدايت فرمود و گرامى داشت و شرافت بخشيد . »\r\nپيامبر به او فرمود :\r\n« آيا نمىدانى كه هر كس كه ما را دوست بدارد و ( در اين راه ) آزموده شود ، خداوند او را با ما ساكن خواهد كرد ؟ »\r\nو بعد اين آيه را تلاوت فرمود :\r\n« فى مقعد صدق عند مليك مقتدر » « 2 »\r\n\r\nسيزدهم - بر روى گوهرى تابناك يا برگى سبز نوشته شده است : « محمّد رسول اللَّه‌نصرته بعلى »\r\nدر حديثى آمده است كه : « لا إله إلّااللَّه ، محمّد رسول اللَّه ، نصرته بعلى » بر روى درّى تابناك يا برگى سبز - كه در داخل بادامى سبز بوده و نزد حضرت رسول آورده\r\n\r\n\r\n","description":"","footnote":"\r\n( 1 ) مودّة القربى ، مودّت ششم .\r\n( 2 ) . منقبة المطهّرين - خطّى .\r\n","page_name":" 230 ","page_number":230},
  {"content":"\r\n\r\nشده - نوشته شده است .\r\nاين حديث را گروهى از اهل سنّت هم‌چون دانشمندان ذيل نقل كرده‌اند ، از جمله : محب‌ّالدين خطيب ، ابن‌مغازلى ، قندوزى و صفورى .\r\nالف . محب‌الدين خطيب . حديثش گذشت .\r\nب . ابن‌مغازلى به سندش از سعيدبن‌جبير روايت كرده است كه گويد : روزى رسول خدا صلى الله عليه و آله و سلم به شدّت گرسنه شده كنار كعبه آمده و پرده‌ى آن را گرفت و گفت :\r\nخداوندا ! محمّد را ، بيش از آن‌چه كه گرسنه كرده‌اى ، گرفتار گرسنگى مكن . جبرئيل نازل شده و بادامى با خود آورده و گفت : خداوند تو را سلام مىرساند و به تو مىگويد :\r\nاين بادام را بشكن ، در درون آن برگ سبزى بود كه بر آن نوشته شده بود :\r\n« لا إله إلّااللَّه ، محمّد رسول اللَّه ، ايّدته بعلى و نصرته به . فما انصف اللَّه من اتّهمه فى قضائه و استبطأه فى رزقه . »\r\n« جز اللَّه خدايى نيست ، محمّد رسول خدا است ، او را به على پشتيبانى و يارى كردم . هر كس خداوند را در داورىاش متّهم كند و در روزى رساندن او را به كندى و دير كردن نسبت دهد ، با خداوند انصاف ننموده است . »\r\nج . قندوزى ، از ابن‌مغازلى از ابن‌عبّاس همين مضمون را آورده است .\r\nد . صفورى از ابن‌عبّاس كه گويد : در نزد رسول خدا صلى الله عليه و آله و سلم بوديم . در آن‌هنگام پرنده‌اى كه در دهانش بادام سبزى بود ، رسيد . آن را نزد پيامبر انداخت . حضرت آن را گرفت . ديد در آن درّى سبزرنگ است كه به رنگ زرد بر آن نوشته شده است : « لا إله إلّا اللَّه ، محمّد رسول اللَّه ، نصرته بعلىٍ . »\r\n\r\nچهاردهم - تقدّم نبوّت دليل افضليت است و آن متفرع بر تقدّم نورى است كه على از آن آفريده شده است\r\nتقدّم نبوّت حضرت محمّد صلى الله عليه و آله و سلم دليل بر افضليّت آن حضرت است . بديهى است كه اين مطلب فرع است بر تقدّم مقام نورى آن حضرت و به طريق اولى بر افضليت آن حضرت دلالت مىكند .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nاز آن‌جا كه على عليه السلام از همان نورى آفريده شده است كه رسول خدا صلى الله عليه و آله و سلم از آن نور آفريده شده ، به همين جهت آن حضرت به جز مقام شامخ حضرت رسول صلى الله عليه و آله و سلم از ديگر مخلوقات خداى متعال افضل و برتر است . بنابراين دليلى وجود ندارد كه كسى بخواهد كسى را بر آن حضرت برترى دهد ، چه از پيامبران و چه از صحابه .\r\n\r\nنمونه‌اى از احاديث تقدّم نبوّت حضرت محمّد صلى الله عليه و آله و سلم\r\nشواهد تقدّم نبوّت پيامبر صلى الله عليه و آله و سلم از احاديث و گفتارهاى دانشمندان بسيار فراوان است كه ما برخى از آن‌ها را يادآور مىشويم :\r\nيكم - بخارى به سندش از عرباض‌بن ساريه صحابى رسول خدا صلى الله عليه و آله و سلم روايت كند كه حضرتش فرمود :\r\n« من بنده‌ى خدا و خاتم پيامبرانم . آدم در طينت او بوده و به زودى از آن به شما خبر خواهم داد . منم نتيجه‌ى دعاى پدرم ابراهيم . منم بشارت عيسىبن‌مريم و رويايى كه مريم و ديگر مادران پيامبران در خواب ديده‌اند . »\r\nراوى گويد : مادر رسول خدا ، هنگامى كه او را وضع حمل كرد ، نورى ديد كه قصرهاى شام برايش درخشيد . « 1 »\r\nدوم - ترمذى به سندش ازابوهريره نقل مىكند كه مردم به رسول خدا صلى الله عليه و آله و سلم گفتند :\r\nاى رسول خدا ! از چه وقت نبوّت براى شما حتمى شد ؟ فرمود : در هنگامى كه آدم بين روح و جسد بود .\r\nترمذى گويد : اين حديث ، حَسَن و صحيح و غريب است از حديث ابوهريره ، كه جز از همين طريق آن را نمىشناسيم . « 2 »\r\nسوم - ابونعيم در فصل مربوط به « تقدّم نبوّت آن حضرت پيش از تمام شدن خلقت حضرت آدم » اين روايات را با اسناد گوناگون و الفاظ مختلف از ابوهريره و\r\n\r\n\r\n","description":"","footnote":"\r\n( 1 ) . تاريخ الصغير 1 : 13 .\r\n( 2 ) . صحيح ترمذى 5 : 585 .\r\n","page_name":" 232 ","page_number":232},
  {"content":"\r\n\r\nميسرة و ابن‌ساريه نقل كرده است . « 1 »\r\nچهارم - كازرونى به سندش از عبداللَّه‌بن‌شفيق همين مضامين را آورده است . « 2 »\r\nپنجم - سيوطى يك باب آورده تحت عنوان « باب اختصاص پيامبر صلى الله عليه و آله و سلم به اين‌كه در آفرينش اوّلين پيامبر است و نبوّتش تقدّم داشته و خداوند براى نبوّت او عهد و ميثاق گرفته است . »\r\nوى ، اين مطلب را از راويان ذيل نقل كرده است :\r\nالف . ابن‌ابىحاتم و ابىنعيم از ابوهريره\r\nب . ابوسهل قطان از سهل‌بن‌صالح همدانى از ابوجعفر محمّدبن‌على عليهما السلام\r\nج . احمد و بخارى و حاكم و طبرانى و ابونعيم از ميسره .\r\nد . احمد و حاكم و بيهقى از عرباض‌بن‌سارية .\r\nه . حاكم و بيهقى و ابونعيم از ابوهريره .\r\nو . بزار و طبرانى و ابونعيم از طريق شعبى از ابن‌عبّاس .\r\nح . ابونعيم از عمر .\r\nط . ابن‌سعد از ابن‌ابىالجدعا .\r\nسپس سيوطى از تقىالدين سبكى گفتارى را در معناى اين احاديث نقل كرده است كه عين عبارت او چنين است : « فائدة : شيخ تقىالدّين سبكى در كتابش « التعظيم و المنّة فى لتؤمننّ به و لتنصرنّه » گويد :\r\nدر اين آيه نكته‌اى است در تعظيم و بزرگداشت رسول خدا صلى الله عليه و آله و سلم كه بر كسى پوشيده نيست و با وجود آن ، در صورتى كه در زمان آن‌ها آمد ، رسول آنان و مبعوث به سوى آنان بود . بنابراين نبوّت و رسالت آن حضرت ، فراگير و شامل همه‌ى مردم است ، از زمان حضرت آدم تا روز قيامت . در نتيجه پيامبران و امّت‌هاى آنان ، همگى از امّت او به حساب مىآيند .\r\n\r\n\r\n","description":"","footnote":"\r\n( 1 ) . دلايل النبوّة 1 : 54 .\r\n( 2 ) . المنتقى من سيرة المصطفى - خطّى .\r\n","page_name":" 233 ","page_number":233},
  {"content":"\r\n\r\nبدين‌روى سخن حضرتش كه فرمود : « بر همه‌ى مردم مبعوث شدم . » مىرساند كه نبوّت آن جناب ، مخصوص مردم زمان آن حضرت تا روز قيامت نيست ، بلكه افراد پيش از آنان را نيز شامل مىشود .\r\nبا همين مبنا ، معنى سخن آن حضرت نيز معلوم و روشن مىگردد ، كه فرمود :\r\n« كنت نبياً و آدم بين الروح و الجسد . » برخى اين جمله را چنين تفسير كرده‌اند كه خداوند مىداند كه در آينده اين شخص پيامبر خواهد شد . اينان به اين معناى لطيفى كه ما كرديم نرسيده‌اند ؛ زيرا علم الاهى بر همه چيز احاطه دارد . و اين كه در آن شرايط ، حضرت رسول را به نبوّت و پيامبرى توصيف كرده است ، مىبايست نبوّت براى آن‌حضرت در آن زمان ثابت باشد . بدين جهت حضرت آدم ديد كه اسم آن حضرت بر عرش به نام « محمّد رسول اللَّه » نوشته شده است ، پس مىبايست كه حتماً نبوّت آن حضرت در آن زمان ثابت باشد . اگر مقصود آن بود كه خداوند مىداند كه در آينده پيامبر خواهد شد ، چنين ويژگى را نداشت كه پيامبر باشد در حالى كه آدم بين روح و جسد بود ، زيرا خداوند نبوّت همه‌ى پيامبران را در آن زمان مىدانست و اختصاص به حضرت رسول نداشت . پس به ناچار مىبايست خصوصيّتى در پيامبر اسلام باشد كه بدان جهت به امّت خود خبر دهد و اعلام كند تا قدر و منزلت او در پيشگاه پروردگار را بدانند و از اين راه ، خير و مقامى برايشان حاصل شود .\r\nسبكى مىگويد : شايد كسى بگويد : مىخواهم اين ارزش و الا و اين قدر و منزلت بالا را بفهمم ، زيرا نبوّت شاخصه‌اى است كه بايد موصوف به آن موجود باشد . وصفى كه بعد از رسيدن به سن چهل سالگى به كسى رسيده ، چگونه پيش از پيدايش آن حضرت موصوف به آن باشد ؟ اگر اين صفت درباره‌ى او در چنين شرايطى درست باشد ، ديگر اوصاف نيز قابل انتساب به آن حضرت هست .\r\nدر پاسخ مىگويم : در روايات آمده است كه خداوند ، ارواح را پيش از اجساد آفريده است ، پيامبر در اين روايت اشاره به روح و حقيقت شريف خود فرموده است كه عقول و انديشه‌ها ، از درك حقايق و شناخت آن واقعيّات كوتاه است . آن‌ها را آفريدگارشان و كسانى كه از نور الاهى مدد گرفته‌اند ، مىفهمند . خداوند هر يك از اين حقايق را در هر وقتى كه بخواهد ، به هر كس كه بخواهد ، عطا مىكند . پس حقيقت\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nحضرت پيامبر صلى الله عليه و آله و سلم پيش از آفرينش حضرت آدم بوده و خداوند ، آن وصف را در همان زمان به آن حضرت داده است ، بدين‌گونه كه خلقتش آماده براى اتّصاف به وصف بود .\r\nدر همان زمان كه اين ويژگى را به آن حضرت داد ، پيامبر گشت و اسمش را بر عرش نوشت . آن‌گاه ، از رسالت او خبر داد تا فرشتگان و ديگران كرامت و ارزش او را در پيشگاه پروردگارش بدانند . بنابر اين ، حقيقت آن حضرت از همان زمان موجود بود ، هر چند كه خلقت بدن شريفش كه متّصف به آن وصف است بعدها تحقّق يافت . اتّصاف حقيقت آن حضرت به وصف نبوّت از سوى خداوند متعال ، از همان آغاز تحقّق حقيقت بوده ، بعثت و تبليغ و ديگر مأموريت‌هاى الاهى بعداً انجام شده است ، هر چند كه آمادگى و شايستگى در ذات و حقيقت شريف آن حضرت هيچ تأخيرى نداشته است . همين‌گونه است گزينش او به نبوّت و دادن كتاب و حكم و نبوّت كه همگى به حقيقت او از همان روز اول داده شده است . پس آن‌چه كه از نظر زمانى ديرتر آمده است ، پيدايش و تكوين بدن آن حضرت بوده است ، تا اين‌كه در عالم ظاهر ، از خاندانى بزرگوار پديد آمد و به خواست خداوند ، اين كرامت بعد از مدّتى كه از تولّد او گذشت ، به او افاضه شد . بىترديد ، همه‌ى اين پديده‌ها را خداوند از روز ازل مىدانست . ما از راه دلايل عقلى و نقلى به اين علم الاهى معتقديم . مردم نيز هر آن‌چه را كه بعد از ظهور آن حضرت به آن رسيدند آگاه گشتند ، مثل اين كه بعد از نزول قرآن و جبرئيل بر آن حضرت ، از نبوّت او آگاه شدند . اين موارد ، از جمله معلومات خداوند است كه به صورت فعلى از افعال او آشكار شده و از آثار قدرت و اراده و اختيار الاهى در جايگاه ويژه‌اى بدان متّصف گشته است . اين‌ها دو مرتبه است كه يكى از آن‌ها با برهان و دليل عقلى اثبات مىشود و ديگرى بالعيان ديده مىشود . بين اين دو رتبه از سوى خداوند متعال ، وسايط و ابزارى است كه به اختيار و امر او انجام مىگيرد . برخى از آن وسايل و ابزار ، بعد از ابلاغ نبوّت براى مردم آشكار مىشود و برخى فقط اثبات كمالى براى آن حضرت است ، هر چند براى مردم ظاهر نشود . اين گروه ، خود تقسيم مىشود به كمالاتى كه از آغاز آفرينش همراه آن حضرت بود و كمالاتى كه بعدها به او پيوسته است و ما از آن‌ها فقط از طريق خبر و روايتى راستين آگاه مىشويم . پيامبر صلى الله عليه و آله و سلم\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nبهترين آفريدگان است . هيچ‌يك از آفريده‌ها كمالى بالاتر از كمال او و رتبه‌اى برتر از مقام او ندارند و ما از طريق خبرى صحيح ، حصول اين كمال را پيش از آفرينش حضرت آدم براى آن حضرت خبردار شده‌ايم . يعنى مىدانيم كه خداوند ، نبوّت را در همان زمان به آن حضرت داده است و براى او از پيامبران عهد و ميثاق گرفته تا بدانند كه مقام او بالاتر از آنان است و او پيامبر و رسول آن‌ها است . در قرآن ، سخن از اخذ ميثاق است و خداوند با آوردن لام قسم ، مطلب را در لزوم ايمان و يارىكردن آن حضرت به مردم مىرساند ، آن‌جا كه فرمود : « لتؤمننّ به و لتنصرنّه » « 1 » نكته‌ى ديگر آيه ، عبارت است از ايمان به بيعتى كه براى جانشينان گرفته مىشود كه ايمان خلفا از اين جا سرچشمه گرفته است ، پس به اين تعظيم و بزرگداشت مهمى كه از سوى پرورگار نسبت به آن حضرت انجام گرفته نيك بنگريد .\r\nوقتى كه اين مطلب دانسته شد ، نتيجه مىگيريم كه پيامبر اسلام ، پيامبرِ پيامبران است . بدين‌روى ، در روز قيامت ، همه‌ى پيامبران در زير پرچم آن حضرت خواهند بود و در اين دنيا نيز در شب معراج ، تمام پيامبران به آن حضرت در نماز اقتدا كردند . اگر بعثت آن حضرت در زمان حضرت آدم و نوح و ابراهيم و موسى و عيسى اتّفاق مىافتاد ، ايمان به آن حضرت و يارى كردن آن جناب بر آنان و امّت‌هايشان واجب مىشد .\r\nخداوند هم بر همين مطلب از آنان پيمان گرفت . رسالت آن حضرت بر آنان حقيقتى بود كه براى آن حضرت ثابت و حاصل بود كه در صورت اجتماع با آن حضرت تحقّق مىيافت . پس تأخّر اين كار به خاطر وجود آنان بود نه از آن جهت كه داراى اين ويژگى و مأموريّت نباشد . فرق است بين اين كه فعل متوقّف بر قبول محل باشد يا متوقّف بر شايستگى فاعل باشد . در اين جا نه از جهت فاعل توقّفى داشت و نه از جهت ذات پيامبر صلى الله عليه و آله و سلم . بلكه از جهت وجود دورانى بود كه او را در بر داشت كه اگر در زمان آنان وجود مىيافت ، بدون ترديد بر آنان لازم بود كه از آن حضرت پيروى كنند .\r\nبدين جهت در آخر الزّمان ، عيسى عليه السلام بر شريعت رسول خاتم مىآيد با اين‌كه\r\n\r\n\r\n","description":"","footnote":"\r\n( 1 ) . آل‌عمران ( 3 ) : 81 .\r\n","page_name":" 236 ","page_number":236},
  {"content":"\r\n\r\nخود داراى مقام نبوّت است ، نه بدان‌گونه كه برخى پنداشته‌اند كه به صورت فردى معمولى و يكى از افراد امّت باشد . البتّه از آن جهت كه پيرو حضرت رسول است ، يكى از افراد امّت آن جناب به حساب مىآيد و به شريعت و قرآن و سنّت اسلامى عمل مىكند .\r\nو هر گونه دستورى كه در اين شريعت است ، شامل حال او هم مىشود ؛ در عين حال كه او پيامبرى بزرگوار است و از مقام نبوّت او چيزى كاسته نمىشود . از سوى ديگر ، اگر حضرت رسول در زمان او يا زمان حضرت موسى و ابراهيم و نوح و آدم مبعوث مىشد ، آنان در مقام نبوّت و رسالت خود نسبت به امّت‌هاى خود بودند و در عين حال ، رسول خاتم ، پيامبر آنان و مبعوث بر همه‌ى آن‌ها بود . بنابراين نبوّت و رسالت آن حضرت ، فراگيرتر و بزرگتر بود و با شريعت آنان در اصول همراهى داشت ، زيرا اختلافى با يكديگر در اصول نداشتند . برترى شريعت اسلام در موارد فروعى كه ممكن است اختلاف داشته باشد ، يا از راه تخصيص برخى از احكام است يا از طريق نسخ و يا گونه‌اى ديگر است كه بگوييم در آن زمان‌ها نسبت به آن امّت‌ها همان احكامى باشد كه آن پيامبران براى امّت‌هاى خود آورده‌اند و در اين زمان نسبت به اين امّت ، چنين شريعت و احكام كه نسبت به اختلاف اشخاص و اوقات ، تفاوت داشته باشد .\r\nبدين‌گونه معناى دو حديثى كه از ما پوشيده و پنهان بود ، برايمان روشن و آشكار مىشود ؛ يكى اين‌كه فرمود : « بُعثتُ إلى النّاس كافّة » . مىپنداشتيم حضرتش مبعوث بر همه‌ى مردم است ، از زمان خودش تا روز قيامت ، كه معلوم شد مراد ، همه‌ى مردم است ، از آغاز آفرينش تا فرجام خلقت .\r\nحديث دوم : اين‌كه فرمود : « كنت نبيّاً و آدم بين الروح و الجسد » . مىپنداشتيم معناى حديث آن است كه حضرت نسبت به آن زمان ، آگاهى و علم داشته است و اكنون معلوم شد كه بيش‌تر از آن است ، همان‌گونه كه شرح داديم كه دوره‌ى بعد از موجود شدن بدن آن‌حضرت تا سن چهل‌سالگى با دوره‌ى پيش از آن نسبت به كسانى كه بر آنان مبعوث شده است و شايستگى آنان براى شنيدن گفتار آن حضرت است تفاوت دارد ، نه نسبت به خود آن حضرت يا آن مردم ، اگر در زمان ايشان مىبودند .\r\nوابستگى احكام به شروط ، گاهى به حسب محل قابل است و گاهى به حسب\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nفاعلى است كه در آن‌ها تصرّف مىكند و انجام مىدهد . در اين‌جا وابستگى مربوط است به حسب محل قابل كه بر آنان مبعوث شده است و پذيرش آنان نسبت به خطاب حضرتش كه از بدن شريفش مىشنوند كه به زبان با آنان سخن مىگويد . اين به مانند وقتى است كه پدرى مردى را در تزويج دخترش وكالت مىدهد كه هر گاه كفو و همتايى يافتى ، او را به ازدواج آن مرد درآور . در اين صورت وكالت دادن صحيح است .\r\nآن مرد هم شايستگى وكالت را دارد و وكالتش نيز ثابت است . ولى تصرّف او در اين وكالت ، وقتى حاصل مىشود كه اين مرد كفوى پيدا كند كه ممكن است بعد از مدّتها پديد آيد و اين تأخير در پيدايش كفو ، به صحّت وكالت و شايستگى وكيل در وكالت ضررى نمىزند و مشكلى ايجاد نمىكند . اين تمام گفتار سبكى بود به لفظ و عبارت خودش . « 1 »\r\nششم - قسطلانى از احمد و بيهقى و حاكم - كه گويد : حديث صحيح الاسناد است - از عرباض‌بن‌ساريه ، نيز از بخارى و احمد و ابونعيم - كه حاكم اين روايت را صحيح دانسته است - از ميسره .\r\nو از ترمذى از ابوهريره ، قسطلانى سپس گفتار « سبكى » را در اين زمينه آورده است . « 2 »\r\nهفتم - ديار بكرى از احمد و مسلم و ترمذى و حاكم و بيهقى و ابونعيم و بخارى در تاريخش . « 3 »\r\nهشتم - حلبى از « وفاء الوفاء » از ميسره . « 4 »\r\nنهم - قندوزى از ترمذى از ابوهريره ، نيز از مشكوة از عرباض‌بن‌ساريه . . . « 5 »\r\nدهم - جمال المحدّث . « 6 »\r\n\r\n\r\n","description":"","footnote":"\r\n( 1 ) . الخصائص الكبرى 1 : 3 - 5 .\r\n( 2 ) . المواهب اللدنيّة 1 : 5 - 8 .\r\n( 3 ) . تاريخ الخميس 1 : 20 .\r\n( 4 ) . انسان العيون 1 : 355 .\r\n( 5 ) . ينابيع المودّة : 10 .\r\n( 6 ) . روضة الاحباب فى سيرة النبى و الاصحاب .\r\n","page_name":" 238 ","page_number":238},
  {"content":"\r\n\r\nيازدهم - ابن‌حجر . كه حديث را صحيح دانسته است . « 1 »\r\nدوازدهم - اسكندرى كه عبارت او چنين است : « و امّا برترى آن حضرت بر آدم عليه السلام ، از گفتار آن حضرت برمىآيد كه فرمود : « كنت نبيّاً و آدم بين الماء و الطين و آدم و من دونه من الانبياء يوم القيامة تحت لوايى » و نيز گفتار آن حضرت برمىآيد : « إنّي اوّل شافع و انّى اوّل مشفع ، و انّي اوّل من تنشق الارض عنه . » « 2 »\r\nسيزدهم - محمّدبن‌يوسف شامى گويد : به روايات شعبى و غير او - از آن‌چه كه در باب گذشته گفتيم - استدلال مىشود بر اين‌كه آن حضرت متولّد شده در حالى كه پيامبر بوده است ، زيرا نبوّت آن حضرت از همان لحظه‌اى است كه از او عهد و ميثاق گرفته شد ، به هنگامى كه از پشت حضرت آدم بيرون آمد . و از همان زمان پيامبر بود ، لكن زمان ورود او به دنيا پس از آن زمان بود و اين تأخير ، مانع از نبوّت آن حضرت نيست ، مانند كسى كه براى ولايت و سرپرستى جايى مأموريّت مىيابد ولى زمان تصرّف در آن منطقه در آينده خواهد بود كه حكم ولايت ، از همان آغاز دادن مأموريّت براى او ثابت است ، هر چند كه تصرّفش متأخّر از آن زمان باشد . و احاديث پيشين در بخش تقدّم نبوّت آن حضرت ، در اين مطلب صراحت دارد .\r\nآن‌گاه حديث و حاصل كلام سبكى را نقل مىكند . « 3 »\r\nچهاردهم - عيدروس گويد : « بدان كه خداوند سبحان ، هنگامى كه اراده فرمود آفريده‌هايش را پديد آورد ، از انوار صمديّه‌ى خود در حقيقت محمّديه تابانيد . آن‌گاه همه‌ى عوالم بالا و پايين را - مطابق آن‌چه كه حكمت بالغه‌اش ايجاب مىكرد و در اراده و علمش پيشى گرفته بود - از آن‌ها بيرون كشيد . آنگاه كمالات و مقام نبوّت آن حضرت\r\n\r\n\r\n","description":"","footnote":"\r\n( 1 ) . المنح المكيّه فى شرح الهمزيّة .\r\n( 2 ) . لطائف المنن : 47 - 48 . من پيامبر بودم در حالى كه آدم بين گل و آب بود . بنابراين حضرت آدم و ديگر پيامبران تا روز قيامت زير پرچم من مىباشند . منم نخستين شفيع و نخستين كسى كه شفاعتش پذيرفته مىشود ، و نخستين كسى هستم كه از زمين سر برون مىآورد و زمين از روى او شكافته مىشود .\r\n( 3 ) . السيرة الشاميه .\r\n","page_name":" 239 ","page_number":239},
  {"content":"\r\n\r\nرا به او اعلام فرموده و به فراگيرى دعوت و رسالتش بشارت داد و در حالى كه هنوز پدرش آدم بين روح و بدن بود ، به او خبر داد كه وى پيامبرِ پيامبران و واسطه‌ى همه‌ى برگزيدگان است . . . « 1 » »\r\n\r\n15 - گرفتن ميثاق نبوّت حضرت محمّد صلى الله عليه و آله و سلم دليل برترى آن حضرت است و او دليل برترى على عليه السلام است .\r\nنتيجه تقدّم پيامبرى پيامبر ما صلى الله عليه و آله و سلم آن است كه از همه‌ى پيامبران بر نبوّت او عهد و پيمان گرفته شده باشد و اين دليل برترى آن حضرت است . از وجه قبلى دانسته شد كه تقدّم نبوّت متفرع است بر تقدّم خلقت آن حضرت . وقتى فرع فرع دليل بر افضليت باشد ، دلالت اصل بر افضليت به طريق اولى است . از سوى ديگر نور حضرت على عليه السلام با نور حضرت رسول صلى الله عليه و آله و سلم متّحد است و آن نيز پيش از حضرت آدم آفريده شده است .\r\nپس براى اميرالمؤمنين عليه السلام فضيلت بزرگى است كه گرفتن عهد و ميثاق ، فرع بر فرع آن است . پس شكّ و ترديدى نيست در اين كه آن حضرت از همه‌ى پيامبران و رسولان ، برتر است . بنابراين فقط آن حضرت شايستگى جانشينى حضرت رسول را دارد نه ديگران .\r\n\r\nنمونه‌اى از احاديث اخذ ميثاق متفرّع بر تقدّم خلقت آن حضرت صلى الله عليه و آله و سلم :\r\nميثاق گرفتن ، متفرّع بر تقدّم خلقت آن حضرت است . اين حقيقت ، از چندين حديث استفاده مىشود :\r\nيكم - ابونعيم گويد : خداوند ، نام پيامبر صلى الله عليه و آله و سلم را پيش از كسانى كه در بعثت بر آنان مقدّم است ، آورده و فرمود :\r\n« انّا أوحينا إليك كما أوحينا إلى نوح و النبيّيّن من بعده ، و أوحينا\r\n\r\n\r\n","description":"","footnote":"\r\n( 1 ) . النور السافر فى اعيان القرن العاشر مقدّمة الكتاب .\r\n","page_name":" 240 ","page_number":240},
  {"content":"\r\n\r\nإلى ابراهيم و اسماعيل و اسحاق و يعقوب . . . و آتينا داوود زبوراً . . . » « 1 »\r\nو در آيه‌ى ديگر فرمود :\r\n« و إذ أخذنا من النبيّيّن ميثاقهم و منك و من نوح . . . » « 2 »\r\nاين همان حقيقت است كه ابو محمّد عبداللَّه‌بن ابراهيم بن ايّوب ، از جعفربن عاصم ، از هاشم‌بن‌عمّار ، از بقيّه ، از سعيدبن بشير ، از قتادة ، از حسن ، از ابو هريره ، روايت كرد كه رسول خدا صلى الله عليه و آله و سلم در ذيل آيه‌ى : . . . « أخذنا من النبيّن ميثاقهم » فرمود : من در آفرينش ، نخستين نفر از پيامبران بودم و در بعثت ، آخرين نفر آن‌ها هستم . . . آن‌گاه راوى سه طريق ديگر براى روايت از ابوهريره نقل مىكند به همين مضمون . . . « 3 »\r\nدوم - سبكى - چنان‌كه سيوطى از او نقل مىكند - گويد : پس به خبر صحيح ، دانستيم . . . قبلًا كلام او نقل شد .\r\nسوم - شيخ عبدالحق دهلوى بر اين مطلب تصريح كرده و گويد : « و در روايات آمده است . . . » « 4 »\r\n\r\nنمونه‌اى از احاديث افضليّت حضرت رسول بر پيامبران ، به خاطر گرفتن ميثاق از آنان\r\nاخذ ميثاق ، افضليّت آن حضرت بر پيامبران را مىرساند . اين ، از مطالب واضح و روشن است . از جمله احاديث و گفتارهاى صريح در دلالت بر اين مطلب ، عبارات زير است :\r\nيكم - ابونعيم گويد : « و از جمله فضايل پيامبر ، آن است كه خداوند متعال از همه‌ى پيامبران پيمان گرفت كه اگر پيامبرى نزد آنان آمد ، به او ايمان آورده و او را يارى\r\n\r\n\r\n","description":"","footnote":"\r\n( 1 ) . نساء ( 4 ) : 163 . « ما به تو وحى كرديم همان‌طور كه به نوح و پيامبران بعد از او وحى كرديم و به ابراهيم و اسماعيل و اسحاق و يعقوب وحى كرديم . . . » .\r\n( 2 ) . احزاب ( 33 ) : 7 . « و آن هنگام‌كه ازپيامبران ميثاقشان راگرفتيم و از تو و نوح ميثاق گرفتيم . . . » .\r\n( 3 ) . دلائل النبوّة 1 : 44 .\r\n( 4 ) . مدارج النبوّة 2 : 3 .\r\n","page_name":" 241 ","page_number":241},
  {"content":"\r\n\r\nكنند . هر يك از آنان كه حضرتش را درك كرد ، ايمان آوردن و يارى كردن حضرتش بر او واجب شد ، زيرا از او پيمان گرفته شده بود ، خداوند همگان را پيرو او قرار داد و فرمانبردارى و اطاعت از او در صورت ادراك حضور و زمان او بر آنان واجب شد .\r\nاين حقيقت ، مبتنى بر حديثى است كه محمّدبن‌احمدبن حسن . . . از جابر از عمربن خطاب براى ما روايت كرده است كه گويد : خدمت حضرت رسول صلى الله عليه و آله و سلم رسيدم در حالى كه نوشته‌اى را كه از اهل كتاب به من رسيده بود ، همراه داشتم . حضرت فرمود :\r\n« سوگند به آن‌كسى كه جانم در دست اوست ، اگر امروز حضرت موسى زنده بود ، چاره‌اى جز پيروى از من را نداشت . » « 1 »\r\nدوم - قاضى عياض گويد : خداوند متعال درباره‌ى عظمت قدر و شرافت و رتبه و تقدّم آن حضرت بر ديگر پيامبران ، خبر داده است ، آن جا كه فرمود :\r\n« و إذ اخذ اللَّه ميثاق النبيّيّن لما آتيتكم من كتاب و حكمة . . . من الشاهدين » .\r\nابوالحسن قابسى گويد : خداوند پيامبر ما را به فضيلتى اختصاص داد كه به هيچ كسى جز او نداده است و آن همان مقام و فضيلتى است كه در اين آيه به آن حضرت داده است . مفسّران گويند : خداوند به وسيله‌ى وحى ، عهد و ميثاق گرفت و هيچ پيامبرى را مبعوث نكرد مگر اين كه براى او ، از حضرت محمّد صلى الله عليه و آله و سلم ياد كرده و او را توصيف نمود و از آن پيامبر عهد و ميثاق گرفت كه اگر او را درك كرد ، به او ايمان آورد .\r\nبرخى گفته‌اند : براى آن است كه پيامبر براى قومش بيان كند و ميثاقشان را بگيرد كه براى آيندگان خود بيان كنند . . . .\r\nعلىبن‌ابىطالب فرموده است : خداوند آدم و پيامبران بعد از او را مبعوث نكرد مگر اين كه درباره‌ى محمّد صلوات‌اللَّه‌عليه ( وآله ) از آنان پيمان گرفت كه اگر آنان زنده بودند و آن حضرت مبعوث شد ، به او ايمان آورده و او را يارى كنند و بر اين مطلب از قوم خود عهد و پيمان گيرند .\r\n\r\n\r\n","description":"","footnote":"\r\n( 1 ) . دلائل النبوّة 1 : 50 .\r\n","page_name":" 242 ","page_number":242},
  {"content":"\r\n\r\nمانند همين مطلب از سدّى و قتاده در آياتى كه گوياى فضيلت آن حضرت است نه از يك جهت ( بلكه از چندين جهت ) نقل شده است ، خداوند متعال فرموده است :\r\n« و إذ أخذنا من النبيّيّن ميثاقهم و منك و من نوح . . . »\r\nو فرموده است :\r\n« إنّا أوحينا إليك كما أوحينا إلى نوح . . . وكيلًا »\r\nو از عمربن‌خطاب نقل شده است كه در ضمن گفتارى كه پيامبر به آن گريست به آن حضرت عرض كرد : پدر و مادرم فدايت اى رسول خدا ! فضيلت و مقام تو در پيشگاه خداوند به آن رتبه رسيده كه تو را به عنوان آخرين پيامبر مبعوث كرده ، ولى در رديف نخستين نفر آنان نام برده و فرموده است : « و إذ أخذنا من النبيّيّن ميثاقهم و منك و من نوح . . . » پدر و مادرم فدايت باد اى رسول خدا ! برترى تو در پيشگاه پروردگار تا بدان جا رسيده كه دوزخيان دوست مىدارند كه فرمانبردارى تو را داشته باشند و در حالى كه در بين طبقات جهنّم در شكنجه و عذابند مىگويند : « اى كاش ما از خدا و رسول پيروى مىكرديم . » قتاده گويد : پيامبر فرموده است : « من نخستين پيامبرم در آفرينش و آخرين آنانم در بعثت . » لذا در اين آيه‌ى شريفه اسم رسول خاتم پيش از حضرت نوح و ديگران آمده است .\r\nسمرقندى گويد : در اين عبارت برترى دادن پيامبر ما صلوات‌اللَّه‌عليه ( وآله ) است ، زيرا با اين كه او آخرين نفرآنان است ، اختصاص اسم او را دراوّل آورده است .\r\nبرخى از آنان گفته‌اند : از فضيلت و برترىِ آن حضرت يكى آن است كه خداوند پيامبران رابه نام‌آنان مخاطب ساخته ، ولىآن حضرت را به مقام نبوّت و رسالت مخاطب ساخته و در كتاب و قرآنش به عنوان : « يا ايّها النّبى » و « يا ايّها الرّسول » اسم برده است .\r\nسمرقندى از كلبى نقل كرده است كه در ذيل آيه‌ى شريفه : « و ان من شيعته لابراهيم » گويد كه ضمير به محمّد صلى الله عليه و آله و سلم برمىگردد . يعنى از پيروان حضرت محمّد صلى الله عليه و آله و سلم حضرت ابراهيم است . يعنى بر دين و روش او . فرّاء ، اين مطلب را برگزيده و مكّى آن را\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nاز او حكايت كرده است ، و برخى گفته‌اند : مقصود حضرت نوح عليه السلام است . « 1 »\r\nسوم - قسطلانى در مقصد ششم از كتابش بحثى طولانى دارد كه به اين مطلب اختصاص داده است و با اين عبارت شروع مىشود .\r\n« نوع دوم : در اين كه خداوند از پيامبران به نشان برترى براى او ، ميثاق و عهد گرفته كه اگر زمان او را درك كردند ، به او ايمان آورده و او را يارى كنند » . وى ، در اين مورد آيات و احاديث را آورده است . « 2 »\r\nچهارم - قسطلانى عبارتى دارد كه خلاصه‌اش اين است : از علىبن‌ابىطالب روايت شده‌است‌كه فرمود : خداوند ، ازآدم‌گرفته تاپيامبران بعد ازاو ، هيچ پيامبرى را مبعوث نكرد مگراين كه ازاوعهد وپيمان گرفت كه اگر زنده بود و آن حضرت مبعوث شد ، به‌اوايمان آورده‌واو رايارىكنند وازقوم‌خود براىاوعهد وپيمان گيرند . همين مطلب ازابن‌عبّاس نيزروايت شده‌است . دوحديث راعمادبن كثيردر تفسيرش آورده است .\r\nشيخ تقىالدين سبكى گويد : وقتى اين مطلب دانسته شد ، پس رسول خاتم ، پيامبرِ پيامبران است . و بر اساس اين نكته در آخرت معلوم مىشود كه همه‌ى پيامبران زير پرچم آن حضرتند . در اين دنيا نيز در شب معراج بر آنان نماز گزارد . اگر آمدنش در زمان آدم و نوح و ابراهيم و موسى و عيسى صلوات اللَّه وسلامه عليهم روى مىداد ، ايمان آوردن به او و يارى كردنش بر آنان و امّت‌هايشان واجب مىشد و به همين مطلب هم ، از آنان عهد و ميثاق گرفته شده است . « 3 »\r\nپنجم - ابن‌حجر و شيخ سليمان در شرح خود بر قصيده همزيّه‌ى بوصيرى ذيل اين بيت ، به همين‌گونه گفته‌اند :\r\n ما مضت فترة من الرسل الا * بشرت قومها بك الانبياء \r\n- دوره هيچ پيامبرى سر نيامد مگر اين‌كه قومش را به آمدن تو بشارت داد .\r\n\r\n\r\n","description":"","footnote":"\r\n( 1 ) . الشفا : 35 - 38 .\r\n( 2 ) . المواهب اللدنيّه 2 : 51 .\r\n( 3 ) . المواهب اللدنيّه 1 : 8 .\r\n","page_name":" 244 ","page_number":244},
  {"content":"\r\n\r\nششم - شيخ قندوزى در « ينابيع المودّة » در ذيل حديث على عليه السلام همين مطلب را گفته و غير از او ديگران نيز گفته‌اند . « 1 »\r\nاحاديثى در ولايت على عليه السلام و ميثاق امامت او\r\nاز سخنان بزرگان اهل سنّت و امامان و حافظان سرشناس و مشهورشان چنين معلوم مىشود كه گرفتن ميثاق نبوّت براى خاتم الانبياء صلى الله عليه و آله و سلم از همه‌ى پيامبران و رسولان ، از روشن‌ترين دلايل بر افضليّت و تقدّم آن حضرت بر آنان است . اين معنى فرع بر آن است كه در خلقت بر آنان مقدّم باشد و تقدّم در آفرينش براى حضرت على عليه السلام هم ثابت و مسلّم است . از اينجا نتيجه مىشود كه آن حضرت بعد از رسول خدا ، از همه‌ى آفريدگان برتر و مقدّم است . پس او است امام و خليفه بعد از رسول خدا ، و جايز نيست كه هيچ كس بر او پيشى گيرد .\r\nبلكه‌احاديث فراوانى در كتب و آثار آنان است كه ازپيامبران و ديگران ميثاق ولايت حضرت على عليه السلام گرفته شده است ، به همان‌گونه كه ميثاق نبوّت حضرت محمّد صلى الله عليه و آله و سلم گرفته شده است . پس همه آن‌چه را كه دانشمندان اهل سنّت درباره‌ى فضيلت حضرت محمّد گفته‌اند ، بايد در باره‌ى حضرت على عليه السلام نيز بدانيم و اين همان نكته است كه زبان افراد لجوج را بريده و گلوى معاندان را مىفشارد . و الحمدللَّه‌ربّ العالمين .\r\nاينك برخى از آن احاديث را در اين‌جا مىآوريم :\r\n\r\nيكم - حديث بعثت پيامبران بر ولايت على عليه السلام\r\nاز جمله آن احاديث شريفه ، حديث بعثت پيامبران است بر ولايت سيّد و آقاى ما حضرت على عليه السلام كه گروهى از بزرگان و شخصيّت‌هاى اهل سنّت ، آن رانقل كرده‌اند ، از جمله .\r\nحاكم نيشابورى ، ابواسحاق ثعلبى ، ابونعيم اصفهانى ، خطيب خوارزمى ، عبدالرزّاق رسعنى ، سيد على همدانى ، سيد شهاب‌الدّين احمد ، شمس‌الدّين گيلانى ،\r\n\r\n\r\n","description":"","footnote":"\r\n( 1 ) . ينابيع المودّة : 17 .\r\n","page_name":" 245 ","page_number":245},
  {"content":"\r\n\r\nعبدالوهّاب‌بن‌محمّد رفيع‌الدّين احمد ، ميرزا محمّد بدخشانى .\r\nالف . روايت حاكم\r\nوى اين روايت را به سند خود از عبداللَّه‌بن‌مسعود آورده است ، در آن‌جا كه گويد : حديث كرد مرا محمّدبن مظفّر حافظ از عبداللَّه‌بن محمّدبن غزوان ، از علىبن‌جابر از محمّدبن‌خالد بن عبداللَّه ، از محمّدبن‌فضيل ، از محمّدبن‌سوقة ، از ابراهيم ، از اسود ، از عبداللَّه كه گفت : رسول خدا صلى الله عليه و آله و سلم فرمود :\r\n« فرشته‌اى نزد من آمد و گفت : اى محمّد ! از پيامبران پيش از خود بپرس كه بر چه چيز مبعوث شدند . گفتم : بر چه چيزى مبعوث شدند ؟ گفت : بر ولايت تو و ولايت علىبن ابىطالب . »\r\nحاكم گويد : اين روايت را فقط علىبن‌جابر از محمّدبن‌خالد از محمّدبن‌فضيل نقل كرده و ما جز از ابن‌مظفّر نمىنويسيم . او نزد ما حافظ ، ثقة و مأمون است . « 1 »\r\nب . روايت ثعلبى\r\nاين مطلب را ثعلبى روايت كرده و گويد : « خبر داد به ما ابوعبداللَّه حسين‌بن محمّدبن حسين دينورى از ابوالفتح محمّدبن حسين ازدى موصلى از عبداللَّه بن محمّدبن غزوان بغدادى از علىبن‌جابر ، از محمّدبن‌خالد و محمّدبن‌اسماعيل از محمّدبن‌فضيل از محمّدبن‌سوقة ، از ابراهيم از علقمه از عبداللَّه‌بن‌مسعود . . . سپس مانند همين مطلب را نقل كرده است . « 2 »\r\nج . روايت خوارزمى\r\nخوارزمى آن را از شهردار ديلمى از حاكم از عبداللَّه‌بن‌مسعود نقل كرده است . « 3 »\r\n\r\n\r\n","description":"","footnote":"\r\n( 1 ) . معرفة علوم الحديث : 96 .\r\n( 2 ) . الكشف و البيان ، خطّى در تفسير آيه‌ى : « و أسأل من أرسلنا قبلك من رسلنا » ( زخرف ( 43 ) : 45 ) .\r\n( 3 ) . المناقب 220 - 221 .\r\n","page_name":" 246 ","page_number":246},
  {"content":"\r\n\r\nد . روايت شهاب‌الدّين احمد\r\nشهاب‌الدين آن را از ابوهريرة نقل كرده كه گويد : رسول خدا صلى الله عليه و آله و سلم فرمود كه به هنگام رفتن به آسمان در شب معراج ، پيامبران در آسمان گرد مرا گرفتند . خداوند به من وحى فرمود : اى محمّد ! از آنان بپرس كه شما بر چه مطلبى مبعوث شديد ؟\r\nگفتند : بر شهادت اين كه جز « اللَّه » معبودى نيست و بر اقرار به پيامبرىِ تو و ولايت علىبن‌ابىطالب .\r\nاين حديث را شيخ بزرگوار ، عارف ربّانى سيد شرف‌الدّين على همدانى در برخى از نوشتجاتش آورده و گويد حافظ ابونعيم آن را روايت كرده است . « 1 »\r\nه . روايت عبدالوهّاب‌بن محمّد\r\nوى آن را از ابونعيم اصفهانى از ابوهريره مانند نقل پيشين آورده است . « 2 »\r\nو . روايت گيلانى لاهيجى\r\nوى در « شرح گلشن راز » ، بعد از آن كه چندين روايت در فضيلت حضرت على عليه السلام آورده است ، نقل مىكند كه پيامبر رحمت فرمود :\r\n« على از من است و من از اويم و او ولى هر مؤمنى است . »\r\n« هرپيامبرى راجانشين و وارثى است و على جانشين و وارث من است . »\r\n« من بر تنزيل قرآن مىجنگم و على بر تأويل قرآن مىجنگد . »\r\n« اى ابوبكر ! كف دست من با كف على در عدالت يكسان است . »\r\n« من شهر علم هستم و على درِ آن است . هر كس خواهان علم است ، بايد از در آن وارد شود . »\r\n\r\n\r\n","description":"","footnote":"\r\n( 1 ) . توضيح الدلائل خطّى ، كه از آن روايت ابونعيم و همدانى نيز دانسته مىشود .\r\n( 2 ) . تفسير انورى . . . و از آن روايت ابونعيم دانسته مىشود .\r\n","page_name":" 247 ","page_number":247},
  {"content":"\r\n\r\n« من و على از يك درخت هستيم و ديگر مردم از درختان پراكنده . »\r\n« حكمت به ده جزء تقسيم شده است . به على نه جزء و به مردم يك جزء داده شده است . »\r\n« كسانى را كه به من ايمان آورده‌اند ، به ولايت علىبن‌ابىطالب سفارش مىكنم هر كس او را به ولايت بپذير مرا به ولايت پذيرفته و هر كس ولايت مرا بپذيرد خدا را به ولايت قبول كرده است . »\r\n« هنگامى كه مرا به معراج بردند ، پيامبران در آسمان پيرامون من گِرد آمدند . خداوند متعال به من وحى فرستاد : اى محمّد ! از آنان بپرس كه شما بر چه مطلبى مبعوث شديد ؟ گفتند : بر شهادت دادن اين‌كه جز « اللَّه » خدايى نيست و بر اقرار به نبوّت تو و ولايت علىبن‌ابىطالب . » « 1 »\r\nز . روايت بدخشانى\r\nوى اين روايت را از عبدالرزّاق رسعنى از ابن‌مسعود نقل كرده است . « 2 »\r\n\r\nدوم - حديث عرض ولايت على عليه السلام بر حضرت ابراهيم عليه السلام\r\nاين حديث را بدخشانى از حافظبن‌مردويه نقل كرده است ، در آن‌جا كه گويد :\r\nابن‌مردويه از حضرت ابوعبداللَّه جعفربن‌محمّد صادق رضى الله عنه در ذيل آيه‌ى شريفه‌ى « و اجعل لي لسان فى الآخرين » آورده است كه فرمود :\r\n« لسان صدق ، علىبن‌ابىطالب است كه ولايتش بر حضرت ابراهيم عليه السلام عرضه شد . آن حضرت گفت : خداوندا ! او رااز ذريّه‌ى من قرارده ، خداوند آن را انجام داد . » « 3 »\r\nدر اين روايت ، فضيلتى براى حضرت على آمده است كه هيچ كس داراى آن نيست و بر كسى پوشيده نيست .\r\n\r\n\r\n","description":"","footnote":"\r\n( 1 ) . شرح گلشن راز .\r\n( 2 ) . مفتاح النجا خطّى ، روايت رسعنى از آن دانسته مىشود .\r\n( 3 ) . مفتاح النجا خطّى .\r\n","page_name":" 248 ","page_number":248},
  {"content":"\r\n\r\n\r\nسوم - حديث ، ميثاق گرفتن خداوند از فرشتگان بر فرمان‌روايى على عليه السلام\r\nشيرويه ديلمى ، سيد على همدانى ، شيخ عبدالوهاب در اين زمينه رواياتى آورده‌اند .\r\nالف . روايت شيرويه\r\nشيرويه‌بن‌شهردار ديلمى از حذيفه كه گويد : « اگر مردم مىدانستند كه چه وقت على اميرالمؤمنين ناميده شد ، فضيلت او را انكار نمىكردند . وى در هنگامى اميرالمؤمنين ناميده شد كه آدم بين روح و بدن بود . خداوند فرمود :\r\n« و إذ اخذ ربّك من بنىآدم من ظهورهم ذريّتهم و أشهدهم على أنفسهم الست بربّكم »\r\nفرشتگان گفتند : آرى ، فرمود :\r\n« من پروردگار شمايم و محمّد پيامبر شما و على امير شما است . » « 1 »\r\nبنابراين هر آن‌چه كه براى پيامبر صلى الله عليه و آله و سلم ثابت است براى على عليه السلام نيز ثابت خواهد بود و او هم‌چون پيامبر از فرشتگان برتر است . هنگامى كه او از همه‌ى پيامبران - به جز پيامبر اسلام - و نيز از تمام فرشتگان برتر باشد ، از ديگر مخلوقات چه صحابه و چه غير صحابه برتر خواهد بود . . . بنابراين فقط او است خليفه بعد از پيامبر ، نه غير او . و اوست امير و فرمانده نه ديگران .\r\nديلمى و فردوس الاخبار\r\nشيرويه ديلمى از بزرگان حفّاظ اهل سنّت است . تذكره نويسان از او به عظمت و احترام ياد كرده‌اند مانند :\r\nتذكرة الحفاظ ، ذهبى 4 : 53 ؛ العبر ، ذهبى 4 : 18 ؛ طبقات الشافعيه ، سبكى 7 :\r\n111 ؛ طبقات الشافعيه ، اسدى - خطّى ؛ طبقات الشافعيه ، اسنوى ؛ طبقات الحفاظ ،\r\n\r\n\r\n","description":"","footnote":"\r\n( 1 ) . فردوس الاخبار 3 : 399 .\r\n","page_name":" 249 ","page_number":249},
  {"content":"\r\n\r\nسيوطى 457 ؛ فيض القدير ، مناوى 1 : 28 . دهلوى نيز بر او اعتماد كرده و در چندين جا از كتاب « التحفة » از او نقل كرده است .\r\nديلمى خود و فرزندش شهردار در « مسند الفردوس » و همدانى در « روضة الفردوس » كتاب « فردوس الاخبار » را با اوصاف ارزنده نام برده‌اند .\r\nخلاصه‌ى گفتار شهردار درباره‌ى اين كتاب چنين است : كتابى است ارزنده ، كمياب ، و محبوب كه كلمات درربار پيامبر ، احاديث سودمند فراوان و نيكويىهاى بسيار در بر دارد ، آفاق را در برگرفته ، آوازه‌اش به همه‌جا رفته ، دوستان و آشنايان در فراگيرىاش شوق و علاقه نشان داده‌اند و به مانند آن در فصل‌بندى و تنظيم مطالب در اسلام كتابى به رشته‌ى تحرير درنيامده ، نويسنده آن چه بسيار از اخبار شگفت‌انگيز ، و احاديث بىسابقه‌اى كه در هيچ يك از كتاب‌هاى ديگر يافت نمىشود ، در اين كتاب گردآورده و در حقيقت بسان بهشت برين است .\r\nامروزه نسخه‌هاى آن كتاب در شهرها به گونه‌اى تكثيريافته كه شهرى از شهرهاى عراق ، و روستا و آبادى از گوشه و كنار دنيا نمانده ، مگر اين كه دانشمندان آن جا در تحصيل و فراگيرىاش پىگير باشند و پيشوايان آن‌جا بر خريد و نوشتن آن علاقمند باشند ، فاضلان و فرهيختگان بر قرائت و حفظ آن اصرار دارند . . . « 1 »\r\nب . روايت سيد على همدانى\r\nسيد على همدانى از حذيفة مانند همين روايت را آورده است . « 2 » و از ابوهريره نقل شده است كه گويد : از رسول خدا پرسيدند : پيامبرى از چه زمانى براى شما حتمى شد ؟ فرمود : پيش از آن كه خداوند آدم را بيافريند و روح را در او بدمد و فرمود :\r\n« و إذ اخذ ربّك من بنىآدم من ظهورهم ذريّتهم و اشهدهم على انفسهم الست بربّكم »\r\nدر اين‌جا بود كه ملائكه پاسخ مثبت دادند . خداوند فرمود : من پروردگار شمايم\r\n\r\n\r\n","description":"","footnote":"\r\n( 1 ) . مسند الفردوس خطّى .\r\n( 2 ) . مودّة القربى بنگريد : ينابيع المودّة : 248 .\r\n","page_name":" 250 ","page_number":250},
  {"content":"\r\n\r\nو محمّد پيامبر شما و على امير شماست . « 1 »\r\nهمدانى كيست ؟\r\nشرح حال عارف محدّث سيد على همدانى را در برخى از مجلّدات همين كتاب از چندين منبع و مصدر آورده‌ايم ، از آن جمله : خلاصة المناقب بدخشانى ، نفحات الانس جامى ، كتائب الاعلام كفوى ، الانتباه فى سلاسل أولياء اللَّه دهلوى .\r\nج . روايت شيخ عبدالوهاب\r\nشيخ عبدالوهّاب‌بن محمّدبن رفيع‌الدين احمد در تفسيرش ذيل تفسير آيه‌ى مودّت به هنگام ذكر فضايل على عليه السلام از كتاب الفردوس ، از قول حذيفه به همين گونه روايت كرده است .\r\nشرح حال شيخ عبدالوهّاب\r\nبزرگى و عظمت شيخ عبدالوهّاب را با مراجعه به كتاب‌هاى زير مىتوانيم بشناسيم .\r\nاخبار الاخيار شيخ عبدالحق دهلوى ؛ تذكرة الابرار سيد محمّد ماه عالم .\r\n\r\nچهارم - حديث اخذ ميثاق حضرت رسول بر وصايت حضرت على ، از صحابه و يارانش\r\nطبق برخى روايات اهل تسنّن ، حضرت رسول از صحابه‌اش نسبت به امامت و امارت حضرت على عليه السلام ميثاق گرفت ، همان‌گونه كه خداوند بر اين مطلب از فرشتگان پيمان گرفته و بر پيامبران و رسولانش عرضه فرمود . اين مطلب در روايت سيد على همدانى آمده است :\r\nاز عتبةبن‌عامر جهنى نقل شده است كه گويد : با رسول خدا صلّىاللَّه‌عليه‌و [ آله 
  ] وسلّم بيعت كرديم بر اين كه خدا يكى است و شريكى براى او نيست و بر اين كه محمّد پيامبر\r\n\r\n\r\n","description":"","footnote":"\r\n( 1 ) . مودّة القربى بنگريد : ينابيع المودّة : 248 .\r\n","page_name":" 251 ","page_number":251},
  {"content":"\r\n\r\nاو و على وصى او است . اگر اين سه مورد را ترك مىكرديم ، كافر مىشديم و به ما فرمود : او را دوست بداريد كه خداوند او را دوست مىدارد . و از او حيا كنيد ؛ زيرا كه خدا حرمت او را نگاه مىدارد . « 1 »\r\nاز اين حديث دانسته مىشود كه اقرار به وصايت على [ به مانند اقرار به پيامبرى حضرت محمّد و يكتايى خداوند متعال 
  ] ركن ايمان است و هر كس از آن روى گرداند و و آن را ترك كند ، كافر مىشود .\r\n\r\n16 - احاديثى درفضيلت على عليه السلام كه امامت او را ثابت مىكند و مؤيّد حديث نور است\r\nحديث اوّل : گنجى به سندش از ابوالزبير از جابربن‌عبداللَّه كه گويد : از رسول خدا در باره‌ى ميلاد علىبن‌ابىطالب پرسيدم . پاسخ داد :\r\n« از من درباره‌ى بهترين مولود پرسيدى كه مانند حضرت مسيح زاده شده است . خداوند على را از نور من آفريد و مرا از نور او خلق كرد و هر دوى ما در يك نور بوديم . آن‌گاه خداوند عزّوجلّ ما را از صلب حضرت آدم به اصلاب پاك در رحم‌هاى پاكيزه منتقل كرد . من از صلبى منتقل نشدم مگر اين كه على به همراه من بود . و پيوسته به همين‌گونه منتقل مىشديم تا اين‌كه مرا در بهترين رحم‌ها كه رحم آمنه باشد ، قرار داد و على را در بهترين رحم‌ها كه فاطمه بنت اسد باشد به وديعت نهاد » .\r\nدر زمان ما مردى پارسا و تارك دنيا بود به نام مبرم بن‌دعيب‌بن شقبان كه دويست و هفتاد سال خداى را پرستيده بود و هيچ چيزى را از خداوند درخواست نكرده بود . خداوند ابوطالب را نزد او فرستاد . هنگامى كه چشم مبرم به او افتاد ، از جاى برخاست ، سر او را بوسيده و او را پيش روى خود نشانيد . از او پرسيد : تو كيستى ؟\r\nگفت : مردى از تهامة و گفت : از كدام تهامة ؟ گفت : از بنىهاشم .\r\nعابد از جا برخاست . دوباره سرش را بوسيد . و به او گفت : اى مرد ، خداوند علىّ اعلى به من مطلبى را الهام كرده است . ابوطالب گفت : آن مطلب چيست ؟ گفت : فرزندى\r\n\r\n\r\n","description":"","footnote":"\r\n( 1 ) . مودّة القربى بنگريد : ينابيع المودّة : 248 .\r\n","page_name":" 252 ","page_number":252},
  {"content":"\r\n\r\nاست كه از صُلب تو زاده مىشود و او ولىّ خداى عزّوجلّ است . در آن شب كه على عليه السلام متولّد شد ، زمين را نورى فرا گرفت . ابوطالب از منزل بيرون آمد ، در حالى كه مىگفت :\r\nاى مردم ! ولىّ خداى عزّوجلّ در كعبه زاده شد .\r\nصبح كه فرا رسيد ، داخل كعبه شد ، در حالى كه اين اشعار را مىسرود :\r\n يا ربّ هذا الغسق الدجى * و القمر المنبلج المضيّى\r\nبيّن لنا من أمرك الخفى * ما ذا ترى فى اسم ذا الصبى \r\n- اى خداوندگارِ اين تاريكى ظلمت‌زا و ماه تابان درخشنده ! از امر پنهان خود براى ما آشكار كن ، در نام اين كودك چه مىبينى و چه نظرى مىدهى ؟\r\nدر اين هنگامى هاتفى ندا در داد :\r\n يا اهل بيت المصطفى النّبيّ * خُصّصْتم بالولد الزكيّ\r\nانّ اسمه من شامخ العليّ * عليّ اشتقّ من العليّ \r\n- اى خاندان پيامبر برگزيده ! شما به فرزند پاكيزه اختصاص داده شده‌ايد .\r\n- نام او از بلنداى برين ، على است كه از نام « العلى » خدا مشتقّ و جدا گشته است .\r\nگنجى گويد : اين حديث را به اختصار آورده‌ام . آن را به خاطر اين جهت نوشتم كه مسلم‌بن‌خالد زنجى شيخ شافعى فقط آن را به اين عبارت آورده است و به صورت انفرادى فقط از زنجى ، عبدالعزيزبن عبدالصمد كه او را مىشناسيم ، نقل كرده است .\r\nزنجى لقب مسلم است و به خاطر زيبايى و سرخ‌رويى و خوش‌چهره‌اى به اين اسم ناميده شده است . « 1 »\r\nنويسنده گويد : دلالت حديث بر مطلب ، واضح و روشن است .\r\nحديث دوم : گنجى به سندش از مالك‌بن‌انس از ابىسلمه از ابوسعيد كه گويد :\r\nابوعقال از پيامبر پرسيد : اى رسول خدا ! سرور مسلمانان كيست ؟ آيا حضرت آدم نيست كه خداوند او رابه دست قدرت خود آفريد و از روحش در او دميد و كنيزش حوّا را به همسرى اودر آورد و ساكن بهشتش ساخت ؟ ( اگر او نيست ) پس چه كسى است ؟\r\n\r\n\r\n","description":"","footnote":"\r\n( 1 ) . كفايةالطالب : 406 - 407 .\r\n","page_name":" 253 ","page_number":253},
  {"content":"\r\n\r\nپيامبر پاسخ داد : آن‌كسىاست‌كه خداونداو رابرترىداده‌است . گفت :\r\nشيث‌است ؟ فرمود : از شيث برتر است . گفت : ادريس است ؟ فرمود : از ادريس افضل است . همين گونه در باره‌ى هود ، صالح ، لوط ، موسى ، هارون ، ابراهيم ، اسماعيل ، اسحاق ، يعقوب ، داوود ، ايّوب ، يونس ، زكريا ، اليسع ، ذا الكفل و عيسى پرسيد . هر بار پيامبر پاسخ داد كه او افضل است .\r\nابوعقال گفت : نمىدانم كيست اى رسول خدا ، آيا فرشته‌اى مقرّب است ؟\r\nپاسخ داد : كسى كه با تو سخن مىگويد ( يعنى خود پيامبر ) .\r\nابوعقال گفت : به خدا سوگند خوشحالم كرديد اى رسول خدا .\r\nحضرت فرمود : آيا بيش از آن چه گفتم بگويم ؟ گفت : آرى ، فرمود : بدان اى ابوعقال كه پيامبران ، سيصد و سيزده تن بودند كه اگر همه‌ى آنان را در يك كفه‌ى ترازو و صاحب تو را در كفه‌ى ديگر بگذارند ، صاحب تو بر آنان برترى خواهد يافت . گفتم :\r\nاى رسول خدا ، دلم را مالامال از خشنودى و خوشحالى كرديد ، بعد از تو برترين مردم كيست ؟ گروهى از قريش را براى حضرت نام بردند . پيامبر فرمود : علىبن‌ابىطالب .\r\nعرض كردم : اى رسول خدا كدام‌يك از اينان نزد تو محبوب‌ترند ؟ فرمود :\r\nعلىبن‌ابىطالب . گفتم : به چه جهت ؟ فرمود : زيرا من و على از يك نور آفريده شده‌ايم .\r\nگفتم : اى رسول خدا ، چرا او را آخرين نفر قرار داديد ؟\r\nفرمود : واى بر تو اى ابوعقال ، آيا به تو خبر ندادم كه من بهترين پيامبرانم و ديگران در رسالت قبل از من بودند و به آمدن من بشارت دادند ؟ آيا اگر آخرين نفر باشم ، اين آخر بودن ضررى به من مىرساند ؟ من محمّد رسول اللَّه هستم . همين‌گونه به على زيانى نمىرساند كه آخرين نفر قوم باشد . لكن اى ابوعقال ! فضيلت على بر ديگر مردم ، مانند فضل جبرئيل است بر ديگر فرشتگان .\r\nگنجى گويد : اين حديث حسن و عالى است ، طولانىتر از اين بود و مختصرش كردم و جز از اين وجه ، آن را ننوشتم . « 1 »\r\n\r\n\r\n","description":"","footnote":"\r\n( 1 ) . كفايةالطالب : 315 - 317 .\r\n","page_name":" 254 ","page_number":254},
  {"content":"\r\n\r\nنويسنده گويد : اين حديث دلالت مىكند بر آن كه اميرالمؤمنين عليه السلام محبوبترين مردم رسول خدا صلى الله عليه و آله و سلم است ، زيرا از يك نور واحد آفريده شده‌اند . پس او بعد از آن حضرت برترين مردم است . پيامبر اين مطلب را صريحاً بيان داشت ، آن جا كه فرمود :\r\n« اى ابوعقال ! فضيلت على بر مردم ، هم‌چون فضيلت جبرئيل است بر ديگر فرشتگان » .\r\nو امّا آن‌چه كه در ذيل حديث آمده است كه آن حضرت را آخرين نفر قوم قرار داد . . . اين از جمله عباراتى است كه فقط اينان آن را نقل كرده ، و ديگران اين عبارات را نياورده‌اند و بر شيعه‌ى اماميه حجّت نيست . به علاوه با عبارات پيشين تناقض دارد .\r\nزيرا وقتى كه محبوب‌ترين مردم به رسول خدا باشد و فضيلت آن حضرت نسبت به ديگران ( علىالاطلاق ) مانند فضيلت جبرائيل باشد بر ديگر فرشتگان ، هيچ كس را نرسد كه هيچ‌گاه در هيچ چيز بر او مقدّم شود .\r\nحديث سوم : گنجى به سندش از ابوامامه باهلى نقل كند كه رسول خدا صلى الله عليه و آله و سلم فرمود :\r\n« خداوند ، پيامبران را از درختان پراكنده آفريد ، در حالى كه من و على را از يك درخت خلق كرد . اصل و ريشه‌ى درخت من هستم و على شاخه و فاطمه شكوفه و حسن و حسين ميوه‌ى آنند . هر كس به شاخه‌اى از شاخه‌هاى آن چنگ زند ، نجات يابد . و هر كس از آن منحرف شود سقوط مىكند . و اگر بنده‌اى خداوند را بين صفا و مروه هزاران سال بندگى كند ، امّا محبّت ما را نداشته باشد ، خداوند او را بر بينى و صورت به آتش خواهد افكند . آنگاه اين آيه را تلاوت فرمود : « قل لا أسألكم عليه اجرا الّا المودّة فى القربى » . » « 1 »\r\nگنجى گويد : اين حديثى حسن و عالى است . طبرانى آن را در معجم خود روايت كرده به همان‌گونه كه ما آورديم . محدّث شام ( ابن‌عساكر ) نيز در كتابش ( تاريخ دمشق ) از راه‌هاى مختلف نقل كرده است . « 2 »\r\nنويسنده گويد : اين حديث نيز در مقصد و مطلوب ما صراحت دارد .\r\nحديث چهارم : گنجى از ابن‌عساكر به سندش از ابوالزبير نقل كرده كه گويد : از\r\n\r\n\r\n","description":"","footnote":"\r\n( 1 ) . شورى ( 42 ) : 23 .\r\n( 2 ) . كفاية الطالب : 317 .\r\n","page_name":" 255 ","page_number":255},
  {"content":"\r\n\r\nجابربن‌عبداللَّه شنيدم كه مىگفت : رسول خدا صلى الله عليه و آله و سلم را در صحراى عرفات ديدم . به من و حضرت على اشاره فرمود . نزد آن حضرت رفتيم . حضرت فرمود : نزديك‌تر بيا ، نزديك‌تر رفت . فرمود :\r\n« دستت را در دستم بگذار . اى على ! من و تو از يك درخت آفريده شديم .\r\nمن ريشه‌ى آنم و تو شاخه‌ى آن و حسن و حسين شاخه‌هاى آنند . هر كس به شاخه‌اى از آن بياويزد ، داخل بهشت مىشود . اى على ! اگر امّت من آن قدر شب‌زنده‌دارى كنند كه هم‌چون كمان خم شوند و آن‌قدر نماز بخوانند كه به‌سان زه باريك شوند ، امّا دشمن تو باشند ، خداوند آنان را به رو در آتش خواهد افكند . »\r\nگنجى گويد : ابن‌عساكر حديث را به همين‌گونه در كتابش ( تاريخ دمشق ) در شرح حال على عليه السلام روايت كرده است . « 1 »\r\nنويسنده گويد : اين روايت ، حديث نور را تأييد مىكند و صحت آن را اثبات مىنمايد و بر وجوب پيروى از حضرت على عليه السلام و قول به امامت آن حضرت دلالت دارد .\r\nحديث پنجم : گنجى باب پنجاه و هشتم كتابش را در مورد تخصيص على عليه السلام به كلام رسول خدا آورده كه فرمود : « أنا مدينة العلم و على بابها » . در اين باب ، به سندش از خطيب بغدادى از على عليه السلام روايت كرده است كه رسول خدا صلى الله عليه و آله و سلم فرمود :\r\n« درختى است كه من ريشه‌ى آنم و على شاخه و حسن و حسين ميوه و شيعه برگ آن است . آيا از پاك و پاكيزه جز پاك و پاكيزه خارج مىشود ؟ من شهر علم هستم و على درِ آن . هر كس مىخواهد به شهر وارد شود ، بايد از در آن شهر وارد شود . »\r\nگنجى گويد : خطيب در تاريخش به همين‌گونه روايت كرده و اسناد و طرق حديثش به همين‌گونه است . « 2 »\r\nنويسنده گويد : اين‌كه حضرت رسول ، بين حديث « شجره » و حديث\r\n\r\n\r\n","description":"","footnote":"\r\n( 1 ) . كفايةالطالب : 318 .\r\n( 2 ) . همان : 220 .\r\n","page_name":" 256 ","page_number":256},
  {"content":"\r\n\r\n« مدينةالعلم » را در يك سياق و يك عبارت آورده ، مىرساند كه « باب مدينه علم » بودن ، متفرّع بر آن است كه از يك شجره باشند . بدين‌روى ، حديث شجره هم چون حديث نور ، دليل بر اعلميّت حضرت على است .\r\nحديث ششم : گنجى در باب پنجاه و ششم كتابش ( در مورد اختصاص حضرت على عليه السلام به لقب امام الاوليا ) ، به سندى كه در آن گروهى از بزرگان وجود دارند ، از ابن‌عبّاس روايت كند كه رسول خدا صلى الله عليه و آله و سلم فرمود :\r\n« هر كس خوش دارد هم‌چون من زندگى كند و بميرد ، و در آن بهشت برينى ساكن شود كه پروردگارم درختانش را كاشته است ، بايد بعد از من ولايت على را بپذيرد و ولايت ولىّ او را به گردن گيرد و به امامان بعد از من اقتداء كند ، زيرا آنان خاندان منند و از طينت من آفريده شده‌اند . به آنان فهم و علم روزى شده است . واى بر كسانى از امّت من كه برترى آنان را دروغ پندارند و پيوند مرا با آنان ببرند . خداوند شفاعت مرا نصيب آنان نخواهد كرد . » « 1 »\r\nنويسنده گويد : اين حديث دلالت مىكند بر وجوب اقتدا به امامان بعد از پيامبر اكرم صلى الله عليه و آله و سلم و بر اين‌كه امامان ، خاندان و عترت اويند و على نخستين آنان است . اين كلام ، امّت‌ها را از تكذيب فضيلت آنان برحذر مىدارد تا بدين‌وسيله صله‌ى پيامبر را قَطع نكرده و از شفاعت حضرتش در روز قيامت محروم نشوند .\r\nپس مىبايد تأمّل شود : آيا اين حديث ، شاملِ تكذيب‌كنندگانِ حديث نور و منكران دلالت آن نمىشود ؟\r\nحديث هفتم : گنجى در باب 56 ، به سندش از انس روايت كرده كه گويد : روزى رسول خدا مرا به دنبال ابوبرزه اسلمى فرستاد و در حالى كه مىشنيدم به او فرمود :\r\n« خداوندگار جهانيان درباره‌ى علىبن‌ابىطالب ، از من عهد و پيمان گرفته است كه او رايت هدايت ، روشنگر ايمان ، پيشواى اولياى من و نور همه‌ى كسانى است كه مرا اطاعت كنند . اى ابوبرزه ! علىبن‌ابىطالب ، فرداى قيامت امين من و صاحب پرچم من است و امين من بر كليدهاى گنجينه‌هاى رحمت\r\n\r\n\r\n","description":"","footnote":"\r\n( 1 ) . كفايةالطالب : 214 .\r\n","page_name":" 257 ","page_number":257},
  {"content":"\r\n\r\nپروردگارم . »\r\nگنجى گويد : اين حديث حسن است كه صاحب حليةالاولياء آن را نقل كرده است . « 1 »\r\nنويسنده گويد : اين حديث نيز به روشنى مطلب را مىرساند ، به ويژه اين كه رسول خدا صلى الله عليه و آله و سلم آن حضرت را به « امام اولياء من » وصف مىكند كه به تنهايى در اثبات مقصود ما كافى است .\r\nحديث هشتم : گنجى به سندش از زيدبن‌على از پدرش از جدّش از علىبن‌ابىطالب از رسول خدا صلى الله عليه و آله و سلم نقل كرد كه در روز فتح خيبر فرمود :\r\n« يا على ! اگر نبود كه امكان دارد گروه‌هايى از امّت من درباره‌ات كلامى بگويند كه نصارى درباره‌ى عيسىبن‌مريم گفتند ، امروز درباره‌ى تو چيزى مىگفتم كه بر هيچ گروهى از مسلمانان عبور نكنى مگر اين‌كه از خاك زير پاى تو و زيادتى آب وضويت براى طلب شفا بردارند . لكن تو را همين فضيلت كفايت مىكند كه تو از منى و من از تو هستم ، از من ارث مىبرى و من وارث تو هستم . تو از من به منزله‌ى هارون از موسايى جز اين كه بعد از من پيامبرى نيست . تو قرض مرا مىپردازى و بر سنّت و روش من مىجنگى . تو در آخرت نزديك‌ترين مردم به من هستى ، و فرداى قيامت در كنار حوض منى و نخستين فردى از امّت من كه وارد بهشت مىشود . شيعه تو بر منبرهايى از نور شادمانند و سپيدرويان در پيرامون من‌اند كه آنان را شفاعت مىكنم و فردا همسايگان من در بهشت مىباشند . دشمنان تو فرداى قيامت ، تشنه‌كامانى هستند با چهره‌هاى سياه و درهم و گرفته . جنگ تو جنگ من و سازش تو ، سازش من ، پنهانى و آشكاراى تو پنهانى و آشكاراى من است . راز سينه‌ى تو هم‌چون راز سينه‌ى من است و تو دروازه‌ى علم و دانش منى . فرزندان تو فرزندان من ، گوشت تو گوشت من و خون تو خون من است ، حق با تو و بر زبان تو و در قلب تو و پيش چشمان تو است . ايمان با گوشت و خون تو آميخته است همان‌گونه كه با گوشت و خون من آميخته است . خداوند عزّوجلّ به من دستور داده كه به تو\r\n\r\n\r\n","description":"","footnote":"\r\n( 1 ) . كفايةالطالب : 215 .\r\n","page_name":" 258 ","page_number":258},
  {"content":"\r\n\r\nبشارت دهم كه تو و خاندانت در بهشت هستيد و دشمن تو در آتش . دشمن تو ، بر كنار حوض بر من وارد نمىشود و دوستدار تو از آن به دور نيست . »\r\nعلى عليه السلام گويد :\r\n« من در پيشگاه خدا به سجده افتادم و خدا را بر نعمت‌هايى كه به من ارزانى فرموده - از اسلام و قرآن و اين‌كه مرا نزد خاتم النبيّيّن و سيّد المرسلين محبوب قرار داده - سپاس گفتم . »\r\nنويسنده گويد : اين حديث را خرگوشى ، ابن‌مغازلى ، عمر ملّا ، ابن‌سبع اندلسى ، وصّابى ، شهاب‌الدين احمد ، محمّدبن‌اسماعيل يمانى نيز نقل كرده‌اند ، به همان‌گونه كه در جلد حديث منزلت آورديم .\r\nاز جمله نكات حديث ، اين جمله است كه فرمودند :\r\n« سرّ تو سرّ من و آشكاراى تو آشكاراى من است ، و راز سينه‌ى تو هم‌چون راز سينه‌ى من است . »\r\nاين كلام ، دليلى است واضح و روشن بر اين‌كه آفرينش اميرالمؤمنين عليه السلام هم‌چون آفرينش رسول خدا صلى الله عليه و آله و سلم است كه مدلول حديث نور و از مؤيّدات اين حديث شريف است . با اين جمله از حديث ، عصمت اميرالمؤمنين عليه السلام و افضليّت آن حضرت از همه‌ى خلائق حتّى فرشتگان و پيامبران و ديگر اوليا و اوصياء ثابت مىشود ، زيرا پنهان و آشكار ، از سينه‌ى او به‌سان پنهانى و آشكارا و راز سينه‌ى رسول خدا صلى الله عليه و آله و سلم است .\r\nبىترديد ، سرّ رسول خدا و آشكاراى او و راز سينه‌ى آن حضرت ، از خطا و اشتباه معصوم است و از همه‌ى مخلوقات برتر ، بنابراين پنهان و آشكار و راز سينه‌ى على عليه السلام نيز چنين است .\r\nنتيجه آن است كه امامت و جانشينى آن حضرت بعد از رسول خدا صلى الله عليه و آله و سلم از بديهيّات اوّليه باشد ، پس تقدّم ديگران بر آن حضرت كار زشتى است و خلافت و امامت آنان باطل است . البتّه حديث از جهات ديگر نيز بر افضليت آن حضرت دلالت دارد ، چنان‌كه پوشيده نيست .\r\nحديث نهم : گنجى در باب بيست و ششم ، تحت عنوان « شوق فرشتگان و بهشت\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبه على عليه السلام و استغفار آنان براى دوستداران آن حضرت » ، به سندش از انس نقل مىكند كه رسول خدا صلى الله عليه و آله و سلم فرمود :\r\n« شبى كه مرا به آسمان بردند ، فرشته‌اى را ديدم كه بر روى منبرى از نور نشسته و فرشتگان اطراف او را گرفته بودند . گفتم : اى جبرئيل اين فرشته كيست ؟ گفت : جلو برو و بر او سلام كن . به او نزديك شدم و سلام كردم . در اين هنگام برادر و پسرعمويم علىبن‌ابىطالب را ديدم . گفتم : اى جبرئيل على در رفتن به آسمان چهارم بر من سبقت گرفته است ؟ گفت : اى محمّد ! نه . ولى فرشتگان از محبّت خود به على ( و نديدن چهره‌ى او ) به خدا شكايت بردند .\r\nخداوند اين فرشته را از نور به شكل و صورت على آفريد . فرشتگان او را در هر شب و روز جمعه هفتاد هزار بار زيارت مىكنند و خداى را تسبيح و تقديس مىگويند و ثوابش را به دوستدار على هديه مىكنند . »\r\nگنجى گويد : اين حديثى حسن و عالى است ، كه جز از همين جهت ما آن را ننوشتيم . فقط يزيدبن‌هارون آن را از حميد طويل از انس نقل كرده كه فردى ثقه است . « 1 »\r\nنويسنده گويد : اين حديث مىرساند فرشته‌اى كه از نور به شكل و صورت اميرالمؤمنين خلق شده ، از ديگر فرشتگان افضل است ، پس چه شك و ترديدى است در اين‌كه اميرالمؤمنين از نور آفريده شده و بعد از پيامبر بزرگوار ، از همه‌ى مخلوقات برتر است ؟ !\r\nحديث دهم : موفّق‌بن‌احمد مكّى بزرگترين خطيب خوارزم روايت كرده از مهذّب الائمّه ، از ابوالقاسم نصربن محمّدبن علىبن زيرك مقرى از پدرش ابوبكر محمّد ، از ابوعلى عبدالرّحمان بن‌محمّدبن احمد نيشابورى ، از احمدبن محمّدبن عبداللَّه نانيجى بغدادى در دينور ( از حافظه‌اش ) نقل كرد از قول محمّدبن‌جرير طبرى از محمّدبن حميد رازى ، از علاءبن حسين همدانى ، از ابومخنف لوطبن يحيى ازدى ، از عبداللَّه بن‌عمر كه گفت : شنيدم كه از رسول خدا صلى الله عليه و آله و سلم پرسيدند : در شب معراج خداوند با كدامين زبان با تو گفت وگو كرد ؟ پاسخ داد :\r\n\r\n\r\n","description":"","footnote":"\r\n( 1 ) . كفاية الطالب : 132 .\r\n","page_name":" 260 ","page_number":260},
  {"content":"\r\n\r\n« به لغت علىبن ابىطالب . آن‌گاه خداوند به من الهام فرمود كه بپرسم :\r\nپروردگارا ! تو با من سخن گفتى يا علىبن ابىطالب ؟ فرمود : اى احمد ! من شىء هستم . امّا نه هم‌چون اشياء . من با مردم مقايسه نمىشوم و به مانندها توصيف نمىگردم . تو را از نور خودم آفريدم و على را از نور تو . آن‌گاه بر ژرفاى قلب تو نگريستم و ديدم در سويداى درونت كسى را بيش از على دوست نمىدارى . لذا به زبان او با تو سخن گفتم تا دلت آرام گيرد . » « 1 »\r\nاين روايت را سيد على همدانى نيز نقل كرده است .\r\nنويسنده گويد : اهل سنّت ( اشاعره ) هر كار قبيحى را بر خداوند روا مىدانند ، امّا دروغ را براى او تجويز نمىكنند . به اين مطلب بيفزاييد حديث هفتم همين بخش را كه در ضمن مواردى كه خدا بر پيامبر بزرگوار عهد و پيمان گرفت ، آن بود كه : « على نور همه‌ى كسانى است كه از خداوند اطاعت كنند . »\r\n\r\nسخنان دانشمندان وعارفان بزرگ‌اهل سنّت درفضيلت على عليه السلام و معناى حديث نور\r\nبزرگان پيشوايان اهل سنّت در حديث و عرفان ، كلمات و سخنان زيبا و ارزنده‌اى در افضليّت على عليه السلام دارند كه آن فضايل بر اساس خلقت نورى آن حضرت و در پرتو حديث نور است . برخى از آن كلمات را با تصريحاتى كه در اين مقام دارند ، در تأييد دلالت حديث نور بر مقصود و مرام خود مىآوريم :\r\n\r\nيكم - شيخ ابن‌عربى\r\nگفتار اوّل ابن‌عربى :\r\nاز جمله آنان شيخ محيىالدين ابن‌عربى بزرگ اوليا و بزرگترين پيشواى عارفانشان است . وى آشكارا مىگويد كه در عالم هبا ( يعنى عالم نور ) رسول خدا صلى الله عليه و آله و سلم نزديك‌ترين فرد به خداوند است ، و نزديك‌ترين مردم به رسول خدا علىبن ابىطالب است كه : « امام و پيشواى همه‌ى جهانيان و جامع اسرار همه‌ى پيامبران است . »\r\n\r\n\r\n","description":"","footnote":"\r\n( 1 ) . مناقب خوارزمى : 36 - 37 .\r\n","page_name":" 261 ","page_number":261},
  {"content":"\r\n\r\nعين عبارت محىالدّين چنين است :\r\nفصل : خدا بود در حالى كه هيچ چيزى با او نبود . او هم‌اكنون نيز چنين است و بر همان حالتى است كه در اوّل بود . از ايجاد عالم صفتى را كه نداشته باشد به او برنگشت ، بلكه به خود موصوف بود . پيش از آن كه بيافريند ، خود را به نام‌هايى ناميد كه آفريدگانش او را به آن نام‌ها بخوانند . وقتى هستىِ عالم را اراده فرمود و به همان‌گونه كه علمش به آن تعلّق گرفته بود آن‌ها را آغاز كرد به خود فعل ، از همان اراده مقدسه‌اش كه يك تجلّى از تجليّات تنزيه به حقيقت كليه فرمود : حقيقتى كه « هبا » ناميده مىشد ، حقيقتى كه به‌سان طرح ساخت گچ بود كه با آن ، شكل‌ها و صورت را بسازد و اين نخستين موجود در عالم هستى بود . اين مطلب را علىبن‌ابىطالب رضى الله عنه و سهل‌بن‌عبداللَّه رحمه الله و غير از آن دو از اهل تحقيق ، اهل كشف و آگاهى ذكر كرده‌اند .\r\nسپس خداوند به نورش بر اين « هبا » تجلّى فرمود . انديشمندان اين هباء را هيولاى كلّى ناميده و گفته‌اند : همه‌ى جهان در اين « هباء » به صورت قوة و استعداد وجود دارد و پذيرش آن‌ها در او به حسب قوه و استعدادش مىباشد ، همان‌طور كه زواياى خانه ، نور چراغ را مىپذيرد و هر اندازه كه به آن نور نزديك‌تر باشد ، روشنى و نورانيّت بيشترى دارد . خداوند متعال فرموده است : « مثل نوره كمشكوة فيها مصباح » كه نورش را به چراغ تشبيه كرده است كه از حيث قبول نور ، « هباء » نزديك‌ترين به خداوند است پس از حقيقت حضرت محمّد صلى الله عليه و آله و سلم كه عقل اوّل ناميده مىشود . او آقاى همه‌ى جهانيان است و نخستين پديده در عالم هستى است كه از آن نور الاهى و از « هباء » و از حقيقت كليّه ظاهر مىشود . « عين » او و عين عالم از تجلى او در « هباء » پديد آمده است ، و نزديك‌ترين مردم به او علىبن‌ابىطالب است كه امام همه‌ى جهانيان است و جامع اسرار همه پيامبران مىباشد . « 1 »\r\nوجوه دلالت اين گفتار : گفتار شيخ ابن‌عربى بر مطلوب ما از چندين جهت دلالت دارد :\r\nاول : عبارت او كه درباره‌ى حضرت رسول صلى الله عليه و آله و سلم گفت : « در پذيرش آن هباء\r\n\r\n\r\n","description":"","footnote":"\r\n( 1 ) . الفتوحات المكيه ، باب ششم در آغاز آفرينش .\r\n","page_name":" 262 ","page_number":262},
  {"content":"\r\n\r\nچيزى نزديك‌تر از حقيقت محمّد صلى الله عليه و آله و سلم كه « عقل اوّل » ناميده شده است نبود . او آقاى همه‌ى جهانيان و نخستين پديده در عالم هستى است كه ظهورش از آن نور الاهى و از « هباء » است » .\r\nاين عبارت به روشنى مىرساند كه سرورى او بر جهانيان ، فرع بر آن است كه در پذيرش نور ، نزديك‌تر از همه باشد و بر اين‌كه همه‌ى هستى به خاطر او آفريده شده باشد و از تجليّات انوار او باشد .\r\nنويسنده گويد : حضرت اميرالمؤمنين نيز چنين است ، زيرا خلقت آن حضرت همراه خلقت رسول خدا صلى الله عليه و آله و سلم بوده و هر دو از يك نور مىباشند و بعد از آن حضرت ، او پيشواى جهان و آقاى عالم است . بنابراين جايز نيست كه كسى بر او مقدّم شود .\r\nدوم : ابن عربى گويد : « و نزديك‌ترين مردم به او علىبن‌ابىطالب است » ( يعنى در عالم هبا و در نور الاهى ) . اين سخن بر صحّت حديث نور دلالت دارد و قطعيّت صدور حديث نور را تأييد مىكند . وقتى اميرالمؤمنين در آن عالم نزديكترين مردم به پيامبر باشد و بعد از آن بزرگوار ، پيشواى همه‌ى جهانيان باشد ، جايز نيست كه هيچ كس در هيچ مقامى بر او مقدم شود و جلوتر بيفتد .\r\nسوم : ابن عربى درباره‌ى حضرت على گويد : « امام همه‌ى جهانيان » اين كلام در حق صراحت دارد و در مطلوب صريح است . آن حضرت پيشواى همه‌ى پيامبران و رسولان و اولياء و صالحان است از اوّلين و آخرين ، پس جايز نيست كه هيچ‌كس بر آن حضرت مقدّم شود و بطلان تقدّم آن سه نفر بر آن حضرت را ثابت مىكند . و الحمدللَّه .\r\nچهارم : ابن عربى درباره‌ى اميرالمؤمنين عليه السلام گويد : « جامع اسرار همه‌ى پيامبران » يعنى آن حضرت همه‌ى كمالات پيامبران مقرّب را دارا است و اسرار و علوم همه‌ى آنان نزد او است . اين مطلب نيز بر افضليّت او و بطلان تقدّم ديگرانى كه بر او مقدّم شدند ، دلالت دارد . با اين جمله صحّت حديث تشبيه نيز ثابت مىشود كه رسول خدا درباره‌ى اميرالمؤمنين فرمود :\r\n« هر كس مىخواهد كه به آدم در علمش و به نوح در فهمش و به موسى در مناجاتش و به عيسى در رفتارش و به محمّد در تماميّت و كمالاتش و جمالش بنگرد ، به علىبن‌ابىطالب بنگرد . »\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nدلالت اين حديث بر افضليّت اميرالمؤمنين و بر بطلان بافته‌هاى دهلوى روشن و واضح است . « 1 »\r\nبا اين گفتار ، صحّت دلالت حديث نور و حديث تشبيه بلكه صحّت همه‌ى احاديثى كه بر افضليّت اميرالمؤمنين به آن‌ها استدلال مىشود ثابت مىگردد و الحمدللَّه‌ربّ العالمين .\r\nگفتار دوم از ابن‌عربى :\r\nشيخ ابن‌عربى در باب دهم از كتاب « الفتوحات المكية » در شناخت دوران ملك گويد : بدان خداوند تو را پشتيبانى كند كه در روايت آمده است كه پيامبر صلّىاللَّه‌عليه [ وآله 
  ] وسلّم فرموده است : من آقاى فرزندان آدم مىباشم و افتخارى نيست [ اگر فخر را با حرف راء بخوانيم ، چنين معنى مىشود و اگر با زاء نقطه‌دار بخوانيم ، به معناى اظهار شادى كردن به باطل است يعنى بيهوده اظهار خوشحالى نمىكنم 
  ] و در صحيح مسلم آمده است : من آقاى مردم هستم در روز قيامت . سيادت و شرافت بر ديگر هم‌نوعان او از افراد بشر ثابت مىشود . نيز آن جناب فرمود :\r\n« من پيامبر بودم ، در حالى كه آدم بين آب و گل بود . »\r\nمراد پيامبر آن است كه در آن زمان مىدانستم كه پيامبر مىشوم . خداوند ، او را از رتبه و مقامش خبر داد ، در حالى كه روح بود ، قبل از اين كه ابدان و اجساد انسانيه را ايجاد كند . چنان‌كه پيش از آفرينش اجساد آدميان ، از آنان عهد و ميثاق گرفت . خداوند ما را به پيامبرانش ملحق ساخت بدين‌سان كه ما را گواه گرفت بر امّت‌هاى آنان با آنان ، به هنگامى كه از هر امّتى گواهى را بر آنان برانگيخت از جنس خودشان كه پيامبرانشان باشند . بنابراين پيامبران عليهم السلام در روى زمين ، نايبان حضرت رسول صلّىاللَّه‌عليه [ وآله 
  ] وسلّم بودند ، از زمان حضرت آدم تا آخرين رسول عليهم السلام\r\nرسول خاتم صلّىاللَّه‌عليه‌و [ آله 
  ] وسلّم با چندين عبارت اين مقام را توضيح داده است ،\r\n\r\n\r\n","description":"","footnote":"\r\n( 1 ) . رجوع شود به مجلد حديث تشبيه ، از همين كتاب . ( ويراستار )\r\n","page_name":" 264 ","page_number":264},
  {"content":"\r\n\r\nاز جمله فرمود : اگر موسى زنده مىبود ، جز اين كه از من پيروى كند ، راهى و چاره‌اى نداشت . و در مورد نزول حضرت عيسى در آخرالزّمان فرمود : امامى از خاندان ما به امامت مىرسد و به سنّت پيامبر ما حكم خواهد داد ، صليب را مىشكند و خنزير را مىكشد .\r\nاگر حضرت محمّد ، از زمان حضرت آدم تا زمانى كه هم‌اكنون موجود شده است به وجود مىآمد ، همه‌ى پيامبران و تمام انسان‌ها تا روز قيامت زير فرمان شريعت او بودند . لذا هيچ فردى به صورت عموم مبعوث نشدند مگر اين كه آن حضرت خاص و ويژه او بود ، پس پادشاه و فرمان‌روا و آقا او است . . . بدين‌روى ، از سوى آن روح پاك به آنان در شرايع و علومى كه در زمان وجودشان به صورت پيامبران آشكار مىشود ، امداد و كمك مىرسيد ، مانند على و معاذ و ديگر افرادى همانند آنان كه در زمان رسول خدا بودند و يا هم‌چون الياس و خضر عليهما السلام و هم‌چون حضرت عيسى كه در آخرالزّمان طاهر مىشود و به شريعت حضرت محمّد صلّىاللَّه‌عليه [ وآله 
  ] وسلّم در بين امّت خود حكم مىكند .\r\nاز مجموع اين مطالب مىتوان دريافت كه او فرمان‌روا و آقا است بر همه‌ى بنىآدم . تمام كسانى كه قبل از آن حضرت بودند ، او بر آن‌ها فرمان‌روا بود و ديگران پيرو او بودند و كسانى كه در بين مردم حكومت مىكردند ، از طرف او نيابت داشتند .\r\nاگر گفته شود : بنابر اين گفتار آن حضرت كه فرموده : « مرا برترى ندهيد » ، چه مىشود ؟ !\r\nپاسخ آن است كه ما برترى نداده‌ايم ، بلكه خداوند او را برترى داده است . « 1 »\r\nنويسنده گويد : همه‌ى اين مقامات كه براى رسول خدا ثابت بود ، براى آقا و پيشواى ما حضرت على عليه السلام نيز ثابت است ، به خاطر حديث نور كه بر اتحّاد آن دو بزرگوار در خلقت و آفرينش پيش از خلقت حضرت آدم دلالت مىكند . على عليه السلام بر همه پيامبران غير از پيامبر اسلام برترى دارد و بر همگان مقدّم است و آقاى همه‌ى فرزندان\r\n\r\n\r\n","description":"","footnote":"\r\n( 1 ) . الفتوحات المكيّة ، باب دهم ، در شناخت دوره‌هاى ملك .\r\n","page_name":" 265 ","page_number":265},
  {"content":"\r\n\r\nآدم است . وقتى افضليت ثابت شد ، امامت و خلافت نيز بدون شكّ و شبهه ثابت مىشود ، و مطلوب ما همين است .\r\nگفتار سوم از ابن‌عربى :\r\nوى در جايى ديگر گويد : « بدان كه خداوند متعال وقتى رتبه و درجه حضرت محمّد صلّىاللَّه‌عليه [ وآله 
  ] وسلّم را رتبه سيادت و آقايى قرار داد ، او سرور است و ديگران رعيّت اويند كه در مقابل او نمىتوانند ايستادگى كنند ، زيرا رعيّت با ملوك خود قدرت برابرى را ندارند . حضرتش را منزلت و مقامى است و رعيّت را مقامى ديگر است . از اين‌كه اين منزلت به آن حضرت داده شده در حالى كه آدم بين آب و گل بوده ، مىفهميم كه هر انسانى كه به شريعت و دينى مبعوث شده و يا حكم و دستورى به او داده شده است ، از او مدد و كمك گرفته است . نخستين بار كه اين حقيقت آشكار شد ، در مورد خود حضرت آدم بود كه خداوند ، او را از سوى حضرت محمّد خليفه و جانشين قرار داد و از مقام جامع كلماتى كه به حضرت محمّد عطاء كرده بود ، همه‌ى اسماء را به او آموخت و او را امداد كرد . . . « 1 »\r\nنويسنده گويد : على عليه السلام نيز داراى اين موقعيت است ، با همان بيانى كه گذشت .\r\nبدين‌وسيله بطلان خلافت كسانى را كه بر آن حضرت جلو افتاده‌اند نيز مىفهميم . زيرا ديگران ، رعيّت اويند . و رعيت در مقابل ملوك مقاومتى نمىتوانند داشته باشند ، تا چه رسد كه بخواهند بر آنان مقدّم شوند .\r\n\r\nشرح حال ابن‌عربى\r\nدر اين‌جا مناسب است كه پاره‌اى از سخنان برخى از بزرگان اهل سنّت را درباره‌ى شخصيّت شيخ اكبرشان « ابن‌عربى » بياوريم :\r\nشعرانى گويد : پژوهشگران از « اهل اللَّه » همگى اتّقاق دارند بر اين‌كه شيخ اكبر\r\n\r\n\r\n","description":"","footnote":"\r\n( 1 ) . همان كتاب ، باب 337 .\r\n","page_name":" 266 ","page_number":266},
  {"content":"\r\n\r\nمحىالدين ابن‌عربى در همه‌ى علوم برترى داشته ، چنان‌كه كتاب‌ها و نوشته‌هاى او بر اين مطلب شهادت مىدهد . و كسى منكر اين حقيقت نيست مگر اين‌كه كلام او را به خاطر دقّت و لطافتش نفهميده باشد . لذا كسانى را كه سلوكى در راه رياضت نداشته‌اند ، از ترس آن كه مبادا شبهه‌اى در اعتقاداتشان وارد شود و بر آن شبهه بميرند و تأويل كلام شيخ را نفهميده باشند ، از مطالعه كتاب‌هاى او منع كرده‌اند .\r\nشيخ صفىالدين بن‌ابى المنصور و ديگران ، از او به عنوان دارنده ولايت كبرى و صلاح و عرفان ياد كرده‌اند . صفىالدين چنين گويد : او شيخ ، امام محقّق ، سرور دانشمندان عارف و مقرّب ؛ صاحب اشارات ملكوتى ، نفحات قدسى ، انفاس روحانى ، فتح آراسته ، كشف تابنده ، بينش‌هاى شكافنده ، رازهاى راستين ، معارف درخشان ، حقايق شكوفا بود . جايگاه و الا از مراتب قرب در منازل انس ، آبشخورهاى گوارا از جايگاه‌هاى دست‌يابى به سيراب شدن از چشمه‌سارهاى حقايق ، و جايگاه رفيع از بلنداى دين داشت و گام‌هاى استوار در دست‌رسى به حالات نهايت و سرمايه‌اى فراوان در تصرّف و جابجايى در احكام ولايت را واجد بود . او يكى از اركان و پايه‌هاى اين گروه است .\r\nشيخ عارف باللَّه محمّدبن‌اسعديافعى او را به عرفان و ولايت ستوده است .\r\nشيخ ابومدين به او لقب « سلطان العارفين » داده است .\r\nگفتار اين مرد را دليل بر مقامات باطن و ظاهر او دانسته‌اند و مناقب و فضائل او بين مردم مخصوصاً در سرزمين روم مشهور است . شيخ عزّالدين‌بن عبدالسلام شيخ الاسلام مصر كه افراد فراوانى به او مراجعه داشتند وقتى با شيخ ابوالحسن شاذلى آشنا شد و حالات آنان را دانست ، از او به دارنده‌ى ولايت و عرفان و قطبيت اسم مىبرد . « 1 »\r\nابن‌النجّار در شرح حال او عبارتى دارد كه خلاصه‌اش چنين است : وى با صوفيه و ارباب قلوب مصاحبت كرده و طريقه‌ى فقر را پيمود ، به زيارت خانه‌ى خدا رفت و در آن جا مجاور شد ، كتاب‌هايى در علوم آنان و اخبار مشايخ و زهّاد مغرب نوشت ، وى\r\n\r\n\r\n","description":"","footnote":"\r\n( 1 ) . لواقح الانوار فى طبقات الاخيار 1 : 163 .\r\n","page_name":" 267 ","page_number":267},
  {"content":"\r\n\r\nاشعارى نيكو و سخنى نمكين و دلنشين داشت . من در دمشق با او مصاحبت كردم و برخى از اشعار او را نوشتم . او شيخ و استاد خوبى بود ، وارد بغداد شد و پاره‌اى از كتاب‌هايش را براى مردم گفت . حافظ آن دوران شيخ عبداللَّه دبيثى احاديث او را نوشت . . . وى در سال 638 وفات كرد . « 1 »\r\nاسكندرى داستان ملاقات او را با حضرت خضر پيامبر عليه السلام در ضمن حكاياتى كه براى بقاء حضرت خضر به آنان استشهاد كرده ، آورده است . « 2 » وى سخن گفتنِ ظرفى شيشه‌اى را با شيخ ابن‌عربى در حضور جماعتى از مشايخ و بزرگان ذكر كرده است . « 3 »\r\nيافعى بعد از آن كه او را به « شيخ طريقت و بحر حقيقت » توصيف كرده ، اين دو قصه را از او آورده است . « 4 »\r\nابن‌زملكانى او را به « البحر الزاخر فى المعارف الالهيّه » توصيف كرده است .\r\n« كفوى » در شرح حال او گويد : او پيشواى قائلين به وحدت وجود است و مردم در حق او دو گروهند . برخى از فقها و علماى ظاهر ايرادهاى زيادى بر او گرفته و او را تكفير كرده‌اند . برخى از فقها و عالمان باطن‌گرا و بزرگان صوفيّه ، از او تجليل و تعظيم مىكنند و گفتارش را ستوده‌اند ، و او را به والايى مقام توصيف كرده و كرامات فراوانى را به او نسبت داده و در فضايل و مناقب و حالات و درجات و مقامات او كتاب‌ها نوشته‌اند .\r\nامام يافعى در تاريخش گويد : شيخ شهاب‌الدّين سهروردى و شيخ محىالدين ابن‌عربى در يك مجلس با هم ملاقات كردند . وقتى از آن‌ها درباره‌ى ديگرى پرسيده شد ، ابن‌عربى درباره‌ى سهروردى گفت : از فرق سر تا قدمش ، از سنّت پيامبر پر و مالامال بود . سهروردى درباره‌ى او گفت : او درياى حقايق است . « 5 »\r\nازنيقى نكته‌اى از كتاب المحاضرات ( محاضرة الابرار و مسامرة الاخيار )\r\n\r\n\r\n","description":"","footnote":"\r\n( 1 ) . ذيل تاريخ بغداد خطّى .\r\n( 2 ) . لطائف المنن : 152 .\r\n( 3 ) . همان .\r\n( 4 ) . الارشاد .\r\n( 5 ) . كتائب اعلام الاخيار - خطّى .\r\n","page_name":" 268 ","page_number":268},
  {"content":"\r\n\r\nنوشته‌ى ابن‌عربى نقل كرده و او را چنين ستوده است : شيخ امام ، عالم ربّانى و بحر صمدانى پشتوانه‌ى سالكان و نجات‌بخش نابودشوندگان ، شيخ ابوعبداللَّه محىالدين محمّدبن‌علىبن محمّد العربى الحاتمى طائى اندلسى . وى مردى جليل‌القدر است ، نوشته‌هاى بىشمار و تصنيفات فراوان و ارزنده‌اى دارد . » « 1 »\r\nعبدالعلى سهالى گويد : وارث پيامبر عربى صلّىاللَّه‌عليه [ وآله 
  ] وسلّم ، شيخ محىالدين ابن‌عربى صاحب كتاب « الفتوحات » گويد : آنان علم را از مرده فرا گرفته و ما علم را از زنده‌اى فرا گرفته‌ايم كه نمىميرد . « 2 »\r\nبرزنجى او را به « امام المحقّقين » توصيف كرده است . « 3 »\r\nجامى شرح حال او را آورده و به مانند عبارات « كفوى » - كه قبلًا آورديم توصيف نموده و نسبت خرقه‌اى را كه وى پوشيده ، ياد كرده است . « 4 »\r\nدهلوى او را ستوده ، به عنوان شيخ اكبر وصف كرده ، به كلمات او استشهاد و استناد كرده است . « 5 »\r\nشيخ سلامة اللَّه از او به « قطب الموحّدين » نام برده است . « 6 »\r\nصديق حسن قنوجى او را در رديف مجتهدان شمرده است در آنجا كه گويد : و از آنان است شيخ اكبر ابن‌عربى كه او از هيچ‌كس جز پيامبر اكرم صلى الله عليه و آله و سلم تقليد نكرد . وى در كتاب « الفتوحات » ، مذاهب چهارگانه و ديگر مذاهب را نام برده و بدون در نظر گرفتن شخص خاصّى ، هر آن چه كه اجتهاد خودش ايجاب كرده برگزيده است . دانشمندان بزرگ به ولايت او عقيده دارند ، كه ولىّ كامل از كسى تقليد نمىكند . « 7 »\r\n\r\nدوم - شيخ عبدالوهاب شعرانى\r\n\r\n\r\n","description":"","footnote":"\r\n( 1 ) . مدينةالعلوم تأليف ازنيقى .\r\n( 2 ) . الصبح الصادق فى شرح المنار .\r\n( 3 ) . الاشاعة لاشراط السادعة : 107 .\r\n( 4 ) . نفحات الانس : 546 .\r\n( 5 ) . رسالة الرؤيا نوشته‌ى دهلوى .\r\n( 6 ) . معركة الآراء .\r\n( 7 ) . الجنّة .\r\n","page_name":" 269 ","page_number":269},
  {"content":"\r\n\r\nگفتار اوّل شعرانى :\r\nشيخ عبدالوهاب شعرانى عبارات و كلماتى را كه از ابن‌عربى قبلًا آورده شد ، تقرير و تثبيت نموده ، به آن‌ها استشهاد كرده و بر آن‌ها تكيه نموده است در آن‌جا كه گويد : « مىپرسند : پس چه معنى دارد اين سخن كه گفته‌اند : نخستين كسى كه خداوند متعال آفريده است ، حضرت رسول مىباشد ؟ آيا مقصود از آن ، خلق مخصوصى است يا مقصود مطلق آفرينش است ؟\r\nپاسخ اين سؤال همان است كه شيخ ( ابن‌عربى ) در باب ششم گفته است كه مقصود از آن خلقت مخصوص است ، زيرا نخستين چيزى كه خداوند آفريده ، « هباء » است .\r\nشيخ محىالدين گفته است : نزديك‌ترين مردم به آن حضرت در اين « هبا » ، علىبن‌ابىطالب است كه اسرار همه‌ى پيامبران در او جمع بود . . .\r\nپس معلوم است كه همان‌گونه كه شيخ محىالدين در كتاب « الفتوحات » گفته است همه‌ى پيامبران و رسولان ، از روح حضرت محمّد صلى الله عليه و آله و سلم كمك مىگيرند و مدد مىجويند ، زيرا آن حضرت قطب همه‌ى اقطاب است . . . « 1 »\r\nنويسنده گويد : بنابر اين دانسته شد كه شعرانى به همان راهى رفته است كه ابن‌عربى از آن راه رفته است و گفتار او و مطلوب و مقصود ما را از راه‌هاى محكم و استوار گذشته ثابت مىكند .\r\nبا توجّه به اين نكته ، گفتارِ بعدىِ او با اين مطلب منافات ندارد در آنجا كه گويد :\r\n« شيخ در حق على رضى الله عنه گويد كه جامع اسرار پيامبران است و از حضرت خضر عليه السلام نيز نقل كرده است كه در حق شيخ ابىمدين تلمسانى به هنگام پرسش درباره‌ى او گفت :\r\nجامع اسرار مرسلين است كه در زمان خود ، كسى را نمىشناسم كه اسرار پيامبران را جمع كرده باشد . »\r\nزيرا اگر اين نقل ثابت شده باشد ، ضررى به مطلوب و مقصود ما يعنى اثبات\r\n\r\n\r\n","description":"","footnote":"\r\n( 1 ) . اليواقيت و الجواهر 2 : 20 .\r\n","page_name":" 270 ","page_number":270},
  {"content":"\r\n\r\nبرترى حضرت على عليه السلام ( به مقتضاى نزديكتر بودن و جامعيّت او نسبت به اسرار پيامبران ) - نمىرساند . كه آن حضرت را بعد از رسول خدا صلى الله عليه و آله و سلم در امر خلافت و امامت ، از كسانى كه بر آن حضرت پيش افتاده و سبقت گرفتند ، برتر مىداند . پس به فرض اين‌كه مطلب منقول از حضرت خضر عليه السلام درباره‌ى ابومدين تلمسان صحيح باشد ، ثابت مىشود كه او هم از آن خلفا برتر و افضل است .\r\nامّا تساوى بين اميرالمؤمنين و ابومدين را هيچ عاقل و خردمندى گمان نمىكندتا چه رسد به يك مسلمان . به علاوه آن كه گفتار و فرمايش حضرت خضر درباره‌ى ابومدين ، مخصوص به زمان خود او است ، چنان‌كه صريح كلام او چنين است .\r\nگفتار دوم شعرانى :\r\nشيخ شعرانى در جاى ديگر گويد : مىپرسند : در حديث آمده است كه : رسول خدا فرمود : نخستين چيزى كه خداوند آفريد نور من بود . و در روايتى ديگر فرمود :\r\nنخستين چيزى كه خداوند آفريد عقل است ، چگونه بين اين دو حديث جمع مىشود ؟\r\nجواب آن است كه معناى اين دو حديث يكى است ، زيرا از حقيقت محمّديّه گاهى تعبير به عقل مىشود و گاهى به نور .\r\nاگر بپرسند : چه دليلى از قرآن وجود دارد كه آن حضرت به پيامبران گذشته كه بر او سبقت در ظهور داشته‌اند ، كمك مىكرده است ؟\r\nجواب آن است : دليل بر آن اين آيه‌ى شريفه است كه خداوند مىفرمايد :\r\n« اولئك الّذين هدى اللَّه فبهديهم اقتده »\r\nيعنى هدايت آنان همان هدايت تو است كه در باطن به آنان سرايت كرده است كه وقتى تو به هدايت آنان هدايت يافتى ، معناى اهتداء آنان است به هدايت تو ، زيرا تو در باطن نسبت به آنان اولى هستى ، و در ظاهر بعد از آنان و در آخر قرار گرفته‌اى . و اگر مقصود از هدايت آنان غير از اين چيزى بود كه ما گفتيم ، آن‌حضرت به او مىفرمود : « به آنان اقتدا كن . »\r\nحديث « كنت نبيّاً و آدم بين الماء و الطين » قبلًا گذشت ، هر پيامبرى كه پيش از\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nزمانِ ظهور دنيايىِ آن حضرت آمده ، به نيابت از آن جناب به آن شريعت مبعوث گشته است . مؤيّد اين مطلب ، كلام پيامبر است كه در حديثى فرمود : « خداوند دستش را وسط سينه‌ى من قرار داد . » يعنى همان‌گونه كه مناسب و شايسته‌ى مقام خداوندى است ، « علم اوّلين و آخرين به من داده شد » زيرا مقصود از اوّلين ، پيامبرانى هستند كه قبل از آن حضرت آمدند و در غيبت جسمانى آن حضرت ظاهر شدند .\r\nتوضيح مطلب آن است كه به حضرت رسول دو مرتبه علم و دانش داده شده است : يك بار پيش از آفرينش حضرت آدم و يك بار بعد از ظهور رسالت آن حضرت .\r\nهمان‌گونه كه قرآن ، ابتدا بدون اين كه به وسيله‌ى جبرئيل باشد ، بر او نازل شد و بار ديگر جبرئيل به آن حضرت آموخت .\r\nاگر بگويند : بنابر اين روح حضرت محمّد صلى الله عليه و آله و سلم روح همه‌ى عالم خير است و او است نفس ناطقه در تمام عالم ؟ مىگويم : آرى ، از همين قرار است . همان‌گونه كه شيخ ( ابن‌عربى ) در باب سيصد و چهل و ششم ( از كتاب فتوحات ) آورده است . حال عالم پيش از ظهور حضرت ختمى مرتبت ، به منزله‌ى جسدى كامل و مستوى بود و بعد از رحلت آن حضرت هم‌چون جسمى خوابيده شد و به هنگام رستاخيز در روز قيامت به مانند بيدارى از حالت خواب درمىآيد . بنابراين از آن لحظه كه رسول خدا چشم از دنيا فرو بست تا روز قيامت ، تمام جهان در حال خواب است . « 1 »\r\nنويسنده‌گويد : هرآن چه راكه شعرانى درحق رسول خدا صلى الله عليه و آله و سلم اظهارداشت همگى در باره‌ى حضرت على عليه السلام صدق مىكند ( به خاطر حديث نور ) كه آن حضرت همانند رسول خدا صلى الله عليه و آله و سلم است درهمه‌ى امور ، از جمله : مقدّم داشتن وتقدّم بر پيامبران . نتيجه‌آن كه بعد از حضرت رسول صلى الله عليه و آله و سلم اميرالمؤمنين على عليه السلام بر همه‌ى مخلوقات افضل و برتر است .\r\nلذا فقط او است كه براى منصب خلافت و جانشينى بعد از آن حضرت شايستگى دارد .\r\n\r\nشرح حال شعرانى\r\n\r\n\r\n","description":"","footnote":"\r\n( 1 ) . اليواقيت و الجواهر 2 : 20 - 21 .\r\n","page_name":" 272 ","page_number":272},
  {"content":"\r\n\r\nشخصيّت و اهميّت شيخ عبدالوهّاب شعرانى ، از كلمات و عباراتى معلوم و مشخّص مىشود كه در باره‌ى او و كمالات و ويژگىهاى او آورده‌اند :\r\nشَرقاوى در شرح حال او گويد : شيخ امام ، عالم عامل ، فقيه عارف باللَّه‌تعالى ، و راهنماى به سوى خدا ، عبد الوهاب شعرانى ابن‌احمدبن علىبن احمدبن‌محمّد كه نسبش به محمّد حنفيّه رضى الله عنه مىرسد . وى در علوم دينى و غير دينى پيشوا و امام بود .\r\nعلوم را از اساتيد زمان خود هم‌چون سيوطى و شيخ الاسلام زكريا انصارى و ديگران از دانشمندان ظاهر فرا گرفت . همزمان ، از شيخ محمّد شناوى و شيخ على خواص و ديگر علماى باطن علوم باطنيه آموخت و بعد از آن كه در علوم دينى مهارت كامل يافت و به پايان رسانيد طريقه‌ى تصوّف را پيمود . . . وى مصنّفات فراوانى در حدود هفتاد جلد نوشته است ، فضائل و مناقبش مشهور و كراماتش آشكار است . در روز دوم جمادى الاولى سال 973 ديده از دنيا فرو بست . « 1 »\r\nمحمّدبن‌عبداللَّه زرقانى در سند اجازه روايتش به كتاب « المواهب اللدنيّه بالمنح المحمّديه » تأليف شهاب‌الدين قسطلانى درآن جا كه طريق سنداجازه‌اش را ازمؤلّف آن كتاب قسطلانىآورده‌است ، ازاويادكرده واو رابه كلمه‌ى « العارف » توصيف نموده است . « 2 »\r\nابومهدى عيسىبن‌محمّد ثعالبى مالكى در شرح حال اساتيد و مشايخش او را به « الولى العارف باللَّه تعالى و صاحب تصانيف السائره » توصيف كرده است . « 3 »\r\nنورالدّين حلبى در « السيره » با تعبير « رضىاللَّه‌عنه » از او روايت نقل كرده است . « 4 »\r\nتاج‌الدين دهّان در « مرويات العجيمى » گفته است : « طبقات الصوفيه » از عالم ربانى استادم شيخ عبدالوهاب‌بن‌على شعرانى مىباشد . اين كتاب را شيخ حسن عجيمى از گروهى از علما روايت كرده است از نويسنده‌ى آن كتاب : « العارف باللَّه تعالى و الدالّ عليه ، استادم شيخ عبدالوهاب‌بن على شعرانى » و آن را آورده است . « 5 »\r\n\r\n\r\n","description":"","footnote":"\r\n( 1 ) . التحفة البهيه فى طبقات الشافعيّه خطّى .\r\n( 2 ) . شرح المواهب اللدنيه 1 : 3 .\r\n( 3 ) . مقاليد الاسناد .\r\n( 4 ) . السيرة الحلبية .\r\n( 5 ) . كفاية المتطلع خطّى .\r\n","page_name":" 273 ","page_number":273},
  {"content":"\r\n\r\nشيخ احمد قشاشى او را به كلمه : « الامام » توصيف كرده است . « 1 »\r\nمحمّد عابد سندى گويد : « كتاب « اليواقيت و الجواهر » در عقيده اكابر ، از شيخ عبدالوهاب شعرانى است و من آن را روايت مىكنم . . . « 2 »\r\nمحمّد معين‌بن‌محمّد امين سندى گويد : امام حنفيّه بلكه قطب صوفيه كه به سرچشمه‌ى شريعت و آيين و اصل شده و امامان مجتهد از درياى او جام‌ها برگرفته‌اند ، امام شعراوى . . . « 3 »\r\nشاه ولىاللَّه دهلوى در بيان كيفيّت ارتباط خود به سلسله‌ى قادريّه از جهت خرقه نام او را آورده و از آن بر مىآيد كه شعرانى در طريقه‌اى است كه دهلوى خرقه‌ى قادريّه را از آن طريقه پوشيده است . « 4 »\r\nوى درطريق حديث مصافحه در سلسله‌ى شيخ ولىاللَّه دهلوى قرار گرفته است .\r\nفرزند دهلوى به طور آشكار ، شعرانى را از مشايخ و اساتيد پدرش ولىاللَّه دهلوى بيان كرده است . « 5 »\r\n\r\nسوم - شمس‌الدين فنّارى\r\nشيخ شمس‌الدين محمّد فنّارى گويد : مقصود از كلمه‌ى « هبا » كه در كتاب « الفتوحات » آمده ، حضرت رسول صلى الله عليه و آله و سلم است . محيىالدين در فتوحات گويد : . . .\r\nنزديكترين معنايى كه قابل قبول است چيزى جز حقيقت محمّديه نيست كه عقل اوّل نيز ناميده مىشود . او آقاى همه‌ى جهان و نخستين كسى است كه در وجود ظاهر شده است و نزديك‌ترين مردم به او علىبن‌ابىطالب است و بعد ديگر پيامبران . . . .\r\nفنّارى گويد : اين غير از آن « هبا » است كه در كتاب « الفتوحات » بعد از چند\r\n\r\n\r\n","description":"","footnote":"\r\n( 1 ) . السمط المجيد فى شان البيعة و الذكر تلقينه و سلاسل اهل التوحيد .\r\n( 2 ) . حصر الشارد .\r\n( 3 ) . دراسات اللبيب : 163 .\r\n( 4 ) . رسالة الانتباه .\r\n( 5 ) . اصول الحديث .\r\n","page_name":" 274 ","page_number":274},
  {"content":"\r\n\r\nصفحه‌ى ديگر آمده است و مىگويد : هنگامى كه خداوند ، قلم و لوح را آفريد و آن دو را عقل و روح ناميد و به روح دو صفت علم و عملش را داد و عقل را معلّم آن دو قرار داد ، جوهرى غير از نفس آفريد كه آن روح مذكور است و آن را « هبا » ناميد و خداوند فرموده است : « فكانت هباء منبثّا » « 1 » علىبن‌ابىطالب را بدين اسم ناميد . « 2 »\r\nنويسنده گويد : در نسخه‌اى از كتاب « مصباح الانس » كه در اختيار دارم ، چنين آمده است و در آن از عبارت كتاب فتوحات ، عبارت « امام العالم باسره » و نيز جمله « الجامع الاسرار الانبياء اجمعين » را انداخته و به جاى آن كلمه « سائر الانبياء » را آورده و آن را بر كلمه‌ى « علىبن‌ابىطالب » عطف گرفته است .\r\nاگر شما در اين تحريف ترديدى داريد ، به عين عبارت ابن‌عربى رجوع كنيد كه قبلًا گذشت . در عين حال ، اين تحريف نيز مطلوب را مىرساند و آن تقرّب حضرت على عليه السلام است به رسول خدا صلى الله عليه و آله و سلم ، كه آن جناب بعد از پيامبر ، از همه‌ى صحابه ، برتر و مقدّم بودند و چون در هيچ شرع و دينى تقدّم فروتر بر فراتر جايز نيست ، در اين‌جا هم نبايد ديگران را بر علىبن‌ابىطالب عليه السلام مقدّم داشت .\r\nو شگفتىزا است كه دهلوى از مفاد كلمات اين بزرگان از عرفا ، و صوفيه در اين مقام روى گردانده و به كلمات برخى از نادانانِ آنان چنگ زده و در پاسخ دلالت حديث تشبيه ، به سخنان آنان تكيه كرده است . تفصيل اين بحث در جاى خودش خواهد آمد .\r\nكتاب مصباح الانس\r\nكتاب مصباح الانس ، از جمله كتاب‌هايى است كه شيخ حسن عجيمى و شيخ ابراهيم كردى روايت كرده‌اند . اين دو تن از بزرگان مشايخ و اساتيد شاه ولىاللَّه پدر دهلوى هستند .\r\nكردى گويد : كتاب « مصباح الانس بين المعقول و المشهود فى شرح مفتاح غيب الجمع و الوجود » ، تأليف شمس محمّدبن‌حمزه فنّارى است . اين كتاب و تصانيف و مرويات ديگر او ، را بر استادمان امام احمد خواندم كه به سندش به حافظ ابن‌حجر\r\n\r\n\r\n","description":"","footnote":"\r\n( 1 ) . الواقعه ( 56 ) : 6 .\r\n( 2 ) . مصباح الانس : 175 .\r\n","page_name":" 275 ","page_number":275},
  {"content":"\r\n\r\nمىرسد . « 1 »\r\nتاج‌الدين دهّان گويد : شرح مفتاح الغيب كه مصباح الانس بين المعقول و الشهود ناميده مىشود ، تأليف امام محقّق شمس محمّدبن‌حمزه فنارى است كه خبر داد به آن و به ديگر مصنّفات و مروياتش از شيخ احمد عجل از بدر محمّدبن‌رضىغزى از حافظ جلال‌الدّين سيوطى ، از حافظ احمدبن‌حجر عسقلانى و علّامه محمّدبن‌سليمان كافياجى هر دو از نويسنده‌ى آن‌ها علّامه شمس‌الدّين محمّدبن‌حمزه فنّارى ، سپس دهّان آن دو را يادآورى كرده است . « 2 »\r\n\r\nشرح حال فنّارى\r\nاينك خلاصه‌ى شرح حال فنّارى از « كتائب اعلام الاخيار » نقل مىشود :\r\nمولاى فاضل استاد على الاطلاق و عامل كامل كه بدون هيچ اختلافى به دو اشاره مىشود ، خورشيد پيشوايان و ماه تابان بزرگان ، صاحب توانِ علمىِ گسترده و زبان روان و گويا ، مولانا شمس‌الدين محمّدبن حمزةبن محمّد فنّارى عليه رحمة اللَّه الغفّار البارى ، امامى بزرگ ، علامّه‌اى ژرف نگر ، با رتبه‌ى و الا و جايگاه رفيع ، جامع بين علم و عمل ، يكتا شخصيّت در علوم نقلى اعمّ از اصول و فروع ، پيروزمند بر همتايان در فنون عقلى ، گردآورنده علوم ، استاد روزگارانش در علم و ادب و مجتهد زمان خود در ارائه‌ى آراى مذاهب فقهى گوناگون . او برتر از همه‌ى پيشوايان و سركردگان است كه هر يك‌ازآنان درفضيلت منحصربه فرداست . وى درآغازقرن هشتم‌ازهمه‌ى همرديفان خود پيش افتاد وبرديگران غلبه يافت . به مصر رفت وبعدازآن جابه روم‌برگشت ودرشهر بروسا عهده‌دارمنصب قضاوت شد ، فضيلت و برترى او شهرت يافت و همه‌جا را گرفت ، فصل‌هاى جديد در اصول شرايع و ديگر كتاب‌هاى نوين و جالب و تازه نگاشت . « 3 »\r\n\r\n\r\n","description":"","footnote":"\r\n( 1 ) . الامم لايقاظ الهمم : 121 .\r\n( 2 ) كفاية المتطلع فى مرويات الشيخ حسن العجيمى - خطّى .\r\n( 3 ) . كتائب اعلام الاخيار من مذهب النعمان المختار - خطّى\r\n","page_name":" 276 ","page_number":276},
  {"content":"\r\n\r\n\r\nچهارم - سيد محمّد گيسو دراز\r\nگفتار اوّل گيسودراز :\r\nعارف مشهور سيد محمّد گيسودراز در تفسير آيه‌ى شريفه : « ثمّ أوحينا إليك أن اتبع ملّة ابراهيم » حديث « نور » را به اين عبارت مىآورد : « خلقت أنا و على من نور واحد قبل أن يخلق اللَّه آدم باربعة الاف سنة ، ثمّ ركّب اللَّه ذلك فى صلب آدم . فلم نزل فى شىء واحد حتّى افترقنا في صلب عبدالمطّلب ففىّ النبوّة و فيه الخلافة » . سپس چنين گويد :\r\nبر مبناى همين حديث است گفته‌ى شاعر :\r\n انّي و ان كنت ابن‌آدم صورة * فلى فيه معنى شاهد بأبوتى \r\n- من هر چند از لحاظ صورت پسر آدم هستم ، ولى در من از آن معانى است كه گواهى مىدهد پدر اويم .\r\nكلام خداوند متعال نيز به همين مطلب اشاره دارد كه فرمود :\r\n« ثمّ أوحينا إليك أن اتّبع ملّة ابراهيم حنيفاً »\r\nتو در صلب‌هاى پدرانت كه پيامبر بودند جابه‌جا مىشدى و به شكل آن‌ها در مىآمدى و از فيوضاتشان بهره‌مند مىگشتى . هر يك از پيامبران داراى يك ويژگى مخصوص به خود بودند كه ديگران فهم آن را نداشت ، به عقل و نيكويى . صفات ويژه يكصد و چهل هزار و چند پيامبر در تو گرد آمده بود ، تا آن‌جا كه قلب گراميت از لطايف و انوار و مشاهده و اسرار مالامال گرديد و جايى براى افزايش و زيادتى برايش نماند .\r\nآن‌گاه تو را از فراسوى پرده‌ها برون آورديم و از اندرون رازها براى تكميل مكارم اخلاق آشكارت ساختيم . نبوّت تاج پيامبران نيكوكار بود . و تو درّ تابناك آن تاج بودى ، اى آقاى نيكوكاران . « 1 »\r\n\r\n\r\n","description":"","footnote":"\r\n( 1 ) . الدرّ الملتقط . تفسير آيه « ثمّ أوحينا إليك . . . . » .\r\n","page_name":" 277 ","page_number":277},
  {"content":"\r\n\r\nنويسنده گويد : اين بود برخى از بزرگوارىهاى آقا و پيشواىمان حضرت رسول صلى الله عليه و آله و سلم كه بر زبان اين عارف بزرگ جارى گشته است . همه‌ى اين‌ها به دليل حديث نور براى آقاى ما حضرت اميرالمؤمنين عليه السلام ثابت است . از اين رو ، به مقتضاى اين حديث ، شعرى كه بدان استشهاد شد درباره‌ى او مصداق پيدا مىكند و حضرتش از حضرت آدم و ديگر پيامبران عليهم السلام برتر است .\r\nپس دلالت حديث نور بر امامت اميرمؤمنان ثابت شده و تقدّم كسانى كه از آن حضرت خود را مقدّم ساختند ، باطل گشت .\r\nگفتار دوم گيسودراز :\r\nسيد محمّد گيسودراز در جاى ديگر گويد : حديث : « خلقت أنا و على من نور واحد قبل أن يخلق اللَّه آدم باربعة آلاف سنة ، فلم نزل فى شيئى واحد حتّى افترقنا فى صلب عبدالمطلب . » دلالت دارد بر آن كه تمام كمالات آدم و نوح و موسى و ابراهيم خليل عليهم السلام به حضرت محمّد صلى الله عليه و آله و سلم منتقل شده است و هيچ‌چيز آفريده نشد ، نه حضرت آدم و نه جهان جز به خاطر آن حضرت . « 1 »\r\nنويسنده گويد : حديث دلالت دارد بر انتقال كمالات آنان به حضرت محمّد و حضرت على عليهما الصلاة والسّلام و بر اين‌كه آدم و جهان جز به خاطر محمّد و على عليهما السلام خلق نشده‌اند . هم‌چنين دلالت دارد بر آن كه برترين مخلوقات بعد از حضرت محمّد حضرت على عليه السلام است . بدين ترتيب شبهات كژانديشان بر طرف مىشود و سپاس مخصوص خداوند پروردگار جهانيان است .\r\n\r\nپنجم - قسطلانى\r\nشهاب‌الدين قسطلانى گويد : هنگامى كه اراده‌ى خداوند متعال بر ايجاد آفريدگان و تقدير رزق آنان تعلّق گرفت ، حقيقت محمّديّه را از انوار صمديّه موجود در حضرت احديّت آشكار كرد . . . آنگاه خداوند نبوّتش را به او اعلام كرد و رسالتش را به او بشارت داد . و اين در حالى بود كه آدم هنوز بين روح و بدن بود . آن‌گاه ، از آن حضرت چشمه‌هاى ارواح بيرون جست و براى موجودات عالم بالا در حالى آشكار گشت كه\r\n\r\n\r\n","description":"","footnote":"\r\n( 1 ) . الاسمار سمر 47 .\r\n","page_name":" 278 ","page_number":278},
  {"content":"\r\n\r\nآن حضرت در ديدگاهى روشن‌تر و بالاتر از آن بود و براى آنان آبشخورى شيرين‌تر .\r\nپس آن حضرت جنس عالى است نسبت به همه‌ى اجناس و بزرگ‌ترين پدر همه‌ى موجودات و مردم . « 1 »\r\nنويسنده گويد : پيامبر براى همه‌ى موجودات و مردم بزرگ‌ترين پدر است ، بدان جهت كه آفرينش نور او پيش از همه‌ى عوالم بالا و پايين است . حضرت على عليه السلام هم به خاطر وحدت نور او با نور پيامبر همين سمت را پيدا مىكند . لذا هيچ‌كس نبايد از او مقدّم شود ، زيرا همه‌ى آفريدگان پيروان اويند . به همين جهت حضرت رسول فرمود :\r\n« يا على أنا و أنت أبوا هذه الامّة »\r\nبوصيرى در قصيده‌ى برده گفته است :\r\n احلّ امّته فى حرز ملّته * كالليث حلّ مع الاشبال فى الاجم \r\n- امّت خود را در پناه دينش جاى داد به مانند شير كه با شير بچگان در بيشه و جنگل جاى گرفته باشند .\r\nرومى در شرح اين بيت گويد : چگونه چنين نباشد در حالى كه رسول خدا امّتى را كه به او پاسخ مثبت دادند ، در كنف حمايت محكم و دژ استوارش از شريعت حنيفش كه تا روز رستاخيز جاويدان است ، به‌سان شيرى كه در بيشه‌ى نهايى كمال از مردان و پيروانش به مانند اولاد و شيربچگان نگاه مىدارد ، چون خداوند متعال فرموده است :\r\n« انّما المؤمنون اخوة » « 2 » و نيز به دليل كلام آن حضرت كه فرمود : « من از خدايم و مؤمنان از من‌اند » و فرمود : « من و تو - يا على - دو پدر اين امّت مىباشيم . » و دليل براى نيرومندىِ دين خداوند ، آيه‌ى قرآن است . كه فرمود :\r\n« و لن يجعل اللَّه الكافرين على المؤمنين سبيلًا » « 3 »\r\n\r\n\r\n","description":"","footnote":"\r\n( 1 ) . المواهب اللدنيّه بالمنح المحمّديّه 1 : 5 . واژه جنس اصطلاحى منطقى است به معناى آن مفهوم كلى كه بر حقايق مختلفه صدق مىكند .\r\n( 2 ) . حجرات ( 49 ) : 10 .\r\n( 3 ) . تاج الدرة فى شرح البردة - خطّى . آيه : نساء ( 4 ) : 141 . « خداوند هيچ‌گاه براى كافران بر مؤمنان راه سلطه‌اى قرار نداده است » .\r\n","page_name":" 279 ","page_number":279},
  {"content":"\r\n\r\nنويسنده گويد : پس آيا جايز است كه كسى بر آن حضرت سبقت گيرد ، در صورتى كه حال چنين است ؟\r\n\r\nششم دولت‌آبادى\r\nملك العلماء شهاب‌الدين دولت‌آبادى حديث نور را ياد كرده و حاصل معنايش را آورده است . سپس عبارتى دارد بدين مضمون : اين نور بار ديگر به رحم فاطمه برگشت ، زيرا حسن و حسين از نور خدايند . در حالى كه حضرت رسول صلى الله عليه و آله و سلم غير از على ، عموزادگان ديگر و غير از حضرت فاطمه دختران ديگر داشت . على و فاطمه نيز غير از حسن و حسين فرزندانى داشتند ، ولى پيامبر ، اين ويژگى را فقط براى حسنين دانست كه از نور خدايند ، در آن‌جا كه فرمود :\r\n« يا أيّها النّاس قد جائكم برهان من ربّكم و أنزلنا إليكم نوراً مبينا .\r\nفأمّا الّذين آمنوا باللَّه و اعتصموا به فسيدخلهم فى رحمةٍ منه و فضل و يهديهم إليه صراطاً مستقيماً » « 1 »\r\nنتيجه آن كه اگر به نور خدا تمسّك جستيد ، بعد از من هرگز گمراه نخواهيد شد .\r\nزيرا هر كس به نور خدا تمسّك جويد ، هرگز گمراه نخواهد شد .\r\nو اين عنايت و توفيقى است از سوى خداوند كه هر كسى را بخواهد ، به نور خود هدايت خواهد كرد . و اين مثال‌ها را براى مردم مىزند . كسانى كه از اين نور دور باشند و گمراه شوند و از رحمت خدا دور بمانند ، در خاموش كردن اين نور مىكوشند و بر فضايل و مناقب آنان ايراد مىگيرند و اعتراض مىكنند .\r\n« يريدون ليطفئوا نور اللَّه بافواههم و اللَّه متم نوره و لو كره\r\n\r\n\r\n","description":"","footnote":"\r\n( 1 ) . نساء ( 4 ) : 174 . اى مردم از سوى پروردگارتان براى شما دليل روشن و واضحى آمده و نورى آشكار به سوى شما فرستاديم كسانى كه به خدا ايمان داشته و به او چنگ بزنند آنان را به زودى در رحمت و فضل خود جاى خواهد داد و راهى مستقيم را به آنان نشان خواهد داد .\r\n","page_name":" 280 ","page_number":280},
  {"content":"\r\n\r\nالكافرون » « 1 »\r\nو اگرهمه‌ى مردم عالم برخاموش‌كردن نور خدا مجتمع شوند و به يك ديگر كمك كنند نخواهند توانست . . . زيرانسل نيكان تاروزجز اباقى خواهد ماند و مردمانىكه به نور ايمان‌منوّرند ، بر محبّت و دوستى آنان اجتماع خواهند كرد ، ولى ديگر افراد منكر خواهند بود .\r\nبايد دانست كه ذات‌هاى اينان از نور خدا آفريده شدند و اين نور در چهره حضرت فاطمه عليها السلام در پايان هر روز آشكار مىگشت و نورى از چهره آن حضرت مىدرخشيد ، تا آن‌جا كه از عايشه روايت شده است كه گويد : از نور صورت فاطمه در شب‌هاى تاريك ، من نخ را به سوزن مىكردم . و در كتاب « الدرر » آمده است كه شبى حسن و حسين از نزد حضرت رسول برگشتند ، در حالى كه نورشان آن دو را فرا گرفته بود . و ما آن را در جلوه‌ى نخستين از هدايت هشتم از كتاب هداية السعداء آورديم تا معلوم شود كه آنان نور خدايند . « 2 »\r\nنويسنده گويد : اين گفتار ، از چندين جهت بر مطلوب ما بر طبق حديث نور ، دلالت روشن داد كه بر اهل بصيرت و نظر پوشيده نيست . از اين گفتار به دست مىآيد كه منكران حديث نور ، همان كسانى هستند كه خداوند درباره‌ى آنان فرموده است :\r\n« يريدون ليطفئوا نوراللَّه بافواههم و اللَّه متمّ نوره . . . » « 3 »\r\n\r\nهفتم - همدانى\r\nابن‌فارض در قصيده‌ى مشهور خود گويد :\r\n لها البدر كاس و هى شمس تديرها * هلال و كم يبدو إذا مزجت نجم \r\n- براى او ماه تمام ، جامى است . او خورشيدى است كه آن را هلال ماه مىگرداند و به هنگام\r\n\r\n\r\n","description":"","footnote":"\r\n( 1 ) صف ( 61 ) 8 مىخواهند نور خدا را با دهان خود خاموش كنند و خداوند نورش را به پايان خواهد رسانيد هر چه كافران را خوش نيايد .\r\n( 2 ) صف ( 61 ) 8\r\n( 3 ) هداية السهداء خطى\r\n","page_name":" 281 ","page_number":281},
  {"content":"\r\n\r\nآميختن با ستارگان چه خوب آشكار مىشود .\r\nعارف بزرگ سيد على همدانى در شرح اين بيت عبارتى دارد بدين مضمون :\r\nمقصود شاعر از اين عبارات ، يا اعيان خارجى است و يا حقايق نفسانى آنان . بر فرض اول ، مقصود حقيقت محمّديّه است كه مظهر انوار الهيه و وعاء حقايق ذوقيه است و مقصود از هلال ماه ، على است كه گرداننده جام‌هاى محبّت خدا است كه تشنگان را به سرچشمه وصال مىرساند و در حق او آمده است كه : « أنا مدينة العلم و على بابها »\r\nهمان‌گونه كه هلال با بدر اختلافى ندارد بلكه جزئى است از ماه تمام ، پيشوا و آقاى اولياء نسبت به حضرت رسول كه آقاى پيامبران است ، همان نسبت را دارد ، زيرا فرمود : من و على از يك نوريم . و فرمود : على از من است و من از اويم .\r\nنكته‌ى ديگر آن كه آميخته شدن احكام شريعت مصطفويّه به حقايق مرتضويّه ، باعث ظهور ديدگاه‌ها و مشارب ذوقى اعيان اوليا است و كلام رسول خدا در حق آن حضرت كه فرمود : « من و تو دو پدر اين امّت مىباشيم » به اين مطلب اشاره دارد ، زيرا آن حضرت منبع اسرار توحيد و مطلع انوار معالم تحقيق است و از چشمه‌سار هدايتش تمامى اهل كشف و شهود به درجات كمال دست يافته‌اند .\r\nرسول خدا صلى الله عليه و آله و سلم فرموده است :\r\n« من منذر هستم و على هادى است . »\r\nبه حضرت على فرمود :\r\nتنها به وسيله‌ى تو ، اى على هدايت‌يافتگان هدايت مىيابند .\r\nوقتى اين راز براى شما آشكار شد ، پس بدانيد كه تمام انوار حقايقى كه اوليا به آن دست يافته‌اند ، از چراغ‌دانِ ولايت على كسب نور گروه و جرقه‌اى از آن به آنان تابيده است و با وجود اين امام هدايت‌گر ، پيروى از ديگران ، نشانه‌ى كمى بصيرت و بينش اندك است . « 1 »\r\nنويسنده گويد : اين گفتار به روشنى در راستاى حديث نور ، از چندين جهت\r\n\r\n\r\n","description":"","footnote":"\r\n( 1 ) . مشارب الاذواق .\r\n","page_name":" 282 ","page_number":282},
  {"content":"\r\n\r\nدلالت دارد كه بر تيزهوشان زيرك پوشيده نيست .\r\n\r\nهشتم - سهروردى\r\nشيخ شهاب‌الدين ، ابوحفص عمربن‌محمّد سهروردى احاديث فضيلت تفقه در دين را نقل مىكند ، آن‌گاه مىگويد : خداوند متعال ، فقه را صفت قلب قرار داده و فرموده است : « لهم قلوب لايفقهون لها » « 1 » كه هنگام تفقّه خواهند دانست . چون بدانند عمل خواهند كرد . و چون عمل كنند خواهند شناخت . وقتى كه شناختند هدايت خواهند يافت . چرا كه هر كس فقيه‌تر باشد ، روح و روانش سريع‌تر اجابت خواهد كرد و نسبت به دين‌شناس مطيع‌تر خواهد بود و از نور يقين بهره بيشترى خواهد برد . پس علم و دانش ، بخششى الاهى است براى قلب‌ها . و معرفت اين موهبت الاهى را تشخيص مىدهد . هدايت عبارت است از اين‌كه دل‌ها اين‌ها را وجدان كنند . پس معناى اين جمله كه رسول خدا فرمود : « آن‌چه كه مرا خداوند از هدايت و علم برانگيخت » ، آن است كه حضرت خبر داده است از اين كه دل پيامبر ، هدايت و علم را يافته و وجدان كرده ، پس هدايت‌گر و هدايت‌يافته است . و علم آن حضرت وراثتى است كه از حضرت آدم ابوالبشر صلوات‌اللَّه در اوست و با او در هم آميخته است ، از آن هنگام كه خداوند اسامى اشياء را به او آموخت و او را به علم گرامى داشت ، در آن‌جا كه فرمود : « علّم الانسان ما لم يعلم » « 2 » پس حضرت آدم عليه السلام به خاطر علم و حكمتى كه در وجود او قرار داده شده و تركيب يافته بود ، داراى فهم ، هوشيارى ، معرفت ، مهربانى ، لطف ، محبّت ، كينه ، شادى ، غم ، خشنودى ، رفاه ، خشم و زيركى بود . سپس اقتضاى آن داشت كه همه‌ى اين‌ها را به كار گيرد و براى قلب او بصيرتى قرار داد و به وسيله‌ى نورى كه به او بخشيده شده بود ، به سوى خداوند متعال هدايت يافت .\r\nبنابر اين پيامبر اسلام صلى الله عليه و آله و سلم با آن نور موروثى كه بخشش ويژه‌ى او بود ، به سوى\r\n\r\n\r\n","description":"","footnote":"\r\n( 1 ) . براى آنان دلهايى است كه به وسيله‌ى آن تفقّه نمىكنند .\r\n( 2 ) . علق ( 96 ) : 5 . به انسان آن‌چه را كه نمىدانست آموخت .\r\n","page_name":" 283 ","page_number":283},
  {"content":"\r\n\r\nامّت مبعوث شده است . گفته‌اند : هنگامى كه خداوند سبحان خطاب به آسمان‌ها و زمين فرمود : « ائتيا طوعاً و كرهاً قالتا اتينا طائعين » « 1 » سرزمين مكّه و محلّ مكه از طرف زمين و نيز آسمانى كه در مقابل آن است به نطق درآمده و پاسخ مثبت به خداوند دادند .\r\nعبداللَّه‌بن‌عبّاس گفته است : اصل طينت رسول خدا صلّىاللَّه‌عليه‌و [ آله 
  ] وسلّم از مركز زمين است كه در مكّه قرار دارد . بعضى از دانشمندان گفته‌اند : اين مطلب مىرساند كه از روى زمين ، ذريّه و اولاد حضرت محمّد مصطفى صلى الله عليه و آله و سلم پاسخ دادند و از جايگاه كعبه ، زمين گسترده شد . بدين‌روى ، رسول خدا صلى الله عليه و آله و سلم اصل و ريشه تكوين شد و بقيه موجودات به پيروى و به دنبال آن حضرت پديد آمدند . پيامبر ، خود به اين مطلب اشاره كرده و فرمودند : « كنت نبيّاً و آدم بين الماء و الطين » و در روايتى ديگر : « و آدم بين الروح و الجسد » . نيز گفته‌اند : كه بدين جهت حضرتش امّى ناميده شد كه مكّه ام‌ّالقرى است و ذرّه آن حضرت مادر آفرينش است و تربت هر شخصى جايگاه دفن او است . بنابر اين مىبايست كه مدفن آن حضرت شهر مكّه باشد ، زيرا تربتش از آن جا است ، لكن برخى گفته‌اند كه وقتى آب به موج آمد و كف خود را به ساحل افكند ، جوهره‌ى پيامبر را به آنجا افكند كه با تربت آن حضرت در مدينه محاذى و برابر بود . لذا رسول خدا مكّى و مدنى بود . و دلتنگ مكّه بود با اين‌كه تربتش در مدينه است .\r\nاشاره به اين مطلب كه در باره‌ى ذره رسول خدا صلى الله عليه و آله و سلم گفتيم ، در آن آيه است كه خداوند متعال فرموده است :\r\n« و إذ اخذ ربّك من بنىآدم من ظهورهم ذريّتهم و أشهدهم على أنفسهم ألست بربّكم قالوا بلى . » « 2 »\r\nدر حديث آمده است كه خداوند به پشت آدم دست كشيد و ذريّه او را هم‌چون ذرّه به در آورد و ذريّه از سر موى آدم هم‌چون عرق به در آمدند .\r\n\r\n\r\n","description":"","footnote":"\r\n( 1 ) . فصلت ( 41 ) : 11 . بياييد از روى ميل و به اكراه و ناخواسته ، گفتند : به ميل خود مىآييم .\r\n( 2 ) . اعراف ( 7 ) : 172 . « و هنگامى كه پروردگار تو از فرزندان آدم ، از پشت آنان ذريّه‌شان را گرفت و آنان را بر خويشتن‌شان گواه گرفته و فرمود : آيا من پروردگار شما نيستم ؟ گفتند : آرى » .\r\n","page_name":" 284 ","page_number":284},
  {"content":"\r\n\r\nنيز گفته‌اند كه فرشتگان به پشت آدم دست كشيدند . از اين جهت ، فعل را به مسبّب نسبت داده است . برخى گفته‌اند : معناى دست كشيدن ، احصا و شمارش و اندازه گرفتن است ، چنان‌كه وقتى زمين را كه اندازه مىگيرند ، مىگويند مسّاحى شد . و اين كار در سرزمين نعمان بود كه درّه‌اى است بين مكّه و طائف در كنار صحراى عرفات .\r\nخداوند ، به آن ذرّه خطاب كرد و همگان جواب مثبت دادند و « بلى » گفتند .\r\nآن‌گاه خداوند ، اين پيمان و قرارداد را در نامه‌اى سفيد نوشته و فرشتگان را بر آن گواه گرفت و حجرالاسود آن را بلعيد . ذرّه‌ى رسول خدا از روى زمين پاسخ داده بود ، در حالى كه علم و هدايت در آن به هم آميخته بود . از اين جهت به علم و هدايتِ موروثى و وهبى برانگيخته شد .\r\nگفته‌اند : هنگامى كه خداوند متعال به جبرئيل و ميكائيل مأموريت داد كه مشتى از خاك زمين بردارند ، زمين از برداشتن خاك خوددارى كرد و مانع شد ، تا اين‌كه خداوند عزرائيل را فرستاد و او مشتى از خاك زمين برداشت . شيطان بر روى زمين با دو پاى خود قدم نهاد و برخى از جاهاى آن جاى پاى او شد . نفس از ردّ پاى شيطان خلق شد و جايگاه شرور و بدىها گشت . و جاهايى كه پاى شيطان به آن‌جاها نرسيد ، تربت اصل و ريشه پيامبران و اوليا شد . ذرّه رسول خدا صلّىاللَّه‌عليه [ وآله 
  ] وسلّم همان‌جايى است كه پاى ابليس به آن‌جا گذاشته نشده و جايى است كه نظر خداوند متعال به آنجا افتاده و عزرائيل از آن جا مشتى خاك برداشت . لذا هيچ بهره‌اى از نادانى به آنجا نرسيد ، بلكه جهل از آن‌جا كنده شده و بهره‌ى علم و هدايتش فراوان است . از اين جهت ، خداوند حضرتش را به علم و هدايت برانگيخت و از دل او به دل‌هاى ديگر و از روح و نفس او به جان‌هاى ديگر منتقل شد ، تناسب در اصل طهارت طينت واقع شد . و با آن آشنايى نخستين ، هر يك كه مناسبت نزديك‌ترى به او داشت ، به نسبت طهارت طينت ، بهره‌اش در پذيرش آن‌چه را كه رسول خدا صلى الله عليه و آله و سلم آورده است ، بيشتر خواهد بود و دل‌هاى صوفيان مناسبت نزديك‌ترى دارد . لذا بهره‌ى بيشترى از علم مىبرند و باطن آنان مانند آبگير و استخر است . آنان مىدانند و عمل مىكنند و به‌سان بركه و استخرى\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nكه از آن جا آبيارى وكشت و زرع مىشود ، آنان بهره‌هاى دانش‌آموختن را با علم و داشتن جمع كرده و به احكام پايه‌هاى تقوى و پرهيزگارى بهره‌ورند . هنگامى كه ارواحشان بدن را ترك مىكند ، آيينه‌ى دل‌هايشان به صيقلى كه از تقوى به آن‌ها زده شده است ، جلا و تابش مىيابد و صورت اشياء بدان‌گونه كه هستند در آن‌ها پديدار مىشود ، زشتىهاى دنيا برايشان آشكار مىگردد و آن را كنار مىنهند . هم‌چنين زيبايىهاى آخرت نمايان شده آن‌ها را مىجويند . چون در دنيا زهد ورزيدند ، بخش‌هاى علوم به باطن آن‌ها فرو مىريزد و علم درايت به علم وراثت مىپيوندد . « 1 »\r\nنويسنده گويد : اين بود گوشه‌اى و برخى از مقامات رسول خدا صلى الله عليه و آله و سلم كه در پىِ قرب آن‌حضرت به خداوند متعال و آفرينش نورى آن حضرت پيش از آفرينش كل جهان هستى روى داده است . از آن جا كه وجود مقدّس اميرالمؤمنين عليه السلام در تمام مقامات و درجاتش همتاى رسول خدا صلى الله عليه و آله و سلم است ، هر آن چه را كه در حق آن حضرت ثابت شود ، همه‌ى آن‌ها در باره‌ى على عليه السلام نيز ثابت است و به مانند رسول خاتم ، از تمام مخلوقات خدا برتر است . لذا تنها اوست كه بايد بعد از پيامبر ، جانشين بر امّت باشد . و اثبات همين مطلب ، مطلوب ما است .\r\n\r\nنهم - ابونعيم اصفهانى\r\nحافظ شهير و عارف بزرگ ابونعيم اصفهانى چنين گويد :\r\n« امّا بعد ، پرسيده بوديد . . . گروهى از روايات شهرت‌يافته درباره‌ى نبوّت و دلايل آن ، معجزه و حقايق آن ، ويژگىهاى حضرت محمّد صلى الله عليه و آله و سلم كه برانگيخته شده است با روشنى درخشان و شفاى سودمند كه نيك‌بختان از او روشنايى گرفته و شهيدان بدان شفا يافته و دوردستان به وسيله‌ى آن به مقصد رسيده‌اند . از خداوند متعال كمك مىخواهم . از او توفيق مىجويم ، و حول و قوّه از او مىگيرم كه او تواناى مقتدر است .\r\nو بدانيد - خداوند شما را موفّق بدارد - آفريدگار حكيم ، آفريدگان را پديد آورد\r\n\r\n\r\n","description":"","footnote":"\r\n( 1 ) . عوارف المعارف تأليف سهروردى .\r\n","page_name":" 286 ","page_number":286},
  {"content":"\r\n\r\nبا صورت‌ها و گوهرهاى گوناگون و مزاج‌ها و ديدگاه‌هاى متفاوت . اجزايشان در طبيعت و قوّه ، مختلف و عقل و فهمشان در نظر و اعتبار ، متفاوت‌اند . برخى مزاجى دارند كه نيازى به طبيب و دارو ندارند . برخى از اعتدال متوسّطى برخوردار كه نيازمند ابزار و وسايل اندك‌اند . برخى چنان فرو افتاده‌اند كه موادّ و عناصر گران‌قيمت آنان را پابرجا نمىسازد . ارواح نيز به همين‌گونه‌اند : برخى صاف و پاكيزه و به حكمت آراسته و به دانش و بينش زبور يافته و به آن‌چه سعيدان و نيكبختانى به آن دست يافته‌اند ، حريص و مشتاقند . امّا برخى ارواح تيره و كدرى هستند كه از معارف و بصيرت‌ها روى گردانيده و هيچ توجّهى به عوامل بصيرت‌زا و بينش‌آور ندارند ، دست به چيزهاى بىارزشى دراز كرده‌اند كه فرو افتادگان از آن‌ها لذّت مىبرند . برخى نيز ارواح متوسّطه‌اى هستند كه از آن درجه‌ى والاى صفا و پاكيزگى دورند ، ولى از وادى هلاكت تيرگى و كورى نجات يافته‌اند .\r\nبه دليل همين تفاوت در اشباح و ارواح ، گفته‌ها و حالات با يك‌ديگر اختلاف دارند . آن جسمى كه به ارواح پاكيزه داده شده است ، گوهر او هميشه به سوى برگزيدگان روحانى - كه ساكنان آسمان‌هاى برين‌اند - تمايل دارند . امّا اشباحى كه داراى ارواح تيره و تارند ، گوهرشان هميشه متمايل به هم‌آهنگى با فرومايگان و چهارپايان و حيواناتى است كه تاريك و تيره‌اند ، با توجّه به اختلاف پايه و اساس و مزاج‌ها ، كسى كه از معتدل‌ترين ترتيب و صافترين تركيب از اجزا و جوارح برخوردار است ، به سوى خداپرستى و شايستگى متمايل و براى رستگارى و تلاش و حركت به سوى آراستگى در جنبش است . چنين كسى به بشارت و انذار الاهى اختصاص مىيابد ، مورد توجّه و عنايت بزرگواران نيكوكار قرار مىگيرد و از موهبت و بخشش الاهى و نتايج و الا و برين برخوردار مىشود . افراد متوسّط به او روى مىآورند ، سخن او را پذيرا مىشوند و كوردلان تيره‌بخت از او روى برمىگردانند .\r\nاين گروه كه مقصود مايند ، همينان دعوت‌كنندگان و مبلّغانند و اينان اولياء و پيشوايان از پيامبران و رسولانند . »\r\nنويسنده گويد : اين گفتار ابونعيم دلالت دارد بر افضليت پيامبران ، زيرا از نظر\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nخلقت از همه‌ى آفريدگان برترند و از مزايا و فضايل برين برخوردارند . از آن جا كه نور اميرالمؤمنين با نور پيامبر صلى الله عليه و آله و سلم اتّحاد دارد و در آفرينش بر خلقت حضرت آدم مقدّم است ، از اين جهت على عليه السلام هم‌چون حضرت پيامبر صلى الله عليه و آله و سلم از همه‌ى پيامبران و ديگر مخلوقات برتر است و آن فضايل برترىهاى عالى را دارا است . لذا بعد از رسول خدا ، از همه‌ى افراد امّت افضل است . پس تقدّم آن سه نفر بر آن حضرت باطل مىشود و مطلوب ما همين است .\r\nبه ادامه‌ى سخن ابونعيم بازگرديم : « نبوّت نمايندگى عبد است بين خداوند و بندگان خردمند او . بدين جهت براى هميشه به رسالت و بعثت توصيف مىشود . گفته‌اند :\r\nكه نبوّت عبارت است از زدودن سبب‌هاى خردمندان در مواردى كه عقل آنان در مصالح دين و دنيا كوتاه مىآيد . لذا هميشه به كلمه « حجّت » و هدايت توصيف مىشود تا از طريق هدايت و فهم درست ، بيمارى جهل و نادانى را بر طرف سازد . « نبى » يعنى كسى كه خبر دارد كه از سوى خداوند ، نسبت به آن‌چه مخصوص به وحى الاهى شده است خبر بدهد .\r\nگفته‌اند كه نبوّت مشتقّ از « نَبْوة » است به معناى جايگاه بلندى كه از روى زمين بالا آمده و به گونه‌اى از ارتفاع و بلندى اختصاص يافته است . پيامبر بين خداوند و آفريدگانش نماينده شده و بدين مقام ، شرف و موقعيّتى رفيع پيدا كرده است . آن‌ها كه نبوّت را از انباء به معناى خبر دادن مىگيرند ، فرقى بين نبوّت و رسالت نمىنهند .\r\nرسول يعنى مرسل . « فَعول » به معناى « مُفْعَل » است . ارسال پيامبر ، دستور دادن به او است به ابلاغ رسالت و وحى . « وحى » به معناى عجله است . رسول نسبت به آن چه مىفهمد ، عجله و شتاب دارد . بدين‌جهت اين فهميدن را وحى گفته‌اند و در قرآن مجيد مراتب و وجوهى دارد . يك وحى به پيامبر مىرسد و آن در صورتى است كه فرشته شفاهاً به او خطاب كند ، يا در دل او مىافكند . چنان‌كه مىفرمايد :\r\n« ما كان لبشر ان يكلّمة اللَّه الّا وحيا أو من وراء حجاب أو يرسل\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nرسولًا فيوحى باذنه ما يشاء » « 1 »\r\nكه مقصود از اين آيه خطابى است كه فهم آن را به قلب او مىافكند تا آن را خوب فرا گيرد و حفظ كند ، امّا ديگر مواردى كه خطابى در آن نيست ، آغاز اعلام و الهام و آگاهى است كه بدون سخن و خطاب به موجودى داده مىشود ، چنان‌كه مىفرمايد : « و أوحى ربّك إلى النّحل . » « 2 » يا « أوحينا إلى ام موسى . » « 3 » . . .\r\nنبوّتى كه سفارت الاهى است ، جز با داشتن ويژگىهاى چهارگانه‌اى كه خداوند به پيامبرانش مىبخشد تمام نمىشود ، همان‌گونه كه زدودن بيمارىهاى عقول ، تنها از طريق سالم بودن از آفات چهارگانه‌اى كه بايد از آن آفات مصون و محفوظ باشد ، انجام مىگيرد . نماينده سعادتمندى كه مواهب چهارگانه را دارد ، از آفات چهارگانه سالم است و عاقل و خردمندى كه از آفات چهارگانه سالم مانده ، داراى مواهب چهارگانه نيست .\r\nمواهب چهارگانه عبارتند از : فضيلت نوعيه ، فضيلت اكراميّه ، امداد از طريق هدايت ، استوارى و پاىبندى به هنگام لغزش .\r\nآفات چهارگانه‌اى كه اولياى الاهى از آن‌ها سالمند ، عبارتند از : كفرورزى نسبت به خداوند ، دروغ بستن به خداوند ، نافرمانى نسبت به دستورات الاهى و نادانى نسبت به احكام الاهى .\r\nمعناى فضيلت نوعيه آن است كه بهترين حالت در رفتار پادشاهان و ستوده‌ترين دستوراتشان ، آن است كه از سوى خود نماينده‌اى نمىفرستند مگر كسى را كه در تحمّل بار رسالت و وظيفه‌ى مأموريت خود بهتر از ديگران باشد يعنى كسى كه خدمت‌گزارىِ او را به خوبى دانسته و حال و احوال او را از مدّ نظر گذرانده باشند . عقل‌ها گواهى مىدهند كه چنين شخصى بايد در نظرِ فرستنده در ابلاغ و اداى رسالت ، از هر جهت\r\n\r\n\r\n","description":"","footnote":"\r\n( 1 ) . شورى ( 42 ) : 51 . به هيچ بشرى نرسد كه خداوند با او سخن گويد مگر به صورت وحى يا از پشت پرده و با اعزام نماينده‌اى كه به اجازه‌ى او آن چه كه مىخواهد به او وحى كند .\r\n( 2 ) . نحل ( 16 ) : 68 . پروردگار به تو زنبور عسل وحى كرد .\r\n( 3 ) . قصص ( 28 ) : 7 . به مادر موسى وحى كرديم .\r\n","page_name":" 289 ","page_number":289},
  {"content":"\r\n\r\nمورد اطمينان و مطيع و هم‌آهنگ با او باشد . خداوند عزيز و حكيم براى رسالت انتخاب نمىكند مگر كسى را كه از ديگران در تمامى ويژگىهاى كمال و فضيلت برترى داشته و مزيّن به تمام آراستگىها باشد . لذا هيچ پيامبرى ديده نشده است كه در بدنش آفت و عيبى و يا در عقل و خردش نقصان و كمبودى و يا در نسبش پستى و يا در اخلاقش فرومايگى و رذالتى باشد . به همين مطلب اشاره دارد كه مىفرمايد : « اللَّه اعلم حيث يجعل رسالته » « 1 »\r\nفضيلت اكراميه بدان معنى است كه پادشاهان ، هنگامى كه نماينده‌اى از سوى خود مىفرستند ، به هنگام اعزام او ، به صورت‌هاى مختلف از او تجليل و احترام مىكنند و به گونه‌اى به او كمك و تأييد مىرسانند كه دشوارىهاى راه و مأموريّتشان را برايشان آسان گرداند و بيش از آن‌چه در گذشته به آن‌ها امكانات مىداده‌اند ، در اين مأموريت به آن‌ها امكانات مىدهند . خداوند رئوف و رحيم نيز هنگامى كه براى ابلاغ از سوى خود فرد برترى را برمىگزينند ، او را به تقواى دل و ذوق رسا و اخلاق پسنديده و اراده‌هاى استوار و حكمت‌هاى نافذ امداد مىكند . همان‌گونه كه حضرت موسى عليه السلام را مدد رسانيد ، با گشايشى كه در زبانش انجام داد ، هارون را در كار او شريك كرد و به كمك او فرستاد ، چنان‌كه فرمود : « فارسله معى ردءاً يصدّقنى . . . » « 2 » . . . به همين مطلب برمىگردد آن آيه‌اى كه مىفرمايد : « قد اوتيت سؤلك يا موسى . . . » « 3 »\r\nمعناى امداد به هدايت آن است : پادشاهان به هنگامى كه براى ابلاغ خبرى از سويشان كسى را برمىگزينند كه در او نسبت به مأموريّتى كه به او داده‌اند كفايت و شايستگى لازم را مىبينند ، بخشنامه و دستورالعملى كه هدايت و ارشاد او را متضمّن باشد همراه او مىكنند . چون توجّه به اين نكته دارند كه او انسان است و داراى سرشت آدمى است . خداوند متعال نيز به هنگامى كه مأموريت رسالت را به گردن بنده‌اى از\r\n\r\n\r\n","description":"","footnote":"\r\n( 1 ) . انعام ( 6 ) : 121 . خداوند بهتر مىداند كه رسالتش را در كجا قرار دهد .\r\n( 2 ) . قصص ( 28 ) : 34 . او را به پشتيبانى من بفرست تا مرا تصديق كند .\r\n( 3 ) . طه ( 21 ) : 36 . درخواست تو به اجابت رسيد و آن را به تو داديم .\r\n","page_name":" 290 ","page_number":290},
  {"content":"\r\n\r\nبندگان خود مىنهد ، حكمتش اقتضا مىكند كه او را از سرمايه ارشاد و هدايت خالى نگذارد ، چون مىداند كه علوم كسبى ، فقط شناختى ادراكى را به دست مىدهد و از مصالح كلّى باز مىدارد . آيه‌ى قرآن به همين مطلب اشاره دارد كه مىفرمايد :\r\n« كذلك لنثبّت به فؤادك » « 1 » و « لولا ان ثبّتناك لقد كدت . . . » « 2 »\r\nتثقيف به هنگام لغزش يعنى اين‌كه هيچ پادشاهى مأمورى را براى جلب نظر رعيّت به فرمانبردارى از خودش نمىفرستند ، مگر اين كه وقتى او را در حال ابلاغ ، متمايل به نظر مردم مىبيند ، با مشاهده كمترين انحراف و لغزش از او به شديدترين وجه او را از آن حالت باز مىدارد تا موقعيّت او را حفظ كند و پايدار و استوارش نگه دارد .\r\nچون به خوبى مىداند كه اگر او را از اشتباهات و لغزش‌هايش آگاه نكند ، ممكن است به آن‌ها خو گيرد و به گمراهى بيفتد . خداوند متعال كه نسبت به بندگانش لطف و محبّت دارد و اولياء و دوستانش را يارى و پشتيبانى مىكند ، نسبت به فرستاده و برگزيده‌ى خود كه بار سنگين نبوّت را بر دوش او نهاده از آگاهى و هشدار دريغ نمىورزد . خطاب خداوند به حضرت نوح عليه السلام به همين‌مطلب برمىگردد كه فرمود :\r\n« فلا تسئلن ما ليس لك به علم انّي اعظلك أن تكون من الجاهلين » « 3 »\r\nهم‌چنين كلام الاهى به حضرت داوود عليه السلام كه فرمود :\r\n« فاحكم بيننا بالحق و لا تشطط » « 4 »\r\nو به حضرت سليمان :\r\n« و القينا على كرسيّه جيداً ثمّ أناب » « 5 »\r\n\r\n\r\n","description":"","footnote":"\r\n( 1 ) . فرقان ( 25 ) : 32 . و بدين‌گونه شد تا دل تو را به وسيله‌ى آن تثبيت و استوار كنيم .\r\n( 2 ) . اسراء ( 17 ) : 74 . و اگر ما تو را نگه نمىداشتيم نزديك بود كه تو . . . .\r\n( 3 ) . هود ( 11 ) : 46 . از من آن‌چه را كه علم و آگاهى ندارى مپرس . من تو را پند مىدهم كه از نادانان نباشى .\r\n( 4 ) . ص ( 38 ) : 22 . بين ما به حق و حقيقت حكم كن و زياده‌روى نكن .\r\n( 5 ) . همان : 34 . و بر روى تخت او جسدى را انداختيم و بعد از آن او توبه و رجوع كرد .\r\n","page_name":" 291 ","page_number":291},
  {"content":"\r\n\r\nو به حضرت محمّد صلى الله عليه و آله و سلم :\r\n« و استقم كما امرت و لا تتّبع اهوائهم » « 1 »\r\n« لو لا كتاب من اللَّه سبق » « 2 » . . . « و ان كان كبر عليك اعراضهم » « 3 »\r\nاين ويژگىهاى چهارگانه را از طريق تلاش و كوشش نمىتوان به دست آورد ، زيرا اين‌ها موهبتى الاهى و نشانه‌اى از عالم بالا است كه وابستگى به تدبير كسى دارد كه خلق و امر به دست او است كه در زمان مخصوص و مكانى مناسب اظهار كند يعنى جايى كه نيازى كلّى براى هدايت گمراهان خلق ايجاب مىكند . جايگاه اين ويژگىها برتر از آن است كه عقل‌هاى جزئى بدان راه يابد و يا از طريق كسب و تلاش به دست آيد .\r\nقرآن مجيد به همين مطلب اشاره مىكند ، آن جا كه مىفرمايد :\r\n« و ما كان اللَّه ليطلعكم على الغيب و لكن اللَّه يجتبى من رسله من يشاء » « 4 »\r\nنيز آن‌جا كه از زبان پيامبران بيان مىدارد :\r\n« ان نحن الّا بشر مثلكم و لكن اللَّه يمنّ على من يشاء من عباده » « 5 »\r\nنيز آن‌جا كه فرمود :\r\n\r\n\r\n","description":"","footnote":"\r\n( 1 ) . شورى ( 42 ) : 15 . به همان‌گونه كه به تو امر شده است ، استقامت كن و از هوى و هوس آنان پيروى مكن .\r\n( 2 ) . انفال ( 8 ) : 68 . و اگر نبود كتابى از سوى خداوند كه قبلًا معين كرده است . . . .\r\n( 3 ) . انعام ( 6 ) : 35 . و هرچند اعراض و پشت كردن آنان بر تو سنگين و سخت است .\r\n( 4 ) . آل عمران ( 3 ) : 179 . اين چنين نيست كه خداوند شما را بر غيب آگاه سازد لكن خداوند از پيامبرانش هر كس را كه بخواهد برمىگزيند .\r\n( 5 ) . ابراهيم ( 14 ) : 11 . ما جز بشرى هم‌چون شما چيز ديگرى نيستيم لكن خداوند بر هر كس از بندگانش كه بخواهد منّت مىگذارد .\r\n","page_name":" 292 ","page_number":292},
  {"content":"\r\n\r\n« فلا يظهر على غيبه احدا إلّامن ارتضى من رسول » « 1 » و « 2 »\r\nنويسنده گويد : اين ويژگىهاى چهارگانه‌اى كه براى پيامبران حاصل مىشود ، بدان جهت است كه آفرينش آنان برتر و والاتر از ديگر مخلوقات است . همه‌ى اين‌ها براى آقاى ما حضرت اميرالمؤمنين عليه السلام حاصل است ، زيرا آن حضرت همراه با برترين پيامبران حضرت محمّد صلى الله عليه و آله و سلم از يك نور آفريده شده است . لذا از همه‌ى آفريدگان و پيامبران به جز حضرت خاتم‌النبيّن افضل و برتر است پس روا نيست كه هيچ كس از او جلو افتد و مقدّم بر او شود .\r\n\r\nدهم - شاه ولىاللَّه دهلوى\r\nپدر دهلوى چنين گويد : ارواح پاك پيامبران ، در نهايت درجه‌ى صفا و مقام رفيع آفريده شده‌اند . حكمت الاهى اقتضا كرده است كه به خاطر اين صفا و بلندى به درجه‌ى نبوّت و پيامبرى برسند . رياست و سرپرستى جهان را به آن‌ها واگذاشته است .\r\nچنان‌كه فرمايد :\r\n« اللَّه أعلم حيث يجعل رسالته » « 3 »\r\nدر بين افراد امّت ، گروهى هستند كه ارواحشان نزديك به ارواح پيامبران آفريده شده و اينان در اصل آفرينش ، جانشينان پيامبران در بين امّت‌هايند . هم‌چون خورشيد كه در آينه منعكس مىشود ولى در خاك و چوب و سنگ منعكس نمىشود . اينان كه خلاصه و عصاره‌ى امّت‌اند ، ويژگى خاصّى از نظر روح قدسى دارند . كه در ديگران امكان وجودش نيست . قلوب آنان بر آن‌چه كه به دست مىآورند ، گواهى مىدهد كه گويا قبلًا به طور اجمال و سربسته ، خود آن حقايق وحيانى را ادراك كرده‌اند و بعد به طور تفصيل به آن‌ها وحى مىشود . در درجه‌ى بعد از آن‌ها افرادى جاى مىگيرند كه\r\n\r\n\r\n","description":"","footnote":"\r\n( 1 ) . جن ( 72 ) : 27 . بر غيبش كسى را آگاه نمىسازد جز آن كس را كه بپسندد كه عبارت باشد از پيامبر .\r\n( 2 ) . دلائل النبوّة تأليف ابونعيم .\r\n( 3 ) . انعام ( 6 ) : 124 . خداوند مىداند كه رسالتش را در كجا قرار دهد .\r\n","page_name":" 293 ","page_number":293},
  {"content":"\r\n\r\nكمى پايين‌تر از آنان قرار دارند . به همين ترتيب پايين مىرود تا به عوام مردم مىرسد .\r\nپس همان‌گونه كه دارنده‌ى مقام خلافت مخصوصه در ظاهر رييس مسلمين است ، مىبايست از جهت استعدادات باطنى هم‌چون صفاى باطن و مقام و شخصيّت و الا نيز از ديگران برتر باشند تا رياست ظاهريّه‌ى آنان همراه با رياست باطنى باشد . « 1 »\r\nوجوه دلالت اين گفتار :\r\nگفتار شاه ولىاللَّه پدر دهلوى دلالت حديث نور را از چندين جهت آشكار مىسازد :\r\n1 - دهلوى گويد : حكمت الاهى اقتضا كرده است كه به خاطر اين صفا . . .\r\nنويسنده گويد : با توجّه به همين مطلب ، امام علىبن‌ابيطالب عليه السلام شايستگى كامل براى احراز مقام رياست جهانى را داشته است . زيرا مقتضاى حكمت الاهى را به دليل حديث « نور » واجد بود . حديث نور دلالت دارد بر آن كه حضرتش از آدم و ديگر پيامبران الاهى غير از پيامبر اسلام برتر است ؛ زيرا به خاطر وحدت نور آن حضرت با نور حضرت خاتم النبيّين و برترى مقام ختميّت از همه‌ى پيامبران گذشته ، صفا و رفعت شأن اميرالمؤمنين از ديگران بيش‌تر است . بنابراين حديث نور ، از جمله‌ى دلايل روشن بر وجوب واگذارى امامت بعد از پيامبر به وجود مقدّس على عليه السلام است و همين مطلوب و خواسته ما است . از اين جهت مىگوييم كه مخالفت دهلوى با پدرش و انكار دلالت حديث بر امامت اميرالمؤمنين عليه السلام كار عجيب و غريبى است .\r\n2 - دهلوى گويد : « در بين افراد امّت گروهى هستند . . . »\r\nنويسنده گويد : فحواى حديث نور بر اين مطلب دلالت دارد كه بعد از رسول اعظم فقط علىبن‌ابىطالب شايستگى مقام خلافت را دارا است ، نه افرادى غير از او كه به اين درجه و يا كمترين درجه از اين مقامات نرسيده‌اند .\r\n3 - اين عبارت كه دهلوى مىگويد : « مانند خورشيد . . . » اين عبارت ظاهر دراين است كه جانشينان حضرت رسول مىبايست بدان‌گونه باشند نه هم‌چون خاك و چوب\r\n\r\n\r\n","description":"","footnote":"\r\n( 1 ) . ازالة الخفاء فى سيرة الخلفاء .\r\n","page_name":" 294 ","page_number":294},
  {"content":"\r\n\r\nو سنگ كه اشعه‌ى خورشيد هرگز در آنها منعكس نمىشود .\r\nشكّى نيست كه حضرت على عليه السلام در تمام حالات و صفاتش نزديك‌ترين افراد به رسول خدا صلى الله عليه و آله و سلم بود . بلكه بر طبق حديث نور ، هر دو يكى هستند تا جايى كه هيچ يك از پيامبران و مرسلين به اين پايه و درجه نمىرسند ، تا چه رسد به آنانى كه در ذاتشان هيچ يك از صفات حضرت رسول نقشى نبسته و داراى هيچ يك از ويژگىها و خصال آن حضرت نيستند .\r\n4 - كلام دهلوى كه گفت : « اينان كه خلاصه و عصاره اين امّت مىباشند . . . » صريح است در اين‌كه مىبايست خلفا چيزهايى را از رسول خدا صلى الله عليه و آله و سلم گرفته باشند كه ديگران نگرفته‌اند و على عليه السلام به اين درجه‌ى و الا رسيده است ( به خاطر حديث نور ) . از اين جهت خليفه بلافصل رسول خدا است و خلافت ديگر افرادى كه بر او جلو افتاده و او را كنار گذاردند باطل است .\r\n5 - دهلوى گويد : « پس همان‌گونه كه صاحب خلافت مخصوص . . . . »\r\nنويسنده گويد : حديث نور نيز بر اين معنى دلالت دارد و گوياى اختصاص اين مقام است براى حضرت على عليه السلام . او در ظاهر و باطن ، بعد از رسول خدا رييس امّت است و ديگران در اين مقام نصيب و بهره‌اى ندارند . آنان - هر چند بزرگ و عظيم و باشخصيّت باشند - حق تقدّم بر او را ندارند ، تا چه رسد به كسانى كه بر آن حضرت مقدّم شده و به چنين درجه و مقامى نرسيده‌اند .\r\n\r\nيازدهم - محمّد صدر عالم\r\nعلّامه محمّد صدر عالم را در اين باره گفتارى است طولانى كه در مطلوب ما صراحت دارد و منظور را كاملًا مىرساند . از اين جهت ما تمام عبارات او را در اين‌جا مىآوريم :\r\n« ابن‌اسحاق ، ابن‌جرير ، ابن‌ابىحاتم ، ابن‌مردويه ، ابونعيم و بيهقى همه در كتاب « الدلائل » آورده‌اند كه على عليه السلام فرمود : هنگامى كه اين آيه بر رسول خدا صلى الله عليه و آله و سلم نازل شد :\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n« و أنذر عشيرتك الاقربين » « 1 » پيامبر مرا فرا خوانده و فرمود :\r\n« يا على ! خداوند به من دستور داده كه خويشاوندان نزديك را هشدار دهم . من از اين دستور ، احساس دلتنگى و سختى مىكنم و مىدانم كه اگر آنان را به اين امر فرا خوانم ، از آنان برخوردهاى ناخوش‌آيندى خواهم ديد . از اين جهت لب فرو بسته و ساكت ماندم تا اين كه جبرئيل بر من نازل شده و گفت : « اى محمّد اگر آن‌چه كه بدان مأمور شده‌اى انجام ندهى ، پروردگارت تو را عذاب خواهد كرد . » اكنون نانى آماده كن و پاچه‌ى گوسفندى و كاسه‌ى شيرى در كنارش قرار ده . فرزندان عبدالمطلب را دعوت كن تا با آنان سخن گويم و مأموريتم را به آنان ابلاغ كنم » .\r\nمن دستورات پيامبر را اجرا كردم ، آنان را به نزد حضرتش فرا خواندم . در آن روز تعداد آنان چهل نفر با كم و زيادش بود كه عموهاى پيامبر ، جناب ابوطالب و حمزه و عبّاس و ابولهب در بين آنان بودند . بعد از اجتماع آنان دستور دادند كه غذايى را كه برايشان ساخته بودم ، بياورم . من آوردم و پيش رويشان گذاشتم . پيامبر ، پاره‌اى از گوشت را گرفت ، با دندانش تكّه تكّه كرد ، در اطراف سفره به سوى آنان انداخت و فرمود : بخوريد به نام خدا . آنان شروع كردند به خوردن تا اين كه جز آثار انگشتانشان چيزى باقى نماند . به خدا سوگند به گونه‌اى مىخوردند كه به نظر مىرسيد كه هر يك از آنان مىتوانست همه‌ى غذاها را بخورد . بعد فرمود كه يا على اينان را سيراب كن . من كاسه را نزد آنان آوردم تا اين‌كه همگى از آن نوشيدند ، به گونه‌اى كه هر يك از آن‌ها مىتوانست همه كاسه را بياشامد . همين‌كه پيامبر خواست سخن گويد ، ابولهب پيشى گرفت و گفت : « همراهتان شما را سحر كرد » . افراد پراكنده شدند و آن‌جناب با آنان سخنى نگفت ، فرداى آن روز فرمود :\r\n« يا على ! اين مرد ( ابولهب ) از من جلو افتاده و كلماتى را گفت كه شنيدى . در نتيجه پيش از آن كه من سخن گويم افراد پراكنده شدند . مجدّداً همان\r\n\r\n\r\n","description":"","footnote":"\r\n( 1 ) . شعراء ( 26 ) : 214 .\r\n","page_name":" 296 ","page_number":296},
  {"content":"\r\n\r\nبرنامه ديروز را اجرا كن . همان غذا و آشاميدنى را آماده ساز و آن‌ها را دعوت كن . »\r\nمن دستورات آن گرامى را اجرا كردم ، طعام و غذا را آماده ساختم ، آنان را فرا خواندم و غذا را جلو آن‌ها گذاشتم . پيامبر نيز همان كار ديروز را تكرار كرد و آنان نيز خوردند و آشاميدند تا سير شدند . آن‌گاه رسول خدا صلى الله عليه و آله و سلم به سخن درآمد و فرمود :\r\n« اى فرزندان عبدالمطلب ! به خدا سوگند من در بين اعراب ، جوانى را نمىشناسم كه بهتر از آن چه من به شما داده‌ام ، براى شما آورده باشد . من خير دنيا و آخرت را براى شما آورده‌ام . خداوند به من دستور داده كه شما را به سوى او فرا خوانم . كدام‌يك از شما مرا در اين امر كمك مىكند ؟ »\r\nمن - در حالى كه از همه‌ى آن‌ها كم سنّ و سال‌تر بودم و قد و قامتم از آنان كوچكتر و جثّه‌ام ضعيف‌تر بود - عرض كردم : اى پيامبر خدا ! من پشتيبان و ياور شما در اين امر خواهم بود . پيامبر گردن مرا گرفت و فرمود :\r\n« اين برادر و جانشين و وصىّ من است در بين شما . از او گوش دهيد و فرمانش را اطاعت كنيد . »\r\nآنان از جا حركت كردند ، به ابوطالب مىخنديدند و مىگفتند : به تو دستور داد كه گوش به فرمان على باشى و از او اطاعت كنى .\r\nابن‌جرير از على عليه السلام نقل كرده است كه رسول خدا صلى الله عليه و آله و سلم فرمود :\r\n« اى فرزندان عبدالمطلب ! من براى شما خير دنيا و آخرت را آورده‌ام .\r\nخداوند به من دستور داده است كه مردم را به سوى او فرا خوانم . كدام يك از شما در اين كار مرا كمك مىكند كه در پىِ آن ، برادر و وصىّ و جانشين من در بين شما باشد ؟ »\r\nهمگى از اطراف آن جناب پراكنده شدند . من گفتم : اى پيامبر خدا من ياور و وزير شما در اين مأموريّت هستم . حضرتش گردن مرا گرفت و فرمود :\r\n« اين است برادر من ، وصىّ من و جانشين من . به او گوش دهيد و از او اطاعت كنيد . »\r\nاحمد و ابن‌جرير و ضياء روايت كرده‌اند كه به حضرت على عليه السلام گفتند : چگونه\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nشد كه تو وارث پسرعمويت شدى ولى وارث عمويت نشدى ؟ ! فرمود : حضرت رسول صلى الله عليه و آله و سلم همه‌ى فرزندان عبدالمطّلب را كه همگى يك تنه گوسفند را با يك مشك آب مىخوردند فرا خواند و برايشان مختصرى نان تهيّه كرد . آنان از آن نان خوردند تا سير شدند ، امّا آن غذا همان‌طور به جاى خود باقى ماند به گونه‌اى كه گويا دستى به او نرسيده و كسى از آن چيزى نخورده و نياشاميده است . پيامبر فرمود :\r\n« اى پسران عبدالمطّلب ! من به سوى شما به طور خاصّ و به سوى مردم به طور عمومى مبعوث شده‌ام . شما نشانه و آيات مرا ديده‌ايد ، كدام يك از شما با من بيعت مىكند بر آن كه برادر و همدم و وارث من باشد ؟ »\r\nهيچ‌كس پاسخ مثبت نداد و به سوى او حركت نكرد . من از جا حركت كردم ، در حالى كه از همه‌ى آن‌ها كوچكتر بودم . فرمود : بنشين ، بعد سه مرتبه سخنان خود را تكرار كرد . در هر سه مرتبه من از جا برمىخاستم و به من مىفرمود : بنشين . در مرتبه‌ى سوم دستش را بر دست من زد .\r\nحضرت على عليه السلام فرمود : بدين‌صورت من وارث پسرعمويم شدم .\r\nتفسيرى ارزشمند كه ذوق صحيح بدان راه مىيابد :\r\nبدان كه برادرى عبارت است از همراهى وجودى در مرتبه‌ى اوّل و همراهى شهودى و ديدارى در مرتبه‌ى دوم . وصايت عبارت است از تحقّق يافتن بدانچه وصيّت‌كننده بدان متحقّق است ، از نظر علم و حال و مقام و معرفت . وزارت ، پذيرش مسؤوليّت و بار تكليفى است كه وزير گيرنده آن بار را بر دوش دارد . وراثت يعنى به دست آوردن چيزى كه مورّث آن را به دست آورده است ، نه از راه تلاش و كسب ، بلكه به مناسبت استعداد و قرارداد . خلافت عبارت است از ايستادن در جاى آن كسى كه جانشين گمارده به عنوان جايگزينى .\r\nتحقيقى شايسته :\r\nبدان كه وصايت و اخوّت و ديگر فضائلى كه ذكر شد ، حكمتى پيچيده و رازى ژرف است در اصل و ريشه وجود و هستى كه به وسيله‌ى وجدان روشن و ذوق صحيح آشكار مىشود .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nتوضيح آن است كه مقام وجوب ، و خدايى چون با فيض اقدس خود « 1 » صورت‌هاى علمى را در مقام علم خود افاضه فرمود ، نخستين صورتى كه در آن مقام مورد فيض الاهى قرار گرفت ، عين محمّديّه و حقيقت آن حضرت بود كه جميع حقايق ممكنات و اعيان آن را در بر گرفته است كه وساطت بزرگ بين مقام وجوب و امكان را دارا بود . آن‌گاه با ثبوت علمى به خاطر وساطت و همراهى عين علوى كه تمام حقايق انبياء و مرسلين و ديگران را جامع است واجد آن فيض شد و از او به ديگر اعيان موجودات رسيد . و به همين‌گونه در اين مقام به فيض مقدس به اعيان خارجى موجودات افاضه فرمود كه نخستين موجود در مقام روحانى ، روح محمّدى بود و بعد از آن روح علوى . بعد از اين مرحله ، هنگامى كه خداوند « هبا » « 2 » را پديد آورد ، نخستين چيزى كه از آن آشكار شد ، حقيقت حضرت محمّد صلى الله عليه و آله و سلم و روح آن حضرت پيش از ديگر حقايق و ارواح بود . در آن‌حال ، روح علوى نزديكترين روح به آن حضرت بود .\r\nلذا به همراه آن و مقارن ظهور آن حضرت پديد آمد .\r\nسپس آن حقيقت محمّديّه و آن صورت هبائيّه آمادگى يافت و روى آورد تا با جلوه‌ى اعظم الاهى كه خلق بدان هدايت يابند و به آن پناهنده شوند ، منطبق و همراه شود ، آن جلوه عبارت است از تجلّى الاهى به حسب جمع‌شدن اسماء الاهى در اسم « الرحيم الهادى » . اين اسم شريف به احديت همه‌ى اسما ، در صورت نور اعظم تجلّى يافت و با آن صورت هبائيه منطبق شد و بدان تحقّق و جوهريّت يافت . بعد آن نور بر كسانى كه نزديكتر به آن حضرت بودند ، گسترش يافت و همين‌سان پيش رفت .\r\n\r\n\r\n","description":"","footnote":"\r\n( 1 ) . عرفا براى خداوند ، سه مقام قائلند و خداوند را در سه رتبه و مقام مدّعى شهودند : اوّل مقام كتر مخفى ، دوم مقام تجلّى بر اسماء و اعيان ثابته كه آن را فيض اقدس مىنامند و سوم مقام تجلّى بر اعيان موجودات خارجى كه آن را فيض مقدس مىگويند . در اين قسمت ، جناب محمّد صدر عالم مرتبه خلقت حضرت خاتم النّبيّن را با آن اصطلاحات توجيه كرده است . ( مترجم )\r\n( 2 ) . هبا يا ذره هبا : كوچكترين ذرّه‌ى عالم ماده است كه مبدأ و آغاز خلقت عالم مادى و اجسام به حساب‌مىآيد . ( مترجم )\r\n","page_name":" 299 ","page_number":299},
  {"content":"\r\n\r\nنزديك‌ترين مردم به آن حضرت در آن « هبا » ، علىبن‌ابىطالب رضى الله عنه بود . بدين‌جهت آن‌حضرت جامع حقايق انبياء و مرسلين و اسرار متقدّمين و متأخّرين است و برادر و وصىّ و خليفه و وارث و وزير و ولىّ مؤمنان و سرپرست آنان و كمك‌كننده به همه‌ى رسولان و پيامبران و اولياء اوّلين و آخرين با مدد آن حضرت كه نور اعظم از آن ناشى شده است .\r\nمؤيّد گفتار ، روايتى است كه احمد در كتاب « مناقب » از سلمان فارسى روايت كرده است كه گفت : از رسول خدا صلى الله عليه و آله و سلم شنيدم كه مىفرمود :\r\n« من و على نورى بوديم در پيشگاه خداوند متعال ، چهارده‌هزار سال پيش از آن كه آدم را بيافريند . هنگامى كه آدم عليه السلام را آفريد ، آن نور را به دو بخش تقسيم كرد : بخشى از آن من هستم و جزء ديگر علىبن ابىطالب عليه السلام است . »\r\nهم‌چنين در تأييد اين بحث كلام رسول خدا صلى الله عليه و آله و سلم را مىآوريم كه فرمود :\r\n« يا على تو در پنهانى با تمام پيامبران بودى و به صورت آشكارا با من هستى . »\r\nسرور و تكيه‌گاه و جدّ بزرگوار من كه خداوند صمد را به يكتايى پذيرا است ، شيخ ابوالرّضا محمّد در شرح اين حديث گويد : آرى او از پيش‌كسوتانِ اولياى خدا است ، و آنان كسانى هستند كه روحشان پيش از آمدن به اين دنيا متجسّم شده و قبل از آن‌كه به بدن عنصرى تعلّق گيرد و منصرّف در آن شوند و تدبير كنند ، در امور اين عالم متصرّف هستند .\r\nآن‌گاه مىگويد : داستان دشت ارزن اين گفتار را تأييد مىكند . اين داستان طولانى است كه اين موضع مناسب با ذكر آن نيست و يادآورى آن ، مطلب را به درازا مىكشد . كسانى كه طالب آگاهى از آنند به كتاب « الملفوطات القدسيه الرضاييه » كه از مؤلّفات من است ، مراجعه كنند . مؤيّد ديگر براى گفتارم ، روايتى است كه از حضرت على عليه السلام رسيده است كه فرمود :\r\n« من على هستم و او على است و من به همه‌چيز آگاه هستم . منم آن كسى كه كليدهاى عالم غيب در نزد من است كه بعد از حضرت محمّد ، كسى غير از من هيچ‌كس آن را نمىداند . من قلب خدا ، دست خدا ، جنب اللَّه ، لوح محفوظ ،\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nذوالقرنين ، نوح نخست ، ابراهيم خليل ، موساى كليم هستم . من اوّل و آخر ، ظاهر و باطن ، روح الارواح ، روح الاشباح ، خازن نبوّت ، وجه‌اللَّه ، ترجمان وحى خدايم . » انتهى .\r\nآن‌گاه بايد دانست كه منشأ اين تحقيق ، آن است كه در خواب ديدم رسول خدا صلى الله عليه و آله و سلم به شهر من قدم گذاشت و به كاخ سلطانى روى آورد و با اصحابش وارد آن كاخ شد . هر يك از اصحاب كه نسبت به كسى از مردم شهر معرفت و مودّتى داشت ، وارد خانه‌ى او شد تا اين‌كه اميرالمؤمنين علىبن‌ابىطالب عليه السلام به خانه‌ى من وارد شد . بر روى بام خانه‌ام نشست . من به پشت‌بام رفتم و پشت سر آن حضرت براى خدمت به او ايستادم . آن جناب قدرى درنگ كرد و به پا خاست و به من فرمود : به آسمان بنگر . من در وسط آسمان ، ماه كاملى ديدم كه تمام عالم را نورانى كرده بود .\r\nعلىّ مرتضى فرمود : اين ماه تمام ، چهره‌ى حقيقت محمّديّه است . در اين هنگام ماه دو نيم شد . نيمى در آسمان باقى ماند و بلافاصله بدر تمام شد ، به طورى كه گويا اصلًا نصف نشده و نيم ديگر وارد سينه‌ى آن حضرت شد در حالى كه من به آن نگاه مىكردم كه به تدريج سريعاً ماه كامل شد . على عليه السلام فرمود : نسبت من به رسول خدا صلى الله عليه و آله و سلم بدين‌گونه است . بعد با مهربانى و لطف هر چه تمام‌تر فرمود : و همين‌گونه است نسبت تو با من . به ماه نگاه كن ، من به آن نگاه كردم . ديدم ماهش دو نيم شد : نيم اوّل در سينه‌ى حضرت ماند و ماه تمام شد ، به طورى كه گويا اصلًا نصف نشده است . و نصف ديگر به سينه‌ى من وارد شد . حضرت با محبّت هر چه تمام‌تر به من نگاه كرد و فرمود :\r\nنيمه‌ى تو به زودى كامل مىشود ، لكن به تدريج يكى بعد از ديگرى ، بعد حضرت على وارد خانه‌ى من شد . من دست به گردن ايشان انداخته و شروع كردم به گفتن اين كلمات : تو آقا و امام منى ، تو حجّت و برهان منى ، تو اسلام و ايمان منى ، تو عرفان و وجدان منى ، تو ذات و صفات منى ، تو حقيقت و رسم و نشان منى ، تو اخلاق و اسرار منى ، بعد اين سرّى را كه من نوشتم بر من مكشوف شد . سپاس جاودانه خداوند را ، سپاسى كه جز علم الاهى پايانى برايش نيست . . . و چيزى با او برابرى نمىكند غير از مشيّت و خواست او و پاداشى براى گوينده‌اش نباشد جز رضايت و خشنودى او .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nشيخ اكبر محىالدين ابن‌عربى به برخى از اين تحقيقات تصريح كرده است و من صلاح در اين ديدم كه عين عبارات او را در اين‌جا بياورم و بدان شاهد گيرم :\r\nشيخ در باب ششم از كتاب « الفتوحات المكيّه » گويد : هنگامى كه خداوند متعال اراده فرمود عالم را آشكار كند به همان‌گونه كه در علم او گذشته بود ، عالم را از آن اراده مقدّسه‌اش جدا ساخت و يكى از تجلّيات تنزيه را به حقيقت كليّه زد . از آن « هبا » پديد آمد . به ميزان قرب و نزديكى كه به آن داشتند ، از آن نور قبول كردند ، همان گونه كه زواياى خانه نور چراغ را مىپذيرند كه به ميزان نزديكىاش به آن نور ، درخشش و روشنى آن بيشتر است . در پذيرش نور حقيقت محمّديّه هيچ‌كس نزديك‌تر از او نبود .\r\nلذا از تمامى موجوداتى كه در آن هباء هستند ، پذيرش آن نور بيشتر است . بدين روى ، آن حضرت مبدأ ظهور عالم و نخستين موجود است .\r\nشيخ محىالدين‌گويد : نزديك‌ترين مردم به اودرآن « هباء » ، علىبن‌ابىطالب است كه پيشواى همه‌ى جهان وجامع اسرارهمه‌ى پيامبران است . پايان عبارتىكه در كتاب « اليواقيت والجواهر » به نقل ازكتاب « الفتوحات المكيّه » محىالدين‌آمده است .\r\nاين تحقيق رابه خوبى نگاه داريدكه دركشف هرفضيلت ومنقبتى درگذشته وآينده مفيد است إن‌شاءاللَّه ، زيرا آن اصل و ريشه‌ى هر منقبتى است . و خداوند ، داناترين است . « 1 »\r\n\r\n\r\n","description":"","footnote":"\r\n( 1 ) . معارج العلى خطّى .\r\n","page_name":" 302 ","page_number":302},
  {"content":"\r\n\r\n\r\nپاسخ به ديگر سخنان دهلوى در مورد دلالت حديث نور بر امامت اميرالمؤمنين عليه السلام\r\n\r\n1 - دهلوى گويد :\r\nزيرا شريك بودن آقاى ما حضرت امير در نور نبوى ، مستلزم امامت آن حضرت بعد از رسول خدا صلى الله عليه و آله و سلم نيست .\r\nدر پاسخ مىگويم : نفى اين ملازمه ، انكارى است رسوا كه جناب دهلوى انجام داده ؛ زيرا جزئيّت نور علوى از نور نبوى و جلوتر بودن در آفرينش از حضرت آدم و ديگر پيامبران عليهم السلام چنان است كه برترى و افضليّت او را به روشنى نشان مىدهد ، چنان‌كه صريح كلام محقّقان اهل سنّت است ، كه از نظر خوانندگان گرامى گذشت . پس برترى آن حضرت نسبت به سه خليفه ، از بديهيّات قطعى است . و اين مطلب براى اثبات امامت بلافصل آن حضرت بعد از رسول خدا صلى الله عليه و آله و سلم كافى است . گفتار پدر دهلوى و تصريحات ابن‌تيميّه و ديگر بزرگان اهل سنّت نيز بر اين مطلب دلالت دارد .\r\nبايد دانست كه تعبير « اشتراك » در نور ، در عبارت دهلوى چندان روشن نيست .\r\nگويا وى مىخواهد اين دو نور را از يكديگر جدا كند و بگويد نور آن حضرت از نور رسول خدا صلى الله عليه و آله و سلم كمتر است . لكن ديديم كه احاديث وارده دلالت بر آن دارد كه نور نخستينى كه قبل از هر چيزى آفريده شد ، نور واحدى بود و پيوسته به همين صورت واحد در اصلاب و ارحام در حال انتقال بود تا اين‌كه در صلب عبدالمطّلب رضى الله عنه دونيم شد . لفظ « نصف » در تساوى بين دو نور صراحت دارد و مناصفه‌اى كه در روايات آمده ،\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبا مشاركتى كه در عبارت دهلوى آمده تفاوت بسيارى دارد .\r\nبدين جهت مىبايست رواياتى را كه لفظ « نصف » در آنها نيامده ، بر اين معنى حمل كنيم . آن رواياتى كه كلمه « جزء » را آورده ، از اين‌كه بر معناى نصف حمل شود مشكلى ندارد . بلكه معناى متبادر از كلمه‌ى « جزئين » همان دو جزء متساوى است .\r\nبعلاوه بر فرض كه بپذيريم كه نور آن حضرت از نور رسول خدا صلى الله عليه و آله و سلم كمتر است ، باز هم افضليّت آن حضرت را از ديگر مخلوقات ثابت مىكند ، تا چه رسد به كسانى كه پيش از اظهار اسلام ، كافر بوده و از آن نور محروم بودند ؟ !\r\n\r\n2 - دهلوى گويد :\r\nپس بر آن كس كه مدّعى خلافت و امامت بلافصل است ، لازم است كه به گونه‌اى اين ملازمه را اثبات كند كه قابل منع نباشد .\r\nدرپاسخ مىگويم : مابه توفيق‌الاهى اين مطلب رابه‌گونه‌اى اثبات كرده‌ايم‌كه هيچ شكّ وترديدى درآن راه ندارد ؛ زيرا تساوىِ نور وصى بانور نبى وتقدّم بر ديگران ، دليلى روشن بر خلافت بلافصل است . انكار و عدم پذيرش اين مطلب ، جز از ياوه‌سرايان و معاندان فرومايه برنمىخيزد و غبار گردى بر چهره‌ى تابناك اين نور درخشنده نمىنشاند . پس كسى منكر اين حقيقت نيست جز افرادى كه هيچ‌گاه نخواسته‌اند به پژوهش در لابلاى آثار و تحقيقات بپردازند و هرگز به تصريحات استوانه‌هاى بزرگوار از اهل علم ، ديده‌اى ندوخته و در ژرفاى درياى نوشته‌هاى انديشمندان فرو نرفته‌اند .\r\n\r\n3 - دهلوى گويد : آسان‌تر از اثبات اين مطلب ، خرط القتاد است . « 1 »\r\nدر پاسخ مىگويم : خرط القتاد را آسان‌تر از اثبات اين انديشه استوار و عقيده‌ى صحيح و روشن دانستن ، جز از افراد معاند و لج‌باز و كج‌انديش صادر نمىشود . افرادى\r\n\r\n\r\n","description":"","footnote":"\r\n( 1 ) . خرط القتاد / خرط ، دست كشيدن وتراشكارى ، قتاد ، درخت پرخار . اصطلاح « دونه خرط القتاد » يعنى اين كه آسان‌تر از آن ، دست كشيدن و تراشيدن درخت پرخار است . ضرب‌المثلى است براى مشكل بودن يك كار . ( مترجم )\r\n","page_name":" 304 ","page_number":304},
  {"content":"\r\n\r\nچنين مىپندارند كه از راه راست منحرف نشده ، در وادى گمراهى و تعصّب افتاده ، نقادى و جواهريابى را با سرگردانى و گمراهى يكى گرفته‌اند .\r\n\r\n4 - دهلوى گويد : در نزديكى نسب حضرت امير با پيامبر سخنى نيست .\r\nدر پاسخ مىگويم : مفاد حديث نور را فقط در قرب نسبى و خويشاوندى با رسول خدا دانستن ، انحرافى عقيدتى بىسابقه است ، گرچه اعترافى ضمنى به صحّت حديث نور است . چنين گوينده‌اى ، آشكارا ادّعاهاى گذشته خود را كه حديث نور را باطل مىپنداشت رد مىكند . چنان‌كه تكذيبى است نسبت به ادّعاى ابن‌جوزى و كابلى و قاضى هندى كه ساختگى و جعلىبودن حديث نور را ادّعا كرده‌اند . آرى چنين است كه نيرنگ زشت ، دامن اهل خود را مىگيرد .\r\nدهلوى خويشاوندى و قرب نسبى حضرت على را به رسول خدا اقرار كرده است . اين كلام ، ردّ گفتار عمربن‌الخطاب است كه اخوّت و برادرى اميرالمؤمنين را نسبت به رسول خدا صلى الله عليه و آله و سلم انكار كرد .\r\nابن‌قتيبه گويد : ابوبكر خبردار شد كه عدّه‌اى كه از بيعت كردن با او خوددارى كرده‌اند ، در نزد على عليه السلام جمع شده‌اند ، عمربن‌خطاب را به سوى آنان فرستاد . او به در خانه‌ى على آمده آنان را صدا زد ، امّا آنان بيرون نيامدند . عمر دستور داد هيزم بياورند .\r\nگفت : سوگند به آن كسى كه جان عمر در دست او است ، يا بيرون آييد و يا خانه را بر روى همه‌ى كسانى كه در آن به سر مىبرند آتش خواهم زد ، به او گفته شد : اى ابوحفص ! فاطمه در اين خانه است .\r\nگفت : باشد .\r\nآنان از خانه‌ى على ( عليه السلام ) بيرون آمده و همگى به جز آن جناب عليه السلام بيعت كردند .\r\nپنداشت كه حضرت فرمود : سوگند ياد كرده‌ام كه خارج نشوم و جامه‌ام را از تن بيرون نياورم تا اين‌كه قرآن را گرد آورم . فاطمه بر در خانه‌اش ايستاده و فرمود : من با مردمى كه به بدترين گونه با من برخورد كردند ، عهد و پيمانى ندارم . جنازه‌ى رسول خدا صلى الله عليه و آله و سلم را رها كرده و كارتان را در بين خود انجام داديد و از ما نظر نخواستيد و حقّى براى ما قائل نشديد . . . .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nعمر نزد ابوبكر آمده و به او گفت : آيا از اين كسى كه از بيعت كردن با تو خوددارى مىكند ، نمىخواهى بيعت بگيرى ؟\r\nابوبكر گفت : اى قنفذ ( او غلام ابوبكر بود ) برو و على را فرا خوان . قنفذ نزد على رفت . حضرت به او گفت : تو چه مىخواهى ؟ گفت : خليفه‌ى رسول خدا تو را فرا مىخواند ، حضرت فرمود : چه زود بر رسول خدا صلى الله عليه و آله و سلم دروغ بستيد ، قنفذ برگشت و مأموريتش را ابلاغ كرد ، عمر مدّت زيادى گريست . آن‌گاه به ابوبكر گفت : آيا اين فرد متخلّف از بيعت را به بيعت كردن وادار نمىكنى ؟ ابوبكر به قنفذ گفت : به سوى او برگرد و بگو : اميرالمؤمنين تو را فرا مىخواهد تا بيعت كنى . قنفذ نزد حضرت آمده و مأموريتش را به حضرت گفت . على عليه السلام صدايش را بلند كرده و گفت : سبحان اللَّه ! چيزى را مدعّى شده كه ربطى به او ندارد . قنفذ برگشت و پيغام را رسانيد . مدّتى طولانى گريست . سپس عمر از جا حركت كرده و به همراه گروهى به راه افتاد تا اين‌كه به در خانه فاطمه رسيد و در خانه را كوبيد . وقتى فاطمه صداهاى آنان را شنيد ، با صداى بلند گريست و گفت : اى رسول خدا ! بعد از تو ، من از پسر خطّاب و پسر ابوقحافه چه‌ها ديدم ! وقتى مردم صداى گريه‌ى حضرت زهرا را شنيدند ، گريه‌كنان برگشتند ، دلهايشان مىخواست پاره پاره شود و جگرهايشان در حال انفجار بود . عمر به همراه عدّه‌اى ايستاد . على را از خانه بيرون كشيده و نزد ابوبكر آورد و به او گفتند : بيعت كن . حضرت فرمود : اگر بيعت نكنم ، چه مىشود ؟ گفتند : در اين صورت سوگند به آن خداوندى كه جز او خدايى نيست گردنت را مىزنيم . حضرت فرمود : بنابراين بنده‌ى خدا و برادر رسولش را مىكشيد .\r\nعمرگفت : بنده‌ى خدا ، آرى . ولى برادر رسول خدا ، نه . ابوبكرساكت بود و چيزى نمىگفت . عمربه اوگفت : آيا دراين‌باره دستورى صادرنمىكنى ؟ گفت : تاوقتىكه فاطمه دركناراواست اورابه چيزى وادارنمىكنم . حضرت علىكنارقبر رسول خدا صلى الله عليه و آله و سلم رفت و فرياد مىزدو مىگريست و مىگفت : « يابن امّ انّ القوم استضعفوني و كادوا يقتلونني » « 1 » » « 2 »\r\n\r\n\r\n","description":"","footnote":"\r\n( 1 ) . اعراف ( 7 ) : 150 . اى پسر مادرم ! مردم مرا ضعيف گمارده و نزديك بود كه مرا بكشند . اين گفتارى است كه هارون برادر موسى عليهما السلام در پاسخ آن حضرت گفت ، به هنگامى كه موسى از او پرسيد : چه شد كه مردم به دنبال پرستش گوساله رفتند .\r\n( 2 ) . الامامة و السياسة ، تحت عنوان « بيعت علىبن‌ابىطالب چگونه بود » ص 12\r\n","page_name":" 306 ","page_number":306},
  {"content":"\r\n\r\n\r\nوجوه صحت استدلال به خويشاوندى نسبى بر امامت بلافصل\r\nدهلوى گويد : سخن در ملازمه‌ى نزديكىِ نَسَبى است با امامت بلافصل\r\nدر پاسخ مىگويم : استدلال به نزديكى نَسب اميرالمؤمنين عليه السلام به رسول خدا صلى الله عليه و آله و سلم بر خلافت آن حضرت ، بدون شكّ و شبهه صحيح و در نهايت متانت است . وجوهى كه بر صحّت استدلال به اين امر دلالت دارد و بطلان تشكيلات دهلوى را ثابت مىكند ، فراوان است . برخى از آن وجوه چنين است :\r\n\r\n1 - احاديث اصطفاء و گزينش بنىهاشم\r\nاحاديث فراوانى مىرساند كه خداوند ، بنىهاشم را از ميان تمام آفريدگانش برگزيده و آنان از ديگران برترند . اميرالمؤمنين عليه السلام از بنىهاشم بود ، بلكه بعد از پيامبر ، بالاجمال از همگان برتر بود . آن حضرت از سه نفرى كه از بنىهاشم نبودند ، برتر بود .\r\nكسى كه در بنىهاشم از همگان افضل است ، چگونه جايز است كسى بر او مقدّم شود ؟\r\nاينك برخى از نصوص احاديث اصطفاء كه بدان اشاره شد ، با برخى از مطالب وابسته به آن نقل مىشود .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nيكم - مسلم از ابوعمار شدّاد از واثلةبن‌اسقع كه مىگفت : شنيدم از رسول خدا صلى الله عليه و آله و سلم كه مىفرمود :\r\n« خداوند عزّوجلّ ، كنانه را از فرزندان اسماعيل عليه الصلاة والسّلام برگزيد و قريش را از كنانه و بنىهاشم را از قريش بنىهاشم را و مرا از بنىهاشم برگزيد . » « 1 »\r\nنووى در شرح اين حديث گويد : اصحاب ما به اين حديث استدلال مىكنند بر اين‌كه افراد غير قريش ، كفو و همتاى قريش نيستند و افراد غيربنىهاشم كفو و همتا ندارند جز فرزندان بنىالمطّلب ، زيرا آنان و بنىهاشم همگى يك قبيله‌اند ، چنان‌كه در حديث صحيح به آن تصريح شده است . واللَّه اعلم . « 2 »\r\nدوم - ترمذى از واثلةبن‌اسقع روايت كند كه رسول خدا صلى الله عليه و آله و سلم فرمود : خداوند از فرزندان ابراهيم اسماعيل را ، و از فرزندان اسماعيل‌بن‌كنانه را ، و از بنىكنانه قريش را ، و از قريش بنىهاشم را ، و از بنىهاشم مرا برگزيد .\r\nابوعيسى ( ترمذى ) گويد : اين حديث حسن و صحيح است .\r\nترمذى از عبّاس‌بن عبدالمطّلب روايت كند كه گفت : به رسول خدا صلى الله عليه و آله و سلم عرض كردم كه قريش نشسته بودند و از حسب و نسب خود بين خود سخن مىگفتند . آنان مثال تو را هم‌چون درخت خرمايى بر روى بلندايى از زمين قرار دادند . حضرت فرمود :\r\n« خداوند خلق را آفريد و مرا از بهترين گروه‌هاى آنان قرار داد . و همين‌گونه بهترين‌ها را برگزيد و مرا از بهترين قبايل قرار داد . و بعد بهترين خانواده‌ها را برگزيد و مرا در بهترين خانواده‌ها قرار داد . سپس بهترين خانه را برگزيد و مرا در بهترين خانه قرار داد . پس من بهترين شخص و از بهترين خانواده‌هايشان هستم . »\r\nترمذى گويد : اين حديث ، حديثى حَسَن است . . . « 3 »\r\nسوم - ابن‌اثير همين روايت مسلم و ترمذى را همراه با روايات ديگرى در\r\n\r\n\r\n","description":"","footnote":"\r\n( 1 ) . صحيح مسلم 2 : 203 .\r\n( 2 ) . المنهاج فى شرح مسلم 15 : 36 .\r\n( 3 ) . صحيح ترمذى 5 : 583 - 584 .\r\n","page_name":" 308 ","page_number":308},
  {"content":"\r\n\r\nفضايل و مناقب پيامبر صلى الله عليه و آله و سلم روايت كرده است . . . « 1 »\r\nچهارم - واقدى گفت‌وگوى عمروعاص را با قسطنطين روايت كرده است . در آن گفت‌وگو چنين آمده است : خداوند عزّوجلّ براى پيامبر ما ، انساب را از صلب حضرت آدم برگزيد تا اين‌كه از صلب پدرش جناب عبداللَّه بيرون آمد . پس بهترين مردم را از فرزندان اسماعيل قرار داد . او به اسماعيل الهام فرمود تا به زبان عربى سخن گويد و اسحاق را به همان زبان پدرش واگذاشت . عرب ، از اسماعيل پديد آمد . آن‌گاه بهترينِ عرب را كنانه قرار داد و بهترين نسل از كنانه را قريش و بهترين خاندان را از قريش را بنىهاشم قرار داد و بهترين خانواده از بنىهاشم ، فرزندان عبدالمطلب را و بهترين فرد از فرزندان عبدالمطلب را پيامبر ما را قرار داد . او را به رسالت برانگيخت و پيامبر قرارش داد . . . جبرئيل بر او وحى فرو آورد و گفت : باختر و خاور را گردش كردم و از تو برتر نيافتم اى محمّد .\r\nراوى گويد : موى بر اندام آن مردم راست شد ، اندامشان به هنگام ياد و نام رسول خدا صلى الله عليه و آله و سلم به خضوع و فروتنى افتاد و دلهايشان نرم شد . به هنگامى كه قسطنطين سخنان عمروعاص را گوش مىداد ، هيبت و عظمت حضرت بر دلش نشست و به او گفت : در گفتارت راست مىگويى . پيامبران همه اين چنينند كه از بزرگان خانواده‌هاى قوم و قبيله‌شان مبعوث مىشوند . « 2 »\r\nپنجم - ابن‌سعد حديث واثلةبن‌اسقع را روايت كرده و سپس مىگويد : ابوضمرة مدينى از انس‌بن‌عياض ليثى از جعفربن‌محمّدبن على از پدرش محمّدبن‌علىبن حسين‌بن علىبن‌ابىطالب روايت كرده است كه رسول خدا صلى الله عليه و آله و سلم فرمود :\r\n« خداوند زمين را دو نيم كرد و مرا در بهترين بخش آن قرار داد . بعد آن نيمه را بر سه بخش تقسم كرد و من در بهترين قسمت از آن سه بخش بودم .\r\nسپس عرب را از مردم برگزيد و قريش را از عرب و بنىهاشم را از قريش و بنىعبدالمطلب را از بنىهاشم ، مرا از بنى عبدالمطلب برگزيد . »\r\n\r\n\r\n","description":"","footnote":"\r\n( 1 ) . جامع الاصول 9 : 396 .\r\n( 2 ) . فتوح الشام 2 : 41 .\r\n","page_name":" 309 ","page_number":309},
  {"content":"\r\n\r\nاز محمّدبن‌على روايت شده است كه رسول خدا صلى الله عليه و آله و سلم فرمود :\r\n« خداوند عرب را برگزيد و از آنان كنانة و يا نضربن‌كنانة را ، سپس از آنان قريش را و از آنان بنىهاشم و سپس مرا از بنىهاشم انتخاب كرد . »\r\nعبداللَّه بن‌عبيد بن‌عمير گويد كه رسول خدا صلى الله عليه و آله و سلم فرمود :\r\n« خداوند عرب را برگزيد و كنانة را از عرب و قريش را از كنانة و بنىهاشم را از قريش و مرا از بنىهاشم انتخاب كرد . » « 1 »\r\nششم حافظ ابونعيم فصل دوم از كتابش را در بيان فضيلت پيامبر صلى الله عليه و آله و سلم در پاكى زادگاه و حسب و نسب و ديگر مطالب از اين‌گونه اختصاص داده است . « 2 »\r\nوى در اين باب احاديث فراوانى با اسناد پيوسته آورده است . ما برخى از احاديث آن را بدون ذكر سند در اين‌جا مىآوريم :\r\n« . . . من از نكاح و ازدواج پديد آمدم و از همان زمان حضرت آدم تا هنگام ولادت از پدر و مادرم ، هيچ‌گاه از زنا و رابطه‌ى نامشروع زاييده نشدم .\r\nهيچ‌گاه ، از زنا و روابط نامشروع دوران نامشروع دوران جاهليّت چيزى به من نرسيد . »\r\n« . . . بهترين عرب مضر ، بهترين فرد مضر ، فرزندان عبد مناف ، بهترين فرزندان عبد مناف ، بنىهاشم و بهترين فرد بنىهاشم ، فرزندان عبدالمطلب هستند . خداوند از آن هنگام كه آدم را آفريد هيچ‌گاه به دو بخش تقسيم نكرد مگر اين كه همواره من در بهترين بخش از آن دو گروه بودم . »\r\n« . . . خداوند متعال خلق را به دو نيمه تقسيم كرد و مرا در بهترين بخش آن دو قرار داد و بعد دو نيمه را به سه بخش تقسيم كرد و مرا در بهترين بخش از آن سه گروه قرار داد . بعد آن سه بخش را به صورت قبايل درآورد و مرا در بهترين قبيله‌ها قرار داد . آن‌گاه قبايل را به صورت خانواده درآورد و مرا در بهترين خانواده‌ها و اين است فرمايش خداوند متعال كه فرمود : « انّما يريد اللَّه ليذهب عنكم الرجس اهل البيت . . . » » . « 3 »\r\n\r\n\r\n","description":"","footnote":"\r\n( 1 ) . الطبقات الكبرى 1 : 20 - 21 .\r\n( 2 ) . دلائل النبوّة تأليف ابونعيم .\r\n( 3 ) . احزاب ( 33 ) : 33 .\r\n","page_name":" 310 ","page_number":310},
  {"content":"\r\n\r\n« . . . آن‌گاه از بين آفريدگان ، بنىآدم و از بنىآدم ، عرب را ، و از عرب ، مضر را و از مضر قريش و از قريش بنىهاشم و از بنىهاشم مرا برگزيد و من برگزيده‌اى به سوى انتخاب شده‌اى هستم . »\r\nهفتم - قاضى عياض گويد : « و امّا شرافت نسب و والايىِ شهر و ديار زادگاه حضرتش ، نيازى به دليل و برهان ندارد . گفتارى مشكل و يا سخنى پنهان نيست ، زيرا پيامبر ، نتيجه و برگزيده بنىهاشم و برترين عصاره و سلاله قريش و مغز و مركز آن است ، برترين و گرامىترين فرد عرب و از طرف پدر ، عزيزترين آنان و از اهالى شهر مكّه است كه ارزشمندترين شهرهاى خداوند بر بندگان او است . »\r\nدر اين فصل و فصول ديگر ، احاديث چندى هم‌چون حديث « واثله » و برخى از احاديث گذشته را با اسناد به راويان آورده است . « 1 »\r\nهشتم - حافظ گنجى با سند خود ، حديث « واثله » را از مسلم و ترمذى نقل كرده و چنين گفته است : پيامبر فرمود : « اصطفى » يعنى اختيار كرد و برگزيد . اين معنى را گروهى از مفسّران در ذيل آيه‌ى شريفه : « انّ اللَّه اصطفى آدم و نوحاً و آل ابراهيم و آل عمران على العالمين » « 2 » ذكر كرده‌اند . « انّ في ذلك لذكري لمن كان له قلب أو القى السمع و هو شهيد » « 3 » پس ثابت شد كه رسول خدا صلى الله عليه و آله و سلم كه راستگو و درست‌گفتار است ، از سوى خداوند متعال خبر داده است كه خداوند ، بنىهاشم را بر ديگر قبايل قريش برترى داده و آنان را برگزيده است .\r\nمؤيّد اين گفتار ، روايتى است كه عبداللَّه بن‌احمدبن حنبل در شمار احاديثى كه زياده بر پدرش در مناقب و فضايل حضرت على عليه السلام گرد آورده ، نقل كرده است كه حضرت على عليه السلام مىفرمايد كه حضرت رسول صلى الله عليه و آله و سلم فرمود :\r\n« اى گروه بنىهاشم ! سوگند به آن كسى كه مرا به راستى برانگيخت ، اگر\r\n\r\n\r\n","description":"","footnote":"\r\n( 1 ) . الشفاء : 62 .\r\n( 2 ) . آل‌عمران ( 3 ) : 33 .\r\n( 3 ) . ق ( 50 ) : 37 . دراين داستان ، يادآورى است براى كسى كه قلب داشته باشد و گوش فرا دهد و آگاه باشد .\r\n","page_name":" 311 ","page_number":311},
  {"content":"\r\n\r\nحقه‌ى در بهشت را بگيرم ، جز شما به كسى آغاز نخواهم كرد . »\r\nاگر اين روايت به‌سان خورشيد نمىدرخشيد ، او در كتاب و نوشته‌هاى پدرش وارد نمىكرد . « 1 »\r\nنهم - حافظ محب‌الدين طبرى برخى از اين احاديث را تحت عنوان « اصطفاى اهل بيت » و « اين كه اهل‌بيت بهترين آفريدگانند » آورده است . « 2 »\r\nدهم - متّقى هندى روايات فراوانى در اين باب آورده است كه برخى از آن‌ها را از كتاب‌هاى گوناگون قبلًا آورديم . افزون بر آن‌ها ، دو روايت است : يكى آن‌كه رسول خدا صلى الله عليه و آله و سلم فرمود : جبرئيل به من گفت : خاوران و باخترانِ زمين را زير و رو كردم ، مردى را برتر از محمّد نيافتم . و مشارق و مغارب زمين را گشتم ، خاندانى برتر از خاندان هاشم نجستم . « 3 »\r\nاين روايت را حاكم در « الكنى » و ابن‌عساكر از عايشه نقل كرده‌اند . ديگر آن كه پيامبر فرمود :\r\n« من و آدم در صلب او در بهشت بوديم ، كشتى نوح مرا در صلب او در خود سوار كرد و در صلب ابراهيم مرا در آتش افكند . پدر و مادرم هيچ‌گاه به ناروا با يك‌ديگر جمع نشدند و پيوسته خداوند مرا از صلب‌هاى نيكو به رحم‌هاى پاك منتقل كرد . برگزيده و هدايت يافته بودم و هيچ‌گاه دو رشته نشد مگر اين كه من در بهترينشان بودم . . . » « 4 »\r\n« از آن زمان كه ازصلب آدم بيرون آمدم ، هيچ‌گاه زنا ورابطه‌ى نامشروع مرا نزاييد . امّت‌ها و گروه‌ها يكى بعد از ديگرى مرا دست به دست مىكردند تا اين‌كه از بهترين قبيله‌ها و خاندان‌هاى عرب كه هاشم و زهره باشند بيرون آمدم . » « 5 »\r\nاين‌گونه احاديث را گروه ديگرى هم‌چون « محمّدبن‌يوسف زرندى » « 6 » ، « سيد على همدانى » « 7 » و « شهاب‌الدين قسطلانى » « 8 » آورده‌اند . ابن‌حجر مكّى نيز در شرح قصيده\r\n\r\n\r\n","description":"","footnote":"\r\n( 1 ) . كفايةالطالب : 410 .\r\n( 2 ) . ذخائر العقبى : 10 .\r\n( 3 ) . كنزالعمال 11 : 409 .\r\n( 4 ) . همان : 427 .\r\n( 5 ) . همان .\r\n( 6 ) . نظم در السمطين : 52 .\r\n( 7 ) . المودّة فى القربى بنگريد : ينابيع المودّة : 242 .\r\n( 8 ) . المواهب اللدنيّه 1 : 13 .\r\n","page_name":" 312 ","page_number":312},
  {"content":"\r\n\r\nبوصيرى در ذيل اين بيت :\r\n لم تزل فى ضمائر الكون تختار * لك الامهات و الاباء « 1 » \r\nبه اين مضامين اشاره دارد .\r\nنورالدين حلبى نيز گويد : « از جمله چيزهايى كه بر شرافت اين نسب دلالت مىكند ، روايتى است كه از عمروبن‌عاص . . . و به لفظ ديگر از واثله . . . و روايتى از جعفربن‌محمّد . . . و از ابن‌عبّاس . . . و از ابن‌عمر . . . و از ابوهريره . . . و از . . . نقل شده است . » « 2 »\r\n\r\nگفتار دانشمندان پيرامون اين احاديث :\r\nبزرگانى از دانشمندان پيرامون اين احاديث به همين معنى تصريح كرده‌اند ، عين عبارات برخى از آنان را به اختصار مىآوريم :\r\nيكم قسطلانى : « بدان كه رسول خدا صلى الله عليه و آله و سلم را هيچ‌كس در پدر و مادر شريك نيست . برادر و خواهرى از پدر و مادر ندارد ، زيرا گزينش الاهى آن دو را به او منتهى كرده و نسبتشان به او منحصر شده است تا در آن نسبت كه خداوند هدف نبوّت و پايان شرافت قرار داده است ، ويژه‌ى آن بزرگوار باشد . اگر كسى تحولات نسب شريف و پاكى مواد آن حضرت را بررسى كند ، يقين مىكند كه آن حضرت چكيده و خلاصه پدرانى بزرگ و بزرگوار است . بنابراين وى كه درود خداوند بر او باد ، پيامبر عربى ، ابطحى ، حرمى . هاشمى ، قرشى است كه برگزيده بنىهاشم است و از برترين خاندان عربى ، اصيل‌ترين نژاد ، شريف‌ترين تبار ، پاكيزه‌ترين ريشه ، استوارترين ستون ، پاك‌ترين شاخه ، گرامىترين عنصر ، گوياترين زبان ، رساترين گفتار ، والاترين سنجش ، و درست‌ترين ايمان ، نيرومندترين نفرات ، بزرگوارترين گروه از سوى پدر و مادر و شرافتمندترين شهر و ديار در نزد خداوند و بندگان او است . » « 3 »\r\nدوم - سيوطى در كتاب « المقامات » تحت عنوان « المقامة السندسية » مىنويسد :\r\n\r\n\r\n","description":"","footnote":"\r\n( 1 ) . المنَح المكيّه فى شرح الهمزيّه . برايت پيوسته در دل هستى پدران و مادران و الا برگزيده مىشد .\r\n( 2 ) . السيرة الحلبيّه 1 : 43 - 44 .\r\n( 3 ) . المواهب اللدنيّة 1 : 13 .\r\n","page_name":" 313 ","page_number":313},
  {"content":"\r\n\r\n« لقد جائكم رسول من انفسكم عزير عليه ما عنتم حريص عليكم بالمؤمنين رؤوف رحيم »\r\n« شما را پيامبرى از جنس خودتان آمد كه رنج و زحمت شما بر او دشوار است ، بر هدايت شما حريص است و نسبت به مؤمنان دلسوز و مهربان . » « 1 »\r\nپيامبرى بخشنده و بزرگوار ، كه ارزش او و الا و دليلش روشن است ، بهترينِ آفريدگان از حيث پدر و مادر و پاكيزه‌ترين آنان در حسب و نسب . خداوند به خاطر او جهانيان را آفريد و ديدگان هر مؤمنى را به او روشن ساخت . او را پيامبرِ پيامبران قرار داد در حالىكه آدم هنوز در خاك و گل بود ، نام او را بر عرش نوشت تا برترى و فضيلت او را آشكار سازد ، آدم به او توسّل جست و به نام او توبه كرد و خداوند توبه‌اش را بدين وسيله پذيرفت و به او خبر داد كه اگر رسول خاتم نبود ، وى را نمىآفريدم . بهترين گواه براى مزيت و برترى او اين جمله است كه :\r\n نبي خصّ بالتّقديم قدماً * و آدم بعد في طين و ماء\r\nكريم بالحبا من راحتيه * يجود و في المحيا بالحيا \r\n- پيامبرى كه به اين تقدّم از قبل ويژگى يافت ، در حالى كه آدم در بين گل و آب بود .\r\n- بزرگوارى كه از دستانش بخشش و از چهره‌اش شرم آشكار است .\r\nاز جمله ويژگىهاى آن حضرت كه غزالى و ديگران آورده‌اند ، آن است كه خداوند بهشت را به او داده و به او اجازه داد كه هر قسمت از آن را به هر كس بخواهد ببخشد و چه نعمت بزرگى است كه او داده است ؟ !\r\nخداوند ، به خاطر تعظيم شأن و مقامش او را به طهارت نسب ويژه ساخت و پدرانش را از آلودگى نگاه داشت تا دليل و برهانش تمام‌تر گردد و هر ريشه از ريشه‌هايش را بهترين اهل زمان خود قرار داد ، همان‌گونه كه در حديث بخارى آمده است . ما به صدور اين حديث يقين داريم ، به خاطر اين كه بخارى نقل كرده است . بر\r\n\r\n\r\n","description":"","footnote":"\r\n( 1 ) . توبه ( 9 ) : 128 .\r\n","page_name":" 314 ","page_number":314},
  {"content":"\r\n\r\nاساس اين حديث ، پيامبر فرمود :\r\n« من از بهترين نسل‌هاى اولاد آدم يكى پس از ديگرى انتخاب شدم تا به اين دوره رسيدم . »\r\nهم‌چنين فرمود :\r\n« من ارزنده‌ترين شما از حيث نسب و خانواده‌ام ، خداوند پيوسته مرا از صلب‌هاى پاك به رحم‌هاى پاكيزه منتقل كرده ، صاف و تميز . هيچ تقسيمى انجام نشد و به هيچ بخشى تقسيم نشدم مگر اين كه در بهترين بخش آن بودم ، بنابراين من هم بهترين فرد شمايم و هم پدرم بهترين پدران شما است . »\r\nو چه شايسته و سزاوار است گفتار بوصيرى در قصيده‌ى همزيه كه گويد : در پهنه‌ى قيامت ، حضرتش را توان و نيرويى است ( نفرات و عدّه‌اى است )\r\n و بدا للوجود منك كريم * من كريم آباؤه كرماء \r\n- براى هستى ، از تو بزرگوارى از بزرگوارى كه پدرانش هم بزرگواران بودند ، آشكار شد .\r\n نسب تحسب العلا بحلاه * قلدتها نجومها الجوزاء \r\n- نسب و خاندانى كه بلندمرتبگى با زيورى كه ستارگانش به گردن ستاره‌ى جوزاء انداختند شرافت يافت .\r\n جبّذا عقد سودد و فخار * أنت فيه اليتيمة العصماء \r\n- چه نيكو است گردن‌بند آقايى و بزرگوارى كه تو در آن دُرّ ناياب و گوهر يكتايى هستى كه در رديف همين جواهر و گوهرها نگاه داشته شده‌اى .\r\nگفتارحافظ دوران ابوالفضل ابن‌حجرنيز درهمين مضامين به رشته‌ى تحرير درآمده‌است .\r\n نبى الهدى المختار من آل هاشم * فمن فخرهم فليقصر المتطاول\r\nتنقل فى اصلاب قوم تشرفوا * به مثل ما للبدر تلك المنازل \r\n- پيامبر هدايت كه از خاندان هاشم برگزيده شده است كه هر كس به آن‌ها دست درازى مىكند كه از مفاخر آنان دستش كوتاه است ، در صلب مردان و مردمى جابه‌جا شده است كه به او شرافت\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nيافته ، به‌مانند فرودگاه‌هايى كه براى ماه تمام در آسمان وجود دارد . « 1 »\r\nسوم - حلبى گويد : صاحب قصيده‌ى همزيه‌ى ( بوصيرى ) به شرافت اين نسبت اشاره‌كرده آنجا كه گويد : و بدا للوجود منك كريم . . . ( تا آخر بيت‌هايى كه پيشتر نقل شد ) .\r\nتوضيح بيت‌ها اين است : براى اين جهان از سوى تو كريم و بزرگوارى آشكار شد يعنى جامع همه‌ى صفات كماليه . و اين جمله در رديف جملاتى است به مانند اين كه مىگوييم : لى من فلان صديق حميم . اين بزرگوارى كه آشكار شده است ، از پدرى بزرگوار و سالم از نقائص دوران جاهليّت به وجود آمده است . پدران شامل مادران نيز مىشود . همگى بزرگ و بزرگوار بوده‌اند ، يعنى از نقائص جاهليّت ، سالم و بىعيب و آفت بوده‌اند . اينان ، ازهر چه‌كه دراسلام نقايص وعيوب دوران جاهليّت به حساب مىآمد برى وبركناربوده‌اند ، اين حسب ونسبى است‌كه بزرگ‌ترازآن وجودنداشته است .\r\nماوردى در كتاب اعلام النبوّة گويد : هر گاه حال نسب آن حضرت را بررسى كنى و طهارت مولدش را بشناسى ، مىفهمى كه وى سلاله و نتيجه‌ى پدران بزرگوارى است كه در بين آنان ، افراد فرومايه‌اى وجود نداشته بلكه همگى آقايان و بزرگواران و پيشوايان بوده‌اند . شرافت نسب و طهارت مولد ، از شروط پيامبرى است . اين است گفتار ماوردى .\r\nو از كلمات عمويش حضرت ابوطالب در شأن او اين اشعار است :\r\n اذا اجتمعت يوماً قريش لمفخر * فعبد مناف سرّها و صميمها \r\n- هرگاه روزى قريش براى بيان مفاخر خود جمع شوند ، عبد مناف مغز و باطن آن مفاخر است .\r\n و ان حصلت انساب عبد منافها * ففى هاشم اشرافها و قديمها \r\n- و اگر انساب عبد منافش به دست آيد ، در هاشم اشراف و بزرگان و سابقه‌دارتر آن وجود دارد .\r\n و ان فخرت يوما فان محمّدا * هو المصطفى من سرّها و كريمها \r\n- و اگر روزبخواهد مباهات كند ، پس محمّد برگزيده‌اى ازباطن و اصل آن وبزرگوارترين آنان است .\r\n\r\n\r\n","description":"","footnote":"\r\n( 1 ) . المقامات .\r\n","page_name":" 316 ","page_number":316},
  {"content":"\r\n\r\nبنابراين شريف‌ترين اقوام ، قوم او و گرامىترين قبايل ، قبيله‌ى او و با شخصيت‌ترين دامان ، دامانى است كه او را تربيت كرده است . « 1 »\r\nچهارم - ابونعيم اصفهانى بعد از نقل احاديث پيشين گويد : جهت استدلال در اين فضيلت ، آن است كه : نبوّت ، فرمان‌روايى و زمامدارى همگانى است . بر طبق كلام خداوند متعال كه فرمود : « أم يحسدون النّاس على ما آتاهم اللَّه من فضله » « 2 » فضل الاهى همان حكومت و فرمان‌روايى است در بين افراد خانواده‌دار و بزرگان از مردم ، زيرا هر كس كه از ويژگىهاى فضيلت بيشترى برخوردار باشد ، فرمان‌بردارىِ رعيت از او بيشتر و پيروى از او سريع‌تر انجام مىگيرد . و هر گاه در زمامدار و يا كارگزارانش نقيصه و كمبودى وجود داشته باشد ، از تعداد پيروانش كاسته شده و رعيت كمترى خواهد داشت . . . و اين مطلب مىرساند كه فرمان‌روايى جز در افراد كامل و با ابّهت و شخصيّت جاى نمىگيرد و اين دو ويژگى را جز در افراد خانواده‌دار نمىتوان يافت . از اين جهت خداوند براى پيامبرش سهم و بهره‌اى از اين شرافت‌هاى خانوادگى قرار داد بيش از ديگران و لذا فرمود : من برگزيده‌اى از برگزيدگانم . . . « 3 »\r\nپنجم - سيوطى ، بعد از ذكراحاديث ، كلام ابونعيم را نقل كرده و پذيرفته است . . . . « 4 »\r\nششم - قاضى عياض ، باب دوم كتاب خود را به اين مطلب اختصاص داده كه خداوند متعال زيبايىهاى اخلاقى و آفرينشى آن حضرت را كامل ساخت و همه‌ى فضايل دينى و دنيوى را در آن حضرت جمع كرد . . . قاضى در اين باب ، فوائد فراوان در ضمن گفتارى طولانى آورده است . . . « 5 »\r\n\r\n2 - رسول خدا از بنىهاشم بود ، امام نيز از آنان خواهد بود\r\nشاه ولىاللَّه دهلوى رواياتى را از داستان سقيفه نقل مىكند تا آن كه گويد :\r\nابوسعيد خدرى روايت كرد كه : هنگامى كه رسول خدا صلى الله عليه و آله و سلم درگذشت ، خطباى انصار به\r\n\r\n\r\n","description":"","footnote":"\r\n( 1 ) . السيرة الحلبية 1 : 44 .\r\n( 2 ) . نساء ( 4 ) : 54 . « يا به آن‌چه كه خداوند از فضل خود به مردمى داده است ، حسادت مىورزند ؟ » .\r\n( 3 ) . دلائل النبوّة تأليف ابونعيم .\r\n( 4 ) . الخصائص الكبرى 1 : 29 .\r\n( 5 ) . الشفا : 46 .\r\n","page_name":" 317 ","page_number":317},
  {"content":"\r\n\r\nخطابه برخاستند . يكى از آنان گفت : اى گروه مهاجران ! رسول خدا صلى الله عليه و آله و سلم چنين بود كه هر گاه مىخواست يكى از شما را به كارى بگمارد ، يكى از ماها را همراه او مىكرد .\r\nبنابراين ما چنين صلاح مىدانيم كه زمام اين امر خلافت را دو نفر در دست داشته باشد :\r\nيك نفر از ما و يك نفر از شما .\r\nديگر سخنگويان انصار همين پيشنهاد را يكى بعد از ديگرى تكرار كردند . ولى زيدبن‌ثابت به پا خاست و گفت : رسول خدا صلى الله عليه و آله و سلم از مهاجران بود ، پس امام نيز مىبايست از مهاجران باشد و ما انصار او باشيم ، همان‌گونه كه انصار پيامبر بوديم .\r\nابوبكر به پا خاست و گفت : اى انصار ! خداوند به شما پاداش خير دهد و گوينده‌ى شما را پايدار بدارد .\r\nسپس افزود : به خدا سوگند اگر غير از اين كار انجام دهيد ، من با شما نخواهم ساخت . اين مطلب را ابن‌ابىشيبه روايت كرده است . « 1 »\r\nنويسنده گويد : زيدبن‌ثابت بر لزوم مهاجربودنِ خليفه استدلال كرد بدين‌سان كه چون پيامبر از مهاجران بوده ، مىبايست كه خليفه او نيز از مهاجران باشد . ابوبكر اين استدلال را تقرير و تثبيت كرد و با آن موافقت نمود و به همين استدلال ، بيعت با او تمام شد و كار انجام گرفت .\r\nبرطبق اين استدلال ما مىگوييم : رسول خدا از بنىهاشم بود ، پس امام نيز بايد از بنىهاشم باشد . و ازآنجا كه على عليه السلام برترين فرد بنىهاشم است و هيچ يك از خلفاى سه‌گانه از خاندان هاشم نبودند ، بنابر اين خلافت منحصر است در على عليه السلام و شامل ديگران نمىشود . پس ثابت شدكه خويشاوندىِ نزديك ، ازدلايل امامت و خلافت است .\r\n\r\n3 - سخنان ابوبكر در سقيفه\r\nابوبكر در سقيفه با انصار به مخالفت برخاسته و در مقابل آنان در امر خلافت استدلال كرد و گفت : عرب اين امر را جز از اين خاندان قريش ، از كسى ديگر نشناخته است ، اينان از جهت خانواده ، از شرافتمندترين خاندان‌هاى عربند . ابوبكر با اين بيانات ،\r\n\r\n\r\n","description":"","footnote":"\r\n( 1 ) . ازالة الخفاء فى تاريخ الخلفاء .\r\n","page_name":" 318 ","page_number":318},
  {"content":"\r\n\r\nبا ديگران در افتاد و مخاصمه كرد و در نتيجه كار بيعت با او تمام شد . بر همين‌مبنا ، شكّى نيست كه على اشرف قوم است و برتر از همه‌ى مهاجرين و انصار ، از حيث نسب و خانواده . با اين اولويّت مىبايست كه عرب اين مقام را تنها براى وى بپذيرد ، نه براى كسى ديگر . بنابر اين خويشاوندىِ نسبى ، از قوىترين دلايل امامت آن حضرت است بعد از رسول خدا صلى الله عليه و آله و سلم .\r\nبخارى در ضمن حديثى طولانى از ابن‌عبّاس روايت كرده كه عمربن‌خطاب گفت : به من خبر داده‌اند كه كسى از شما گفته است : به خدا سوگند اگر عمر بميرد ، من با فلان‌كس بيعت خواهم كرد ، نبايد كسى فريب اين حرفها را بخورد كه چنين گويد كه بيعت با ابوبكر فلته‌اى بود ( كارى حساب‌ناشده و بدون سنجش بود ) و تمام شد . البتّه چنين بود ولى خداوند شرّش را حفظ كرد . در بين شما كسى مانند ابوبكر نيست كه چشم‌ها به سوى او دوخته شده باشد . كسى بدون مشورت با مسلمانان ، با كسى بيعت نكند مگر اين كه هم او و هم كسى كه با او بيعت شده است ، كشته مىشود .\r\nداستان ، از اين قرار بود كه بعد از درگذشت رسول خدا ، انصار به مخالفت با ما برخاستند و همگى در سقيفه بنىساعده گرد آمدند . على و زبير و همراهانشان با ما مخالفت كردند و همراه ما نيامدند . مهاجران همگى به ابوبكر نظر دادند . من به ابوبكر گفتم : اى ابوبكر ! بيا برويم و به برادرانمان از انصار بپيونديم . ما به سوى آنان رفتيم و به آنان نظر داشتيم . وقتى به آن‌ها نزديك شديم ، دو نفر از شايستگانِ آنان را ديديم كه ما را در جريان خواسته‌هاى آنان گذاشتند و گفتند : به آنان نزديك نشويد و كار خودتان را بكنيد . من گفتم : به خدا سوگند ما به سوى آنان خواهيم رفت . به راه خود ادامه داديم تا به سقيفه بنىساعده رسيديم . مردى را در گليم پيچيده در بين آنان ديديم . پرسيديم : اين مرد كيست ؟ گفتند : اين سعدبن‌عباده است . گفتم : او را چه شده است ؟ گفتند : تب دارد .\r\nكمى نشستيم . سخنگوى آنان به پا خاست و بعد از حمد و ثناى الاهى گفت : امّا بعد :\r\nماييم انصار خدا و سپاه اسلام ، در حالى كه شما مهاجران گروهى بيش نيستيد . كسى از شما ندايى از خود درآورد و حركتى آغاز كرد . اينك قوم شما مىخواهند كه ما را ريشه‌كن كنند و خوار و ذليل شمارند و كنار بگذارند . بعد كه ساكت شد ، خواستم سخن گويم و گفتارى را آماده كرده بودم كه مىخواستم پيش روى ابوبكر ايراد كنم . همين كه\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nخواستم به سخن آيم ، ابوبكر گفت : به كار خودت مشغول شو و كارى نداشته باش . من نخواستم او را ناخشنود كنم و به خشم درآورم . ابوبكر كه از من بردبارتر و سنگين‌تر بود ، به سخن آمد . به خدا سوگند ، از سخنان و كلماتى كه من رديف كرده بودم كه بگويم ، چيزى فرو نگذاشت ، بلكه بهتر را گفت و ساكت شد . وى چنين گفت : خوبىهايى كه براى خود گفتيد ، به راستى چنين است و شما شايسته‌ى آن‌ها هستيد و هيچ‌گاه اين امر جز براى اين خاندان از قريش به رسميّت شناخته نخواهد شد . آنان در بين عرب ، از همه شريف‌تر و اصيل‌ترند . من براى شما يكى از اين دو نفر را مىپسندم . با هر يك از اين دو كه مىخواهيد ، بيعت كنيد . در حالى كه بين ما نشسته بود ، دست من و ابوعبيده جراح را گرفت و اگر غير از اين را مىگفت من ناراحت نمىشدم . به خدا سوگند اگر پيش مىرفتم و گردنم را مىزدند براى من نزديك‌تر از اين گناه بود كه بر گروهى كه ابوبكر در بين آنان بود ، فرماندهى داشته باشم ، مگر اين‌كه به هنگام مرگ ، چيزى به خاطرم افتد كه الان آن را نمىيابم .\r\nيكى از انصار گفت : اساس و محور اين كار منم ، هم از ما امير باشد و هم از شما اى گروه قريش اميرى باشد . گفت‌وگو و هياهو زياد شد و صداها بلند گرديد تا اين‌كه از اختلاف ترسيدم و گفتم : دستت را بگشاى اى ابوبكر . وى دستش را باز كرد . ابتدا من ، سپس مهاجران و بعداً انصار با او بيعت كردند . بر سعدبن‌عباده هجوم آورديم . گوينده‌اى از قبيله‌ى آنان گفت : سعدبن‌عباده را كشتيد ، من گفتم : خدا سعدبن‌عباده را بكشد .\r\nعمر گويد : به خدا سوگند ، در بين همه‌ى چيزهايى كه ما در اختيار داشتيم ، كارى قوىتر از بيعت با ابوبكر نبود كه ترسيديم مردم از ما جدا شوند و بعد از ما ديگر بيعتى با هيچ‌كس صورت نگيرد كه يا بيعت كنيم بر چيزى كه نمىپسنديم ، يا مخالفت كنيم و فسادى روى آيد . هر كس بدون مشورت با ديگر مسلمانان با مردى بيعت كند ؛ او و همان‌كس كه با او بيعت شده است ، هر دو در معرض كشته‌شدن خواهند بود . « 1 »\r\nاين روايت را ابن‌هشام و ابن‌جرير طبرى و متّقى نيز نقل كرده‌اند . « 2 »\r\n\r\n\r\n","description":"","footnote":"\r\n( 1 ) . صحيح بخارى ، كتاب الحدود باب 31 .\r\n( 2 ) . سيره ابن‌هشام 2 : 657 - 661 ؛ تاريخ طبرى 3 : 203 ؛ كنزالعمال 5 : 644 - 647 .\r\n","page_name":" 320 ","page_number":320},
  {"content":"\r\n\r\n\r\n4 - سخنان ابوبكر به نقلى ديگر\r\nابوبكر در روز سقيفه در مقابل انصار به خويشاوندىِ خود با رسول خدا استدلال كرد . وى گفت : « ما خويشاوندان و نزديكان و ارحام پيامبريم و ما شايستگى خلافت داريم و نسب ما از همه‌ى مردم والاتر است » . بر اساس اين استدلال ، على عليه السلام كه بدون شك از ابوبكر به رسول خدا صلى الله عليه و آله و سلم نزديك‌تر است ، سزاوارتر و شايسته‌تر به امر خلافت و جانشينى بعد از رسول خدا است .\r\nاين گفتار را گروهى از پيشوايان و حافظان حديث نقل كرده‌اند از آن جمله :\r\nحافظ محب‌الدين طبرى گويد : موسىبن‌عقبه از ابن‌شهاب نقل كرده است كه ابوبكر در روز سقيفه مردم را با ذكر شهادتين ساكت كرد و چنين گفت : خداوند ، پيامبرش را به هدايت و دين حق برانگيخت . رسول خدا صلى الله عليه و آله و سلم مردم را به اسلام فرا خواند . خدا دل و روى ما را به سوى آن‌چه كه او فرا خوانده بود ، جلب نمود . ما گروه مهاجران نخستين مردمى بوديم كه به اسلام گرويديم . ماييم خويشاوندان و نزديكان و ارحام پيامبر . ما شايستگى خلافت را داريم و در بين عرب ، از حيث نسب از همه والاتريم . همه ما در بين عرب زاييده شده‌ايم . در بين اعراب قبيله‌اى نيست مگر اين كه از قريش در بين خود فرزندى دارند ، امر خلافت شايسته هيچ‌كس جز قريش نيست ، آنان آبرومندتر از همه‌ى مردم ، زبانشان بر همگان چيره و گفتارشان برتر از همه است .\r\nمردم پيرو قريشند . ما اميرانيم و شما وزيران و امربران ماييد . شما اى گروه انصار ! در كتاب خدا با ما برادريد و در دين خداى متعال شريك ماييد و مىبايست در مقابل برادران خود كه مهاجرند ، تسليم باشيد . شما سزاوارتريد از همه‌ى مردم در آن كه بر خير و خوبى كه خداوند به آنان داده است ، حسادت نورزيد . من شما را به يكى از اين دو نفر فرا مىخوانم . بعد همان مطلبى را گفت كه مضمون آن را در حديث ابن‌عبّاس قبلًا آورديم . . . . « 1 »\r\n\r\n\r\n","description":"","footnote":"\r\n( 1 ) . الرياض النضرة 1 : 213 .\r\n","page_name":" 321 ","page_number":321},
  {"content":"\r\n\r\nدر روايت محمّدبن‌جرير طبرى آمده است : خداوند ، مهاجران نخستين را از بين قوم و قبيله‌اش به تصديق و ايمان به پيامبر ، امتياز بخشيد و در هم‌آهنگى و همراهى و پايدارى در مقابل شدّت آزارى كه از قومش به آنان و دينشان مىرسيد ، اختصاص داد .\r\nهمه‌ى مردم با آنان مخالف و دشمن بودند . آنان از كمبود جمعيّت خود و سخت‌گيرى مردم بر آنان و هم‌ندايىِ دسته‌جمعى در برابر خود نهراسيدند . آنان نخستين افرادى بودند كه خداوند را در روى زمين پرستيدند ، به خدا و رسول ايمان آوردند ، طرفدار و خويشاوند پيامبر بودند و بعد از آن حضرت شايسته‌ترين مردم به اين امرند . كسى با آنان در امر خلافت به نزاع و ستيزه برنخيزد ، مگر آن‌كه ستمگر باشد . « 1 »\r\nدر گزارش ابن‌خلدون چنين آمده است : « ما اولياى پيامبر و خويشاوندان آن‌جناب و سزاوارترين مردم به امر اوييم و در اين امر ، كسى حق نزاع با ما را ندارد . » « 2 »\r\nتذكّر\r\nاين گفتار ، در زمره‌ى قوىترين ادلّه بر خلافت بلافصل اميرالمؤمنين على عليه السلام است ، زيرا همه‌ى اين ويژگىهايى را كه ابوبكر بيان داشته و به آن‌ها استناد كرده و انصار به آن‌ها اعتراف نموده و در مقابل آن‌ها سر تسليم فرود آورده‌اند ، همگى در وجود مقدّس على عليه السلام به تمام معنى و عالىترين درجه‌اش موجود است . آن حضرت واجد همه‌ى اين امتيازات است نه ابوبكر و ديگر افراد از مهاجران . بنابر اين تنها آن جناب است كه شايستگى امامت و پيشوايى را بعد از رسول خدا صلى الله عليه و آله و سلم دارد .\r\nو امّا اين‌كه ابوبكر گفت : « پس ما گروه مهاجران نخستين كسانى هستيم كه اسلام آورده‌ايم . » بايد دانست كه على عليه السلام نخستين نفرى است كه اسلام آورده و اين حقيقت روشن ، از ويژگىهاى آن حضرت است . حافظان بزرگ اهل سنّت به اين مطلب اعتراف كرده و آن را روايت كرده‌اند . از آن جمله :\r\nحافظ ابويعلى احمدبن‌على موصلى ، حافظ ابونعيم احمدبن‌عبداللَّه اصفهانى ، موفّق‌بن‌احمد مكّى خوارزمى ، حافظ ابن‌عساكر دمشقى ، ابوالخير حاكمى ، حافظ گنجى\r\n\r\n\r\n","description":"","footnote":"\r\n( 1 ) . تاريخ طبرى 3 : 219 - 220 .\r\n( 2 ) . تاريخ ابن‌خلدون 2 : 854 .\r\n","page_name":" 322 ","page_number":322},
  {"content":"\r\n\r\nشافعى ، سيد شهاب‌الديّن احمد ، ابراهيم بن‌عبداللَّه وصابى ، احمدبن فضل‌بن باكثير مكّى ، محمّد صدر عالم .\r\nعبارت حافظ ابونعيم در اين زمينه چنين است : ابراهيم‌بن احمدبن محمّدبن ابىحصين از محمّدبن‌عبداللَّه حضرمى از خلف‌بن‌خالد عبدى بصرى از بشربن‌ابراهيم انصارى از ثوربن‌يزيد از خالدبن‌معدان از معاذبن‌جبل روايت كرده است كه رسول خدا صلى الله عليه و آله و سلم فرمود :\r\n« يا على ! من در نبوّت بر تو امتياز دارم كه نبوّت بعد از من نيست . و تو در هفت چيز بر ديگر مردم برترى دارى كه هيچ يك از قريش هم‌آورد تو نيست : تو نخستين نفر آنانى در ايمان آوردن ، به عهد خدا از همگان وفادارتر ، به امر خدا پايدارتر ، در تقسيم بالسّويّه دقيق‌تر ، در بين مردم عادل‌تر ، به حكميّت و قضاوت آشناتر و در رتبه و برترى از همگان در پيشگاه خداوند برترى . » « 1 »\r\n\r\n5 - احتجاج حضرت على عليه السلام در مقابل ابوبكر\r\nاميرالمؤمنين على عليه السلام در مقابل ابوبكر و پيروانش ، به همان نكته‌اى احتجاج و استدلال فرمود كه ابوبكر به همان مطلب در مقابل انصار احتجاج كرده و سخنش را پيش برده بود .\r\nاين مطلب را ابن‌قتيبه ( كه شرح حال و موقعيّت او را بزرگان اهل سنّت ذكر كرده و در كتاب‌هايى آورده‌اند ، از جمله : تاريخ بغداد 10 : 170 ، الانساب دينورى ، تذكرة الحفّاظ 2 : 185 ، تهذيب الاسماء و اللغات 2 : 281 ، وفيات الاعيان 1 : 314 ، مرآة الجنان 2 : 192 ، بغية الوعاة : 291 ) . تحت عنوان « امتناع ورزيدن علىبن‌ابىطالب از بيعت كردن با ابوبكر » گويد : على را نزد ابوبكر آوردند در حالى كه مىگفت : من بنده‌ى خدا و برادر رسول اويم . به او گفته شد كه با ابوبكر بيعت كن . گفت : من به اين امر ، از شماها سزاوارترم . من با شما بيعت نمىكنم . شما سزاوارتريد كه با من بيعت كنيد . شما اين امر را از انصار گرفتيد ، با اين استدلال كه خويشاوندى با پيامبر صلى الله عليه و آله و سلم داريد ، و\r\n\r\n\r\n","description":"","footnote":"\r\n( 1 ) . حليةالأوليا : 65 - 66 .\r\n","page_name":" 323 ","page_number":323},
  {"content":"\r\n\r\nهم‌اكنون اين مقام را غاصبانه از ما مىگيريد . آيا شما در مقابل انصار به اين مطلب استدلال نمىكنيد كه حضرت محمّد از شما است ! ! مگر چنين نيست كه انصار به همين دليل از شما پيروى كرده و زمامدارى و فرماندهى را به شما سپردند ؟ من هم‌اكنون به همان دليلى احتجاج مىكنم كه شما بدان بر انصار احتجاج كرديد . ما به رسول خدا صلى الله عليه و آله و سلم چه در زنده‌بودن و چه بعد از مرگ سزاوارتريم . اگر به خداوند ايمان داريد و خوف از خدا داريد ، به ما انصاف دهيد ، و گرنه آگاهانه در جايگاه ظلم و ستم بنشيند !\r\nعمر به آن حضرت گفت : تا بيعت نكنى رها نخواهى شد .\r\nعلى عليه السلام به او فرمود : تو فعلًا شير بدوش كه بخشى از خلافت به تو مىرسد . تو امروز كار را براى ابوبكر استوار و محكم ساز ، فردا او به تو باز مىگرداند . آن‌گاه فرمود :\r\nبه خدا سوگند اى عمر ! سخن تو را نمىپذيرم و با او بيعت نمىكنم . ابوبكر به آن حضرت گفت : اگر با من بيعت نكنى من تو را اكراه نمىكنم .\r\nابوعبيده جراح به على عليه السلام گفت : اى پسرعمو ، تو كم سن و سالى ، در حالى كه اينان پيرمردان قوم و قبيله‌ى تو هستند . تو تجربه و كاردانى آنان را ندارى . من ابوبكر را براى اين كار نيرومندتر و بردبارتر و آگاه‌تر از تو مىبينم . اين كار را به ابوبكر واگذار كن . تو اگر زنده بمانى و عمرت بيشتر شود ، براى اين كار شايسته‌ترى . تو در فضيلت و ديانت و دانش و بينش و سابقه و نسبت و خويشاوندى شايستگى دارى .\r\nعلى عليه السلام فرمود : اى گروه مهاجران ! خدا را ، خدا را ، سلطنت و آقايى محمّد را در بين ملّت عرب از خانه و خاندانش به خانه‌ها و خاندان خود بيرون نبريد و حق اهل بيت او را از آنان باز نستانيد . اى گروه مهاجران ! به خدا سوگند ، ما چون اهل بيت هستيم ، به اين كار از ديگران شايسته‌تريم . تا وقتى كه در بين ما قارى قرآن ، فقيه در دين خدا ، آگاه به سنّت رسول خدا ، خبره در امور مردم ، مدافع مردم در مقابل امور ناگوار و زشت ، دادگر و تقسيم‌كننده حقوق به طور مساوى و يكسان در بين آنان وجود دارد كه به خدا سوگند ، اين ويژگىها در ما هست . از هوى و هوس پيروى مكنيد ، كه از راه خدا منحرف مىشويد و از حقّ و حقيقت به دور مىمانيد .\r\nقيس‌بن‌سعد گفت : اى على اگر انصار اين سخنان را پيش از بيعت‌شان با ابوبكر\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاز تو مىشنيدند ، در مورد تو هيچ كس اختلاف نمىكرد .\r\nبه هر حال ، على ( عليه السلام ) شبها حضرت فاطمه دختر رسول خدا صلى الله عليه و آله و سلم را سوار بر الاغى مىكرد و به در خانه‌ى انصار مىرفت و از آنان يارى مىخواست . آنان به حضرت زهرا مىگفتند : اى دختر رسول خدا ( صلى الله عليه و آله و سلم ) بيعت ما با اين مرد انجام شده و كار از كار گذشته است . اگر شوهر و پسرعموى تو زودتر از ابوبكر اقدام مىكرد ، ما او را با ابوبكر جايگزين نمىكرديم و او را برابر على نمىدانستيم . على عليه السلام مىگفت : آيا من پيكر رسول خدا را در خانه‌اش - دفن ناشده - رها مىكردم و با مردم در پى قدرت و سلطنت او به نزاع و درگيرى مىپرداختم ؟ !\r\nفاطمه فرمود : على عليه السلام كارى انجام نداد ، جز همان‌چه كه او خود بدان شايستگى داشت . امّا آنان كارى انجام دادند كه خداوند در آينده از آنان مطالبه خواهد كرد و بدان عمل به حساب آنان خواهد رسيد . « 1 »\r\nجمال‌الدين محدّث استاد دهلوى اين روايت را به همين‌گونه از گروهى از اهل تاريخ روايت كرده است . « 2 »\r\n\r\n6 - احتجاج على در روز شورى\r\nوقتى اميرالمؤمنين على عليه السلام به خويشاوندى خود و نزديكتر بودنش از ديگران ، در روز شورى براى اثبات خلافتش استدلال كرد ، هيچ‌يك از حاضران در آن مجلس ، استدلال را ناروا ندانسته و انكارش نكرده ، بلكه اعتراف نموده و تسليم اين استدلال شده‌اند .\r\nابن‌حجر مكّى گويد : دار قطنى اين روايت تاريخى را نقل كرده كه على عليه السلام در\r\n\r\n\r\n","description":"","footnote":"\r\n( 1 ) . الامامة و السياسة 1 : 11 . شكّى نيست كه اين كتاب از ابن‌قتيبه است و جماعتى اين كتاب را به او نسبت داده و در كتابهايشان از آن نقل كرده‌اند ، مانند : كتاب « اتحاف الورى باخبار ام القرى ؛ غاية المرام باخبار سلطنة البلد الحرام » ؛ العقد الثمين ؛ الف باء ؛ تفسير شاهى .\r\n( 2 ) . روضةالاحباب .\r\n","page_name":" 325 ","page_number":325},
  {"content":"\r\n\r\nروز شورى بر اهل شورى استدلال كرد و به آنان فرمود : شما را به خدا سوگند مىدهم كه آيا در بين شما كسى هست كه از من در خويشاوندى نزديك‌تر باشد و پيامبر ، او را جان خود ، فرزندانش را فرزندان و زنانش را زنان خود قرار داده باشد ؟ گفتند : بار خداوندا نه ! ، تا آخر حديث . « 1 »\r\nكمال‌الدين جهرمى آن را در كتاب « ترجمة الصواعق » آورده است . « 2 »\r\nملّا مبارك هروى نيز اين روايت را نقل كرده است .\r\nروشن و بديهى است كه آن حضرت به رسول خدا صلّىاللَّه عليه وآله وسلّم نزديك‌تر بوده است ، نه فقط از اهل شورى بلكه از همه‌ى مردم حتّى خليفه‌ى اوّل .\r\nاگر استدلال به اقربيّت جايز نبود ، اميرالمؤمنين عليه السلام خود به آن استدلال نمىكرد و مخالفان ، اين استدلال را مردود مىدانستند و بر آن حضرت انكار مىكردند .\r\n\r\n7 - اعتراف طلحه و زبير و مسلمان‌ها به اين‌كه آن حضرت به خاطر نزديكتر بودن به پيامبر ، شايسته‌تر از ديگران است .\r\nمتّقى هندى از محمّدبن حنفيّه روايت كرده است كه بعد از قتل عثمان ، على عليه السلام در خانه ابوعمروبن حصين انصارى پنهان شده بود . مردم بر در خانه‌ى او گرد آمده و به سويش هجوم آوردند به‌سان شتر تشنه‌اى كه بر آبشخور خود وارد شده باشد ، او را گرفتند تا با او بيعت كنند . گفتند : ما با تو بيعت مىكنيم . فرمود : مرا به اين بيعت نيازى نيست . برويد نزد طلحه و زبير . گفتند : پس تو هم با ما بيا . على عليه السلام به همراه جماعتى از مردم - در حالى كه من هم با آن حضرت بودم - به راه افتاديم تا به طلحه رسيديم .\r\nحضرت به او فرمودند كه مردم اطرافم را گرفته‌اند تا با من بيعت كنند ، در حالى كه من نيازى به بيعت آنان ندارم . تو دستت را بياور تا با تو بر كتاب خدا و سنّت پيامبرش بيعت كنم . طلحه به آن حضرت عرض كرد كه شما به اين كار ، به خاطر سابقه و قرابتتان شايسته‌تر و سزاوارتريد . و جماعتى از مردم دور تو جمع شده‌اند كه از من دور گشته و\r\n\r\n\r\n","description":"","footnote":"\r\n( 1 ) . الصواعق المحرقه : 93 .\r\n( 2 ) . البراهين القاطعة : 263 .\r\n","page_name":" 326 ","page_number":326},
  {"content":"\r\n\r\nگرد من نيامده‌اند . حضرت به او فرمودند : از آن مىترسم كه بيعتت را با من بشكنى و با من نيرنگ كنى . گفت : از اين كار نترس ، به خدا سوگند ، از سوى من هيچ كارى كه ناپسند تو باشد سر نخواهد زد . حضرت فرمود : خدا بر تو كفيل است و تو را به خدا واگذار مىكنم . بعد على عليه السلام با همان جماعت نزد زبيربن‌عوام آمد . و همان سخنانى را كه به طلحه فرموده بود ، به او نيز فرمود و او هم همان پاسخ طلحه را داد .\r\nطلحه ناقه‌ى اختصاصى عثمان و كليدهاى بيت‌المال را برداشته بود . عدّه‌اى از مردم اطرافش را گرفته بودند كه با او بيعت كنند كه هنوز بيعت نكرده بودند . عدّه‌اى سواره قضيّه را به عايشه خبر دادند كه در آن هنگام در « سرف » به سر مىبرد . عايشه گفت : گويا مىنگرم به انگشتش كه با نيرنگ و فريبكارى بيعت مىكند .\r\nابن‌حنفيّه گويد : هنگامى كه مردم اطراف حضرت على را گرفته بودند ، به آن حضرت گفتند : اين مرد ( عثمان ) كشته شده است . مردم را چاره‌اى جز داشتن يك پيشوا نيست و براى اين كار ، كسى را از تو شايسته‌تر و سابقه‌دارتر و نزديك‌تر به رسول خدا صلى الله عليه و آله و سلم از جهت خويشاوندى نمىبينيم . فرمود : اين كار را نكنيد . من پشتيبان و وزير باشم ، بهتر از آن است كه فرمانده و امير باشم . گفتند : به خدا سوگند ما هيچ‌گاه از اين كار دست برنمىداريم تا اين كه با تو بيعت كنيم و به زور دست‌هاى حضرت را گرفتند . تا بيعت كنند . وقتى حضرت اين حالت را ديد ، فرمود : بيعت با من در خلوت انجام نخواهد شد و مىبايست در مسجد و در حضور مردم انجام گيرد . دستور داد تا صدا زنند :\r\nمسجد ، مسجد . و خود از خانه برون آمد و با مردمى كه آن‌جا بودند وارد مسجد شد ، بالاى منبر رفت ، حمد و ثناى الاهى را به جا آورد و سپس فرمود : حقّى است و باطلى و هر يك را اهلى است . اگر باطل پيروان فراوانى داشته باشد ، چيز تازه‌اى نيست و از قديم چنين بوده است . و اگر طرفداران حق كم باشند ، آن نيز تازگى ندارد . و بسا كه آن‌چه كه پشت كرده روى آورد . اگر امر شما به شما بازگشته ، سعادتمندى شما است . من ترس آن را دارم كه شما را سستى فرا گيرد و من وظيفه‌اى جز تلاش و كوشش ندارم . دو نفر سبقت گرفتند و سومين نفر به پا خاست . سه تن و دو تن نفر ششمى ندارد . فرشته‌اى است مقرّب . و كسى كه خداوند عهد و پيمانش را گرفته ، دوستى كه نجات يافته و\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nتلاش‌گرى كوشا و جوينده‌اى اميدوار ، نابود است كسى كه ادّعا كند و زيانكار است كسى كه تهمت زند ، راست و چپ گمراهى است و راه درست همان راهى است كه بقيه كتاب خدا و آثار پيامبرى در آن است . خداوند اين امّت را با تازيانه و شمشير ادب كرد .\r\nهيچ‌كس را در نزد ما امتيازى نيست . خانه‌هايتان را يكسان سازيد و اختلافاتتان را اصلاح كنيد . حق را در بين خود دست به دست نماييد . هر كس در مقابل حق چهره بگشايد و خودنمايى كند ، نابود مىشود . توبه را پشت سر خود داريد . اين سخن را گفتم و براى خود و شما از خداوند آمرزش خواهانم .\r\nاين نخستين خطبه‌اى بود كه حضرت به هنگام روى كار آمدن و خليفه‌شدن ايراد فرمود . « 1 »\r\nنويسنده گويد : از كلمات و عبارات طلحه و زبير و ديگر مسلمانان آن روز ، اولويت و شايسته‌تر بودن اميرالمؤمنين عليه السلام نسبت به خلافت ظاهر مىشود ، زيرا آن حضرت از ديگران به رسول خدا صلى الله عليه و آله و سلم نزديكتر بود .\r\n\r\n8 - رسول خدا صلى الله عليه و آله و سلم قرابت و خويشاوندى را از دلايل امامت برشمرده‌اند\r\nحافظ سيوطى گويد : طبرانى از ابن‌عبّاس رضى الله عنه روايت كرده است كه بعد از بازگشت حضرت رسول صلى الله عليه و آله و سلم از جنگ حنين ، سوره شريفه : « إذا جاء نصراللَّه و الفتح » بر آن حضرت نازل شد . رسول خدا فرمود : اى علىبن‌ابىطالب ! اى فاطمه دختر محمّد ! يارى خدا و پيروزى رسيد و مردم را مىبينى كه گروه گروه در دين خدا وارد مىشوند .\r\nپس پاك و منزّه است پروردگار من ، او را مىستايم و از او آمرزش مىخواهم كه او توبه‌پذير است .\r\nاى على ، بعد از من در بين مؤمنان جهاد خواهد بود . على عليه السلام گفت : بر چه‌چيز با مؤمنانى كه مىگويند ايمان آورده‌ايم ، جهاد كنيم ؟ فرمود : بر آن‌چه كه در دين خدا بدعت مىآورند ، وقتى كه به رأى و نظريه خود عمل مىكنند ، حال آن‌كه در دين خدا\r\n\r\n\r\n","description":"","footnote":"\r\n( 1 ) . كنز العمال 5 : 747 - 750 .\r\n","page_name":" 328 ","page_number":328},
  {"content":"\r\n\r\nجاى رأى و نظريّه‌پردازى شخصى نيست ، چرا كه امر و نهى دين از سوى خداوند است .\r\nعلى عليه السلام گفت : اى رسول خدا ! اگر مطلبى براى ما پيش آمد كه در قرآن چيزى درباره‌ى آن نازل نشده و سنّتى از شما وارد نشده بود ، چه كنيم و تكليف ما در آن جا چيست ؟ !\r\nفرمود : آن را در معرض شورى و مشورت بين عبادت‌كنندگان از مؤمنان قرار دهيد و به رأى خاصّ و مخصوصى حكم نكنيد . اگر من بخواهم كسى را جانشين خود قرار دهم ، هيچ‌كس را از تو شايسته‌تر نمىدانم ، به خاطر سابقه‌ات در اسلام و خويشاوندىات به رسول خدا و داماد بودنت و اين‌كه فاطمه زهرا بزرگ بانوى جهانيان نزد تو است و پيش از آن آزمايش و بلا ابوطالب بود و قرآن نازل شد و من حريص بر آن بودم كه در اين مورد ، خداوند خواسته‌ى مرا رعايت كند . « 1 »\r\nنويسنده گويد : روشن شد كه هيچ‌كسى به خلافت ، از علىبن‌ابىطالب شايسته‌تر نيست . زيرا فقط او بود كه اين ويژگىها را داشت كه از جمله ويژگىها ، خويشاوندى به رسول خدا صلى الله عليه و آله و سلم بود .\r\nپس قرابت از امورى است كه مستلزم امامت و خلافت است . بنابراين بطلان آن‌چه را كه متعصّبين اهل سنّت در انكار اين مطلب گفته‌اند ، واضح است .\r\n\r\n9 - پيامبر و جانشين او ، مىبايست از يك نسل و تبار باشند\r\nشاه ولىاللَّه پدر دهلوى گويد : خداوند متعال فرمود :\r\n« قال ربّ اشرح لي صدري و يسّرلى امرى ، و احلل عقدة من لسانى يفقهوا قولي و اجعل لي وزيراً من اهلي ، هارون اخي أشدد به ازرى و اشركه في أمرى كى نسبِّحك كثيراً و نذكرك كثيراً انّك كنت بنا بصيراً » « 2 »\r\nدهلوى در تفسير آيات گويد : پيامبر از خداوند متعال درخواست كرد كه او نيازمند وجود كسى است كه او را در امر رسالت كمك كند ، از او در اين‌جا به « وزير »\r\n\r\n\r\n","description":"","footnote":"\r\n( 1 ) . الدر المنثور 7 : 407 .\r\n( 2 ) . طه ( 20 ) : 25 تا 35 .\r\n","page_name":" 329 ","page_number":329},
  {"content":"\r\n\r\nتعبير كرد و در جاى ديگر « ردءاً يصدّقنى » گفت . بعد از آن وجود سه ويژگى را در شخص وزيرى كه خواهان او است ، نام برد . يكى از ويژگىها ، آن بود كه وزير ، از « اهل خانواده » او باشد . اين ويژگى از جهت شؤون حضرت موسى به شمار مىآمد . زيرا هيچ‌كس جز او در اين خصوصيّت با او يكسان نبود و اين صفت شرط مطلق نبود زيرا بعدها حضرت موسى جناب « يوشع » را خليفه‌ى خود قرار داد و خلافت از وزارت مهم‌تر و عظيم‌تر است .\r\nهم‌چنين شرط است كه وزير نيرومند باشد و توان انجام كار وزارت را داشته باشد و در نزد اهل حلّ و عقد ، داراى شأن و موقعيّتى باشد .\r\nو در خليفه شرط است ( غير از شروطى كه گذشت ) كه از خانواده و خويشاوندان حضرت رسول باشد ، به طورى كه هر دو به يك پدر برسند تا خليفه در نزد مردم گرامىتر و محترم باشد . بدين جهت بود كه خدا هيچ پيامبرى را بر بنىاسرائيل مبعوث نكرد ، مگر اين‌كه از خودشان و از نوادگان موسى يا غير موسى بود .\r\nرسول خدا صلى الله عليه و آله و سلم اين مطلب را در جانشيان خود شرط دانسته است ، آن‌جا كه فرمود : « الائمّة من قريش » تا با سنّت خداوند در پيامبران بنىاسرائيل همراه و هم‌گام باشد . « 1 »\r\nنويسنده گويد : ما نيز به همان نكته متمسّك مىشويم كه او بدان متمسّك شد و نزديك‌بودن خليفه را به پيامبر ، شرط خلافت قرار داد و رجوع پيامبر و خليفه را به يك پدر لازم دانست . در پى آن مىگوييم كه نسبت به جانشينِ بحقّ پيامبرمان صلى الله عليه و آله و سلم شرط است كه از خويشاوندان او از بنىهاشم باشد . در اين جا است كه امامت و خلافت علىبن‌ابىطالب عليه السلام ثابت مىشود ، زيرا او در بين بنىهاشم ، از همگان برتر است .\r\nاز آن‌چه كه دهلوى در باره‌ى لزوم استمرار سنّت جاريه الاهى گفت ، فهميده مىشود كه جانشينان پيامبر صلى الله عليه و آله و سلم مىبايست معصوم و از جانب خود آن حضرت نيز منصوص باشند و مىبايست بعد از آن حضرت ، از همگان برتر باشند .\r\n\r\n\r\n","description":"","footnote":"\r\n( 1 ) . ازالة الخفا 2 : 162 .\r\n","page_name":" 330 ","page_number":330},
  {"content":"\r\n\r\nواضح است كه اين ويژگىها در آن سه نفرى كه بر على عليه السلام سبقت گرفتند ، وجود نداشت .\r\n\r\n10 - سخنان فخر رازى در مناقب و فضائل امام شافعى\r\nفخر رازى سخنى طولانى در بيان نسب شافعى از جهت پدران و مادران و اجداد و مخصوصاً مادرش داد كه اين مطالب را از جمله مناقب و فضايل اختصاصى او برشمرده و او را از ابوحنيفه برتر دانسته است . . . وى در مقام اوّل ، نسب او را از جهت پذيرش ذكر كرده ، آن‌گاه گفته است : « مقام دوم : آن است كه شافعى از طرف مادرانِ اجدادش هاشمى است . . . اين نسبى كه شرح داديم ، شرافت و منقبت او را از جهاتى ثابت مىكند :\r\nوجه اوّل آن كه عبد مناف جدّ رسول خدا صلى الله عليه و آله و سلم چهار پسر داشت : اوّل هاشم كه جد رسول خدا بود و بعد مطلّب كه جد شافعى است . . . هاشم و مطلّب با يك‌ديگر هم‌پيمان و يار و ياور بودند و عبد شمس و نوفل نيز با يكديگر همكارى داشتند و يار و ياور بودند . . . پس چون بين هاشم و مطلّب اخوّت و برادرى از جهت نسب وجود داشت و از جهت محبّت و ياورى نيز با هم برادرى نيز داشتند . اين مطلب در بين فرزندان آن‌ها نيز باقى ماند پس به ناچار شافعى نسبت به يارى دين خدا بيشتر همّت مىگمارد .\r\nوجه دوم در تثبيت و تقرير آن‌چه كه ذكر كرديم : روايت شده است كه هاشم‌بن عبد مناف با زنى از بنىنجار در مدينه ازدواج كرد . شيبة جدّ رسول خدا صلى الله عليه و آله و سلم از آن زن متولّد شد ، هاشم از دنيا رفت و شيبة در مدينه با مادرش مىزيست . بعد كه به سن بلوغ رسيد ، مطلب‌بن‌عبدمناف نزد او رفته و او را از مادرش گرفته و به مكّه آورد . در بين راه ، شيبة پشت سر مطلب بر روى اسب او سوار بود . مردم گمان كردند كه او برده‌اى است كه مطلب او را خريدارى كرده است و از اين جهت او را « عبدالمطلّب » ناميدند و اين اسم بر روى او ماند . ولى مطلب به آنان گفت كه وى برادرزاده او است ، آن‌گاه تربيت و سرپرستى او را بر عهده گرفته و او را بزرگ كرد .\r\nپس ثابت شد كه مطّلب جد شافعى ، يار و ياور هاشم و مربى عبدالمطّلب بود .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nاين تربيت تا آن‌جا ادامه داشت كه او به عبدالمطلّب شهرت يافت . خداوند متعال چنين مقدّر داشت كه شافعى نيز يار و ياور دين حضرت محمّد صلى الله عليه و آله و سلم و مدافع دين آن حضرت باشد . لذا شافعى را در شهر بغداد ، « ناصر الحديث » لقب دادند تا نسبت اولاد به اولاد ، به‌سان نسبت اجداد به اجداد او باشد .\r\nوجه سوم جبيربن‌مطعم روايت كرده است كه هنگامى كه رسول خدا سهم ذوىالقربى را از غنائم خيبر بر بنىهاشم و بنىالمطلب تقسيم كرد ، من و عثمان‌بن‌عفان نزد آن حضرت رفتيم و گفتيم : يا رسول اللَّه ، اينانند برادران شما از بنىهاشم . ما منكر فضايل آنان نيستيم ، زيرا خداوند شما را از بنىهاشم قرار داده است . شما به فرزندان مطلب نيز سهمى داديد ، ولى به ما چيزى نداديد . و ما را كنار گذارديد ، در حالى كه ما و آنان در يك رتبه‌ايم .\r\nپيامبر صلى الله عليه و آله فرمود : آنان در دوران جاهليّت و اسلام از ما جدا نشدند . بنىهاشم و بنىمطّلب يك واحدند ، اين چنين ، ( كه پيامبر ، انگشتان خود را در يكديگر قرار داد .\r\nبدين‌ترتيب ، حضرتش بنىهاشم و بنىمطلب را تثبيت فرمود ) .\r\n. . . مردم در تفسير آل محمّد اختلاف كرده‌اند . برخى آن را به نسب تفسير كرده و برخى گفته‌اند : هر كس كه بر دين و آيين حضرت باشد آل آن حضرت حساب مىشود .\r\nبر هر دو فرض ، شافعى از اهل بيت و آل حضرت محسوب مىشود ، و در ذيل صلواتى كه مىفرستيم و مىگوييم : « اللهُمَّ صلّ على محمّد و آل محمّد » داخل است . چون او از آل محمّد محسوب شود و صلوات بر آل محمّد واجب باشد ، پس صلوات و درود بر او نيز واجب است . شكّى نيست كه « مالك » و « ابوحنيفه » اين چنين نيستند . پس اين نوع از شرافت و فضيلت براى او حاصل است و براى ديگران حاصل نيست و اين كمال افضليّت را موجب مىشود .\r\nنويسنده گويد : تمام وجوهى كه فخر رازى براى اثبات افضليّت شافعى بر مالك و ابوحنيفه و ديگر مجتهدان گفته است ، به اولويّت قطعيّه كمال افضليّت حضرت اميرالمؤمنين عليه السلام از آن سه نفر و ديگر مدعيان خلافت را مىرساند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n\r\nعبّاس شايسته‌تر از على و نزديك‌تر از او به پيامبر نيست\r\nدهلوى گويد : اگر ذكر قرابت ، به خودى خود مستلزم امامت مىبود ، عبّاس از على شايسته‌تر بود ، زيرا او عموى حضرتش و همتاى پدر او بود . و عمو شرعاً و عرفاً نزديك‌تر از عموزاده است .\r\nدر پاسخ مىگويم : دلالت حديث نور بر كمال افضليّت اميرالمؤمنين عليه السلام روشن است و سبقت گرفتن هر كسى بر آن حضرت بعد از رسول خدا صلى الله عليه و آله و سلم زشت است .\r\nبدين‌روى ، ديگر مجالى و زمينه‌اى براى اين نقض و اين ايراد نيست . به علاوه از چندين جهت ، اين نقض دور از حقيقت و صواب است :\r\n\r\n1 - عبّاس عموى پدرىِ حضرت رسول صلى الله عليه و آله و سلم است\r\nعبّاس عموى پدرى پيامبر است و مادرش مادر جناب عبداللَّه پدر پيامبر نيست ، ولى مادر جناب ابوطالب و جناب عبداللَّه يكى بود كه همان فاطمه دختر عمرو مخزومى است . . . بنابراين عبّاس عموى پدرى پيامبر است و حضرت على عموزاده پدر و مادرى است . بىترديد ، عموى پدرى از عموزاده پدر و مادرى شرعاً و عرفاً نزديك‌تر نيست .\r\nجناب ابوطالب و جناب عبداللَّه برادرِ پدر و مادرىاند و مادرشان فاطمه مخزومى است .\r\nاين از جمله مطالب تاريخى است كه در آن شك و شبهه‌اى وجود ندارد ، چنان‌كه ابن‌حجر عسقلانى گويد : ابوطالب بن‌عبدالمطلب بن‌هاشم بن عبدمناف بن‌قصى قرشى هاشمى ، عموى رسول خدا صلى الله عليه و آله و سلم شقيق پدرش . مادر آن دو ، فاطمه دختر عمروبن عائذ\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمخزومى است . . . « 1 »\r\nنيز گويد : عبّاس‌بن عبدالمطلب بن‌هاشم بن عبدمناف القرشى عموى رسول خدا صلى الله عليه و آله و سلم ، ابوالفضل ، مادرش نفيله دختر حباب بن‌كلب « 2 »\r\nبا توجّه به اين مطلب ، يوسف اعور در رساله « الرّد على الامامية » گويد :\r\nاگر حكم دائر مدار اقرب و نزديكتر بودن باشد ، رافضه مىتوانند بگويند على را بعد از پيامبر صلى الله عليه و آله و سلم حكمى نيست ، زيرا عبّاس از او نزديكتر بود ، زيرا او عموى پيامبر بود و على پسر عموى او ، و هر يك از ابوبكر و عمرو عثمان ، از عبّاس افضل هستند . « 3 »\r\nنجم‌الدين خضربن محمّدبن على رازى در پاسخ به او گفته است : و امّا وجه سوم اين‌كه حكم از آنِ فرد نزديكتر است به دليل آن‌چه كه ذكر كرديم . و از آن لازم نمىآيد آن چه كه اين آدم ( اعور ) از روى جهل و عنادش و خروجش از طريق حق و حقيقت ، آن را لازم دانسته است ، زيرا اميرالمؤمنين على عليه السلام پسرعموى پدر و مادرىِ رسول خدا است و عباس عموى پدرى آن حضرت است و پسرعموى پدر و مادرى از عموى پدرى در فقه اماميّه در ارث مقدّم است . پس چگونه بر آن‌ها لازم مىآيد كه بگويند على بعد از رسول خدا حكمى ندارد ، اى ابوجهل عوام النّاس ؟ و برترى دادن آن سه خليفه بر عبّاس ، ادّعاى محض است و اساس و پايه‌اى و نصّ و صراحتى در اين باره نيست و زورگويى است از اين ناصبى اعور كه داراى تلبيس و وسواس است . « 4 »\r\n\r\n2 - برادر نزديك‌تر از عمو است\r\nشاه ولىاللَّه دهلوى در كتاب « ازالة الخفاء » گويد : طبرانى در كتاب « المعجم الصغير » از حديث ابوهنديجى بن‌عبداللَّه‌بن حجربن عبدالجبّاربن وائل‌بن حجر حضرمى كوفى در كوفه آورده و گفته است كه عمويم محمّدبن جعفربن عبدالجبار از سعيدبن عبدالجبار از پدرش عبدالجبار از مادرش ام‌ّيحيى از وائل حديثى طولانى را در\r\n\r\n\r\n","description":"","footnote":"\r\n( 1 ) . الاصابة 4 : 115 .\r\n( 2 ) . الاصابة 2 : 271 .\r\n( 3 ) . رساله الاعور در رد بر اماميّه خطّى .\r\n( 4 ) . التوضيح الانور فى الرد على الاعور خطّى .\r\n","page_name":" 334 ","page_number":334},
  {"content":"\r\n\r\nداستان ورودش به حضور رسول خدا صلى الله عليه و آله و سلم ، بازگشتش به وطنش ، كناره‌گيرى او از مردم در فتنه عثمان و ورودش نزد معاويه نقل كرده كه معاويه به او گفت : چه چيز تو را از يارى كردن ما بازداشت ، با اين‌كه مورد اطمينان عثمان بودى و تو را به عنوان دامادى خود قبول كرده بود ؟ !\r\nبه او گفتم : به خاطر اين كه تو با كسى جنگيدى كه او نسبت به عثمان ، از تو سزاوارتر و شايسته‌تر بود !\r\nگفت : چگونه او به عثمان از من نزديكتر است ، با اين‌كه من در نسب از او نزديك‌ترم ؟\r\nگفتم : به خاطر آن‌كه حضرت رسول صلى الله عليه و آله و سلم بين على و عثمان برادرى ايجاد كرده بود . بنابراين برادر ، نزديك‌تر از پسرعمو است و من با مهاجران نمىجنگم .\r\nگفت : مگر ما از مهاجران نيستيم ؟\r\nگفتم : مگر ما از هر دو نفر شما كناره‌گيرى نكرديم ؟ ! . . . « 1 »\r\nنويسنده گويد : بر طبق آن‌چه اين صحابى گفته است ( چون پنداشته كه پيامبر صلى الله عليه و آله و سلم بين حضرت على عليه السلام و عثمان برادرى ايجاد كرده است ) كه برادر از پسرعمو نزديك‌تر است ، اميرالمؤمنين عليه السلام به عثمان از معاويه نزديكتر است . ما مىگوييم كه اميرالمؤمنين عليه السلام به پيامبر صلى الله عليه و آله و سلم از عبّاس نزديك‌تر است ، زيرا پيامبر ، على عليه السلام را برادر خود دانست در روزى كه بين اصحاب برادرى ايجاد كرد چنان‌كه در احاديث فراوان اين مطلب وارد شده است .\r\n\r\n3 - آيه‌ى\r\n« و اولوا الارحام بعضهم اولى ببعض » « 2 »\r\nجناب محمّدبن عبداللَّه‌بن حسن‌بن امام حسن‌بن على عليهما السلام به آيه‌ى شريفه : « و اولوا الارحام بعضهم اولى ببعض » بر امامت بلافصل اميرالمؤمنين بعد از رسول صلى الله عليه و آله و سلم استدلال كرد و تمسّك جسته است .\r\nفخر رازى در تفسير اين آيه گويد : محمّدبن عبداللَّه‌بن حسن‌بن حسن‌بن علىبن\r\n\r\n\r\n","description":"","footnote":"\r\n( 1 ) . ازالة الخفاء خطّى .\r\n( 2 ) . انفال ( 8 ) : 75 .\r\n","page_name":" 335 ","page_number":335},
  {"content":"\r\n\r\nابىطالب رضى الله عنه در نامه‌اش به ابوجعفر منصور به اين آيه تمسّك جسته است در اين‌كه امام بعد از رسول خدا صلى الله عليه و آله و سلم علىّبن‌ابىطالب است . وى به منصور گفت : كلام خداوند متعال « و اولوا الارحام بعضهم اولى ببعض » بر ثبوت اولويّت دلالت دارد و در اين آيه ويژگى خاصّى وجود ندارد كه اين اولويّت را ثابت كند . لذا مىبايست آن را بر كلّ و همه‌ى مقامات حمل كنيم ، مگر آن‌چه كه به دليل خاصّى از عموميّت آن بيرون رود . لذا شامل مقام امامت نيز مىشود . نمىتوان گفت كه ابوبكر از اولوالارحام است ، زيرا نقل كرده‌اند كه رسول خدا صلى الله عليه و آله و سلم سوره‌ى برائت را به ابوبكر داد تا به مردم مكّه ابلاغ كند ، بعد على عليه السلام را به دنبال او فرستاد و به آن حضرت دستور داد كه او بايد ابلاغ كند و فرمود : آن سوره را ادا نمىكند مگر من يا مردى از من . اين مطلب دليل بر آن است كه ابوبكر ، از خاندان آن حضرت نبود .\r\nفخر رازى گويد : اين است وجه استدلال به اين آيه . جوابش آن است كه اگر اين دلالت صحيح باشد ، عبّاس به امامت اولى است ، زيرا او به رسول خدا از على نزديك‌تر است . ابوجعفر منصور هم به همين‌گونه به محمّدبن عبداللَّه بن‌حسن پاسخ داد . « 1 »\r\nنويسنده گويد : بر اهل سنّت است كه به اين استدلال تسليم شوند ، زيرا آنان ادّعاى تمسّك به اهل البيت و پيروى از آنان را دارند و مىگويند كه مقصود از « اهل البيت » در حديث ثقلين و ديگر احاديث وارده در اين باب ، اعمّ است از امامان دوازده‌گانه و فرزندان آنان ، چنان‌كه صريحاً از سخنان كابلى در كتاب « الصواقع » و كلام دهلوى در باب چهارم تحفه‌ى اثناعشريه در جواب حديث ثقلين و ديگر بزرگان اهل سنّت به دست مىآيد . اگر چنين باشد ، نمىبايست آنان از اين استدلال روى برگردانند و مىبايست پاسخ رازى را در ابطال اين استدلال بدهند .\r\nبايد دانست كه ابوالعبّاس مبرّد و ابن‌اثير و ابن‌خلدون عين نامه محمّدبن عبداللَّه‌بن‌حسن و پاسخ ابوجعفر متصوّر را به او آورده‌اند . « 2 »\r\nما متن هر دو نامه را در جلد مربوط به حديث غدير آورده‌ايم .\r\n\r\n\r\n","description":"","footnote":"\r\n( 1 ) . تفسير فخر رازى 15 : 213 .\r\n( 2 ) . كامل مبرد 2 : 383 - 391 ؛ الكامل فى التاريخ 5 : 536 ؛ تاريخ ابن‌خلدون 3 : 407 .\r\n","page_name":" 336 ","page_number":336},
  {"content":"\r\n\r\n\r\n4 - اولويت على عليه السلام در گفتار عبّاس\r\nعبّاس از جمله كسانى است كه به امامت و خلافت اميرالمؤمنين قائل و معتقد بود . او همان كسى است كه بعد از رحلت رسول خدا صلى الله عليه و آله و سلم به حضرت على گفت :\r\n« دستت را جلو بياور تا با تو بيعت كنم » . اين مطلب صراحت دارد در اين‌كه عبّاس ، على را شايسته‌تر و سزاوارتراز خود به مقام امامت و خلافت مىدانست .\r\nاين اظهارات و عبارات از جناب عبّاس در نهايت شهرت است ، بلكه گروهى از متكلّمان اهل سنّت در مقام ردّ اماميّه به آن استدلال كرده و آن را آورده‌اند . . .\r\nفضل‌بن روزبهان در ردّ علّامه حلّى گويد : مذهب اهل سنّت و جماعت آن است كه امام بر حق بعد از رسول خدا ( صلى الله عليه و آله و سلم ) ابوبكر صديق است و در نزد شيعه ، على مرتضى كرم‌اللَّه‌وجهه و رضىاللَّه‌عنه است ، دليل اهل سنّت دو چيز است :\r\nاوّل : راه‌ثبوت امامت ، يانصّ است و يا اجماع بربيعت . امّا نص ، وجود نداردبه خاطرآن چه كه گفتيم ودرآينده متذكّرخواهيم شد وان‌شاءاللَّه به تفصيل ذكر خواهم كرد .\r\nو امّا اجماع : در مورد غير ابوبكر ، اتّفاق كلمه‌اى از امّت در مورد هيچ‌كس پيش نيامد .\r\nوجه دوم : اجماع منعقد بر حقّانيّت امامتِ يكى از سه نفر : ابوبكر ، عبّاس و على است . بعلاوه آن دو نفر با ابوبكر اختلاف نداشته و به نزاع با او برنخاستند . اگر بر حق نبود ، با او مخالفت مىكردند ، همان‌طور كه على با معاويه نزاع كرد ، زيرا عادت در اين‌گونه موارد بر آن است كه به نزاع برخيزند . ترك منازعه در صورت امكان ، با عصمت منافات دارد ، زيرا معصيتى كبيره است كه عصمت را از ميان مىبرد ، در حالى كه شما ( شيعيان ) در مورد امام ، عصمت را ضرورى و شرط صحّت امامت مىدانيد .\r\nاگر بگويند : قبول نداريم كه امكان نزاع با ابوبكر براى آن دو نفر ( عبّاس و على ) وجود داشته است .\r\nمىگوييم : شمامعتقديد كه على شجاع‌ترين مردم و دين‌دارترين آن‌ها است و از ابوبكر شجاع‌تر و دين‌دارتر بوده است ، تعداد ياران او نيز بيشتر از ابوبكر بوده ، در نسب و حسب شريف‌تر و گرامىتر از او بوده است ، نصّى را كه مدّعى آن هستيد در حضور تمام مردم بوده است ، انصار هيچ‌گاه ابوبكر را بر على ترجيح نمىدادند ، حضرت\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nرسول صلى الله عليه و آله و سلم نيز در روزهاى واپسين عمر شريفشان بر روى منبر فرمودند كه انصار حاميان و ياوران من‌اند ، لشكر و سپاه پيروز حضرت بودند و سزاوار و شايسته چنان بود كه حضرت به انصار دستور مىدادند كه على را در امر خلافت و امامت يارى كنند و با هر كس كه با صريح فرمايش آن حضرت در خلافت على مخالفت مىكند بجنگند .\r\nبعلاوه فاطمه عليها السلام با مقام و منصب عالى كه دارد ، همسر آن حضرت و حسين و حسين عليهما السلام با اين كه دو نواده‌ى رسول خدا صلى الله عليه و آله و سلم بودند ، فرزند آن حضرت بودند و عبّاس با مقام عاليش ، عموى آن حضرت و همراه با آن جناب بود . زيرا روايت شده است كه وى به على عليه السلام گفت : دستت را بده تا با تو بيعت كنم تا مردم بگويند عموى رسول خدا با پسرعموى آن حضرت بيعت كرد و بعد هيچ اختلافى حتّى بين دو نفر نباشد و هم‌چنين جناب زبير با تمام شجاعتش نيز با آن حضرت بود . . . . « 1 »\r\nاين كلام فضل‌بن‌روزبهان بود . از جمله كسانى كه اين مطلب را در اثبات امامت ابوبكر و در ردّ اماميّه آورده‌اند ، قاضى ناصرالدّين بيضاوى در كتاب « طوالع الانوار » و شمس‌الدين اصفهانى در شرح آن كتاب است .\r\nابن‌قتيبه گويد : عبّاس‌بن عبدالمطّلب ، علىبن‌ابىطالب را ملاقات كرده و به او گفت : پيامبر صلى الله عليه و آله و سلم قبض روح مىشود و از اين دنيا مىرود . از او بخواه كه اين امر خلافت و زمامدارى را - اگر از آنِ ما است - برايمان كاملًا شرح دهند . و اگر مربوط به غير ما است ، به ما وصيت خير كنند . بعد از آن كه حضرت رسول رحلت فرمود ، عبّاس به علىبن ابىطالب گفت : دستت را بگشاى تا با تو بيعت كنم ، تا گفته شود عموى رسول خدا با پسرعموى آن حضرت بيعت كرد و اهل بيت خودت نيز با تو بيعت مىكنند . در نتيجه ، اين امر از آنِ ما باشد ، در آن تأخيرى رخ نخواهد داد .\r\nعلىبن‌ابىطالب به او فرمودند : كيست غير از ما كه دنبال اين كار باشد ؟ ! عبّاس قبلًا با ابوبكر ملاقات كرده و به او گفته بود كه آيا رسول خدا صلى الله عليه و آله و سلم به تو وصيّت كرده است ؟ ! گفت : نه . بعد با عمر ملاقات كرد ، همين سؤال را از او نيز پرسيد . عمر گفت : نه . در\r\n\r\n\r\n","description":"","footnote":"\r\n( 1 ) . ابطال الباطل ، فضل‌بن‌روزبهان خطّى .\r\n","page_name":" 338 ","page_number":338},
  {"content":"\r\n\r\nاين هنگام عبّاس به على گفت : دستت را بگشاى تا با تو بيعت كنم و اهل بيت تو نيز با تو بيعت كنند . « 1 »\r\n\r\n5 - عذرخواهى و امتناع عبّاس از پذيرش وصيّت پيامبر\r\nسيد على همدانى در كتاب « مودّة القربى » از ابوحمزه ثمالى رضى الله عنه از قول امام باقر عليه السلام از پدران بزرگوارش روايت كرده است كه به هنگام بيمارى رسول خدا در آخرين روزهاى زندگانىاش سرش بر دامان على بود ، عبّاس از آن حضرت پرستارى مىكرد و خانه از وجود مهاجران و انصار پر بود . پيامبر به عبّاس فرمودند : آيا تو وصيّت مرا مىپذيرى و به وعده‌هايم عمل مىكنى ؟ ! عبّاس پاسخ داد : من مردى كهن‌سالم و اهل و عيالى فراوان دارم . پيامبر روى به على كرده و فرمود : يا على ! آيا تو وصيّت مرا مىپذيرى و به وعده‌هايم عمل مىكنى ؟ بغض در گلوى على گير كرده و نتوانست پاسخ بدهد . پيامبر بار ديگر به على فرمود . على عليه السلام پاسخ داد : پدر و مادرم فداى شما باد ، آرى . رسول خدا صلى الله عليه و آله و سلم فرمود : تويى برادر و وصىّ و وزير و جانشين من .\r\nآن‌گاه فرمود : اى بلال ! شمشير رسول خدا ذوالفقار را بياور . بلال آن را آورده و پيش روى حضرت قرار داد ، بعد فرمود : كلاه‌خود پيامبر را - كه ذوالنجدين نام دارد بياور . بلال آن را آورد و در مقابل پيامبر گذاشت . بعد فرمود : ذوالفصول زره رسول‌خدا صلى الله عليه و آله و سلم را بياور . آن را نيز آورد . فرمود : اسب رسول اللَّه به نام « مرتجز » را بياور .\r\nاسب را آورده و جلوى در بست . بعد فرمود : ناقه‌ى رسول خدا به نام « عضباء » - را بياور . آن را نيز آورد و جلوى در بست . بعد فرمود : بُرده « گليم » رسول خدا به نام « سحاب » - را بياور . آن را آورد و پيش روى ايشان گذاشت . بعد فرمود : چوب‌دستى و عصاى پيامبر - به نام « ممشوق » - را بياور . آن را نيز آورده و گذاشت . همين‌سان ، يكى بعد از ديگرى لوازم حضرت را - حتّى آن دستمالى كه حضرت در جنگ‌ها بر شكم مىبست - همه را خواسته و پيش روى حاضر كرد . بعد انگشترى خود را از انگشت به\r\n\r\n\r\n","description":"","footnote":"\r\n( 1 ) . الامامة و السياسة 1 : 4 .\r\n","page_name":" 339 ","page_number":339},
  {"content":"\r\n\r\nدر آورده و به على عليه السلام داد و فرمود :\r\n« اى على ! همه‌ى اين‌ها را بردار و در خانه‌ى خود نگاه دار . در حضور مهاجران و انصار ، هيچ‌كس بعد از من حق ندارد در اين كار با تو مخالفت كند .\r\nحضرت امير آن را برداشته به خانه‌ى خود برد و بازگشت » . « 1 »\r\nنويسنده گويد : از اين حديث معلوم مىشود كه حضرت رسول مىخواستند بفهمانند كه عبّاس شايستگى خلافت و جانشينى ايشان را ندارد . لذا اوّل از او پرسيدند كه آيا تو وصيّت مرا مىپذيرى ؟ عبّاس كه اين شايستگى را در خود نمىديد ، از اين كار عذر خواست و از پذيرش خوددارى كرد . آن‌گاه حضرت على عليه السلام را وصىّ خود قرار داده و تصريح فرمود كه او وزير و خليفه‌ى آن حضرت است بعد از خودش . اين نصّ آشكار و همراه با قرائن قطعيّه ، مجالى براى اين‌نمىگذارد كه كسى بپندارد كه عبّاس جانشين آن حضرت بوده است .\r\n\r\n6 - حديث يوم‌الدار\r\nاز جمله نكاتى كه دلالت بر وراثت اميرالمؤمنين دارد حديث يوم الدار است .\r\nحضرت على عليه السلام خود به صراحت بر اين مقام تصريح فرمود در پاسخ سؤالى كه از آن حضرت شد كه پرسيدند : چه شد تو وارث پسرعمويت شدى ولى عمويت وارث آن حضرت نشد ؟ !\r\nولىاللَّه دهلوى در كتاب « الخصائص » از ربيعةبن‌ناجد روايت كرده است كه شخصى به علىبن‌ابىطالب رضى الله عنه گفت : چه شد كه تو وارث پسرعمويت شدى ، ولى عموى تو وارث او نشد ؟ على عليه السلام پاسخ داد كه رسول خدا صلى الله عليه و آله و سلم تمام فرزندان عبدالمطلب را فرا خواند و برايشان غذايى تهيه كرد . آن‌ها همگى خوردند و سير شدند ، ولى غذا همه‌اش به جاى خود باقى ماند . آن‌گاه آشاميدنى آوردند ، همگى نوشيدند و سيراب شدند ، ولى آن نوشيدنى سر جاى خود دست‌نخورده باقى ماند . بعد از آن فرمود :\r\n\r\n\r\n","description":"","footnote":"\r\n( 1 ) . المودّة فى القربى بنگريد : ينابيع‌المودّة .\r\n","page_name":" 340 ","page_number":340},
  {"content":"\r\n\r\nاى فرزندان عبدالمطّلب ! من بر شما به طور خصوص و بر مردم به طور عموم مبعوث شده‌ام . شما هم‌اكنون اين نشانه و كرامت را از من ديديد . كدام‌يك از شما با من بيعت مىكند تا برادر و وصى و وارث من باشد ؟ ! هيچ‌كس از جا حركت نكرد . من كه در آن جمع از همگان كم‌سن و سالتر بودم ، از جا بلند شدم . به من فرمود : بنشين . پيامبر ، سخن خود را سه بار تكرار كرد . در هر سه بار ، من از جا بلند شدم و به من مىفرمود : بنشين . در بار سوم دستش را بر من زد و آنگاه فرمود : بدين دليل من وارث پسرعمويم شدم و عمويم وارث او نشد . « 1 »\r\n\r\n7 - اجماع بر عدم خلافت عبّاس است\r\nاجماع شيعه و غير شيعه بر عدم خلافت عبّاس تحقّق يافته است . پس بطلان احتمال اولويت او نسبت به حضرت على ، واضح و روشن است .\r\n\r\n8 - خلافت در مهاجران است\r\nاز لوازم جانشينى آن است كه مىبايست خليفه از مهاجران اوّليّه باشد . بديهى است كه عبّاس از مهاجران نخستين نيست ، بلكه او كمى پيش از فتح مكّه مهاجرت كرد .\r\nحافظابن‌حجر در شرح حال عبّاس گويد : وى در دوران جاهليّت ، عهده‌دار امر سقايت و ساختمان مسجد الحرام بود . در بيعت عقبه پيش از آن كه مسلمان شود با انصار بود . در جنگ بدر با مشركان همراهى كرد تا اين‌كه اسير شد . فديه خود و فديه برادرزاده‌ى خود عقيل بن‌ابىطالب را داد و به مكه برگشت . گفته‌اند كه او مسلمان شده بود و اسلامش را از قومش پوشيده نگاه مىداشت تا از مكّه اخبار قريش را براى حضرت رسول بنويسد و خبر دهد . كمى پيش از فتح مكّه ، به مدينه مهاجرت كرد . در فتح مكّه شركت داشت و در روز جنگ حنين ثابت‌قدم بود . « 2 »\r\nاز سوى ديگر ، ضرورت اين‌كه مىبايست خليفه از مهاجران نخستين باشد ،\r\n\r\n\r\n","description":"","footnote":"\r\n( 1 ) . الخصائص ، شاه ولىاللَّه دهلوى .\r\n( 2 ) . الاصابة 2 : 271 .\r\n","page_name":" 341 ","page_number":341},
  {"content":"\r\n\r\nامرى مسلم و حتمى است كه شاه ولىاللَّه دهلوى خود در كتاب « ازالة الخفا » به آن تصريح كرده است .\r\n\r\n9 - خليفه مىبايست از كسانى باشد كه در بيعت شجره ، با پيامبر بيعت كرده است\r\nشاه ولىاللَّه دهلوى گفته است كه خليفه مىبايست از كسانى باشد كه در صلح حديبيّه شركت داشته ، نزول سوره‌ى نور را حاضر بوده و در مشاهد بزرگى هم‌چون بدر و ديگر جنگ‌ها شركت داشته باشد . اين شروط را از روى دلايل قرآنى و حديثى استفاده كرده است .\r\nروشن است كه عبّاس در جنگ بدر و ديگر غزوات شركت نداشته ، چون او كمى قبل از فتح مكّه مهاجرت كرد ( چنان‌كه قبلًا از ابن‌حجر نقل كرديم ) غزوه بدر در سال دوم هجرى بوده و فتح مكّه در سال هشتم ، بلكه قبلًا گذشت كه عبّاس از اسيران جنگ بدر بوده است . علّت عدم حضور او در داستان حديبيّه آن است كه حديبيّه در سال ششم بوده « 1 » وى به هنگام نزول سوره‌ى نور نيز حضور نداشت است ، زيرا نزول اين سوره به گمان اهل سنّت در داستان « افك » است و اين داستان از رويدادهاى سال پنجم هجرى است . « 2 »\r\n\r\n10 - خلافت براى آزادشدگان جايز نيست\r\nاوّلًا خلافت به طلقا و آزادشدگان نمىرسد و ثانياً عبّاس از طلقاء است .\r\nامّا بخش اوّل اين بحث به خاطر آن است كه دهلوى در كتاب « ازالة الخفا » گويد كه عبدالرحمان اشعرى فقيه اهل شام به ابوهريره و ابودرداء - كه مىكوشيدند على عليه السلام خلافت را به شورى واگذار كند - گفت : شگفتا از شما دو نفر ! چگونه چنين سخنى مىگوييد و دنبال اين كار را گرفته‌ايد و مىگوييد كه بايد على خلافت را به شوراى مسلمان‌ها واگذارد ، با اين‌كه خود مىدانيد كه مهاجران و انصار و اهالى حجاز و عراق با\r\n\r\n\r\n","description":"","footnote":"\r\n( 1 ) . همان 1 : 475 .\r\n( 2 ) . تاريخ الخميس 1 : 406 .\r\n","page_name":" 342 ","page_number":342},
  {"content":"\r\n\r\nاو بيعت كرده‌اند و كسانى كه او را پسنديده‌اند ، بهترند از كسانى كه او را خوش نداشته‌اند . و كسانى كه با او بيعت كرده‌اند ، بهترند از كسانى كه با او بيعت نكرده‌اند .\r\nمعاويه را چه راهى است براى ورود به شورى ؟ با اين‌كه او از « طلقاء » « 1 » است كه خلافت براى آن‌ها روا نيست . او و پدرش ، از رؤسا و بزرگان احزاب‌اند . آنان از رفتار خود پشيمان شده و به دست او توبه كردند .\r\nاين مطلب را ابوعمرو در « الاستيعاب » آورده است . « 2 »\r\nجمله‌ى دوم از عبارت حافظ عسقلانى - كه قبلًا آورديم - به دست مىآيد .\r\nدياربكرى در داستان غزوه‌ى بدر ، اسامى اسيران جنگ بدر را از ابن‌اسحاق نقل مىكند ، سپس مىگويد : از جمله اسيران بدر ، عبّاس‌بن عبدالمطلب است كه ابن‌اسحاق ، او را ضمن اسراى بدر نام نبرده است . « 3 »\r\nنويسنده گويد : اين بخش از بحث پيرامون « دلالت حديث نور » ، از بخش‌هاى اساسى مباحث « حديث نور » است كه پندارها و خيالات دهلوى - هم‌چون ديگر ياوه‌هاى او و پيش‌كسوتانش مانند كابلى و ابن‌روزبهان و امثال آنان - را كاملًا ابطال مىكند . هم‌زمان با آن ، شبهه‌اى در باب امامت را پاسخ مىگويد . اين شبهه را ، برخى از مدّعيان دانش به خاطر تقرّب به حكومت‌هاى عبّاسى مطرح كرده‌اند ، در كنار آن مناقب جعلى كه براى عبّاس و فرزندان و نوادگانش تراشيده و جعل كرده‌اند و از اين راه ، دين خود را به دنيايشان فروخته‌اند و برخى از نويسندگان و شاعران از آنان پيروى كرده‌اند .\r\nآنان مىخواهند نور خدا را با دهانشان خاموش كنند و خداوند نور خود را تمام مىكند هرچند كه كافران را خوش نيايد . « 4 »\r\nدهلوى و امثال - كه براى رويارويى حق به هر دستاويزى چنگ مىزنند اين\r\n\r\n\r\n","description":"","footnote":"\r\n( 1 ) . « طلقاء » ، كسانى هستند كه در زمان فتح مكّه مشرك بودند و پيامبر ، با فرمان عفو عمومى ، آن‌ها را آزاد ( طليق ) اعلام كرد . ( ويراستار )\r\n( 2 ) . ازالة الخفا خطّى .\r\n( 3 ) . تاريخ الخميس 1 : 406 .\r\n( 4 ) . « يريدون ليطفئوا نوراللَّه بافواههم واللَّه متم نوره و لو كره الكافرون » . سوره‌ى صف آيه‌ى 8 .\r\n","page_name":" 343 ","page_number":343},
  {"content":"\r\n\r\nشبهه را به خاطر دشمنى با حق و ايستادگى در مقابل حق از روى عناد ذكر مىكنند . . .\r\nو گرنه آنان خود بطلان اين سخن را بهتر از هر كسى مىدانند . خلاصه آن‌كه اين شبهه به اجماع مسلمان‌ها مردود است و دست‌آويزى به آن واضح البطلان است . . . و خداوند ، عاصم و نگه‌دارنده است .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nشبهه‌ى اولويت حسنين عليهما السلام براىامامت بعدازپيامبرنسبت به‌على عليه السلام چگونه نقض و باطل مىشود ؟\r\nدهلوى گويد : اگر گفته شود كه علّت محروميت عبّاس از خلافت ، آن است كه از نور جناب عبدالمطلب چيزى به او نرسيده است ، زيرا از عبدالمطلب به عبداللَّه و ابوطالب رسيده نه ديگر فرزندان او .\r\nدر پاسخ مىگويم : صريح اين گفتار ، آن است كه اقربيّت در نسب ، امرى ديگر غير از اشتراك در نور است . شگفت‌آور است كه وى با اين‌كه اين معنى را به خوبى مىداند ، چگونه مورد بحث گذشته را فقط در مورد قرب در نسب دانسته است .\r\nدهلوى گويد : ( در پاسخ به پرسش پيشين ) مىگوييم اگر امامت به شدّت و كثرت نور وابستگى مىداشت ، حسنين عليهما السلام بعد از رسول خدا صلى الله عليه و آله و سلم از على اولى و اقدم به امامت بودند . زيرا نور عبداللَّه و ابوطالب در آن دو جمع بود ، با اين‌كه در على فقط نور ابوطالب بود ، چنان‌كه معلوم است كه نور پيامبر قوىتر از نور على است و هر دو نور در حسنين عليهما السلام جمع بود .\r\nدر پاسخ مىگويم : اين نقض به وجوهى مردود است :\r\n\r\n1 - برترى مدار امامت است\r\nمدار امامت ، افضليّت است . حديث نور بر افضليّت اميرالمؤمنين دلالت مىكند پس او بعد از رسول خدا صلى الله عليه و آله و سلم بدون هيچ حرف و سخنى امام است .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\n2 - نور پيامبر به حسنين منتقل نشده است\r\nاز آن‌جا كه نور حسنين عليهما السلام از نور پيامبر صلى الله عليه و آله و سلم است ، بديهى است كه تمام نور به آنان منتقل نشده ، و گرنه لازم مىآيد با انتقال تمام نور به آن دو ، خود رسول خدا بىنور بماند كه بطلان اين مطلب واضح و روشن است . در اين صورت ، نور آن دو ، از نور على عليه السلام قوىتر نيست .\r\n\r\n3 - در هر يك از آن دو بزرگوار ، يك چهارم اصل نور است\r\nاگر بپذيريم كه تمام نور از پيامبر به آن دو منتقل شده است ، بدان معنى است كه آن نور بين آن دو بزرگوار تقسيم شده است . بنابراين در هر يك از آن دو ، نور پيامبر است همراه با يك چهارم اصل نور ، يا اين‌كه حسن كمى بيشتر از نور برادرش حسين است . لكن نورى كه به اميرالمومنين منتقل شده ، با نور پيامبر مساوى است . پس نور او نصف اصل نور است . وقتى هيچ يك از آن دو با نور على مساوى نيست ، چگونه مىتوان گفت : قوىتر از آن است ؟\r\n\r\n4 - هر كس كه نورش قوىتر است ، برتر است\r\nظاهر عبارت دهلوى آن است كه هر كس كه افضل است ، نورش قوىتر است و قوّت نور ، مستلزم افضليّت است . نتيجه آن كه وقتى نور حسنين قوىتر از نور پدرشان بود ، مىبايست كه از پدر برتر باشند . حال كه لازم به اجماع و اخبار باطل است ، پس ملزوم نيز باطل است .\r\n\r\n5 - اين سخن مستلزم آن است كه نور فاطمه عليها السلام از نور على عليه السلام قوىتر باشد\r\nاگر نور حسنين از نور اميرالمؤمنين قوىتر باشد ، خواه ناخواه نور بر فاطمه نيز از نور على قوىتر خواهد بود . زيرا نور پيامبر به توسّط نور فاطمه به حسنين منتقل شده است و سزاوار و شايسته چنان بوده كه امامت ، اوّل از آنِ فاطمه باشد ، پيش از آن‌كه به اولويّت آن دو ملزم شويم .\r\nاگر بگويد : جنسيّت مؤنّث مانع ازامامت حضرت فاطمه‌است‌ولذا آن را ذكر نكردم .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nما مىگوييم : پس چرا مفضوليّت حسنين كه به اجماع فريقين نقل شده است مانع از ادّعاى اولويّت آن دو نسبت به امامت نباشد ؟ !\r\n\r\n6 - على عليه السلام بعد از رسول خدا صلى الله عليه و آله و سلم افضل مخلوقات است\r\nاز دلايل مذكوره در بخش‌هاى مختلف اين كتاب دانسته شد كه تقدّم نور پيامبر صلى الله عليه و آله و سلم موجب افضليّت آن حضرت از همه‌ى پيامبران و رسولان و همه‌ى مخلوقات است . از آن‌جا كه نور اميرالمؤمنين عليه السلام با نور حضرت رسول متّحد بود ، اين اتّحاد و يگانگى و نزديكى ، سبب افضليّت آن حضرت از همه‌ى كسانى است كه نام برده شد . بنابراين آن حضرت از حسنين هم افضل است و محال است كه نور آن دو ، از نور آن حضرت قوىتر باشد .\r\n\r\n7 - آفرينش على عليه السلام از نور خدا است\r\nاگر دهلوى مىخواهد آفرينش حسنين را از نور پيامبر اثبات كند ، پس چرا منكر خلقت نورى اميرالمؤمنين است ؟ ! بلكه آفرينش حسنين از نور پيامبر ، دليل بر خلقت نور اميرالمؤمنين از نور الاهى است ، و گرنه لازم مىآيد كه حسنين بر على عليه السلام برترى داشته باشند . اين بر خلاف چيزى است كه مسلمان‌ها بر آن اجماع دارند .\r\nاگر گفته شود كه او خلقت حسنين را از نور پيامبر بدان جهت آورده است تا معتقدان به امامت اميرالمؤمنين و شيعه‌ى اماميّه را محكوم كند و اين از باب مخاصمه و احتجاج است ؟\r\nمىگوييم : در اين صورت بر او لازم بود كه روايتى از اسناد و مدارك اماميّه بياورد كه متضمّن اين معنى باشد تا اين توهّم را ايجاد كند كه نور حسنين از نور على عليه السلام قوىتر است . امّا رواياتى كه از طريق شيعيان در اين باره آمده است ( كه قبلًا برخى از آن‌ها را آورديم ) به صراحت دلالت دارد بر اين‌كه اميرالمؤمنين از آن دو بزرگوار برتر است و نور آن دو از نور على عليه السلام قوىتر نيست .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n\r\n8 - مقصود از كثرت نور چيست ؟\r\nاگر مقصود از كثرت و فراوانى نور ، زيادتى در كميّت و كيفيّت است ، اين همان قوه و شدّت است و دليلى نيست كه بين آن دو مفهوم فرق گذاشته شود . و اگر مقصود آن است كه در على عليه السلام يك نور است كه نور علوى باشد و در حسنين دو نور است كه يكى نور نبوى باشد و ديگرى نور علوى . البتّه اين دو نور ، از نظر كميّت و كيفيّت از نور علوى كمتر است . ولى در حقيقت كثرت بر آن صادق نيست و هيچ عاقلى اين كثرت را ملاك افضليّت و اولويّت نسبت به مقام امامت قرار نمىدهد ، زيرا كثرتى اعتبارى مانند كثرت اجزاء نسبت به كلّ است .\r\n\r\n9 - بر اساس اين سخن لازم مىآيد كه نور حسنين از نور پيامبر بيشتر باشد\r\nاگر پندار دهلوى درست باشد ، لازم مىآيد كه بگوييم نور حسنين عليهما السلام از نور پيامبر بيشتر است . زيرا ممكن است بر طبق سخن دهلوى بگوييم كه حسنين بين نور نبوى و نور علوى جمع كرده‌اند كه در اين صورت ، نور آن دو ، از نور نبوى بيشتر خواهد بود . زيرا وقتى كه او نور را به پيامبر و على تقسيم كرد ، رسول خدا را بهره‌اى از نور على نخواهد بود و على عليه السلام را نصيبى از نور پيامبر نيست . لكن نور على به حسنين منتقل شده ، خواه ناخواه نور حسنين از نور پيامبر بيشتر خواهد شد . و حال آن‌كه هيچ فرد مسلمانى چنين عقيده‌اى ندارد كه نور حسنين از نور پيامبر باشد ، هر چند كه دهلوى خود را ملزم ديده كه اين مطلب را بپذيرد تا دلايل طرفداران حق را باطل كند .\r\n\r\n10 - چه دليل داريم بر اين‌كه حسنين بين دو نور را جمع كرده‌اند ؟\r\nچه چيزى دلالت مىكند بر اين‌كه حسنين ، جامع نور نبوى و نور علوى مىباشند ؟ اگر دليل تحقيقى باشد ، در اين صورت بر او و طرفدارانش لازم مىآيد كه حديث نور را تكذيب كنند . و اگر دليل الزامى است و مىخواهد بدين‌وسيله دلايل شيعه را باطل كند ، در اين صورت بايد بپذيرد كه اسناد و مدارك شيعيان و اخبار و روايات آن‌ها گوياى آن است كه نور آن دو ، از نور اميرالمؤمنين ناقص‌تر و كمتر است و نور هيچ\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nيك از آن دو بزرگوار مساوى با نور حضرت على عليه السلام نيست ، تا چه رسد به اين‌كه از آن فراوان‌تر و بيشتر باشد . بلكه احاديث اهل سنّت نيز دلالت بر آن دارد كه على عليه السلام از آن دو افضل است . از آن جمله احاديث اشباح خمسه كه قبلًا در همين كتاب در جاى خودش نقل شد .\r\nنويسنده گويد : اينك دانشمندان نظر دهند و داوران داورى كنند كه ما چه مىگوييم و آنان چه مىگويند . آنان حديث نور را ساختگى مىدانند و ادّعاى اجماع در اين باره مىكنند ، در حالى كه ما آن را از كتاب‌هاى معتبر آنان نقل مىكنيم و از روايات مشاهيرشان مىآوريم .\r\nآنان حديثى جعلى در مقابل اين حديث مىآورند و ما با دلايل قطعيه اثبات ساختگى آن را مىنماييم .\r\nنيز دلالت آن حديث بر امامت بلافصل حضرت امير را انكار مىكنند ، در حالى كه ما وجوهى از دلالت آن حديث را بر امامتِ بلافصل متذكر شديم .\r\nسپس تصميم مىگيرند كه با برخى از شبهات ، حديث را نقض كنند ، كه ما سستى و بىمايگى آن شبهات را به دلايل فراوان اثبات مىكنيم .\r\nتعجّب مىكنيم كه اين همه اصرار و پافشارى در راه باطل و گمراهى چرا ؟ و اين همه تلاش در كتمان حق و يقين چرا ؟ پس دانشمندان و دانش‌پژوهان ، بنگرند در آنچه كه ما مىگوييم و آنان مىگويند و انصاف‌داران در اين زمينه انصاف دهند .\r\nسپاس خداوند را بر آن كه توانستيم جامه‌ى باطل و گفتارهاى ناروا را به كلّى پاره كنيم ، رشته‌ى آنان را بگسليم ، اجتماع بر گناه و معصيّت را متفرّق سازيم ، كمر باطل‌روندگان و گمراهان را بشكنيم ، ريسمان شبهه‌افكنان دغل‌باز را از هم بدريم ، جدل‌هاى معاندان را باطل گردانيم و نشانه‌هاى شبهات و تشكيلات و ظاهرسازىها و فريبكارىهايشان را محو و نابود كنيم . بدين‌سان خانه‌هاى عنكبوتى و بافته‌هاى سربه هم كرده‌ى وساوس آنان را از بنيان ويران شد . و ما گوياى آنيم كه :\r\nالحمدللَّه رب العالمين و صلّى اللَّه على محمّد و آله الطاهرين و لعنة اللَّه على اعدائهم اجمعين من الاوّلين و الآخرين .\r\n\r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\n\r\nملحقات سند حديث نور\r\nنوشته : سيد على ميلانى\r\nپيگيرى و جست‌وجوى بيشتر در اسناد و مصادر حديث و كتاب‌هاى مربوط به فضائل ، اين مطلب را به ما مىرساند كه راويان حديث نور ، با عبارات و الفاظ گوناگونش از پيشوايان مشهور و حافظان بزرگ حديث ، بيشتر از آنند كه در اين كتاب آمده است . ولى نويسنده‌ى بزرگوار كتاب « عبقات » مرحوم ميرحامد حسين رضوان اللَّه عليه و قدس اللَّه نفسه الزكيّه درصدد جمع‌آورى و استقصاى تمام مدارك و اسناد نبوده‌اند . ما در ضمن تحقيق و بررسى اين بخش از كتاب ، به اسناد و مداركى جديد دست يافتيم كه آگاهى بر آن‌ها را مفيد ديديم . از اين جهت براى تكميل فايده ، آن را در اين بخش آورديم تا خواننده محترم كتاب ، پيش روى خود زمينه‌اى گسترده‌تر را براى تحقيق و بررسى ببيند . واللَّه الموفّق\r\n\r\n1 - سليمان اعمش\r\nسليمان‌بن مهران اعمش متوفّاى سال 147 اين حديث را روايت كرده است . نام او را در سند روايت حافظ فقيه ابوالحسن علىبن محمّدبن طيب جلابى واسطى معروف به ابن‌مغازلى آمده است كه قبلًا در همين كتاب نام او ذكر شده است .\r\n« أعمش » از رجال صحيحين است ، همان‌گونه كه حافظ ابن‌قيسرانى نام او را\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nآورده است . « 1 » ابن‌حبان نام او را در رديف افراد ثقه آورده « 2 » و ديگران نيز او را ثقه دانسته و به عنوان حافظ و امام ياد كرده‌اند . « 3 »\r\n\r\n2 - فضيل‌بن‌عياض\r\nفضيل‌بن عياض‌بن مسعود خراسانى متوفّاى سال 187 ( اقوال ديگرى هم در اين باره هست ) و او از رجال نور در « زوائد المسند » است .\r\n« فضيل‌بن‌عياض » از شيوخ ثورى ، ابن‌عيينه ( كه خود از اقران و همتاى او است ) ، ابن‌مبارك ، قطان ، ابن‌مهدى ، عبدالرزّاق و ديگران است . ابن‌عيينه ، عجلى ، نسائى ، دارقطنى او را ثقه دانسته‌اند و ابوحاتم او را صدوق مىداند . « 4 »\r\n\r\n3 - محمّدبن‌مثنى\r\nمحمّدبن عبداللَّه‌بن مثنىبن عبداللَّه انصارى ، متوفاى سال 214 ، ابوحاتم رازى حديث نور را از او روايت كرده است چنان‌كه قبلًا در همين كتاب حديث او ذكر شد .\r\nبخارى ، ابوبكربن ابىشيبه ، يحيىبن معين ، ابن‌نمير و افرادى ديگر از او روايت كرده‌اند . ابن‌معين گويد : او ثقه است ، ابوحاتم گويد : « صدوق » است ، مرّة گويد : از امامان و پيشوايان نديدم جز سه نفر را : احمدبن حنبل ، سليمان بن‌داوود هاشمى و محمّدبن عبداللَّه انصارى . ابن‌حبان او را در رديف ثقات دانسته است . « 5 »\r\n\r\n4 - احمدبن مقدام\r\nاحمدبن مقدام‌بن سليمان عِجلى بصرى متوفّاى سال 253 حديث نور را از فضيل‌بن عياض روايت كرده است . « 6 »\r\n\r\n\r\n","description":"","footnote":"\r\n( 1 ) . الجمع بين رجال الصحيحين 1 : 179 - 180 .\r\n( 2 ) . الثقات 2 : 158 .\r\n( 3 ) . به كتاب‌هاى تهذيب التهذيب 4 : 222 ؛ تذكرة الحفاظ 1 : 154 ؛ طبقات الحفاظ : 67 مراجعه كنيد .\r\n( 4 ) . تهذيب التهذيب 8 : 294 به اختصار .\r\n( 5 ) . همان 9 : 274 به اختصار .\r\n( 6 ) . همان 1 : 81 .\r\n","page_name":" 352 ","page_number":352},
  {"content":"\r\n\r\nبخارى ، ترمذى ، نسائى ، ابن‌ماجه ، ابوزرعه و ابوحاتم از او روايت كرده‌اند .\r\nابوحاتم گويد : وى صالح الحديث است و جايگاهش صداقت و راستگويى است . صالح جزره گويد : وى ثقه است . ابن‌حبان نيز او را در زمره‌ى ثقات آورده است . « 1 »\r\n\r\n5 - ابوعلى بردعى\r\nابوعلى حسين‌بن صفوان بردعى متوفّاى سال 340 در طريق اسناد دو حافظ گنجى و ابن عساكر ( از حديث نور ) آمده است .\r\nحافظ دهبى در رديف كسانى كه در سال 340 از دنيا رفته‌اند ، گويد : « ابوعلى حسين‌بن صفوان بردعى ، وى با ابوبكربن ابىالدنيا مصاحبت داشته و در ماه شعبان درگذشته است . » « 2 »\r\nحافظ خطيب بغدادى گويد : « حسين‌بن صفوان از ابوبكربن ابىالدنيا نوشته‌هايش را روايت كرده است و حسين‌بن بشران از او روايت كرده و فردى صدوق و راستگو بوده است . » « 3 »\r\n\r\n6 - ابوبكر نصيبى\r\nاحمدبن يوسف‌بن خلاد ابوبكر نصيبى متوفّاى سال 359 . او در طريق روايت نطنزى صاحب كتاب « خصائص العلويّه » است ، چنان‌كه در متن كتاب ، قبلًا نام او را آمده است .\r\n« ابوبكر نصيبى » استاد حافظ ابونعيم بوده و سماع او را صحيح دانسته‌اند .\r\nحافظ ذهبى گويد : « وى از دانش و علم سرشار و سماعش صحيح بود ، از حارث بن‌ابى سماعه و تمتام و گروهى ديگر روايت كرده است . » « 4 »\r\n\r\n\r\n","description":"","footnote":"\r\n( 1 ) . چنان‌كه در متن كتاب نقل شد . نيز بنگريد : ترجمة الامام علىبن ابىطالب عليه السلام از تاريخ دمشق 1 : 135 .\r\n( 2 ) . العبر 2 : 253 .\r\n( 3 ) . تاريخ بغداد 8 : 54 به اختصار .\r\n( 4 ) . العبر 2 : 313 .\r\n","page_name":" 353 ","page_number":353},
  {"content":"\r\n\r\n\r\n7 - ابوعلى عطشى\r\nابوعلى محمّدبن احمدبن يحيى بزاز عطشى متوفّاى سال 374 ، كه در طريق روايت حافظ گنجى و حافظ ابن‌عساكر آمده است . « 1 »\r\n« العطشى » استاد و شيخ حافظ ابومحمّد جوهرى بوده است . . . كسانى كه شرح حال او را آورده‌اند او را ستوده‌اند . سمعانى گويد : « ابوعلى محمّدبن احمدبن يحيىبن عبداللَّه‌بن اسماعيل بزاز العطشى . شيخ ثقه و مورد اطمينان و از اهالى بغداد بوده است . از محمّد فريابى و ابويعلى موصلى و محمّدبن صالح‌بن ذريح حديث شنيده و حسن‌بن‌على جوهرى از او روايت كرده است . » « 2 »\r\n\r\n8 - ابوالحسن فارسى\r\nاحمدبن فرج‌بن منصور ابوالحسن فارسى ورّاق متوفّاى سال 392 . او در سند روايت حافظ گنجى حديث ابوعقال را از حضرت رسول صلى الله عليه و آله و سلم آمده است ، چنان‌كه در همين كتاب ياد شد .\r\nخطيب و ديگران شرح حال او را آورده و او را ثقه دانسته‌اند . خطيب گويد : او ثقه است و نوشته‌هاى فراوانى دارد . « 3 »\r\n\r\n9 - ابوالحسين معدل\r\nابوالحسين علىبن محمّدبن عبداللَّه بن‌بشران معدّل متوفّاى سال 415 ، وى از جمله راويان حديث نور است ، چنان‌كه در سند روايت حافظ گنجى و حافظ ابن‌عساكر آمده است .\r\n\r\n\r\n","description":"","footnote":"\r\n( 1 ) . چنان‌كه در همين كتاب آمد و به شرح حال حضرت على در تاريخ ابن‌عساكر 1 : 135 مراجعه كنيد .\r\n( 2 ) . الانساب العطش .\r\n( 3 ) . تاريخ بغداد 4 : 342 .\r\n","page_name":" 354 ","page_number":354},
  {"content":"\r\n\r\nابوالحسين معدل ، استاد و شيخ حافظ ابوبكر خطيب بغدادى بود ، كه او را موثّق دانسته است . ذهبى به نقل از خطيب گويد : وى راستگو بود و خوب ثبت مىكرد . با وقار و ظاهر الصلاح بوده است . در شعبان سال 328 متولّد شده و در ماه شعبان نيز فوت كرده و ما از او حديث نوشته‌ايم . « 1 »\r\n\r\n10 - ابومحمّد جوهرى\r\nحسن‌بن‌على ابومحمّد جوهرى متوفّاى سال 454 كه در سند روايت حافظ گنجى و حافظ ابن‌عساكر آمده است .\r\nابومحمّد جوهرى از مشايخ حافظ خطيب بغدادى بوده است . او و ديگران وى را توثيق كرده‌اند . خطيب گويد : ما از او حديث نوشته‌ايم . فردى ثقه ، امين و كثير السماع بود . « 2 »\r\n\r\n11 - ابوغالب نحوى\r\nابوغالب محمّدبن احمدبن سهل نحوى معروف به ابن‌بشران متوفّاى سال 462 .\r\nوى از راويان حديث نور است ، چنان‌كه در سند روايت حافظ ابن‌مغازلى آمده است .\r\nابوغالب نحوى از مشايخ حافظ ابن‌مغازلى و از پيشوايان و شخصيّت‌هاى برجسته حنفىها است . در نحو و لغت تخصّص داشت ، تا حدّى كه لقب نحوى گرفت و به آن شهرت يافت ، ذهبى او را به « صاحب اللغة » توصيف كرده و گفته است : « در عراق‌كسى داناتر از او در علم لغت نبود . » « 3 » يافعى نيز او را « امام بغوى » مىداند . « 4 »\r\n\r\n12 - ابوالحسين واحدى\r\nابوالحسين علىبن‌احمد واحدى متوفاى سال 486 ، وى در طريق روايت صدرالدين حموينى آمده است ، چنان‌كه قبلًا در همين كتاب ياد شد .\r\n\r\n\r\n","description":"","footnote":"\r\n( 1 ) . العبر 3 : 120 .\r\n( 2 ) . تاريخ بغداد 7 : 393 . بنگريد : تذكرة الحفاظ 1128 و منابع ديگر .\r\n( 3 ) . العبر ، حوادث سال 462 .\r\n( 4 ) . مرآة الجنان ، حوادث سال 462 .\r\n","page_name":" 355 ","page_number":355},
  {"content":"\r\n\r\nابن‌خلّكان در شرح حال او گويد : « وى در علم نحو و تفسير ، استاد زمان خود بوده و در نوشته‌هايش از سعادتمندى برخوردار بوده است . همه‌ى مردم نوشته‌هايش را پسنديده و بر حسن آن‌ها اجماع داشتند . مدرسّان در دروس خود آن‌ها را آورده و از آن‌ها ياد مىكرده‌اند . » « 1 »\r\n\r\n13 - ابوعلى حدّاد\r\nابوعلى حسن‌بن‌احمدبن‌حسن متوفّاى سال 515 . ابوالفتح نطنزى از حافظ ابونعيم حديث نور را از او روايت كرده است .\r\nذهبى گويد : « ابوعلى حداد ، حسن‌بن‌احمدبن‌حسن اصفهانى مقرى مجوّد مسند الوقت . « 2 » در ذىحجّه سال 696 درگذشته است . با برترى اسنادش بيش از تمام اهل زمان خود روايت كرده و بسيارى از آن احاديث را از ابونعيم نقل كرده است . فردى شايسته ، نيكوكار و مورد اطمينان بوده است . » « 3 »\r\n\r\n14 - ابوالقاسم شروطى\r\nابوالقاسم هبة اللَّه‌بن عبداللَّه واسطى شروطى متوفّاى سال 528 ، حافظ ابن‌عساكر ، حديث نور را از خطيب از او روايت كرده است . « 4 »\r\nحافظ ذهبى از او بدين‌گونه ياد كرده است : « ابوالقاسم هبة اللَّه‌بن عبداللَّه بن‌احمد واسطى شروطى ، از خطيب و ابوالسلمة روايت كرده است و در ماه ذىالحجة از دنيا رفته است . » « 5 »\r\n\r\n\r\n","description":"","footnote":"\r\n( 1 ) . وفيات الاعيان 2 : 464 .\r\n( 2 ) . مقرى ، قارى قرآن كه به ديگران قرائت مىآموخته است . مجودّ يعنى معلّم تجويد و مسند الوقت يعنىدر زمان خودش گفتارش براى ديگران سند بوده است . ( مترجم )\r\n( 3 ) . العبر 4 : 34 .\r\n( 4 ) . به شرح حال امام علىبن‌ابىطالب ( ابن‌عساكر ) 1 : 135 و به كتاب كفايةالطالب گنجى مراجعه شود .\r\n( 5 ) . العبر 4 : 75 .\r\n","page_name":" 356 ","page_number":356},
  {"content":"\r\n\r\n\r\n15 - ابوالفضل سلامى\r\nابوالفضل محمّدبن‌ناصر سلامى بغدادى متوفّاى سال 550 ، حافظ گنجى از او حديث ابوعقال را به واسطه‌ى ابن‌مقير كه در آينده ياد خواهد شد - روايت كرده است .\r\nوى شيخ حافظ ابن‌جوزى است كه در شرح حال او گفته است : حافظ ، ضابط ، متقن ، ثقه است و هيچ ايرادى در او نيست . « 1 »\r\n\r\n16 - ابومحمّد جيلى\r\nعبدالقادربن ابىطالح ابومحمّد جيلى زاهد متوفّاى سال 561 ، او استاد و شيخ رافعى است و حديث نور را از او نقل كرده است ، چنان‌كه در متن كتاب قبلًا آورده شد .\r\nحافظ ذهبى از او ياد كرده و او را چنين مىستايد : استاد و شيخ دوران ، پيشواى عارفان ، صاحب مقامات و كرامات ، مدرّس حنبلىها ، احياگر دين ، كه هر گاه سخن از وعظ و كلام مىشود ، ذهن‌ها به سوى او سبقت مىگيرد . « 2 »\r\n\r\n17 - ابواسحاق خشوعى\r\nابواسحاق ابراهيم‌بن ابىطاهر خشوعى دمشقى متوفّاى سال 640 ، حافظ گنجى از ابن‌عساكر از او حديث نور را روايت كرده است ، به طورى كه در متن كتاب گذشت .\r\nذهبى گويد : ابراهيم خشوعى ابواسحاق ابن‌شيخ ابىطاهر بركات ابن‌ابراهيم بن‌طاهر دمشقى ، آخرين كسى كه از عبدالواحدبن هلال حديث شنيد . شمار آن‌چه را كه از ابن‌عساكر شنيده ( از فرط كثرت ) دانسته نيست . وى در ماه رجب درگذشت و به هنگام فوت 82 سال داشت . « 3 »\r\n\r\n\r\n","description":"","footnote":"\r\n( 1 ) . المنتظم 10 : 162 .\r\n( 2 ) . العبر 4 : 175 .\r\n( 3 ) . العبر 5 : 164 .\r\n","page_name":" 357 ","page_number":357},
  {"content":"\r\n\r\n\r\n18 - ابن‌نجار بغدادى\r\nمحب‌الدين ابوعبداللَّه محمّدبن محمود بغدادى معروف به‌ابن نجّار متوفّاى سال 642 .\r\nوى ازراويان اين حديث است ، همان‌گونه‌كه درسند روايت صدرالدين حموينى نقل شد .\r\nذهبى گويد : ابن‌نجّار ، حافظ امام برجسته ، تاريخ نگار دوران ، فايده رساننده به مردم عراق . . . « 1 »\r\n\r\n19 - ابن مقير بغدادى\r\nابوالحسن علىبن ابىعبداللَّه معروف به ابن‌مغير بغدادى متوفّاى سال 643 ، حافظ گنجى حديث ابوعقال را از او روايت كرده است .\r\nذهبى گويد : « ابوالحسن بن‌مقير مسند ديار مصر ، علىبن منصور بغدادى حنبلى نجّار . در سال 545 متولّد شد و از شهدة ومعمربن فاخر و گروهى ديگر حديث شنيده است . ابن‌ناصر و ابوبكر زاغونى و گروهى به او اجازه نقل حديث داده‌اند . وى اهل تلاوت و ذكر بود و فرزندان زيادى داشت . در نيمه‌ى ماه ذىقعده در قاهره از دنيا رفت . » « 2 »\r\n\r\n20 - ابواليمن دمشقى\r\nامين‌الدين ابواليمن عبدالصمدبن عبدالوهاب ابن عساكر دمشقى شافعى متوفّاى سال 687 . حديث نور را روايت كرده ، چنان‌كه در روايت صدرالدين حموينى در همين كتاب مىتوان ديد .\r\nابن‌شاكر كتبى گويد : « امام محدّث زاهد . . . دانشمندى فاضل كه به خوبى در علوم مختلف مشاركت كرده و داراى نظم بود ، اهل عبادت بود . هر كس كه او را مىشناخت ، ثناگوى او مىشد . در سال 687 از دنيا رخت بربست . و در زمان خود شيخ حجاز بود و آثارى در حديث دارد . » « 3 »\r\n\r\n\r\n","description":"","footnote":"\r\n( 1 ) . تذكرة الحفاظ 4 : 1428 .\r\n( 2 ) . العبر 5 : 178 .\r\n( 3 ) . فوات الوفيات 2 : 328 . بنگريد : شذرات الذهب 5 : 395 ، العقد الثمين 5 : 432 و منابع ديگر .\r\n","page_name":" 358 ","page_number":358},
  {"content":"\r\n\r\nميلانى گويد : ما به همين اندازه بسنده مىكنيم و سپاس‌گزار خداونديم بر اين توفيقى كه كرامت فرمود ، در حالى كه بر سروران و مواليانمان محمّد و خاندان پاك و پاكيزه آن حضرت درود مىفرستيم و لعنت خداوند را بر دشمنان و منكران فضايل و مناقبان آن حضرت و خاندان گرامىاش از پيشينيان و آيندگان گسيل مىداريم .\r\n\r\n","description":"","footnote":"","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n . \r\n","description":"","footnote":"","page_name":" 361 ","page_number":361},
  {"content":"\r\n . \r\n","description":"","footnote":"","page_name":" 362 ","page_number":362},
  {"content":"\r\n . \r\n","description":"","footnote":"","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n . \r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n . \r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n . \r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n . \r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n . \r\n","description":"","footnote":"","page_name":" 373 ","page_number":373},
  {"content":"\r\n . \r\n\r\n","description":"","footnote":"","page_name":" 374 ","page_number":374}
  ]