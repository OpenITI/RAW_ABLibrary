[
  {"content":"\r\n\r\nآيين كيفرى اسلام\r\nشرح فارسى تحرير الوسيله\r\n( حدود )\r\nدرسهاى خارج فقه\r\nمرجع عاليقدر حضرت آية الله العظمى فاضل لنكرانى قدس سره\r\nجلد اول\r\nتقرير ، تحقيق و تنظيم\r\nحجة الاسلام والمسلمين اكبر ترابى\r\nتحقيق و نشر : مركز فقهى ائمه اطهار عليهم السلام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nترابى شهرضايى ، اكبر ، 1338 - ، محرر .\r\n[ تحرير الوسيلة . برگزيده . شرح . فارسى 
  ]\r\nآيين كيفرى اسلام : شرح فارسى تحرير الوسيله ( حدود ) درسهاى خارج فقه مرجع عاليقدر حضرت آيت الله العظمى فاضل لنكرانى قدس سره / تقرير و تحقيق و تنظيم اكبر ترابى ؛ تحقيق و نشر مركز فقهى ائمه اطهار عليهم السلام . - قم : مركز فقهى ائمه اطهار عليهم السلام ، 1432 ق . = 1390 ش .\r\n3 ج . ( موسوعة الإمام الفاضل اللنكراني ؛ 66 ، 67 ، 68 ) .\r\nISBN : 978 - 600 - 5694 - 20 - 8\r\nكتابنامه .\r\n1 . حدود ( فقه ) . 2 . فقه جعفرى - قرن 14 . 3 . خمينى ، روح الله ، رهبر انقلاب و بنيانگذار جمهورى اسلامى ايران ، 1279 - 1368 . تحرير الوسيلة - نقد و تفسير . 4 . فقه جعفرى - رساله عمليه . الف . خمينى ، روح الله ، رهبر انقلاب و بنيانگذار جمهورى اسلامى ايران ، 1279 - 1368 . تحرير الوسيلة .\r\nبرگزيده . شرح . فارسى . ب . فاضل موحدى لنكرانى ، محمد ، 1310 - 1386 . ج . مركز فقهى ائمه اطهار عليهم السلام . د . عنوان . ه‍ . عنوان : شرح فارسى تحرير الوسيلة ( حدود ) . و . تحرير الوسيلة . برگزيده . شرح . فارسى . ز . موسوعة الامام الفاضل الامام الفاضل اللنكراني .\r\n9 آ 4 ت / 6 / 195 BP\r\n375 / 297\r\n1390\r\nانتشارات مركز فقهى ائمه اطهار\r\nآيين كيفرى اسلام ( 1 )\r\nشرح فارسى تحرير الوسيلة ( حدود )\r\nتأليف : اكبر ترابى شهرضايى\r\nناشر : مركز فقهى ائمه اطهار عليهم السلام\r\nنوبت چاپ : اول ، 1432 ق / 1390 ش\r\nچاپ : اعتماد - قم\r\nتيراژ : 2000\r\nقيمت دوره : 30000 تومان\r\nحق چاپ محفوظ\r\nشابك : 5 - 21 - 5694 - 600 - 978\r\nISBN : 978 - 600 - 5694 - 21 - 5\r\nمركز پخش : قم ، ميدان معلم ، انتشارات مركز فقهى ائمه اطهار عليهم السلام\r\nتلفن انتشارات : 7832303\r\nتلفن مركز : 7749494\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ جلد اول 
  ]\r\n\r\nمقدمه كتاب به قلم\r\nحضرت‌آيت‌اللَّه آقاى حاج شيخ محمّدجواد فاضل‌لنكرانى ( دامت‌بركاته )\r\n\r\nمشروعيّت و لزوم اجراى حدود اسلامى در زمان غيبت\r\nبسم اللَّه الرحمن الرحيم\r\nاز ويژگىهاى بسيار مهمّ دين اسلام كه از مؤلّفه‌هاى مؤثر در جامعيّت اين دين محسوب مىشود ، تبيين جرم‌ها و گناهان ، و بيان ناهنجارىهاى شخصى و اجتماعى ، و به دنبال آن ذكر آثار دنيوى و اخروى است .\r\nهر چيزى كه در اسلام به عنوان عملى قبيح شمرده شده ، و از مصاديق گناهان محسوب مىشود ، داراى آثار مهمّ دنيوى و عقوبت‌هاى اخروى است . برخى از آثار دنيوى ، جنبه وضعى ، و به تعبير ديگر ، جنبه قهرى و تكوينى دارد ؛ و برخى ديگر ، جنبه عقوبتى دارد .\r\nدر اسلام ، همانطور كه نسبت به اجتناب و تركِ گناه سفارش شده ، و در همه اجتماعات نسبت به تقوا ، دين‌دارى و ترس از خدا تأكيد مىشود ، براى برخى گناهان نيز عقوبت‌هايى در نظر گرفته شده است كه در فقه از آن به حدود و تعزيرات ياد مىشود . در اين مجازات‌ها چهار نكته وجود دارد كه از آن به مؤلّفه تعبير مىكنيم :\r\n1 . با اندك تأمّلى معلوم مىشود تمامى حدود در مواردى اجرا مىگردد كه شخص انسان و خود او به تنهايى مطرح نيست ؛ بلكه جرم در ارتباط با فعل يك انسان با مال ديگر ، يا شخص ديگرى و يا جمعى ديگر است . گناهان شخصى از قبيل دروغ و يا غيبت كه در آن فعل يك نفر است و فعل يا مال و يا عرض ديگرى در آن مطرح\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nنيست ، موضوع براى حدود نمىباشند ؛ امّا در مواردى مانند زنا ، لواط ، سرقت و قذف ، حدود الهى مطرح است . اين معنا كاشف از آن است كه اراده اوّليّه شارع مقدّس بر آن نبوده كه نسبت به همه پليدىها ، حرام‌ها و گناه‌ها ، عقوبتى را وضع نمايد ؛ بلكه جرائمى كه در دايره فرد و مال ، يا عرض و يا عقيده او محدود و محصور نباشد ، مشمول اين اراده است . حتّى در مورد ارتداد ، چنان‌چه شخصى آن را اظهار ننمايد و در كمون ذهن خويش قرار دهد ، عقوبت دنيوى و حدّى وجود ندارد ؛ امّا زمانى كه آن را اظهار مىكند - / كه خود ، نوعى اعلان مقابله با دين و متديّنين و تخريب عقائد آنان است - مسأله حدّ مطرح مىشود .\r\n2 . توجّه به اين نكته حائز اهميّت است كه بر طبق قانون درء - « وادرئوا الحدود عن المسملمين ما استطعتم » « 1 » ، يا مطابق نقل شيخ صدوق رحمه الله : « قال رسول اللَّه صلى الله عليه و آله ادرئوا الحدود بالشبهات » « 2 » - روش اسلام بر آن است كه تا اندازهء ممكن استحقاق حدّ در مورد افراد منتفى باشد ؛ و هيچ‌گاه اين دين اصرارى بر اثبات جرم و به دنبال آن ، اقامهء حدود مترتّب بر آن ندارد . همانطور كه در موارد اثبات جرم ، هيچ‌گاه آن را به وسيله طريقى آسان و ساده نپذيرفته است تا جايى كه در برخى از صورت‌ها ، اقامه چهار شاهد عادل مرد را لازم دانسته است .\r\n3 . علاوه بر اين دو مؤلّفه ، مؤلّفه سوم مواردى است كه به عنوان عفو در اختيار حاكم شرع و قاضى جامع الشرائط قرار داده شده است .\r\n4 . مؤلّفه چهارم آن است كه بر اساس برخى روايات ، در صورت جهل به حرمت و حكم ، استحقاق حدّ منتفى است ؛ به عنوان مثال ، در صحيحه حلبى از امام صادق عليه السلام نقل شده است : « لو أنّ رجلًا دخل فى الإسلام وأقرّ به ثمّ شرب الخمر وزنى وأكل الربا و لم يتبيّن له شيء من الحلال والحرام لم أقم عليه الحدّ إذا كان جاهلًا إلّاأن تقوم عليه البيّنة أنّه قرء السورة الّتى فيها الزنا والخمر وأكل الربا وإذا جهل ذلك أعلمته وأخبرته\r\n\r\n\r\n","description":"","footnote":"\r\n( 1 ) . الاشباه والنظائر ، ص 122 ، به نقل از سنن ترمذى .\r\n( 2 ) . من لا يحضره الفقيه ، ج 4 ، ص 53 ، ح 12 ؛ وسائل الشيعة ، ج 18 ، ص 336 .\r\n","page_name":" 10 ","page_number":10},
  {"content":"\r\n\r\nفإن ركبه بعد ذلك جلدته وأقمت عليه الحدّ » . « 1 » و نيز در ضابطه كلّى و عمومى « أيّ رجل ركب أمراً بجهالة فلا شيء عليه » كه هم شامل شبهات حكميه است و هم در شبهات موضوعيه جريان دارد ، هم جاهل قاصر را شامل است و هم جاهل مقصّر را ، به اين جهت توجه شده است . البته اين نكته روشن است كه لازم نيست مجرم ، علم به وجود حدّ و مقدار آن داشته باشد ؛ بلكه فقط بايد بداند اين عمل حرام است . در اين صورت ، استحقاق حدّ دارد ؛ هرچند نداند كه حدّ شرعى و عقوبت در چنين حرامى وجود دارد .\r\nبر اساس اين چهار مؤلّفه و خصوصيّت ، روشن مىشود استحقاق حدّ امرى است كه به آسانى محقّق نمىشود ؛ بلكه بعد از شرايط و امورى تحقّق آن ممكن است ؛ و به عبارت ديگر ، در دين اسلام ، تصميم شارع مقدّس بر تكثير حدود و اجرا و شيوع آن در جامعه نبوده ، و به مقدار ضرورت و به كمترين مقدار لازم توجّه شده است .\r\nبعد از روشن شدن اين خصوصيات ، نزاع در اين است كه آيا اقامه حدود از مختصّات زمان حضور معصوم عليه السلام است كه بايد به اذن وى باشد يا اين‌كه شامل زمان غيبت هم مىشود ؟ و آيا اين احتمال وجود دارد كه چنان‌چه اجراى حدود از احكام اختصاصى زمان حضور باشد ، بگوئيم ائمّه معصومين عليهم السلام به فقهاى جامع الشرايط ، در اين مورد اذنى عام داده‌اند و آنان ولايت بر اين امر دارند ؟ همان‌طور كه ممكن است نسبت به زمان حضور معتقد باشيم ائمه عليهم السلام براى اجراى آن در مورد ديگران اذن داده‌اند ؟\r\nدر بحث قضاوت ، فقها تصريح دارند : قاضى ، ولايتِ بر حكم دارد ؛ و به تعبير ديگر ، قضاوت و نفوذ آن از مصاديق ولايت است .\r\nبنابراين ، در اجراى حدود نيز جهت ولايت بايد وجود داشته باشد و بدون آن ، كسى حق اجراى حدود ندارد . حال ، بحث در اين است كه آيا چنين ولايتى براى فقهاى جامع الشرائط در زمان غيبت قرار داده شده است و يا آن‌كه مختص به امام معصوم عليه السلام است و بدون حضور امام معصوم عليه السلام و اذن ايشان نمىتوان اين حدود را اجرا كرد ؟\r\nبعد از روشن شدن محل نزاع ، واضح است كه در مقام استدلال ، لازم است بر اشتراط و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 323 .\r\n","page_name":" 11 ","page_number":11},
  {"content":"\r\n\r\nاختصاص ، دليل اقامه شود ؛ و چنان‌چه دليل روشنى بر اختصاص اين امر به امام معصوم عليه السلام دلالت داشته باشد ، قائل به اختصاص مىشويم ؛ امّا اگر دليلى بر اين اختصاص نباشد ، بعد از اثبات ولايت مطلقه براى فقيه جامع الشرائط ، اصالة عدم الاشتراط در اين مورد حاكم است . ضمن آن‌كه اين مطلب مسلّم است كه اثباتِ حدّ بايد با نظر حاكم شرع باشد ؛ امّا بحث در اين است كه در مواردى كه بر حسب ظاهر براى افراد معمولى نيز اصل جرم با خصوصيّات و شرايط آن ثابت است ، آيا اين شخص مىتواند خودْ حاكم و مجرى در اجراى حدّ باشد ؟\r\nبه عبارت ديگر ، نمىتوان پذيرفت بين مسئلهء اثبات و مسئلهء اجراى حدّ ملازمه وجود دارد . در مورد اثبات حدّ ترديدى نيست كه بايد نزد حاكم مجتهد باشد ، امّا ملازمه‌اى نيست كه در اجرا ، مجرى نيز مجتهد باشد .\r\n\r\nملازمه مشروعيّت قضا و مشروعيّت اجرا\r\nآيا بين مشروعيّت قضا در زمان غيبت و مشروعيّت اجراى حدود ملازمه وجود دارد ؟\r\nدر عبارات فقهايى كه به جواز اقامه حدود در زمان غيبت معتقد هستند ، غالباً آمده است : همان‌طور كه حكم و قضا از شؤون فقاهت است ، اجراى حدود نيز چنين است ؛ و گويا در ارتكاز فقها اين ملازمه وجود داشته است . ظاهر نيز همين است كه يك ملازمهء شرعى و عادى وجود دارد . و علّت آن اين است كه اگر قضا مشروع باشد امّا اجراى حدود مشروع نباشد ، لغويّت قضا در برخى از موارد لازم مىآيد . به بيان ديگر ، ادلّه مشروعيّت قضا حتّى نسبت به مواردى كه در آن‌ها حدود الهى وجود دارد ، اطلاق دارند ؛ و اگر اجراى حدود در زمان غيبت را مشروع ندانيم ، لازم مىآيد در اين ادلّه ، تخصيص و يا تقييد وارد سازيم . به عبارت ديگر ، عدم مشروعيّت اجراى حدود ، يا مستلزم لغويّت مشروعيّت قضا در برخى از موارد است ، و يا اين‌كه بايد ملتزم به تخصيص و يا تقييد در آن شويم ؛ و هيچ كدام از اين دو امر قابل التزام نيست . بنابراين ، مىتوانيم ملازمه بين اين‌ها را بپذيريم .\r\nآرى ، بين مشروعيّت افتا و اجراى حدود ملازمه‌اى نيست .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nملازمه نظريه ولايت فقيه و مشروعيّت اجراى حدود\r\nدر برخى از كلمات محقّقان ارجمند « 1 » آمده است : مخالفت با جواز اقامهء حدود در زمان غيبت ، به معناى انكار نظريه ولايت فقيه نيست ؛ چرا كه ميان اين دو مبحث ، به اصطلاح اهل منطق ، رابطه عموم و خصوص من وجه برقرار است . ممكن است افرادى قائل به نظريه ولايت فقيه به معناى رايج نباشند ولى معتقد باشند فقيهان جامع الشرايط مىتوانند قضاوت و اقامه حدود نمايند . آيت اللَّه خوئى رحمه الله از اين دسته است . ممكن است كسى قائل به ولايت فقيه باشد ، ولى حدود و اختيارات فقيه را به اجراى حدود يا جهاد با كفّار تسرّى ندهد ؛ مانند محقّق كركى . و ممكن است كسى هيچ‌كدام را قائل نباشد ؛ مانند :\r\nمرحوم آيت‌اللَّه سيّد احمد خوانسارى و آيت‌اللَّه شيخ عبدالكريم حائرى . و ممكن است برخى هر دو نظريه را قائل باشند ؛ مانند : امام خمينى رحمه الله و شمار زيادى از معاصرين متأخرين و قدما .\r\nبه نظر ما ، اين سخن قابل مناقشه است ؛ زيرا ، مدّعى مبتنى بر نظريه ولايت مطلقه فقيه است و بايد پرسيد آيا ملازمه‌اى بين اين نظريه و مسئلهء اجراى حدود وجود دارد يا خير ؟\r\nدر پاسخ بايد گفت : ترديدى نيست كه چنين ملازمه‌اى وجود دارد ؛ و گرنه خلاف فرض لازم مىآيد و عنوان اطلاق از بين مىرود . البته بايد گفت بين دو مطلب خلط شده است ؛ اوّل آن‌كه آيا لازمهء مسأله ولايت مطلقه جواز اقامه حدود در زمان غيبت است يا خير ؟ دوّم آن‌كه از نظر اقوال ، بين بزرگان چند قول وجود دارد ؟ نويسنده محترم نسبت به مطلب دوّم توجّه فرموده‌اند ، در حالى كه بحث در ملازمه ، مربوط به مطلب اوّل است ؛ و بين پذيرش ولايت مطلق براى فقيه و مشروعيّت اقامه حدود ملازمه روشنى وجود دارد ، مگر آن‌كه دليلى خاص بر عدم مشروعيّت در زمان غيبت اقامه شود ؛ كه در اين صورت ، از نظر فتوا ، بايد در عين اين‌كه ولايت مطلقه را پذيرفت ، نسبت به آن دليل خاص بر فرض مقبوليّت آن نيز عمل شود ؛ امّا با قطع نظر از وجود دليل خاص ، ترديدى در اين ملازمه نيست .\r\n\r\n\r\n","description":"","footnote":"\r\n( 1 ) . مصطفى محقّق داماد ، قواعد فقه ، بخش جزايى ، ص 291 .\r\n","page_name":" 13 ","page_number":13},
  {"content":"\r\n\r\nالبتّه توجّه به اين نكته لازم است كه عموميّت و اطلاق ولايت فقيه ، به طور قطع شامل اجراى حدود نيز مىشود و از اين نظر ، مسئله بالاتر و مهم‌تر از عنوان ملازمه است ؛ و به عبارت ديگر ، اجراى حدود يكى از مصاديق عنوان عمومى ولايت مطلقه فقيه است ؛ و تعبير به ملازمه ، تعبير مسامحى است .\r\n\r\nآرا و اقوال موجود در مسأله\r\nدر اين بحث به طور كلّى چهار نظر وجود دارد : الف : جواز به نحو مطلق ؛ ب : عدم جواز به نحو مطلق ؛ ج : تفصيل در موارد جواز ، كه توضيح آن خواهد آمد ؛ د : ترديد و توقّف در مسئله .\r\nگروهى كه معتقد به جواز و تفصيل هستند ، بر پنج نظريه منشعب گشته‌اند :\r\nقول اوّل : جواز اقامه حدود براى فقيه جامع الشرايط به نحو مطلق و عدم جواز اقامه حدود براى غير فقيه ، مگر مولا نسبت به مملوك خويش . اين قول از كلمات شهيد ثانى رحمه الله در مسالك « 1 » و الروضة البهيّة « 2 » استفاده مىشود .\r\nقول دوم : جواز اقامه حدود براى فقيه به صورت مطلق و عدم جواز براى غير فقيه ، هرچند كه مالك باشد . اين نظر از كلمات مقنعه « 3 » و مراسم « 4 » و كتاب كافى « 5 » نوشتهء ابوالصلاح حلبى ، و مرحوم علّامه در مختلف « 6 » استفاده مىشود .\r\nقول سوم : جواز اقامه حدود فقط براى موالى و عدم جواز براى غير آن‌ها مطلقا . « 7 » قول چهارم : همان قول سوم به انضمام جواز اقامه حدود براى پدران و شوهران . « 8 »\r\n\r\n\r\n","description":"","footnote":"\r\n( 1 ) . مسالك الافهام ، ج 3 ، ص 105 .\r\n( 2 ) . الروضة البهيّة فى شرح اللمعة الدمشقية ، ج 2 ، ص 420 .\r\n( 3 ) . المقنعة ، ص 810 .\r\n( 4 ) . المراسم العلوية والأحكام النبوية ، ص 260 .\r\n( 5 ) . الكافي في الفقه ، ص 421 .\r\n( 6 ) . مختلف الشيعة في أحكام الشريعة ، ج 4 ، ص 463 .\r\n( 7 ) . اين قول را مرحوم ابن ادريس در بحث امر به معروف و نهى از منكر در صفحهء 24 از جلد دوم كتاب سرائر پذيرفته است .\r\n( 8 ) . اين نظر را شيخ طوسى در بحث امر به معروف از كتاب نهايه پذيرفته است .\r\n","page_name":" 14 ","page_number":14},
  {"content":"\r\n\r\nقول پنجم : جواز اقامه حدود براى فقيه و آباء و ازواج و موالى و عدم جواز براى غير اين‌ها . « 1 » براى بررسى اقوال لازم است برخى از عبارات فقها را مورد تأمّل قرار دهيم . ابتدا عباراتى كه به صراحت از آن‌ها ، جواز اجراى حدود در زمان غيبت استفاده مىشود را نقل مىكنيم ؛ و سپس به بررسى عبارات شيخ طوسى ، ابن ادريس و محقّق حلّى رحمهم الله خواهيم پرداخت .\r\n\r\nعبارات فقها در مسئله جواز اجراى حدود در زمان غيبت\r\nالف : مرحوم شيخ مفيد در كتاب مقنعه مىنويسد :\r\n« أمّا إقامة الحدود فهو إلى سلطان الاسلام والمنصوب من قبل اللَّه تعالى وهم أئمّة الهدى من آل محمد صلى الله عليه و آله أو من نصبوه لذلك من الامراء والحكّام وقد فوّضوا النظر فيه إلى فقهاء شيعتهم مع الامكان » ؛ « 2 » اقامه حدود از شؤون رئيس و سلطان اسلام و كسى كه از ناحيه خداوند متعال منصوب شده است ، مىباشد ؛ يعنى ائمه هدى عليهم السلام يا كسانى كه از طرف آنان منصوب مىشوند ؛ و ائمّه عليهم السلام اين امر را به فقهاى شيعه تفويض فرموده‌اند كه آنان در صورت امكان اين كار را انجام دهند .\r\nظاهراً شيخ مفيد رحمه الله اوّل كسى است كه تصريح نموده فقها در زمان غيبت مىتوانند اقامه حدود نمايند .\r\nب : سلّار رحمه الله در مراسم مىنويسد :\r\n« فقد فوّضوا عليهم السلام إلى الفقهاء إقامة الحدود والأحكام بين الناس بعد أن لا يتعدّوا واجباً . . . وقد روي أن للإنسان أن يقيم على ولده وعبده الحدود إذا كان فقيهاً و لم يخف من\r\n\r\n\r\n","description":"","footnote":"\r\n( 1 ) . اين قول به بسيارى از فقها نسبت داده شده است ؛ و علاوه بر مشروعيّت و ولايت در اقامهء حدود ، در برخى از كلمات فقها ، مسأله لزوم مساعدت مردم هم مطرح گرديده است .\r\n( 2 ) . المقنعة ، ص 810 .\r\n","page_name":" 15 ","page_number":15},
  {"content":"\r\n\r\nذلك على نفسه والأوّل أثبت » . « 1 » با دقت در كلمات سلّار رحمه الله استفاده مىشود كه مقصود ايشان آن است كه قول اوّل - يعنى جواز اقامه حدود به نحو مطلق - از حيث ادلّه ، اثبت ، مستند آن بسيار محكم است ؛ و قول دوّم ، يعنى جواز اقامه حدّ بر فرزند و عبد حتّى در زمان حضور امام عليه السلام را ، هرچند كه مقتضاى اطلاق روايت است ، غير اثبت مىداند . دليل آن استناد به روايتى است كه چندان نمىتوان به آن اعتماد نمود . توضيح بيشتر اين قول در كلمات برخى ديگر از قدما خواهد آمد .\r\nبعد از شيخ مفيد ، سلّار رحمه الله دوّمين شخصى است كه به مشروعيّت اقامه حدود در زمان غيبت فتوا داده است .\r\nج : ابوالصلاح رحمه الله در كافى مىنويسد :\r\n« تنفيذ الأحكام الشرعيّة والحكم بمقتضى التعبّد فيها من فروض الائمّة عليهم السلام المختصّة بهم دون من عداهم ممّن لم يؤهّلوه لذلك فإن تعذّر تنفيذها بهم عليهم السلام وبالمأهول لها من قبلهم لأحد الأسباب لم يجز لغير شيعتهم تولّى ذلك ولا التحاكم إليه ولا التوصّل بحكمه إلى الحقّ ولا تقليده الحكم مع الاختيار ولا لمن لم يتكامل له شروط النائب عن الإمام في الحكم من شيعته . . . فمتى تكاملت هذه الشروط فقد أذن له في تقلّد الحكم وإن كان مقلّده ظالماً متغلّباً وعليه متى عرض لذلك أن يتولّاه لكون هذه الولاية أمراً بمعروف و نهياً عن منكر تعيّن فرضها بالتعريض للولاية عليه » . « 2 » طبق اين كلام كسانى كه شرايط نيابت از ائمّهء معصومين عليهم السلام را دارند ، در تقلّد حكم و تنفيذ و اجراى آن‌ها از طرف ائمّه عليهم السلام مأذون هستند . توجّه داشته باشيد كه در اين كلام از اجراى احكام به تنفيذ تعبير شده است . ضمن آن‌كه از مجموع كلمات ايشان استفاده مىشود : ايشان ولايت در قضا و ولايت در اجرا را از مصاديق امر به معروف و نهى از منكر مىدانند .\r\n\r\n\r\n","description":"","footnote":"\r\n( 1 ) . المراسم العلويّة ، ص 260 .\r\n( 2 ) . الكافى ، صص 421 - 423 .\r\n","page_name":" 16 ","page_number":16},
  {"content":"\r\n\r\nد : ابن زهره رحمه الله در غنية النزوع ابتدا شرايط قاضى را بيان كرده و در آخر آورده است :\r\n« ويجوز للحاكم أن يحكم بعلمه في جميع الأشياء من الأموال والحدود والقصاص و غير ذلك » . « 1 » ايشان در متولّى قضا چند شرط را معتبر دانسته است كه عبارتند از :\r\n1 - عالم به حق در حكم باشد ؛ 2 - عادل باشد ؛ 3 - كامل العقل باشد ؛ 4 - حسن الرأى باشد ؛ 5 - داراى حلم و ورع باشد ؛ 6 - بر قيام به آن‌چه كه در اختيار او قرار داده شده ، قوّت داشته باشد ؛ كه اجراى حدود را مىتوان از اين شرط ششم استفاده نمود .\r\nه : ابن سعيد در الجامع للشرائع آورده است :\r\n« ويتولّى الحدود إمام الأصل أو خليفته أو من يأذنان له فيه » ؛ « 2 » امام معصوم عليه السلام يا جانشين او و يا مأذون از طرف اين دو ، عهده‌دار حدود و اجراى آن هستند .\r\nاز مجموع اين عبارات به خوبى استفاده مىشود كه اجراى حدود در زمان غيبت جايز و مشروع است .\r\nبررسى نظريه شيخ طوسى\r\nشيخ طوسى رحمه الله در نهاية آورده است :\r\n« أمّا إقامة الحدود فليس يجوز لأحد إقامتها إلّا لسلطان الزمان المنصوب من قبل اللَّه تعالى أو من نصبه الإمام لإقامتها ولا يجوز لأحد سواهما إقامتها على حال وقد رخّص في حال قصور أيدى أئمّة الحقّ وتغلّب الظالمين أن يقيم الإنسان الحدّ على ولده وأهله ومماليكه إذا لم يخف في ذلك ضرراً من الظالمين وأمن بوائقهم فمتى لم يأمن ذلك لم يجز له التعرّض لذلك على حال و من استخلفه سلطان ظالم على قوم وجعل إليه إقامة الحدود جاز له أن يقيمها عليهم على الكمال ويعتقد أنّه إنّما يفعل ذلك بإذن سلطان الحقّ لا بإذن سلطان الجور ويجب على المؤمنين معونته وتمكينه من ذلك ما لم يتعدّ الحقّ في ذلك و ما هو مشروع في شريعة الإسلام فإن تعدّى فيما جعل إليه الحقّ في ذلك لم يجز له القيام به ولا لأحد معاونته على ذلك اللهمّ إلّاأن يخاف في ذلك على نفسه فإنّه يجوز له حينئذٍ أن يفعل ذلك في حال التقيّة ما لم يبلغ قتل النفوس وأمّا قتل النفوس فلا يجوز فيه التقيّة على حال وأمّا الحكم بين الناس والقضاء بين المختلفين فلا يجوز ذلك أيضاً إلّا لمن أذن له سلطان\r\n\r\n\r\n","description":"","footnote":"\r\n( 1 ) . غنية النزوع ، ص 436 .\r\n( 2 ) . الجامع للشرائع ، ص 548 .\r\n","page_name":" 17 ","page_number":17},
  {"content":"\r\n\r\nالحقّ في ذلك وقد فوّضوا ذلك إلى فقهاء شيعتهم في حال لا يتمكّنون فيه من تولّيه بنفوسهم فمن تمكّن من إنفاذ حكم أو إصلاح بين الناس أو فصل بين المختلفين فليفعل ذلك وله بذلك الأجر والثواب » . « 1 » كلام مرحوم شيخ را مىتوان به صورت زير خلاصه كرد :\r\n1 - اقامه حدود شرعى در زمان حضور معصوم عليه السلام فقط براى امام معصوم عليه السلام و كسى كه از طرف او نصب خاص دارد ، جايز است ؛ و براى غير اين دو جايز نيست .\r\n2 - در زمانى كه ائمّه معصومين عليهم السلام بسط يد ندارند و غلبه با ظالمين است ، اجازه داده شده است كه انسان بر فرزند ، اهل و مملوك خودش حدّ جارى كند ؛ مشروط بر اين‌كه ضررى از طرف ظالمين بر او وارد نشود ، و ايمن از آنان باشد .\r\n3 - اگر سلطان جائر و ظالمى ، كسى را بر قومى نصب كند و امر اقامه حدود را به او واگذار كند ، وى مىتواند حدود را اقامه كند ؛ البتّه به اعتقاد اين‌كه با اذن سلطان حق است نه با اذن سلطان جور . و بر مؤمنين كمك به او لازم است تا زمانى كه از حقّ تعدّى نكند ، و آن‌چه را كه در شريعت اسلام مشروع است انجام دهد ؛ امّا اگر تعدّى كرد ، قيام به اين امر براى او جايز نيست . و هيچ كس هم حق ندارد او را يارى كند ؛ مگر اين‌كه ترس بر نفس داشته باشد و تقيّه انجام دهد .\r\n4 - حكم و قضاوت بين مردم فقط براى سلطان حق جايز است كه اين امر به فقهاى شيعه نيز تفويض شده است . بنابراين ، چنان‌چه فقيهى تمكّن از انفاذ حكم يا اصلاح بين مردم و فصل خصومت داشته باشد ، بايد اين كار را انجام دهد ؛ و براى او اجر و ثواب است .\r\nنتيجه آن‌كه :\r\nاولًا : از كلام شيخ رحمه الله در نهايه استفاده مىشود كه فقيه ابتدا نمىتواند اقامهء حدود كند و حقّ اقامه حدود ندارد .\r\nثانياً : اگر حاكم جائر كسى را منصوب نمود ، او مىتواند اجراى حدود كند ؛ هرچند فقيه هم نباشد ؛ اما اين تا زمانى است كه تعدّى نكند .\r\n\r\n\r\n","description":"","footnote":"\r\n( 1 ) . النهاية ، صص 301 و 302 .\r\n","page_name":" 18 ","page_number":18},
  {"content":"\r\n\r\nثالثاً : بين قضاوت و اقامه حدود فرق است .\r\nرابعاً : شيخ رحمه الله معقتد است كه انسان مجاز است بر فرزند ، اهل و مملوك خويش حدّ جارى نمايد ؛ و اين امر در شريعت اجازه داده شده است .\r\nنكته قابل دقّت آن است كه بسيارى از فقها قول جواز اقامه حدود در زمان غيبت را به شيخ طوسى رحمه الله نسبت داده‌اند . ابن فهد حلّى رحمه الله در كتاب المهذّب البارع اين قول را به شيخ رحمه الله در نهايه نسبت داده است . علّامه رحمه الله در تذكره و منتهى تعبير به جزم نموده و آورده است : « وجزم به الشيخان » . هم‌چنين شهيد ثانى رحمه الله در مسالك به شيخ طوسى رحمه الله و جماعتى اين قول را نسبت داده است . در حالى كه - همان‌طور كه از عبارت شيخ رحمه الله در نهايه استفاده مىشود - نمىتوان قول به جواز را به مرحوم شيخ نسبت داد .\r\nآرى ، اگر كلمه « انفاذ حكم » را به معناى اجراى حكم بدانيم ، در اين صورت مىتوان اين قول را به شيخ رحمه الله نسبت داد .\r\nمرحوم سيد محمّد باقر شفتى در رساله خود آورده است : « إنّ المخالف بل المتوقّف في المسألة غير ظاهر عدا ما يظهر من العبارة السالفة من شيخ الطائفة في النهاية . . . » . « 1 » ايشان ابتدا از عبارت شيخ رحمه الله در نهاية مخالفت با جواز اقامه حدود را استفاده نموده‌اند ؛ امّا در ادامه ، مىنويسد : از عبارت « وقد فوّضوا ذلك إلى فقهاء شيعتهم » استفاده مىشود كه هم اجرا و هم حكم ، به فقهاى شيعه تفويض شده است . اين مطلب در صورتى صحيح است كه مشارٌ اليه « ذلك » را به اجرا و حكم ، هر دو ، برگردانيم ؛ در حالى كه ظهور اوّلى آن فقط حكم و قضا است ، و شامل اجرا نمىشود .\r\nآرى ، از عبارت مرحوم شيخ در مبسوط مىتوان اين قول را به روشنى استفاده نمود .\r\nايشان در مبسوط مىنويسد :\r\n« للسيّد أن يقيم الحدّ على ما ملكت يمينه به غير إذن الإمام عليه السلام عندنا وعند جماعة أمّا الحدّ لشرب الخمر فله أيضاً إقامته عليهم عندنا لما رواه عليّ عليه السلام : إنّ النبيّ قال : أقيموا الحدود على ما ملكت أيمانكم و هذا عامّ أمّا القطع بالسرقة فالأولى أن نقول له ذلك لعموم\r\n\r\n\r\n","description":"","footnote":"\r\n( 1 ) . إقامة الحدود فى هذه الأعصار ، ص 135 .\r\n","page_name":" 19 ","page_number":19},
  {"content":"\r\n\r\nالأخبار أمّا القتل بالردّة فله أيضاً لما قدّمناه و من قال للسيّد إقامة الحدّ عليهم أجراه مجرى الحاكم والإمام فكلّ شيء للحاكم أو الإمام به إقامة الحدّ من إقرار وبيّنة و علم فللسيّد مثله » . « 1 » مرحوم شيخ در اين عبارت تصريح كرده است : هر آن‌چه را كه حاكم شرع نسبت به اجراى حدود دارد ، مولا هم دارد . و به عبارت ديگر ، جواز اقامه حدود براى مولا به عنوان يك استثنا مطرح نيست ؛ بلكه مولا را به منزله حاكم قرار داده است ؛ و در نتيجه ، شيخ رحمه الله بايد نسبت به خودِ حاكم ، مسأله را مسلّم و قطعى بداند .\r\nهم‌چنين از عبارت شيخ رحمه الله در خلاف - كه تصريح نموده است : حاكم مىتواند بر طبق علم خودش در همه موارد ، چه اموال و چه حدود و چه قصاص ، حكم كند ؛ و سپس مىنويسد : « من فعل ما يجب به الحدّ في أرض العدوّ من المسلمين وجب عليه الحدّ إلّاأنّه لا يقام عليه الحدّ في أرض العدوّ بل يؤخّر إلى أن يرجع إلى دار الاسلام » « 2 » - به خوبى جواز اجراى حدّ براى حاكم استفاده مىشود .\r\nنتيجه آن است كه شيخ طوسى رحمه الله در مبسوط و خلاف به صورت روشن معتقد به جواز اقامه حدود در زمان غيبت است ؛ و در كتاب نهايه ، با توجيه ، مىتوان مرحوم شيخ را از طرفداران اين نظريه دانست .\r\nنظريه ابن ادريس رحمه الله\r\nابن ادريس رحمه الله مىنويسد : « الأقوى عندي أنّه لا يجوز له أن يقيم الحدود إلّا على عبده فحسب ، دون ما عداه من الأهل والقرابات لما قد ورد في العبد من الأخبار واستفاض به النقل بين الخاصّ والعام » . « 3 » اين سخن ، اولين اختلاف ابن ادريس رحمه الله با مرحوم شيخ در اين بحث است كه ابن ادريس رحمه الله فقط در عبيد ، اقامه حد را براى مولا جايز مىداند ، امّا نسبت به بقيّه موارد مانند\r\n\r\n\r\n","description":"","footnote":"\r\n( 1 ) . المبسوط ، ج 8 ، ص 11 و 12 .\r\n( 2 ) . كتاب الخلاف ، ج 5 ، ص 522 ، مسأله 9 .\r\n( 3 ) . السرائر ، ج 2 ، ص 24 .\r\n","page_name":" 20 ","page_number":20},
  {"content":"\r\n\r\nاهل و خويشاوندان ، اقامهء حدود را جايز نمىداند ؛ بر خلاف شيخ رحمه الله كه اقامه حدود را در هر سه مورد جايز مىداند .\r\nابن ادريس رحمه الله در ادامهء سخن آورده است :\r\n« وقد روي أنّ من استخلفه سلطان ظالم على قوم وجعل إليه إقامة الحدود جاز له أن يقيمها عليهم على الكمال ويعتقد أنّه إنّما يفعل ذلك بإذن سلطان الحقّ لا بإذن سلطان الجور ويجب على المؤمنين معونته وتمكينه من ذلك ما لم يتعدّ الحقّ في ذلك و ما هو مشروع في شريعة الإسلام . . . قال محمّد بن ادريس مصنّف هذا الكتاب : والرواية أوردها شيخنا أبو جعفر في نهايته وقد اعتذرنا له فيما يورده في هذا الكتاب - أعني النهاية - في عدّة مواضع وقلنا : إنّه يورده إيراداً من طريق الخبر لا اعتقاداً من جهة الفتيا والنظر » . « 1 » ابن ادريس معتقد است شيخ رحمه الله اين مطلب را - كه اگر سلطان ظالم كسى را براى اقامه حدود نصب نمود ، او مىتواند اين كار را انجام دهد - به عنوان روايت نقل نموده است و از نظر فتوا و رأى به آن معتقد نبوده است ؛ زيرا ، اجماع اصحاب و مسلمين بر اين است كه اولًا : اقامه حدود جايز نيست ؛ و ثانياً : مخاطب در آيات و ادلّه حدود ، ائمّه عليهم السلام و حكّامى هستند كه به اذن آنان عمل مىكنند و غير از اين‌ها صلاحيّت ندارند كه متعرّض اين امور شوند ؛ و با يك خبر واحد نمىتوان از اجماع دست برداشت .\r\nسپس ، ابن ادريس رحمه الله در انتهاى عبارت ، نسبت به حكم و قضاوت بين مردم ، همان نظريه شيخ رحمه الله را پذيرفته است .\r\nطبق كلام ابن ادريس رحمه الله ، شيخ طوسى رحمه الله نيز موافق با اقامه حدود حتّى در موردى كه سلطان ظالم هم معيّن كرده باشد ، نيست . و ابن ادريس رحمه الله با شيخ طوسى رحمه الله موافق است ، مگر در اقامه حدود بر نزديكان و خويشاوندان .\r\nجماعتى از فقها از كلمات ابن ادريس رحمه الله ، همين نتيجه را گرفته‌اند كه ايشان موافق با اجراى حدود در زمان غيبت نيست . صيمرى در غاية المرام « 2 » ، ابن فهد رحمه الله در المهذّب\r\n\r\n\r\n","description":"","footnote":"\r\n( 1 ) . همان ، صص 24 و 25 .\r\n( 2 ) . غاية المرام ، ج 1 ، ص 547 .\r\n","page_name":" 21 ","page_number":21},
  {"content":"\r\n\r\nالبارع « 1 » و فاضل مقداد در التنقيح « 2 » همين مطلب را معقتد شده‌اند .\r\nامّا مرحوم سيّد محمّد باقر شفتى در رساله خود اين نتيجه را نپذيرفته و معتقد است :\r\nآن‌چه را كه اين فقها فهميده‌اند ، مطابق با برخى از عبارات وى مىباشد ؛ در حالى كه اگر كلمات ديگر او را ملاحظه كنيم ، به نتيجه ديگرى مىرسيم ؛ و آن اين كه ايشان از موافقين اجراى حدود در زمان غيبت است ، و بر اين نظريه اصرار و تأكيد نيز دارد .\r\nايشان در اواخر سرائر فصلى را به عنوان تنفيذ احكام منعقد نموده است . مرحوم شفتى مىنويسد : از عبارت آخر سرائر و عبارت ديگرى از ايشان به خوبى استفاده مىكنيم كه ابن ادريس رحمه الله با مرحوم شيخ طوسى در مسأله جواز اجراى احكام مخالفتى ندارد ؛ و نسبت مخالفت به او مطابق با صواب و صحّت نيست . مرحوم شفتى مىنويسد : « وأنت إذا تأمّلت في العبارات المذكورة تعلم أنّ ما عزوه إلى ابن ادريس من منعه إقامة الحدود من الفقهاء في هذه الأزمنة غير مقرون بالصحّة وأنّ الداعي لتلك النسبة الجمود ببعض كلماته من دون تأمّل في السّابق عليه واللاحق به » ؛ « 3 » سپس مطلب مهمترى را به ابن ادريس نسبت مىدهد و مىنويسد : « بل الّذي يظهر من مجموع كلماته الّتى أوردناها في المقام و غيرها أنّ إصراره في الجواز فوق كلام المجوّزين » . « 4 » مرحوم ابن ادريس در آخر سرائر آورده است : « صحّة التنفيذ يفتقر إلى معرفة من يصحّ حكمه ويمضي تنفيذه فإذا ثبت ذلك فتنفيذ الأحكام الشرعيّة والحكم بمقتضى التعبّد فيها من فروض الأئمّه عليهم السلام المختصّة بهم . . . فمتى تكاملت هذه الشروط ( شروط النيابة عن الإمام ) فقد أذن له في تقليد الحكم وإن كان مقلّده ظالماً متغلّباً وعليه فمتى عرض لذلك أن يتولّاه لكون هذه الولاية أمراً بمعروف ونهياً عن منكر تعيّن غرضهما بالتعريض للولاية\r\n\r\n\r\n","description":"","footnote":"\r\n( 1 ) . المهذّب البارع ، ج 2 ، ص 329 .\r\n( 2 ) . التنقيح الرائع ، ج 1 ، ص 596 .\r\n( 3 ) . إقامة الحدود في زمن الغيبة ، ص 144 .\r\n( 4 ) . همان .\r\n","page_name":" 22 ","page_number":22},
  {"content":"\r\n\r\nعليه . . . والتمكين من أنفسهم بحدّ أو تأديب تعيّن عليهم ولا يحلّ لهم الرغبة عنه » . « 1 » در اين عبارت چند شاهد روشن بر مدّعاى مرحوم شفتى وجود دارد :\r\nالف : ابن ادريس رحمه الله در صدر عبارت تصريح دارد كه اگر تنفيذ از جانب امام معصوم عليه السلام متعذّر شد ، به كسى بايد رجوع شود كه او شروط نيابت ائمّه عليهم السلام را دارد - كه همان علم به حق در حكمى است كه به او رجوع مىشود - و او مأذون در حكم و تنفيذ آن است .\r\nب : در ذيل عبارت آورده است : كسى كه از طرف ظالمى ، مأمور به حكم و اجرا مىشود ، در حقيقت نائب از ولى امر عليه السلام است ؛ و ايشان اذن داده‌اند . « لثبوت الإذن منه و من آبائه عليهم السلام لمن كان بصفته في ذلك » ؛ بلكه از عبارت : « ولا يحلّ له القعود عنه » استفاده مىشود نه تنها جواز را قائل است ، بلكه وجوب را هم معتقد است .\r\nج : در ذيل عبارت نيز آمده است :\r\n« فهو في الحقيقة مأهول لذلك بإذن ولاة الأمر عليهم السلام وإخوانه في الدين مأمورون بالتحاكم إليه و حمل حقوق الأموال إليه والتمكين من أنفسهم بحدّ أو تأديب » . در اين عبارت اولًا صلاحيت كسى كه داراى شرايط نيابت براى حكم و تنفيذ است ، بيان شده ؛ و ثانياً مؤمنين مأمور هستند كه به او در مسائل و خصومات رجوع نمايند و اگر او حدّى را لازم دانست ، نفوس خودشان را براى آن حدّ يا تأديب آماده سازند .\r\nاز اين عبارت واضح‌تر ، مطلبى است كه در آخر كتاب سرائر در مقام استدلال بر اين‌كه حاكم در حكم خود در همه اشيا و امور ، مىتواند به علم خويش اعتماد كند ، آمده است :\r\n« وأمّا ما يوجب الحدود فالصحيح من أقوال طائفتنا وذوي التحصيل من فقهاء عصابتنا لا يفرّقون بين الحدود و غيرها من الأحكام الشرعيّات في أنّ للحاكم النائب من قبل الإمام أن يحكم فيها بعلمه كما أنّ للإمام ذلك مثل ما سلف في الأحكام الّتي هي غير الحدود لأنّ جميع ما دلّ هناك هو الدليل هاهنا والفرق بين الأمرين مخالف مناقض في الأدلّة » . « 2 » سپس مىنويسد : برخى از فقها ، بين امام و غير امام تفصيل داده‌اند . چون امام ، معصوم\r\n\r\n\r\n","description":"","footnote":"\r\n( 1 ) . السرائر ، ج 3 ، ص 537 - 539 .\r\n( 2 ) . السرائر ، ج 3 ، ص 545 .\r\n","page_name":" 23 ","page_number":23},
  {"content":"\r\n\r\nاز خطا است ، و غير امام معصوم نيست ؛ و اقامه حدود بر غير امام واجب نيست و از فرائضى است كه مختص به امام است . ابن ادريس رحمه الله در ردّ اين عدّه فرموده است : اين‌كه اقامه حدود از فرائض فقيه نيست ، خطاى محض است . ايشان مىنويسد : « فأمّا قوله إقامة الحدود ليست من فروضه فعين الخطأ المحض عند جميع الامّة لأنّ الحكّام جميعهم هم المعنيّون بقوله تعالى : « وَالسَّارِقُ وَ السَّارِقَةُ فَاقْطَعُواْ أَيْدِيَهُمَا » « 1 » وقوله : « الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ » « 2 » » . « 3 » بر اساس اين عبارت ، ايشان مخاطب در اين آيات شريفه را جميع حكّام ، اعم از معصوم و غيرمعصوم مىداند ؛ و در نتيجه ، اجراى حدود را فريضه براى جميع حكّام مىداند .\r\nبررسى نظر علّامه رحمه الله\r\nمرحوم علّامه در تذكره مىنويسد : « وهل يجوز للفقهاء إقامة الحدود في حال الغيبة ؟\r\nجزم به الشيخان عملًا بهذه الرواية ( إقامة الحدود إلى من بيده الحكم ) لما يأتي أنّ للفقهاء الحكم بين الناس فكان إليهم إقامة الحدود لما في تعطيل الحدود من الفساد » . « 4 » از اين عبارت استفاده مىشود مرحوم علّامه رأى منسوب به شيخ رحمه الله را پذيرفته است . در منتهى المطلب نيز مطلب تذكره را آورده است ؛ ابتدا نسبت به فتواى شيخ طوسى رحمه الله و شيخ مفيد رحمه الله توقف نموده و سپس با فاصله كمى فرموده است : « وهو قوّي عندي » . « 5 » در تحرير نيز نظير مطلب منتهى را دارند و فرموده است : « وهو قوّي عندي » . « 6 » در قواعد نيز آورده است : « أمّا إقامة الحدود فإنّها للإمام خاصّة أو من يأذن له ولفقهاء الشيعة في حال الغيبة ذلك » . « 7 » در ارشاد الاذهان آمده است : « وللفقيه الجامع لشرائط الافتاء إقامتها والحكم بين الناس » . « 8 » در تبصرة المتعلمين نيز مىنويسد : « وللفقهاء إقامتها حال الغيبة مع\r\n\r\n\r\n","description":"","footnote":"\r\n( 1 ) . سوره مائده ، 38 .\r\n( 2 ) . سوره نور ، 2 .\r\n( 3 ) . السرائر ، ج 3 ، ص 546 .\r\n( 4 ) . تذكرة الفقهاء ، ج 9 ، ص 445 .\r\n( 5 ) . منتهى المطلب ، ج 2 ، ص 994 .\r\n( 6 ) . تحرير الأحكام ، ج 2 ، ص 242 .\r\n( 7 ) . قواعد الأحكام ، ج 1 ، ص 525 .\r\n( 8 ) . إرشاد الأذهان ، ج 1 ، ص 352 .\r\n","page_name":" 24 ","page_number":24},
  {"content":"\r\n\r\nالأمن ويجب على الناس مساعدتهم » . « 1 » در اين عبارت ، علاوه بر اين‌كه فرموده فقها در اقامه حدود ولايت دارند ، مسأله لزوم مساعدت مردم را نيز مطرح نموده است . ايشان در مختلف الشيعه نيز مىنويسد : « والأقرب عندى جواز ذلك للفقهاء . . . والعجب أنّ ابن ادريس ادّعى الإجماع في ذلك مع مخالفة مثل الشيخ و غيره من علمائنا فيه » . « 2 » نظر شهيد اول رحمه الله\r\nشهيد اوّل رحمه الله در كتاب دروس در مباحث امر به معروف مىنويسد : « والحدود والتعزيرات إلى الإمام ونائبه ولو عموماً فيجوز في حال الغيبة للفقيه - الموصوف بما يأتى في القضاء - إقامتها مع المكنة وتجب على العامّة تقويته » . « 3 » ايشان در اين عبارت علاوه بر اين‌كه اقامه حدود را از اختيارات فقيه در زمان غيبت دانسته ، مسأله لزوم تقويت بر عموم مردم را نيز مورد توجّه قرار داده است .\r\nنظر محقّق ثانى رحمه الله\r\nمرحوم محقّق ثانى در حاشيه بر شرائع مىفرمايد : « القول بالجواز - مع التمكّن من إقامتها على الوجه المعتبر والأمن من الضرر له ولغيره من المؤمنين و من ثوران الفتنة - لا يخلو من قوّة » . « 4 » نظر شهيد ثانى رحمه الله\r\nمرحوم شهيد ثانى در مسالك بعد از قول صاحب شرائع رحمه الله - « وقيل يجوز للفقهاء إقامة الحدود في حال غيبة الإمام » - فرموده است : « هذا القول مذهب الشيخين وجماعة من\r\n\r\n\r\n","description":"","footnote":"\r\n( 1 ) . تبصرة المتعلمين ، ص 90 .\r\n( 2 ) . مختلف الشيعة ، ج 4 ، ص 478 .\r\n( 3 ) . الدروس الشرعيّة ، ج 2 ، ص 47 .\r\n( 4 ) . حياة المحقّق الكركى وآثاره ، ج 11 ، ص 212 .\r\n","page_name":" 25 ","page_number":25},
  {"content":"\r\n\r\nالأصحاب و به رواية عن الصادق عليه السلام وفي طريقها ضعف و لكن رواية عمر بن حنظلة مؤيّدة لذلك ، فإنّ إقامة الحدود ضرب من الحكم و فيه مصلحة كليّة ولطف في ترك المحارم وحسم لانتشار المفاسد وهو قويّ » . « 1 » نظر فاضل مقداد رحمه الله\r\nفاضل مقداد رحمه الله در التنقيح الرائع ، بعد از اين‌كه عبارت نافع را آورده و ذكر كرده است كه قائل به جواز اقامه حدود در زمان غيبت شيخان هستند ؛ مىنويسد : علّامه رحمه الله نيز همين قول را اختيار نموده و دليل ايشان دو مطلب است :\r\n1 ) « إنّ تعطيل الحدود يفضي إلى ارتكاب المحارم و انتشار المفاسد و ذلك مطلوب الترك في نظر الشارع » ؛\r\n2 ) « ما رواه عمر بن حنظلة عن الصادق انظروا إلى من كان منكم قد روى حديثنا ونظر فى حلالنا وحرامنا » .\r\nسپس فرموده است : « وهذا يؤيّده العمومات والنظر ، أمّا العمومات فقوله صلى الله عليه و آله : العلماء ورثة الأنبياء و معلوم أنّهم لم يرثوا من المال شيئاً فتكون وراثتهم العلم أو الحكم . والأوّل تعريف المعرّف فيكون المراد هو الثّاني ، وهو المطلوب . وقوله صلى الله عليه و آله : علماء امّتي كأنبياء بني إسرائيل و معلوم أنّ أنبياء بني إسرائيل لهم اقامة الحدود .\r\nوأمّا النظر فهو أنّ المقتضي لإقامة الحدّ قائم في صورتي حضور الإمام وغيبته وليست الحكمة عائدة إلى مقيمه قطعاً ، فتكون عائدة إلى مستحقّه أو إلى نوع المكلّفين . وعلى التقديرين لابدّ من إقامتها مطلقاً » . « 2 » مرحوم صيمرى در غاية المرام و مرحوم ابن فهد در المهذّب البارع فقط دو قول را بدون ترجيح نقل نموده‌اند .\r\nدر غاية المرام در ذيل عبارت شرائع - « وقيل يجوز للفقهاء العارفين إقامة الحدود حال غيبة الإمام » - فرموده است : « هذا قول الشيخ وابن الجنيد وسلّار » . « 3 » در المهذّب البارع نيز آمده است : « للفقهاء إقامة الحدود على العموم وهو مذهب الشيخ\r\n\r\n\r\n","description":"","footnote":"\r\n( 1 ) . مسالك الأفهام إلى تنقيح شرائع الإسلام ، ج 3 ، ص 108 .\r\n( 2 ) . التنقيح الرائع لمختصر الشرائع ، ج 1 ، صص 596 و 597 .\r\n( 3 ) . غاية المرام فى شرح شرائع الإسلام ، ج 1 ، ص 547 .\r\n","page_name":" 26 ","page_number":26},
  {"content":"\r\n\r\nفي النهاية وأبي على » . « 1 » مرحوم محقّق در شرائع الأحكام در مورد نهى از منكر مىنويسد : « ولو افتقر إلى الجرح أو القتل هل يجب ؟ قيل : نعم ؛ وقيل ، لا ، إلّابإذن الإمام وهو الأظهر ولايجوز لأحد إقامة الحدود إلّاللإمام مع وجوده أو من نصبه لاقامتها ومع عدمه يجوز للمولى إقامة الحدّ على مملوكه . وهل يقيم الرجل على ولده و زوجته ؟ فيه تردّد . . . وقيل : يجوز للفقهاء العارفين إقامة الحدود في حال غيبة الإمام عليه السلام كما لهم الحكم بين الناس مع الأمن من ضرر سلطان الوقت ويجب على الناس مساعدتهم على ذلك . ولا يجوز أن يتعرّض لإقامة الحدود ولا للحكم بين الناس إلّاعارف بالأحكام مطّلع على مأخذها عارف بكيفيّة إيقاعها على الوجوه الشّرعيّة » . « 2 » در كتاب المختصر النافع نيز نظير اين مطلب وجود دارد ؛ در اين كتاب آمده است :\r\n« و كذا قيل : يقيم الفقهاء الحدود في زمان الغيبة إذا أمنوا ويجب على الناس مساعدتهم » . « 3 » اگرچه از عبارت مرحوم محقّق در دو كتاب خويش ، مخالفت استفاده مىشود ، امّا بعيد نيست كه بگوييم چون نسبت به قولى كه آنان را با عنوانِ مجهولِ « قيل » مطرح نموده ، هيچ‌گونه ردّى ذكر نكرده است ، لذا در مجموع ، توقف را از كلام ايشان استفاده نمائيم .\r\nمرحوم آيت‌اللَّه سيّد احمد خوانسارى در مدارك الأحكام و مرحوم آيت‌اللَّه آقاى خوئى در مبانى تكملة المنهاج نيز محقّق رحمه الله را از متوقّفين دانسته‌اند .\r\nآرى ، ايشان گرچه در مباحث امر به معروف ، ترديد و توقّف نموده است ، امّا در مباحث حدود از شرائع به جواز قائل شده است ، و مىفرمايد : « يجب على الحاكم إقامة حدود اللَّه تعالى بعلمه كحدّ الزنا » . « 4 » و در بحث حد لواط مىنويسد : « ويحكم الحاكم فيه بعلمه إماماً كان أو غيره على الأصحّ » . « 5 » و اين عبارت ، صريح است در اين‌كه غير امام معصوم هم بايد\r\n\r\n\r\n","description":"","footnote":"\r\n( 1 ) . المهذّب البارع فى شرح المختصر النافع ، ج 2 ، ص 329 .\r\n( 2 ) . شرائع الاسلام فى مسائل الحلال والحرام ، ج 1 ، صص 312 و 313 .\r\n( 3 ) . المختصر النافع فى فقه الإمامية ، ج 1 ، ص 433 .\r\n( 4 ) . شرائع الاسلام فى مسائل الحلال والحرام ، ج 4 ، ص 145 .\r\n( 5 ) . همان ، ص 146 .\r\n","page_name":" 27 ","page_number":27},
  {"content":"\r\n\r\nدر قضاوت ، بر طبق علم خودش عمل كند .\r\nاز فقهايى كه در اين مسأله توقّف نموده ، صاحب كشف الرموز است . ايشان آورده است : « أمّا البحث فى الفقهاء فقد قال الشيخان و سلّار : قد فوّضوا ذلك إلى الفقهاء ولنا فيه نظر » . « 1 » ايشان هم در اين‌كه فقها چنين اختيارى را دارند ، تأمّل و نظر دارد .\r\nخلاصه و نتيجهء اقوال\r\n1 . قائلين به جواز اقامهء حدود در زمان غيبت عبارتند از : شيخ مفيد ، سلّار ، ابوالصلاح حلبى ، ابن زهره ، ابن سعيد ، شيخ طوسى به صورت صريح در كتاب مبسوط و خلاف و در كتاب نهايه با توجيه عبارت و نيز ابن ادريس با توجّه به مجموع كلمات وى ، به ويژه عبارات آخر سرائر ، ظاهر علّامه در تذكره و تصريح ايشان در تحرير و قواعد و ارشاد و تبصره و مختلف ، شهيد اول در دروس ، محقّق ثانى در حاشيه بر شرائع ، شهيد ثانى در مسالك ، فاضل مقداد در التنقيح .\r\n2 . قائل به عدم جواز مرحوم آيت‌اللَّه سيد احمد خوانسارى است .\r\n3 . كسانى كه توقّف نموده‌اند ، عبارتند از : صيمرى در غاية المرام ، ابن فهد در المهذّب البارع ، محقّق در شرائع و المختصر النافع .\r\nپس از روشن شدن اقوال در اين بحث ، ابتدا لازم است اين مطلب مورد توجّه قرارگيرد كه آيا جواز اقامه حدود در زمان غيبت محتاج به دليل است يا اختصاص آن به حضور معصوم ، نيازمند دليل است ؟\r\nظاهر آن است كه بعد از وجود اطلاقات و عموماتى كه در مورد حدود وارد شده است ، و بعد از پذيرش اصل نيابت فقها از ائمّه معصومين عليهم السلام آن‌چه كه به دليل نياز دارد ، اختصاص اين امر به معصوم عليه السلام است ؛ و چنان‌چه نتوانيم دليلى بر اختصاص پيدا كنيم ،\r\n\r\n\r\n","description":"","footnote":"\r\n( 1 ) . كشف الرموز ، ج 1 ، ص 434 .\r\n","page_name":" 28 ","page_number":28},
  {"content":"\r\n\r\nهمين مقدار - يعنى نبود دليل بر اختصاص اقامه حدود به امام معصوم عليه السلام - براى مشروعيّت اين امر در زمان غيبت كفايت مىكند .\r\n\r\nبررسى ادلّهء قائلين به عدم جواز اجراى حدود در زمان غيبت\r\nبعد از ذكر اقوال لازم است مهم‌ترين ادلّه را مورد بررسى قرار دهيم . ابتدا ادلّه كسانى كه معتقدند در زمان غيبت ، اجراى حدود جايز نيست را مورد بررسى قرار مىدهيم :\r\nدليل اول : برخى بر اين ادّعا ، مسأله اجماع را مطرح نموده‌اند . مرحوم آيت‌اللَّه سيّد احمد خوانسارى در جامع المدارك مىنويسد : « وأمّا إقامة الحدود في غير زمان الحضور وزمان الغيبة فالمعروف عدم جوازها وادّعى الإجماع في كلام جماعة على عدم الجواز إلّا للإمام أو المنصوب من قبله » .\r\nپاسخ : اين دليل صحيح نيست ؛ زيرا ، همان‌طور كه در مباحث پيشين عبارات قدما را ذكر نموديم ، از بسيارى از عبارات به خوبى جواز اجراى حدود در زمان غيبت استفاده مىشود ؛ و حتّى اگر از عبارت شيخ رحمه الله در نهايه ، جواز اجراى حدود در زمان غيبت استفاده نشود و آن توجيهى را كه قبلًا ذكر نموديم ، پذيرفته نشود ، امّا ايشان در كتاب مبسوط و خلاف ، به جواز تصريح مىكنند .\r\nآرى ، از كلمات ابن ادريس رحمه الله نيز اجماع اصحاب و مسلمين بر عدم جواز اقامه حدود در زمان غيبت استفاده مىشود ، امّا بايد توجّه داشت مرحوم ابن ادريس اگر در برخى عبارات به عدم جواز معتقد شده است ، امّا در عبارات ديگر از كتاب سرائر ، فتوا به جواز داده است و بر اين امر هم اصرار دارد . اين بحث را در بررسى كلمات ابن ادريس رحمه الله به خوبى روشن نموديم . بنابراين ، مىتوان نتيجه گرفت كه اجماع در طرف ديگر مسأله است ؛ يعنى اجماع فقها بر جواز اقامه حدود در زمان غيبت مطرح است .\r\nدليل دوم : اقامه حدود چنان‌چه از مصاديق امر به معروف و نهى از منكر باشد ، مىتوان جواز آن را در زمان غيبت پذيرفت ؛ در حالى كه از مصاديق اين عنوان نيست . بلكه خودْ يك عنوان مستقل است ، همان‌طور كه عنوان اقامه نماز جمعه و عنوان قضا و حكم بين مردم يك عنوان مستقلّى است و ارتباط به امر به معروف و نهى از منكر ندارد . به عبارت ديگر ، اگر اقامه حدود از مصاديق اين عنوان باشد ، اطلاقات ادلّه لزوم امر به معروف و نهى از منكر در همه زمان‌ها شامل آن هم مىشود ؛ امّا اگر از مصاديق اين عنوان نباشد ، دليلى بر\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمشروعيّت آن نداريم . و روشن است كه اين عمل محتاج به دليل شرعى است و كسى نمىتواند احتمال دهد كه اين عمل محتاج به دليل شرعى نيست .\r\nپاسخ : اين دليل نيز مخدوش است ؛ زيرا :\r\nاولًا : به هنگام ذكر ادلّه جواز اقامه حدود در زمان غيبت روشن خواهيم نمود كه اين امر ، ادلّه واضح و متعدّدى دارد ؛ و از آن ادلّه مىتوانيم جواز را به خوبى استفاده نماييم ؛ اعمّ از اين‌كه اين عمل از مصاديق امر به معروف و نهى از منكر باشد يا نباشد .\r\nثانياً : چنان‌چه از اين ادلّه صرف نظر نمائيم و معتقد باشيم از مصاديق امر به معروف و نهى از منكر است ، امّا مجرد اين امر براى جواز كافى نيست ؛ و چه بسا ، اطلاقات ادلّه امر به معروف با ادلّه‌اى از قبيل اجماع و يا غير آن تقييد بخورد . به عبارت ديگر ، ممكن است كسى اين عمل را از مصاديق امر به معروف و نهى از منكر بداند امّا در عين حال معتقد به جواز نباشد و اين مصداق را جايز نشمارد .\r\nثالثاً : بين عنوان نهى از منكر و اقامه حدود فرق‌هاى متعددى وجود دارد ، كه برخى از آن‌ها عبارتند از :\r\nالف ) در اقامه حدود لازم است استحقاق حدّ شرعى نزد قاضى جامع الشرائط ( يعنى مجتهد عادل ) احراز شود ؛ و اين امر ، بسيار مشكل و دقيق است . به خلاف نهى از منكر كه در تشخيص منكر همين مقدار كه ناهى بداند عمل انجام‌شده در شريعت حرام است ، كفايت مىكند .\r\nب ) در نهى از منكر ممكن است مسأله احتمال تأثير در فاعل منكر شرط باشد ، امّا در برخى از حدود ، اجراى آن مستلزم از بين بردن كسى است كه حدّ بر او جارى مىشود ؛ و ديگر ، موضوعى براى احتمال تأثير در آن وجود ندارد .\r\nج ) آثارى كه در روايات براى اقامه حدود مطرح شده است با آثارى كه براى نهى از منكر ذكر شده است ، تفاوت دارد . اين اختلاف آثار ، كشف از اختلاف اين دو موضوع دارد .\r\nدليل سوم : در برخى از كلمات آمده است كه حدود همراه با ايذاء و ايلام و قتل است ؛ و اين امور براى غير نبى و امام معصوم عليه السلام و يا كسى كه منصوب به نصب خاص است ، جايز نيست . اين مطلب در كلمات مرحوم آيت‌اللَّه سيّد احمد خوانسارى قدس سره ذكر شده است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nپاسخ : اولًا : اين مطلب ، خود ، اوّل نزاع و دعوا است و مىگوييم چرا اين امور براى غير نبى و امام معصوم عليه السلام جايز نيست ؟\r\nثانياً : اگر بپذيريم كه اين امور و به‌طور كلّى اقامه حدود با نصب خاص هم امكان‌پذير است ، بايد بپذيريم كه با نصب عام نيز امكان‌پذير خواهد بود . به عبارت ديگر ، چنان‌چه معتقد شويم اصل مشروعيّت اقامه حدود نياز به حضور معصوم عليه السلام دارد و اين امر را با دليلى ثابت نمائيم ، در اين صورت بحثى وجود ندارد ؛ امّا اگر مجرّد ايذاء و ايلام را مانع از جواز اقامه حدود بدانيم ، در جواب مىگوييم : همين كه در زمان معصوم عليه السلام معتقد به امكان نصب خاص در اين مورد باشيم ، لازمهء آن جواز و امكان اصل مشروعيّت آن در زمان غيبت هم هست ؛ و اين عناوين نمىتواند مانع باشد .\r\nدليل چهارم : مراد از خطاب در آيات حدود ، پيامبر صلى الله عليه و آله و ائمّه معصومين عليهم السلام هستند .\r\nقطب راوندى رحمه الله در فقه القرآن ، ذيل آيهء : « الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ » « 1 » آورده است : « والخطاب وإن كان متوجّهاً إلى الجماعة فالمراد به الأئمّة بلا خلاف لأنّ إقامة الحدود ليس لأحد إلّاالإمام أو من نصبه الإمام » . « 2 » مرحوم طبرسى نيز آورده است : « هذا خطاب للائمّة عليهم السلام أو من كان منصوباً للأمر من جهتهم لأنّه ليس لأحد أن يقيم الحدود إلّا الأئمّة عليهم السلام وولاتهم بلا خلاف » . « 3 » فاضل مقداد رحمه الله نيز در كنز العرفان مىنويسد : « والخطاب هناك في قوله « فَاجْلِدُواْ » للأئمّة عليهم السلام والحكّام » . « 4 » مرحوم فاضل استرآبادى نيز در آيات الأحكام آورده است : « والخطاب لحكّام الشرع من النبيّ والأئمّة عليهم السلام وولاتهم فيجب عليهم إقامة الحدود على كلّ امرأة زنت ورجل زنى » . « 5 »\r\n\r\n\r\n","description":"","footnote":"\r\n( 1 ) . سوره نور ، 2 .\r\n( 2 ) . فقه القرآن ، ج 2 ، ص 372 .\r\n( 3 ) . مجمع البيان فى تفسير القرآن ، ج 7 ، ص 124 .\r\n( 4 ) . كنز العرفان ، ج 2 ، ص 341 .\r\n( 5 ) . سورهء نور ، ذيل آيهء 2 ؛ به نقل از : سيد محمدباقر شفتى ، مقالة فى تحقيق إقامة الحدود فى هذه الأعصار ، ص 55 .\r\n","page_name":" 31 ","page_number":31},
  {"content":"\r\n\r\nپاسخ : اولًا : ظاهر اين است كه اين آيات شريفه در مقام بيان اصل اجراى حدود و مقدار آن است ؛ امّا ديگر در صدد بيان مجرى اقامه حدود نيست .\r\nثانياً : ظاهر خطاب در آيه به صورت عمومى است و هيچ قرينه‌اى بر اين‌كه خصوص پيامبر صلى الله عليه و آله و يا اوصياى پيامبر عليهم السلام مراد باشند ، وجود ندارد ؛ ابن ادريس در سرائر مىنويسد : « لأنّ الحكّام جميعهم هم المعنيّون بقوله تعالى : « وَالسَّارِقُ وَ السَّارِقَةُ فَاقْطَعُواْ أَيْدِيَهُمَا . . . » » « 1 » و گويا قطب راوندى ، طبرسى رحمهما الله و كسانى كه خطاب در آيه را مختص به افراد خاصى دانسته‌اند ، ابتدا عدم جواز اقامه حدود براى غير اين گروه را مفروض و مسلّم دانسته‌اند و سپس ، خطاب را اين چنين تفسير نموده‌اند ؛ در حالى كه در تفسير آيه شريفه و يا تحليل خطاب نمىتوان اين‌گونه عمل كرد ؛ و بر فرض كه اين مطلب مسلّم باشد ، بايد اطلاق و عموم خطاب را تقييد و تخصيص زنيم .\r\nاز مجموع ادلّه و قرينه مناسبت حكم و موضوع استفاده مىشود كه خطاب متوجّه كسانى است كه صلاحيت حكم و قضا را دارند و چنين گروهى مىتواند حدود را نيز اجرا نمايد . بنابراين ، آيه مختصّ به گروه خاص است ، اما دليلى نداريم كه اين گروه خاص ، خصوص پيامبر صلى الله عليه و آله و ائمه معصومين عليهم السلام باشند . و از ديگر سو ، نمىتوان مخاطب آيه را جميع حكّام ، ولو كسانى كه صلاحيت براى حكم ندارند ، دانست . در نتيجه ، آن‌چه كه ابن ادريس رحمه الله معتقد شده است صحيح به نظر نمىرسد .\r\nثالثاً : ممكن است گفته شود اگر واقعاً مقصود خداوند متعال گروه خاصى باشد ، لازم بود آن را به صورتى بيان مىفرمود . عدم بيان و ذكر اختصاص به گروه و زمان خاص ، خودْ دليل روشنى است كه در ميان مسلمين در همه زمان‌ها تا روز قيامت بايد اين حدود جارى شود . از اين جهت ، عموم خطاب در اين آيات مىتواند جزء ادلّه قائلين به جواز اجراى حدود در زمان غيبت محسوب شود ؛ و مىتوان استفاده نمود : بر همه مسلمين معاضدت و همراهى در اجراى حدود لازم است و در مباحث پيشين هنگام بيان اقوال ذكر نموديم\r\n\r\n\r\n","description":"","footnote":"\r\n( 1 ) . سرائر ، ج 3 ، ص 545 .\r\n","page_name":" 32 ","page_number":32},
  {"content":"\r\n\r\nهمان‌طور كه بر متصدّى اجراى حدود اين امر لازم است ، بر سائر مردم نيز همراهى و كمك وى لازم مىباشد .\r\nرابعاً : بر طبق مبناى امام خمينى قدس سره در مباحث اصول ، بايد اين گونه خطابات را به عنوان خطابات عامه و قانونى تفسير نماييم . در نتيجه ، ديگر مخاطب معيّن و مشخصى مورد نظر نخواهد بود و شارع مقدّس در اين گونه خطابات در مقام جعل قانون و تعيين وظيفه براى مخاطب يا گروه خاصى نيست . « 1 » نتيجه آن‌كه تمامى ادلّه كسانى كه معتقد به عدم جواز هستند ، مخدوش و مورد مناقشه است . و در مباحث پيشين بيان نموديم همين مقدار كه دليلى بر اختصاص حكم به معصوم عليه السلام يافت نشود ، كفايت در جواز مشروعيّت اجراى حدود در زمان غيبت مىكند ؛ ليكن به جهت اين‌كه مناسب است فقيه به اطمينان بيشترى برسد ، ادلّه قائلين به جواز را نيز مورد بررسى و مداقّه قرار مىدهيم .\r\n\r\nبررسى ادلّه قائلين به جواز\r\nكسانى كه معتقد به جواز اجراى حدود در زمان غيبت هستند ، به ادلّه‌اى استدلال نموده‌اند ؛ و علاوه بر آن‌ها ، مويّداتى را نيز بر مدّعاى خويش ذكر نموده‌اند كه لازم است همه آن‌ها ذكر و بررسى گردد .\r\nصاحب جواهر رحمه الله فرموده است : كسانى كه در جواز اجراى حدود در زمان غيبت ترديد و وسوسه مىكنند ، طعم فقه را نچشيده‌اند و از رموز فقه آگاه نيستند ؛ و اين مسأله از واضحاتى است كه احتياج به ادلّه ندارد . با اين وجود ، براى اين نظريه به ده دليل استدلال شده است ، كه در ادامه به بررسى آن‌ها مىپردازيم .\r\nدليل اوّل : اجماع\r\nشهرت و بلكه اجماع فقها بر جواز اجراى حدود در زمان غيبت است . در مطالب پيشين كلمات فقها را مورد بررسى قرار داديم و روشن نموديم بسيارى از فقها به جواز تصريح\r\n\r\n\r\n","description":"","footnote":"\r\n( 1 ) . جهت تحقيق در بحث خطابات قانونيه و عامه كه از مهم‌ترين ابتكارات اصولى امام خمينى قدس سره است و در تمام مباحث فقه از ابتدا تا انتها مؤثر است ، مراجعه شود به بحث‌هاى خارج فقه نويسنده ، سال تحصيلى 90 - 89 از شمارهء 93 تا 106 كه در پايگاه اطلاع‌رسانى نويسنده نيز موجود است .\r\n","page_name":" 33 ","page_number":33},
  {"content":"\r\n\r\nنموده‌اند ؛ و اگر از برخى عبارات شيخ طوسى و ابن ادريس رحمهما الله مخالفتى استفاده شود ، ليكن از برخى ديگر از كتب مرحوم شيخ و عبارت‌هاى ديگرى از ابن ادريس رحمه الله قول به جواز استفاده مىشود . بنابراين ، مىتوان اجماع قدما بر اين نظر را پذيرفت .\r\nصاحب جواهر رحمه الله مىنويسد : « بل لا أجد فيه خلافاً إلّاما يحكى عن ظاهر ابني زهرة وادريس و لم نتحقّقه بل لعلّ المتحقّق خلافه ، إذ قد سمعت سابقاً معقد إجماع الثّاني منهما الّذي يمكن إندراج الفقيه في الحكّام عنهم . . . كما أنّ ما في التنقيح من الحكاية عن سلّار أنّه جوّز الإقامة ما لم يكن قتلًا أو جرحاً كذلك أيضاً » . « 1 » يعنى : در جواز اجراى حدود در زمان غيبت ، مخالفى را در بين فقها نيافتم ، مگر آن‌چه از ظاهر عبارت ابن‌زهره و ابن ادريس حكايت شده است ؛ و تحقيق آن است كه از عبارت اين دو نيز مخالفت استفاده نمىشود ؛ زيرا ، در معقد اجماع ابن ادريس كه ادّعا نمود مخاطب در آيات جميع حكّام است ، فقها نيز داخل هستند .\r\nمطلبى را كه مىتوان اضافه نمود ، اين است كه تمامى معتقدين به جواز قضاوت و حكم در زمان غيبت ، بايد ملتزم به جواز اجراى حدود باشند ؛ و ما از آن به اجماع ضمنى يا تقديرى تعبير مىكنيم . به عبارت ديگر ، در واقع و در تقدير و در ضمن اجماع بر جواز قضاوت و حكم ، چنين اجماعى نيز وجود دارد .\r\nدليل دوم : مقبولهء عمر بن حنظله\r\nمقبوله عمر بن حنظله دليل دوّم بر اين مدّعا است . صاحب جواهر رحمه الله به اين دليل براى جواز اقامه حدود در زمان غيبت استدلال نموده ، و اقامه حدّ را از مصاديق كلمه حكم موجود در اين روايت قرار داده ، و فرموده است : مراد از حكم ، مجرّد حكم بدون انفاذ نيست ؛ بلكه انفاذ نيز اراده شده كه در آن اقامه و اجرا موجود است . « 2 » روايت را مشايخ ثلاث ( كلينى ، صدوق ، شيخ طوسى رحمهم الله ) در كتب خودشان ذكر نموده‌اند . مرحوم كلينى در كتاب العقل و الجهل باب اختلاف الحديث « 3 » و در باب كراهت\r\n\r\n\r\n","description":"","footnote":"\r\n( 1 ) . جواهر الكلام فى شرح شرائع الاسلام ، ج 21 ، ص 394 .\r\n( 2 ) . همان ، ج 21 ، ص 393 .\r\n( 3 ) . الكافى ، ج 1 ، ص 67 .\r\n","page_name":" 34 ","page_number":34},
  {"content":"\r\n\r\nرجوع و مرافعه به قضات جور در كتاب القضاء در فروع كافى « 1 » نقل نموده است ؛ و نيز شيخ صدوق رحمه الله در باب اتّفاق بر عدلين در حكم در ابواب قضايا و احكام من لا يحضره الفقيه ، « 2 » و شيخ طوسى رحمه الله در كتاب القضايا و الأحكام « 3 » اين روايت را ذكر نموده‌اند .\r\nحديث بر حسب آن‌چه كه در كتاب كافى آمده ، چنين است : « مُحَمَّدِ بنِ يَعقُوب عَن مُحَمَّدِ بْنِ يَحْيَى عَنْ مُحَمَّدِ بْنِ الْحُسَيْنِ عَنْ مُحَمَّدِ بْنِ عِيسَى عَنْ صَفْوَانَ بْنِ يَحْيَى عَنْ دَاوُدَ بْنِ الْحُصَيْنِ عَنْ عُمَرَ بْنِ حَنْظَلَةَ قَالَ سَأَلْتُ أَبَا عَبْدِ اللَّهِ عليه السلام عَنْ رَجُلَيْنِ مِنْ أَصْحَابِنَا بَيْنَهُمَا مُنَازَعَةٌ فِي دَيْنٍ أَوْ مِيرَاثٍ فَتَحَاكَمَا إِلَى السُّلْطَانِ وَ إِلَى الْقُضَاةِ أَ يَحِلُّ ذَلِكَ قَالَ مَنْ تَحَاكَمَ إِلَيْهِمْ فِي حَقٍّ أَوْ بَاطِلٍ فَإِنَّمَا تَحَاكَمَ إِلَى الطَّاغُوتِ وَ مَا يَحْكُمُ لَهُ فَإِنَّمَا يَأْخُذُ سُحْتاً وَ إِنْ كَانَ حَقّاً ثَابِتاً لِأَنَّهُ أَخَذَهُ بِحُكْمِ الطَّاغُوتِ وَ قَدْ أَمَرَ اللَّهُ أَنْ يُكْفَرَ بِهِ قَالَ اللَّهُ تَعَالَى يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ قُلْتُ فَكَيْفَ يَصْنَعَانِ قَالَ يَنْظُرَانِ إِلَى مَنْ كَانَ مِنْكُمْ مِمَّنْ قَدْ رَوَى حَدِيثَنَا وَ نَظَرَ فِي حَلَالِنَا وَ حَرَامِنَا وَ عَرَفَ أَحْكَامَنَا فَلْيَرْضَوْا بِهِ حَكَماً فَإِنِّي قَدْ جَعَلْتُهُ عَلَيْكُمْ حَاكِماً فَإِذَا حَكَمَ بِحُكْمِنَا فَلَمْ يَقْبَلْهُ مِنْهُ فَإِنَّمَا اسْتَخَفَّ بِحُكْمِ اللَّهِ وَ عَلَيْنَا رَدَّ وَ الرَّادُّ عَلَيْنَا الرَّادُّ عَلَى اللَّهِ وَ هُوَ عَلَى حَدِّ الشِّرْكِ بِاللَّهِ قُلْتُ فَإِنْ كَانَ كُلُّ رَجُلٍ اخْتَارَ رَجُلًا مِنْ أَصْحَابِنَا فَرَضِيَا أَنْ يَكُونَا النَّاظِرَيْنِ فِي حَقِّهِمَا وَ اخْتَلَفَا فِيمَا حَكَمَا وَ كِلَاهُمَا اخْتَلَفَا فِي حَدِيثِكُمْ ؟ قَالَ الْحُكْمُ مَا حَكَمَ بِهِ أَعْدَلُهُمَا وَ أَفْقَهُهُمَا وَ أَصْدَقُهُمَا فِي الْحَدِيثِ وَ أَوْرَعُهُمَا وَ لا يُلْتَفَتُ إِلَى مَا يَحْكُمُ بِهِ الآْخَرُ قَالَ قُلْتُ فَإِنَّهُمَا عَدْلَانِ مَرْضِيَّانِ عِنْدَ أَصْحَابِنَا لَا يُفَضَّلُ وَاحِدٌ مِنْهُمَا عَلَى الآْخَرِ قَالَ فَقَالَ يُنْظَرُ إِلَى مَا كَانَ مِنْ رِوَايَتِهِمْ عَنَّا فِي ذَلِكَ الَّذِي حَكَمَا بِهِ الْمُجْمَعُ عَلَيْهِ مِنْ أَصْحَابِكَ فَيُؤْخَذُ بِهِ مِنْ حُكْمِنَا وَ يُتْرَكُ الشَّاذُّ الَّذِي لَيْسَ بِمَشْهُورٍ عِنْدَ أَصْحَابِكَ فَإِنَّ الْمُجْمَعَ عَلَيْهِ لَا رَيْبَ فِيه » .\r\n\r\n\r\n","description":"","footnote":"\r\n( 1 ) . فروع الكافى ، ج 7 ، ص 412 .\r\n( 2 ) . من لا يحضره الفقيه ، ج 3 ، ص 5 .\r\n( 3 ) . تهذيب الأحكام ، ج 6 ، ص 301 .\r\n","page_name":" 35 ","page_number":35},
  {"content":"\r\n\r\nبررسى سند حديث\r\nبرخى اين روايت را صحيحه ، عدّه‌اى موثّقه ، تعدادى حسنه ، برخى حسن كالموثّق و بعضى نيز ضعيف دانسته‌اند . لذا ، بايد سند آن را به نحو اجمال بررسى نمائيم :\r\n« محمّد بن يحيى العطار و محمّد بن الحسين » مورد توثيق هستند ؛ و در وثاقت اين دو بحثى نيست . « صفوان بن يحيى » نيز مورد وثوق است ؛ و از « صفوان بن مهران » در جلالت و وثاقت مهم‌تر است ؛ چرا كه از اصحاب اجماع است . امّا « محمّد بن عيسى » چنان‌چه مقصود « محمّد بن عيسى الاشعرى » باشد ، از عبارت نجاشى و علّامه رحمهما الله استفاده مىشود كه موثّق است و بزرگانى مانند مرحوم شهيد ثانى در مسالك تصريح به توثيق وى نموده‌اند ؛ « 1 » امّا اگر مراد « محمّد بن عيسى بن عبيد بن يقطين » باشد ، برخى مانند شيخ صدوق ، استاد وى ابن وليد ، شيخ طوسى و محقّق حلّى رحمهم الله او را تضعيف نموده‌اند . مرحوم شيخ طوسى در الفهرست آورده است : « محمّد بن عيسى بن عبيد اليقطينى ضعيف » ؛ « 2 » و در مقابل ، بزرگانى از رجاليين مانند كشّى رحمه الله در رجال و نجاشى رحمه الله و مرحوم علّامه در خلاصه و نيز در كتاب‌هاى فقهى خود و مرحوم ميرداماد در رواشح و مجلسى رحمه الله در وجيزه او را توثيق نموده‌اند ؛ چون منشأ تضعيف كنندگان ، كلامى است كه از ابن وليد رسيده است ، امّا اين كلام بر ضعف وى دلالت ندارد ؛ « 3 » بلكه دلالت دارد آن‌چه محمّد بن عيسى بن عبيد از كتب يونس نقل مىكند ، قابل اعتماد نيست . علّت اين امر آن است كه ابن وليد در اجازه روايت ، لازم مىدانست كه شيخ اجازه تمام كتاب را بر شاگرد خود قرائت كند و او نيز بفهمد . در زمان يونس ، محمد بن عيسى سنّ كمى داشته است ؛ لذا ، اجازه يونس نسبت به او اعتبارى ندارد . در هر صورت ، توثيق كنندگان به مراتب بيش‌تر و آشناتر به رجال هستند ، و كلام تضعيف‌كنندگان در مقابل آن ، خصوصاً با توضيحى كه داده شد ، اعتبارى ندارد . بنابراين « محمّد بن عيسى » چه مراد اشعرى باشد و چه عبيد بن يقطينى ، هر دو ثقه هستند .\r\n\r\n\r\n","description":"","footnote":"\r\n( 1 ) . مسالك الأفهام ، ج 12 ، ص 31 .\r\n( 2 ) . الفهرست ، ص 140 ، رقم 601 .\r\n( 3 ) . در رابطه با وثاقت و عدم وثاقت « محمد بن عيسى بن عبيد يقطينى » تحقيق مفصلى از سوى نويسنده در جلسهء 73 درس‌خارج فقه به تاريخ 11 / 12 / 1389 ارائه گرديده است كه علاقمندان مىتوانند به پايگاه اطلاع‌رسانى . . مراجعه كرده و مطالب فوق را دريافت دارند .\r\n","page_name":" 36 ","page_number":36},
  {"content":"\r\n\r\nو امّا « داود بن حصين » ، نجاشى رحمه الله او را توثيق نموده ، و آورده است : « داود بن حصين الأسدي مولاهم كوفي ثقة » ؛ « 1 » امّا شيخ طوسى رحمه الله در رجال ضمن بيان اصحاب امام صادق عليه السلام نه مدحى براى او دارد و نه قدحى ؛ ليكن به هنگام ذكر اصحاب امام كاظم عليه السلام تصريح مىكند كه او واقفى است و مىنويسد : « داود بن الحصين واقفي » « 2 » . همين‌طور مرحوم علّامه در خلاصه نسبت به او توقف نموده و مىنويسد : « الأقوى عندي التوقّف في روايته » . « 3 » منشأ كلام مرحوم علّامه ، كلام شيخ رحمه الله است ؛ امّا چون در تقابل كلام شيخ و نجاشى ، كلام نجاشى مقدّم است ، لذا بايد كلام او را اخذ نمائيم . علاوه آن‌كه واقفى بودن منافاتى با ثقه بودن ندارد . بنابراين ، ظاهر ، وثاقت « داود بن الحصين » است .\r\nامّا « عمر به حنظله » ، شيخ طوسى رحمه الله در رجال در يك مورد او را از اصحاب امام باقر عليه السلام و در مورد ديگر از صاحب امام صادق عليه السلام شمرده است ؛ و آن را با لفظ « عمرو » يعنى با حرف واو آورده ، و نسبت به او مدح يا ذمّى نياورده است ؛ و نجاشى و علّامه رحمهما الله از او نامى نبرده‌اند . خلاصه آن‌كه در اصول رجاليه توثيقى ندارد . آرى ، شهيد ثانى رحمه الله در الرعاية او را توثيق نموده است ؛ و نيز از برخى روايات مىتوان وثاقت او را استفاده نمود :\r\nالف : در باب وقت نماز ظهر و عصر در كتاب كافى ، از امام صادق عليه السلام نسبت به عمر بن حنظله نقل شده است كه : « إذن لا يكذب علينا » . « 4 » اين تعبير به وضوح دلالت بر وثاقت وى دارد . آرى ، در سند اين روايت « يزيد بن خليفه » وجود دارد كه توثيق ندارد . شيخ حسن فرزند شهيد ثانى رحمهما الله در كتاب منتقى الجمان از والد خودش نقل مىكند : « ووجدت بخطّه - رحمه اللَّه - في بعض مفردات فوائده ما صورته : عمر بن حنظله غير مذكور بجرح ولا تعديل و لكن الأقوى أنّه ثقة لقول الصادق عليه السلام في حديث الوقت : إذا لا يكذب علينا والحال أنّ الحديث الّذي أشار إليه ضعيف الطريق فتعلّقه به في هذا الحكم مع ما علم من انفراده به غريب » . « 5 » آرى ، اگر روايت صفوان - كه از اصحاب اجماع است - از يزيد بن خليفه را كافى\r\n\r\n\r\n","description":"","footnote":"\r\n( 1 ) . رجال النجاشى ، ص 159 ، رقم 421 .\r\n( 2 ) . رجال الطوسى ، ص 190 ، رقم 14 .\r\n( 3 ) . الخلاصة ، ص 221 .\r\n( 4 ) . الكافى ، ج 3 ، ص 275 .\r\n( 5 ) . منتقى الجمان ، ج 1 ، ص 19 .\r\n","page_name":" 37 ","page_number":37},
  {"content":"\r\n\r\nدر توثيق بدانيم ، مىتوانيم او را نيز توثيق كنيم .\r\nب : در روايت ديگرى كه در تهذيب نقل شده است ، حضرت به وى فرمودند : « أنت رسولي إليهم » ؛ « 1 » و از اين روايت ، وثاقت عمر بن حنظله به خوبى استفاده مىشود .\r\nج : كلينى در كتاب كافى آورده است : امام صادق عليه السلام به عمر بن حنظله فرمودند : « يا عمر لا تحملوا على شيعتنا وارفقوا بهم فإنّ الناس لايحتملون ما تحملون » ؛ « 2 » از اين روايت مرتبهء اعتقادى عمر بن حنظله نزد امام صادق عليه السلام استفاده مىشود .\r\nعلاوه بر اين امور ، همين كه اجلّاى روات مانند زراره ، ابن ابى عمير و نظير او از وى روايت مىكنند ، در وثاقت او كفايت دارد . امام خمينى رضوان اللَّه عليه در كتاب البيع آورده‌اند : « مع أنّ الشواهد الكثيرة المذكورة في محلّها لو لم تدلّ على وثاقته فلا أقلّ من دلالتها على حسنه » . « 3 » صاحب مشارع الأحكام في تحقيق مسائل الحلال والحرام نيز از اين روايت به حسنه تعبير نموده است .\r\nنتيجه آن‌كه اين روايت از جهت سند معتبر است و عنوان موثّقه و يا حسنه را دارد ؛ و برخى مانند صاحب الفوائد المدنية والشواهد المكية « 4 » از آن به صحيحه تعبير نموده است .\r\nبه هرحال ، بسيارى از بزرگان مانند شيخ انصارى و نائينى رحمهما الله در المكاسب والبيع و در منية الطالب و محقّق اصفهانى قدس سره در بحوث في الاصول و حاشيه مكاسب ، اين روايت را مقبوله مىدانند . مرحوم مجلسى در روضة المتّقين مىنويسد : « كما يفهم من مقبولة عمر بن حنظلة الّتي عليها مدار العلماء في الفتوى والحكم » ؛ « 5 » محقّق خوانسارى رحمه الله نيز در مشارق\r\n\r\n\r\n","description":"","footnote":"\r\n( 1 ) . تهذيب الأحكام ، ج 3 ، ص 16 .\r\n( 2 ) . فروع الكافى ، ج 8 ، ص 275 .\r\n( 3 ) . كتاب البيع ، ج 2 ، ص 638 .\r\n( 4 ) . الفوائد المدنية والشواهد المكية ، ص 303 .\r\n( 5 ) . روضة المتّقين فى شرح من لا يحضره الفقيه ، ج 1 ، ص 20 .\r\n","page_name":" 38 ","page_number":38},
  {"content":"\r\n\r\nالشموس مىنويسد : « ثمّ هذه الرواية معمول عليها بين الأصحاب عملًا ظاهراً و قبول الخبر بين الأصحاب مع عدم الرادّ له يخرجه إلى كونه حجة فلا يعتدّ إذن بمخالف فيه » . « 1 » مرحوم ميرزاى قمى نيز در مسأله وجوب اخذ جزيه در زمان غيبت به همين مقبوله تمسّك نموده و فرموده است : « فهو أمّا الفقيه العادل النائب عنه بالأدلّة مثل مقبولة عمر بن حنظله » . « 2 » بنابراين ، مىتوان گفت : بسيارى از بزرگان و اجلّا از اين روايت به مقبوله تعبير نموده‌اند . آرى ، مرحوم محقّق خوئى در برخى از كتب در اين‌كه اصحاب اين روايت را تلقّى به قبول كرده باشند ، ترديد دارند ؛ امّا همان‌طور كه ذكر شد ، متقدّمين و متأخّرين بر طبق اين روايت عمل نموده‌اند و حتّى در كتاب فقه الرضا از اين روايت به مقبوله تعبير شده است . علاوه بر همه اين جهات ، مضمون روايت ، وثوق به صدور را ايجاد مىكند .\r\nبيان استدلال به روايت\r\nاز اين حديث شريف برخى منصب و مشروعيّت قضا در هنگام ترافع و منازعه و پذيرفتن شخصى به عنوان حَكَم را استفاده نموده‌اند ؛ و به تعبير ديگر ، مشروعيت حكم و قضا در هنگام مرافعه به حاكم استفاده مىشود ؛ و گروه دوم ، مشروعيّت قضا و افتا را به نحو كلّى اعم از اين‌كه ترافع باشد يا نباشد ، استفاده نموده‌اند ؛ و گروه سوم ، علاوه بر جعل منصب قضا و افتا ، از اين روايت جعل ولايت عام براى فقها در زمان غيبت را استفاده نموده‌اند .\r\nاز گروه اوّل مىتوان به مرحوم محقّق خوئى اشاره نمود . ايشان در المستند في شرح العروة الوثقى در كتاب الصوم فرموده‌اند :\r\n« و غير خفى أن المقبولة وإن كانت واضحة الدلالة على نصب القاضي ابتداء ولزوم اتباعه في قضائه حيث أن قوله عليه السلام : « فليرضوا به حكماً » بعد قوله : « ينظران من كان منكم الخ » كالصريح فى أنهم ملزمون بالرضا به حكماً باعتبار أنّه عليه السلام قد جعله حاكماً عليهم بمقتضى قوله عليه السلام : « فإنّى قد جعلته حاكماً » الذي هو بمثابة التعليل للإلزام المذكور .\r\nألا أنّ النصب المزبور خاص بمورد التنازع والترافع المذكور في صدر الحديث ، بلا فرق بين الهلال وغيره كما لو استأجر داراً ، أو تمتع بامرأة إلى شهر فاختلفا فى انقضاء الشهر\r\n\r\n\r\n","description":"","footnote":"\r\n( 1 ) . مشارق الشموس ، ج 3 ، ص 210 .\r\n( 2 ) . رسائل الميرزا القمى ، ج 1 ، ص 258 .\r\n","page_name":" 39 ","page_number":39},
  {"content":"\r\n\r\nبرؤية الهلال وعدمه ، فترافعا عند الحاكم وقضى بالهلال ، فإن حكمه حينئذٍ نافذ بلاإشكال .\r\nوأمّا نفوذ حكمه حتّى فى غير مورد الترافع كما لو شككنا أنّ هذه الليلة أوّل رمضان ليجب الصوم أو أوّل شوال ليحرم من غير أيتنازع وتخاصم . فلا تدلّ المقبولة على نفوذ حكم الحاكم حينئذٍ إلّابعد ضم مقدمة ثانية : وهي إنّ وظيفة القضاة لم تكن مقصورة على ختم المنازعات فحسب ، بل كان المتعارف والمتداول لدي قضاة العامة التدخل في جميع الشؤون التي تبتلي على طبق قضائهم في جميع البلدان الإسلامية . فإذا كانوا يتدخلون فيه بلا ريب ، وكان الناس يعملون على طبق قضائهم في جميع البلدان الإسلامية : فإذا كان هذا من شؤون القضاء عند العامة ، وثبت إنّ الإمام عليه السلام نصب شخصاً قاضياً فجميع تلك المناصب تثبت له بطبيعة الحال فلهذا القاضى ما لقضاة العامة ، ومنه الحكم فى الهلال ، كما هو المتعارف فى زماننا هذا تبعاً للأزمنة السابقة لما بين الأمرين من الملازمة الخارجية حسبما عرفت .\r\nولكنّك خبير بأن هذه المقدّمة أيضاً غير بينة ولا مبينة لعدم كونها من الواضحات الوجدانيات ، فإن مجرّد تصدّى قضاة العامة لأمر الهلال خارجاً لا يكشف عن كونه من وظائف القضاء في الشريعة المقدسة ، حتّى يدلّ نصب أحد قاضياً على كون حكمه فى الهلال ماضياً بدلالة الالتزامية ، ولعلّهم ابتدعوا هذا المنصب لأنفسهم كسائر بدعهم ، فلا يصحّ الاحتجاج بعملهم بوجه بعد أن كانت الملازمة المزبورة خارجية محضة و لم يثبت كونها شرعية » .\r\n« مقبوله دلالت واضحى بر نصب قاضى و لزوم تبعيّت او در مورد تنازع و ترافع دارد ؛ و از آن ، نفوذ حكم حاكم در مرافعه استفاده مىشود ؛ مثلًا اگر كسى خانه خودش را تا يك ماه اجاره دهد و سپس بين موجر و مستأجر در تمام شدن مدّت اجاره اختلاف شود ، و حاكم شرع حكم به رويت هلال و انقضاى ماه قبل كند ، در اين صورت ، اين حكم نافذ است . امّا در غير مورد ترافع ، از روايت نفوذ حكم حاكم استفاده نمىشود . آرى ، اگر بپذيريم وظيفه قضات منحصر به مورد مرافعه نيست ، بلكه متعارف و متداول نزد قضات عامّه تدخّل در جميع شوؤنى است كه امور مردم بر آن مبتنى است و از اين جهت قضات عامه در امر هلال دخالت مىنمودند و مردم هم بر طبق قضاوت آنان عمل مىكردند . سپس فرموده‌اند : اين مطلب باطل است ؛ و اگر قضات عامه متصدى امر هلال بوده‌اند ، اين كشف نمىكند كه اين امر از وظايف قضا در شريعت اسلام است و شايد آن‌ها بدعتى در اين امر گذاشته‌اند . و\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسپس در آخر فرموده‌اند : « ملخّص الكلام في المقام أنّ إعطاء الإمام عليه السلام منصب القضاء للعلماء أو لغيرهم لم يثبت بأيّ دليل لفظي معتبر ليتمسّك بإطلاقه » ، و در ادامه مسأله قضاوت را به عنوان واجب كفائى و از امورى كه حفظ نظام بر آن متوقّف است ، دانسته‌اند ؛ و قدر متيقّن را فقيه و مجتهد قرار داده‌اند . « 1 » مناقشه در اين نظريه : مرحوم محقّق خوئى قدس سره گرچه از مقبوله عمر بن حنظله ولايت در قضا به نحو مطلق ، و ولايت عام را استفاده نمىكنند ، لكن هر دو عنوان را از جهت امور حسبيه پذيرفته‌اند ؛ امّا با قطع نظر از اين مطلب ، بر اين نظريه اشكال و مناقشه است .\r\nزيرا : اولًا : از واضحات نزد فقها آن است كه مورد نمىتواند مخصّص باشد . در اين روايت ، گرچه مورد سؤال مسأله تنازع و مرافعه است ، امّا در جواب ، جعل منصب حكم و قضاوت به نحو عام ذكر شده است و مورد سؤال نمىتواند كلّيت و عموم جواب را تخصيص و يا تقييد بزند .\r\nثانياً : آن‌چه در جواب امام عليه السلام مورد انكار شديد قرار گرفته ، آن است كه حكمى كه از طرف طاغوت صادر شود ، باطل و غير قابل اخذ است ؛ و حكم بايد از ناحيه كسانى باشد كه متّصف به صفاتى هستند كه در اين روايت ذكر شده است . و در اين امر ، مرافعه و تنازع هيچ خصوصيّتى ندارد .\r\nثالثاً : از جواب امام عليه السلام استفاده مىشود كه مورد سؤال از مصاديق لزوم رجوع به كسانى است كه آگاهى كامل به حلال و حرام داشته ، و فقاهت و اجتهاد دارند ؛ و در حقيقت ، صفاتى كه در روايت ذكر شده ، همگى شرايط يك مجتهد و فقيه است . شهيد اوّل رحمه الله در كتاب ذكرى « 2 » سيزده شرط را براى فقيه از اين روايت استفاده نموده است ، كه عبارتند از :\r\n1 - بايد مؤمن باشد . تعبير به « من كان منكم » خطاب مربوط به شيعه دوازده امامى است ؛ و حتّى زيديه يا اسماعيليه و ساير فرق هم نمىتوانند متصدّى قضاوت شوند . 2 - عدالت .\r\n3 - علم به كتاب الهى ، يعنى قرآن . 4 - علم به سنّت پيامبر صلى الله عليه و آله و ائمّه معصومين عليهم السلام . 5 - علم به اجماع . 6 - آشنايى به علم كلام . 7 - آشنايى به علم اصول فقه . 8 - آشنايى به لغت و\r\n\r\n\r\n","description":"","footnote":"\r\n( 1 ) . المستند فى شرح العروة الوثقى ، كتاب الصوم ، ج 2 ، ص 88 .\r\n( 2 ) . ذكرى الشيعة ، ج 1 ، ص 42 .\r\n","page_name":" 41 ","page_number":41},
  {"content":"\r\n\r\nنحو ، صرف و منطق . 9 - آشنايى به ناسخ ، منسوخ ، محكم ، متشابه ، ظاهر و مؤوّل . 10 - علم به جرح و تعديل ، و در اين امر شهادت اوّلين و قدما كافى است . 11 - علم به مقتضاى لفظ از حيث لغت و عرف و شرع . 12 - فهم معنى ، هنگامى كه لفظ مجرّد از قرينه است و هنگامى كه لفظ همراه با قرينه است . 13 - نسيان نداشته باشد ؛ و حفظ او غالب بر نسيان و فراموشى باشد .\r\nچنين شخصى مىتواند مصدر براى قضاوت و حكم باشد ؛ و هيچ خصوصيّتى براى مرافعه و تنازع نيست .\r\nرابعاً : در استخفاف به حكم خدا فرقى نمىكند كه تنازع وجود داشته باشد و يا تنازعى نباشد .\r\nخامساً : از اين حديث استفاده مىشود مراجعه به حاكم طاغوت در همهء زمان‌ها مورد نهى و تحريم قرار گرفته است - همان‌طور كه از آيهء شريفه همين مطلب استفاده مىشود - و چنان‌چه مراجعه به طاغوت در همهء زمان‌ها مورد تحريم قرار گيرد ، لازم است نسبت به همهء زمان‌ها جايگزين مناسبى انديشه شود كه عنوان طاغوت را نداشته باشد .\r\nدر هر صورت ، ترديدى نيست كه از تعابير وارد در اين روايت و از مجموع جواب يك عنوان عامى استفاده مىشود كه در آن تنازع و مرافعه هيچ خصوصيّتى ندارد . مرحوم آيت‌اللَّه شيخ مرتضى حائرى قدس سره در شرح عروه آورده است : « إنّ الإرجاع إلى العارفين بالأحكام وإن كان في مورد المخاصمة إلّاأنّ الظاهر أنّ المورد من باب الاحتياج إلى رأى العالم وليس موجباً للإختصاص وليس الحكم المفروض في هذه الروايات منحصراً بالاختلاف في الموضوعات حتّى يقال بالاختصاص من تلك الجهة . . . إطلاق التعليل الوارد . . . فإنّ مقتضاه جعل العارف بالأحكام قاضياً وحاكماً مطلقاً من غير فرق بين صورة المخاصمة و غيرها » . « 1 » ايشان بر خلاف محقّق خوئى رحمه الله از اين روايت استفاده نموده‌اند : شخص عارف به احكام عنوان قاضى و حاكم را دارد و فرقى بين تنازع و مرافعه به او و غير آن نيست .\r\n\r\n\r\n","description":"","footnote":"\r\n( 1 ) . شرح العروة الوثقى ، ج 1 ، ص 43 .\r\n","page_name":" 42 ","page_number":42},
  {"content":"\r\n\r\nاز گروه دوّم نيز مىتوان از صاحب العناوين الفقهيه نام برد . ايشان مىنويسد : « وهذه الأخبار ( مقبولة عمر بن حنظلة ومشهورة أبي خديجة ) أيضاً لا تقتضى الولاية إلّافي الفتوى والقضاء ولا تدلّ على كونه ولياً مطلقاً له التصرّف كيف شاء . نعم تدلّان على اعتبار حكمهم وفتواهم كما استدلّ بهما الأصحاب مع ما فيهما من البحث والإشكال » . « 1 » ايشان از روايت عمر بن حنظله فقط حجيّت فتوا و قضاوت اعم از اين‌كه مرافعه‌اى باشد يا نباشد را استفاده نموده است .\r\nمرحوم كاشف الغطاء اين مطلب را ردّ نموده است ، و مىگويد : « لأنّ تسليم منصب القضاء والافتاء ممّا يؤذن بتبعية المناصب بطريق أولى و ما ورد في نصب الأئمّة عليهم السلام بعض أصحابهم قيماً على أموال الأيتام دليل على جواز الولاية في غيرها لأنّ وليّ المال يتولّى غيره . . . على أنّ مقبولة عمر عامّة للترافع وغيره لقوله عليه السلام فاجعلوه حاكماً » . « 2 » كاشف الغطاء رحمه الله معتقد است : اگر شارع مقدّس براى فقيه منصب افتا و قضاوت را جعل نموده باشد ، بايد به طريق اولى ولايت بر امور ديگر را هم داشته باشد . يعنى به طريق اولى بايد بتواند در امور ديگر هم تصرّف بنمايند .\r\nبه نظر مىرسد اولويتى وجود ندارد ؛ بلكه بايد ديد آيا از تعليل و تعابير وارد در مقبوله عمر بن حنظله علاوه بر جعل منصب قضاوت ، يك ولايت كلّى و مطلق كه فقيه بتواند در همه امور مردم تصرّف كند ، استفاده مىشود يا خير ؟\r\nمرحوم آيت‌اللَّه آقاى شيخ مرتضى حائرى قدس سره ، در مباحث خمس ، اين مطلب كه از روايت عمر بن حنظله ، سلطنت و ولايت بر جميع امور مسلمين - از امور قضائى و غير آن - استفاده مىشود را مورد اشكال قرار داده ، و فرموده‌اند : « لا يستفاد قطعاً من تلك الرواية الشريفة الولاية المطلقة لهم كولاية الناس على أموالهم وأنفسهم فيكشف بتلك الولاية أنّ اللَّه تعالى والإمام راضيان بتصرّفاتهم على وفق ما يظنّون من المصلحة في الأموال كولاية الأب والجدّ على أموال الصغار وهذا لأمرين : أحدهما قوله عليه السلام : فإذا حكم بحكمنا . . . فحرمة الردّ\r\n\r\n\r\n","description":"","footnote":"\r\n( 1 ) . العناوين الفقهية ، ج 2 ، ص 570 .\r\n( 2 ) . أنوار الفقاهة ، كتاب النكاح ، ص 26 .\r\n","page_name":" 43 ","page_number":43},
  {"content":"\r\n\r\nمتوقّفة على أن يكون حكمه على طبق حكم الإمام عليه السلام . ثانيهما : أنّ موضوع جعل الحكومة هو معرفة حلالهم وحرامهم ، لا عدالتهم و كفايتهم حتّى يصلح لجعل الحكومة » . « 1 » ايشان معتقدند از اين روايت ولايت عام استفاده نمىشود و دو قرينه و شاهد اقامه مىكنند . اوّل اين‌كه تعبير « إذا حكم بحكمنا » قرينه است بر اين‌كه او ولايت كلى به هر صورتى كه بخواهد تصرّف كند ، ندارد ؛ بلكه اگر بر طبق حكم ما حكم كند ، ردّ او حرام است . پس ، در مواردى كه بر طبق حكم ما حكم نكند ، ردّ او اشكالى ندارد . دوّم اين‌كه :\r\nموضوع جعل حكومت معرفت حلال و حرام است ؛ و عدالت و كفايت آنان نقشى در اين امر ندارد .\r\nاشكال فرمايش مرحوم حائرى : اولًا : اين كلام ايشان با آن‌چه در شرح عروه آورده‌اند ، مخالف است ؛ و مطلب صحيح ، همان است كه در شرح عروه آورده‌اند . مبنى بر آن‌كه از تعليل « قد جعلته عليكم حاكماً » استفاده ولايت مطلقه مىشود .\r\nثانياً : هيچ‌كدام از اين دو شاهد نمىتواند مدّعاى ايشان را اثبات كند . زيرا ، كسانى كه معتقدند ولايت عام براى فقيه وجود دارد و اختصاص به قضاوت ندارد ، معتقدند حكم فقيه در هر موردى حكم امام عليه السلام است ؛ به اين معنى كه لزوم تبعيّت دارد . و به عبارت ديگر ، تعبيرات موجود در اين روايت دلالت دارد اگر فقيه و حاكم بر حسب ظاهر برطبق موازين ما حكم كند ، بايد تبعيّت شود ؛ هرچند نتيجه مطابق با نظر ائمّه معصومين عليهم السلام نباشد . امّا همين مقدار كه در چارچوب و بر طبق معيارهاى ائمّه معصومين عليهم السلام حكم كند ، بايد از آن حكم تبعيّت شود ؛ و به عبارت سوم ، امام عليه السلام در اين روايت صحّت واقعى حكم و قضاوت فقيه را مورد نظر قرار نداده‌اند ؛ بلكه صحّت ظاهرى و لزوم تبعيّت را مورد توجّه قرار داده‌اند ؛ و قائلين به ولايت عامه هيچ‌گاه ادّعاى صحّت واقعى ندارند .\r\nاز ميان گروه سوم مىتوان از مرحوم كاشف الغطاء و امام خمينى رحمهما الله ياد كرد . مرحوم امام خمينى در كتاب الاجتهاد والتقليد در استدلال به مقبوله عمر بن حنظله مىنويسد :\r\n« وممّا يدلّ على أنّ القضاء بل مطلق الحكومة للفقيه مقبولة عمر بن حنظلة وهي مع\r\n\r\n\r\n","description":"","footnote":"\r\n( 1 ) . كتاب الخمس ، صص 834 و 835 .\r\n","page_name":" 44 ","page_number":44},
  {"content":"\r\n\r\nاشتهارها بين الأصحاب والتعويل عليها في مباحث القضاء مجبورة من حيث السند ولا إشكال في دلالتها » « 1 » و در ادامه ، از سه تعبير وارد در اين روايت شرط فقاهت و اجتهاد را براى حاكم و ولىّ استفاده نموده‌اند ، و نسبت به آيه‌اى كه در اين روايت به آن اشاره شده است ، توجّه عميقى نموده و فرموده‌اند : مراد از امانات در آيهء « إِنَّ اللَّهَ يَأْمُرُكُمْ أَن تُؤَدُّواْ الْأَمنتِ إِلَى أَهْلِهَا » « 2 » هم امانت خلقى است ( يعنى مال مردم ) و هم امانت خالقى ( يعنى احكام شرعى ) است و مقصود از ردّ امانت آن است كه احكام الهى را آن‌طور كه هست اجرا كنند ؛ و نيز نسبت به آيهء شريفه « وَإِذَا حَكَمْتُم بَيْنَ النَّاسِ أَن تَحْكُمُواْ بِالْعَدْلِ » فرموده‌اند :\r\nمراد از حكم در اين آيه ، قضاوت نيست ؛ بلكه مراد حكومت است . آيه خطاب به كسانى است كه زمام امور مردم را به دست مىگيرند و خطاب به قضات نيست . قضاوت يكى از رشته‌ها و فروعات حكومت است . طبق اين آيه شريفه بايد هر امرى از امور حكومت بر موازين عدالت باشد ؛ همه شؤون حكومت اعمّ از قضاوت و جعل قوانين و اجراى آن‌ها بايد بر اساس عدالت باشد .\r\nنتيجه آن است كه از مقبوله عمر بن حنظله ، اطلاق و عموميتى استفاده مىشود و اختصاص به مسأله قضاوت ندارد ؛ و اين عموميت ، مسأله اجراى احكام را هم در بر مىگيرد .\r\nتنبيه\r\nتوجّه به اين نكته ضرورى است كه اگر فرض كنيم مقبوله در خصوص قضاوت است و از آن ولايت عامه استفاده نشود ، باز مىگوييم اين روايت مىتواند دليل براى قائلين به جواز اجراى حدود در زمان غيبت باشد ؛ زيرا ، اگر قاضى حكم كند امّا نتواند حدود را اجرا كند ، همين مطلب استخفاف به قضاوت و حكم است . و در اين روايت ، مسأله استخفاف مورد نهى شديد قرار گرفته است . به عبارت ديگر ، اگر كسى بر فرض ، مسألهء ملازمه بين مشروعيّت قضا و مشروعيّت اجراى حدود را هم نپذيرد ، مىتواند به تعبير استخفاف وارد شده در اين روايت استناد نمايد ؛ و جواز و بلكه لزوم اجراى حدود را استفاده نمايد . به\r\n\r\n\r\n","description":"","footnote":"\r\n( 1 ) . الرسائل ، الاجتهاد والتقليد ، ج 2 ، ص 104 .\r\n( 2 ) . سوره نساء ، 58 .\r\n","page_name":" 45 ","page_number":45},
  {"content":"\r\n\r\nتعبير واضح‌تر ، مىتوان گفت : قضاوتى كه ضمانت اجرايى نداشته باشد ، امرى موهون و بىفايده است .\r\nاشكال\r\nممكن است كسى « 1 » توهّم كند مقبوله عمر بن حنظله بر جعل منصب قضاوت در زمان حضور معصوم عليهم السلام دلالت دارد ؛ يعنى دلالت دارد كه امام صادق عليه السلام افرادى را كه متّصف به اين شرايط هستند ، نسبت به زمان خودشان نصب نموده‌اند .\r\nجواب\r\nاوّلًا : مقتضاى اين اشكال آن است كه اين جعل ، اختصاص به خصوص زمان امام صادق عليه السلام داشته باشد و شامل زمان ائمّه ديگر عليهم السلام نشود .\r\nثانياً : لازمهء اين اشكال آن است كه حرمت تحاكم و مراجعه به طاغوت نيز منحصر به زمان حضور معصوم عليه السلام باشد و شامل زمان‌هاى ديگر نشود .\r\nثالثاً : جواب امام عليه السلام به ويژه با تعليلى كه در آن آمده و نيز با توجّه به خصوصيّات جواب و شرايط مهمّى را كه ذكر مىكنند به عنوان يك قضيّه حقيقيه مطرح است كه شامل تمام زمان‌ها تا روز قيامت مىشود .\r\nنتيجه نهايى : از مقبوله به صورت روشن و واضح ، مسأله جواز اجراى حدود در زمان غيبت توسط فقيه جامع الشرايط استفاده مىشود . مرحوم شهيد ثانى اقامه حدود را نوعى و مصداقى از حكم در « فإذا حكم بحكمنا » دانسته و فرموده‌اند : « فإنّ إقامة الحدود ضرب من الحكم » . « 2 » بنابراين ، آن‌چه محقّق خوانسارى رحمه الله در جامع المدارك آورده‌اند كه مقبوله ظهورى در مسأله اجراى حدود ندارد ، مطلب قابل قبولى نيست .\r\nصاحب جواهر رحمه الله از تعبير « فإنّي قد جعلته عليكم حاكماً » ولايت عامه را استفاده\r\n\r\n\r\n","description":"","footnote":"\r\n( 1 ) . روض الجنان فى شرح إرشاد الأذهان ، ج 2 ، ص 771 .\r\n( 2 ) . مسالك الأفهام ، ج 3 ، ص 108 .\r\n","page_name":" 46 ","page_number":46},
  {"content":"\r\n\r\nنموده و فرموده است : همان‌طور كه منصوب خاص ولايت عامه دارد و نسبت به همه اطراف نزاع ولايت دارد ، فقيه و مجتهد نيز به همين صورت ولايت دارد . هم‌چنين ايشان مانند شهيد ثانى رحمه الله اجراى حدّ را از مصاديق « حكم بحكمنا » مىدانند و فرموده است :\r\nمراد از حكم ، مجرّد حكم بدون انفاذ و اجرا نيست ؛ بلكه مراد انفاذ آن است كه در آن اقامه حدود نيز وجود دارد .\r\nدليل سوم : مقبولهء ابى خديجه\r\nدليل سوّم قائلين به جواز اجراى حدود در زمان غيبت ، مشهوره و يا مقبوله ابى خديجه است . از ابوخديجه دو روايت نقل شده است كه در اين‌جا آن‌چه را كه مرحوم صدوق در من لا يحضره الفقيه نقل نموده است ، ذكر مىكنيم . روايت اين است : « صدوق بإسناده عن أحمد بن عائذ بن حبيب الأحمسى البجلّي الثقة عن أبي خديجة سالم بن مكرم الجمّال قال : قال أبو عبداللَّه جعفر بن محمّد الصادق عليه السلام : إيّاكم أن يحاكم بعضكم بعضاً إلى أهل الجور و لكن انظروا إلى رجل منكم يعلم شيئاً من قضايانا فاجعلوه بينكم فإنّى قد جعلته قاضياً فتحاكموا إليه » . « 1 » اين روايت از حيث سند صحيح است ؛ و سند مرحوم صدوق به احمد بن عائذ نيز صحيح است .\r\nمرحوم صاحب جواهر از اين روايت ، جواز و مشروعيّت اجراى حدود در زمان غيبت را استفاده نموده است . « 2 » ليكن مرحوم آيت‌اللَّه سيّد احمد خوانسارى فرموده است : اين روايت در مورد تنازع و تخاصم است و ربطى به اجراى حدود ندارد . « 3 » امّا همان‌طور كه در استدلال به مقبوله عمر بن حنظله ذكر كرديم ، اگر از اين روايت اصل مشروعيّت قضاوت را استفاده نمائيم ، به ناچار بايد مشروعيّت اجراى حدود را نيز استفاده نماييم ؛ و به لحاظ اجراى حدود از شؤون و فروع قضاوت است .\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 3 ، ص 2 : ح 1 .\r\n( 2 ) . جواهر الكلام فى شرح شرائع الاسلام ، ج 21 ، ص 396 .\r\n( 3 ) . جامع المدارك ، ج 5 ، ص 412 .\r\n","page_name":" 47 ","page_number":47},
  {"content":"\r\n\r\nدليل چهارم : توقيع شريف\r\nدر روايت توقيع شريف آمده است : « وأمّا الحوادث الواقعة فارجعوا فيها إلى رواة أحاديثنا فإنّهم حجّتي عليكم وأنا حجّة اللَّه عليكم » . « 1 » صاحب جواهر رحمه الله فرموده است : اين روايت ظهور شديد در اين معنا دارد كه آن‌چه را امام معصوم عليه السلام در آن حجّت است ، فقيه نيز به همان صورت حجّت است . و از امورى كه معصوم عليه السلام در آن حجّت است ، اجراى حدود است . « 2 » در برخى از نقل‌ها به جاى « حجّتى » كلمه « خليفتى » آمده است ، كه مرحوم صاحب جواهر فرموده است : اين تعبير ، ظهور شديدترى در عموم ولايت دارد .\r\nمرحوم محقّق خوانسارى در مورد استدلال به اين روايت اشكال نموده و آورده‌اند :\r\n« لعدم معلوميّة المراد من الحوادث لاحتمال كون اللام للعهد في كلام السائل واستفادة الولاية العامة من جهة التعبير بأنّهم خليفتي عليكم مشكلة لاضطراب المتن في الرواية » . « 3 » سخن ايشان قابل مناقشه است ؛ زيرا ، چنان‌چه به تعبير « فإنّهم حجّتي عليكم وأنا حجّة اللَّه » دقّت شود ، نمىتوان گفت امام معصوم عليه السلام در بخشى از حوادث عنوان حجّت را دارند و همين عموميّت در تعليل ، احتمال عهد بودن را منتفى مىكند ؛ چرا كه در عهد بودن نياز به تمسّك به اين دليل به نحو عام نبود . بنابراين ، ظاهر اين تعبير آن است كه هرچه را كه امام معصوم عليه السلام در آن حجّت است ، فقيه نيز در آن حجّت خواهد بود . بنابراين ، از تعبيرات مذكور در جواب مىتوان استفاده نمود اين احتمال كه لام در « الحوادث » براى عهد باشد ، غير صحيح است ؛ و نبايد به اين احتمال توجّه نمود .\r\nدليل پنجم : روايت سليمان\r\n« خبر سليمان بن داود المنقري عن حفص بن غياث ، قال : سألت أبا عبداللَّه عليه السلام من يقيم الحدود ، السلطان أو القاضي ؟ فقال : إقامة الحدود إلى من إليه الحكم » . « 4 » شيخ طوسى رحمه الله نيز\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 470 .\r\n( 2 ) . جواهر الكلام فى شرح شرائع الاسلام ، ج 21 ، ص 396 .\r\n( 3 ) . جامع المدارك ، ج 5 ، ص 412 .\r\n( 4 ) . من لا يحضره الفقيه ، ج 4 ، ص 51 .\r\n","page_name":" 48 ","page_number":48},
  {"content":"\r\n\r\nدر دو موضع از كتاب تهذيب اين روايت را نقل نموده است . « 1 » سند حديث : مرحوم صدوق در مشيخه آورده است : « و ما كان فيه عن سليمان بن داود المنقرى فقد رويته عن أبي عن سعد بن عبداللَّه عن القاسم بن محمّد الاصفهانى عن سليمان بن داود » . « 2 » در جلالت پدر مرحوم صدوق و « سعد بن عبداللَّه » بحثى نيست . امّا « قاسم بن محمّد الاصفهانى » كه همان « قاسم بن محمّد القمى » است ، مرحوم نجاشى در مورد او مىنويسد : « قاسم بن محمّد القمى يعرف ب « كاسولا » لم يكن بالمرضي له كتاب النوادر » . « 3 » علّامه رحمه الله در خلاصه از ابن غضائرى نقل نموده است : « حديثه يعرف تارة وينكر اخرى ويجوز أن يخرج شاهداً » . « 4 » از اين تعابير ، در مجموع ، عدم اعتماد بر « قاسم بن محمّد » استفاده مىشود ؛ گرچه نمىتوان عدم عدالت او را استفاده نمود .\r\nامّا « سليمان بن داود » ، مرحوم علّامه و ابن داود اين شخص را در قسم دوّم كتاب رجالى خودشان - كه ذكر حال مجروحين يا كسانى كه نسبت به آن‌ها توقف نموده‌اند ، مىباشد - ذكر كرده‌اند . از ابن غضائرى نيز نقل نموده‌اند كه وى اين شخص را تضعيف نموده است . مرحوم علّامه در خلاصه مىنويسد : « قال ابن الغضائرى : أنّه ضعيف جدّاً لا يلتفت إليه يوضع كثيراً على المهمات » . « 5 » البته مرحوم نجاشى او راتوثيق نموده است و نيز از ظاهر عبارت شيخ طوسى رحمه الله در الفهرست عدم ضعف ، و بلكه اعتماد بر كتاب او استفاده مىشود .\r\n\r\n\r\n","description":"","footnote":"\r\n( 1 ) . تهذيب الأحكام ، ج 6 ، ص 314 و ج 10 ، ص 155 .\r\n( 2 ) . ر . ك : معجم رجال الحديث ، ج 9 ، ص 269 .\r\n( 3 ) . رجال النجاشى ، ص 315 ، رقم 863 .\r\n( 4 ) . الخلاصة ، ص 389 .\r\n( 5 ) . همان ، ص 352 ؛ رجال ابن داود ، ص 459 .\r\n","page_name":" 49 ","page_number":49},
  {"content":"\r\n\r\nامّا « حفص بن غياث » ، بسيارى از رجاليون او را عامى المذهب مىدانند . كشّى در رجال « 1 » و مرحوم شيخ طوسى در رجال و الفهرست تصريح به عامى بودن او كرده‌اند . البته ، از برخى رواياتى كه در كافى در اصول و روضه وارد شده است خلاف اين مطلب استظهار مىشود . امّا به هر حال ، شيخ طوسى رحمه الله ادّعا نموده است طائفه اماميه بر عمل به روايات او اجماع دارند و كتاب او را مورد اعتماد مىدانند .\r\nنتيجه آن‌كه اين روايت ، اگرچه از جهت برخى روات مورد اشكال و ضعف است ، امّا چون اصحاب برطبق آن عمل نموده و آن را تلقّى به قبول نموده‌اند ، لذا به عنوان معتبر مىتواند محسوب شود .\r\nبيان استدلال به روايت : عنوان « من إليه الحكم » شامل معصوم عليه السلام در زمان حضور و فقيه جامع‌الشرائط در زمان غيبت مىشود . بنابراين ، روايت به خوبى دلالت بر جواز و مشروعيّت اقامه حدود در زمان غيبت دارد . به عبارت ديگر ، از جواب امام عليه السلام استفاده مىشود اجراى حدود در زمانى كه سلطان جائر يا سلطان غير مشروع حكومت مىكند ، نه با آن سلطان است و نه با قاضى منصوب از طرف او ؛ بلكه با كسى است كه امر حكم و قضا در اختيار او است ؛ و همان امام معصوم عليه السلام در زمان حضور و فقيه در زمان غيبت است .\r\nمرحوم محقّق خوئى تصريح نموده است : منظور از « من إليه الحكم » در زمان غيبت ، فقها هستند . در مقابل ، مرحوم محقّق خوانسارى در جامع المدارك ، ضمن آن‌كه سند اين حديث را مخدوش مىداند ، فرموده است : قاضى عنوان « من له الحكم » دارد ، نه عنوان « من إليه الحكم » . ايشان مىنويسد : « وأمّا خبر حفص . . . فيشكل التمسّك به لأنّ القاضي له الحكم من طرف المعصوم ولا يقال إليه الحكم » . « 2 » اين مطلب مورد مناقشه است . زيرا ، اولًا : ظاهر اين است كه ايشان استدلال را مبنى بر آن قرار داده‌اند كه جواب امام عليه السلام منطبق بر عنوان قاضى موجود در روايت باشد و سپس بگوييم عنوان قاضى در فقيه هم وجود دارد ؛ در حالى كه - همان‌طور كه بيان نموديم - امام عليه السلام در جواب ، در حقيقت ، فرموده‌اند : اجراى حدود نه مربوط به سلطان است و نه مربوط به قاضى منصوب از طرف او ؛ بلكه مربوط به كسى است كه مشروعيّت حكومت مربوط به او است ، و كسانى كه صلاحيّت حكومت ندارند ، نه خود آنان و نه منصوبين از طرف آنان ، صلاحيّت اجراى حدود ندارند .\r\n\r\n\r\n","description":"","footnote":"\r\n( 1 ) . اختيار معرفة الرجال ، ص 118 ، رقم 50 .\r\n( 2 ) . جامع المدارك ، ج 5 ، ص 411 .\r\n","page_name":" 50 ","page_number":50},
  {"content":"\r\n\r\nثانياً : چنان‌چه بپذيريم عنوان حكم در جواب امام عليه السلام همان قضاوت است ، امّا اين سخن كه بين عنوان « من له الحكم » و « من إليه الحكم » فرق است ، فاقد دليل بوده ، و فرقى است بدون فارق . قاضى شرع ، هم عنوان « من له الحكم » را دارد و هم عنوان « من إليه الحكم » . به عبارت ديگر ، قاضى شرع كسى است كه به يك اعتبار صلاحيّت صدور حكم دارد ، لذا « من له الحكم » است ؛ و به اعتبار ديگر ، به او براى صدور حكم مراجعه مىشود و لذا « من إليه الحكم » است . بنابراين ، استدلال به اين روايت كاملًا صحيح و تام است ؛ و از نظر دلالت ، ترديدى در ظهور آن در مقصود نيست .\r\nدليل ششم : عدم جواز تعطيلى حدود\r\nاز روايات متعدّدى استفاده مىشود كه تعطيل شدن حدود مطلقاً جايز نيست ؛ و فرقى بين زمان معصوم عليه السلام و غير آن وجود ندارد .\r\nالف ) در مستدرك الوسائل باب وجوب إقامتها بشروطها از پيامبر صلى الله عليه و آله نقل شده است :\r\n« إنّه نهى صلى الله عليه و آله عن تعطيل الحدود وقال إنّما هلك بنو اسرائيل لأنّهم كانوا يقيمون الحدود على الوضيع دون الشريف » . « 1 » در اين روايت به صورت مطلق ، از تعطيلى حدود نهى شده است . معلوم مىشود كه اين امر در هيچ زمانى نبايد ترك شود ، خصوصاً در ذيل آن اشاره به قوم بنىاسرائيل دارند كه آن‌ها چون حدود را بر مردمان ضعيف از نظر مالى و اعتبارى جارى مىنمودند ، اما بر قشر شريف جارى نمىكردند ، هلاك شدند . از اين مطلب معلوم مىشود اجراى حدود نسبت به هر شخص مجرمى ، در هر زمانى ، هرچند قبل از اسلام ، مطلوب بوده است .\r\nب ) عن عليّ عليه السلام إنّه كتب إلى رفاعة أقم الحدود في القريب يجتنبها البيعد لاتطل الدماء ولا تعطل الحدود . « 2 » در اين روايت ، حضرت امير عليه السلام به يكى از واجباتى كه بايد در هر زمان انجام شود ، امر فرموده‌اند ؛ و چنين نيست كه بگوييم حضرت با اين كلام به صورت خصوصى اجازهء اقامهء\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 7 .\r\n( 2 ) . دعائم الإسلام ، ج 2 ، ص 442 .\r\n","page_name":" 51 ","page_number":51},
  {"content":"\r\n\r\nحدود را به رفاعه صادر نمودند .\r\nج ) وعنه عليه السلام قال من وجب عليه الحدّ أقيم ، ليس في الحدود نظرة . « 1 » در اين روايت به صورت مطلق و كلّى آمده است كسى كه لازم است بر او حد جارى شود ، حتماً بايد حدّ بر او اقامه شود و در آن هيچ قيدى نسبت به اجازهء معصوم عليه السلام وجود ندارد ؛ و به عبارت ديگر ، چنان‌چه لزوم حدّ نزد قاضى و حاكم ثابت شود ، او نيز حقّ تعطيل كردن آن و يا تأخير را ندارد . بنابراين ، مستفاد از اين روايت آن است كه تنها شرط مهمّ براى اجراى حدود ، اثبات آن است .\r\nد ) وعن رسول اللَّه صلى الله عليه و آله إنّه نهى عن الشفاعة في الحدود و قال من شفع في حدّ من حدود اللَّه ليبطله وسعى في إبطال حدود اللَّه تعالى عذّبه اللَّه يوم القيامة . « 2 » ه ) از برخى روايات استفاده مىشود حدود الهى چنان‌چه ثابت شود ، بايد اجرا شود و حتّى امام معصوم عليه السلام نيز نمىتواند آن را تأخير و يا باطل كند . نقل شده است اميرالمؤمنين عليه السلام دست مردى از بنى اسد را كه استحقاق حدّ داشت ، گرفته بودند تا حدّ را بر او جارى نمايند . آشنايان او خدمت حسين بن على عليهما السلام رسيدند تا او را شفيع قرار دهند و ايشان امتناع نمودند . سپس ، خدمت اميرالمؤمنين عليه السلام رسيدند و به ايشان عرض كردند :\r\nايشان فرمود هر چه را كه من مالك باشم ، شما همان را از من مطالبه نماييد . - مقصود حضرت اين بود كه چيزى را كه از اختيار من خارج است از من مطالبه ننماييد . - آن‌ها خيال نمودند كه حضرت او را بخشيده است و ديگر حدّ را جارى نمىكنند و با خوشحالى خدمت امام حسين عليه السلام رسيدند و به ايشان اطلاع دادند . امام حسين عليه السلام در جواب فرمود :\r\nاگر با رفيقتان كارى داريد زود برويد سراغ او ، و گرنه به زودى حدّ بر او جارى مىشود و كار او تمام مىشود . سپس آمدند سراغ او و ديدند اميرالمؤمنين عليه السلام بر او حدّ را جارى نموده‌اند . عرض كردند : آيا به ما وعده ندادى كه اين حدّ را جارى نمىكنيد ؟ در جواب فرمودند : « لقد وعدتكم بما أملكه وهذا شيء للَّه‌لستُ أملكه » ؛ من به شما نسبت به آنچه كه\r\n\r\n\r\n","description":"","footnote":"\r\n( 1 ) . همان ، ج 2 ، ص 443 .\r\n( 2 ) . همان .\r\n","page_name":" 52 ","page_number":52},
  {"content":"\r\n\r\nمالك هستم وعده دادم و حدود الهى امرى است كه من مالك آن نيستم . « 1 » و ) مرحوم كلينى در كتاب شريف كافى روايت صحيحى را بدين‌گونه نقل نموده است :\r\n« عليّ بن إبراهيم عن أبيه عن ابن محبوب عن على بن حمزة عن أبى بصير عن عمران بن ميثم او صالح بن ميثم عن أبيه قال : أتت امرأة مُجحّ أمير المؤمنين عليه السلام فقالت : يا أمير المؤمنين إنّى زنيت فطهّرني طهّرك اللَّه فإنّ عذاب الدنيا أيسر من عذاب الآخرة الّذي لا ينقطع . . . » ؛ « 2 » زنى خدمت اميرالمؤمنين عليه السلام رسيد و باردار بود . عرض كرد : من زنا نموده‌ام ؛ مرا پاك كنيد كه تحمّل عذاب دنيا آسان‌تر از عذاب آخرت است . حضرت سؤال كردند : آيا داراى شوهر هستى يا خير ؟ در جواب عرض كرد : داراى شوهر هستم . سؤال فرمودند : آيا هنگام زنا ، شوهر تو حاضر بود يا اين‌كه غائب بود ؟ عرض كرد : او حاضر بود و من به او دسترسى داشتم . سپس ، فرمودند : برو وضع حمل كن و سپس بيا . آن زن بعد از وضع حمل آمد ، ليكن حضرت تجاهل فرمودند و زن عرض كرد : مرا تطهير كنيد . حضرت همان سؤال‌هاى قبلى را مجدّداً مطرح فرمودند ؛ و سپس فرمودند : اين بچه را دو سال شير بده و سپس بيا . آن زن رفت و حضرت به پيشگاه خدا عرض كرد : « اللّهمّ إنّها شهادتان » : تا به حال دو مرتبه اقرار نموده است . آن زن بعد از دو سال به اميرالمؤمنين عليه السلام مراجعه كرد و همان خواسته را تكرار كرد و عرض كرد : مرا تطهير كنيد . امير المؤمنين مجدّداً تجاهل نمودند و همان سؤال‌هاى قبل را تكرار نمودند و سپس فرمودند : برو هنگامى كه فرزند تو به حدّ عقل و رشد رسيد و توانست خودْ بخورد و بياشامد و خود را در هنگام سقوط نگه دارد ، مراجعه كن . آن زن رفت و اميرالمؤمنين عليه السلام به خدا عرض كرد : خدايا اين اقرار سوم اين زن است .\r\nآن زن بعد از اين جلسه گريه مىكرد و از محضر اميرالمومنين عليه السلام خارج شد و شخصى به نام عمر بن حريث مخزومى او را ديد و سؤال كرد : چرا گريه مىكنى ؟ و آن زن ماجرا را بيان نمود و گفت : مىترسم مرگ به سراغ من بيايد و من پاك نشده باشم . آن مرد به زن\r\n\r\n\r\n","description":"","footnote":"\r\n( 1 ) . دعائم الاسلام ، ج 2 ، ص 443 .\r\n( 2 ) . الكافى ، ج 7 ، ص 187 .\r\n","page_name":" 53 ","page_number":53},
  {"content":"\r\n\r\nگفت : من كفالت فرزند تو را مىپذيرم و تو خدمت اميرالمؤمنين عليه السلام برس . سپس ، براى مرتبه چهارم مراجعه نمود و وعده آن شخص را بيان كرد .\r\nحضرت تجاهل نمودند و همان سؤال‌هاى قبلى را تكرار كردند و بعد از جواب آن زن ، سر مبارك خويش را به سوى آسمان بلند نمودند و عرض كرد : « اللّهمّ إنّه قد ثبت لك عليها أربع شهادات وإنّك قد قلت لنبيّك فيما أخبرته من دينك يا محمّد من عطّل حدّاً من حدودي فقد عاندني و طلب بذلك مضادّتي اللّهمّ فإنّي غير معطّل حدودك ولا طالب مضادّتك ولا مضيّع لأحكامك » .\r\nحضرت فرمود : خداوندا تو به پيامبر خودت فرمودى كسى كه حدّى از حدود مرا تعطيل كند ، با من دشمنى نموده و به اين وسيله ضدّيت و مخالفت با من را طلب نموده است . خدايا ، من در مقام تعطيلى حدود تو نيستم و طالب دشمنى و ضدّيت با تو نيستم و نمىخواهم تو را ضايع كنم ، بلكه مطيع تو و سنّت نبىّ تو هستم . . . .\r\nاز اين حديث استفاده مىشود كه تعطيل كردن حدود الهى علاوه بر اين‌كه از محرّمات الهى و بلكه از محرّمات شديد است ، ارتكاب آن موجب مخالفت و ضدّيت با خداوند متعال مىشود ؛ نظير تعبيرى كه در مورد حرمت ربا وارد شده است كه مرتكب آن با خداوند اعلام جنگ مىكند . كسانى كه به دنبال تعطيلى حدود الهى باشند ، ضديّت و معاندت با خداوند را اعلام مىكنند . از اين حديث ، به ويژه با تشديدى كه در ترك اجراى حدود آمده است ، استفاده مىشود : اقامه حدود اختصاص به زمان حضور ندارد . مرحوم صاحب جواهر نيز اين روايت را به عنوان مؤيّد و شاهد بر مدّعاى خود آورده و فرموده است : حديث در عموم نسبت به همه زمان‌ها ظهور دارد . « 1 » ز ) در برخى از روايات نهى از باطل شدن حدود الهى در ميان خلق و مردم شده است :\r\nدر روايت يزيد كناسى از امام باقر عليه السلام آمده است : « ولا تبطل حدود اللَّه في خلقه ولا تبطل حقوق المسلمين بينهم » . « 2 » اين حديث به نحو مطلق و به صورت كلى فرموده كه\r\n\r\n\r\n","description":"","footnote":"\r\n( 1 ) . جواهر الكلام ، ج 21 ، ص 393 .\r\n( 2 ) . وسائل الشيعة ، ج 18 ، ص 314 ، ح 1 .\r\n","page_name":" 54 ","page_number":54},
  {"content":"\r\n\r\nحدود الهى در ميان بشر نبايد تعطيل و باطل شود ، همان طورى كه حقوق مسلمين در ميان آنها نبايد ناديده گرفته شود . و روشن است كه خلق خدا منحصر به مردم خصوص زمان معصوم عليه السلام نيست .\r\nدليل هفتم : حكمت اجراى حدود\r\nصاحب جواهر قدس سره فرموده است : « المقتضي لإقامة الحدود قائم في صورتي حضور الإمام وغيبته وليست الحكمة عائدة إلى مقيمه قطعاً فيكون عائدة إلى مستحقّة أو إلى نوع من المكلّفين وعلى التقديرين لابدّ من إقامته قطعاً بثبوت النيابة لهم في كثير من المواضع على وجه يظهر منه عدم الفرق بين مناصب الإمام أجمع بل يمكن دعوى المفروغية فيه بين الأصحاب فإنّ كتبهم مملوة بالرجوع إلى الحاكم المراد به نائب الغيبة في سائر المواضع » . « 1 » ايشان در اين عبارت چند نكتهء مهمّ را مطرح فرموه است .\r\nاوّل : مقتضى و ملاك در اقامه حدود ، هم در زمان حضور معصوم عليه السلام وجود دارد و هم در زمان غيبت . دوم : حكمت اجراى حدود مربوط به اقامه‌كننده نيست ، بلكه يا مربوط به كسى است كه حدّ در مورد او اجرا مىشود ، و يا مربوط به عموم مردم و مكلفين است .\r\nسوم : از كلمات فقها در موارد زيادى استفاده مىشود كه بين مناصب امام عليه السلام فرقى وجود ندارد ؛ و اين امر مفروغ و مسلّم در ميان اصحاب است ؛ و هنگامى كه به كتاب‌هاى ايشان مراجعه شود ، فراوان ديده مىشود كه بايد به حاكم مراجعه شود ؛ و مراد از حاكم ، نائب امام عليه السلام است .\r\nايشان در حقيقت ، از طريق بيان حكمت در اجراى حدود ، عموميّت آن را استفاده نموده‌اند . مرحوم آقاى خوئى نيز نظير اين مطلب را به عنوان دليل ذكر نموده و مىنويسد :\r\nاگر بخواهيم اجراى حدود را مختصّ به زمان حضور امام عليه السلام بدانيم ، با اين هدف منافات دارد ؛ و حضور امام عليه السلام دخالتى در اين غايت و حكمت ندارد . « 2 » اشكال محقّق خوانسارى : مرحوم محقّق خوانسارى بر اين دليل اشكال نموده و فرموده\r\n\r\n\r\n","description":"","footnote":"\r\n( 1 ) همان ص 396 .\r\n( 2 ) مبانى تكملة المنهاج ، ج 2 ، ص 224 .\r\n","page_name":" 55 ","page_number":55},
  {"content":"\r\n\r\nاست : لازمه اين دليل آن است كه اقامه حدود شرعيّه در تمام زمان‌ها مطلقاً واجب باشد ، بدون اين‌كه به نصب معصوم عليه السلام نياز باشد ؛ و حتّى نيازى به فقيه جامع الشرايط هم ندارد . « 1 » به عبارت ديگر ، اقامه حدود بايد يك واجب مستقل و غير مشروط باشد و حتّى در فرض عدم دسترسى به مجتهدين واجد شرايط و عدول مؤمنين ، فسّاق هم بايد بتوانند متصدّى اقامه حدود شرعيّه شوند ، همانند : حفظ اموال غائبين و محجورين .\r\nپاسخ : بر فرمايش ايشان چند اشكال مطرح است :\r\nاوّلًا : مفروض در محلّ نزاع آن است كه اجراى حدود شرعيّه بعد از تشخيص صحيح آن است ؛ و اين مربوط به كسانى است كه عارف به احكام شرعيّه و حدود الهى باشند . به تعبير ديگر ، قدرت بر استنباط داشته باشند . بنابراين ، هيچ‌گاه اين دليل اقتضا ندارد كسانى كه عارف به اين امر نيستند ، بتوانند آن را اجرا نمايند .\r\nثانياً : قياس اجراى حدود به مسأله حفظ اموال غائبين و يا سرپرستى محجورين صحيح نيست ؛ چرا كه حفظ اموال يا سرپرستى محجور محتاج به اين نيست كه شخص آگاه به احكام الهى باشد . و از طرفى ، اگر اين امور به نحو صحيح انجام نشود ، مفسده مهمّى ندارد ؛ بر خلاف حدود الهى كه اگر ناآشناى به آن‌ها مجرى آن شود ، مفسده بسيار مهمّى خواهد داشت كه مىتوان گفت در اين فرض ، نقض غرض لازم مىآيد . بنابراين ، براى تحقّق غرض از اجراى حدود به ناچار بايد كسى آن را اقامه كند كه آشناى به حلال و حرام و احكام الهى باشد .\r\nثالثاً : آن‌چه در اين دليل هفتم آمده ، اين است كه در تحقّق غرضِ اقامه حدود ، حضور معصوم عليه السلام دخالتى ندارد ؛ امّا اين بدان معنى نيست كه هر كسى بتواند متصدّى آن باشد ؛ مانند اين‌كه بگوييم در اقامه نماز جماعت امام معصوم عليه السلام شرطيّت ندارد ، لكن اين‌گونه نيست كه هر كسى بتواند امامت جماعت را عهده‌دار باشد .\r\nنتيجه آن‌كه : ترديدى نيست اجراى حدود بايد در اختيار گروه خاصى باشد ؛ چرا كه در غير اين صورت ، هرج و مرج ، و نقض غرض لازم مىآيد ؛ و از وجود آن ، عدم ،\r\n\r\n\r\n","description":"","footnote":"\r\n( 1 ) . جامع المدارك ، ج 5 ، ص 412 .\r\n","page_name":" 56 ","page_number":56},
  {"content":"\r\n\r\nلازم مىآيد . در نتيجه ، همه بحث در اين است كه اين گروه خاص آيا خصوص امام معصوم عليه السلام و منصوبين از طرف آنان است يا اين‌كه علاوه بر اين‌ها شامل منصوبين به نصب عام نيز مىشود ؟\r\nدليل هشتم : گسترش مفاسد در صورت تعطيلى حدود\r\nتعطيل شدن حدود به ارتكاب محرّمات الهى و گسترش مفاسد منجر مىگردد ؛ و ترك چنين امرى مطلوب شارع ، و گسترش آن ، مبغوض است . مرحوم صاحب جواهر اين مطلب را به عنوان مؤيّدى مستقل ذكر نموده است ؛ امّا مىتوان آن را به عنوان تكميل دليل قبل قرار داد .\r\nاشكال : ممكن است كسى بگويد براى تحقّق غرض از حدود و يا جلوگيرى از انتشار فساد و گسترش جرم ، راه‌هاى عقلايى ديگرى نيز وجود دارد و در هر زمانى ممكن است مجازات خاصى را براى آن در نظر گرفت ؛ و بنابراين ، تحقّق چنين غرض مهمّى متوقّف بر اجراى حدود نيست .\r\nپاسخ : در پاسخ بايد به چند نكته توجّه نمود :\r\nاولًا : برخى از امورى كه در شريعت موضوع براى حدود الهى قرار گرفته است ، ممكن است در نظر عقلا ، در برخى از زمان‌ها ، جرم تلقى نشود . امروزه مشاهده مىشود كه در برخى كشورها ، برخى از فسادهاى بسيار مهم ، مانند زنا و لواط ، جنبهء قانونى و رسمى دارد و به هيچ وجه جرم تلقى نمىشود ، مگر در برخى از موارد .\r\nثانياً : ادعاى مهم ما آن است كه لازم است بر همين حدود شرع تكيه شود و در مواردى كه شارع مجازاتى را جعل نموده است ، همان اجرا شود . به تعبير ديگر ، شارع متعال غرضى دارد كه بدون تحقّق حدود الهى ، محقّق نمىشود .\r\nدليل نهم : روايات دالّ بر ترغيب اجراى حدود\r\nدر ميان احاديث ، رواياتى وجود دارد كه بر اصل اجراى حدود ترغيب دارند . در اين‌جا به دو نمونه از آن‌ها اشاره مىكنيم .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nالف ) در حديث موثّق ، حنان بن سدير از پدر خويش نقل مىكند كه امام باقر عليه السلام فرمودند : « حدّ يقام في الأرض أزكى فيها من مطر أربعين ليلة وأيّامها » . « 1 » ب ) سكونى از امام صادق عليه السلام نقل مىكند كه آن حضرت فرمودند : قال رسول اللَّه صلى الله عليه و آله :\r\nإقامة حدّ خير من مطر أربعين صباحاً » . « 2 » نظير اين تعابير در برخى روايات ديگر آمده است كه « لإقامة الحدّ للَّه‌أنفع في الأرض من القطر أربعين صباحاً » . « 3 » از مجموع اين روايات استفاده مىشود اجراى حدّ آثار وضعى و مهمّى نسبت به مردم و جامعه دارد كه از باريدن چهل شبانه‌روز باران هم فائده بيش‌ترى دارد . چطور امرى را كه اين همه فائده براى مجموعه جامعه دارد بگوييم مختصّ به زمان حضور معصوم عليه السلام است ؟ !\r\n10 - علاوه بر ادلّه‌اى كه ذكر شد ، مىتوانيم اين مطلب را به عنوان شاهد و مؤيّدى ذكر كنيم كه برحسب برخى از روايات - كه برطبق آن نيز فتوا داده شده است - چنان‌چه مردى ، فردى بيگانه را در بستر زوجه خويش در حال زنا ببيند ، خود شخصاً مىتواند هر دو را به قتل برساند . اين مطلب مؤيّد عدم اشتراط معصوم عليه السلام است و نمىتوان آن را به عنوان استثناى از شرطيت حضور معصوم عليه السلام پذيرفت .\r\nاز همه اين ادلّه كه بگذريم ، روشن است چنان‌چه در اقامه حدود الهى ، معصوم عليه السلام شرطيّت داشت ، لازم بود در اين امر عظيم به اين شرطيت تصريح مىشد ؛ و نياز به بيان داشت . به عبارت ديگر ، بعد از آن‌كه ادلّه اطلاق واضحى نسبت به اجراى حدود دارد ، چنان‌چه اين قيد از ابتدا مطرح بود ، لازم بود كه به آن تصريح مىشد .\r\nاز مجموع اين ادلّه به خوبى اطمينان حاصل مىشود كه اجراى حدود ، اختصاص به حضور معصوم عليه السلام ندارد ، و مربوط به همه زمان‌ها است ؛ گرچه مجرى آن بايد عارف به احكام و حلال و حرام باشد ، يعنى مجتهد جامع الشرايط باشد .\r\n\r\n\r\n","description":"","footnote":"\r\n( 1 ) . الكافى ، ج 7 ، ص 174 .\r\n( 2 ) . همان .\r\n( 3 ) . همان .\r\n","page_name":" 58 ","page_number":58},
  {"content":"\r\n\r\n\r\nنقد مقالهء « نظريهء اقامهء حدود »\r\nدر خاتمه ، مناسب است برخى ازنكات و مناقشاتى كه مربوط به مقالهء « نظريهء اقامه حدود » كه در كتاب قواعد فقه ، بخش جزايى ، توسط محقّق محترم جناب مستطاب آقاى دكتر مصطفى محقّق داماد ( دامت بركاته ) به رشته تحرير درآمده است را ذكر نمائيم .\r\nنويسنده محترم در صفحه 292 از اين كتاب در بند سوم مطالبى را ذكر نموده كه خلاصه آن چنين است :\r\nالف : اسلام مجموعه‌اى است داراى ابعاد مختلف تربيتى ، اخلاقى ، اجتماعى ، مديريتى و بالاتر از همه ، داراى نظام شرعى و حقوقى است به نام شريعت .\r\nب : ميان اين ابعاد ، انسجام و پيوستگى كامل است ؛ و براى تربيت انسان‌ها و رشد آنان راه‌هاى گوناگون اعمال شده ، و در كنار آن براى متخلّفين و سرپيچىكنندگانى كه براى تربيت آن‌ها اتمام حجّت شده ، مجازات و عقوبت‌هايى در نظر گرفته شده است .\r\nج : جهت اجراى همه ابعاد آن بايد جميع شرايط محقّق شود ؛ و مهم‌ترين آن‌ها بر حسب اعتقادات حقّه شيعه دوازده امامى ، وجود انسان كامل در رأس مديريت نظام و اجتماع است .\r\nنتيجه اين سه امر آن است كه بدون وجود اين شرط - يعنى وجود انسان كامل - اجراى حدود شرعيّه با ترديد جدّى مواجه مىشود . چرا كه اين مجازات‌ها در شرايطى معنا دارد كه مرتكبين جرائم با كمال رضايت قلبى و بدون اندك ترديدى در رأى صادره قبول رنج مجازات را بنمايد . شاهد اين مطلب تعبير به « طهّرني طهرك اللَّه » است كه در برخى روايات آمده است . آيا كسى كه مرتكب عمل شنيع شده است ، مىتواند خويشتن را راضى كند كه براى برودت عذاب الهى نزد كسى كه او را نمىشناسد و نمىداند چكاره است و شب را چگونه به صبح رسانده است ، اقرار نمايد ؟ و اين احتمال وجود دارد كه مرجع قضايى كه بر اريكه قضا نشسته است علىرغم تخصّص علمى و آگاهى فنّى ، خود مبتلا به فساد اعمال باشد و چند صباحى ديگر به همين جرم يا نظائر آن محكوم شود .\r\nايشان در ادامه مطلب ، حديث مفصّل اميرالمؤمنين عليه السلام كه به آن اشاره گرديد را ذكر كرده و دو نكته را استفاده نموده‌اند :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاوّل آن‌كه : فقط معصوم عليه السلام است كه مىتواند شرايط خاص زمان را تشخيص دهد و فقيهان عادى نمىتوانند چنين تشخيصى را بدهند . مثلًا آيا در زمان ما با اجراى حدّ شرعى كه براى سير كردن شكم فرزندانش به علّت زندانى بودن همسرش ، تن به عصيان داده ، خانواده‌اى را به آغوش فساد و تباهى نمىكشيم ؟ آيا در اين موقع دفع فاسد به افسد نمىكنيم ؟ امام على عليه السلام در اين خصوص تصميم گرفت و براى حفظ يك بچه شيرخوار اجراى حدّ ننمود ، آيا فقهاى عادى مجازند در اين موارد تصميم خاص بگيرند ؟\r\nدوم آن‌كه در اين حديث آمده است : هر كس حدّ به گردن دارد ، حدّ جارى نسازد كه به موجب اين اصل شرعى ، همه صحنه را ترك كردند ؛ آيا شرايط زمان ما بهتر است يا شرايط زمان على عليه السلام ؟ !\r\nآن‌گاه در خاتمه به اين پرسش جواب داده‌اند كه چنان‌چه اجراى حدود تعطيل گردد با مرتكبين جرائم چه بايد كرد ؟ و آيا بايد آن را رها نمود ؟ در پاسخ آورده‌اند : خير ، بلكه بايد مجازات حدّ را به مجازات تعزيرى تبديل نمود ؛ يعنى حكومت اسلامى با رعايت مصالح زمان ، مكان ، شخص مرتكب معصيت و ساير جوانب اجتماعى ، او را تعزير كند . و روشن است مجازات‌هاى تعزيرى اوّلًا بر حسب زمان و مكان و اوضاع و احوال اجتماعى تغيير مىيابند ؛ و ثانياً مجازات‌هاى حدّى مانند اعدام ، رجم ، قطع يد و امثال آن‌ها تاوان سنگين دارد ، به خلاف تعزير . اين خلاصه‌اى بود از كلام ايشان در نظريه‌ى اقامه حدود .\r\nمناقشات\r\n1 - از مجموع كلمات نويسنده محترم روشن مىشود كه ايشان از ابتدا در صدد اين بوده‌اند كه راهى را طى نمايند كه سفره حدود الهى را كاملًا برچينند و شيوه ديگرى كه مطابق با حقوق بشر رايج است ، بگسترانند ؛ در حالى كه در استنباط فقهى و اجتهاد صحيح مطابق با موازين استدلال ، فقيه هيچ‌گاه نبايد قبل از پرداختن به ادلّه ، نتيجه‌اى را در ذهن خود مفروض و مسلّم بدارد ، و به دنبال به دست آوردن آن نظريه از ادلّه باشد . اين مطلب در متد اجتهاد جواهرى و فقاهت فقيهان اصيل و بزرگى هم‌چون شيخ انصارى و آخوند خراسانى و سيّد يزدى و امثال اين‌ها رحمهم الله كاملًا مشهود و واضح است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n2 - در ابتداى كلام ، ايشان تصريح مىكنند اين نكته جنبه فقاهتى ندارد . سؤال اين است كه چرا از يك نكته غير فقاهتى مىخواهيد به نتيجه فقهى برسيد ؟ و آيا چنين امرى ممكن است ؟ ! ! !\r\n3 - در اين مطلب ترديدى نيست كه ابعاد مختلف دين اسلام داراى نظامى منسجم و به هم پيوسته است ؛ و در اين امر نيز ترديدى نيست كه حضور انسان كامل در رأس اين هرم موجب تحقّق صحيح جميع اين ابعاد مىباشد . امّا اين مطلب چگونه اثبات مىكند كه اگر انسان كامل حضور نداشت ، در اجراى احكام اسلام بايد توقف يا ترديد حاصل شود ؟ اگر بخواهيم اين راه را طى كنيم ، لازمه‌اش تعطيلى بسيارى از شؤون و احكام اسلامى است ؛ از جمله ، بايد منصب مهمّ قضا و نيز امر به معروف و نهى از منكر و همين‌طور تشكيل حكومت اسلامى را نيز با ترديد جدّى مواجه سازيم ! بايد به يك باره تمام احكام اجتماعى و سياسى اسلام را كنار بگذاريم ! !\r\n4 - در عبارت ذكر شده ، نويسنده محترم آورده‌اند : مجازات شونده با كمال رضايت قلبى و بدون اندك ترديدى در رأى صادره قبول رنج مجازات را بنمايد . اين مطلب به هيچ وجه صحيح نيست . زيرا ، هيچ دليل و شاهدى بر اين معنى وجود ندارد . حتّى در زمان ائمّه معصومين عليهم السلام هيچ قرينه و شاهدى بر اين مدّعا يافت نمىشود و اين‌طور نبوده است كه همه كسانى كه حدود الهى در مورد آنان جارى شده است با كمال رضايت ، اين حدود را تحمّل نموده‌اند ؛ و تعجب آن است كه گويا ايشان خيال نموده‌اند اگر در برخى موارد زنى يا شخصى به « طهّرني » تعبير نموده است ، در همه موارد اين‌چنين بوده است ! و اساساً جاى اين سؤال است كه چگونه اعتقاد مجازات‌شونده در صحّت و مشروعيّت اجراى حدّ دخالت دارد ؟ !\r\nاين مطلب نه شاهدى از شرع دارد و نه مؤيّدى از عقل و عقلا .\r\nهم‌چنين اين سخن كه مىگويند چگونه شخص مرتكب عمل شنيع مىتواند خويشتن را راضى سازد كه براى برودت عذاب الهى نزد كسى كه او را نمىشناسد و نمىداند شب را چگونه به صبح رسانده است ، اقرار نمايد ، جاى بسيار تعجب است . آيا شرايطى كه براى قاضى از قبيل عدالت و اجتهاد قرار داده شده ، كفايت ظاهرى نمىكند ؟ و اساساً در\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nتعزيراتى كه ايشان بالاخره قبول نموده‌اند ، چگونه اين اشكال را حلّ مىكنند ؟ همين اشكال در مورد تعزيرات هم جريان دارد .\r\n5 - ايشان ضمن مطالب خود به كلامى از اميرالمؤمنين عليه السلام اشاره و استشهاد نموده‌اند كه حضرت فرموده‌اند : « لا يقيم الحدّ من للَّه‌عليه حدّ فمن كان للَّه‌حدّ عليه مثل ما له عليها فلا يقيم عليها الحدّ » . نسبت به اين مطلب بايد گفت :\r\nاوّلًا : مناسب بود ايشان آغاز اين روايت را مدّ نظر قرار مىدادند كه امير المؤمنين عليه السلام مسأله حرمت تعطيلى حدود را مطرح فرموده‌اند ؛ و خود را از كسانى قرار مىدهند كه غير معطّلين نسبت به حدود الهى هستند .\r\nثانياً : در اين‌كه آيا كسى كه بر او حدّ است ، مىتواند حدّ جارى كند يا خير ؟ اختلاف وجود دارد . قول به عدم جواز را مرحوم محقّق در شرائع به عنوان « قيل » مطرح نموده است ؛ و قول دوّم كه كراهت است را مرحوم صاحب رياض به ظاهر اكثر و بلكه مشهور نسبت داده‌اند و در اثناى كلام ، ادّعاى اتّفاق بر آن نموده است . « 1 » مرحوم فاضل هندى نيز در كشف اللثام آن را به ظاهر همه فقها نسبت داده است . « 2 » علاوه آن‌كه در مسأله ، روايات مختلف وجود دارد و نمىتوان به اين روايت اميرالمؤمنين عليه السلام اكتفا نمود . آرى ، برخى از فقها و بزرگان به صورت فتوا و يا احتياط ، به چنين نظرى معتقد شده‌اند . مرحوم والد محقّق آيت‌اللَّه حاج شيخ محمّد فاضل لنكرانى ( رضوان اللَّه عليه ) بعد از ذكر روايات ، فرموده است : « فالأحوط بملاحظة ما ذكرنا - لو لم يكن أقوى - هو عدم إقامة الحدّ ممّن كان عليه حدّ مطلقاً أو خصوص الحدّ المماثل » . « 3 » ثالثاً : اگر چنين شرطى هم مفروض و مسلّم باشد ، نبودِ آن موجب عدم مشروعيّت اصل اجراى حد در زمان غيبت نيست . به عبارت ديگر ، نويسنده محترم بايد دليلى اقامه نمايند كه در زمان غيبت ، اجراى حدّ مشروع نيست . و مطلبى كه ذكر كرده‌اند ، اثبات‌كننده اين مدّعا نيست ، مانند اين‌كه اگر فرض كنيم در زمانى مجتهد مطلق نباشد و شرط قضاوت را\r\n\r\n\r\n","description":"","footnote":"\r\n( 1 ) . رياض المسائل ، ج 10 ، ص 76 .\r\n( 2 ) . كشف اللثام ، ج 2 ، ص 404 .\r\n( 3 ) . تفصيل الشريعة فى شرح تحرير الوسيلة ، كتاب الحدود ، ص 245 .\r\n","page_name":" 62 ","page_number":62},
  {"content":"\r\n\r\nاجتهاد مطلق قرار دهيم ، اين امر به معناى عدم مشروعيّت در زمان غيبت نيست ؛ و به عبارت صناعىتر ، چنان‌چه اين شرط را هم بپذيريم ، اين شرطِ مشروعيّت نيست ، بلكه شرط تحقّق عمل در خارج است . نظير فرقى كه ميان شرط وجوب و واجب مطرح مىشود . بنابراين ، معنا اين مىشود كه در زمان غيبت ، اجراى حدود الهى مشروع است و اختصاص به امام معصوم عليه السلام ندارد ؛ امّا مجرى حدّ بايد خود متّصف به اين امر باشد كه مستحقّ حدّ نباشد .\r\n6 - نويسنده محترم به دنبال ذكر حديث آورده‌اند : چه كسى جز معصومين عليهم السلام مىتوانند مصالح شخصى و شرايط خاص زمان را اين‌گونه تشخيص دهند و تصميم بگيرند ؟ . . . و امام على عليه السلام در اين خصوص تصميم گرفت و براى حفظ يك بچّه شيرخوار اجراى حدّ ننمود . نسبت به اين مطلب بايد عرض شود :\r\nاولًا : تصميم حضرت امير عليه السلام ، فقط به جهت حفظ بچّه شيرخوار نبود ، بلكه حضرت در صدد اين بود كه اصل اين جُرم شرعاً اثبات نشود و چهار اقرار محقّق نشود . به عبارت ديگر ، گرچه در روايت شيرخوار بودن بچّه بهانه‌اى براى تأخير شد و اكنون هم ممكن است فقها همين فتوا را بدهند ، امّا اين بدان معنى نيست كه از ابتدا حضرت به جهت اين امر ، از اجراى حدّ خوددارى فرمودند ؛ بلكه چون جهات اثبات‌كننده جُرم شرعاً محقّق نبود ، اين‌گونه عمل كردند . و آن‌گاه كه شهادات و اقرارهاى چهارگانه موجود شد ، ديگر درنگى در اجراى حدّ نفرمودند .\r\nاگر زعم و گمان نويسنده محترم صحيح باشد ، در اين روايت ، عمرو بن حُريث متكفّل سرپرستى آن بچّه شد ، در حالى كه هيچ عاقلى ترديد ندارد كه مادر در جهت حفظ و نگهدارى و تربيت فرزند اولى از ديگران است ؛ و اگر حضرت به دنبال رعايت مصالح و شرايط خاص زمان و مكان بودند ، بايد اين جهت را نيز رعايت مىكردند .\r\nثانياً : اگر مسأله اجراى حدود باتوجّه به شرايط زمان و مكان و رعايت مصالح اشخاص مطرح باشد ، بايد ملتزم شويد كه در زمان حضور معصوم عليه السلام ، آن‌ها نيز با توجّه به اين اصل عمل مىكردند . آيا ملتزم مىشويد كه در زمان معصوم عليه السلام ، اگر حدّى و استحقاق آن ثابت مىشد ، ائمه عليهم السلام مىتوانستند آن را تعطيل و يا تغيير دهند ؟ از نظر فقهى و روايات ، جواب\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nكاملًا روشن است .\r\nدر اين نوشتار ، در دليل ششم جواز اجراى حدود در زمان غيبت آورديم كه امير المؤمنين عليه السلام فرمودند : « لقد وعدتكم بما أملكه وهذا شيء للَّه‌لستُ أملكه » ؛ يعنى حدود الهى مربوط به خداوند متعال است و من نمىتوانم آن را تعطيل و يا تغيير دهم .\r\n7 - در خلاصه مطلب آورده‌اند كه هر دو نظريه ( موافقين و مخالفين اجراى حدود در زمان غيبت ) به استدلال‌هاى فقهى مستند است ؛ و روشن نيست كدام در اكثريت و كدام در اقليّت است . در حالى كه ما در اين نوشتار اثبات نموديم انديشه بسيارى از متقدّمين و متأخرين بر لزوم اجراى حدود است . حتّى مرحوم صاحب جواهر تصريح نموده است :\r\nاين مسأله اجماعى است .\r\n8 - ايشان ذكر مىكنند : نظريه تعطيل ، واجد توجيه اجتماعى است . در اين رابطه بايد گفت :\r\nاوّلًا : ما ملزم به توجيه اجتماعى نيستيم . در فقه احكامى وجود دارد كه برحسب ظاهر توجيه روشن اجتماعى ندارد ؛ مانند : نجاست كافر و مشرك .\r\nثانياً : از كجا تشخيص داديد تعطيل شدن حدود در تمام زمان‌ها و در تمام مكان‌ها ، واجد توجيه صحيح اجتماعى است ؟ !\r\nنوشته‌اند : در فرض عدم اجراى حدود ، تعزيرات شرعيّه جايگزين آن خواهد شد كه كمّ و كيف آن به تصميم حاكم بستگى دارد .\r\nبه نظر مىرسد بسيارى از اشكالاتى كه در ذهن نويسنده محترم در مورد حدود مطرح است ، نسبت به تعزيرات هم مطرح است ؛ و گويا همّ نويسنده بر اين بوده است كه حدودى از قبيل اعدام و رجم را منتفى سازد ؛ در حالى كه امروزه در برخى از مراكز غربى به اين نتيجه رسيده‌اند كه در برخى موارد اعدام امرى ضرورى در جامعه است .\r\nبنا بر اشكالاتى كه ذكر شد ، نمىتوان مطالب ايشان را پذيرفت . آرى ، بايد اين نكته را مورد توجّه قرار داد كه بعد از اين‌كه اصل مشروعيّت اجراى حدود در زمان غيبت ثابت باشد ، چنان‌چه برخى از آن‌ها با مشكلاتى مواجه شود و شرايط به گونه‌اى شود كه بر اجراى آن مفاسد مهم‌ترى جارى شود ، در اين صورت لازم است كه فقيه بر طبق قاعده « الأهمّ فالأهمّ » و يا دفع افسد به فاسد عمل نمايد ؛ همان‌طور كه در ساير موارد تزاحم به\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاين قواعد عمل مىشود . امّا اين به معناى عدم مشروعيّت در زمان غيبت به نحو مطلق نيست ؛ و به عبارت ديگر ، مسأله مشروعيّت اجراى حدود در زمان غيبت به عنوان يك حكم اوّلى مطرح است ، امّا با توجّه به عناوين ثانويّه مىتوان و بلكه لازم است آن را تغيير داد و بر طبق آن‌ها عمل كرد .\r\nدر اين بحث به همين مقدار اكتفا مىنماييم . البته در مسائل حدود اسلامى اخيراً شبهه‌ها و سؤالاتى مطرح شده است كه از سوى بخش شبهه‌شناسى مركز فقهى ائمّه اطهار عليهم السلام جمع‌آورى گرديده و در آيندهء نزديك و در رساله‌اى مفصل‌تر به آن‌ها پاسخ خواهيم داد ؛ ان شاء اللَّه .\r\nكتاب حاضر\r\nكتابى كه پيشِ رو داريد ، مباحث مربوط به حدود اسلامى و آيين كيفرى اسلام است كه مرجع بزرگوار ، حضرت آيت‌اللَّه العظمى حاج شيخ محمّد فاضل لنكرانى - رضوان اللَّه عليه - در سال‌هاى اوليهء انقلاب شكوهمند اسلامى به جهت ضرورت تبيين هرچه بيشتر مسائل قضايى در بحث‌هاى خارج فقه خود بر طبق متن كتاب تحرير الوسيله امام خمينى قدس سره در جمع كثيرى از فضلا و شاگردان خود در حوزهء علميه قم تدريس فرموده‌اند . معظم‌له آن را به صورت عربى نگارش نموده‌اند ، و اكنون به جهت استفادهء بيشتر به قلم فارسى با همّت استاد ارجمند حوزه ، حجةالاسلام والمسلمين آقاى ترابى - دامت افاضاته - تحرير و با سعى و تلاش پژوهشگران مركز فقهى ائمّه اطهار عليهم السلام و اشراف حضرت مستطاب حجةالاسلام والمسلمين فاضل كاشانى - دامت افاضاته - به پايان رسيده است . ضمن تقدير و تشكر از همهء تلاشگران اين عرصه ، اميد است اين كتاب هرچه بيشتر مورد استفادهء جامعهء علمى ، حوزويان و دانشگاهيان قرار گيرد .\r\nنيمهء رجب المرجب 1432 - 28 خرداد 1390 ش\r\nمركز فقهى ائمّهء اطهار عليهم السلام\r\nمحمّدجواد فاضل لنكرانى\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nپيش گفتار :\r\nبسم اللَّه الرّحمن الرّحيم\r\nوالحمدللَّه ربّ العالمين وصلّى اللَّه على سيّدنا محمّد وآله الطاهرين\r\nانسان موجودى است كه سعادت و كمال خود را در آزادى مطلق مىبيند ؛ و وجود غريزه افزون‌طلبى در او ، سبب شده كه به هيچ حدّى محدود نباشد ؛ به‌گونه‌اى كه اگر شهوت مال بر او غلبه كند ، گنجينه‌هاى زمين او را قانع نمىكند ؛ و اگر شهوت مقام بر او چيره شود ، حكومتِ بر زمين را كافى ندانسته و در پى آن است كه پرچم قدرت خود را بر كرات آسمانى به اهتزاز درآورد . هواى سركش انسان براى قانع كردن هوس پايان‌ناپذير او هيچ مرزى نمىشناسد و از پايمال كردن و تجاوز به حقوق ديگران باكى ندارد .\r\nاز سوى ديگر ، خداوند متعال ، سازمان وجودى انسان را به‌صورت موجودى اجتماعى آفريده كه به‌تنهايى قدرت رفع نيازهاى بىشمار خود را ندارد . به‌ناچار ، بايد تن به بعضى از محدوديت‌ها داده ، از افزون‌طلبى خود دست بردارد و به حدّ و حدودى از آن اكتفا كند .\r\nدر اين راستا ، خداوند براى هدايت بشر به سعادت و كمال حقيقى ، پيامبرانى فرستاد تا انسان را به سعادت و كمالى راهنمايى كنند كه به حقّ و حقوق ديگران تجاوز نكرده و همگان از آن بهره‌مند گردند . به‌همين جهت ، تمام اديان الهى و به‌ويژه دين مبين اسلام ، داراى قوانينى اجتماعى است كه هر دو جنبه مادى و معنوى بشر را تأمين مىكند ؛ و براى هر يك از مواد آن ، كيفر و پاداشى مناسب با آن مقرّر كرده است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nحدود و تعزيرات ، قصاص و ديات كيفرهايى هستند كه براى تنبيه مجرم و گناهكار وضع شده‌اند ، تا جامعه در اثر اجراى آن ، در آرامش و اطمينان خاطر ، راهِ تكامل را بپيمايد .\r\nقرآن مجيد در آيات زيادى به حدود الهى اشاره كرده ، پاىبندى به آن را سبب ورود به بهشت و رستگارى ، و تعدّى و تجاوز از آن را سبب هلاكت و نابودى انسان دانسته است .\r\n« تِلْكَ حُدُودُ اللَّهِ وَمَن يُطِعِ اللَّهَ وَرَسُولَه‌ُو يُدْخِلْهُ جَنتٍ تَجْرِى مِن تَحْتِهَا الْأَنْهرُ خلِدِينَ فِيهَا وَذَ لِكَ الْفَوْزُ الْعَظِيمُ * وَمَن يَعْصِ اللَّهَ وَرَسُولَه‌ُو وَيَتَعَدَّ حُدُودَه‌ُو يُدْخِلْهُ نَارًا خلِدًا فِيهَا وَلَه‌ُو عَذَابٌ مُّهِينٌ « 1 » حدود الهى در زمان رسول‌خدا صلى الله عليه و آله و پس از آن ، در خلافت ظاهرى اميرمؤمنان عليه السلام اجرا مىشد ؛ ولى با چيره شدن بنىاميّه ، بنىعبّاس و حكومت‌هاى طاغوتى اجراى آن‌ها دست‌خوش تغيير و تحريف شد . در قرون اخير نيز كه كشورهاى اسلامى تحت سيطره استعمار و روشنفكران قرار گرفتند ، به‌جاى قانون الهى ، قوانينى كه ساخته و پرداخته ذهن انسان‌هاى ناقص است را اجرا كردند ؛ و بشريّت را از مزاياى بىشمار قوانين الهى محروم ساختند .\r\nامامان معصوم عليهم السلام اقامه كردن حدّى از حدود الهى را براى اجتماع و مردم سودمندتر از چهل روز بارندگى دانسته‌اند :\r\nقال موسى بن جعفر عليه السلام : إقامة الحدّ للَّه‌أنفع في الأرض من القطر أربعين صباحاً . وقال أبو عبداللَّه عليه السلام : قال رسول‌اللَّه صلى الله عليه و آله : إقامة حدّ خير من مطر أربعين صباحاً . « 2 » با پيروزى شكوهمند انقلاب اسلامى ايران و برقرارى نظام جمهورى اسلامى به رهبرى قائد عظيم الشأن جهان اسلام ، حضرت آيت‌اللَّه العظمى امام خمينى قدس سره ، بار ديگر احكام و حدود اسلامى از لابلاى كتاب‌ها به ميدان عمل آمده ، حاكمان شرع به اجراى آن\r\n\r\n\r\n","description":"","footnote":"\r\n( 1 ) . سوره‌ى نساء ، 13 و 14 .\r\n( 2 ) . المهذّب البارع ، ج 5 ، ص 12 .\r\n","page_name":" 68 ","page_number":68},
  {"content":"\r\n\r\nپرداختند . ليكن به‌جهت روشن‌تر شدن مباحث ، جمعى از فقيهان و مجتهدان احساس نياز كرده و تدريس خارج كتاب حدود و قصاص و ديات را شروع كردند ؛ ثمره‌ى اين درس‌ها كتاب‌هاى زيادى شد كه به‌صورت تأليف و تقرير به جامعه اسلامى عرضه گرديد و يكى از بهترين كتاب‌ها ، كتاب « تفصيل الشريعه في شرح تحرير الوسيله » است كه به قلم حضرت آيت‌اللَّه العظمى شيخ محمّد فاضل لنكرانى قدس سره و به زبان عربى ، نوشته شده است .\r\nامّا از آن‌جا كه بيشتر دانشجويان و دانش‌پژوهان مراكز دانشگاهى در رشته حقوق و جزاى اسلامى نمىتوانند از كتاب‌هاى عربى استفاده كنند ، در مركز فقهى ائمّه اطهار عليهم السلام ، براى بر طرف كردن نياز مراكز دانشگاهى و كسانى كه به دنبال آگاهى از نظرات اين فقيه و الا مقام‌اند ، درس‌هاى خارج حدود ايشان ، كه طبق كتاب شريف تحرير الوسيله است ، از نوار پياده شد تا در اختيار علاقمندان قرار گيرد ؛ از اين‌جانب نيز خواسته شد تا آن نوشته‌ها را تنظيم و به‌صورت نوشتارى درآورم .\r\nدر عين حال ، سعى و كوشش ما بر اين بوده كه تا حدّ امكان ، در سخنان استاد بزرگوار دخل و تصرّف نشود ، و احاديث و روايات ، با سند آن درج ، و به نوع آن از صحيح ، ضعيف و . . . اشاره شود ؛ ترجمه‌ى متون روايات نيز با عنوان « فقه الحديث » ذكر گردد ، و مطالب تكرارى حذف و صغرا و كبراى دليل مشخص گردد .\r\nدر خاتمه ، از تمامى افرادى كه در تأليف اين مجموعه‌ى گران‌سنگ نقش داشتند ، به‌ويژه سرور گرانقدر حضرت آيت‌اللَّه حاج آقا جواد فاضل لنكرانى ( دامت بركاته ) كه با پيگيرىهاى مداوم بر آماده‌سازى آن تأكيد داشتند ، و برادر عزيز حجّت الاسلام والمسلمين حاج شيخ محمّدرضا فاضل كاشانى كه به بررسى و نمونه‌خوانى آن اقدام كرده‌اند ، و نيز برادر عزيز حجت‌الاسلام آقاى سيّد جواد حسينىخواه كه ويرايش نهايى اين نوشتار را بر عهده داشتند و كليهء عزيزانى كه در مركز جهانى فقه ائمه اطهار عليهم السلام نسبت به امور فنى و چاپ اين اثر ما را يارى دادند ، تشكّر مىنمايم .\r\nاكبر ترابى شهرضايى\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nكتاب حدود : و در آن چند فصل است\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nمقدّمات بحث\r\nابتدا لازم است چند امر را به‌عنوان مقدّمه بيان نماييم .\r\n\r\nامر اوّل : بررسى عنوان بحث\r\nمتنى كه در بحث حدود ، محور مباحث ماست ، باب حدود كتاب شريف تحرير الوسيله امام خمينى رحمه الله مىباشد ؛ لذا ، مسائل اين باب را به‌همان ترتيبى كه حضرت امام رحمه الله نوشته‌اند ، مطرح مىكنيم .\r\nاز نظر عنوان ، با مراجعه‌ى به كتب فقهى ، مىبينيم بعضى از فقها نظير : علّامه حلّى رحمه الله در قواعد الأحكام « 1 » و تحرير الأحكام ، « 2 » شهيد اوّل در لمعه « 3 » و امام راحل رحمه الله در تحرير الوسيله ، به « كتاب الحدود » تعبير كرده ، ولى مرحوم محقّق حلّى رحمه الله در كتاب شريف شرايع « 4 » و مختصر النافع « 5 » عنوان را « كتاب الحدود والتعزيرات » قرار داده است . « 6 »\r\n\r\n\r\n","description":"","footnote":"\r\n( 1 ) قواعد الأحكام ، ج 2 ، ص 249 ( چاپ قديم ) .\r\n( 2 ) . تحرير الأحكام ، ج 2 ، ص 219 .\r\n( 3 ) . اللمعة الدمشقية ، ص 164 .\r\n( 4 ) . شرايع الإسلام ، ج 4 ، ص 932 .\r\n( 5 ) . مختصر النافع ، ص 292 .\r\n( 6 ) . كتاب شرايع الإسلام از متون فقهى بسيار محكم شيعه است ، وشايد بتوان ادّعا كرد كه در فقه شيعى ، متنى محكم‌تر از اين كتاب نداريم ؛ به‌همين جهت ، عدّه‌اى از علما و فقها ، از جمله شهيد ثانى رحمه الله كتاب مسالك الأفهام و صاحب جواهر رحمه الله ، كتاب جواهر الكلام را به عنوان شرح بر آن نوشته‌اند .\r\n","page_name":" 73 ","page_number":73},
  {"content":"\r\n\r\nهر دو گروه ، بحث از معاصى و گناهانى را كه اقتضاى تعزير دارد ، در كتاب حدود آورده‌اند . بر كسانى كه عنوان كتاب را « كتاب الحدود والتعزيرات » قرار داده‌اند ، اشكالى وارد نيست ؛ ليكن از كسانى كه عنوان بحث را « كتاب الحدود » قرار داده‌اند ، سؤال مىشود :\r\nشما چگونه مسائل تعزير را در كتاب حدود مطرح كرده‌ايد ؟ !\r\nپاسخ آنان در جواب اين اشكال ، به يكى از دو طريق زير است :\r\nجواب اوّل : « حدّ » دو نوع كاربُرد دارد : گاه اين عنوان در برابر عناوين فقهى ديگر مانند : ارث ، طلاق ، بيع و . . . به‌كار مىرود ؛ در اين‌صورت ، اعمّ بوده و شامل تعزير نيز مىشود . و گاه ، در مقابل تعزير قرار مىگيرد ؛ در اين حالت ، معناى خاصّ خود را دارد ؛ مانند : لفظ مسكين و فقير كه اگر با هم ذكر شوند ، هركدام معنايى دارد ؛ و آن اين‌كه : مسكين ، أسوءُ حالًا من الفقير است . اين افتراقِ در معنا ، ثمره‌ى عملى هم دارد ؛ كه اگر كسى چيزى را نذر كرده به مساكين بدهد ، شامل فقرا نمىشود ؛ ليكن اگر اين‌ها به تنهايى گفته شوند ، عامّ بوده و شامل ديگرى نيز مىشود .\r\nبنابراين ، اگر كلمه‌ى « حدود » را در مقابل تعزيرات به‌كار ببريم ، حدود از تعزيرات جدا مىشود ؛ ولى اگر « حدود » را در مقابل ارث ، بيع و . . . بياوريم ، شامل تعزيرات نيز مىشود .\r\nهر دو استعمال بالا در روايات آمده است ؛ گاه حدّ يا تعزير بيان شده ، و از آن ، معناى عامّ يعنى كيفر و عقوبت گناهان اراده شده است . مانند روايت سكونى از امام صادق عليه السلام : « قال رسول اللَّه صلى الله عليه و آله : إقامة حدّ خير من مطر أربعين صباحاً » ، و روايت حنان بن سدير از امام باقر عليه السلام : « حدّ يقام في الأرض أزكى فيها من مطر أربعين ليلة وأيّامها ؛ « 1 » اجراى يك حدّ در زمين ، از چهل روز يا چهل شبانه‌روز بارندگى ، سودمندتر است » .\r\nآيا واژه‌ى « حدّ » در اين روايت ، شامل تعزير نمىشود ؟ آيا روايت روى حدّ تكيه كرده و مىخواهد بگويد : حدود اين آثار و بركات را دارد امّا تعزيرات ندارد ؟ يا اين‌كه « حدّ » در اين روايت ، يك معناى گسترده و عامّى دارد كه شامل حدود و تعزيرات اصطلاحى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 308 ، باب 1 از ابواب مقدّمات الحدود ، ح 2 و 4 .\r\n","page_name":" 74 ","page_number":74},
  {"content":"\r\n\r\nمىشود ؟ زيرا ، همان‌گونه كه حدّ بركات معنوى و اجتماعى فراوان براى جامعه دارد ، تعزير نيز همان فايده را دارد و در اين راستا ، بين اين دو فرقى نيست .\r\nاز سوى ديگر ، گاه حدّ و تعزير در مقابل يكديگر به‌كار مىرود ؛ در اين صورت ، هر كدام معناى خاصّ خود را دارد ؛ مانند اين روايات :\r\nعن أبي عبداللَّه عليه السلام في غلام صغير لم يدرك ابن عشر سنين ، زنى بإمرأة .\r\nقال : يجلد الغلام دون الحدّ وتجلد المرأة الحدّ كاملًا ؛ « 1 » از امام صادق عليه السلام در مورد كودك نابالغ ده ساله‌اى كه با زنى زنا كرده بود ، سؤال شد ؛ امام عليه السلام فرمود : به او كمتر از حدّ تازيانه مىزنند و بر زن ، حدّ كامل جارى مىشود .\r\nعن أبي عبداللَّه عليه السلام قال : لا يحدّ الصّبي إذا وقع على المرأة ، ويحدّ الرجل إذا وقع على الصّبية ؛ « 2 » امام صادق عليه السلام فرمود : كودك نابالغ اگر با زنى زنا كرد ، بر او حدّ جارى نمىشود ؛ ولى به مردى كه با دختر نابالغ زنا كند ، حدّ مىزنند .\r\nإسحاق بن عمّار قال : سألت أبا إبراهيم عليه السلام عن التعزير كم هو ؟ قال : بضعة عشر سوطاً ، ما بين العشرة إلى العشرين ؛ « 3 » اسحاق بن عمّار از امام كاظم عليه السلام از مقدار تعزير پرسيد ؛ امام عليه السلام فرمود : بيش‌از ده تازيانه ، ما بين ده و بيست تازيانه به او زده مىشود . جواب دوم : « حدود » به‌همان معناى خاصّ در مقابل تعزير است ، و طرح مسائل تعزيربه نحو استطرادى است ؛ يعنى به جهت اين‌كه مباحث تعزيرات با مباحث حدود مناسبت‌دارد ، مطرح شده است . البته اين احتمال ، خيلى ضعيف است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 362 ، باب 9 از ابواب حدّ الزنا ، ح 1 .\r\n( 2 ) . همان ، ح 3 .\r\n( 3 ) . همان ، ص 583 ، باب 10 از ابواب بقية الحدود ، ح 1 .\r\n","page_name":" 75 ","page_number":75},
  {"content":"\r\n\r\n\r\nامر دوم : معناى حدود و تعزيرات\r\nتعريف لغوى : « حدود » جمع « حدّ » و « تعزيرات » جمع « تعزير » است . صاحب مسالك رحمه الله و جمعى ديگر از فقها « 1 » گفته‌اند : « الحدّ لغةً المنع ؛ حدّ در لغت براى معناى منع و دفع ، و تعزير براى معناى « تأديب » وضع شده است » .\r\nدر مقام اشكال گفته‌اند : شأن لغوى بيان موارد استعمال است ، نه تعيين موضوع له لفظ ؛ لذا مىبينيم « حدّ » ، در حاجز بين دو چيز ، منتهاى شىء ، دفع ، منع ، ادب كردن گناهكار به‌چيزى كه او يا ديگرى را از ارتكاب گناه باز دارد ، جدا كردن چيزى از چيز ديگر و . . .\r\nاستعمال شده است ؛ پس ، نمىتوان معناى حقيقى « حدّ » را « منع » دانست ، بلكه « منع » يكى از موارد استعمال آن است .\r\nبه نظر ، اين اشكال وارد نيست ؛ زيرا ، « حدّ » يك معنا بيشتر ندارد . با دقّت در معانى مذكور و غير آن ، مىبينيم تمام آن‌ها به يك معنا ، يعنى « منع » بر مىگردد ؛ اگر به حاجب و حاجز بين دو چيز « حدّ » گفته‌اند ، به‌جهت اين است كه حاجب ، مانعِ اختلاط و جدا كننده‌ى دو چيز است ؛ پس ، در آن ، معناى « منع » نهفته است .\r\nاگر حدّ در « آخر الشيء ومنتهى الشيء » استعمال شده ، به‌خاطر اين است كه مراد از « آخر الشيء » ، آن نقطه‌اى است كه وقتى به آن رسيديد ، ديگر آن شىء با شما نيست و امتناع دارد كه از آن نقطه ادامه يابد ؛ لذا ، در اين‌جا نيز معناى « منع » ديده مىشود .\r\nو اگر « حدّ » را به‌معناى تأديب به‌كار برده‌اند ؛ به‌علّت اين است كه تأديبِ گناهكار مانع مىشود كه او يا ديگران مرتكب آن گناه شوند .\r\nمعناى لغوى ديگر حدّ ، « تمييز الشيء عن شيء آخر ؛ جدا كردن چيزى از چيز ديگر » است ؛ مانند : جداسازى گندم از جو . اين معنا نيز متضمّن معناى « منع » است ؛ زيرا ، معناى تمييز ، ممانعت از اختلاط و مخلوط شدن است .\r\nدر اسامى بعضى اشيا نيز اين مناسبت ملاحظه شده است ؛ به‌عنوان مثال ، عرب به « آهن » ، « حديد » مىگويد كه مشتقّ از مادّه‌ى « حدّ » است ؛ زيرا ، آهن ، فلز سخت و ممتنعى\r\n\r\n\r\n","description":"","footnote":"\r\n( 1 ) . مسالك الأفهام ، ج 14 ، ص 325 ؛ المهذّب البارع ، ج 5 ، ص 5 .\r\n","page_name":" 76 ","page_number":76},
  {"content":"\r\n\r\nاست كه در برابر نيروهاى ديگر ممانعت و مقاومت دارد ، و به آسانى شكل خود را از دست نمىدهد و شكل جديد نمىپذيرد . به دربانان خانه‌هاى بزرگ و قصرها ، « حدّاد » گفته‌اند ؛ چرا كه آنان داراى حالت ممانعت هستند و مانع ورود افراد بيگانه مىشوند . « 1 » از آن‌چه در تحقيق معناى لغوى گفتيم ، روشن شد كه توهّم براى حدّ معانى گوناگونى وجود دارد ، توهّمى بىجا است ؛ بلكه تمامى معانى مذكور بازگشت به حالت منع ، دفع ، امتناع و امثال آن دارد .\r\nتعريف شرعى : مرحوم شهيد ثانى قدس سره در تعريف اين دو اصطلاح فرموده است : « حدّ » در شرع مطهّر به عقوبت خاصّى گفته مىشود كه در مورد مكلّف به‌سبب ارتكاب برخى از گناهان اجرا مىشود و شارع مقدّس مقدار و كيفيّت تمام حدود را معيّن كرده است . تعزير نيز عقوبت يا اهانتى است كه به‌عنوان كيفر بعضى از گناهان مقرّر شده ، ولى در اصل شرع يا بيشتر موارد ، مقدار معيّنى ندارد ؛ بلكه مقدار آن بستگى به نظر حاكم شرع دارد . « 2 » بين معناى شرعى و لغوى « حدّ » تناسب است ؛ احتمال دارد اين تناسب از جهت مانعيّت حدّ از گسترش گناه باشد ؛ زيرا ، اجراى صد تازيانه به‌عنوان حدّ شرعىِ زنا بر زناكار ، مانع مىشود كه گناهكار بار ديگر اين عمل را انجام دهد ؛ و نيز حاضران در مجلس حدّ ، به فكر گناه نيفتند . به‌عبارت ديگر ، اجراى حدّ يكى از راه‌هاى جلوگيرى از وقوع معصيت است .\r\nاحتمال ديگرى نيز مىدهيم - هرچند احتمال اوّل را نفى نمىكنيم - ؛ و آن اين‌كه ، مىگوييم : صد تازيانه حدّ شرعى است ، يعنى « لا يجوز الزيادة عليه ولا التنقيص منه ؛ كسى حقّ ندارد به زانى بيش از صد تازيانه يا كمتر از آن بزند » ؛ بنابراين ، در ناحيه‌ى زياده و نقيصه جنبه‌ى ممنوعيّت است . شاهد اين احتمال ، مواردى است كه در فقه و روايات « 3 » كلمه‌ى « حدّ » به‌كار رفته است ؛ مثلًا حدّ كر چه‌مقدار است ؟ در شستن وضو ، حدّ وجه و يدين چه اندازه است ؟\r\n\r\n\r\n","description":"","footnote":"\r\n( 1 ) . لسان العرب ، ج 3 ، ص 79 ؛ مفردات راغب ، ص 108 .\r\n( 2 ) . مسالك الأفهام ، ج 14 ، ص 325 .\r\n( 3 ) . وسائل الشيعة ، ج 1 ، ص 283 ، باب 17 ، ابواب الوضوء ، ح 1 و 2 ؛ وص 120 ، باب 9 ، ابواب الماء المطلق ، ح 15 .\r\n","page_name":" 77 ","page_number":77},
  {"content":"\r\n\r\nبه روايت زير توجّه شود :\r\nمحمّد بن علي بن الحسين بإسناده ، عن زرارة بن أعين أنّه قال لأبي جعفر الباقر عليه السلام : أخبرني عن حدّ الوجه الذي ينبغي أن يوضّأ الذي قال اللَّه عزّ وجلّ ؟ فقال : الوجه الذي قال اللَّه وأمر اللَّه عزّ وجلّ بغسله الذي لا ينبغي لأحد أن يزيد عليه ولا ينقص منه ، إن زاد عليه لم يوجز ، وإن نقص منه أثم :\r\nما دارت عليه الوسطى والإبهام من قصاص شعر الرأس إلى الذقن ، و ما جرت عليه الإصبعان من الوجه مستديراً فهو من الوجه ، و ما سوى ذلك فليس من الوجه ، فقال له : الصدغ من الوجه ؟ فقال : لا . « 1 » نتيجه : حدّ لغوى به‌معناى منع ، وحدّ شرعى نيز متناسب با آن است ؛ همان‌گونه كه تعزير در لغت به‌معناى تأديب و در شرع نيز تأديب خاصّ ، يعنى موافق با رأى و نظر حاكم است .\r\n\r\nامر سوم : فرق بين حدّ و تعزير\r\nاز روايات زيادى كه دو عنوان حدّ و تعزير در آن‌ها استعمال شده ، به صراحت استفاده مىشود اين دو لفظ ، دو عنوان و اصلاح شرعىاند ؛ - كه در صفحات گذشته به بعضى از آن روايات اشاره كرديم - بنابراين ، تصوّر اين‌كه دو عنوان حدّ و تعزير ، دو عنوان فقهى بوده و در اخبار و روايات اثرى از آن‌ها ديده نمىشود ، صحيح نيست ؛ بر خلاف برخى از عناوينى كه فقها آن را اصطلاح كرده‌اند ، در روايات ، سابقه ندارد ؛ مثل عنوان « نجس و متنجّس » - متنجّس به‌چيزى گفته مىشود كه با رطوبت مسريه با اعيان نجسه ، ملاقات كرده باشد - كه در فقه وجود دارند ، ولى آن‌طور كه گفته‌اند ، اين دو عنوان در روايات سابقه ندارد . مرحوم محقّق « صاحب شرايع » پس از عنوان كتاب حدود و تعزيرات ، در مقام فرق بين حدّ و تعزير ، ضابطه‌اى كلّى بيان كرده و پس از آن ، وارد اسباب و موجبات هر دو مىشود ؛ و در ادامه ، براى هركدام فصلى مستقلّ باز كرده است . ايشان در فرق بين اين دو مىگويد :\r\n« كلّ ما له عقوبة مقدّرة يسمّى حدّاً و ما ليس كذلك يسمّى تعزيراً ؛ « 2 » به هر عملى كه\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 283 ، باب 17 از ابواب الوضوء ، ح 1 .\r\n( 2 ) . شرايع الإسلام ، ج 4 ، ص 932 .\r\n","page_name":" 78 ","page_number":78},
  {"content":"\r\n\r\nبراى كيفر و عقوبت آن ، مقدار خاصّى معيّن شده باشد ، حدّ گويند ؛ و در غير اين صورت ، آن را تعزير مىنامند » .\r\nمسامحه در اين تعريف ، واضح است ؛ زيرا ، هر عملى كه كيفر خاصّى دارد ، حدّ نيست ؛ بلكه به عقوبت مترتّب بر آن « حدّ » گفته مىشود . به‌عنوان مثال ، زنا عقوبت مقدّرى همانند صد تازيانه ، يا رجم و يا قتل دارد ، شرب خمر مجازات معيّن هشتاد تازيانه دارد ؛ و حال آن‌كه زنا ، شرب خمر و . . . حدّ نيستند ؛ و بلكه سبب و موجب حدّ هستند . حدّ همان عقوبت و كيفر ، يعنى تازيانه و رجم و قتل است . همين مسامحه ، در تعريف تعزير نيز هست ؛ آن عمل و معصيت ، تعزير نبوده و بلكه سبب تعزير است ؛ چه آن‌كه تعزير عقوبتى است كه با رأى و نظر حاكم در مورد مجرم اجرا مىشود .\r\nبا توجّه به مطالب گذشته و صرف‌نظر از تسامحى كه در ضابطه محقّق بود ، مرحوم شهيد ثانى در كتاب نفيس و ارزنده‌ى مسالك « 1 » در اشكال بر اين ضابطه فرموده است :\r\nتعريف حدّ جامع افراد هست ؛ يعنى به هيچ حدّى برخورد نمىكنيم كه تقدير شرعى نداشته باشد ؛ ليكن تعريف تعزير ، مانع اغيار نيست و به‌دنبال آن ، به تعريف حدّ نيز اشكال وارد مىشود .\r\nتوضيح : هرچند اصل و قاعده‌ى باب تعزير اين است كه مقدّر شرعى نداشته باشد و در اكثر موارد ، بلكه در نود درصد از آن ، اندازه‌ى خاصّى معيّن نشده است ؛ ليكن ما به پنج مورد برخورد كرده‌ايم كه مقدّر شرعى دارد و در عين حال تعزير است . بنابراين ، تعريف تعزير كامل نيست ؛ و در نتيجه ، تعريف حدّ نيز مانع اغيار نخواهد بود .\r\nشهيد ثانى رحمه الله پس از بيان اين نقض‌ها مىفرمايد : از اين پنج مورد ، مواردى را كه‌حداقل و حداكثر دارد ، مىتوان تعزير دانست ؛ زيرا ، اختيارش به‌دست حاكم است كه عددى را انتخاب كند ؛ ولى بقيّه را كه حداقل و حداكثر ندارد ، نمىشود توجيه كرد .\r\n\r\n\r\n","description":"","footnote":"\r\n( 1 ) . مسالك الأفهام ، ج 14 ، ص 326 . اين كتاب در شرح شرايع محقّق حلّى است و بر خلاف كتاب جواهر ، كتاب سهل التناول و بسيار قابل استفاده است ، به‌گونه‌اى كه بعضى از بزرگان از فقهاى متأخر ، هر زمان به مسافرت مىرفت ، سعى مىكرد اين كتاب را همراه خود ببرد .\r\n","page_name":" 79 ","page_number":79},
  {"content":"\r\n\r\nنقض اوّل شهيد ثانى رحمه الله بر ضابطه محقّق حلّى رحمه الله\r\nاز مواردى كه ايشان به عنوان نقض مطرح مىفرمايد ، اين است :\r\n« تعزير المجامع زوجته في نهار رمضان مقدّر بخمسة وعشرين سوطاً » ؛ اگر مردى با همسرش در روز ماه رمضان در حالىكه روزه هستند مجامعت كرد ، روايت مىگويد :\r\nشوهر بايد بيست و پنج تازيانه بخورد ؛ اين بيست و پنج تازيانه تعزير است . پس ، تعزيرى داريم كه مقدّر شرعى دارد .\r\nجواب نقض اوّل : مستند اين فرع فقهى روايت زير است :\r\nمحمّد بن يعقوب ، عن عليّ بن محمّد بن بندار ، عن إبراهيم بن إسحاق الأحمر ، عن عبداللَّه بن حمّاد الأنصاري عن المفضّل بن عمر ، عن أبي عبداللَّه عليه السلام في رجل أتى امرأته وهي صائمة وهو صائم . قال : إن استكرها فعليه كفّارتان ، وإن كان طاوعته فعليه كفّارة وعليها كفّارة . وإن كان أكرهها فعليه ضرب خمسين سوطاً نصف الحدّ . وإن كانت طاوعته ضرب خمسة وعشرين سوطاً وضربت خمسة وعشرين سوطاً . « 1 » فقه الحديث : از امام صادق عليه السلام پرسيد : مرد روزه‌دارى كه با همسر روزه‌دار خود مجامعت كرده است ، چه حكمى دارد ؟\r\nاين مسأله مشتمل بر دو حكم است : يكى از جهت كفّاره و ديگرى از جهت كيفر شرعى ؛ امام صادق عليه السلام در مورد كفّاره فرمود : اگر شوهر ، زن را به اين عمل اكراه كرده ، بر گردنش دو كفّاره است ؛ و اگر زن با ميل و رغبت اين كار را انجام داده ، هر كدام از آنان كفّاره‌ى مستقلّى دارند .\r\nامام عليه السلام در مورد كيفر شرعى اين عمل فرمود : « اگر شوهر همسرش را اكراه كرده باشد ، پنجاه تازيانه مىخورد كه نصف حدّ زنا است ؛ و اگر زن ، با ميل و رغبت به اين عمل راضى شده باشد ، به هركدام بيست و پنج تازيانه زده مىشود .\r\nاشكال بر شهيد ثانى رحمه الله : از ايشان سؤال مىشود كه در كدام قسمت روايت كلمه‌ى تعزير\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 585 ، باب 12 از ابواب بقية الحدود والتعزيرات ، ح 1 .\r\n","page_name":" 80 ","page_number":80},
  {"content":"\r\n\r\nبه‌كار رفته است ؟ درست است در صورت اكراه ، پنجاه تازيانه و در صورت رضايت براى هركدام بيست و پنج تازيانه مقدّر شده است ، امّا امام عليه السلام بر اين عقوبت ، كلمه‌ى تعزير را استعمال نكرده تا اشكال ايشان وارد باشد .\r\nممكن است شهيد ثانى رحمه الله مطلب را از اين قسمت روايت « ضربت خمسين سوطاً نصف الحدّ » استفاده كند و بگويد از اين‌كه امام عليه السلام پنجاه تازيانه را نصف حدّ فرموده ، معلوم مىشود پنجاه تازيانه حدّ نيست ؛ و عقوبتى كه حدّ نباشد ، عنوان تعزير بر آن صدق مىكند .\r\nدر جواب شهيد رحمه الله مىگوييم : اگر « لام » تعريف در « نصف الحدّ » لام طبيعت و جنس بود ، بيان شما تمام مىشد ؛ امّا « الف و لام » در اين‌جا عهد ذهنى است و مقصود از آن ، حدّ مخصوصى است كه در باب زنا معهود است ؛ يعنى صد تازيانه ؛ و حال آن‌كه اگر « الف و لام » براى جنس و طبيعت باشد ، شامل حدّ شرب خمر نيز مىشد كه هشتاد تازيانه دارد ؛ در اين صورت ، پنجاه تازيانه نصف آن حدّ نخواهد بود . بنابراين ، مقصود ، نصف مطلق حدّ نيست ؛ بلكه نصف حدّ خاصّ يعنى حدّ زنا است . و از روى تناسبى كه اين مسأله با زنا دارد ، به آن پى مىبريم ؛ زيرا ، يكى از محرّمات روزه‌ى ماه رمضان جماع است . پس ، وطى زوجه در روز ماه رمضان حرام است ، همان‌گونه كه زنا حرام است .\r\nلذا ، احتمال دارد اين پنجاه تازيانه و يا بيست و پنج تازيانه ، حدّ خاصّى باشد كه در مورد اين گناه خاصّ از طرف شارع مقرّر شده است .\r\nاگر در ردّ بيان ما ، به روايتى تمسّك شود كه در آن از مقدار تعزير سؤال شده است ، و امام عليه السلام فرمود : « دون الحدّ » ؛ سپس سائل سؤال مىكند يعنى كمتر از هشتاد تازيانه ؟ امام عليه السلام فرمود : « لا ، و لكن دون الأربعين » ؛ « 1 » و در اين مسأله ، بيست و پنج تازيانه كمتر از چهل تازيانه بوده ، و در نتيجه ، از مصاديق تعزير است . جواب آن در صفحات آينده خواهد آمد .\r\nنقض دوم شهيد ثانى رحمه الله بر ضابطه محقّق حلّى رحمه الله\r\n« من تزوّج أمةً على حرّة ودخل بها قبل الإذن ضرب إثنا عشر سوطاً ونصفاً ثُمن حدّ الزاني » . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 584 ، باب 10 از ابواب بقية الحدود ، ح 3 .\r\n( 2 ) . مسالك الأفهام ، ج 14 ، ص 326 .\r\n","page_name":" 81 ","page_number":81},
  {"content":"\r\n\r\nدر كتاب نكاح گفته‌اند : اگر مردى ، زن حرّ داشته باشد و بخواهد با كنيزى ازدواج كند ، بايد از زن حرّه‌اش اجازه بگيرد . حال ، اگر بدون استيذان از او با كنيزى ازدواج ، و به او دخول كرد ، بايد تعزير شود ؛ يعنى يك‌هشتم حدّ زانى كه 5 / 12 تازيانه است به او زده مىشود . صاحب مسالك رحمه الله مىخواهد بگويد : 5 / 12 تازيانه مقدّر شرعى است ؛ پس اين تعزير هم مقدّر شرعى دارد .\r\nجواب نقض دوم : مستند اين مسأله ، مرسله‌ى منصور بن حازم است :\r\nمحمّد بن يعقوب ، عن عليّ بن إبراهيم ، عن أبيه ، عن صالح بن سعيد ، عن بعض أصحابنا ، عن منصور بن حازم ، عن أبي عبداللَّه عليه السلام ، قال : سألته عن رجل تزوّج ذميّة ، على مسلمة و لم يستأمرها . قال : يفرّق بينهما .\r\nقلت : فعليه أدب ؟ قال : نعم ، إثنا عشر سوطاً و نصف ، ثُمن حدّ الزاني وهو صاغر .\r\nقلت : فإن رضيت المرأة الحرّة المسلمة بفعله بعد ما كان فعل ؟ قال :\r\nلا يضرب ولا يفرّق بينهما ، يبقيان على النكاح الأوّل . « 1 » فقه الحديث : منصور بن حازم از امام صادق عليه السلام مىپرسد : مردى بدون اجازه گرفتن از زن مسلمانش با زنى ذمّى ازدواج كرد ؟ امام عليه السلام فرمود : بين آن شوهر و زن ذمّى جدايى انداخته مىشود : ( اين بيان امام عليه السلام كنايه از بطلان نكاح است ) .\r\nبه امام عليه السلام گفت : آيا غير از باطل بودن نكاح ، عقوبتى هم دارد ؟ امام عليه السلام فرمود : آرى ؛ 5 / 12 تازيانه ، يك هشتم حدّ زناكار بر او زده مىشود ؛ در حالىكه شوهر تحقير مىشود .\r\nتا اين قسمت روايت ، مربوط به زن ذمّى است ؛ در صورتىكه صاحب مسالك رحمه الله فرمود : « من تزوّج أمة على حرّة » . ليكن از ادامه‌ى روايت استفاده مىشود آن زن ذمّى ، « أمه » بوده است ؛ زيرا ، راوى امام عليه السلام مىپرسد : اگر آن زن حرّ مسلمان راضى شود ، چه‌حكمى دارد ؟ از اين‌جا معلوم مىشود نكته‌ى سؤال روى نكاح ذمّى بر مسلمان نيست ، بلكه در مورد نكاح امه بر حرّه است ؛ و گرنه عنوان كردن كلمه‌ى « حرّه » جا نداشت .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 415 ، باب 49 از ابواب حدّ الزنا ، ح 1 .\r\n","page_name":" 82 ","page_number":82},
  {"content":"\r\n\r\nامام عليه السلام فرمود : حال كه راضى شده ، حدّى ندارد ؛ بين آنان جدايى انداخته نمىشود و به همان نكاح اوّل باقى هستند .\r\nآن‌چه اين روايت از روايت سابق اضافه دارد ، كلمه‌ى « ادب » است كه در كلام راوى به‌كار رفته است ؛ امّا سؤال اين است كه به چه دليل مىگوييد : از كلمه‌ى « ادب » ، تعزير قصد شده است ؟ ادب معناى عامّى دارد كه شامل « حدّ » و « تعزير » ، هر دو مىشود و چنين نيست كه هرجا كلمه‌ى « ادب » به‌كار رفت ، مقصود ، تعزير باشد .\r\nبه‌عبارت روشن‌تر ، در گذشته گفتيم : « تعزير » يك اصطلاح شرعى است ؛ امّا كلمه‌ى « ادب » اصطلاح شرعى ندارد ، پس به همان معناى عامّ خودش باقى است . از روايت هم استفاده نمىشود ادب به‌معناى تعزير است ؛ در روايت داريم « فعليه أدب » ، جمله‌ى اسميه‌اى كه مبتدايش نكره است ، يعنى آيا تأديبى دارد ؟ امام عليه السلام فرمود : آرى ، 5 / 12 تازيانه .\r\nبنابراين ، شهيد ثانى رحمه الله نمىتواند بر مرحوم محقّق اشكال كند ؛ زيرا ، عنوان « تعزير » بر اين مقدّر شرعى اطلاق نشده است . براى ورودِ اشكال دو چيز لازم است ، و شهيد ثانى رحمه الله در مواردِ نقض ، اوّلًا ، بايستى مقدّرى شرعى در روايات اثبات كند ؛ و ثانياً ، در همان روايت ، بر آن مقدّر شرعى ، اطلاق « تعزير » در مقابل حدّ شده باشد .\r\nاين‌كه مىگوييم تعزير در مقابل حدّ را بايد اثبات كند ، به‌جهت اين نكته است كه گاه كلمه‌ى « حدّ » در معنايى اعمّ از حدّ و تعزير استعمال مىشود ؛ هر چند كلمه‌ى « تعزير » نيز گاه به‌معناى اعمّ به‌كار مىرود ؛ به‌خصوص با توجّه به‌معناى لغوى آن كه تأديب است ؛ البته « حدّ » ، فردِ كاملِ تأديب است .\r\nنقض سوم شهيد ثانى رحمه الله بر تعريف و ضابطه محقّق حلّى رحمه الله\r\nنقض ديگرى كه مرحوم شهيد ثانى بيان مىفرمايد اين مسأله است كه : « المجتمعان تحت إزار واحد مجرّدين ، مقدّر بثلاثين إلى تسعة وتسعين على قول » ؛ « 1 » عقوبت و كيفر دو انسانى كه برهنه در زير يك لحاف خوابيده باشند ، بدون اين‌كه مرتكب عمل خلافى شده باشند ، بنابر قولى ، بين سى تا نودونه تازيانه است . يعنى حاكم شرع كمتر از سى تازيانه و\r\n\r\n\r\n","description":"","footnote":"\r\n( 1 ) . مسالك الأفهام ، ج 14 ، ص 326 .\r\n","page_name":" 83 ","page_number":83},
  {"content":"\r\n\r\nبيشتر از نودونه تازيانه اختيار نكند .\r\nبه قرينه‌ى نقض پنجم ، كه درباره‌ى اجتماع مرد و زن برهنه است - و بيان خواهد شد - ، بايد مراد از اين نقض ، اجتماع دو مرد يا دو پسر يا دو زن باشد ، تا تداخلى پيش نيايد .\r\nجواب نقض سوم : ايشان هنگام شروع اشكال بر عبارت محقّق رحمه الله در شرايع فرمود : « قد وردت الروايات بتقدير بعض أفراده وذلك في خمسة مواضع » . « 1 » بنابراين ، براى اشكال بايستى به روايات استناد كند و نه اقوال . علاوه آن‌كه ، مستند اين قول ، دو روايت زير است كه بايد بررسى شود .\r\n1 - عنه ، عن ابن سنان ، يعني عبداللَّه ، عن أبي عبداللَّه عليه السلام في رجلين يوجدان في لحاف واحد . قال : يجلدان غير سوط واحد . « 2 » فقه الحديث : ضمير « عنه » بازگشت به حديث شانزدهم اين باب دارد كه در آن آمده :\r\n« محمّد بن الحسن بإسناده عن يونس بن عبدالرّحمن » و در حديث هفدهم و هجدهم نيز « عنه » دارد ؛ يعنى « محمّد بن الحسن بإسناده عن يونس بن عبدالرّحمن عن ابن سنان يعنى عبداللَّه » اين سند صحيح است . صاحب وسائل « ابن سنان » را توضيح مىدهد مراد از ابن سنان ، « عبداللَّه بن سنانِ » ثقه است ، نه « محمّد بن سنان » ، كه وثاقتش مورد اشكال است ؛ وشايد تحقيق ، عدم وثاقتش باشد .\r\nعبداللَّه بن سنان از امام صادق عليه السلام در مورد حكم دو مردى كه آنان را زير يك لحاف بيابند ، سؤال مىكند . امام صادق عليه السلام فرمود : بايد تازيانه بخورند غير از يك تازيانه . ظاهر اين عبارت آن است كه بايد به آنان نودونه تازيانه بزنند .\r\nبر شهيد ثانى رحمه الله اشكال مىشود كه كدام قسمت روايت گفته نودونه تازيانه تعزير است ؟ اگر به‌جاى « يجلدان غير سوط » مىفرمود : نودونه تازيانه بخورند ، آيا مىگفتند ، اين تعزير است ؟ اين روايت ، مقدار عقوبت عمل را بيان كرده ، ولى نگفته كه آن عقوبت ، تعزير است ؛ همانند آيه‌ى شريفه‌ى الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا ، « 3 » كه\r\n\r\n\r\n","description":"","footnote":"\r\n( 1 ) . مسالك الأفهام ، ج 14 ، ص 326 .\r\n( 2 ) . وسائل الشيعة ، ج 18 ، ص 367 ، باب 10 از ابواب حدّ الزنا ، ح 18 .\r\n( 3 ) . سوره‌ى نور ، 2 .\r\n","page_name":" 84 ","page_number":84},
  {"content":"\r\n\r\nمقدار كيفر مرد و زن زناكار را بيان كرده ، بدون اين‌كه اشاره كند اين عقوبت به عنوان حدّ است يا تعزير .\r\n2 - وعنه ، عن القاسم بن محمّد ، عن عبدالصمد بن بشير ، عن سليمان بن هلال قال : سأل بعض أصحابنا أبا عبداللَّه عليه السلام فقال : جعلت فداك : الرّجل ينام مع الرّجل في لحاف واحدٍ . فقال : ذوا محرم ؟ فقال : لا . قال : من ضرورة ؟\r\nقال : لا . قال : يضربان ثلاثين سوطاً ثلاثين سوطاً . قال : فإنّه فعل . قال : إن كان دون الثقب ، اقيم قائماً ثمّ ضرب ضربة بالسيف أخذ السيف منه ما أخذه . قال : فقلت له : فهو القتل ؟ قال : هو ذاك . قلت : فامرأة نامت مع امرأة في لحاف ؟ فقال : ذواتا محرم ؟ قلت : لا . قال : من ضرورة قلت : لا . قال :\r\nتضربان ثلاثين سوطاً ثلاثين سوطاً . قلت : فإنّها فعلت ، قال : فشقّ ذلك عليه ، فقال افّ افّ افّ ثلاثاً وقال : الحدّ . « 1 » فقه الحديث : بعضى از ياران امام صادق عليه السلام از آن حضرت راجع به حكم دو مردى كه زير يك لحاف خوابيده‌اند ، سؤال كردند ؛ امام عليه السلام فرمود : آيا با هم برادرند ؟ آيا ضرورتى اقتضا كرده ؛ مثلًا زمستان سختى است و لحاف هم منحصر به يك لحاف است ؟ گفت : نه .\r\nامام عليه السلام فرمود : بايد به هركدام سى ضربه شلّاق زده شود .\r\nراوى پرسيد : اين‌ها دست به بعضى از اعمال قبيح زدند ؟ امام تفصيل مىدهد كه اگر به حدّ لواط برسد ، بايد با شمشير كشته شود ؛ و اگر كمتر باشد ، حكم ديگرى دارد كه مربوط به بحث ما نيست .\r\nپس از آن ، راوى حكم مسأله را درباره‌ى زنان پرسيد ، و امام عليه السلام نيز همان مطالب را فرمودند .\r\nاشكال ديگر مرحوم شهيد قدس سره اين است كه : در اين روايت نيز مانند روايت ابن سنان ، فقط به بيان مقدار تازيانه اكتفا شده ، ولى نگفته است كه اين عقوبت ، تعزير است . مستند قولى كه شهيد ثانى رحمه الله نقل كرده ، همين دو روايت است ؛ در يكى ، سى تازيانه و در ديگرى\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 367 ، باب 10 از ابواب حدّ الزنا ، ح 21 .\r\n","page_name":" 85 ","page_number":85},
  {"content":"\r\n\r\nنودونه تازيانه بيان مىشود . پس ، معلوم مىشود حاكم شرع مخيّر بين دو مقدار است ؛ البته ما الآن درصدد بيان حدّ يا تعزير اين مسأله نيستيم ؛ بلكه به دنبال آن هستيم كه آيا بر سى يا نودونه تازيانه ، تعزير اطلاق شده است يا نه ؟ و به فرض اين‌كه تعزير هم اطلاق شده باشد ، آيا تعزير در مقابل حدّ است يا اعمّ از آن ؟ پس ، اين نقض هم وارد نيست .\r\nنقض چهارم شهيد ثانى رحمه الله بر كلام محقّق حلّى رحمه الله\r\n« الرابع : من افتضّ بكراً بأصابعه ، قال الشيخ رحمه الله : يجلد من ثلاثين إلى سبعة وسبعين .\r\nوقال المفيد رحمه الله : من ثلاثين إلى ثمانين . وقال ابن إدريس رحمه الله : من ثلاثين إلى تسعة وتسعين » . « 1 » اگر كسى زن باكره‌اى را به وسيله‌ى انگشت افتضاض كند ، - يعنى مجراى بول و حيض او را يكى كند - ، شيخ طوسى رحمه الله فرمود : از سى تا هفتاد و هفت تازيانه به او زده مىشود ؛ و مرحوم مفيد حكم او را از سى تا هشتاد تازيانه بيان كرده است ؛ و ابن ادريس رحمه الله گفته : به او تا نودونه تازيانه زده مىشود .\r\nجواب نقض چهارم : اشكالى كه بر نقض سابق بود ، بر اين نقض هم وارد است ؛ و آن اين‌كه ، ما كارى به اقوال نداريم ؛ بلكه بايد پنج روايتى را كه در اين مورد رسيده است ، بررسى كنيم .\r\n1 - محمّد بن الحسن بإسناده عن الحسين بن سعيد ، عن ابن أبي عمير ، عن ابن سنان ، يعني عبداللَّه وغيره ، عن أبي عبداللَّه عليه السلام في امرأة اقتضّت جارية بيدها ، قال : عليه المهر وتضرب الحدّ .\r\nفقه الحديث : ظاهراً كلمه‌ى « اقتضاض » با « افتضاض » يكى باشد ؛ سؤال از حكم زنى است كه با انگشت دستش جاريه‌ى باكره‌اى را افتضاض كرده است . امام عليه السلام فرمود : بايد مهر جاريه‌اى كه بكارتش از بين رفته را بدهد ، و بر او حدّ زده مىشود .\r\nاين روايت ظهور در صد تازيانه دارد ؛ زيرا ، كلمه‌ى « حدّ » در روايت ذكر شده است ، و تناسب حكم و موضوع ، اقتضا مىكند از « حدّ » ، صد تازيانه قصد شده باشد .\r\n\r\n\r\n","description":"","footnote":"\r\n( 1 ) . مسالك الأفهام ، ج 14 ، ص 327 .\r\n","page_name":" 86 ","page_number":86},
  {"content":"\r\n\r\n2 - قال الصّدوق : وفي خبر آخر : تضرب ثمانين .\r\nشيخ صدوق رحمه الله فرمود : در خبر ديگرى آمده : به او هشتاد تازيانه زده مىشود .\r\nدر اين روايت نيز كلمه‌ى تعزير به‌كار نرفته است .\r\n3 - وعنه ، عن ابن محبوب ، عن ابن سنان ، عن أبي عبداللَّه عليه السلام : إنّ أميرالمؤمنين عليه السلام قضى بذلك ، وقال : تجلد ثمانين . « 1 » امام صادق عليه السلام فرمود : در اين مسأله اميرمؤمنان عليه السلام به هشتاد تازيانه حكم كرد .\r\nدر اين روايت نيز كلمه‌ى تعزير ديده نمىشود .\r\n4 - وبإسناده عن علي بن إبراهيم ، عن أبيه ، عن ابن أبي نجران ، عن عبداللَّه بن سنان ، عن أبي عبداللَّه عليه السلام في امرأة افتضّت جارية بيدها ، قال : عليها المهر وتجلد ثمانين . « 2 » در اين روايت ، امام صادق عليه السلام فرمود : بايد مهر جاريه را بدهد و هشتاد تازيانه بخورد .\r\nدر اين مورد نيز روايت نمىگويد به هشتاد تازيانه ، تعزير شود ؛ اين عقوبت با هشتاد تازيانه‌اى كه براى حدّ شرب مسكر است ، فرقى ندارد . سؤال اين است كه در كدام قسمت روايت تعزير دارد ؟\r\nنكته : شيخ حرّ عاملى رحمه الله ، صاحب وسائل الشيعة ، سه روايت از عبداللَّه بن سنان از امام صادق عليه السلام نقل كرده است كه به گفته‌ى مرحوم آيت‌اللَّه بروجردى رحمه الله ، اينها سه روايت نيستند . اين طور نيست كه ابن سنان سه مرتبه اين مسأله را سؤال كرده باشد ، بلكه يك بار مسأله را پرسيده و امام عليه السلام نيز جواب داده‌اند ؛ ابن سنان هم آن را مكرّر نقل كرده است .\r\nپس ، همه‌ى اين‌ها يك روايت است . البته گاه در چنين مواردى ، اختلاف در نقل پيش مىآيد كه ثمره‌ى آن در باب تعارض ظاهر مىشود .\r\n5 - وبإسناده عن محمّد بن عليّ بن محبوب ، عن أحمد بن محمّد ، عن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 410 ، باب 39 از ابواب حدّ الزنا ، ح 3 و 4 .\r\n( 2 ) . همان .\r\n","page_name":" 87 ","page_number":87},
  {"content":"\r\n\r\nمحمّد بن يحيى ، عن طلحة بن زيد ، عن جعفر ، عن أبيه ، عن علي عليه السلام قال :\r\nإذا اغتصب أمة فافتضّها فعليه عشر قيمتها ، وإن كانت حرّة فعليه الصداق . « 1 » در اين روايت نيز اصلًا صحبت از تازيانه نشده است .\r\nنتيجه : در اين مسأله دو نوع روايت داشتيم ؛ يك دسته از آن‌ها مسأله‌ى « حدّ » را مطرح كرده ، و دسته‌ى ديگر هشتاد تازيانه را گفته است كه حكمش در آينده مىآيد ؛ ولى سخنى از تعزير نيست .\r\nنقض پنجم شهيد ثانى رحمه الله بر كلام محقّق حلّى رحمه الله\r\nالخامس : الرجل والمرأة يوجدان في لحاف واحد وإزار مجرّدين ، يعزّران من عشرة إلى تسعين ؛ قاله المفيد رحمه الله وأطلق الشيخ رحمه الله التعزير ، وقال في الخلاف ، روى أصحابنا في الحدّ . « 2 » زن و مردى كه نامحرم باشند و در لحاف واحد يا ازارى ، عريان يافت شوند ، بايد از ده تا نودونه تازيانه تعزير شوند . اين مطلب را شيخ مفيد رحمه الله گفته است ؛ و شيخ طوسى رحمه الله در اين‌باره مىگويد : هر دو تعزير مىشوند . و در كتاب خلاف فرموده : اصحاب ما در اين مسأله ، حدّ - يعنى حدّ زانى كه صد تازيانه است - را روايت كرده‌اند .\r\nجواب نقض پنجم : مطلب فوق ، بيان اقوال در مسأله است ؛ ولى بايد به روايات آن مراجعه كنيم :\r\n1 - وعنه ، عن محمّد بن عيسى ، عن يونس ، عن مفضّل بن صالح ، عن زيد الشحّام ، عن أبي عبداللَّه عليه السلام في الرجل والمرأة يوجدان في اللحاف . قال :\r\nيجلدان مأة غير سوط . « 3 » 2 - وبإسناده عن الحسين بن سعيد ، عن حمّاد ، عن حريز ، عن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 410 ، باب 39 از ابواب حدّ زنا ، ح 5 .\r\n( 2 ) . مسالك الأفهام ، ج 14 ، ص 327 .\r\n( 3 ) . وسائل الشيعة ، ج 18 ، ص 364 ، باب 10 از ابواب حدّ الزنا ، ح 3 .\r\n","page_name":" 88 ","page_number":88},
  {"content":"\r\n\r\nأبي عبداللَّه عليه السلام : أنّ عليّاً عليه السلام وجد رجلًا وامرأة في لحاف واحد ، فضرب كلّ واحد منهما مأة سوط إلّاسوطاً . « 1 » امام صادق عليه السلام در حديث زيد شحّام ، درباره‌ى مرد و زنى در زير يك لحاف يافت شوند ، فرمود : بايد صد تازيانه به استثناى يكى بخورند ؛ يعنى به هركدام نودونه تازيانه زده شود . در حديث حريز نيز فرمود : اميرمؤمنان عليه السلام به چنين مرد و زنى نودونه تازيانه زدند .\r\nسؤال ما از شهيد ثانى رحمه الله اين است كه در كدام قسمت روايت كلمه‌ى تعزير آمده است ؟\r\nآيا اگر حدّ كمتر از صد تازيانه شد ، تعزير است ؟\r\nنتيجه : رواياتِ پنج موردى كه شهيد ثانى رحمه الله به عنوان اشكال بر مرحوم محقّق رحمه الله آورده بود را ملاحظه فرموديد كه فقط در يكى از آن‌ها عنوان « أدب » در سؤال سائل بود و نه در بيان امام عليه السلام ؛ علاوه بر اين‌كه كلمه‌ى « أدب » اصطلاح شرعى براى تعزير نيست . ظاهر عبارات شهيد رحمه الله اين است كه در هر يك از مواضع پنج‌گانه ، روايتى كه وارد شده ، براى بيان تعزير ، مقدار معيّنى را گفته است ؛ ولى ما در هيچ‌يك از آن‌ها كلمه‌ى تعزير را نديديم .\r\nتذكّر : احتمال دارد - هر چند اين احتمال بعيد است - شهيد ثانى قدس سره با توجّه به روايت حمّاد بن عثمان اين مطلب را استفاده كرده باشد كه در هر موردى كه مقدار مجازات ، كمتر از چهل تازيانه معيّن شده باشد ، تعزير است . براى دفع اين احتمال ، حديث حمّاد را مطرح مىكنيم .\r\nفي العلل ، عن محمّد بن الحسن ، عن الصفّار ، عن العبّاس بن معروف ، عن عليّ بن مهزيار ، عن محمّد بن يحيى ، عن حمّاد بن عثمان ، عن أبي عبداللَّه عليه السلام قال : قلت له : كم التعزير ؟ فقال : دون الحدّ . قال : قلت : دون ثمانين ؟ قال : لا ، و لكن دون أربعين ، فإنّها حدّ المملوك . قلت : وكم ذاك ؟ قال :\r\nعلى قدر ما يراه الوالي من ذنب الرجل وقوّة بدنه . « 2 » فقه الحديث : عنوان بابى كه اين حديث در وسائل الشيعه ، در آن باب ذكر شده « حدّ التعزير » است ؛ كه به‌معناى لغوى آن يعنى ميزان و مقدار تعزير است ، نه حدّ در مقابل تعزير .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 367 ، باب 10 از ابواب حدّ الزنا ، ح 20 .\r\n( 2 ) . همان ، ص 584 ، باب 10 از ابواب بقية الحدود ، ح 3 .\r\n","page_name":" 89 ","page_number":89},
  {"content":"\r\n\r\nسند روايت به حسب ظاهر خوب است .\r\nحمّاد بن عثمان از امام صادق عليه السلام سؤال كرده مقدار تعزير به‌طور كلّى چه مقدار است ؟\r\nامام عليه السلام فرمود : كمتر از حدّ است . حمّاد فكر كرد امام از « حدّ » هشتاد تازيانه را كه حدّ شرب خمر است ، اراده كرده‌اند ؛ از اين‌رو ، پرسيد : مقصود كمتر از هشتاد تازيانه است ؟\r\nامام عليه السلام فرمود : مقصوم كمتر از چهل تازيانه مىباشد ؛ زيرا چهل تازيانه حدّ مملوك است .\r\nشايد به ذهن حمّاد آمده كه اين مقدار يعنى كمتر از چهل ، كلّيت ندارد ، و لذا ، سؤال كرد كه مقدار آن به چه ميزان است ؟ امام عليه السلام فرمود : بستگى به نظر حاكم دارد ؛ وى بايد دو جهتِ مرتبه‌ى گناه و نيروى بدنى مجرم را در نظر گرفته ، سپس حكم را صادر كند .\r\nاگر شهيد ثانى قدس سره با توجّه به اين روايت ، موارد فوق را از مصاديق تعزير دانسته است ، دو اشكال بر ايشان وارد مىشود :\r\nاشكال اوّل : در نقض‌هاى پنج‌گانه فقط در مورد 5 / 12 تازيانه و 25 تازيانه ، حقّ با ايشان است ؛ ولى در موارد ديگر كه مقدار عقوبت بين سى تا نودونه تازيانه بود ، اگر حاكم عددى بيش از چهل انتخاب كند ، با روايت حمّاد بن عثمان سازگارى ندارد .\r\nاشكال دوم : اگر در باب مقدار تعزير فقط همين روايت را داشتيم ، ممكن بود از اشكالاتمان بر مرحوم شهيد رحمه الله صرف‌نظر كنيم ؛ ليكن روايت منحصر به اين حديث نيست ، و دو روايت ديگر نيز داريم كه از نظر سند و دلالت خوب هستند . آن دو روايت عبارتند از :\r\n1 - محمّد بن عليّ بن الحسين قال : قال رسول اللَّه صلى الله عليه و آله : لا يحلّ لوالٍ يؤمن باللَّه واليوم الآخر أن يجلد أكثر من عشرة أسواط إلّافي حدّ ، واذن في أدب المملوك من ثلاثة إلى خمسة . « 1 » نكته‌ى رجالى حديث : مرحوم صدوق رحمه الله دو نوع روايت مرسل دارد : نوع اوّل ، مرسلاتى است كه به نحو « رُوى » نقل مىكند ، و اين رواياتِ مرسل ، معتبر نيست ؛ مگر در بعضى از موارد ، مانند مراسيل ابن ابىعمير .\r\nنوع دوم ، مرسلاتى است كه صدوق رحمه الله به نحو جزم و يقين به معصوم عليه السلام اسناد مىدهد ؛\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 584 ، باب 10 از ابواب بقية الحدود ، ح 2 .\r\n","page_name":" 90 ","page_number":90},
  {"content":"\r\n\r\nبه‌عنوان مثال ، مىگويد : « قال رسول اللَّه عليه السلام » . با وجود فاصله‌ى زيادى كه بين شيخ صدوق رحمه الله و رسول‌خدا صلى الله عليه و آله يا ديگر معصومين عليهم السلام هست ، مسلّم است كه او نمىتواند حديث را از معصومين عليهم السلام شنيده باشد و بدون واسطه نقل كند ؛ بنابراين ، از اين اسناد جزمى استفاده مىشود تمام وسائط نزد مرحوم صدوق معتبر بوده‌اند ؛ و گرنه با عدم ثبوت صدور حديث از معصوم عليه السلام ، اگر آن را به نحو جزم و يقين به معصوم عليه السلام نسبت دهد ، با وثاقتش منافات دارد .\r\nبه عبارت ديگر ، از اسناد جزمى صدوق رحمه الله كشف مىشود وى به وثاقت راويانى كه واسطه‌ى بين او و معصوم عليه السلام بوده‌اند ، اعتقاد داشته است . اين نحوه ارسال كه توثيق سند ملازم با آن است ، يك توثيق اجمالى به‌شمار مىآيد و معتبر است ؛ زيرا ، در توثيق سند لازم نيست راويان واقع در سند را يكى پس از ديگرى بياورد و توثيق كند . به عقيده‌ى ما ، اين‌گونه مرسلات معتبر است ؛ زيرا ، توثيقات صدوق رحمه الله را مانند توثيقات نجاشى رحمه الله معتبر مىدانيم .\r\nفقه الحديث : پيامبر اكرم صلى الله عليه و آله فرمود : براى هر والى كه در مسير اسلام است و به خدا و روز قيامت ايمان دارد ، جايز نيست در غير حدّ ، بيش از ده تازيانه بزند ؛ و در ادب و تعزير كردن مملوك اين عدد نصف مىشود ؛ يعنى حداكثر تا پنج تازيانه اجازه دارد .\r\nاين روايت مىگويد : عنوان هر عقوبتى كه از ده تازيانه بالاتر باشد ، حدّ است و نه تعزير . و تمام مواردِ نقضِ صاحب مسالك رحمه الله بيش از ده تازيانه است .\r\n2 - محمّد بن الحسن بإسناده عن يونس ، عن إسحاق بن عمّار ، قال : سألت أبا إبراهيم عليه السلام عن التعزير كم هو ؟ قال : بضعة عشر سوطاً : ما بين العشرة إلى العشرين .\r\nفقه الحديث : اسحاق بن عمّار از موسى بن جعفر عليهما السلام سؤال مىكند مقدار تعزير چه اندازه است ؟ حضرت فرمود : « بضعة عشر » و آن را به ما بين ده و بيست تازيانه تفسير كرد ؛ يعنى حداقل آن ده و حداكثر آن بيست تازيانه است .\r\nمواردِ نقض صاحب مسالك رحمه الله غير از يك مورد كه 5 / 12 تازيانه بود ، بيشتر از بيست تازيانه است . اين سه روايت با همديگر متعارض‌اند ؛ ليكن از يك جهت اشتراك دارند كه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nهر سه حدّ و تعزير را در مقابل هم آورده است . روايتِ حمّاد مقدار تعزير را كمتر از چهل ، و مرسله‌ى صدوق آن را كمتر از ده ، و معتبره‌ى اسحاق بن عمّار بين ده و بيست تازيانه بيان كرده است ؛ يعنى در كميّت و مقدار با هم متعارض بوده ، و جمع بين آن‌ها ممكن نيست ؛ و هيچ‌كدام نيز ترجيحى بر ديگرى ندارد . بنابراين ، اين سه روايت را از اين حيث كه متعارض‌اند كنار مىگذاريم . امّا در روايت حمّاد ، ضابطه و قانونى وجود دارد كه دو روايت ديگر فاقد آن است ، يعنى : « التعزير على ما يراه الوالي من ذنب الرجل وقوّة بدنه » ؛ لذا ، اين قانون كلّى را اخذ مىكنيم ؛ و در نتيجه ، به‌همان قاعده‌اى كه مرحوم محقّق در شرايع فرموده بود ، مىرسيم كه مقدار تعزير به نظر و رأى حاكم بستگى دارد و هيچ‌گونه مقدّر شرعى در اين باب وجود ندارد .\r\nنتيجه آن‌كه : هر عقوبتى كه به نظر حاكم وابسته نبود و بلكه مقدّر شرعى داشت ، « حدّ » نام دارد . بنابراين ، هيچ‌يك از اشكالات مرحوم صاحب مسالك بر مرحوم محقّق حلّى وارد نيست .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nفصل اوّل : حدّ زنا\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n[ ما هو الزنا الموجب للحدّ ؟ 
  ]\r\n[ مسألة 1 - يتحقّق الزنا الموجب للحدّ بإدخال الإنسان ذكره الأصلي في فرج امرأة محرّمة عليه أصالة من غير عقد نكاح دائماً أو منقطعاً ولا ملك من الفاعل للقابلة ولا تحليل ولا شبهة مع شرائط يأتي بيانها .\r\nمسألة 2 - لا يتحقّق الزنا بدخول الخنثى ذكره الغير الأصلي ولا بالدخول المحرّم غير الأصلي كالدخول حال الحيض والصوم والإعتكاف ولا مع الشبهة موضوعاً أو حكماً . 
  ]\r\n\r\nشرايط تحقّق زناى موجب حدّ\r\nاوّلين بابى كه مرحوم امام قدس سره در كتاب حدود ذكر مىكنند ، باب حدّ زنا است . كلمه‌ى « زنا » در زبان عربى هم با الف مقصوره « زنى » و هم با الف ممدوده « زناء » نوشته مىشود .\r\nمسأله‌ى حرمت زنا از مسائلى است كه نياز به اقامه‌ى دليل ندارد ؛ و تمام اديان عالَم ، زنا را حرام مىدانند . تحقّق نسب و قرابت ، فرع حرمت زنا است ؛ و اگر بين زنا و نكاح فرقى نيست ، چه لزومى دارد سراغ نكاح برويم ؟ ! در حالىكه مستفاد از قول معصوم عليه السلام كه فرمود : « لكلّ قوم نكاح » « 1 » اين است كه جعل و مشروعيّت نكاح در بين اقوام مختلف ، به‌معناى ممنوعيّت و حرمت زنا نزد آنان است .\r\nشايد بتوان گفت : حرمت زنا ، از احكام ضرورى دين اسلام است ؛ زيرا ، هركسى كه با اسلام سر و كار داشته باشد ، حرمت زنا را مىداند ؛ لذا ، بر منكر آن ، احكام منكر ضرورىِ دين مترتّب مىشود . بر فرض كه حرمتش از ضروريات دين نباشد ، لااقل از ضروريات فقه است ؛ يعنى در فقه اسلام ، بدون هيچ شكّ و شبهه‌اى ، زنا يكى از گناهان كبيره محسوب مىشود . پس ، نيازى به اقامه‌ى دليل از كتاب و سنّت بر اثبات حرمت زنا نيست .\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 558 ، باب 83 از ابواب نكاح عبيد و إماء ، ح 2 .\r\n","page_name":" 95 ","page_number":95},
  {"content":"\r\n\r\n\r\nتوضيح مسأله‌ى اوّل و دوم\r\nتحقّق زناىِ موجب حدّ ، به ادخال آلتِ مردانگى در فَرْج زن اجنبيه‌اى است كه بر اين مرد حرمت اصلى دارد . حرمت اصلى در مقابل حرمت عرضى ، مثل حرمت وطىِ زن بر شوهرش به سبب حائض بودن او ، يا در روز ماه رمضان و يا در حال اعتكاف است ؛ بنابراين ، حرمت اصلى در صورتى است كه زن بالذات بر مرد حرام باشد ؛ يعنى عقد نكاح دائم يا موقّتى نباشد ، و اگر موطوئه ، كنيز است ، فاعل ، مالك او نباشد ؛ زيرا ، چنين ملكيّتى ، سبب حلّيت وطى براى مالك مىشود ؛ امّا اگر زنى ، عبد مملوكى داشته باشد ، وطى عبد با مالكش جايز نيست .\r\nدر مورد كنيز ، تحليلى نيز نبايد باشد ؛ يعنى مولا كنيز خود را به اجنبى تحليل نكرده باشد . هم‌چنين شبهه‌اى نيز نباشد ؛ خواه شبهه‌ى حكمى ، مثلًا خيال مىكرده در اسلام نكاح با خواهر زن جايز است ، و به‌همين جهت ، با او ازدواج كرده است ؛ و يا شبهه‌ى موضوعى ، مثلًا با زنى به اعتقاد اين‌كه همسرش است ، وطى كند و بعداً معلوم شود كه زوجه‌ى او نبوده است .\r\n\r\nتحقيق عبارت‌هاى دو مسأله\r\nدر عبارت اين دو مسأله ، نكاتى وجود دارد كه بايد در آن‌ها دقّت شود :\r\n1 - از عبارت « يتحقّق الزنا الموجب للحدّ » فهميده مىشود نسبت زنا با زناى موجب حدّ ، عموم و خصوص مطلق است ؛ يعنى در بعضى از موارد ، زنا صادق است ، امّا حدّ زنا مترتّب نمىشود ؛ به‌عنوان مثال : اگر به صغيره ، يا مجنونه و يا مكرَهه تجاوز شود ، نسبت به آنان ، زناى موجب حدّ نيست ؛ يا اگر زن و مردى را بر زنا اكراه كردند ، وطى فرد مكرَه حرمت شرعى و حدّ ندارد . بنابراين ، قيد « الموجب للحدّ » ، قيدى احترازى است .\r\n2 - در متن تحرير الوسيله عبارت « بإدخال ذكره الأصلي » آمده ، ولى مرحوم محقّق در شرايع « بايلاج . . . » فرموده است ؛ « 1 » هرچند در اين مقام ، فرقى بين دو عبارت نيست ، امّا معناى ولوج و دخول يكسان نبوده ، و « ولوج » اخصّ از « دخول » است ؛ به اين معنا كه اگر\r\n\r\n\r\n","description":"","footnote":"\r\n( 1 ) . شرايع الإسلام ، ج 4 ، ص 932 .\r\n","page_name":" 96 ","page_number":96},
  {"content":"\r\n\r\nزيد به خانه داخل شد ، نمىگويند « وَلَج زيد في الدار » ، و بلكه مىگويند : « دَخَل . . . » . وُلوج در جايى است كه ظرف ولوج احاطه‌ى كامل به چيزى داشته باشد ؛ مثلًا ، وقتى انسان به زير آب مىرود ، شايد بتوان گفت : « وَلَج الإنسان في الماء » .\r\n3 - عبارت « إدخال الإنسان » شامل بالغ ، عاقل ، صغير و مجنون مىشود ؛ در حالىكه در مسائل بعد ، بلوغ ، عقل و اختيار را معتبر مىدانند .\r\nاگر كسى اشكال كند شما كه در مقام بيان ضابطه و تعريف هستيد ، چرا كلمه‌ى « انسان » را به‌صورت مطلق ذكر كرديد ؛ و آن را به بلوغ ، عقل و اختيار مقيّد نكرديد ؟\r\nاز جانب ايشان مىتوان دو جواب داد :\r\nالف : در انتهاى مسأله‌ى اوّل فرموده‌اند : « مع شرائط يأتي بيانها » ؛ اين عبارت مربوط به « ولا شبهة » نيست ، و بلكه به كلّ مسأله بر مىگردد . بنابراين ، ايشان بيان مىكنند شرايط ديگرى هم براى تحقّق زنا وجود دارد كه در آينده آن‌ها را بيان خواهند كرد . لذا ، اشكال وارد نيست .\r\nب : در متن مسأله فرمودند : « إدخال الإنسان ذكره الأصلي في فرج امرأة محرّمة عليه » ؛ يعنى : بايد زن بر مرد حرمت فعلى داشته باشد ؛ كه اگر بلوغ ، عقل و اختيار نباشد ، حرمت فعلى نيست . بنابراين ، كلمه‌ى « محرّمة عليه » قيد « الإنسان » است ؛ يعنى : انسان بالغ ، عاقل و مختار .\r\n4 - قيد « الأصلي » كه در عبارت تحرير الوسيله به‌دنبال واژه « ذَكَره » آمده و در عبارت مشهور فقها و شرايع « 1 » نيست ، براى خارج كردن خنثاى مشكل است . مراد ، انسانى است كه هم آلت رجوليّت و هم انوثيّت دارد ، و از راه‌هاى مقرّر در شرع نمىتوان مذكّر يا مؤنّث بودن او را تشخيص داد ؛ و از سويى ، او را طبيعت سومى در مقابل مرد و زن هم ندانيم ؛ يعنى او در حقيقت يا مرد است و يا زن ؛ ليكن نمىتوانيم آن را تشخيص دهيم .\r\nاگر خنثاى مشكل با چنين آلتى زنا كرد ، چون نمىدانيم واقعاً مرد است تا اين عضو ، آلت رجوليّت او باشد ، و يا واقعاً زن بوده و اين عضو ، زايد است . تحقّق زناى موجب حدّ\r\n\r\n\r\n","description":"","footnote":"\r\n( 1 ) . شرائع الاسلام ، ج 4 ، ص 932 .\r\n","page_name":" 97 ","page_number":97},
  {"content":"\r\n\r\nنسبت به او مشكوك است ؛ به‌همين جهت قيد « الأصلي » را براى خارج كردن اين شخص و توضيح اين مطلب افزودند .\r\nكسانى كه اين قيد را نياورده‌اند نيز خنثاى مشكل را خارج مىدانند ، ليكن تكيه‌ى آنان بر كلمه‌ى « ذَكَره » است كه مضاف به ضمير است ، و در خنثاى مشكل نمىدانيم كه اين عضو « ذَكَر » اوست يا نه ؟\r\nپس ، هر دو گروه ، زناى خنثاى مشكل را موجب حدّ نمىدانند . ليكن عبارت گروهى از فقها به‌روشنى خروج او را مىرساند ؛ و عبارت ديگران ، با مقدارى تأمّل . بنابراين ، اين قيد را بايد توضيحى دانست و نه احترازى .\r\n5 - آيا مرد در تحقّق زناى موجب حدّ ، بايد مباشرت در ادخال داشته باشد ؟ به‌بيان ديگر ، آيا « إدخال الإنسان » ظهور در مباشرت دارد يا اعمّ است از جايى كه مردى خود را در اختيار زنى گذاشته و زن مباشر اين عمل شود ؟\r\nاين فرع فقهى ، قابل تأمّل و مورد ابتلا در باب قضا است . ظاهراً از اين تعبير ، عموميّت استفاده مىشود ؛ زيرا ، ملاكِ حدّ ، لذّت و خواست نامشروع است ؛ و در اين ملاك ، فرقى نيست بين اين‌كه مباشر مرد باشد يا زن . البته اگر بر عبارت ، جمود داشته باشيم و عرف را كنار بزنيم ، عبارت ، ظهور در مباشرت دارد ؛ ليكن نبايد فهم عرفى كه از اين عبارت ، اطلاق را مىفهمد ، از دست داد .\r\n6 - نكته‌اى كه ايشان در عبارت متعرّض آن نشده ، و مسأله‌اى مبتلا به است و مصاديق خارجى دارد ، اين است كه آيا زناى موجب حدّ به « إدخال الإنسان ذَكَره مجرّداً عن حجاب » محقّق مىشود و يا اعمّ است ؟ يعنى اگر بر آن حجاب و پوششى همانند كاپوت و . . . بگذارند و مرتكب عمل شنيع شوند ، آيا زنا صادق است ؟\r\nاطلاق عبارتِ « إدخال ذَكَره . . . » هر دو صورت را مىگيرد ؛ ليكن ممكن است به‌كسانى كه تعبير « إيلاج » را به‌كار برده‌اند ، اشكال شود با وجود حجاب ، احاطه‌اى پيدا نمىشود و زناى موجب حدّ محقّق نمىگردد . امّا اين اشكال وارد نيست ؛ زيرا ، ضابطه‌ى اصلى در تحقق زنا ، « إدخال الإنسان ذَكَره الأصلي » است ، كه به‌نظر عرف ، هم با پوشش و هم بدون آن صادق است . در اين بحث ، ما در مقام پيدا كردن ضابطه هستيم و نه تطبيق حكمت‌هاى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nتحريم زنا ، تا گفته شود با وجود حجاب و مانع ، حكمت حرمت زنا كه اختلاط مياه و نَسَب است ، محقّق نمىگردد ؛ همان‌گونه كه در مورد زن يائسه و يا عقيم ، زنا صدق مىكند با اين‌كه حكمت حرمت زنا راه ندارد .\r\n7 - آيا مراد از عبارت « في فرج امرأة » فرج اصلى است يا اعمّ از آن منظور است ؟ در مورد فاعل گفته شد « ذَكَره الأصلي » و قيد « اصلى » به‌عنوان قيدى توضيحى يا احترازى بود . طبق قاعده بايستى اين‌جا نيز اين قيد را بياورد تا زناى با خنثاى مشكل خارج شود ؛ زيرا ، اگر مردى آلت رجوليّت را در آلت انوثيّت خنثاى مشكل داخل كرد ، صدق زناى موجب حدّ مشكوك است . در اين مورد نيز نيازى به اين قيد نيست ؛ چه آن‌كه اضافه‌ى « فرج » به « امرأة » بيان‌گر آن است كه وصف انوثيّت براى مدخولٌ بها مفروعٌ عنه است .\r\n8 - آيا ادخال در « دُبر زن » ، موجب صدق زنا و حدّ مىشود ؟\r\nمرحوم ابن حمزه قدس سره صاحب وسيله از فقهاى متقدّم فرموده است : « في المسألة قولان ، . . . » ؛ « 1 » در قول اوّل ، زناى موجب حدّ را مىپذيرد ؛ و در حقيقت ، فرقى بين وطى در قُبُل و دُبُر نمىگذارد . ليكن در قول دوم آن را لواط دانسته ، امّا متعرّض حدّ آن نشده است كه آيا حدّ لواط - كه اعدام است - بر چنين شخصى جارى مىشود ، يا مجازات ديگرى دارد ؟\r\nمستفاد از عبارت شيخ مفيد قدس سره در مقنعه - « الزنا الموجب للحدّ وطي ما حرّم اللَّه تعالى وطئه من النساء به غير عقد مشروع ، إذا كان الوطي في الفرج خاصّة دون ما سواه » « 2 » - و عبارت شيخ طوسى رحمه الله در نهايه - « الزنا الموجب للحدّ هو وطي مَن حرّمه اللَّه من غير عقد ولا شبهة عقد ويكون بالفرج خاصّة » « 3 » - اين است كه وطى در دُبُر ، مصداق زناى موجب حدّ نيست ؛ چرا كه زنا را فقط به وطى در فرج مقيّد نموده‌اند . امّا ظاهر دو عبارت ، بيانگر اين است كه قيد « خاصّة » براى اخراج دخول در بين دو ران يا در دهان و مانند آن است ، نه براى اخراج وطى در دُبُر ؛ زيرا ، ادخال و وطى معناى وسيعى دارد كه شامل موارد مذكور نيز مىشود ، و از سوى ديگر ، لفظ فرج اعمّ از قُبُل و دُبُر بوده و اختصاص داشتن اين\r\n\r\n\r\n","description":"","footnote":"\r\n( 1 ) . الوسيلة ، ص 409 .\r\n( 2 ) . المقنعة ، ص 774 .\r\n( 3 ) . النهاية في مجرد الفقه والفتوى ، ص 688 .\r\n","page_name":" 99 ","page_number":99},
  {"content":"\r\n\r\nواژه به قُبُل مشكوك است . مشهور فقها نيز صدق زناى موجب حدّ را اعمّ از وطى در دُبُر و قُبُل مىدانند . به هر حال ، بايد ادلّه‌ى دو طرف را كه در لابلاى كتاب‌ها به‌صورت پراكنده ديده مىشود ، بررسى كرد .\r\nبررسى ادلّه‌ى طرفين\r\nالف : مهم‌ترين مستند مشهور اين است كه در لسان رواياتى كه در باب حدّ زنا رسيده و برخى از آن‌ها صحيح است ، عناوينى مىبينيم كه اختصاص به وطى در قُبُل ندارد ؛ مانند :\r\n« أدخله » ، « 1 » « أن يأتي رجل حراماً كما يأتي حلالًا » « 2 » و يا كلماتى مانند « ادخال ، اتيان ، فجور ، مواقعه ، مجامعه و . . . » « 3 » در روايات به‌كار رفته كه بر وطى در دُبُر نيز صادق است .\r\nب : دليل غير مشهور از فقها ، يكى از دو مطلب زير است :\r\nاوّل اين‌كه : صدق زناى موجب حدّ بر وطى در دُبُر مشتبه است ، و به مقتضاى حديث نبوى معروف : « تدرء الحدود بالشبهات » « 4 » - كه عامّ است و شبهات موضوعى و حكمى را به دليل جمع محلّى به الف و لام شامل مىشود - حدّ ساقط مىگردد . جواب اين دليل آن است كه استناد به حديث نبوى در صورتى صحيح است كه امر دائر باشد بين زنا و عمل ديگرى كه بدون حدّ است ؛ پس ، در بحث ما ، كه امر بين زنا و لواط كه هر دو حدّ دارند ، دائر است ، نمىتوان به حديث نبوى براى سقوط حدّ تمسّك كرد .\r\nدوم اين‌كه : اگر به دختر باكره‌اى نسبت زنا داده شد ، فقها گفته‌اند دو نفر قابله‌ى عادل ، آن دختر را معاينه مىكنند ، اگر بكارت او زايل نشده بود ، شهادت مىدهند كه نسبت زنا غيرواقعى بوده است ؛ زيرا ، ممكن است وطى در دُبُر بوده ، و از اين‌رو ، بكارتش باقى است .\r\nاز اين مطلب ، استفاده مىشود كه دايره‌ى زنا گسترده نيست و شامل وطى در دُبُر نمىشود .\r\nپاسخ اين دليل آن است كه اگر عنوانى را موضوع مسأله‌اى قرار دادند ، معلوم مىشود\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 469 ، باب 6 از ابواب الجنابة ، ح 6 .\r\n( 2 ) . همان ، ج 18 ، ص 417 ، ح 4 ؛ وص 422 ، باب 1 و 3 از ابواب لواط ، ح 9 .\r\n( 3 ) . همان ، ص 358 ، باب 7 از ابواب حدّ الزنا ، ح 5 ؛ وص 360 ، باب 8 ، ح 1 .\r\n( 4 ) . قاعده‌اى اصطيادى از حديث : « محمّد بن علي بن الحسين قال : قال رسول‌اللَّه صلى الله عليه و آله : إدرأوا الحدودبالشبهات » . همان ، ص 336 ، باب 24 از ابواب مقدّمات الحدود ، ح 4 .\r\n","page_name":" 100 ","page_number":100},
  {"content":"\r\n\r\nكه آن عنوان نقش دارد ، وقتى مىگويند : باكره‌اى متهم به زنا شد ، يعنى مسأله از جهت دخول به قُبُل و بقاى بكارت او مطرح است ؛ و اگر وطى در دُبُر باشد ، فرقى بين باكره و غير او نيست ؛ در اين صورت ، قرار دادن عنوان باكره به عنوان موضوع مسأله لغو است .\r\nنتيجه : آن‌چه در ظاهر روايات آمده و مشهور با شهرتى عظيم به آن فتوا داده‌اند - به‌گونه‌اى كه در كتب فتوايى مختصر نيز به آن تصريح شده - عدم فرق بين وطى در قُبُل و دُبُر است . از اين‌رو ، بايد عبارت تحرير الوسيله - « في فرج امرأة » - را توسعه داد ؛ همان‌گونه كه در مسأله‌ى سوم به آن تصريح كرده‌اند .\r\n9 - عبارت « محرّمة عليه أصالة » براى خارج كردن سه مورد است . الف : جايى كه حرمتى نيست ؛ مانند : زوجه‌ى دائم يا موقّت ، كنيز و تحليل . ب : جايى كه حرمت فعلى نيست ؛ مانند : صغير ، مجنون و مكره ؛ زيرا ، حرمت در حق آنان فعليّت ندارد . ج : مواردى كه ذاتاً حلال است ، ولى به‌واسطه‌ى عارضى حرام مىشود ؛ مانند : وطى در ايّام حيض ، يا در زمان اعتكاف ، يا روزه‌ى واجب و . . . كه در اين حالات ، حرمت ، عرضى است ، نه اصلى .\r\nاگر گفته شود چه دليلى بر خروج موارد حرمت عرضى از حدّ موجب زنا داريم ؟\r\nدر جواب مىگوييم :\r\nاوّلًا : زناى موجب حدّ ، عملى است كه در عرف زنا شمرده شود ؛ و در صورتِ حرمت عرضى ، به‌نظر عرف ، زنا صادق نيست تا چه رسد به زناى موجب حدّ .\r\nثانياً : در موارد وطى حائض ، ظاهر روايات ثبوت كفّاره است ؛ و مقدار آن بستگى به وقوع عمل در اوّل يا وسط يا پايان ايّام عادت دارد . « 1 » لسان ادلّه‌اى كه اثبات كفّاره مىكند ، حاكى از اين است كه حدّى نيست ؛ و اين عمل حرام به واسطه‌ى آن كفّاره جبران مىشود .\r\nما نشنيده‌ايم كه در موردى ، هم حدّ باشد و هم كفّاره .\r\nاز اين‌رو ، مىگوييم : وطىِ در حالت اعتكاف ، عرفاً زنا نيست تا حدّ داشته باشد ، بلكه كفّاره براى آن ثابت است كه جبرانِ حرمت مىكند ، و دليل خاصّى هم بر ثبوت حدّ در اين مورد نداريم .\r\n\r\n\r\n","description":"","footnote":"\r\n( 1 ) . وسائل الشيعة ، ج 2 ، ص 574 ، باب 28 از ابواب الحيض .\r\n","page_name":" 101 ","page_number":101},
  {"content":"\r\n\r\nآرى ، فقط در مورد وطىِ در حال صيام ، روايت مفضّل بن عمر بر 25 يا 50 تازيانه دلالت داشت - در صفحات قبل ، به اين روايت اشاره شد « 1 » - اين روايت ، در مورد خاصّ - يعنى صورتى كه هر دو صائم باشند - رسيده ، و در همان مورد بايد به آن عمل شود ؛ ولى بحث ما در مطلق حرمتِ عرضى است .\r\n10 - در مورد قيودى كه پس از واژه‌ى « أصالة » در عبارت مسأله آمده ، اين سؤال هست كه آيا احترازىاند يا توضيحى ؟ در پاسخ گفته مىشود : چون در مقام بيان ضابطه هستند ، بايد احترازى باشند ؛ ليكن ، مطلب تازه‌اى به ما نمىدهد ؛ زيرا ، عبارت‌هاى « من غير عقد نكاح دائماً أو منقطعاً » ، « لا ملك من الفاعل للقابلة ولا تحليل » ، در قيد « محرّمة عليه بالأصالة » داخل هستند . چه آن‌كه اگر عقد نكاح دائم يا منقطع باشد ، زن بر مرد بالذات حلال است ؛ و اگر حرمتى از ناحيه‌ى حيض يا صوم يا اعتكاف باشد ، عرضى است ؛ در مورد كنيز نيز ، مالك او ، مالك وطىاش هست ؛ و فرقى نمىكند واطى ، مالكِ كنيز باشد يا مالك منفعت او كه از جمله‌ى منافعش ، وطى او است . - البته در گذشته اشاره كرديم اگر زنى مالكِ عبد باشد ، آن عبد با وى محرم نبوده و نمىتواند با او مقاربت كند - تحليل امه نيز از موارد جواز و اباحه‌ى تصرّف است . لذا ، قيود مذكور ، مطلب جديدى را افاده نمىكند .\r\nقيد « ولا شبهة » نيز كه در آخر مسأله آمده ، هر چند انواع شبهه را شامل مىشود ، - يعنى : شبهه‌ى ملكيّت ، شبهه‌ى تحليل ، شبهه‌ى عقد نكاح دائم و متعه ، شبهه‌ى موضوعى و حكمى - و علّت آخر آوردن اين قيد نيز بيان همين نكته است ، ليكن تمام موارد شبهه با قيد « محرّمة بالأصالة » خارج مىشود و نيازى به اين قيد نيست .\r\nتوضيح : شبهه‌ى تحليل موضوعى عبارت است از اين‌كه مالك كنيزى را بر كسى تحليل كند و بعد معلوم شود در تطبيق اشتباه شده است . شبهه‌ى تحليل حكمى نيز آن است كه مولايى از غير واژه‌هاى « أبحتُ » و « حللتُ » به خيال اين‌كه تحليل به هر لفظى صحيح است ، استفاده كند . شبهه‌ى ملكى موضوعى آن است كه مولا كنيزى بخرد و در مصداقِ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 585 ، باب 12 از ابواب بقية الحدود ، ح 1 .\r\n","page_name":" 102 ","page_number":102},
  {"content":"\r\n\r\nتحويل گرفته ، اشتباه رخ دهد . شبهه‌ى ملكى حكمى هم اين است كه به عقد بيع يا اجاره‌ى فاسد به خيال اين‌كه صحيح است ، كنيز را به ملك خود منتقل كند و به همين صورت ، شبهه‌ى موضوعى و حكمى عقد دائم و متعه تصوّر مىشود .\r\nپس از تصوير موارد شبهه ، فقها در تعريف شبهه گفته‌اند : « ما يوجب ظنّ الإباحة ؛ چيزى است كه ظنّ به اباحه‌ى عمل ايجاد كند » . برخى در مقام اشكال ، گفته‌اند : مگر در باب وضو ، اثبات نشد كه اصل اولى عدم حجّيت گمان است ، اين شخص خيال مىكند ظنّ به اباحه دارد ، به چه دليلى اين ظنّ حجّت است ؟\r\nاز اين اشكال در تعجّب‌ام ؛ زيرا ، مستشكل بين موارد استعمالِ ظنّ خَلط كرده است :\r\nچرا كه گاه ظنّ را در مقابل شك و يقين به‌كار مىبرند و در اين صورت ، اصل ، عدم حجّيت مظنّه است ؛ و گاه ظنّ ، به معناى اعتقاد جزمى است ؛ مانند : واژه‌ى « ظنّ » در آيه‌ى شريفه الَّذِينَ يَظُنُّونَ أَنَّهُم مُّلقُواْ رَبّهِمْ وَ أَنَّهُمْ إِلَيْهِ رَ جِعُونَ « 1 » در اين‌جا ، ظنّ به‌معناى يقين است . حال ، « ظنّ » در تعريف شبهه ، ظنِ در مقابلِ يقين نيست تا حجّت نباشد ، بلكه به‌معناى اعتقاد جزمى است ؛ معمولًا كسى كه در بستر شوهر مىخوابد ، زنِ اوست ؛ مرد به اعتقاد اين‌كه زوجه‌ى خودش است ، با وى وطى مىكند ، و بعد معلوم مىشود همسرش نبوده است . مجامعتِ با اين زن ، به‌نظرِ شوهر حلال است نه حرام ؛ زيرا ، با وجودِ قطع و يقينِ مرد به حلّيت وطى ، حرمت ، در حقّ او فعليّت و تنجّز پيدا نمىكند . كارِ قطع در صورت عدم اصابه‌ى به واقع ، مُعذّريت و عدم تنجّز واقع است . بنابراين ، وطىِ به شبهه از مصاديق « محرّمة بالأصالة » نبوده ، و با اين قيد خارج مىشود . لذا ، نيازى به تصريح « ولا شبهة » نيست .\r\n11 - تعريفى كه در اين مسأله براى زناى موجب حدّ ارائه شد ، تعريف جامع افراد نيست ؛ زيرا ، در آن فرمود : « إدخال الإنسان ذَكَره الأصلي » . اين تعريف ، شامل زناى زن نمىشود ؛ در حالىكه ممكن است عملِ وطى نسبت به مرد مصداق زنا نباشد ولى همان\r\n\r\n\r\n","description":"","footnote":"\r\n( 1 ) . سوره‌ى بقره ، 46 .\r\n","page_name":" 103 ","page_number":103},
  {"content":"\r\n\r\nعمل ، در حقّ زن ، زنا باشد ؛ مانند موردى كه زن مىدانستنه فلان مرد شوهرش نيست ، امّا مرد به خيال اين‌كه زن همسرش است ، با او وطى كند .\r\nاين اشكال بر تمام تعاريفى كه فقط زناى مرد را تعريف كرده‌اند ، وارد است . بنابراين ، تعريف بايد اعمّ باشد و شامل زناى موجب حدّ نسبت به هر دو بشود . با اضافه كردن عبارت : « تمكين زن براى وطى كردن مردى كه بالأصالة با او حرام است » ، اين اشكال دفع مىشود .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n[ شرائط الدخول المعتبر في ثبوت حدّ الزنا 
  ]\r\n[ مسألة 3 - يتحقّق الدخول بغيبوبة الحشفة قُبُلًا أو دُبُراً . وفي عادم الحشفة يكفي صدق الدخول عرفاً ولو لم يكن به مقدار الحشفة ، والأحوط في إجراء الحدّ حصوله بمقدارها ، بل يُدرء بما دونها . 
  ]\r\n\r\nشرايط دخول در ثبوت حدّ زنا\r\nتوضيح مسأله‌ى سوم\r\nدخولى كه موجب حدّ است ، به غيبوبت حشفه در قُبُل يا دُبُر محقّق مىشود . نسبت به مردى كه ختنه‌گاه ندارد ، كافى است كه از نظر عرف ، دخول صدق كند هرچند كه به اندازه‌ى حشفه نباشد ؛ و احتياط در اجراى حدّ آن است كه دخول به اندازه‌ى حشفه باشد ؛ بلكه در دخول كمتر از مقدار حشفه ، حدّ ساقط مىشود ؛ به دليل « الحدود تدرء بالشبهات » .\r\nاين مسأله شامل سه مطلب است :\r\n\r\n1 - عدم فرق بين دخول در قُبُل و دُبُر\r\nدر رابطه با اين موضوع در مسأله‌ى اوّل به‌طور گسترده و كافى بحث كرديم . نتيجه آن شد كه مشهور با شهرت عظيمى به عدم فرق بين اين دو قائل هستند و وطى در دُبُر را به لواط ملحق نمىكنند .\r\n\r\n2 - حكم واجد حشفه\r\nبراى تحقّق زناى موجب حدّ ، چه‌مقدار از آلت بايد ادخال شود ؛ تمام آلت يا بعضى از حشفه يا به مقدار حشفه ؟ هر سه احتمال به ذهن مىآيد . با مراجعه به رواياتى كه درباره‌ى واجد الحشفة و عادم الحشفة رسيده است ، احتمال اوّل و دوم نفى ، و احتمال سوم تثبيت مىشود . اين روايات كه صحيح و معتبر بوده و فقها بر طبق آن فتوا داده‌اند ، ملاك وجوب حدّ را « التقاى ختانين » مىدانند . همين‌كه ختانين با هم تماس پيدا كنند - يعنى به مقدار\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nحشفه ادخال شود - حدّ ثابت مىگردد . با وجود اين روايات ، مطلب اجماعى است . براى نمونه چند روايت را ذكر مىكنيم :\r\n1 - عنه عن منصور بن حازم ، عن أبي بصير ، قال : قال أبو عبداللَّه عليه السلام إذا التقى الختانان فقد وجب الجلد . « 1 » 2 - محمّد بن عليّ بن الحسين بإسناده ، عن عبيد اللَّه بن عليّ الحلبي ، قال :\r\nسئل أبو عبداللَّه عليه السلام عن الرجل يصيب المرأة فلا ينزل أعليه غسل ؟ قال : كان عليّ عليه السلام يقول : إذا مسّ الختان الختان فقد وجب الغسل ، قال : وكان عليّ عليه السلام يقول : كيف لا يوجب الغسل والحدّ يجب فيه ؟ قال : يجب عليه المهر والغسل . « 2 » فقه الحديث : روايت اوّل ، ملاك در وجوب و ترتّب حدّ را تماس و التقاى ختانين مىداند . و در صحيحه‌ى حلبى از امام صادق عليه السلام سؤال مىكند : مردى كه با زنى جماع كرده و انزال نشده ، آيا غسل بر او واجب است ؟ امام عليه السلام فرمود : اميرمؤمنان عليه السلام هميشه مىفرمود : - « كان عليّ عليه السلام يقول » ، ظهور در تكرار دارد - زمانى كه ختان با ختان تماس گرفت ، غسل واجب مىشود ؛ و اميرمؤمنان عليه السلام مىفرمود : چگونه مسّ ختانين موجب غسل نباشد و حال آن‌كه حدّ واجب است . به مجرّد تماس ختانين ، به گردن مرد مهريه و غسل مىآيد .\r\nاز اين روايت ، دو مطلب استفاده مىشود : اوّل : براى واجب شدن غسل و ثبوت مهر و ترتّب حدّ ، لازم نيست زيادتر از مسّ ختانين دخول شده باشد . دوم : در كمتر از اين مقدار ، امور مذكوره مترتّب نمىشود . روايت هر دو طرف قضيه را متعرّض است . با اين‌كه سخن از مراتب دخول و وجوب غسل بوده ، ولى اميرمؤمنان عليه السلام آن را به مطلبى كه مسلّم بوده ، يعنى وجوب حدّ در صورت التقاى ختانين تشبيه كرده‌اند .\r\n3 - محمّد بن الحسن بإسناده ، عن الحسين بن سعيد ، عن حمّاد ، عن ربعي بن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 367 ، باب 10 از ابواب حدّ الزنا ، ح 17 .\r\n( 2 ) . همان ، ج 1 ، ص 469 ، باب 6 از ابواب الجنابة ، ح 4 .\r\n","page_name":" 106 ","page_number":106},
  {"content":"\r\n\r\nعبداللَّه ، عن زرارة ، عن أبي جعفر عليه السلام قال : جمع عمر بن الخطّاب أصحاب النبيّ صلى الله عليه و آله ، فقال : ما تقولون في الرجل يأتي أهله فيخالطها ولا ينزل ؟ فقالت الأنصار : الماء من الماء . وقال المهاجرون : إذا التقى الختانان فقد وجب عليه الغسل . فقال عمر لعليّ عليه السلام ما تقول يا أبا الحسن ؟ فقال عليّ عليه السلام : أتوجبون عليه الحدّ والرّجم ولا توجبون عليه صاعاً من الماء ؟ إذا التقى الختانان فقد وجب عليه الغسل .\r\nفقال عمر : القول ما قال المهاجرون ودعوا ما قالت الأنصار . « 1 » فقه الحديث : عمر بن خطاب اصحاب پيامبر صلى الله عليه و آله را جمع كرد و پرسيد : آيا دخولى كه همراه با انزال نباشد موجب غسل مىشود ؟ انصار گفتند : آب برابر آب ؛ يعنى اگر منى خارج شد ، غسل واجب است . و مهاجران گفتند : به التقاى ختانين ، غسل واجب مىشود .\r\nمسأله را از اميرمؤمنان عليه السلام پرسيد ، آن حضرت فرمود : آيا بر او حدّ و رجم را جارى مىسازيد ولى صاعى از آب را روا نمىداريد ؟ هنگامى كه دو ختنه‌گاه با هم برخورد كنند ، غسل واجب مىشود .\r\nاز بيان امام عليه السلام مفروغٌ به بودن وجوب حدّ در صورت التقاى ختانين استفاده مىشود .\r\nاشكال : اين مطلب راجع به قُبُل تمام است ، زيرا براى مرد و زن ختان هست ، امّا در مورد وطى در دُبُر كه ختان نيست ، چه مىگوييد ؟\r\nپاسخ 1 : از روايت استفاده مىشود بين وجوب غسل و ثبوت حدّ ملازمه است ؛ با هر دخولى كه غسل واجب شود ، در صورت وجود شرايط ، حدّ نيز ثابت مىگردد ؛ لذا ، اگر به مقدار حشفه در دُبُر دخول شود ، غسل واجب است ؛ پس ، حدّ نيز واجب مىشود .\r\nپاسخ 2 : مىتوان گفت : روايات در صدد بيان دخولى است كه به سبب آن غسل واجب مىشود ، و كارى به مدخولٌ فيه ندارد . شاهدش اين‌كه اگر مردى ختنه نشده و به مقدار حشفه دخول كرده باشد ، عرفاً زنا صادق است ؛ با اين‌كه ختان ندارد تا التقاى ختانين صدق كند .\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 470 ، باب 6 از ابواب الجنابة ، ح 5 .\r\n","page_name":" 107 ","page_number":107},
  {"content":"\r\n\r\n\r\n3 - حكم مقطوع الحشفة\r\nدر تحقّق زناى موجب حدّ براى فردى كه مقطوع الحشفه است ، سه احتمال وجود دارد : 1 - زنا به ادخال مجموع آلت محقّق مىشود ؛ زيرا ، عبارت « أدخل ذكره » در روايات ، ظهور عرفى در ادخال مجموع آلت دارد . از اين ظهور ، نسبت به واجد حشفه ، به واسطه‌ى روايات التقاى ختانين دست بر مىداريم ؛ امّا نسبت به عادم حشفه ، آن را اخذ مىكنيم .\r\nصاحب كشف اللثام اين وجه را احد الوجهين در مسأله قرار داده است . « 1 » 2 - كفايتِ ادخال مسمّاى ذَكَر و مسّ آن ، هرچند به اندازه‌ى حشفه نباشد ؛ زيرا ، « إذا التقى الختانان » مربوط به واجد حشفه است و اين روايات فاقد حشفه را نمىگيرد .\r\nبنابراين ، بايد به معناى عرفى ادخال اخذ كنيم كه به مسمّاى دخول محقّق مىگردد . شاهد اين مطلب آن است كه وقتى مىگوييد : « انگشتم را در گوشم فرو بردم » ، با اين‌كه مقدار كمى از انگشت را داخل گوش كرده‌ايد ، كسى اشكال نكرده و جمله‌تان صحيح است . لذا ، به مسمّاىِ دخول ذَكَر ، وطى محقّق مىشود .\r\nامام قدس سره در متن تحرير ، به اين وجه تمايل نشان داده ، اگرچه در مقام اجراى حدّ ، به واسطه‌ى دليل « درء الحدّ بالشبهة » احتياط كرده‌اند و ظاهر عبارتشان تفكيك بين ثبوت غُسل و مهر با اجراى حدّ مىباشد .\r\n3 - بيشتر فقها ، « 2 » در عادم حشفه گفته‌اند : بايد به اندازه‌ى حشفه دخول كرده باشد تا حدّ زنا ثابت شود ؛ يعنى : حدّ وسط بين مجموع ذَكَر و مسمّاى آن ؛ زيرا ، رواياتى كه دخول را به التقاى ختانين دانسته‌اند ، در مقام اين نيستند كه براى دخول يك معناى شرعى و تعبّدى درست كنند ، بلكه در مقام بيان زناى معهود عرفى هستند . بنابراين ، بايد به اين اندازه دخول واقع شود تا زنا صدق كند ؛ و فرقى بين واجد حشفه و عادم آن نيست .\r\nنتيجه : احتمال سوم كه مختار مشهور است و امام قدس سره نيز در مقام اجراى حدّ ، بنا بر احتياط آن را پذيرفته‌اند ، اقربِ از وجوه ديگر است .\r\n\r\n\r\n","description":"","footnote":"\r\n( 1 ) . كشف اللثام ، ج 2 ، ص 393 ( ط . ق ) .\r\n( 2 ) . ر . ك : مسالك الأفهام ، ج 14 ، ص 329 ؛ المهذّب البارع ، ج 5 ، ص 8 .\r\n","page_name":" 108 ","page_number":108},
  {"content":"\r\n\r\n[ شرائط الزانية والزاني في ثبوت حدّ الزنا 
  ]\r\n[ مسألة 4 - يشترط في ثبوت الحدّ على كلّ من الزاني والزانية البلوغ ، فلا حدّ على الصغير والصغيرة ، والعقل ، فلا حدّ على المجنونة بلا شبهة ولا على المجنون على الأصحّ ، والعلم بالتحريم حال وقوع الفعل منه إجتهاداً أو تقليداً ، فلا حدّ على الجاهل بالتحريم . ولو نسي الحكم يدرأ عنه الحدّ ، و كذا لو غفل عنه حال العمل .\r\nوالإختيار ، فلا حدّ على المكره والمكرهة . ولا شبهة في تحقّق الإكراه في طرف الرجل كما يتحقّق في طرف المرأة . 
  ]\r\n\r\nشرايط زن و مرد زناكار در ثبوت حدّ زنا\r\nامام قدس سره در اين مسأله چهار چيز را در ثبوت حدّ براى زناكار معتبر دانسته‌اند . در حقيقت ، عبارتى را كه در مسأله‌ى اوّل فرمود - « مع شرائط يأتي بيانها » - در اين‌جا تفصيل داده‌اند .\r\nالبته ، اين چهار شرط از تعريف زناى موجب حدّ نيز فهميده مىشود ؛ لذا ، اين مسأله جنبه‌ى توضيحى دارد . علّت ذكر نام آن‌ها به‌طور مستقلّ اين است كه در بعضى از فروع اين شروط ، مخالفت‌هايى شده است .\r\nدر ثبوت حدّ بر هر يك از زانى و زانيه بلوغ شرط است ؛ پس ، بر صغير و صغيره حدّى نيست . عقل نيز از شرايط ثبوت حدّ است ؛ به‌همين جهت ، بر زن مجنونه اگر زنا داد ، بدون هيچ شكّ و شبهه‌اى حدّى نيست ؛ و بر مجنون ، اگر زنا كرد ، بنا بر قول صحيح‌تر حدّى نمىباشد . علم اجتهادى يا تقليدى به حرمت زنا در حين عمل ، شرط ديگر ثبوت حدّ است ؛ بنابراين ، نسبت به جاهل ، حدّى نمىباشد ؛ و اگر حكم را فراموش كرده ، حدّ در مورد او ساقط مىگردد . همين‌طور است اگر در حال عمل ، از حكم ، غفلت كرد . شرط چهارم نيز اختيار است ؛ لذا ، بر مرد يا زنى كه اكراه بر زنا مىشوند ، حدّى نيست . بدون شبهه ، ممكن است مرد را اكراه كرد ، همان‌گونه كه در مورد زن امكان دارد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nشرط اوّل : بلوغ\r\nبراى تحقّق زناى موجب حدّ ، بالغ بودن زانى و زانيه شرط نيست ، بلكه بلوغ در كسى كه حدّ بر او جارى مىشود شرط است . به عبارت ديگر ، ملازمه‌اى بين ثبوت حدّ و زنا نيست . چه‌بسا جماعى نسبت به يك طرف زناى موجب حدّ باشد و نسبت به طرف ديگر نباشد ؛ مانند مردى كه زنى را به زنا اكراه مىكند ؛ يا اگر بالغى با صغيرى وطى كند ، بر بالغ ( مرد باشد يا زن ) حدّ اجرا مىشود ، ولى بر طرف ديگر حدّى نيست .\r\nبه سبب رواياتى كه از معصومين عليهم السلام رسيده ، اعتبار بلوغ از نظر فتوا مسلّم است .\r\n1 - محمّد بن يعقوب ، عن محمّد بن يحيى ، عن أحمد بن محمّد ، عن ابن محبوب ، عن أبي أيّوب الخزّاز ، عن يزيد الكناسي ، عن أبي جعفر عليه السلام قال : الجارية إذا بلغت تسع سنين ذهب عنها اليُتْم وزوّجت واقيمت عليها الحدود التامّة لها وعليها .\r\nقال : قلت : الغلام إذا زوّجه أبوه ودخل بأهله وهو غير مدرك ، أتقام عليه الحدود على تلك الحال ؟ قال : أمّا الحدود الكاملة التي يؤخذ بها الرجال فلا ، و لكن يجلد في الحدود كلّها على مبلغ سنّه ، ولا تبطل حدود اللَّه في خلقه ، ولا تبطل حقوق المسلمين بينهم . « 1 »\r\nفقه الحديث : در اين روايت صحيحه ، امام باقر عليه السلام مىفرمايد : دختر زمانى كه به سنّ نُه سالگى رسيد ، از يتيمى خارج مىشود - يعنى : در تصرّف مالش استقلال پيدا مىكند - ؛ و دخول به او مانعى ندارد ؛ و حدود خدا نسبت به او جارى مىشود ، خواه به نفع او باشد - مانند حدّ قذف كه به نفع دختر است ؛ زيرا ، براى حفظ موقعيّت و عفّت او اين حدّ وضع شده است ، و قاذف او بايد حدّ بخورد . - و خواه به ضرر او باشد - مانند حدّ زنا در صورتى كه دختر زنا دهد - .\r\nيزيد كناسى پرسيد : آيا حدود نسبت به پسر غيربالغى كه پدرش براى او زن گرفته و با همسرش جماع كرده است ، اجرا مىشود ؟\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 314 ، باب 6 از ابواب مقدّمات الحدود ، ح 1 .\r\n","page_name":" 110 ","page_number":110},
  {"content":"\r\n\r\nامام عليه السلام فرمود : حدود كاملى كه گريبان مردها را مىگيرد ، درباره‌ى او اجرا نمىشود ؛ بلكه اگر كار غيرمشروعى انجام داد ، به تناسب سنّش به او تازيانه مىزنند . - البته در نقل ديگرى از حديث آمده كه حال بچّه تا پانزده سالگى چنين است ؛ و هنگامىكه به اين سن رسيد ، مرد شده و حدود كامل در حقّ او جارى مىشود . - حدود خدا در ميان مردم نبايد هيچ‌گاه تعطيل شود - ظاهراً ، مقصود امام عليه السلام حدودى است كه به نفع مردم است . -\r\nدر نتيجه ، اين صحيحه بر عدم ثبوت حدّ كامل بر دختر و پسر ، قبل از بلوغ آن‌ها دلالت دارد .\r\n2 - محمّد بن الحسن بإسناده عن محمّد بن أحمد بن يحيى ، عن أبي عبداللَّه ، عن عليّ بن الحسين ، عن حمّاد بن عيسى ، عن جعفر بن محمّد ، عن أبيه ، عن عليّ عليه السلام قال : لا حدّ على مجنون حتّى يُفيق ، ولا على صبيّ حتّى يدرك ولا على النائم حتّى يستيقظ . « 1 »\r\nفقه الحديث : بر مجنون تا از حالت جنونش خارج نشده ، و بر كودك تا بالغ نشده ، و بر فرد خواب تا بيدار نشده ، حدّى نيست .\r\nبنابراين ، از نظر فتوا ، در مورد پسر و دختر كوچك ، بحثى نيست .\r\nممكن است غير از اين دو صحيحه ، روايات ديگرى هم باشد كه ذكر همه‌ى آن‌ها نياز نيست .\r\n\r\nشرط دوم : عقل\r\nهمان‌گونه كه در عبارت تحرير الوسيله آمده ، در مورد عقل دو بحث لازم است بيان شود ؛ يكى در مورد زن ديوانه ، اگر زنا داد ؛ و ديگرى مرد مجنون ، اگر زنا كرد .\r\nالف : زناى زن ديوانه\r\nاز نظر روايات و فتوا ، مسلّم است اگر زن ديوانه‌اى زنا داد ، حدّ بر او جارى نمىشود . در اين باره به دو روايت اشاره مىكنيم :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 316 ، باب 8 از ابواب مقدّمات الحدود ، ح 1 و 2 .\r\n","page_name":" 111 ","page_number":111},
  {"content":"\r\n\r\n1 - محمّد بن محمّد المفيد في الإرشاد ، قال : روت العامّة والخاصّة أنّ مجنونة فجر بها رجل وقامت البيّنة عليها ، فأمر عمر بجلدها الحدّ ، فمرّ بها عليّ أميرالمؤمنين عليه السلام فقال : ما بال مجنونة آل فلان تقتل ؟ فقيل له : إنّ رجلًا فجر بها فهرب وقامت البيّنة عليها فأمر عمر بجلدها . فقال لهم : ردّوها إليه وقولوا له : أما علمت أنّ هذه مجنونة آل فلان ، وأنّ النبيّ صلى الله عليه و آله قال : رفع القلم عن المجنون حتّى يفيق وأنّها مغلوبة على عقلها ونفسها .\r\nفردّوها إليه ، فدرأ عنها الحدّ . « 1 »\r\nفقه الحديث : شيخ مفيد رحمه الله در كتاب ارشاد مىنويسد : شيعه و سنّى اين داستان را نقل كرده‌اند ؛ - معلوم مىشود امر مسلّمى بوده كه روايت آن از هر دو طايفه رسيده است . - و آن اين‌كه مردى به زن ديوانه‌اى تجاوز كرد و بيّنه بر ثبوت زنا قائم شد . عمر دستور داد به او صد تازيانه زده شود . اميرمؤمنان عليه السلام آن زن را ديد و فرمود : اين زن ديوانه مربوط به فلان قبيله است ، چه كرده كه بايد كشته شود ؟ - اين سؤال مطرح مىشود كه با اين‌كه مسأله‌ى تازيانه مطرح بوده ، چرا امام عليه السلام كشتن را پيش كشيد ؟ شايد امام عليه السلام مىدانسته اگر اين زن حدّ بخورد ، مىميرد ؛ علاوه بر اين‌كه داريم : « تقتل أي : تحدّ » - .\r\nبه امام عليه السلام گفته شد : مردى با او زنا كرده و گريخته و بر زناى اين زن بيّنه قائم شده است ؛ عمر نيز دستور داده او را تازيانه بزنند . امام عليه السلام فرمود : او را برگردانيد و به عمر بگوييد : آيا نمىداند اين زن ، ديوانه‌ى فلان قبيله است و پيامبر صلى الله عليه و آله فرمود : تكليف از ديوانه تا قبل از آن‌كه جنونش بر طرف شود ، برداشته شده است ؟ اين زن مالكِ امر خودش نيست و نمىتواند خودش را كنترل كند . او را نزد عمر برگردانيدند و حدّ را از او برداشت .\r\n2 - محمّد بن يعقوب ، عن محمّد بن يحيى ، عن أحمد بن محمّد ، عن عليّ بن الحكم ، عن العلاء بن رزين ، عن محمّد بن مسلم ، عن أحدهما عليهما السلام في امرأة مجنونة زنت ، أنّها لا تملك أمرها ، ليس عليها شيء . « 2 » روايت ، هم‌چون روايات باب شكّ بين سه و چهار است ، كه هيچ‌كس احتمال نمىدهد مربوط به شكّ مردها باشد و شكّ زنان را شامل نشود . از اين‌گونه تعبيرات ، عموميّت استفاده مىشود ؛ همان‌گونه كه عرف ، حكم صبى را به صبيّه تعميم مىدهد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 316 ، باب 8 از ابواب مقدّمات الحدود ، ح 1 و 2 .\r\n( 2 ) . همان ، ص 388 ، باب 21 از ابواب حدّ الزنا ، ح 1 .\r\n","page_name":" 112 ","page_number":112},
  {"content":"\r\n\r\nفقه الحديث : در اين صحيحه ، محمّد بن مسلم درباره‌ى زن ديوانه‌اى كه زنا داد ، از امام پرسيد ؛ امام عليه السلام فرمود : ديوانه نمىتواند خود را كنترل كند و عقلش مغلوب است ؛ پس ، حدّى بر او نيست .\r\nب : حكم زناى مرد ديوانه\r\nمشهور فقها او را مانند مجنونه مىدانند ؛ و امام رحمه الله نيز در متن تحرير فرموده : « على الأصح » حدّ بر او جارى نمىشود ؛ ليكن در مقابل مشهور ، بزرگانى مانند شيخ مفيد ، « 1 » شيخ طوسى ، « 2 » شيخ صدوق ، « 3 » قاضى ابن برّاج ، « 4 » و ابن سعيد رحمهم الله « 5 » معتقدند بايستى حدّ كامل به او زده شود . بنابراين ، لازم است كه ادلّه‌ى هر دو نظر را بررسى كنيم .\r\nمستندات قول مشهور\r\nالف : هرچند روايت ارشاد ، درباره‌ى زن ديوانه است ، امّا امام عليه السلام به كلام رسولِ خدا صلى الله عليه و آله « رفع القلم عن المجنون حتّى يفيق » تمسّك كرده است . بنابراين ، شمول روايت ، نسبت به مجنون مسلّم است ، و به قرينه‌ى استشهاد امام عليه السلام ، آن را نسبت به مجنونه تعميم مىدهيم . و مىتوان گفت : « رفع القلم عن المجنون » اطلاق دارد و شامل هر دو مىشود .\r\nب : در ابتداى صحيحه‌ى حمّاد بن عيسى - كه درباره‌ى صبى بود و ذكر آن گذشت - آمده است : « لا حدّ على مجنون حتّى يفيق » ؛ « 6 » اين روايت نيز اطلاق دارد . ظاهر اين\r\n\r\n\r\n","description":"","footnote":"\r\n( 1 ) . المقنعة ، ص 779 .\r\n( 2 ) . نهاية الأحكام ، ص 696 .\r\n( 3 ) . المقنع ، ص 436 .\r\n( 4 ) . المهذّب البارع ، ج 2 ، ص 521 .\r\n( 5 ) . الجامع للشرايع ، ص 552 .\r\n( 6 ) . وسائل الشيعة ، ج 18 ، ص 316 ، باب 8 از ابواب مقدّمات الحدود ، ح 1 .\r\n","page_name":" 113 ","page_number":113},
  {"content":"\r\n\r\nج : محمّد بن يعقوب ، عن عليّ بن إبراهيم ، عن أبيه ، عن ابن محبوب ، عن أبي أيّوب ، عن فضيل بن يسار ، قال : سمعت أبا عبداللَّه عليه السلام يقول : لا حدّ لمن لا حدّ عليه ، يعني : لو أنّ مجنوناً قذف رجلًا لم أر عليه شيئاً ، ولو قذفه رجل فقال : يا زان ! لم يكن عليه حدّ . « 1 »\r\nفقه الحديث : سند روايت به‌خاطر پدر على بن ابراهيم ، بين صحيح و حسن مردّد است ؛ به‌هر حال ، روايت معتبر است . امام صادق عليه السلام فرمود : كسانى كه حدّهاى ضررى ندارند ، حدّهاى نفعى نيز ندارند - از اولى تعبير به « لام » ، و از دومى تعبير به « على » شده است - امام عليه السلام در تفسير اين كلام فرمود : اگر مجنونى مردى را قذف كرد ، نبايد حدّ قذف بخورد ؛ و اگر او را نيز قذف كردند ، حدّى بر قاذف ، به نفع مجنون جارى نمىشود .\r\nهرچند اين روايت ، در باب قذف وارد شده است ، ولى امام عليه السلام در آن ، به يك ضابطه‌ى كلّى اشاره مىكند ، و آن اين‌كه « تمام كسانى كه حدّ ضررى ندارند ، حدّ نفعى نيز ندارند » ؛ و نكره‌ى در سياق نفى ، افاده‌ى عموم مىكند . مجنون از مصاديق اين قاعده‌ى كلّى است ، پس هيچ حدّ ضررى بر او نيست . يكى از مصاديق حدّ نيز زنا است ؛ نتيجه اين مىشود كه حدّ زنا در حقّ مجنون جارى نمىشود .\r\nمستندات قول غير مشهور\r\nدليل قول مشهور فقط روايت زير است :\r\nمحمّد بن يعقوب ، عن عليّ بن إبراهيم ، عن أبيه ، عن عمرو بن عثمان ، عن إبراهيم بن الفضل ، عن أبان بن تغلب ، قال : قال أبو عبداللَّه عليه السلام : إذا زنى المجنون أو المعتوه جُلد الحدّ وإن كان محصناً رجم .\r\nقلت : و ما الفرق بين المجنون والمجنونة والمعتوه والمعتوهة ؟ فقال : المرأة إنّما تؤتى والرجل يأتي . وإنّما يزني إذا عقل كيف يأتي اللذّة . وإنّ المرأة إنّما تستكره ويفعل بها وهي لا تعقل ما يفعل بها . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 332 ، باب 19 از ابواب مقدّمات الحدود ، ح 1 .\r\n( 2 ) . همان ، ص 388 ، باب 21 از ابواب حدّ الزنا ، ح 2 .\r\n","page_name":" 114 ","page_number":114},
  {"content":"\r\n\r\nسند روايت : مشهور فقها اين روايت را از اعتبار ساقط مىدانند ؛ زيرا ، « ابراهيم بن فضل » در كتاب‌هاى رجالى توثيق و مدحى ندارد .\r\nدر دفاع از سند روايت گفته شده : شيخ طوسى رحمه الله در كتاب رجالش كه از اركان كتب رجالى شيعه است و در آن ، اصحاب امامان عليهم السلام را جداگانه ذكر مىكند ، در شمار اصحاب امام صادق عليه السلام ، « ابراهيم بن الفضل الهاشمى » و « ابو اسحاق ابراهيم بن الفضل المدنى » را نام مىبرد ؛ « 1 » بنابراين ، راوى مذكور در اين سند ، مردّد بين اين دو نفر است .\r\nمرحوم اردبيلى در كتاب شريف « جامع الرواة » « 2 » يكى از موارد حديثِ ابراهيم بن الفضل الهاشمى را همين روايت شمرده است ؛ و در نتيجه ، راوى از حالت ترديد خارج مىشود .\r\nدر توثيق ابراهيم بن الفضل هاشمى نيز وجوه زير گفته شده است :\r\n1 - از اين‌كه صاحب جامع‌الرواة اشاره‌اى به تضعيف او نمىكند ، ممدوح بودنش استفاده مىشود .\r\n2 - « جعفر بن بشير » از « ابراهيم بن الفضل الهاشمى » ، روايت مىكند . مرحوم محقّق بهبهانى كه متخصّص مسائل رجالى است ، از اين نكته استفاده كرده و او را توثيق مىكند ؛ زيرا ، روايت كردن جعفر بن بشير از كسى را نشانه‌ى ثقه بودن او مىداند . « 3 » 3 - مفاد اين روايت ، بر خلاف قواعد فقهى است ؛ زيرا ، اسلام ، مجنون را به هيچ تكليفى مكلّف نكرده ، ولى در اين روايت بر مجنون حدّ ثابت شده است ؛ و چنين روايتى مورد استناد بزرگانى همانند شيخ مفيد ، شيخ طوسى ، قاضى ابن برّاج و ابن سعيد و شيخ صدوق رحمهم الله واقع شده است ؛ كه از اين استناد ، كشف مىشود سند روايت براى آنان معتبر بوده ، و گرنه چگونه به روايت ضعيف فتوا داده‌اند ؟ چه فرقى است بين اين‌كه شيخ مفيد رحمه الله بگويد : فلانى ثقه است يا به حديثى عمل كند كه بر خلاف قاعده است ؟ از عمل او ، وثاقت‌راوى كشف مىشود .\r\n\r\n\r\n","description":"","footnote":"\r\n( 1 ) . رجال الطوسى ، ص 144 .\r\n( 2 ) . جامع الرواة ، ج 1 ، ص 29 . اين كتاب در زمان مرحوم آيت‌اللَّه بروجردى چاپ شده است . كتابى سودمند بوده و شايداولين كتابى است كه در آن پس از ذكر نام راوى و ويژگىهاى او ، نام كسانى كه از او روايت كرده يا راوى از آن‌ها روايت مىكند را با تعداد رواياتشان در كتب اربعه بيان مىكند .\r\n( 3 ) . التعليقة ، ص 36 .\r\n","page_name":" 115 ","page_number":115},
  {"content":"\r\n\r\nبه‌نظر ما ، اشكالات زير بر وجوه فوق وارد است :\r\nاوّل اين‌كه : از كجا مرحوم اردبيلى فهميده راوى اين حديث ، ابراهيم بن الفضل الهاشمى است ، نه ابو اسحاق ابراهيم بن الفضل المدنى ؟\r\nدوم : از عدم تعرّض صاحب جامع الرواة به مدح و ذمّ او چگونه حُسن كشف مىشود ؟\r\nسوم : استناد بزرگان قوم به اين روايت ، معارض است با اعراض مشهور از فتوا دادن به آن ؛ به‌عبارت ديگر ، مشهور اين توثيق را نپذيرفته‌اند . از اين‌كه دلالت روايت در فرق بين مجنون و مجنونه صريح و روشن است و قابل مناقشه نيست ، معلوم مىشود اشكال مشهور بر سند آن بوده و نه بر دلالتش .\r\nچهارم آن‌كه : مستند استنباط مرحوم وحيد بهبهانى معلوم نيست . براى ما روشن نيست روايت كردن جعفر بن بشير از ابراهيم بن فضل الهاشمى از جهت ثقه بودن اوست يا از جهت موثوق الصدور بودن روايت .\r\nنتيجه آن‌كه اعتبار روايت در نظر ما مشكوك است . به‌خصوص آن‌كه اين روايت ، مخالفت صريح با روايات گذشته دارد ، حداقل شكّ مىكنيم آيا بر مجنون حدّى ثابت است يا نه ؟ ، به « إنّ الحدود تدرء بالشبهات » تمسّك كرده ، حدّ را از او بر مىداريم .\r\nفقه الحديث : « معتوه » در اين روايت ، نوعى از مجنون است و شايد مقصود ، مجنون ادوارى باشد .\r\nامام صادق عليه السلام مىفرمايد : اگر مجنون يا معتوه زنا كند ، بايد تازيانه بخورد ؛ و اگر محصن است ، بايد سنگسار شود .\r\nفرق بين زن و مرد ديوانه يا معتوه از سوى راوى مطرح مىشود . و امام عليه السلام در پاسخ مىفرمايد :\r\nفرقش اين است كه زن حالت مفعولى و مرد حالت فاعلى دارد ؛ كسى كه فاعل است ، در صورتى زنا مىكند كه مىفهمد ، و تعقّل مىكند كه چگونه دفع شهوت كند ؛ امّا زن اين‌گونه نيست ، او را بر اين كار اكراه مىكنند و چه‌بسا لذّت نمىبرد .\r\nاگر اين تعليل در روايت نبود ، دلالت آن تمام بود ؛ امّا با وجود اين تعليل ، اشكال مىشود از اين تعليل چه چيزى قصد شده است ؟ آيا هرگاه مجنون راه دفع شهوت را بداند ،\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nكشف مىشود كه او مجنون نيست ؟ از اين‌رو ، صاحب وسائل رحمه الله اين روايت را بر مجنونى كه مرتبه‌اى از عقل و ادراك را تمييز داشته باشد ، حمل مىكند . بنا بر اين توجيه ، روايت ربطى به بحث ما ندارد ؛ زيرا ، بحث ما در مجنونى است كه تمام مراتب عقل را از دست داده است .\r\nاگر مقصود از روايت اين است كه در عالم هركسى زنا كند ، معقول نبوده و مجنون است - يعنى : زانى بودن مساوى با عاقل بودن است - ، جوابش روشن است ؛ زيرا ، مجنون بدتر از حيوان نيست كه راه خاموش كردن شهوت را مىداند . مجنون فقط در جهات انسانيّت ، عقل ندارد ؛ امّا در جهت حيوانى ، مانند : غذا خوردن ، اطفاى شهوت و . . . نقصى ندارد ؛ به‌همان گونه‌اى كه غذا خوردن را براى رفع گرسنگى ، درك مىكند ، دفع شهوت را نيز مىفهمد . بنابراين ، تعبيرى كه در روايت براى فرق بين مجنون و مجنونه گفته شده ، مورد تأمّل است .\r\nعلاوه بر مطلب گذشته ، از تعليلى كه در روايت صحيحه داشتيم : « إنّها لا تملك أمرها ؛ كسى كه جنون دارد نمىتواند خودش را كنترل كند و مالك امر خودش نيست ، پس بر او چيزى نيست » ، نتيجه مىگيريم : « كلّ من لا يملك أمره ليس عليها شيء » . اين تعليل ، اختصاص به مجنونه ندارد ، و با كمال وضوح ، در باب مجنون نيز جارى مىشود .\r\nبا توجّه به مباحث گذشته ، ناچاريم قول مشهور را بپذيريم ؛ همان‌گونه كه امام رحمه الله در تحرير الوسيله فرمود : بنابر قول صحيح‌تر ، بر مجنون ، حدّى نيست .\r\n\r\nشرط سوم : علم به تحريم زنا در حال وقوع فعل\r\nامام رحمه الله مىفرمايد : در حال عمل ، زانى يا زانيه بايد علم اجتهادى يا تقليدى به حرمت زنا داشته باشد تا حدّ بر او ثابت شود ؛ بنابراين ، حدّى بر جاهل نيست . كسى كه حكم را مىدانسته و فراموش كرده ، يا در حين عمل از حكم غفلت داشته ، حدّ از او ساقط است .\r\nكلام مرحوم امام مشتمل بر مطالبى است كه بايد به آن‌ها توجّه شود :\r\nمطلب اوّل : مراد از علم ، در اين‌جا ، قطع و يقين نيست ، بلكه مقصود از آن ، حجّت بر تحريم است و لازم نيست اين حجّت از امارات باشد ؛ بلكه شامل هر حجّت شرعى بر تحريم مىشود . علم ، يا بيّنه ، يا خبر واحد و يا اصل عملى معتبر ( استصحاب تحريم ؛ مثلًا :\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاگر زنى قبلًا بر او حرام بوده و نمىداند آيا او را عقد كرده يا نه ؟ مقتضاى استصحاب ، عدم زوجيّت و بقاى حرمت وطى با اين زن است . ) .\r\nشاهد اين تعميم ، كلمه‌ى « تقليداً أو إجتهاداً » در عبارت تحرير الوسيله است ؛ زيرا ، اگر مجتهد يقين به حكم هم پيدا كند ، براى مقلّد او هيچ‌گاه يقين به حكم پيدا نمىشود ؛ بلكه مقلّد مىگويد : مجتهد من به حرمت زنا فتوا داده است .\r\nمطلب دوم : علم در اين‌جا اعم از علم تفصيلى و علم اجمالى است ؛ يعنى : اگر به تفصيل بداند فلان زن بر او حرام است و با او وطى كند ، حدّ ثابت مىشود ؛ و اگر به اجمال بداند يكى از دو زن بر او حرام است و با هر دو وطى كند ، باز حدّ ثابت است ؛ زيرا ، فرقى بين علم اجمالى در اين باب و ابواب ديگر نيست . اگر علم اجمالى در دَوَران بين خمر و غيرخمر اقتضاى اجتناب از هر دو را دارد ، در اين‌جا نيز حكم واقعى معلوم بالإجمال گريبانِ مكلّف را مىگيرد و بر او تنجّز پيدا مىكند . در نتيجه ، به حكم عقل ، اجتناب از هر دو لازم است ؛ و اگر اجتناب نكرد و مصادف با حرام واقعى نشد ، آثار حرام بر آن مترتّب مىشود . پس ، اطلاقِ علم ، هر دو ( علم تفصيلى و اجمالى ) را مىگيرد . علاوه آن‌كه ، در اين‌جا خصوصيّتى نيز وجود ندارد تا علم را به علم تفصيلى اختصاص دهيم .\r\nمطلب سوم : معمولًا علم در مقابل جهل به‌كار مىرود ، ليكن از بيان امام رحمه الله در تقرير مسأله مىفهميم در اين‌جا علم خاصّى - علمِ با توجّه و التفات به حرمت - معتبر است ؛ و مقصود از آن ، علم در مقابل جهل ، نسيان و غفلت است . يعنى : براى ثبوت حدّ ، نه تنها بايد علم به تحريم داشته باشد ، بلكه در حين عمل نيز نسبت به حكم ، فراموشى يا غفلتى به او دست نداده باشد .\r\nشاهد اين تخصيص ، حديث رفع است « رفع ما لا يعلمون » ؛ « 1 » آن‌چه مجهول باشد ، در شبهات حكميّه يا موضوعيّه ، موضوع براى حديث رفع است . البته بايد توجّه داشت در هر جهل و شكّى ، « اصالة البرائة » يا « اصالة الإباحة » جارى نيست ؛ اگر جاهل مقصّر باشد و راهى براى سؤال كردن و به‌دست آوردن حكم الهى داشته باشد ، حديث رفع در حقّ او\r\n\r\n\r\n","description":"","footnote":"\r\n( 1 ) . خصال ، باب 9 ، ص 417 ، ح 9 .\r\n","page_name":" 118 ","page_number":118},
  {"content":"\r\n\r\nجارى نيست . در روايات نيز مواردى داريم كه اگر شخص ، جاهلِ مقصّر باشد ، معذور نيست و حجّت گريبان او را مىگيرد ؛ كه در آينده به آن اشاره مىشود .\r\nدر صورت نسيان ، حديث رفع دلالت بر عدم ثبوت حدّ دارد ؛ صورت غفلت نيز مشمول ما لا يعلمون و جهل است ؛ زيرا ، غافل كسى است كه توجّه ندارد ؛ يعنى : آدمى است غيرمتوجّه كه به عدم توجّه خود نيز توجّه ندارد . بنابراين ، نياز به دليل خاصّى نداريم ؛ و ادلّه‌ى عامّه ما را كافى است . با اين حال ، به دو روايت اشاره مىكنيم : يكى درباره‌ى دخالت علم به تحريم در ثبوت حدّ زنا ؛ و ديگرى درباره‌ى معذور نبودن جاهل مقصّر .\r\n1 - بإسناده عن الحسن بن محبوب ، عن عليّ بن رئاب ، عن حمران ، قال :\r\nسألت أبا عبداللَّه عليه السلام عن امرأة تزوّجت في عدّتها بجهالة منها بذلك .\r\nقال : فقال عليه السلام : لا أرى عليها شيئاً ويفرّق بينها و بين الّذي تزوّج بها ، ولا تحلّ له أبداً . قلت : فإن كانت قد عرفت أنّ ذلك محرّم عليها ثمّ تقدّمت على ذلك ؟\r\nفقال : إن كانت تزوّجته في عدّة لزوجها الّذي طلّقها ، عليها الرجعة ، فإنّي أرى أنّ عليها الرجم ، فإن كانت تزوّجته في عدّة ليس لزوجها عليها فيها الرجعة ، فإنّي أرى أنّ عليها حدّ الزاني ويفرّق بينها و بين الّذي تزوّجها ولا تحلّ له أبداً . « 1 »\r\nفقه الحديث : روايت صحيحه است و ظاهراً حمران ، برادر زراره و از فرزندان اعين است . از امام صادق عليه السلام سؤال مىكند درباره‌ى زنى كه در عدّه با مردى ازدواج كرده و جاهل به تحريم ازدواج در عدّه بوده است .\r\nامام عليه السلام فرمود : حدّ و حرمت تكليفى بر آن زن نيست ؛ ليكن ، حرمت وضعى پيدا مىكند ؛ يعنى : آن زن بر اين مرد ، حرام ابدى مىشود .\r\nحمران پرسيد : اگر آن زن عالم به تحريم بود و به اين كار اقدام كرد ، حكمش چيست ؟\r\nامام عليه السلام فرمود : اگر آن زن در عدّه طلاق رجعى بوده است ، بايد سنگسار شود ؛ و اگر در عدّه طلاق بائن بوده است ، حدّ زانى بر او زده مىشود ، و بين او و آن مرد جدايى\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 348 ، باب ما يحرم بالمصاهرة ، ح 17 .\r\n","page_name":" 119 ","page_number":119},
  {"content":"\r\n\r\nمىاندازند ، و بر يكديگر حرام ابدى مىشوند .\r\n2 - بإسناده ، عن عليّ بن إبراهيم ، عن أبيه ، عن الحسن بن محبوب ، عن أبي أيّوب ، عن يزيد الكناسي ، قال : سألت أبا عبداللَّه عليه السلام عن امرأة تزوّجت في عدّتها . فقال : إن كانت تزوّجت في عدّة طلاق لزوجها عليها الرجعة فإنّ عليها الرجم ، وإن كانت تزوّجت في عدّة ليس لزوجها عليها الرجعة ، فإنّ عليها حدّ الزاني غير المحصن . وإن كانت تزوّجت في عدّة بعد موت زوجها من قبل انقضاء أربعة أشهر وعشرة أيّام ، فلا رجم عليها وعليها ضرب مأة جلدة .\r\nقلت : أرأيت إن كان ذلك منها بجهالة ؟ قال : فقال عليه السلام : ما من امرأة اليوم من نساء المسلمين إلّاوهي تعلم أنّ عليها عدّة طلاق أو موت . ولقد كنّ نساء الجاهليّة يعرفنّ ذلك .\r\nقلت : فإن كانت تعلم أنّ عليها عدّة ولا تدري كم هي ؟ فقال : إذا علمتِ أنّ عليها العدّة لزمتها الحجّة ، فتسأل حتّى تعلم . « 1 »\r\nفقه الحديث : روايت به‌جهت وجود ابراهيم بن هاشم در سندش ، بين صحيحه و حسنه مردّد است . در ابتداى حديث سخنى از علم نيست ، لكن از ذيل آن استفاده مىشود كه مربوط به علم است .\r\nيزيد كناسى از حكم زنى كه در عدّه ازدواج كرده بود ، پرسيد . امام عليه السلام فرمود : اگر نكاحش در عدّه طلاق رجعى باشد ، حدّش رجم است . و اگر ازدواج او در عدّه طلاق بائن ، يا عدّه وفات باشد ، حدّ او صد ضربه تازيانه است .\r\nيزيد كناسى سؤال كرد : اگر آن زن جاهل به حكم باشد چه ؟ امام عليه السلام فرمود : اگر جاهل باشد حدّى بر او نيست ؛ لكن ، امام عليه السلام عنوان جهل را انكار كرده و مىگويد : چگونه مىشود زن مسلمانى حكم عدّه را نداند ؟ حتّى زنان جاهليّت آن را مىدانستند .\r\nسؤال كرد : مىداند عدّه دارد ، ولى نمىداند چه‌مقدار است ؟ امام عليه السلام فرمود : اگر يقين\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 396 ، باب 27 از ابواب حدّ الزنا ، ح 3 .\r\n","page_name":" 120 ","page_number":120},
  {"content":"\r\n\r\nداشت همين علم گريبان او را مىگيرد ؛ بايد سؤال كند تا بفهمد . لذا ، معلوم مىشود اگر كسى جاهل مقصّر بود ، حكم عالِم بر او مترتّب است .\r\n\r\nشرط چهارم : اختيار\r\nامام رحمه الله فرمود : يكى از شرايط ثبوت حدّ بر زناكار ، مختار بودن او است . بنابراين ، بر زن يا مردى كه به اين عمل وادار شود ، حدّ نيست . سه مطلب در اين قسمت ، بايد مورد بررسى قرار گيرد :\r\nمطلب اوّل : حديث رفع ، دليل سقوط حدّ\r\nدليل سقوط حدّ در صورت اكراه ، همان دليل عامّ ، يعنى حديث رفع است . يكى از امورى كه به واسطه‌ى اين حديث ، رفع شده ، « ما استكره عليه » « 1 » است ؛ حكم فعلى كه مكلّف بر آن استكراه شود و از روى اكراه انجام دهد ، برداشته شده است .\r\nدر اين حديث ، رفع را به عمل نسبت داده‌اند . در معناى اين جمله گويا در اصول گفته شد : مثل اين است كه عمل در خارج واقع نشده است ؛ با اين‌كه عمل در خارج آمده ، امّا گويا از نظر شارع و ديدگاه او موجود نگشته است . بنابراين ، همان‌گونه كه حكم تكليفى و حرمت آن مرفوع است ، ثبوت حدّ نيز مرفوع مىباشد . اين دليل عامّ ، براى نفى حكم از مكرَه كافى است ، ليكن به دو روايت در اين‌باره اشاره مىكنيم :\r\n1 - محمّد بن الحسن بإسناده عن أحمد بن محمّد ، عن ابن محبوب ، عن أبي أيّوب ، عن أبي عبيدة ، عن أبي جعفر عليه السلام ، قال : إنّ عليّاً عليه السلام اتي بامرأة مع رجل فجر بها ، فقالت استكرهني واللَّه يا أميرالمؤمنين . فدرأ عنها الحدّ . ولو سئل هؤلاء عن ذلك ، لقالوا : لا تصدّق وقد واللَّه فعله أميرالمؤمنين عليه السلام . « 2 »\r\nفقه الحديث : زن و مرد زناكارى را نزد اميرمؤمنان عليه السلام آوردند ، آن زن گفت : يا اميرالمؤمنين درست است كه اين زنا محقّق شده ، ليكن اين مرد مرا به اين عمل اجبار كرده\r\n\r\n\r\n","description":"","footnote":"\r\n( 1 ) . خصال ، ص 417 ، باب 9 ، ح 9 .\r\n( 2 ) . وسائل الشيعة ، ج 18 ، ص 382 ، باب 18 از ابواب حدّ الزنا ، ح 1 .\r\n","page_name":" 121 ","page_number":121},
  {"content":"\r\n\r\nو من به آن راضى نبودم . اميرمؤمنان عليه السلام حدّ را از او ساقط كرد .\r\nاين روايت صحيحه به دو مطلب دلالت دارد :\r\nالف : در صورت اكراه حدّ ساقط است .\r\nب : اگر زن ادّعاى اكراه كند ، ادّعايش پذيرفته مىشود ؛ و شاهد - بيّنه و مانند آن - نمىخواهد .\r\nدر اين روايت ، امام باقر عليه السلام از امثال ابوحنيفه‌ها گلايه‌اى مىكند كه اگر از اينان بپرسيد اين زن ادّعاى استكراه مىكند ، مىگويند : ادّعاى او پذيرفته نيست ؛ در حالىكه اميرمؤمنان عليه السلام آن را پذيرفت و در عمل آن را پياده كرد و حدّ را از او برداشت .\r\n2 - بإسناده عن الحسين بن سعيد ، عن فضالة ، عن العلاء ، عن محمّد ، عن أحدهما عليهما السلام في امرأة زنت وهي مجنونة ، قال : إنّها لا تملك أمرها وليس عليها رجم ولا نفي .\r\nوقال : في امرأة أقرّت على نفسها أنّه استكرهها رجل على نفسها .\r\nقال : هي مثل السائبة لا تملك نفسها ، فلو شاء قتلها ، ليس عليها جلد ولا نفي ولا رجم . « 1 »\r\nفقه الحديث : در صحيحه‌ى محمّد بن مسلم سؤال از زن ديوانه‌اى است كه زنا داده است ؛ امام عليه السلام فرمود : مالك امر خودش نيست ، بر او رجم و تبعيدى نيست . راوى حكم زنى را پرسيد كه خودش اقرار كرده است مردى او را براى انجام عمل غيرمشروع مجبور كرد . امام عليه السلام فرمود : اين زن همانند شتر سائبه « 2 » است كه رها شده و قابل استفاده نيست .\r\nاين زن به او تشبيه شده است ؛ زيرا ، او هيچ تسلّطى بر خود ندارد ؛ و اگر مقاومتى مىكرد ، مرد مكرِه او را مىكشت . بر چنين زنى با اين خصوصيّات ، تازيانه ، سنگسار و تبعيد نيست .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 383 ، باب 18 از ابواب حدّ الزنا ، ح 2 .\r\n( 2 ) . سائبه به شترى گويند كه رها شده باشد ، يا به علّت اين‌كه آن را نذر كرده‌اند و يا از جهت اين‌كه اولاد زيادى مثلًا تا دوازده‌بچه يا بيشتر به صاحبش تحويل داده باشد ؛ چنين شترى بازنشسته شده ، از او كار نمىكشند و او را سوار نمىشوند و در حمل و نقل ، از آن استفاده نمىكنند ؛ همين‌گونه است شترى كه منذور باشد .\r\n","page_name":" 122 ","page_number":122},
  {"content":"\r\n\r\nروايت از نظر دلالت روشن و صريح است ؛ اگرچه در باب هيجده از ابواب حدّ زنا ، روايات ديگرى نيز هست ، امّا براى اثبات مقام اوّل ، همين دو روايت كافى است .\r\nمطلب دوم : در باب زنا ، چه اكراهى موجب سقوط حدّ مىشود ؟\r\nفقها اين بحث را كمتر متعرّض شده‌اند ، و از ميان كلماتشان مطلب روشنى به‌دست نمىآيد كه معيّن كند اندازه اكراهى كه موجب حلال شدن حرام مىشود ، - خواه آن حرام حدّ داشته باشد يا نه - چه مقدار است ؟\r\nآيا تهديد به دو سيلى يا ضرر مختصر مالى يا فلان اذيّت بدنى و امثال آن مجوّز ارتكاب زنا مىشود ؟ مثلًا اگر به كسى گفته شود : يا به اندازه‌ى ده‌هزار تومان به تو ضرر مىزنيم ، يا بايد با فلان زن شوهردار زنا كنى ؛ يا بگويند : يا آبرويت را مىريزيم و به تو تهمت مىزنيم ، يا فلان عمل نامشروع را انجام بده . آيا مىتوان گفت : « هذا العمل وقع عن إكراه » ، و حديث رفع مىگويد : « رفع ما استكره عليه » ؛ پس ، انجام آن جايز است ؟\r\nآيا اكراه در باب معاملات با اكراه در باب محرّمات يكى است ، يا با هم تفاوت دارد ؟\r\nظاهراً تفاوتى روشن بين دو باب وجود دارد ؛ به اين صورت كه : در باب معاملات ، اگر شخصى را به انجام عقد يا ايقاعى مجبور كنند ، با كمى تهديد اكراه محقّق مىشود و ركن صحّت معامله كه طيب نفس است ، مفقود ، و معامله محكوم به بطلان مىگردد . كسى كه خانه‌اش را از ترس سيلى خوردن ، يا بىاحترامى و امثال آن بفروشد ، در باطنش هيچ رضايت خاطر و طيب نفس وجود ندارد و مصداق حديث « لا يحلّ مال امرء مسلم إلّا بطيب نفسه » مىگردد ؛ پس ، با كم‌ترين مراتب اكراه ، مىتوان گفت : « رفع البيع الإكراهى » و حكم به بطلان مىشود ؛ چه آن‌كه ملاك بطلان ، عدم طيب نفس است .\r\nامّا در باب محرّمات ، اعمّ از اين‌كه بر آن‌ها حدّى مترتب شود يا نه ، آيا با چنين تهديدهايى مىتوان آن‌ها را مرتكب شد ؟ مثلًا كسى را تهديد كنند يا بايد عليه انقلاب يا امام خمينى رحمه الله سخن بگويى و يا به تو دو سيلى مىزنيم ، آيا اين تهديد مجوّز انجام اين كار هست ؟ آيا مىتوان گفت : هذا ليس به حرام لأنّه وقع مكرهاً عليه ، والحرام عن إكراه لا يكون بمحرّم ؛ يا مسأله اين‌طور نيست و اكراه بايستى به درجه‌اى از قوّت برسد كه بتواند\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nدر مقابل حرام الهى مقاومت كند و حرمت آن را كنار بزند ؟\r\nدر روايت دومى كه خوانديم ، اشعارى به اين مطلب بود ؛ فرمود : « هي مثل السائبة ، لا تملك أمرها ، ولو شاء قتلها ؛ « 1 » اگر اراده‌ى مردِ مجرم تعلّق مىگرفت ، ممكن بود آن زن را بكشد » . چرا امام عليه السلام مسأله‌ى قتل را مطرح كرد ، و نفرمود : اگر مىخواست او را كتك مىزد و يا به او بهتانى مىزد ؟ به نظر ما ، طرح مسأله‌ى قتل ، اشعار به اين دارد كه هر اكراهى نمىتواند عمل حرام را حلال كرده و جلوى حدّ زنا را بگيرد .\r\nمذاق متشرّعه بر اين معنا دليل است كه با تهديد به يك سيلى و امثال آن ، چنين عمل حرامى حلال نمىشود ؛ چشم بسته نمىتوان گفت : حديث رفع عموميّت دارد و همه‌ى آثار آن‌چه مستكره عليه است را بر مىدارد ؛ بلكه در باب محرّمات ، تهديد و توعيد خاصّى لازم بوده و مطلق اكراه كافى نيست . عمل فقها كه اكراه در اين باب را با باب معاملات يكى گرفته‌اند ، و به‌معناى وسيع ، آن را در هر دو باب پياده مىكنند ، مقبول ما نيست ؛ بلكه در باب محرّمات و زنا بايد تهديد به‌حدّى باشد كه انسان به واسطه‌ى اهميّت آن بتواند حرمت شرعى را كنار گذاشته و مرتكب آن عمل شود .\r\nمطلب سوم : بررسى عموميّت اكراهِ بر زنا ، نسبت به مرد و زن\r\nاكراه در زن متصوّر است ؛ زنى را تهديد كنند كه اگر حاضر به اين عمل شنيع نشوى ، تو را به قتل مىرسانيم . و اتفاقاً روايات متعدّدى نيز در اكراه زن رسيده است . بحث اساسى اين است كه آيا اكراه بر زنا در مردان تصوّر مىشود يا نه ؟\r\nمرحوم محقّق رحمه الله در كتاب شريف شرايع ، هنگامى كه مسأله را عنوان مىكند ، ابتدا مىفرمايد : « فيه تردّد » ؛ ولى پس از آن مىگويد : اشبه اين است كه در مورد مرد نيز اكراه تصوّر مىشود . « 2 » شبهه‌ى در اين مسأله از بيان ابن زهره رحمه الله در غنيه پيدا شده كه به‌طور جزم و قطع مىگويد : اكراه در مورد مرد محقّق نمىشود ؛ زيرا ، بين مرد و زن در باب زنا تفاوت روشنى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 383 ، باب 18 از ابواب حدّ الزنا ، ح 2 .\r\n( 2 ) . شرايع الإسلام ، ج 4 ، ص 933 .\r\n","page_name":" 124 ","page_number":124},
  {"content":"\r\n\r\nاست ؛ در مرد بايد يك ميل نفسانى شديد باشد تا به‌دنبال آن ، هيجان و تحريك و پس از آن ، انتشار عضو حاصل شود كه بتواند مواقعه كند ؛ اگر اين مبادى و مقدّمات نباشد ؛ زنا از مرد سر نمىزند ؛ و اين مقدّمات ، با اكراه محقّق نمىشود . اگر ميل نفسانى به اين عمل نداشته باشد ، چگونه مىتوان با اكراه او را به اين عمل متمايل كرد ؟\r\nعلاوه بر اين ، حقيقت اكراه اين است كه كسى را كه نمىخواهد عملى انجام دهد و از آن متنفّر بوده و به هيچ عنوان به انجام آن راضى نيست ، به آن كار وادار كنند . شخصى كه از زنا متنفّر است ، چگونه با اكراه ، در وجودش ميل نفسانى ايجاد مىشود تا به‌دنبالش هيجان و تحريك و انتشار عضو بيايد كه بر آن كار قدرت داشته باشد ؟\r\nاگر كسى را بر زنا اكراه كردند و عمل زنا از او سر زد ، مىفهميم اكراهى نبوده ؛ و بلكه اين شخص با اراده و ميل نفسانى خود به اين عمل مبادرت ورزيده است ؛ و گرنه با مبغوضيّت اين عمل و عدم اراده‌ى آن ، چگونه زنا محقّق مىگردد . « 1 » صاحب جواهر رحمه الله بر بيان ابن زهره رحمه الله دو نقض وارد مىكند ؛ يكى اين‌كه : در تحقّق زنا ، التقاى ختانين كافى است كه با عدم انتشار عضو نيز محقّق مىشود ؛ و ديگر آن‌كه : ممكن است اين ميل نفسانى مثلًا در رابطه‌ى با زوجه‌اش در او پيدا شود و او را اكراه كنند كه آن را در مورد زن اجنبى پياده كند . « 2 » اين جواب‌هاى نقضى بماند ؛ امّا جواب حقيقى همان است كه مرحوم محقّق قدس سره فرموده است ؛ و آن اين‌كه : چيزى را كه انسان مبغوض دارد و نمىخواهد ، دو گونه است : يك زمان ذاتاً مبغوض اوست كه اراده‌اش به آن تعلّق نمىگيرد ، و يك‌بار هم ممكن است ذاتاً به آن علاقه داشته و مطابق با غرائز او نيز باشد ، ليكن شارع مقدّس و تعهّد در مقابل مذهب ، مانع از انجام دادن آن مىشود . به‌عنوان مثال ، جوان متديّن و متعهّد روى غريزه‌ى شهوت و جهات حيوانى كمال علاقه به ديدن نامحرم دارد ، ليكن به لحاظ تعهّد و تديّنش با نفس مبارزه كرده ، اين عمل را انجام نمىدهد . حال ، اگر او را وادار كنند به نامحرم نگاه كند ، آيا مىتوانيم بگوييم چون ذاتاً مايل به اين عمل است ، اكراه در حقّ او متصوّر نيست ؟\r\n\r\n\r\n","description":"","footnote":"\r\n( 1 ) . غنية النزوع ، ص 424 .\r\n( 2 ) . جواهر الكلام ، ج 41 ، ص 266 .\r\n","page_name":" 125 ","page_number":125},
  {"content":"\r\n\r\nدر باب زنا نيز همين‌گونه است ؛ اگر در مقابل چنين جوانى يك زن اجنبى را عريان كنند ، به اقتضاى غريزه‌ى شهوى كمال علاقه به مقاربت دارد ، ليكن اگر اكراهى در كار نباشد ، ممكن نيست دست به زنا بزند ؛ امّا وقتى او را به قتل تهديد كردند ، با وجود ميل نفسانى ذاتى ، اگر اين عمل از او سر زند ، اكراه صدق مىكند . ملاك در اكراه ، نبودن ميل و رغبت ذاتى در نفس نسبت به آن عمل نيست ؛ بلكه به لحاظ شرع ، همين اندازه كه عمل ، مبغوض او باشد ، كافى است .\r\nهمان‌گونه كه در صدق امتثال نواهى شرعى - مثلًا كسى را از زنا نهى مىكنند - هيچ فقهى نگفته است بايد تنفّر ذاتى از زنا داشته باشد ؛ لذا ، اگر اين كار را به‌لحاظ حرمتش انجام ندهد ، اطاعت صادق است . بلكه مىتوان گفت : هرچه تمايل ذاتى بيشتر باشد ، رادعيّت شرع قوىتر است ؛ و گرنه كسى كه هيچ تمايلى به حرام ندارد ، نهى نيز در او تأثير ندارد . انسانى تحت تأثير نهى الهى واقع مىشود كه علاقه‌ى كامل به انجام منهىٌّ عنه داشته باشد ، امّا نهى شرعى علّت مىشود كه اين عمل در خارج از او سر نزند .\r\nبنابراين ، اكراه بر زنا در مرد نيز معقول بوده و فرقى بين مرد و زن در اكراه نيست ؛ همان‌گونه كه امام رحمه الله نيز در تحرير الوسيله فرمود : « لا شبهة في تحقّق الإكراه في طرف الرجل كما يتحقّق في طرف المرأة » .\r\nنكته ديگر آن‌كه : اگرچه در باب اكراه ، يك روايت نسبت به مرد هم وارد نشده ، ولى از رواياتى كه درباره‌ى اكراه زن رسيده است ، عموميّت استفاده مىشود و هيچ خصوصيّتى براى زن نيست .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n[ حكم التحريم بالمحارم مع الجهل بالحرمة وتعريف الوطي بالشبهة 
  ]\r\n[ مسألة 5 - لو تزوّج امرأة محرّمة عليه كالامّ والمرضعة وذات البعل وزوجة الأب والإبن فوطأ مع الجهل بالتحريم فلا حدّ عليه .\r\nو كذا لا حدّ مع الشبهة ، بأن اعتقد فاعله الجواز و لم يكن كذلك ، أو جهل بالواقع جهالة مغتفرة كما هو لو أخبرت المرأة بكونها خليّة وكانت ذات بعل ، أو قامت البيّنة على موت الزوج أو طلاقه ، أو شكّ في حصول الرضاع المحرّم وكان حاصلًا .\r\nويشكل حصول الشبهة مع الظنّ غير المعتبر فضلًا عن مجرّد الإحتمال ، فلو جهل الحكم و لكن كان ملتفتاً واحتمل الحرمة و لم يسأل ، فالظاهر عدم كونه شبهة . نعم ، لو كان جاهلًا قاصراً أو مقصّراً غير ملتفت إلى الحكم والسؤال ، فالظاهر كونه شبهة دارئة . 
  ]\r\n\r\nحكم ازدواج با محارم در صورت جهل به حرمت\r\nاين مسأله درباره‌ى شبهه و فروعات آن است . اوّلين فرع آن درباره‌ى ازدواج و مقاربت با زنانى است كه در شرع نكاح با آنان جايز نيست . اگر مردى با مادرش ، يا مادر رضاعى ، يا زن شوهردار ، يا زن‌پدر و يا عروس خود ازدواج و پس از آن وطى كرده ، در حالىكه جاهل به تحريم اين نكاح بود و هيچ احتمال خلافى در اين رابطه نمىداد ، حدّى بر او نيست . امّا اگر اين تزويج با علم به حرمت بوده و يا احتمال حرمتى مىداده كه بايد به‌دنبال آن مىرفت و سؤال مىكرد امّا نرفته ، در اين صورت ، بايد حدّ بخورد .\r\n\r\nدليل طرح اين مسأله\r\nفقها از جمله مرحوم محقّق در شرايع « 1 » و امام رحمه الله در تحرير الوسيلة در بحث وطى به شبهه اين فرع را مطرح كرده‌اند . نكته‌ى طرح آن مخالفت كردن با ابو حنيفه است . او فتوا داده است كه اگر كسى با محارمش ازدواج كند ، نفس اين عقد ، شبهه‌ى از بين بَرنده‌ى حدّ است ؛\r\n\r\n\r\n","description":"","footnote":"\r\n( 1 ) . شرايع الإسلام ، ج 4 ، ص 933 .\r\n","page_name":" 127 ","page_number":127},
  {"content":"\r\n\r\nهرچند كه وى عالم باشد نكاح با محارم حرام است . « 1 » توجيه كلام ابوحنيفه توسط صاحب جواهر رحمه الله به اين‌كه مقصودش فاعلى است كه احتمال حرمت و عدم آن را بدهد ، و گرنه با علم به حرمت ، خلاف ضرورت دين است ، « 2 » وجهى ندارد ؛ زيرا ، ابو حنيفه تصريح دارد كه اگر عالِم به حرمت هم باشد ، نفس عقد سبب مىشود كه وطى او زنا نباشد . شاهد بر اين مطلب ، كلام مرحوم شيخ طوسى در كتاب خلاف « 3 » است :\r\nمسألة 29 : إذا عقد النكاح على ذات محرم له كامّه وبنته واخته وخالته وعمّته من نسب أو رضاع أو امرأة ابنه أو أبيه أو تزوّج بخامسة أو امرأة لها زوج ووطئها ، أو وطىء امرأة بعد أن بانت باللعان أو بالطلاق الثلاث مع العلم بالتحريم ، فعليه القتل في وطي ذات محرم والحدّ في وطي الأجنبيّة ، و به قال الشافعي إلّاأنّه لا يفصّل .\r\nوقال أبو حنيفة لا حدّ في شيء من هذا حتّى قال : لو استأجر امرأة ليزني بها فزنى بها لا حدّ عليه ، فإن استأجرها للخدمة فوطئها فعليه الحدّ ؛\r\nاگر مردى با يكى از محارم خود ( مادر ، دختر ، خواهر ، خاله ، عمّه ، نسبى باشند يا رضاعى ، يا با زن‌پدر يا عروس خود ) يا زن پنجم و يا زن شوهردارى عقد بخواند و با او وطى كند ، و يا با زنى وطى كند كه بر او به واسطه‌ى لعان « 4 » يا طلاق سوم حرام شده است ، در وطى با محارم بايد كشته شود ، و در غير آن بايد حدّ بخورد ؛ شافعى نيز همانند ما فتوا داده ، ليكن تفصيلى بين محرم و اجنبى نداده است .\r\n\r\n\r\n","description":"","footnote":"\r\n( 1 ) . مغنى لابن قدامة ، ج 10 ، ص 152 ؛ الفقه على المذاهب الأربعة ، ج 4 ، ص 124 .\r\n( 2 ) . جواهر الكلام ، ج 41 ، ص 264 .\r\n( 3 ) . الخلاف ، ج 5 ، ص 386 ، كتاب الحدود ، مسأله 29 . اين كتاب در مسائل اختلافى بين شيعه و سنّى نوشته شده و كتاب خوبى است ؛ مرحوم آيت‌اللَّه بروجردى نيز به آن عنايت داشت . مرحوم شيخ طوسى در اين كتاب ، نظر اماميّه و اهل‌سنّت را مىآورد و پس از آن ، در مقام استدلال و تثبيت عقيده‌ى شيعه بر مىآيد .\r\n( 4 ) . لعان ، يكى از اسباب افتراق بين زن و مرد بوده ، به ترتيبى كه در ابتداى سوره‌ى نور فرموده است ؛ دو سبب دارد : يكى ، به‌زن نسبت زنا دادن با شرايط مقدّر در كتاب لعان ؛ دوم ، نفى ولد . پس از انجام مراسم لعان ، زن بر مرد حرام ابدى مىشود .\r\n","page_name":" 128 ","page_number":128},
  {"content":"\r\n\r\nابو حنيفه مىگويد : در هيچ‌يك از اين موارد ، حدّ ثابت نيست ؛ بلكه فراتر از اين گفته :\r\nاگر شخصى زنى را براى زنا اجاره كند ، حدّ ندارد ؛ امّا اگر براى خدمات اجاره كرده باشد و با او مواقعه كند ، حدّ ثابت است » .\r\nبه عقيده‌ى علماى شيعه اين عقد هيچ نقش مؤثّرى در مسأله ندارد . از اين‌رو ، يك‌بار صورت جهل به تحريم را كه حدّ ندارد ، مطرح كرده‌اند و بار ديگر ، صورت علم به تحريم را كه در آن حدّ ثابت است ، مطرح كرده‌اند . لذا ، طرح اين مسأله براى بيان حكم واقعى و عدم دخل عقد در تحليل و تحريم است .\r\nدر اين‌جا ، بايد در دو مقام سخن گفت : مقام اوّل اين‌كه دليل بر سقوط حدّ در موارد شبهه چيست ؟ مقام دوم نيز به‌معناى شبهه و شناخت مصاديق آن مربوط است .\r\n\r\nمقام اوّل : ادلّه‌ى سقوط حدّ در موارد شبهه\r\nگفته‌اند : در موارد شبهه ، زنا صدق نمىكند ؛ زيرا ، اجراى حدّ و پياده كردن قانون الزَّانِيَةُوَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » بر احراز صدق عنوان زانى و زانيه توقّف دارد ؛ از ديگر سو ، زنا نيز داراى يك حقيقت شرعى نيست ، و بلكه يك ماهيّت عرفى و عقلايى است كه براى فهميدن معناى آن بايد به عرف مراجعه شود . عرف هم موارد اشتباه را زنا نمىبيند . مثلًا اگر كسى با زنى به خيال اين‌كه زوجه‌ى خودش هست ، وطى كرد و بعد معلوم شود كه همسرش نبوده است ، عرف نمىگويد : زنا كرده است ؛ به‌خصوص كه در باب زنا ، از اين عمل به فجور و فاحشه تعبير شده است . به‌چنين فردى نيز نمىتوان گفت : « هذا الرجل قد فجر بهذه المرأة أو إنّه أتى بفاحشة » .\r\nبه‌نظر ما ، اين دليل كليّت ندارد تا تمام موارد شبهه را فرا گيرد ؛ هرچند اجمال آن نيز مقبول است ؛ زيرا ، يكى از موارد شبهه ، جاهل مقصّر است كه در پايان مسأله ، بحث آن خواهد آمد . آيا در مورد كسى كه در تحصيل مقدّمات كوتاهى كرده ، ليكن در موقع عمل هيچ احتمال خلافى نمىداده ، مىتوان گفت زنا واقع نشده است ؟ ! خوشبختانه ما نيازى به\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n","page_name":" 129 ","page_number":129},
  {"content":"\r\n\r\nاين دليل نداريم ؛ زيرا ، روايات متعدّدى در اين باب داريم كه همه‌ى آن‌ها دلالت بر سقوط حدّ در موارد شبهه مىكند . از آن جمله روايات زير است :\r\n1 - محمّد بن عليّ بن الحسين ، قال : قال رسول اللَّه صلى الله عليه و آله : ادرؤوا الحدود بالشبهات ، ولا شفاعة ولا كفالة ولا يمين في حدّ . « 1 »\r\nفقه الحديث : اين روايت از مرسلات صدوق رحمه الله است كه به‌صورت قطعى مطلب را به پيامبر اكرم صلى الله عليه و آله نسبت مىدهد ؛ و به واسطه‌ى اعتمادى كه به راويان آن داشته ، واسطه‌ها را حذف كرده است . در مباحث گذشته گفتيم چنين مرسلاتى نزد ما معتبر و صحيح است ؛ ما اين روايت را به اين علّت معتبر مىدانيم ، نه به دليلى كه از صاحب رياض رحمه الله « 2 » نقل مىكنند مبنى بر آن‌كه مىگفته اين روايت متواتر است .\r\nاز نظر دلالت ، « حدود » و « شبهات » هر دو جمع محلّى به الف و لام هستند كه دلالت بر عموم دارد ؛ بنابراين ، معناى روايت ، ادرؤوا كلّ حدّ بكلّ شبهة مىشود ؛ خواه حدّ زنا ، يا حدّ سرقت ، يا حدّ شرب خمر و . . . و خواه شبهه‌ى حكميّه باشد يا موضوعيّه .\r\nپس از آن ، حضرت فرمودند : در حدّ ، شفاعت جريان ندارد ؛ كسى نمىتواند شفيع شود تا حدّ بر ديگرى جارى نشود ؛ هم‌چنين در حدّ ، كفالت معنا ندارد ؛ امكان اين نيست كه شخصى كفيل مجرم شود تا حدّ او چند روزى به تأخير افتد . و نيز ، در مورد حدّ ، يمين و قسم راه ندارد و آن‌چه شنيده‌ايد كه « البيّنة على المدّعي واليمين على من أنكر » « 3 » مربوط به باب حدود است .\r\n2 - محمّد بن الحسين بإسناده عن الحلبي ، عن أبي عبداللَّه عليه السلام قال : لو أنّ رجلًا دخل في الإسلام وأقرّ به ، ثمّ شرب الخمر وزنى وأكل الربا و لم يتبيّن له شيء من الحلال والحرام ، لم أقم عليه الحدّ إذا كان جاهلًا ، إلّاأن تقوم عليه البيّنة أنّه قرأ السورة التي فيها الزنا والخمر وأكل الربا . وإذا جهل ذلك\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 24 از ابواب مقدّمات الحدود ، ح 4 .\r\n( 2 ) . رياض المسائل ، ج 10 ، ص 18 .\r\n( 3 ) . وسائل الشيعة ، ج 18 ، ص 170 ، باب 3 از ابواب كيفية الحكم ، ح 1 ؛ قاعده‌اى اصطيادى از امثال اين حديث است .\r\n","page_name":" 130 ","page_number":130},
  {"content":"\r\n\r\nأعلمته وأخبرته ، فإن ركبه بعد ذلك جلدته وأقمت عليه الحدّ . « 1 »\r\nفقه الحديث : سند اين روايت صحيح است . حلبى از امام صادق عليه السلام روايت مىكند كه آن حضرت فرمود : اگر كسى مسلمان شد و شهادتين را گفت ، آن‌گاه شراب خورده ، زنا كرد و ربا گرفت ، در حالىكه هنوز به مسائل حلال و حرام آشنا نشده ( خواه در اثر كمبود وقت و يا نبودن امكانات ) ، بر او حدّ جارى نمىكنم ، مگر اين‌كه دو شاهد عادل شهادت دهند سوره‌هايى كه در آن از حرمت زنا و شرب خمر و اكل ربا سخن رفته را قرائت كرده است .\r\n( بايد توجّه داشت روايت مربوط به كسى است كه با لغت عربى آشنايى دارد ؛ ولى در حقيقت ، مقصود اين است كه اگر دليلى بر آگاه بودن شخص به حرمت اين امور قائم شد ، حدّ درباره‌اش جارى مىشود . )\r\nپس ، امام عليه السلام فرمود : اگر جاهل به مسأله است او را آگاه مىكنم ؛ و پس از آن ، اگر مرتكب آن گناه شد ، به او تازيانه مىزنم و بر او حدّ جارى مىكنم .\r\nاشكالى كه در دلالت روايت وجود دارد ، مربوط به اكل ربا است كه براى آن حدّى نداريم ؛ ليكن اين اشكال قابل دفع است . زيرا ، حدّ در اين‌جا به معناىِ اعمِ از تعزير استعمال شده است ؛ بنابراين ، دلالت آن تمام است .\r\n3 - محمّد بن يعقوب ، عن عليّ بن إبراهيم ، عن محمّد بن عيسى بن عبيد ، عن يونس ، عن أبي أيّوب الخزّاز ، عن محمّد بن مسلم ، قال : قلت لأبي جعفر عليه السلام رجل دعوناه إلى جملة الإسلام فأقرّ به ، ثمّ شرب الخمر وزنى وأكل الربا و لم يتبيّن له شيء من الحلال والحرام ، اقيم عليه الحدّ إذا جهله ؟ قال : لا ، إلّاأن تقوم عليه بيّنة أنّه قد كان أقرّ بتحريمها . « 2 »\r\nفقه الحديث : سند روايت معتبر است . محمّد بن مسلم از امام عليه السلام درباره‌ى مردى مىپرسد كه به اسلام گرويده و به آن اعتراف و اقرار كرده است ، آن‌گاه شرب خمر ، زنا و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 323 ، باب 14 از ابواب مقدّمات حدود ، ح 1 .\r\n( 2 ) . همان ، ح 2 .\r\n","page_name":" 131 ","page_number":131},
  {"content":"\r\n\r\nاكل ربا از او سر زده ، ولى حلال و حرام برايش بيان نشده است ؛ مىپرسد : آيا بر چنين انسانى حدّ جارى مىشود ؟\r\nامام عليه السلام فرمود : نه ، مگر آن‌كه بيّنه قائم شود او اقرار به تحريم آن در اسلام كرده است .\r\n( امام عليه السلام نفرمود : بيّنه قائم شود بر قرائت آيه‌ى تحريم ، بلكه فرمودند : بر اقرار او به اين‌كه در اسلام زنا حرام است ، دليلى اقامه شود . )\r\nروايت سومى كه در باب 14 از ابواب مقدّمات الحدود كتاب وسائل الشيعه وجود دارد نيز به همين مضمون است . مجموع اين چند روايت در مورد شبهه‌ى حكميّه است ، يعنى بر شخصى كه جاهل به حرمت است و فكر نمىكرده زنا حرام باشد ، حدّ جارى نمىشود .\r\n4 - عنه ، عن إسماعيل بن مرار ، عن يونس ، عن أبي بصير ، عن أبي عبداللَّه عليه السلام قال : سألته عن امرأة تزوّجها رجل فوجد لها زوجاً .\r\nقال : عليه الجلد وعليها الرجم ، لأنّه تقدّم بعلم وتقدّمت هي بعلم . وكفّارته إن لم يقدّم إلى الإمام أن يتصدّق بخمسة أصيع دقيقاً . « 1 »\r\nفقه الحديث : روايت معتبر است . سؤال مىكند از زنى كه با مردى ازدواج كرد و بعد ، آن مرد فهميد كه زن شوهر دارد ؛ ظاهر عبارت اين است كه مرد نمىدانسته اين زن شوهر دارد و بعد از ازدواج معلوم شده كه شوهردار است ؛ امّا جواب امام عليه السلام بيان‌گر اين است كه زن و مرد هر دو مىدانسته‌اند كه زن شوهردار است ، ليكن مرد همسر ديگرى نداشته و محصن نبوده است . بنابراين ، « وَجَدَ » را نبايد به « يافتن » تفسير كرد ؛ بلكه به‌معناى مواجه شدن است .\r\nامام عليه السلام درباره‌ى حكم آن‌ها فرمود : زن بايستى سنگسار شود ؛ زيرا ، شوهردار بوده ؛ و مرد تازيانه بخورد ، چون زن داشته است . علّت حدّ نيز اقدام كردن هر دو به كار حرام از روى آگاهى و علم است . از اين علّت ، استفاده مىشود اگر علم و آگاهى كنار برود و به‌جاى آن شبهه و جهل بنشيند ، حدّ ساقط مىشود .\r\nامّا در مورد كفّاره‌اى كه روايت متضمّن آن است ، در بحث كفّارات بايد صحبت كرد ؛ روايت مىگويد : اگر مسأله نزد امام عليه السلام مطرح نشد تا حدّ جارى شود و بخواهند كفّاره\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 397 ، باب 27 از ابواب حدّ الزنا ، ح 5 .\r\n","page_name":" 132 ","page_number":132},
  {"content":"\r\n\r\nبدهند ، بايد پنج صاع ، كه هر صاع تقريباً يك مَنْ ( سه كيلو ) است ، آرد به فقير صدقه بدهند .\r\nاين روايت ، در شبهه‌ى موضوعيّه وارد شده است ؛ زيرا ، حكم كلّى حرمت ازدواج با زن شوهردار را مىداند ، ولى در شوهردار بودن زن شبهه دارد .\r\n5 - عن موسى بن القاسم ، عن عبد الصّمد بن بشير ، عن أبي عبداللَّه عليه السلام ( في حديث ) إنّ رجلًا أعجمياً دخل المسجد يلبّي وعليه قميصه . فقال لأبي عبداللَّه عليه السلام إنّى كنت رجلًا أعمل بيدي واجتمعت لي نفقة فحيث أحجّ لم أسأل أحداً عن شيء ، وأفتوني هؤلاء أن أشقّ قميصي وأنزعه من قبل رجلي وإنّ حجّي فاسد ، وإنّ عليّ بدنة .\r\nفقال له : متى لبست قميصك أبعد ما لبّيت أم قبلُ ؟ قال : قبل أن ألبّي . قال :\r\nفأخرجه من رأسك ، فإنّه ليس عليك بدنة وليس عليك الحجّ من قابل . أيّ رجل ركب أمراً بجهالة فلا شيء عليه . طف بالبيت سبعاً . وصلّ ركعتين عند مقام إبراهيم واسع بين الصفا والمروة ، وقصّر من شعرك ، فإذا كان يوم التروية فاغتسل واهّل بالحجّ واصنع ، كما يصنع الناس . « 1 »\r\nفقه الحديث : در اين روايت صحيحه در يك داستان مفصّلى مردى اعجمى - يعنى عوام و بىاطّلاع - براى انجام اعمال عمره تلبيه‌گويان لباس پوشيده ، وارد مسجدالحرام شد ؛ وى مرتكب دو خلاف شده بود : يكى ، اين‌كه تلبيه را قبل از ورود به مكه بايد قطع مىكرد ؛ و ديگر اين‌كه ، لباس دوخته پوشيده بود .\r\nدر مسجدالحرام نزد امام صادق عليه السلام آمد ، گفت : پولى جمع كردم وقتى خواستم حجّ كنم از كسى سؤال نكردم كه چگونه بايد حجّ كرد ( يا راه سؤال بار نبود ، يا به اين نكته توجّه نداشته بود با اين‌كه راه ، باز بوده ؛ يعنى : جاهل مقصّر بوده است . اين دو احتمال را درنظر داشته باشيد تا جواب امام عليه السلام بيايد ) . به علماى اهل تسنّن مراجعه كردم ، آنان مىگويند :\r\nپيراهن را پاره كن و از طرف پا بيرون بياور ، حَجّت فاسد و يك شتر بايد كفّاره بدهى .\r\n\r\n\r\n","description":"","footnote":"\r\n( 1 ) . وسائل الشيعة ، ج 9 ، ص 125 ، باب 45 از ابواب تروك الإحرام ، ح 3 .\r\n","page_name":" 133 ","page_number":133},
  {"content":"\r\n\r\nامام عليه السلام فرمود : چه زمانى لباس را پوشيدى ، بعد از تلبيه و احرام يا قبل از آن ؟ گفت :\r\nقبل از آن ، و با همين پيراهن محرم شدم . امام عليه السلام فرمود : از طرفِ سر پيراهن را بيرون بياور ؛ بر تو كفّاره واجب نيست ؛ و در سال آينده نيز حجّ بر تو واجب نيست . هر شخصى كه كارى را از روى جهالت و نادانى انجام دهد ، بر او چيزى نيست . امام عليه السلام پس از آن دستور مىدهد وى اعمال عمره و حجّ را انجام دهد .\r\nآن‌چه امام عليه السلام فرمود : « أيّ رجل ركب أمراً بجهالة فلا شيء عليه » اطلاق دارد و اختصاص به باب حجّ ندارد ؛ در باب حجّ ، « لا شيء عليه » يعنى حجّش باطل نيست و كفّاره به عهده‌ى او نمىآيد ؛ اين مطلب در باب حدود نيز جارى است . جهالت نيز معناى عامّى دارد و شامل شبهات موضوعيّه و حكميّه مىشود .\r\nنكته‌ى روايت : معناى عبارت « لم أسأل أحداً عن شيء » كه در روايت آمده ، چيست ؟\r\nآيا مىتوانسته سؤال كند ولى امتناع كرده ، يا راهى براى سؤال نداشته است ؟ به نظر مىرسد با اين‌كه بيشتر مردم آن زمان گرفتار علماى اهل تسنّن بودند ، راه آنان راه واقعى نبوده است ؛ بنابراين ، معناى جمله اين است كه راه سؤال از آن كسى كه احكام واقعى را نشان بدهد و روشن كند ، بسته بوده است . و اين توجيه ، با جواب امام عليه السلام نيز تطبيق مىكند .\r\n\r\nمقام دوم : معناى شبهه و مصاديق آن\r\nدر گذشته ، اشاره‌ى مختصرى به معناى شبهه كرديم ؛ و اكنون به تفصيل درباره‌ى آن بحث مىكنيم . در تعريف شبهه ، سه احتمال و بلكه سه قول مطرح شده است .\r\nقول اوّل : صاحب رياض رحمه الله در تعريف شبهه گفته : « ما أوجب ظنّ الإباحة » ؛ « 1 » چيزى كه موجب مىشود فاعل ظنّ به اباحه پيدا كند ؛ يعنى : هشتاد درصد حلّيت عمل را تصوّر كند .\r\nبرخى در توجيه اين كلام گفته‌اند : مراد از ظنّ ، قطع است ؛ ليكن چون قطعى است بر خلاف واقع ، از آن تعبير به ظنّ شده است . اين تأويل با كلام بعضى از فقها سازگار نيست كه ظنّ را نه در مقابل يقين ، بلكه به معنايى كه شامل يقين هم بشود ، گرفته و عبارت را بر ظاهرش باقى گذاشته‌اند . از اين‌رو ، گروهى بر آنان اشكال كرده‌اند كه اگر مراد از ظنّ ، ظنّ\r\n\r\n\r\n","description":"","footnote":"\r\n( 1 ) . رياض المسائل ، ج 10 ، ص 8 .\r\n","page_name":" 134 ","page_number":134},
  {"content":"\r\n\r\nغيرمعتبر است ، به يك امر غيرمعتبر نمىتوان حدّ را ساقط كرد ؛ و اگر مراد ، ظنّ معتبر است ، ديگر در محدوده‌ى شبهه داخل نيست ؛ زيرا ، اگر بر زوجيّت زن ، بيّنه قائم شد ، ديگر جهل و شبهه‌اى باقى نمىماند ؛ و اگر مراد ، اعمّ از ظنّ معتبر و غيرمعتبر باشد ، باز هر دو اشكال بر مىگردد ؛ زيرا ، با ظنّ معتبر شبهه‌اى نيست و با ظنّ غيرمعتبر هم نمىتوان حدّ را ساقط كرد .\r\nقول دوم : در تحقّق شبهه ، ظنّ به اباحه لازم نيست ؛ بلكه همين كه عالِم به حرمت نباشد ، كافى است ؛ خواه احتمالِ اباحه راجح باشد ، يا متساوى و يا مرجوح باشد . « الوطي بالشبهة ، الوطء الذي ليس بمستحقّ مع عدم العلم بالتحريم » وطى به شبهه عملى است كه در واقع حرام است ، امّا علم به حرمت آن ندارد . بنابراين ، اگر كسى ظنّ به حرمت داشته و احتمال حلّيت بدهد ، شبهه بوده ، و جاى سقوط حدّ به قاعده « ادرؤوا الحدود بالشبهات » است .\r\nقول سوم : گفتار سيد بحرالعلوم رحمه الله در كتاب مصابيح است ؛ مرحوم صاحب جواهر « 1 » از ايشان نقل مىكند و امام راحل رحمه الله از مرحوم سيد بحرالعلوم گرفته‌اند . ايشان فرموده : نه‌تنها احتمال ، كفايت نمىكند ، بلكه گمان هم كافى نيست و شبهه در موارد خاصّى محقّق است :\r\nالف : « الوطء الّذي ليس بمستحقّ في نفس الأمر مع اعتقاد فاعله الإستحقاق » عملى كه در واقع حلال نيست ، امّا فاعلش به حلّيت آن اعتقاد جزمى دارد .\r\nب : « أو صدر عنه بجهالة مغتفرة في الشرع » عمل از روى جهل صادر شده است ، امّا جهلى است كه پشتوانه‌ى شرعى دارد و شارع اجازه‌ى عمل به آن جهل را داده است .\r\nايشان چند مثال مىزند :\r\n1 - « كما لو اشتبه عليه ما يحلّ من النساء بما يحرم منهنّ مع عدم الحصر » ؛ اگر شبهه‌ى غيرمحصوره‌اى باشد ، مثلًا يك مرد هزار زن صيغه‌اى دارد كه يكى از آنان حرام باشد ؛ در شبهات غيرمحصوره وجوب اجتناب نيست ، بنابراين ، اگر با يكى از آنان وطى كرد و بعد از وطى معلوم شد اين زن حرام بوده است ، حدّ ساقط مىشود .\r\n2 - « أو عوّل على إخبار المرأة بعدم الزوج أو انقضاء العدّة أو على شهادة العدلين\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 263 ؛ وج 29 ، ص 244 به بعد .\r\n","page_name":" 135 ","page_number":135},
  {"content":"\r\n\r\nبطلاق الزوج » بر اخبار زن به شوهر نداشتن ، يا انقضاى عدّه ، يا بر شهادت دو عادل به طلاق دادن زوج ، اعتماد كرد و پس از آن خلافش كشف شد . در تمام اين موارد ، عمل وطى از روى جهالتى است كه در شرع بخشيده شده است .\r\nج : « أو مع ارتفاع التكليف بسبب غير محرّم » صورت سوم ، موردى است كه تكليف از فاعل به سببى غيرحرام مرفوع باشد . يك بار تكليف به سبب امر حرامى مرتفع مىشود ، مثل اين‌كه : آن‌قدر شراب مىخورد كه عقلش از بين مىرود و در حال مستى زنا مىكند ؛ در اين فرض ، حدّ ثابت است . امّا يك بار ، شخص در عالم خواب زنا مىكند ؛ كه در حال خواب ، تكليفى ندارد .\r\nلازمه‌ى كلام سيد بحرالعلوم رحمه الله اين است كه اگر در موردى ظنّ غيرمعتبر به حلّيت پيدا شود ، از مصاديق شبهه نيست و هم‌چنين است مواردى كه ظنّ به حرمت دارد و احتمال حلّيت مىدهد .\r\n\r\nتحقيق در معناى شبهه\r\nاز ميان اين سه احتمال يا سه قول ، كدام به واقع نزديك‌تر است ؟ اگر بگوييم شبهه آن چيزى است كه عمل را حلال كرده و يا حداقل ، فاعل آن معذور بوده و استحقاق عقوبت و مؤاخذه ندارد ، كلام مرحوم سيد بحرالعلوم وجيه است . زيرا ، در اين سه صورت ، يا تكليف نداشت ، يا جهالت مغتفره بود و شارع اجازه‌ى ارتكاب داده و فاعل به استناد حجيّت قول زن يا بيّنه وارد عمل شده ، و يا قطع به حلّيت داشته كه قطع حجّت و معذّر است . بنابراين ، در هيچ‌يك از اين موارد ، جاى سؤال و مؤاخذه نيست .\r\nامّا در اين‌جا چند اشكال وجود دارد ؛ اشكال اوّل آن‌كه : اگر مقصود از شبهه اين معنا باشد ، ديگر احتياجى به روايات سقوط حدّ به شبهه نداشتيم . علاوه بر اين‌كه شما يكى از شرايط زنا را حرمت فعلى داشتن زن بر مرد دانستيد و در هر سه صورت ، حرمت فعلى نداريم ؛ زيرا ، با وجود قطع به حلّيت ، جاى حرمت نيست ؛ همان‌گونه كه با اعتماد بر بيّنه ، زنا صادق نيست و در صورت خواب يا جنون و . . . تكليفى نيست ، و با عدم تكليف ، حدّ موضوع ندارد . بنابراين ، براى سقوط حدّ ، ديگر نيازى نيست كه به « ادرؤوا الحدود\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبالشبهات » « 1 » تمسّك شود .\r\nاشكال دوم اين‌كه : لازمه‌ى اين قول ، ملازمه‌ى بين ثبوت تكليف و ثبوت حدّ است ؛ يعنى هرجا تكليف فعلى بود ، حدّ هست ؛ و هرجا فعليّت تكليف مرتفع شد ، حدّ نيز مرتفع مىشود . ليكن اين ملازمه مردود است ؛ زيرا ، دايره‌ى ثبوت حدّ از ثبوت تكليف تنگ‌تر است ؛ چه آن‌كه روايت « ادرؤوا الحدود بالشبهات » در مقام افاده‌ى مطلب زايدى است ، يعنى مىخواهد بگويد شارع در مسأله حدّ احتياط را رعايت كرده و دايره‌ى حدّ محدود است به‌گونه‌اى كه با شبهه حدّ ساقط مىشود ؛ نه اين‌كه بين ثبوت حدّ و ثبوت تكليف ملازمه باشد .\r\nعدم ملازمه‌ى بين اين دو به امور زير تأييد مىشود :\r\n1 . يكى از شرايط ثبوت حدّ ، علم به تحريم بود كه دايره‌ى علم را به حجّت معتبر شرعى و اصل عملى معتبر و علم اجمالى توسعه داديم ؛ معناى اعتبار اين شرط ، عدم ثبوت حدّ در صورت عدم علم به تحريم است . يعنى به صرف عدم علم به تحريم ، حدّ ساقط است ؛ امّا اين‌كه براى سقوط حدّ از فاعل بايد علاوه بر علم به عدم حرمت ، قطع به حلّيت يا حجّت بر حلّيت وطى هم داشته باشد ، سؤال اين است كه از كجا استفاده مىشود ؟\r\n2 . كلام امام عليه السلام در روايت ابو بصير « تقدّم بعلم وتقدّمت بعلم » دلالت دارد بر اين‌كه چون مرد و زن با علم ، اقدام به عمل كرده‌اند ، بايد حدّ بخورند ؛ پس ، هرجا علم نباشد حدّ ساقط است .\r\n3 . امام راحل رحمه الله يك صورت از جاهل مقصّر را استثنا كرده‌اند ، و آن موردى است كه شخص در تحصيل مقدّمات قصور كرده ، ولى در حين عمل ، غفلتِ از حكم و سؤالِ از آن دارد . پرسش ما از ايشان اين است كه آيا اين جاهل مقصّر معذور است يا نه ؟ معذور بودن با مقصّر بودن جمع نمىشود ؛ پس ، معلوم مىشود شبهه‌ى در باب معذور بودن و سقوط تكليف ، غير از شبهه‌ى در باب حدّ و سقوط آن است .\r\nنتيجه اين‌كه شارع در معناى شبهه در باب سقوط حدّ توسعه داده تا دايره‌ى حدّ را\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 24 از ابواب مقدّمات الحدود ، ح 4 .\r\n","page_name":" 137 ","page_number":137},
  {"content":"\r\n\r\nمحدود كند ، همان‌گونه كه براى اثبات زنا چهار شاهد عادل كه شهادت به « كالميل في المكحلة » دهند ، لازم است ؛ يعنى ضمن اين‌كه تهديد مىكند نمىخواهد آبروى نوع مردم ريخته شود ، در باب « ادرؤوا الحدود بالشبهات » هم نمىخواهد بگويد با هر شبهه‌اى كه رافع تكليف است ، حدّ ساقط مىشود ؛ زيرا ، سالبه به انتفاى موضوع است . شارع روى تفضّل و عنايتى كه به مردم داشته ، نمىخواهد در تمام موارد حدّ جارى شود . از اين‌رو ، جايى كه ظنّ غيرمعتبر به اباحه دارد و دليل بر تحريم هم ندارد - هرچند اين ظنّ غيرمعتبر براى تكليف به درد نمىخورد ، امّا - موجب سقوط حدّ است .\r\nحتّى مىتوان پا را از اين فراتر گذاشت و گفت : احتمال اباحه نيز در سقوط حدّ كافى است . لذا ، از نظر تكليف ، كسى كه احتمال حرمت و اباحه را مىدهد و بر هيچ‌كدام دليل قائم نشده باشد ، « ادرؤوا الحدود بالشبهات » او را شامل مىشود . بنابراين ، قول دوم يا لااقل قول مرحوم صاحب رياض « 1 » تمام است .\r\nاگر بگوييد : در آخر صحيحه‌ى يزيد كناسى آمده است : « قلت : فإن كانت تعلم أنّ عليها العدّة ولا تدري كم هي ؟ فقال : إذا علمت أنّ عليها العدّة لزمتها الحجّة فتسأل حتّى تعلم ؛ « 2 » زن مىدانسته كه عدّه دارد ولى به مقدار آن جاهل بوده و در اين حالت ازدواج كرده است ؛ امام عليه السلام فرمود : حجّت گريبانش را مىگيرد ؛ بايد سؤال كند تا حكم را بفهمد و اگر بدون پرسش شوهر كند حدّ بر او جارى است » . در اين‌جا ، با اين‌كه احتمال حلّيت و حرمت مىداده ، شوهر كرده و شما حدّ را بر او جارى مىكنيد .\r\nجواب مىدهيم كه اين‌جا فقط احتمال تنها نيست ، بلكه او علم به حرمت داشته و اكنون نيز استصحاب حرمت و بقاى عدّه دارد ؛ استصحاب حجّت شرعى است و تا يقين به خروج از عدّه پيدا نكند ، حق ازدواج ندارد .\r\nحاصل مطلب اين‌كه ، مراد صاحب رياض رحمه الله از ظنّ ، اعمّ از معتبر و غيرمعتبر است ، و ظنّ به‌معناى قطع هم نيست .\r\n\r\n\r\n","description":"","footnote":"\r\n( 1 ) . رياض المسائل ، ج 10 ، ص 8 .\r\n( 2 ) . وسائل الشيعة ، ج 18 ، ص 396 ، باب 27 از ابواب حدّ الزنا ، ح 3 .\r\n","page_name":" 138 ","page_number":138},
  {"content":"\r\n\r\nپس از اين مطالب ، به فروعات مسأله پنجم « تحرير الوسيله » اشاره مىكنيم : فرع اوّل در ابتداى مسأله گذشت . فرع دوم : تقريباً عبارت مصابيح است ، مبنى بر آن‌كه : اگر فاعل معتقد به حلّيت باشد در حالىكه چنين نباشد ، يا جاهل به واقع باشد جهالتى كه بخشيده شده است ، مثلًا زن اعلام مىكند كه شوهر ندارد در حالى كه شوهردار است ، يا بيّنه بر موت شوهر يا طلاق زن قائم شد و خلاف آن كشف شد ، يا شكّ در حصول رضاع محرم دارد و با استصحاب عدم تحقّق رضاع ازدواج كرد ، بعد معلوم شد محرم رضاعى او است ، در تمام اين موارد ، وطى به شبهه بوده و حدّ ساقط است .\r\nامّا در صورتى كه ظنّ غيرمعتبر يا فقط احتمال حلّيت بدهد ، سقوط حدّ مشكل است . و اگر جاهل به حكم باشد و احتمال حرمت بدهد و ملتفت باشد و سؤال نكند ، ظاهراً شبهه نيست ؛ ولى اگر جاهل قاصر يا مقصّر غير ملتفت به حكم و سؤال باشد ، ظاهراً شبهه‌ى از بين برنده‌ى حدّ است . به‌نظر ما ، صورتى كه جاهل بوده و احتمال حرمت بدهد و با التفات سؤال نكند ، باز حدّ ساقط است ؛ هرچند از نظر تكليف معذور نيست .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n[ حكم الزواج مع المحارم عالماً بالحرمة 
  ]\r\n[ مسألة 6 - لو عقد على محرّمة عليه كالمحارم ونحوها مع علمه بالحرمة لم يسقط الحدّ ، و كذا لو استأجرها للوطء مع علمه بعدم الصحّة ، فالحدّ ثابت خلافاً للمحكيّ عن بعض أهل الخلاف .\r\nو كذا لا يشترط في الحدّ كون المسألة إجماعيّة ، فلو كانت اختلافيّة لكن ادّى اجتهاده أو تقليده إلى الحرمة ثبت الحدّ .\r\nولو خالف اجتهاد الوالي لاجتهاد المرتكب وقال الوالي : بعدم الحرمة ، فهل له إجراء الحدّ أم لا ؟ الأشبه الثاني ، كما أنّه لو كان بالعكس لا حدّ عليه . 
  ]\r\n\r\nحكم ازدواج با محارم با علم به حرمت\r\nدر اين مسأله چند فرع مطرح است :\r\nفرع اوّل : اگر شخصى به حرمت ازدواج با محارم علم داشته باشد و آنان را براى خود عقد كند ، يا زنى را با علم به بطلان اجاره براى وطى اجاره كند ، حدّ ساقط نمىشود . مطرح كردن اين فرع براى بيان مخالفت با ابو حنيفه است كه به تفصيل ، كلامش گذشت . علّت اين‌كه فقها اين فرع را با فرع قبل مطرح كرده‌اند ، اين است كه بيان كنند خواندنِ عقد نقشى در سقوط حدّ ندارد ؛ بلكه در صورت علم به حرمت ، حدّ ، ثابت بوده ؛ و در صورت جهل به آن ، حدّ ، ساقط است .\r\nفرع دوم : در ثبوتِ حدّ لازم نيست كه مسأله‌ى حرمت اجماعى باشد . طرح اين بحث به جهت كلامى است كه مرحوم علّامه در كتاب نكاح ، در مورد وطى به شبهه فرموده است ؛ مبنى بر آن‌كه زناى موجب حدّ در جايى است كه حرمت زن از طريق اجماع مسلّم باشد ؛ مانند : حرمت محارم كه از واضحات فقه است . « 1 » لازمه‌ى جمود بر ظاهر كلام علّامه رحمه الله ، اين است كه در مواردى كه مسأله اختلافى است ، حدّى ثابت نباشد ؛ مثلًا اگر نظر مجتهدى بر حرمت زنى بود در حالىكه قول به عدم\r\n\r\n\r\n","description":"","footnote":"\r\n( 1 ) . ر . ك : جواهر الكلام ، ج 41 ، ص 264 .\r\n","page_name":" 140 ","page_number":140},
  {"content":"\r\n\r\nحرمت نيز در مسأله وجود دارد ، در صورتىكه آن مجتهد يا مقلّدين او با آن زن وطى كردند ، حدّ از آنان ساقط باشد .\r\nبه‌نظر مىرسد مقصود مرحوم علّامه ظاهر عبارت نباشد ، بلكه مراد ايشان آن است كه اگر مردى با زنى وطى كرد ، بايد كيفيّت مسأله را ديد ، اگر حرمت مرد و زن اجماعى باشد ، بدون ترديد ، براى اين مرد و زن عذرى نبوده و مرد و زن موجب حدّ ثابت است . امّا اگر مسأله اختلافى باشد ، نمىتوان بدون سؤال از فاعل و مفعول ، او را حدّ زد ؛ زيرا ، ممكن است نظر خودش يا مجتهدش بر عدم حرمت اين وطى باشد . در اين صورت ، چگونه مىتوان به او حد زد ؟ !\r\nتفكيكى كه مرحوم علّامه بين مسائل اجتماعى و اختلافى دارد ، به لحاظ اين مطلب است . ليكن ظاهر كلام ايشان غلطانداز است ؛ و براى اين‌كه كسى تحت تأثير اين كلام واقع نشود ، امام راحل رحمه الله در تحرير فرمود « و كذا لا يشترط في الحدّ كون المسألة اجماعيّة » ؛ يعنى لازم نيست در ثبوت حدّ مسأله اجماعى باشد ، بلكه اگر اجتهاد فاعل يا مفعول و يا اجتهاد بر حرمت باشد ، حدّ ثابت است .\r\nدر اين‌جا به مناسبت ، دو فرع بعدى را مطرح مىكنند .\r\nفرع سوم : اگر به‌نظر فاعل و عقيده‌ى او - خواه عقيده‌ى اجتهادى يا تقليدى - اين عمل زنا باشد ، ولى والى و حاكم شرع آن عمل را زنا ندانند ، آيا مجرى حدود با اعتقاد به اين‌كه عمل فاعل حرام نيست ، مىتواند به استناد اين‌كه فاعل آن عمل را حرام و موجب حدّ مىداند ، بر زانى حدّ جارى كند ؟\r\nامام رحمه الله پس از طرح دو احتمال ، احتمال دوم را بر احتمال اوّل ترجيح مىدهد ؛ زيرا ، به عقيده‌ى مجرى حدّ ، عمل فاعل حلال است . پس ، اجراى حدّ را مشروع نمىداند ؛ و در اين صورت ، چگونه مىتواند حدّ را اجرا كند ؟ به‌عبارت روشن‌تر ، اجراى حدّ ، فعل مكلّف - يعنى حاكم شرع - است ، و بايد اين عمل ، مجوّز شرعى داشته باشد . در جايىكه وطى به‌نظر حاكم شرع حلال است ، چه مجوّزى براى اجراى حدّ دارد ؟ از اين‌رو ، امام رحمه الله مىفرمايد : شبيه‌ترين حكم به قواعد و ضوابطى كه در دست ما است ، عدم اجراى حدّ توسط حاكم است .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nفرع چهارم : عكس فرع سوم است ؛ يعنى حاكم معتقد به حرمت ، و فاعل ، عقيده‌ى اجتهادى يا تقليدى به حلّيت دارد . در اين‌جا ديگر دو احتمال وجود ندارد و به‌طور قاطع مىفرمايد : بر او حدّى نيست . زيرا ، فاعل ، حجّت شرعى - تقليداً يا اجتهاداً - بر جواز فعل دارد .\r\nاين صورت حتّى به نظر مرحوم بحرالعلوم كه دايره‌ى شبهه را خيلى محدود كرد ، از مصاديق روشن شبهه است ؛ فرقى نيست بين اين‌كه بيّنه‌اى بر حلّيت زنا قائم شود و با اعتماد بر آن ، مرد ، مرتكب وطى شود ، در حالىكه حاكم مىداند بيّنه اشتباه كرده است ؛ در اين شبهه‌ى موضوعيّه ، حاكم حق اجراى حدّ را ندارد . در شبهه‌ى حكميّه نيز فتواى مجتهد براى خود و مقلّدش حجّت شرعى است ؛ اگر مخالف با واقع بود ، جهالت مغتفر است . از اين‌رو ، اگر در فرع سوم دو احتمال راه داشت ، در اين فرع ، احتمال ثبوت حدّ به‌هيچ وجه جا ندارد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n[ سقوط حدّ الزنا مع توهّم حلّية الوطي 
  ]\r\n[ مسألة 7 - يسقط الحدّ في كلّ موضع يتوهّم الحلّ كمن وجد على فراشه امرأة فتوهّم أنّها زوجته فوطأها ، فلو تشبّهت امرأة نفسها بالزوجة فوطأها فعليها الحدّ دون واطئها - وفي رواية يقام عليها الحدّ جهراً وعليه سرّاً - وهي ضعيفة غيرمعوّل عليها . 
  ]\r\n\r\nسقوط حدّ زنا در موارد توهّم حلّيت وطى\r\nامام رحمه الله در اين مسأله مىفرمايد : در هر موردى كه شخص توهّم حلّيت وطى داشته باشد ، حدّ ساقط مىشود ؛ مثل اين‌كه شخصى بر فراش خود زنى را ببيند و با خيال اين‌كه همسرش هست ، با او وطى كند ؛ البته ممكن است زن نيز توهّم كند آن مرد شوهر اوست .\r\nاگر زنى خود را شبيه به همسر مردى كرد و مرد به‌خيال اين‌كه آن زن همسرش هست ، با او وطى كرد ، زن بايد حدّ بخورد ولى بر فاعل حدّى نيست ؛ هرچند روايتى دلالت دارد كه بر زن آشكارا و بر مرد مخفيانه حدّ جارى مىشود ؛ ليكن روايت ، ضعيف و غير قابل اعتماد است .\r\n\r\nعلّت طرح مسأله\r\nامام رحمه الله در اين مسأله عنوانى كلّى را مورد حكم قرار مىدهند ؛ يعنى در هر موردى كه با اعتقاد به حلّيت ، وطى صورت گيرد ، حدّ ساقط است ؛ هرچند آن اعتقاد بر خلاف واقع باشد - خواه در شبهه‌ى حكميه يا در شبهه‌ى موضوعيّه - و از مصاديق روشن شبهه است .\r\nبه ايشان مىتوان اشكال كرد شما در مسأله‌ى پنجم فرموديد : « و كذا لا حدّ مع الشبهة بأن اعتقد فاعله الجواز و لم يكن كذلك » ؛ حال ، اگر مراد از « يتوهّم الحلّ » اعتقاد به حلّيت باشد ، همان‌گونه كه لفظ توهّم را به‌جاى اعتقاد استعمال مىكنند ، چنان‌چه ظنّ را در موارد زيادى از آيات و روايات به‌جاى يقين به‌كار مىبرند ، اين فرع تكرار همان است .\r\nو اگر مراد از « يتوهّم الحلّ » ، توهّم اصطلاحى در مقابل شك يا ظنّ يا اعمّ از اين‌ها باشد ،\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nباز هم اشكال مىشود كه در آن‌جا فرموديد ظنّ غيرمعتبر و احتمالِ به حلّيت به‌درد نمىخورد ؛ بنابراين ، اين فرع مناقض با مسأله‌ى پنجم است .\r\nممكن است در جواب بگوييم : مقصود از « يتوهّم الحلّ » ، اعتقاد به حلّيت است ، نه توهّم به‌معناى وسيع كه شامل ظنّ غيرمعتبر و احتمال مرجوح شود ؛ و علّت اين‌كه از آن به توهّم تعبير شده ، مخالف با واقع بودن آن است . به‌عبارت روشن‌تر ، اگر مطلبى كه به آن اذعان دارد مطابق با واقع باشد ، به آن اعتقاد گويند و اگر مخالف با واقع باشد ، معمولًا از كلمه‌ى توهّم استفاده مىشود .\r\nامّا علّت تكرار مسأله آن است كه در يكى از فروض اين قاعده‌ى كلّى ، روايتى بر خلاف قاعده رسيده است و شايد برخى از فقهاى متقدّم نيز به آن عمل كرده باشند ؛ ولى ديگران از آن اعراض كرده‌اند . علاوه بر اين‌كه سند آن روايت هم ضعيف است . لذا ، براى توجّه به اين مطلب ، مسأله را جداگانه آورده است . به‌همين دليل ، بايد روايت را ذكر كرده و آن را بررسى نماييم . متن روايت اين است :\r\nمحمّد بن الحسن بإسناده ، عن محمّد بن أحمد بن يحيى ، عن بعض أصحابه ، عن إبراهيم بن محمّد الثقفي ، عن إبراهيم بن يحيى الدوري ، عن هشام بن بشير ، عن أبي بشير ، عن أبي روح ، إنّ امرأة تشبّهت بأمة لرجل وذلك ليلًا فواقعها وهو يرى أنّها جاريته ، فرفع إلى عمر فأرسل إلى عليّ عليه السلام فقال :\r\nاضرب الرجل حدّاً في السرّ واضرب المرأة حدّاً في العلانية . « 1 »\r\nفقه الحديث : اين روايت را محمّد بن احمد بن يحيى از برخى اصحابش نقل مىكند كه فردى مجهول است . بنابراين ، روايت مرسل مىشود . ابراهيم بن محمّد ثقفى ثقه است ، ليكن راويان بعد از او ، مجهول الحال هستند ؛ از اين‌رو ، روايت به ارسال و ضعف سند مبتلا است .\r\nابو روح مىگويد : زنى شبى خود را شبيه كنيز مردى كرد و آن مرد صد در صد معتقد بود كه آن زن ، كنيز خودش هست ؛ لذا ، با او مواقعه كرد . قضيه را نزد عمر آورده و او حكم\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 409 ، باب 38 از ابواب حدّ الزنا ، ح 1 .\r\n","page_name":" 144 ","page_number":144},
  {"content":"\r\n\r\nآن را نمىدانست . حكم مسأله را از حضرت على عليه السلام سؤال كردند و آن حضرت فرمود :\r\nمرد را مخفيانه و زن را آشكارا حدّ بزنيد .\r\nدو توجيه براى اين روايت ذكر شده است :\r\nالف : اين حكم كه « مرد را مخفيانه تازيانه بزنيد » حكم انشايى صورى بوده است ، مصلحتى در انشاى اين حكم بوده و امام عليه السلام خواسته او را محرمانه ببرند و تازيانه نزنند ؛ امّا به‌جهت رعايت مصلحتى ، اين‌گونه فرموده است .\r\nب : اگر امام عليه السلام مىفرمود : حدّ از او ساقط است ، بهانه به دست اهل فحشا و منكر مىافتاد و دنبال زنا مىرفتند و مىگفتند : فكر مىكرديم زن خودمان است . براى اين‌كه راهى به آنان نشان ندهد ، اين‌گونه فرمودند . زيرا ، بعضى از مسائل به‌صورت واقعى نبايد در اختيار مردم قرار گيرد .\r\nليكن حقّ اين است كه ما احتياجى به توجيه كردن روايت نداريم ؛ زيرا ، با روايت مرسلِ ضعيف و خلاف قاعده ، چه حكمى اثبات مىشود ؟ !\r\n\r\nمقدار تعميم « سقوط حدّ در موارد توهّم حلّيت وطى »\r\nالف : نكاح اهل كتاب\r\nشكّى نيست نكاح اهل كتاب به مقتضاى قواعد اسلامى باطل است ؛ زيرا ، در علم اصول تحقيق شده است فرقى بين مسلم و كافر نبوده ، و احكام اسلام نسبت به همه‌ى مردم يكسان است . همان‌گونه كه ما به نماز مكلّفيم ، آنان نيز مكلّف هستند . قواعدى كه در باب بيع و ساير معاملات داريم ، قواعدى عامّ نسبت به همه‌ى انسان‌ها است . شرايط و خصوصيّات نكاح براى همه‌ى مردم يكسان است . بنابراين ، اگر نكاح آنان فاقد شرايط مقرّر در اسلام باشد ، باطل است .\r\nبا توجّه به نكته‌ى بالا ، علّت عدم ترتّب آثار زنا بر نكاح كفّار و الحاق فرزندان به والدين كافر چيست ؟ آيا شارع نكاح آن‌ها را امضا كرده ، يا به علّت اين‌كه وطى آنان ، وطى به شبهه است ، آثار زنا بر آن مترتّب نشده و فرزندان به والدين ملحق مىگردد ؟ آيا اين اختلاف ثمره‌اى دارد ؟\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nثمره‌ى اختلاف : اگر از راه وطى به شبهه وارد شويم ، بايد بين جاهل قاصر و مقصّر فرق گذاشت . گروهى از كفّار ، از ابتداى بلوغ ، به دين خود معتقد و هيچ ترديد و شكّ و شبهه‌اى در حقّانيت آن ندارند ، آنان جاهل قاصرند ؛ و گروهى احتمال حقّانيّت اسلام را مىدهند ليكن تفحّص نكرده و به‌دنبال تحقيق و بررسى دين حقّ نرفتند .\r\nممكن است بين اين دو فرق گذاشت ؛ زيرا ، اولى به تمام معنا شبهه دارد ؛ امّا دومى احتمال حقّانيت اسلام را مىداده ، عقل او را به تفحّص ملزم مىكند ؛ ليكن از فرمان عقل سرپيچى كرده است . اين فرد ، جاهل مقصّر بوده و مشمول قول امام عليه السلام در صحيحه يزيد كناسى مىشود كه نسبت به آن زن فرمود : « لزمتها الحجّة فتسأل حتّى تعلم » . « 1 » بنابراين ، وطى او ، وطى به شبهه نيست و فرزندش به وى ملحق نمىشود .\r\nامّا اگر از راه اوّل ، يعنى از طريق روايات وارد شويم و لحوق ولد و حلّيت وطى را به‌خاطر شبهه بودن ندانيم ، بلكه بگوييم شارع مقدّس براساس مصالحى كه مىداند ، نكاح آنان را - هرچند كه واجد شرايط نباشد - از باب « لكلّ قوم نكاح » « 2 » امضا كرده است .\r\nشاهدش اين است كه شارع گاه در غير باب نكاح ، احكامى دارد كه در حقّ مسلمانان جارى نيست ؛ امّا در حقّ كفّار نافذ است ؛ مثلًا اگر فردى از اهل كتاب بخواهد به مسلمانى خمر بفروشد يا از او بخرد ، شارع حكم به بطلان بيع كرده ، ولى بيع خمر بين اهل كتاب را نافذ و صحيح دانسته است .\r\nآن‌چه فرموده : « لكلّ قوم نكاح » اخبار نيست ، بلكه در مقام تصويب نكاح آنان است ؛ يعنى شما مسلمانان بر نكاح آنان آثار نكاح صحيح را مترتّب كنيد . در اين‌جا نمىخواهد خبر بدهد ، بلكه وظيفه‌ى مسلمانان را در برابر آنان مشخّص مىكند . بنابراين ، فرقى بين جاهل قاصر و مقصّر نيست . شاهدش اين‌كه مسلمان نمىتواند با زنى از اهل كتاب كه شوهردار است ، ازدواج كند و بگويد : نكاح آنان باطل و وطى به شبهه است . مؤيّد اين\r\n\r\n\r\n","description":"","footnote":"\r\n( 1 )\r\n( 2 ) . متن روايت : بإسناده عن محمّد بن الحسن الصفّار ، عن محمّد بن الحسين ، عن وهب بن حفص ، عن أبي بصير قال : سمعت أبا عبداللَّه عليه السلام يقول : نهى رسول‌اللَّه صلى الله عليه و آله أن يقال للإماء : يا بنت كذا وكذاه فإنّ لكلّ قوم نكاحاً . ( ج 14 ، ص 588 ، باب 83 از ابواب نكاح عبيد واماء ، ح 2 . )\r\n","page_name":" 146 ","page_number":146},
  {"content":"\r\n\r\nمطالب و بلكه دليل بر آن‌چه گفتيم ، روايت زير است :\r\nبإسناده عن محمّد بن أحمد بن يحيى ، عن أحمد بن محمّد ، عن الوشّاء ، عن على بن أبي حمزة ، عن أبي بصير ، عن أبي عبداللَّه عليه السلام قال : كلّ قوم يعرفون النكاح من السفاح فنكاحهم جايز . « 1 »\r\nفقه الحديث : روايت ظاهراً معتبر است . مىفرمايد : هر ملّت و جمعيّتى كه يك حساب براى نكاح و يك حساب براى زنا باز كرده باشند ، نكاحشان جايز است‌و جواز در اين‌جا به‌معناى تجويز نيست ، بلكه به‌معناى امضا است . اين‌كه نكاح نزد خودشان مُمضى است ، نيازى به بيان امام عليه السلام نداشت ؛ بنابراين ، مقصود ، مُمضى بودن در اسلام است . لذا ، ربطى به شبهه ندارد ؛ بلكه نكاح آنان يك حكم ثانوى است كه طبق مصالحى رسول خدا صلى الله عليه و آله تصويب فرموده است .\r\nبا توجّه به اين روايات ، اين احتمال كه « لكلّ قوم نكاح » در مقام تصويب است و نه اخبار ، قوىتر است . نظير همين مطالب را در باب نكاح اهل خلاف مىگوييم .\r\nب : نكاح اهل خلاف\r\nبا اهل‌سنّت در يك سرى از مسائل اختلاف داريم كه در اين بحث نقش ندارند ، مثلًا آنان در هنگام نكاح حضور عدلين را لازم مىدانند ، ولى ما معتبر نمىدانيم ؛ ليكن يك‌سرى از شرايط هست كه در اين بحث دخالت دارد ، همانند حضور عدلين در طلاق كه به‌نظر ما از شرايط طلاق صحيح است و آنان شرط نمىدانند . بنابراين ، اگر يك سُنّى زنش را بدون حضور دو شاهد عادل طلاق داد ، به‌نظر ما اين طلاق باطل است . حال ، اگر مردى با اين زن مطلّقه ازدواج و وطى كند ، آيا از راه وطى به شبهه - كه مرد سُنّى معتقد است اين زن بر او حلال است - حكم به عدم تحقّق زنا و لحوق ولد مىشود يا از راه ديگر ؟\r\nحقّ مطلب اين است كه مسأله ربطى به باب شبهه ندارد ؛ بلكه از طريق يك قاعده‌ى كلّى به‌نام قاعده الزام كه پشتوانه‌ى آن ، روايات است ، چنين حكمى معلوم مىشود . اين\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 588 ، باب 83 از ابواب نكاح عبيد و اماء ، ح 3 .\r\n","page_name":" 147 ","page_number":147},
  {"content":"\r\n\r\nقاعده به‌حدّى توسعه دارد كه حتّى مرد شيعى نيز بر طبق آن مجاز است با زن سنّىاى كه در يك مجلس سه‌طلاقه شده و طلاقش باطل است ، ازدواج كند .\r\nعلّت تعبير كردن به قاعده الزام ، ورود عبارت « ألزموهم ما ألزموا به أنفسهم » « 1 » در روايات است . به اين معنا كه به آن‌چه خود را ملزم مىدانند ، آنان را الزام كنيد . به همان كيفيّتى كه به طلاق معتقدند ، شما هم به همان صورت رفتار كنيد ؛ يعنى حكم طلاق صحيح و نكاح صحيح را بر آنان بار كنيد . اگر سُنّى با اين زن مطلّقه ازدواج كرد ، ازدواجش را صحيح بدانيد ، حتّى اگر خودتان نيز با او ازدواج كرديد به مقتضاى اين قاعده مانعى ندارد ؛ خواه مفاد قاعده‌ى الزام جعل اباحه‌ى ظاهريه باشد يا حلّيت ثانويه . بنابراين ، عدم اجراى حدّ و الحاق فرزند از باب وطى به شبهه نيست .\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 458 ، ابواب ميراث الاخوة والاجداد ، ح 5 .\r\n","page_name":" 148 ","page_number":148},
  {"content":"\r\n\r\n[ سقوط حدّ الزنا في حقّ المدّعى للشبهة مع إمكانها 
  ]\r\n[ مسألة 8 - يسقط الحدّ بدعوى كلّ ما يصلح أن يكون شبهة بالنظر إلى المدّعي لها .\r\nفلو ادّعى الشبهة أحدهما أو هما مع إمكانها إلّابالنسبة إلى أحدهما سقط عنه دون صاحبه . ويسقط بدعوى الزوجيّة ما لم يعلم كذبه . ولا يكلّف اليمين ولا البيّنة . 
  ]\r\n\r\nسقوط حدّ زنا در حقّ مدّعىِ شبهه\r\nاين مسأله احتياج به دقّت دارد . ضمن مباحثه گذشته روايتى خوانديم كه اگر مرد يا زنى را بر زنا مجبور كردند ، حدّ ساقط است . اگر حاكم شرع آن را احراز كند ، بحثى نيست ؛ امّا اگر مرد يا زن ادّعاى اكراه كند ، روايت صحيحه‌ى ابو عبيده مىگفت : نه‌تنها اكراه رافع حدّ زنا است ، بلكه ادّعاى اكراه را نيز پذيرفته و حدّ را ساقط مىكنيم .\r\nمحمّد بن الحسن بإسناده عن أحمد بن محمّد ، عن ابن محبوب ، عن أبي أيّوب ، عن أبي عبيدة ، عن أبي جعفر عليه السلام قال : إنّ عليّاً عليه السلام اتي بامرأة مع رجل فجر بها . فقالت : استكرهني واللَّه يا أمير المؤمنين . فدرأ عنها الحدّ .\r\nولو سئل هؤلاء عن ذلك ، لقالوا : لا تصدّق ، وقد واللَّه فعله أمير المؤمنين عليه السلام . « 1 » در مسأله‌ى اكراه و ادّعاى اكراه ، از نظر فتوا و دليل روشن است كه حدّ ، ساقط مىشود و كسى در آن مخالفت نكرده و جاى اشكال هم نيست . در دو صورت نيز حدّ جارى مىشود ؛ يكى در جايى كه ادّعاى شبهه است و نه ادّعاى اكراه ؛ و ديگرى در موردى كه قاضى علم به كذبِ مدّعى اكراه دارد .\r\nامّا سؤال اين است كه اگر قاضى علم به كذب ندارد و امكان راستگويى مدّعى هست ، آيا به صرف ادّعاى شبهه ، حدّ ساقط مىشود ؟ به چه دليل ؟\r\nدو راه براى سقوط حدّ ذكر شده است :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 382 ، باب 18 از ابواب حدّ الزنا ، ح 1 .\r\n","page_name":" 149 ","page_number":149},
  {"content":"\r\n\r\nالف : صاحب جواهر رحمه الله « 1 » و غير ايشان گفته‌اند : « الحدود تدرأ بالشبهات » اين‌جا جارى مىشود ؛ و همان روايت مرحوم صدوق از رسول خدا صلى الله عليه و آله « ادرؤوا الحدود بالشبهات » « 2 » پياده مىشود .\r\nاين راه صحيح نيست ؛ زيرا ، براى مترتّب كردن هر حكمى بايد موضوع آن احراز شود .\r\nدر « ادرؤوا الحدود بالشبهات » نيز بايد موضوع كه همان « شبهه » است ، احراز شود ؛ و به مجرّد ادّعاى شبهه ، شبهه درست نمىشود . ما با ادّعاى شبهه مواجه هستيم ، ادّعايى كه نمىدانيم صادق است يا كاذب ، اگر مطابق با واقع باشد ، « شبهه » است ؛ و گرنه ، شبهه نيست .\r\nبنابراين ، در اين‌جا احراز موضوع نداريم تا بتوانيم « ادرؤوا الحدود » را پياده كنيم .\r\nب : از آن‌چه در صحيحه‌ى ابو عبيده رسيده بود ، الغاى خصوصيّت كرده و آن را تعميم بدهيم . اميرمؤمنان عليه السلام ادّعاى زن در مورد اكراه را پذيرفتند ؛ مسأله‌ى اكراه خصوصيّتى ندارد ، بلكه مىتوان از روايت يك عنوان سِعى و معناى كلّى استفاده كرد ؛ يعنى هركدام از مرد يا زن جهتى را ادّعا كنند كه موجب رفع و زوال حدّ است ، - خواه اكراه يا شبهه يا ادّعاى زوجيّت يا ملك يمين - پذيرفته شده و حدّ ساقط مىشود .\r\nاين راه نيز مشكل است ؛ زيرا ، چه‌بسا خصوصيّتى در اكراه هست كه اميرمؤمنان عليه السلام دعواى مدّعى اكراه را پذيرفته است . لذا ، نمىتوان تمام مواردى كه ادّعاى آن موجب سقوط حدّ مىشود را به گردن روايت گذاشت . ما ، در اين الغاى خصوصيّت ترديد داريم .\r\nاين‌جا مانند « رجل شكّ بين الثلاث والأربع » نيست كه بتوانيم قيد رجوليّت را الغا كرده و آن را تعميم دهيم .\r\nتحقيق در مسأله اين است كه سراغ دليل حدّ برويم ؛ همان‌گونه كه در اجراى « ادرؤوا الحدود بالشبهات » لازم بود كه احراز موضوع - يعنى « شبهه » - شود ، در اجراى دليل حدّ نيز بايد زناى واجد شرايط ثبوت حدّ را احراز كنيم ؛ يعنى احراز شود واجد شبهه ، ملكيّت ،\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 264 .\r\n( 2 ) . وسائل الشيعة ، ج 18 ، ص 336 ، باب 24 از ابواب مقدّمات الحدود ، ح 4 .\r\n","page_name":" 150 ","page_number":150},
  {"content":"\r\n\r\nزوجيّت و . . نيست تا حاكم بتواند دليل حدّ را پياده كند .\r\nاز اين‌رو ، اگر يقين به كذب مدّعى شبهه داريم ، بحثى در لزوم اجراى حدّ نيست ، ولى اگر مردّد هستيم كه آيا شخص صادق است يا كاذب ، موضوع حدّ محرز نيست و بلكه محتمل است ؛ پس ، حدّ ساقط مىشود و جاى يمين و بيّنه نيز نيست .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n[ شرائط الإحسان 
  ]\r\n[ مسألة 9 - يتحقّق الإحسان الذي يجب معه الرجم باستجماع امور :\r\nالأوّل : الوطء بأهله في القبل . وفي الدبر لا يوجبه على الأحوط . فلو عقد وخلا بها خلوة تامّة ، أو جامعها فيما بين الفخذين ، أو بما دون الحشفة ، أو ما دون قدرها في المقطوعة مع الشكّ في حصول الدخول لم يكن محصناً ولا المرأة محصنة .\r\nوالظاهر عدم اشتراط الإنزال ، فلو التقى الختانان تحقّق . ولا يشترط سلامة الخصيتين . 
  ]\r\n\r\nشرايط تحقّق احصان\r\nشرايطى كه تاكنون از آن‌ها بحث شد ، شرايط اصل ثبوت حدّ زنا بود . حدّ زنا داراى انواعى بوده و يك نوع از آن ، « رجم زانى » است ؛ و اين حدّ ، در صورتى اجرا مىشود كه شرايط و خصوصيّاتى اضافه‌تر از آن‌چه گذشت ، در زانى موجود باشد . به مجموع اين شرايط ، « احصان » ، به فرد زانى ، « محصن » ، و به زناى او ، « زناى محصنه » گويند . در اين مسأله ، شرايط تحقّق احصان گفته شده است .\r\n\r\nاحصان در لغت\r\nراغب در مفردات مىگويد : « احصان » و « حصن » عبارت از چيزى است كه انسان را محفوظ داشته و مانع توجّه دشمنان مىشود - « ما يحفظ الإنسان ويمنعه عن أعدائه » - ؛ به قلعه‌هاى محكمى كه در گذشته بود و عدّه‌اى در آن‌ها زندگى مىكردند و به سبب آن‌ها از دشمنان محفوظ بودند ، حصن گفته مىشد .\r\nراغب مىگويد : وقتى كلمه‌ى محصن يا محصنة را براى زن به‌كار مىبريم ، مىتوان آن را به فتح صاد يا كسر آن قرائت كرد ؛ يعنى « احصان » ، هم لازم است و هم متعدّى ؛ و به اختلاف موارد ، فرق مىكند . يك‌بار وجود يك جهت و خصوصيّتى در زن ، مانع از انحراف و زناى او مىشود مانند : اين‌كه زن بالذات عفيف و نجيب و يا داراى يك شخصيّت فاميلى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو امثال آن است ؛ اين‌جا احصان معناى لازم دارد - « المرأة المحصِنة أي المرأة العفيفة » ؛ و بار ديگر ، وجود شوهر مانع انحراف او شده است - « المرأة المحصَنة لأنّه أحصنتها الزوج » - كه شوهر حالت احصان را در او ايجاد كرده است . « 1 »\r\n\r\nموارد استعمال احصان در قرآن\r\nمرحوم صاحب مسالك پس از بيان معناى لغوى احصان مىگويد : احصان در قرآن و شرع به معانى مختلفى به‌كار رفته است ؛ در يك‌جا مىفرمايد : لِتُحْصِنَكُم مّن‌م بَأْسِكُمْ « 2 » از ناراحتىهاى شما جلوگيرى كند . در جاى ديگر فرموده : فِى قُرًى مُّحَصَّنَةٍ « 3 » كه محصنه را صفت براى قريه قرار داده است ، يعنى روستاهايى كه حالت قلعه و حصن دارند .\r\nدر شرع ، احصان به‌معناى اسلام نيز آمده و در عين حال ، تناسبش با معناى لغوى محفوظ است ؛ زيرا ، اسلام يك حالت حفاظت و تعهّدى براى انسان ايجاد مىكند .\r\nاحصان در آيه‌ى شريفه فَإِذَآ أُحْصِنَّ فَإِنْ أَتَيْنَ بِفحِشَةٍ فَعَلَيْهِنَّ نِصْفُ مَا عَلَى الْمُحْصَنه « 4 » - اگر در حالت « احصان » مرتكب فاحشه‌اى شدند ، بايد عذاب شوند - دو گونه تفسير شده است : برخى آن را به‌معناى اسلام در برابر كفر ، و برخى ديگر آن را به بلوغ و عقل در مقابل جنون و صغر معنا كرده‌اند .\r\nاحصان به‌معناى حرّيت نيز به‌كار رفته است ( راغب مىگويد : گاهى حرّيت مانع انحراف مىشود ؛ زيرا ، در حرّ شخصيّتى است كه در عبد و كنيز نيست ) ، در قرآن كريم آمده است : فَإِنْ أَتَيْنَ بِفحِشَةٍ فَعَلَيْهِنَّ نِصْفُ مَا عَلَى الْمُحْصَنتِ مِنَ الْعَذَابِ « 5 » اگر كنيزان مرتكب فحشا شدند ، كيفر آنان نصف كيفر زنان آزاد و حرائر است .\r\nگاه احصان به‌معناى تزويج و شوهر داشتن است : وَالْمُحْصَنتُ مِنَ النّسَآءِ إِلَّا\r\n\r\n\r\n","description":"","footnote":"\r\n( 1 ) . مفردات راغب ، ص 121 ، كتاب الحاء .\r\n( 2 ) . سوره‌ى انبياء ، 80 .\r\n( 3 ) . سوره‌ى حشر ، 14 .\r\n( 4 ) . سوره‌ى نساء ، 25 .\r\n( 5 ) . سوره‌ى نساء ، 25 .\r\n","page_name":" 153 ","page_number":153},
  {"content":"\r\n\r\nمَامَلَكَتْ أَيْمنُكُمْ « 1 » مقصود از محصنات در اين آيه شريفه زنان شوهردار است .\r\nدر آيه‌ى الَّذِينَ يَرْمُونَ الْمُحْصَنه « 2 » - كسانى كه زنان عفيف را قذف كرده و به آنان نسبت زنا مىدهند - احصان به‌معناى عفّت و پاكدامنى از زنا استعمال شده است . در اين آيه ، مقصود از محصنات زنان شوهردار نيست ؛ بلكه نفس نسبتِ زنا دادن به زن ، قذف است و بايد حدّ قذف بر قاذف جارى شود .\r\nاحصان به‌معناى اصابه‌ى در نكاح و دخول نيز در آيه مُّحْصِنِينَ غَيْرَ مُسفِحِينَ « 3 » به كار رفته است ؛ محصن يعنى شوهرى كه به همسرش دخول كرده باشد . احصان در اين آيه به معناى وطى حلال در برابر سفاح - وطى به حرام و زنا - است .\r\nدر پايان ، صاحب مسالك رحمه الله مىفرمايد : « أحصنت المرأة : عفّت » معناى لازم دارد و « أحصنها زوجُها وهي محصّنة » معناى متعدّى و مفعولى دارد . « 4 »\r\n\r\nشرط اوّل : وطى در قُبُل اهل\r\nاگر مردى با زن حلال خود وطى در قُبُل كند ، و پس از آن ، انحرافى از او سر زند ، زناى او مقرون به احصان است . امّا اگر جوان مجرّدى با زن شوهردارى زنا كرد ، نسبت به مرد زناى عادى بوده و نسبت به زن ، اگر شرايط ديگر باشد ، زناى محصنه است .\r\nاگر مردى ، زنى را به عقد خود درآورده ، و در دوران عقد و نامزدى باشند ، اگرچه استمتاعات را برده ، ولى چون وطى صحيح واقع نشده ، حتّى اگر تمكين از دخول داشته ، امّا به جهت رعايت مسائل عرفى مواقعه نكرده باشد ، زناى او مقرون به احصان نيست .\r\nمراد از وطى صحيح ، همان دخول حشفه و به مقدار آن در مقطوع الحشفه است .\r\nامام خمينى رحمه الله در اين‌جا سه مطلب بيان مىفرمايد :\r\n\r\n\r\n","description":"","footnote":"\r\n( 1 ) . سوره‌ى نساء ، 24 .\r\n( 2 ) . سوره‌ى نور ، 5 و 23 .\r\n( 3 ) . سوره‌ى نساء ، 24 ؛ سوره‌ى مائده ، 5 .\r\n( 4 ) . مسالك الأفهام ، ج 14 ، ص 332 و 333 .\r\n","page_name":" 154 ","page_number":154},
  {"content":"\r\n\r\nمطلب اوّل : دخالت داشتن وطى در مفهوم احصان\r\nبه چه دليل در تحقّق احصان بايد دخولى قبل از زنا واقع شده باشد ؟ روايات متعدّدى درباره‌ى مرد و زن وجود دارد كه اگر مرد به همسرش دخول نكرده باشد و زنا كند ، يا زن مدخولٌ بها واقع نشده باشد و زنا بدهد ، زناى آنان محصنه نيست و نمىتوان آن مرد يا زن را رجم كرد .\r\n1 - محمّد بن يعقوب ، عن عدّة من أصحابنا ، عن أحمد بن محمّد ، عن الحسين بن سعيد ، عن فضالة بن أيّوب ، عن رفاعة ، قال : سألت أبا عبداللَّه عليه السلام عن الرجل يزني قبل أن يدخل بأهله ، أيرجم ؟ قال : لا . « 1 »\r\nفقه الحديث : سند اين روايت به تمام معنا صحيح است . رفاعه سؤال مىكند ، آيا مردى كه قبل از دخول به اهلش زنا كرده باشد ، سنگسار مىشود ؟ امام عليه السلام فرمود : نه .\r\nامّا اين‌كه آيا مراد وطى زوجه‌ى دائمى است يا شامل متعه و كنيز و تحليل هم مىشود ؟\r\nدر ادامه ، درباره‌ى اين موضوع بحث و پاسخ داده خواهد شد .\r\n2 - بإسناده عن الحسين بن سعيد ، عن النضر ، عن محمّد بن مسلم ، قال :\r\nسألت أبا جعفر عليه السلام عن الرجل يزني و لم يدخل بأهله ، أيحصن ؟ قال : لا ولا بالأمة . « 2 »\r\nفقه الحديث : شيخ طوسى رحمه الله با اسناد خود از محمّد بن مسلم نقل مىكند كه او از امام باقر عليه السلام مىپرسد : مردى كه تا به‌حال به اهل خود دخول نكرده ، اگر زنا كند ، محصن است ؟\r\nفرمود : نه ، اگر به كنيز نيز دخول كند ، باز احصان نيست .\r\nاين دو روايت مربوط به مرد بود ، دو روايت نيز براى زن مىآوريم :\r\n1 - وعن محمّد بن يحيى ، عن أحمد بن محمّد ، عن عليّ بن الحكم ، عن العلاء بن رزين ، عن محمّد بن مسلم ، عن أحدهما عليهما السلام قال : سألته عن قول\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 7 از ابواب حدّ الزنا ، ح 1 .\r\n( 2 ) . همان ، ص 359 ، باب 7 از ابواب حدّ الزنا ، ح 9 .\r\n","page_name":" 155 ","page_number":155},
  {"content":"\r\n\r\nاللَّه عزّ وجلّ : « فإذا احصنّ » قال : إحصانهنّ أن يدخل بهنّ أما عليهنّ حدّ ؟\r\nقال : بلى . « 1 » 2 - بإسناده عن يونس ، عن أبي بصير ، عن أبي عبداللَّه عليه السلام في قوله : « فإذا احصنّ » قال : إحصانهنّ إذا دخل بهنّ ، قال : قلت أرأيت إن لم يدخل بهنّ وأحدثن ما عليهنّ من حدّ ؟ قال : بلى . « 2 » فقه الحديثين : اين دو روايت شبيه هم هستند ؛ اولى از محمّد بن مسلم و دومى از ابو بصير است . هر دو از آيه‌ى شريفه‌ى فَإِذَآ أُحْصِنَّ سؤال كرده‌اند ؛ و امام عليه السلام در پاسخ مىفرمايد : احصان زنان به اين است كه شوهرانشان به آنان دخول كرده باشند . مىپرسند :\r\nاگر دخولى واقع نشده باشد ، و زنا بدهند ، آيا حدّى بر آنان نيست ؟ امام عليه السلام فرمود : آرى .\r\nتازيانه هست ، ولى سنگسار نيست .\r\nبا توجّه به اين روايات ، در تحقّق احصان دخول لازم است ؛ و فروضى كه ضمن اين شرط آمده ، مستدل مىشود . اگر زنى را عقد كرده و با او خلوت كامل داشته ، يا بين فخذين او دخول كرد ، يا به كمتر از حشفه يا به كمتر از اندازه‌ى حشفه در مقطوع الحشفه اكتفا شده باشد ، يا شكّ در دخول كرد ، اين زن و مرد محصن و محصنه نيستند .\r\nبه‌نظر مىرسد در عبارت « تحرير الوسيله » كلمه‌ى « أو » از عبارت « مع الشكّ في حصول الدخول » افتاده است ؛ چرا كه در غير اين صورت ، عبارت معنا نمىدهد ؛ زيرا ، اگر كمتر از حشفه داخل شده باشد ، حدّى ثابت نيست ؛ چه آن‌كه ديگر شكّ در عدم دخول ندارد و بلكه يقين به آن دارد .\r\nمطلب دوم : لزوم وطىِ به اهل در قُبُل\r\nدر تحقّق احصان وطىِ به اهل لازم است ؛ بنابراين ، اگر قبل از اين زنا ، زناى ديگر كرده باشد ، مقرون به احصان نمىشود . دلالت رواياتى كه خوانديم ، بر اين مطلب روشن بود .\r\nمراد از « اهل » به‌طور يقين زوجه‌ى دائمى است ؛ امّا ملك يمين و عقد متعه را در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 7 از ابواب حدّ الزنا ، ح 4 .\r\n( 2 ) . همان ، ص 360 ، باب 7 از ابواب حدّ الزنا ، ح 11 .\r\n","page_name":" 156 ","page_number":156},
  {"content":"\r\n\r\nمباحث بعدى مطرح مىكنيم .\r\nنكته‌اى در اين‌جا وجود دارد ، و آن اين‌كه : آيا وطىِ به اهل ، بايد وطىِ حلال باشد تا زناكار محصن شود ، يا حتّى اگر در حال حيض ، يا احرام ، يا روزه و اعتكاف نيز با اهلش مجامعت كرده باشد ، براى تحقّق احصان كافى است ؟\r\nاطلاق عبارت ، روايت « يدخل بأهله » ، قيدى ندارد ؛ بنابراين ، آن‌چه دخالت دارد ، وطى به اهل است ؛ خواه به حلال باشد يا به حرام . لذا ، اگر كسى در حال حيض با همسرش وطى و پس از آن زنا كند ، « وطأ بأهله » صادق است . همان‌گونه كه وطى در اين باب با ساير باب‌ها فرق نمىكند ، و مراد ، غيبوبيت حشفه است . بنابراين ، اگر مردى با همسرش در حال حيض حداقل دخول را انجام دهد ، شرط اوّل حاصل است .\r\nمطلب سوم : آيا با وطى در دُبُر احصان محقّق مىشود ؟\r\nامام عليه السلام مىفرمايد : « وفي الدُبُر لا يوجبه على الأحوط » ؛ مقتضاى احتياط اين است كه وطى در دُبُر موجب احصان نمىشود . دليل اين مطلب رواياتى است كه در اين باب خوانديم ، كه وطى به اهل را معتبر ، و ملاك را دخول به اهل مىدانستند : « الرجل يزني قبل أن يدخل بأهله » ، « 1 » « احصانهنّ أن يدخل بهنّ » « 2 » و اين معنا با وطى در دُبُر نيز صادق است .\r\nشاهد اين مطلب آن است كه : مشهور و از جمله‌ى آنان ، امام رحمه الله فتوا داده‌اند زنا با وطى در قُبُل و يا دُبُر محقّق مىشود . با وجود اطلاق روايات و اين شاهد ، چرا در تحقّق احصان به وطى در دُبُر احتياط مىكنند ؟ - البته از نظر فتوا ، كسى به تعميم تصريح نكرده است ، بلكه بيشتر فقها حكم را مطلق آورده‌اند - .\r\nحمل كردن اين اطلاق بر غالب - وطى در قُبُل - مشكل است ؛ زيرا ، مجرّد غلبه‌ى در وجود ، موجب انصراف نيست ؛ بلكه انصراف با كثرتِ استعمال محقّق مىشود ؛ يعنى لفظِ مطلق در نوع خاصّى از معناى مطلق به‌قدرى استعمال شده باشد كه از شنيدن مطلق ، آن نوع خاصّ به ذهن بيايد . حال ، در اين‌جا ، دخولِ به اهل ، انصراف به دخولِ در قُبُل ندارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 7 از ابواب حدّ الزنا ، ح 1 .\r\n( 2 ) . همان ، ح 4 .\r\n","page_name":" 157 ","page_number":157},
  {"content":"\r\n\r\nامّا اگر كسى بخواهد از راه اصل عدمِ وجوبِ رجم ، مسأله را تمام كند ، مىگوييم :\r\nاوّلًا : اين‌جا ، جاى اصل نيست ؛ زيرا ، اصل در جايى است كه دليل نداشته باشيم .\r\nثانياً : علم اجمالى داريم به اين‌كه عمل انجام شده ، يا زناى مقرون به احصان مىباشد كه حدّ آن رجم است ، و يا زناى غيرمحصنه است كه حدّ آن تازيانه مىباشد ؛ حال ، شما چگونه اصل را فقط در ناحيه‌ى رجم پياده مىكنيد ؟ مسأله‌ى رجم و شلّاق اقلّ و اكثر نيست ، بلكه دو نوع مجازات هستند . پس ، جاى استصحاب عدم رجم نيست .\r\nمرحوم صاحب جواهر رحمه الله در اين‌جا مىفرمايد : دو صورت در مورد مردى كه با زنش وطى در دُبُر كرده ، متصوّر است : يك‌بار مىتوانسته با همسرش وطى در قُبُل انجام دهد ، ولى به‌جاى آن وطى در دُبُر كرده است ؛ در اين صورت ، حكمِ به عدم احصان او بعيد است ؛ كمبود و نقصى در اين‌جا نيست . روايت زير نيز در تأييد نظر ايشان وجود دارد كه به آن اشاره نكرده است :\r\nعنه ، عن محمّد بن عيسى بن عبيد ، عن يونس ، عن حريز ، قال : سألت أبا عبداللَّه عليه السلام عن المحصن . قال : فقال : الذي يزني وعنده ما يغنيه . « 1 »\r\nفقه الحديث : روايت از على بن ابراهيم بوده و سند آن خوب است . از امام صادق عليه السلام درباره‌ى محصن مىپرسد . امام عليه السلام فرمود : محصن مردى است كه زنا كند و حال آن‌كه در خانه‌اش زنى هست كه نياز او را بر طرف مىسازد .\r\nاين روايت ، فرضى را كه صاحب جواهر رحمه الله فرموده ، شامل مىشود .\r\nاشكال : اگر مستند شما اين روايت باشد ، بايد بگوييد در تحقّق احصان ، وطى لازم نيست .\r\nجواب : لزوم وطى بر تحقّق احصان از دليل ديگرى فهميده مىشود . اگر فقط همين روايت را داشتيم ، مىگفتيم لازم نيست . لذا ، در اين‌جا شخصى كه تمكّن از وطى در قُبُل دارد و در دُبُر وطى كرده است ، « عنده ما يغنيه » صادق است ؛ لذا ، صاحب جواهر رحمه الله فرموده : در اين فرض به هيچ وجه نمىتوان گفت : اين زنا مقرون به احصان نيست .\r\nصورت دوم اين است كه زانى متمكّن از وطى در قُبُل نباشد . در اين صورت ، « وعنده\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 352 ، باب 2 از ابواب حدّ الزنا ، ح 4 .\r\n","page_name":" 158 ","page_number":158},
  {"content":"\r\n\r\nما يغنيه » صادق نيست . صاحب جواهر رحمه الله مىفرمايد : بعيد نيست بگوييم حقّ با كسانى است كه مىگويند : وطى در دُبُر كافى نيست ؛ زيرا ، از روايات چنين دخولى به ذهن نمىآيد . پس ، نمىتوان آن را موجب تحقّق احصان دانست . « 1 » در اشكال بر نظر صاحب جواهر رحمه الله مىگوييم :\r\nاوّلًا : آيا اطلاق عبارت روايات - « يدخل بأهله » و مانند آن - شامل چنين فردى نمىشود ؟ آيا مىتوان گفت : منساق از روايات در تحقّق احصان ، فقط وطى در قُبُل است ؟\r\nبه‌نظر ، چنين ادّعايى مشكل است .\r\nثانياً : فرض دوم دو صورت دارد :\r\nصورت اوّل : شخصى را در نظر مىگيريم كه انحراف جنسى دارد ، با همسر خود وطى در دُبُر كرده و زناى او نيز با وطى در دبر باشد ، آيا مىتوان گفت اين شخص محصن نيست ؟\r\nآيا « وعنده ما يغنيه » بر او صادق نيست ؟ به احتمال قوى ، مىتوان چنين دخولى را موجب تحقّق احصان دانست .\r\nصورت دوم : فردى است كه متمكّن از وطى در قُبُل با همسر خود نبوده و به علّت زخمِ قُبُل ، وطى در دُبُر كرده ، ولى زنايش با وطى در قُبُل باشد ، صدق « وعنده ما يغنيه » بر او مشكل است ، امّا آيا اطلاق ادلّه‌ى احصان او را شامل نمىشود ؟\r\nمطلبى كه بايد به آن توجّه داشت ، اين است كه اگر بخواهيم طبق قواعد و اطلاقات عمل كنيم ، على القاعده با وطى در دُبُر نيز بايد حكم به احصان كنيم و فرقى بين وطى در دُبُر و قُبُل نگذاريم ؛ ليكن مسأله‌ى احتياط و عدم تصريح فقها به كفايت وطى در دُبُر ، وحشتى در انسان ايجاد مىكند و موجب تزلزل مىشود . بنابراين ، احتياط ، اقتضا دارد كه با وطى در دُبُر اهل ، رجم نكنند .\r\nامام رحمه الله در ادامه فرموده‌اند : در تحقّق احصان ، انزال منى شرط نيست ؛ زيرا ، با اطلاقات منافات دارد . همين مقدار كه التقاى ختانين شود ، كافى است . سلامت خصيتين هم لازم نيست ؛ زيرا ، غرض تحقّق ولد نيست ، بلكه ملاك وطى است كه بدون آن نيز حاصل مىشود ، خواه آثار خارجى وطى بار بشود يا نه ، انزال باشد يا نه .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 272 و 273 .\r\n","page_name":" 159 ","page_number":159},
  {"content":"\r\n\r\n[ الشرط الثاني في تحقّق الإحصان : إعتبار البلوغ عند وطي الأهل 
  ]\r\n[ الثاني : أن يكون الواطىء بأهله بالغاً على الأحوط ، فلا إحصان مع إيلاج الطفل وإن كان مراهقاً ، كما لا تحصن المرأة بذلك . فلو وطأها وهو غير بالغ ثمّ زنى بالغاً لم يكن محصناً على الأحوط ولو كانت الزوجيّة باقية مستمرّة . 
  ]\r\n\r\nشرط دوم : اعتبار بلوغ هنگام وطى به اهل\r\nامام راحل رحمه الله در شرط دوم تحقّق احصان مىفرمايد : لازم است مرد با زن يا كنيزش بعد از بلوغ وطى كرده باشد . از اين‌رو ، اگر براى بچه‌اى كه مراهق و نزديك بلوغ است با دخالت ولىّ و مصلحت طفل ، زن گرفتند و به علّت مراهق بودن ، در او تحريك و هيجانى وجود داشت و بنابراين ، با زوجه‌ى خود وطى كرده و دخول حقيقى حاصل شد ، اگر پس از بلوغ و قبل از آن‌كه با زوجه‌ى خود وطى كند ، مرتكب زنا شود ، مرحوم امام به‌صورت احتياط و نه فتوا ، مىفرمايند : اين‌جا زناى محصنه نيست . پس ، حكم رجم مترتّب نمىشود ، اگرچه زوجيّت هم باقى باشد .\r\nنسبت به زن نيز ، اگر شوهر غيربالغ با او وطى كرده باشد ، بنا بر احتياط ، زناى محصنه نيست .\r\nنتيجه اين‌كه بايد وطى به اهل ، در حال بلوغ طرفين باشد تا زناى بعد از آن به احصان متّصف شود . آن‌چه مهمّ است ، اقامه‌ى دليل بر اين مطلب است .\r\nمرحوم صاحب جواهر رحمه الله مىفرمايد : اجماع محصّل و منقول بر آن دلالت دارد ؛ و از سوى ديگر ، به استصحاب تمسّك مىكند ؛ زيرا ، با وطى قبل از بلوغ ، شكّ در تحقّق احصان داريم ، و استصحاب عدم تحقّق احصان مىكنيم . هم‌چنين مىفرمايد : از مذاق شرع استفاده مىشود كه اعمال صبّى مورد نظر نيست و نمىتوان آن را ملاك قرار داد ؛ مثل اين‌كه وجود اعمالش كالعدم است . لذا ، دخول او نمىتواند نقش و اثرى داشته باشد ؛ به‌خصوص با توجّه به اين‌كه وطى در حال كودكى و عدم بلوغ ، وطى كاملى نيست كه\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nهمراه با لذّت و اقناع شهوت باشد . « 1 » چند اشكال بر كلام صاحب جواهر رحمه الله وارد است :\r\nاشكال اوّل : اجماعى كه ايشان مطرح مىكند ، ادّعايى بيش نيست . اگرچه ما تحصيل اجماع نكرده‌ايم ، ولى كلمات قوم را كه ملاحظه كرديم ، اين مسأله اصلًا مورد بحث قرار نگرفته است و حتّى در كتابى مانند : « شرايع » كه متن كاملى است ، اين شرط نيامده است ؛ ايشان گرچه بلوغ را به‌عنوان شرط اوّل ذكر مىكند ، ولى مرادش بلوغ در حال وطى به اهل نيست ، بلكه بلوغ در حال زنا است ، و همين‌طور در كتاب « المختصر النافع » - يعنى كتاب ديگر صاحب شرايع رحمه الله - نيز اين شرط مطرح نشده است . پس ، چگونه مىتوان مسأله را اجماعى دانست .\r\nامّا استصحابى كه مرحوم صاحب جواهر جارى كرده است ، مانعى ندارد ؛ زيرا ، از ادلّه ، اطلاقى به‌دست نياورديم و در حال شكّ باقى مانديم ، مىگوييم اين طفل ، قبل از دخول به زوجه‌اش در حال كودكى ، محصن نبود ، حال ، پس از دخول ، در اتّصافش به احصان شكّ مىكنيم ، استصحاب عدم تحقّق احصان جارى است . « 2 » اشكال دوم : آن‌چه كه ايشان فرمود : « أعمال الصبيّ لا يناط به حكم شرعي » ، سؤال مىشود چرا « لا يناط » ؟ آن‌چه در باب صبى گفته‌اند ، مبنى بر اين‌كه « عمده خطأ » ، بدين معنا نيست كه منشأ اثر نمىباشد ؛ اگر وجودش كالعدم است ، چرا در صورتى كه صبىّ قاتل باشد ، بايد عاقله ديه‌ى او را بپردازد ؟ اگر در دوران كودكى مال كسى را تلف كرد ، آيا مانند عدم اتلاف است ؟ آيا افعال صبىّ براى ضمان سببيّت ندارد ؟ ما نمىخواهيم بر وطى قبل از دخول حدّ مترتّب كنيم تا بگوييد حكم شرعى به عمل صبىّ تعلق نمىگيرد ، بلكه مىخواهيم آن را موجب تحقّق احصان براى زناى بعد از بلوغ بدانيم .\r\nاشكال سوم : در مورد آن‌چه فرمود كه : « وطى صبىّ ، وطى كامل و همراه با لذّت نيست » ، بايد گفت : ملاك‌هاى احكام دست ما نيست و ما نمىتوانيم آن را به‌دست آوريم ، مثلًا اگر كسى يك‌بار با زوجه‌ى دائمىاش وطى كرد ، احصان محقّق مىشود ؛ ولى اگر هزار\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 269 .\r\n( 2 ) . ايشان در مسأله‌ى بعد ، در جريان استصحاب اشكال مىكند .\r\n","page_name":" 161 ","page_number":161},
  {"content":"\r\n\r\nبار با زوجه‌ى منقطعه‌اش وطى كند ، زناى او محصنه نخواهد بود . بنابراين ، نمىتوان گفت :\r\nملاك لذّت بردن است ، و در وطى صبىّ ، لذّت كامل نيست .\r\nعمده‌ى دليل ما رواياتى است كه در وطى به اهل ، رسيده است ؛ بايد آن‌ها را ملاحظه كرد :\r\n1 - « صحيحه‌ى رفاعه » :\r\nقال سألت أبا عبداللَّه عليه السلام عن الرجل يزني قبل أن يدخل بأهله ، أيرجم ؟ قال :\r\nلا . « 1 » اين روايت دلالت دارد اگر مردى قبل از دخول به اهلش زنا كند ، رجم نمىشود .\r\nمفهومش اين است كه اگر زنايى بعد از بلوغ و دخول به اهل محقّق شد ، حكمش رجم است . آيا اين مفهوم اطلاق دارد ؟ اگر منطوقى به تعبيرِ « الرجل إذا زنى بعد أن يدخل بأهله فيرجم » داشتيم ، آيا اطلاق دارد ؟ آيا مقدّمات حكمت نسبت به دخول به اهل قبل از بلوغ و بعد از آن منعقد است ؟\r\nحقّ اين است كه روايت از اين جهت در مقام بيان نيست ، و اوّلين شرطِ جواز تمسّك به اطلاق ، در مقامِ بيان بودن متكلّم از آن جهتى است كه مىخواهند به اطلاق كلامش تمسّك كنند ؛ مثلًا اگر بخواهيم به اطلاق « أعتق رقبةً » براى نفى قيد ايمان تمسّك كنيم ، بايد احراز شود متكلّم در مقام بيانِ قيد ايمان و عدم آن بوده و با اين حال ، قيدى نياورده است . و گرنه اگر در اين مثال ، متكلّم در مقام بيان رقبه‌ى سفيدپوست و سياه‌پوست است ، چگونه مىتوان از اطلاق كلامش براى نفى قيد ايمان استفاده كرد ؟\r\nاين روايت در مقامِ بيانِ دخالتِ دخول در احصان است ، ولى اين‌كه دخول ، در حال بلوغ منظور است يا فرقى بين دخول در حال بلوغ و عدم بلوغ نيست ، روايت در مقام بيان اين جهت نمىباشد ، خصوصاً با توجّه به اين نكته كه در سؤالِ راوى « الرجل يزني » وجود دارد ، و اصولًا « رجل » به فرد بالغ گفته مىشود و اصطلاحاً به غير بالغ ، « رجل » نمىگويند .\r\nاين نكته مؤيّد همين مطلب است كه نمىتوان دخول را نسبت به بلوغ مطلق گرفت .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 7 از ابواب حدّ الزنا ، ح 1 .\r\n","page_name":" 162 ","page_number":162},
  {"content":"\r\n\r\nروايت زير مانند صحيحه‌ى رفاعه در دلالت است :\r\n2 - « صحيحه‌ى محمّد بن مسلم » :\r\nقال سألت أبا جعفر عليه السلام عن الرجل يزني و لم يدخل بأهله ، أيحصن ؟ قال : لا ، ولا بالأمة . « 1 » دو روايت نيز نسبت به زنان داشتيم مبنى بر آن‌كه : « إحصانهنّ أن يدخل بهنّ » . « 2 » اين‌ها نيز اطلاقى ندارند ؛ بلكه در مقام بيان اين است كه دخول در تحقّق احصان نقش دارد ؛ امّا اين‌كه دخول در حال بلوغ باشد يا آن‌كه فرقى بين بلوغ و عدم بلوغ نيست ؟ از اين جهت ، در مقام بيان نيست تا بتوان به اطلاقش چنگ زد .\r\n3 - بالإسناد عن صفوان ، عن إسحاق بن عمّار قال : سألت أبا إبراهيم عليه السلام عن الرجل إذا هو زنى وعنده السريّة والأمة يطأها ، تُحصنه الأمة وتكون عنده ؟\r\nفقال : نعم ، إنّما ذلك لأنّ عنده ما يغنيه عن الزنا . . . . « 3 » در اين موثّقه ، اسحاق بن عمّار از امام عليه السلام درباره‌ى مردى كه دچار عمل نامشروع شده در حالىكه كنيزى داشت كه او را وطى مىكرد ، سؤال كرده كه آيا داشتن كنيز سبب احصان او مىشود ؟ امام عليه السلام فرمود : آرى ، كنيز با غير آن‌چه فرقى مىكند ؟ با وجود كنيز نياز او بر طرف مىشود . بنابراين ، محصن است .\r\nگفته شده : در كلام سائل « وعنده السريّة والأمة يطأها » ، فعل مضارع « يطأها » بر دوام و استمرارِ وطى دلالت دارد ؛ و نسبت به غير بالغ ، هرچند مراهق هم باشد - چون هيجان و تحريك ضعيفى در او هست - دوام و استمرار وطى تصوّر نمىشود ؛ بنابراين ، از روايت استفاده مىشود كه وطى در حال بلوغ شرط است .\r\nدر پاسخ بايد گفت : اوّلًا : « يطأها » دلالت بر استمرار ندارد ؛ و ثانياً : آن‌چه مدّنظر\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 359 ، باب 7 از ابواب حدّ الزنا ، ح 9 .\r\n( 2 ) . همان ، ح 2 .\r\n( 3 ) . همان ، ح 4 .\r\n","page_name":" 163 ","page_number":163},
  {"content":"\r\n\r\nسؤال‌كننده بوده و به‌خاطر آن سؤال كرده ، اين است كه آيا داشتن كنيز موجب احصان است ؛ يا اگر به‌جاى زوجه‌ى دائمى ، كنيز داشت ، آيا زناى او محصنه است ؟ كه امام عليه السلام فرمود : آرى ؛ زيرا ، بىنياز كننده‌ى او از زنا موجود است .\r\nنتيجه اين مىشود كه ما نتوانستيم از روايات ، اطلاقى براى نفى بلوغ و يا دليلى براى اثبات آن پيدا كنيم ؛ روايات بر هيچ‌يك از دو طرف دلالت ندارد ؛ لذا ، بايد با توجّه به استصحاب و مسأله‌ى احتياط و اجماعى كه صاحب جواهر رحمه الله ادّعا كرده ، همان طريقى كه مرحوم امام پيموده را بپيماييم و بگوييم اگر در دوران كودكى به اهلش دخول كرد ، و در حال بلوغ ، قبل از دخول به اهل ، مرتكب زنا شد ، احتياطاً حكم زناى محصنه مترتّب نشود .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n[ اعتبار الفعل حين الوطء بالأهل 
  ]\r\n[ الثالث : أن يكون عاقلًا حين الدخول بزوجته على الأحوط فيه . فلو تزوّج في حال صحّته و لم يدخل بها حتّى جنّ ، ثمّ وطأها حال الجنون ، لم يتحقّق الإحصان على الأحوط . 
  ]\r\n\r\nشرط سوم : اعتبار عقل در هنگام وطى به اهل\r\nامام راحل رحمه الله مىفرمايد : بنابر احتياط ، وجود عقل در زمان دخول به اهل از شرايط تحقّق احصان است . اين شرط را نيز با كلمه‌ى « الأحوط » آورده كه بيان‌گر ترديد است . به‌دنبال آن فرموده : اگر شخصى در حال سلامت عقل با زنى ازدواج كرد ، و قبل از دخول ، ديوانه شد و در زمان ديوانگى با همسر خود وطى كرد ، اگر پس از رفع جنون و در حال عقل ، از او زنايى سر زند ، متّصف به احصان نمىشود .\r\nمثالى كه زده‌اند براى روشن شدن مطلب است ، و الّا اگر ولىّ مجنون براى او زن گرفت و در حال جنون به اهل خود دخول كرد و بعد از زوال جنون مرتكب زنا شد ، آن هم از مصاديق اين مسأله است . آن‌چه ملاك است ، وقوع دخولِ به زوجه در حال جنون است كه اگر پس از بر طرف شدن آن و قبل از دخول به زوجه زنا كند ، امام رحمه الله فرموده : على الأحوط زناى محصنه نيست . دليل آن چيست ؟\r\nرواياتى كه در شرط دوم به آن اشاره كرديم ، اطلاقى ندارد ؛ زيرا ، از اين جهت ، در مقام بيان نيست كه بگويد مطلقِ دخول ، در تحقّق احصان ، خواه در حال صغر يا بلوغ و يا در حال جنون و عدم آن ، نقش دارد .\r\nاگر بر فرض ، اطلاقى هم داشت ، بايد ملاحظه مىشد كه آيا اين اطلاق ، منصرف از مجنون است يا نه ؟ به اعتقاد ما ، روايات اطلاق ندارد ، بلكه در مقام بيان اثر داشتن دخول در تحقّق احصان است ، در مقابلِ موردى كه اصلًا دخولى واقع نشده است .\r\nپس از كوتاه شدن دست ما از اطلاق ، با آن‌كه مىدانيم دخول به اهل در احصان دخالت دارد ، امّا چون نمىدانيم مقيّدِ به حال سلامت عقل است يا نه ؟ ، ممكن است گفته شود به\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاستصحاب عدم تحقّق احصان به وطى در حال جنون تمسّك مىكنيم . چنين فردى قبل از وطى با زوجه‌اش محصن نبود ، الآن نمىدانيم آيا پس از دخول به او محصن شد يا نه ؟\r\nاستصحاب عدم احصان جارى مىكنيم .\r\nامّا آيا اين استصحاب تمام است ؟\r\nهرچند به‌نظر مىرسد شرايط استصحاب - يعنى : يقين سابق و شكّ لاحق - در اين‌جا موجود بوده و در تمام اين موارد ، صاحب جواهر رحمه الله به آن تمسّك كرده است ! ، ليكن ظاهراً جاى جريان استصحاب نيست ؛ زيرا ، شكّ ما در مفهوم است ، و در شبهات مفهوميّه استصحاب جارى نمىشود . لذا ، آن‌چه را كه بعضى از محقّقان در اشكال بر استصحاب فرمودند ، تمام است .\r\nتوضيح مطلب : اگر در مفهوم « نهار » و غايت آن شكّ داشتيم كه آيا در غروب ، زوال حمره‌ى مشرقيه دخالت دارد يا به مجرّد استتار قرص حاصل مىشود و لازم نيست حمره‌ى مشرقيه از قمّة الرأس عبور كرده و زايل شده باشد ؟ ممكن است گفته شود قبل از استتار قرص يقين داشتيم نهار باقى است ، پس از استتار و قبل از زوال حمره ، شكّ در بقاى نهار داريم ، استصحاب جارى مىكنيم .\r\nمىگوييم شما در مفهوم « نهار » شك داريد ، امّا استصحاب را روى خارج پياده مىكنيد ؟ در حالىكه مىدانيد نسبت به خارج شكّى نداريم ؛ زيرا ، يقين داريم نيست ؛ ساعتِ قبل استتار قرص نبوده و الآن هم يقين به استتارش داريم ، پس ترديد ما نسبت به مفهوم « نهار » است . بله ، اگر مفهوم « نهار » را بدانيم كه تا زوال حمره‌ى مشرقيه است ، اكنون شكّ در تحقّق زوال حمره داشته باشيم ، جاى استصحاب است .\r\nدر اين مقام نيز شبهه‌ى ما در مفهوم احصان است ؛ نمىتوان گفت : قبل از دخول به اهل ، مجنون محصن نبوده الآن پس از دخول نيز محصن نيست . شبهه‌ى ما در رابطه‌ى با زمان گذشته و زمان لاحق نيست ؛ بلكه نمىدانيم ماهيّت احصان از نظر شارع مقدّس چيست ، و از اين عنوانى كه در شريعت بر آن حكم رجم بار شده ، چه اراده كرده و مقصودش چيست ؟ شما مىخواهيد با استصحابى كه مربوط به خارج است رفع شبهه از مفهوم كنيد ، اين ممكن نيست .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبايد توجّه داشت در عدم جريان استصحاب در شبهات مفهوميّه ، فرقى بين مفاهيم عرفى يا شرعى نيست ؛ لذا ، گفته نشود در مثل « نهار » چون معنايى است كه بايد از عرف گرفت ، با احصان كه شارع بايد حدّ و قيودش را بيان كند ، فرق است ؛ زيرا ، شبهه در مفهوم است ، پس جاى جريان استصحاب نيست .\r\nبا كوتاه شدن دست ما از اطلاقات و استصحاب ، راه ديگرى وجود دارد ؟\r\nمقدّمه : در اصول گفته شد : اگر عامّى داشتيم و مخصّصى مجمل رسيد ، اجمال گاه از جهت ترديد بين متباينين است كه ربطى به مقام ما ندارد ؛ و گاه از جهت ترديد بين اقلّ و اكثر است ، مثل اين‌كه عامّ ما « أكرم العلماء » و خاصّ « لا تكرم الفسّاق من العلماء » باشد ؛ و امرِ فاسق مردّد بين مرتكب كبيره و صغيره بود ، در اين‌جا اجمال مردّد بين اقل و اكثر است ؛ اقلّ ، قدر متيقّن و اكثر مشكوك است . يعنى مرتكب كبيره قطعاً فاسق و از تحت عام خارج است ، ولى نسبت به مرتكب صغيره شكّ داريم كه آيا عنوان مخصّص بر آن صادق است يا نه ؟ در اين‌جا بايد به عموم مراجعه كنيم . زيرا ، « لا تكرم الفسّاق » نسبت به مقدارى كه حجّت است - يعنى قدر متيقّن از آن كه مرتكب كبيره باشد - بر عام حكومت دارد و عام در مابقى از خاصّ حجّت است ؛ يعنى نسبت به مرتكب صغيره ، عام بر عمومش باقى است .\r\nاين مطلب ، فقط به عام و خاصّ مربوط نيست ، بلكه نسبت به مطلق و مقيّد نيز جا دارد ؛ لذا ، اگر اطلاقى داشتيم و مقيّد ما مردّد بين اقل و اكثر بود ، نسبت به مقدار متيقّن از مقيّد به آن تمسّك و نسبت به اكثر مشكوك به اطلاق اخذ مىكنيم .\r\nدر آيه‌ى شريفه‌ى الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » لفظ « الزاني والزانية » اطلاق دارد ؛ يعنى در هر موردى كه زنايى واقع شد و عنوان زانيه و زانى صادق بود ، - فرقى بين محصن و غير آن نيست - حكمش صد تازيانه است . در مقابل اين اطلاق ، مقيّدى داريم كه مىگويد : اگر زانى يا زانيه عنوان محصن و محصنه پيدا كرد ، تازيانه نمىخورد و بلكه بايد سنگسار شود . بنابراين ، اطلاقى داريم و مقيّدى كه مفهومش مردّد بين اقلّ و اكثر است ، يعنى نمىدانيم آيا با مطلق دخول ، از مجنون و غير او احصان\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n","page_name":" 167 ","page_number":167},
  {"content":"\r\n\r\nمحقّق مىشود و يا با دخول غيرمجنون احصان محقّق نمىشود ؟ نسبت به مقدار متيقّن ( دخول در حال عقل ) ، دليل مقيّد ، حجّت ، و نسبت به مازاد آن مشكوك الحجّية است ، لذا ، آن را شامل نمىشود ؛ ولى دليل مطلق الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » شامل آن شده ، حكم مىكند اگر دخول به اهل در حال جنون بوده ، بر اين زناى در حال عقل ، حكم تازيانه مترتّب است .\r\nپس ، با توجّه به اين اطلاق ، احتياط لازم نيست ، بلكه بر طبق دليل فتوا مىدهيم كه اگر وطى در حال جنون بوده ، بر زناى بعد از آن‌كه در حال عقل واقع است ، نبايد رجم كرد ؛ و استصحابى كه صاحب جواهر رحمه الله « 2 » به آن تمسّك كرد ، تمام نيست .\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n( 2 ) . جواهر الكلام ، ج 41 ، ص 269 .\r\n","page_name":" 168 ","page_number":168},
  {"content":"\r\n\r\n[ إعتبار كون الوطء إمّا بالزوجة الدائمة أو ملك اليمين 
  ]\r\n[ الرابع : أن يكون الوطء في فرج مملوك له بالعقد الدائم الصحيح أو ملك اليمين ، فلا يتحقّق الإحصان بوطء الزنا ولا الشبهة و كذا لا يتحقّق بالمتعة ، فلو كان عنده متعة يروح ويغدو عليها لم يكن محصناً . 
  ]\r\n\r\nشرط چهارم : اعتبار وطى به زوجه‌ى دائمى يا ملك يمين\r\nمرحوم امام رحمه الله در تحرير الوسيله ، در شرط چهارمِ تحقّق احصان مىفرمايد : وطى بايد در فرج مملوك واطى باشد ، فرقى نمىكند ملكيّتش بر اين فرج به عقد صحيح دائم باشد يا به ملك يمين ؛ يعنى مرد بايستى قبل از زنا به زوجه‌ى دائمى خود و يا به كنيزش وطى كرده باشد تا زنايى كه از او سر زده ، متّصف به احصان شود . زيرا ، در هر دو حال صدق مىكند كه اين فرج ، مملوكِ واطى است . لذا ، اگر وطى قَبلى او ، زنايى يا وطى به شبهه باشد ، هرچند وطى به شبهه حلال است ، امّا اين فرج ، مملوكِ او نبوده است ؛ پس ، زناى او محصنه نيست .\r\nعلاوه بر اين‌كه اگر مرد همسرى به نكاح متعه داشته باشد ، گرچه زمانى طولانى و شب و روز زن در اختيار او باشد ، امّا زناى او محصنه نيست .\r\nدر اين مسأله سه فرع مطرح است كه بايد ادلّه‌ى آن‌ها بررسى شود .\r\nفرع اوّل : وطى قَبلى بايد به زوجه‌ى دائمى باشد ، اين مطلب ، از شرط اولى كه در شرايط احصان ذكر شد ، فهميده مىشود ؛ بلكه مصداق بارز و روشن وطى به اهل ، وطى به زوجه‌ى دائمى است . در صحيحه‌ى رفاعه آمده بود : « سألت أبا عبداللَّه عليه السلام عن الرجل يزني قبل أن يدخل بأهله أيرجم ؟ قال : لا » « 1 » و بدين‌معنا بود كه با دخول به اهل ، رجم وجود دارد ؛ قدر متيقّن از اهل ، همان زوجه‌ى دائمى است . لذا ، نياز به دليل و اثبات ندارد .\r\nفرع دوم : مشهور مىگويند : وطى مولى با كنيز مملوكش موجب تحقّق احصان است ؛ در مقابل مشهور ، افرادى مانند مرحوم صدوق رحمه الله « 2 » وسلّار رحمه الله ، « 3 » وطى به كنيز را موجب تحقّق\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 7 از ابواب حدّ الزنا ، ح 1 .\r\n( 2 ) . المقنع ، ص 439 ؛ من لا يحضره الفقيه ، ج 4 ، ص 35 .\r\n( 3 ) . المراسم ، ص 254 .\r\n","page_name":" 169 ","page_number":169},
  {"content":"\r\n\r\nاحصان نمىدانند .\r\nفرع سوم : در باب متعه ، سيد مرتضى رحمه الله فرموده : بنا بر قول صحيح متعه موجب احصان نيست . « 1 » صاحب جواهر رحمه الله فرموده : هرچند كلام ايشان مشعر به وجود مخالف است ، ليكن هرچه گشتم مخالفى پيدا نكردم . بنابراين ، مسأله بين اماميه اتّفاقى است . « 2 » علّت مطرح كردن هر دو فرع با هم ، رواياتى است كه مشترك و دليل بر هر دو مىباشد .\r\n1 - بالإسناد عن صفوان ، عن إسحاق بن عمّار ، قال : سألت أبا ابراهيم عليه السلام عن الرجل إذا هو زنى وعنده السريّة والأمة يطأها ، تحصنه الأمة وتكون عنده ؟ فقال : نعم ، إنّما ذلك لأنّ ما يغنيه عن الزنا .\r\nقلت : فإن كانت عنده أمة زعم أنّه لا يطأها ؟ فقال : لا يصدق ، قلت : فإن كانت عنده امرأة متعة أتحصنه ؟ فقال : لا ، إنّما هو على الشيء الدائم عنده . « 3 »\r\nفقه الحديث : اين روايت به جهت اسحاق بن عمّار موثّقه است . سؤال درباره‌ى زناى مردى است كه كنيزى در اختيار دارد و هر زمانى بخواهد مىتواند با او وطى كند ، آيا چنين چيزى سبب احصان مىشود ؟ امام عليه السلام فرمود : آرى ؛ زيرا ، اين كنيز او را از زنا بىنياز مىكند ، يعنى در حقيقت فرقى بين كنيز و زوجه نيست ، در هر دو صورت ، نيازى به زنا ندارد .\r\nراوى پرسيد : اگر مولا ادّعا كند كه با كنيز رابطه‌ى وطى ندارد ، آيا تصديق مىشود ؟\r\nامام عليه السلام فرمود : نه . ( زيرا ، كسى كه زنا كرده ، معلوم مىشود غريزه‌ى جنسى در او هست ) با وجود غريزه‌ى جنسى و عدم رادع و مانع ، چگونه باور مىشود وطى نكند ؟ راوى سؤال كرد : اگر به جاى كنيز ، زن متعه‌اى داشت ، آيا متعه ايجاد احصان براى شوهر مىكند ؟ فرمود : نه ، احصان در جايى است كه نزد مرد يك چيزى به‌صورت دائم باشد .\r\n\r\n\r\n","description":"","footnote":"\r\n( 1 ) الانتصار ، ص 521 .\r\n( 2 ) . جواهر الكلام ، ج 41 ، ص 270 .\r\n( 3 ) . وسائل الشيعة ، ج 18 ، ص 352 ، باب 2 از ابواب حدّ الزنا ، ح 2 .\r\n","page_name":" 170 ","page_number":170},
  {"content":"\r\n\r\nاز ذيل روايت - « إنّما هو على الشيء الدائم عنده » - استفاده مىشود نكاح دائم مقصود نيست ؛ زيرا ، داشتن كنيز را موجب احصان گفته است ؛ بنابراين ، مراد دوام ملكيّت يا دوام زوجيّت است . دوام واقعى نيز مراد نيست ؛ زيرا ، ممكن است زوجه‌ى دائمى را طلاق دهد و يا كنيز را بفروشد ، بلكه منظور صلاحيّت براى دوام است .\r\n2 - بالإسناد عن يونس ، عن إسحاق بن عمّار قال : قلت لأبي إبراهيم عليه السلام الرجل تكون له الجارية ، أتحصنه ؟ قال : فقال : نعم ، إنّما هو على وجه الإستغناء .\r\nقال : قلت : والمرأة المتعة ؟ قال : فقال : لا إنّما ذلك على الشيء الدائم . قال :\r\nقلت : فإن زعم أنّه لم يكن يطأها . قال : فقال : لا يصدّق إنّما أوجب ذلك عليه لأنّه يملكها . « 1 »\r\nفقه الحديث : در كتاب‌هاى روايى مانند وسائل اين حديث جداگانه آورده شده است ؛ ليكن همان‌گونه كه مرحوم آيت‌اللَّه بروجردى رحمه الله مىفرمود : با اتّحاد راوى و امام عليه السلام و مطالب سؤال شده ، بعيد است روايت ديگرى باشد . اختلاف مختصرى كه ناشى از روات بعدى است ، موجب نمىشود حكم كنيم اسحاق بن عمّار مسأله را دو بار از امام عليه السلام سؤال كرده است .\r\nبه‌هر حال ، هر دو روايت در اين جهت مشترك‌اند كه با وطى به كنيز ، احصان ، ثابت شده و با وطى به متعه ، ثابت نمىشود .\r\n3 - عليّ بن جعفر في كتابه ، عن أخيه موسى بن جعفر عليهما السلام قال : سألته عن الحرّ تحته المملوكة ، هل عليه الرجم إذا زنى ؟ قال : نعم . « 2 »\r\nفقه الحديث : على بن جعفر از برادرش موسى بن جعفر عليهما السلام سؤال مىكند : مولاى حرّى مملوكه‌اى در اختيار دارد ، اگر اين مولا زنا كرد ، محصن است و حدّ رجم بر او جارى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 353 ، باب 2 از ابواب حدّ الزنا ، ح 5 .\r\n( 2 ) . همان ، ص 354 .\r\n","page_name":" 171 ","page_number":171},
  {"content":"\r\n\r\nمىشود ؟ امام عليه السلام فرمود : آرى .\r\n4 - وعنه ، عن محمّد بن عيسى بن عبيد ، عن يونس ، عن حريز قال : سألت أبا عبداللَّه عليه السلام عن المحصن قال : فقال : الذي يزني وعنده ما يغنيه . « 1 »\r\nفقه الحديث : صحيحه‌ى حريز از روايات مطلقه‌ى اين باب است . از امام عليه السلام پرسيد :\r\nمحصن كيست ؟ امام عليه السلام با يك ضابطه‌ى كلّى فرمود : هر شخصى كه زنا كند و منحرف شود ، در حالىكه در اختيارش چيزى باشد كه موجب بىنيازى او از زنا است .\r\nاگر روايات باب متعه را نداشتيم ، اين قاعده كلّى را در آن نيز جارى مىكرديم ، فقط مواردى كه وطى قَبلى از زنا يا وطى به شبهه باشد ، استثنا مىشد . بنابراين ، نسبت به متعه ، بر تقييد اين ضابطه‌ى كلّى دليل داريم ، امّا نسبت به كنيز ، مقيّدى در كار نيست .\r\n5 - محمّد بن يعقوب ، عن أبي عليّ الأشعري ، عن محمّد بن عبد الجبّار ، عن صفوان ، عن ابن سنان يعني عبداللَّه ، عن إسماعيل بن جابر ، عن أبي جعفر عليه السلام قال : قلت : ما المحصن رحمك اللَّه من كان له فرج يغدو عليه ويروح فهو محصن . « 2 »\r\nفقه الحديث : اين صحيحه نيز نظير روايت قبلى است . از امام عليه السلام ضابطه‌ى شناخت محصن را مىپرسد . امام عليه السلام فرمود : كسى كه شب و روز فرجى در اختيارش باشد ، محصن است .\r\nاين ضابطه نيز بر كنيز صادق است ؛ زيرا ، او را به ملك دائمى مالك است . اگردر باب متعه دليلِ مقيّد نداشتيم ، به اطلاق يا عموم اين روايت مىتوانستيم تمسّك كنيم .\r\nدر مقابل مشهور ، دو روايت وجود دارد كه دليل مخالفان است .\r\n1 - بإسناده عن محمّد بن أحمد بن يحيى ، عن أحمد بن محمّد ، عن الحسن بن محبوب ، عن العلاء ، عن محمّد بن مسلم ، عن أبي جعفر عليه السلام في الذي\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 352 ، باب 2 از ابواب حدّ الزنا ، ح 4 .\r\n( 2 ) . همان ، ح 1 .\r\n","page_name":" 172 ","page_number":172},
  {"content":"\r\n\r\nيأتي وليدة امرأته به غير إذنها ، عليه مثل ما على الزاني ، يجلّد مائة جلدة . قال :\r\nولا يرجم إن زنى بيهودية أو نصرانية أو أمة . فإن فجر بامرأة حرّة وله امرأة حرّة ، فإنّ عليه الرجم .\r\nوقال : وكما لا تحصنه الأمة واليهودية والنصرانية إن زنى بحرّة كذلك لا يكون عليه حدّ المحصن إن زنى بيهودية أو نصرانية أو أمة وتحته حرّة . « 1 »\r\nفقه الحديث : در اين صحيحه ، محمّد بن مسلم درباره‌ى مردى كه با وليده‌ى زن خودش - وليده به‌معناى كنيز و مملوك است - بدون اذن همسرش وطى كرد ، سؤال مىكند كه حكمش چيست ؟ امام عليه السلام فرمود : مملوكه‌ى همسر بودن ، سبب حلّيت نيست ؛ همانند ديگر زناكاران صد تازيانه مىخورد . - تا اين‌جا بحثى از احصان نيست - آن‌گاه امام عليه السلام فرمود :\r\nاگر با زنى يهودى يا نصرانى يا با كنيزى زنا كرد ، رجم نمىشود . امّا اگر با زن حرّ غيريهودى و نصرانى زنا كند در حالىكه يك زن دائمى حرّ در اختيار او باشد ، بايد رجم شود .\r\nكلام امام عليه السلام كه مىفرمايد : « وله امرأة حرّة » اشاره دارد به اين‌كه داشتن كنيز موجب احصان نيست . در عبارت بعد هم تصريح مىكند همان‌گونه كه كنيز ، زن يهودى و نصرانى موجب احصان نيست ، اگر با داشتن زن حرّى با زنى يهودى يا نصرانى زنا كند ، حدّ زناى محصنه بر او جارى نمىشود .\r\nسند روايت و دلالت آن تمام است .\r\n2 - بإسناده عن الحسين بن سعيد ، عن النضر ، عن محمّد بن مسلم ، قال :\r\nسألت أبا جعفر عليه السلام عن الرجل يزني و لم يدخل بأهله ، أيحصن ؟ قال : لا ، ولا بالأمة . « 2 »\r\nفقه الحديث : در اين روايت صحيحه ، محمّد بن مسلم از امام باقر عليه السلام درباره‌ى مردى مىپرسد كه به اهلش دخول نكرده و زنا مىكند ، آيا موجب احصان مىشود ؟ امام عليه السلام فرمود : نه . آن‌گاه بدون اين‌كه محمّد بن مسلم سؤال كند ، آن حضرت اضافه كردند :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 354 ، باب 12 از ابواب حدّ الزنا ، ح 9 .\r\n( 2 ) . همان .\r\n","page_name":" 173 ","page_number":173},
  {"content":"\r\n\r\n« ولا بالأمة » ظاهر اين است كه وجود كنيز قبل از زنا ، موجب تحقّق احصان نيست .\r\nاين روايت با اختصارى كه دارد ، مهم‌تر از روايت قبل است ؛ زيرا ، امام عليه السلام بدون سؤال مطلب را فرموده‌اند . لذا ، معلوم مىشود كه آن حضرت عنايت كامل به اين مسأله داشته است .\r\nبنابراين ، دو دسته روايت داريم ؛ يك دسته با صراحت يا اطلاق ، دلالت داشت كه وجود كنيز موجب احصان است ؛ و دسته‌ى ديگر ، وجود او را موجب احصان نمىداند .\r\nراه‌حلّ تعارض چيست ؟ وجوهى گفته شده است :\r\nوجه اوّل : صاحب جواهر رحمه الله فرموده است : اين دو روايت تقيّه‌اى و در موافقت با ابو حنيفه « 1 » صادر شده است ، ليكن رواياتى كه مستند قول مشهور است ، در مقام بيان حكم واقعى مىباشد . « 2 » وجه دوم : اين وجه را مرحوم صاحب جواهر از شيخ طوسى رحمه الله « 3 » نقل مىكند ، مىگويد :\r\nمراد از رواياتى كه در آن از كنيز سخن رفته ، ملك يمين نبوده و بلكه متعه است . شاهد اين مطلب ، ذكر يهوديه و نصرانيه در روايت است ؛ زيرا ، نكاح دائم با زنان يهودى و نصرانى به‌نظر مشهور ، جايز نيست . هرچند اين جمع خلاف ظاهر است ، ولى چاره‌اى نيست . « 4 » وجه سوم : رواياتى كه دلالت دارد وجود كنيز موجب احصان است ، با روايات دالّ بر عدم احصان تعارض و تساقط كرده ، كنار گذاشته مىشوند . بنابراين ، بايد به عموماتى رجوع كرد كه مىگويد : « لأنّ عنده ما يغنيه عن الزنا » و « كلّ ما له فرج يغدو عليه ويروح فهو محصن » .\r\nاين عمومات و اطلاقات طرف معارضه واقع نمىشود ؛ زيرا ، آن دو دسته روايت قابليّت دارند كه اين عمومات و اطلاقات را تخصيص يا تقييد بزنند . اين وجه را بعضى از متأخّرين گفته‌اند .\r\nوجه چهارم : به‌نظر ما به اين وجوه جمع احتياج نيست ؛ بلكه بايد مبناى حلّ تعارضِ\r\n\r\n\r\n","description":"","footnote":"\r\n( 1 ) . الخلاف ، ج 5 ، مسأله 5 ؛ المبسوط للسرخسي ، ج 9 ، ص 41 ؛ المغني لابن قدامة ، ج 10 ، ص 128 .\r\n( 2 ) . جواهر الكلام ، ج 41 ، ص 271 .\r\n( 3 ) . التهذيب ، ج 10 ، ص 13 ؛ الاستبصار ، ج 4 ، ص 205 .\r\n( 4 ) . جواهر الكلام ، ج 41 ، ص 271 .\r\n","page_name":" 174 ","page_number":174},
  {"content":"\r\n\r\nاخبارِ متعارض را از روايات علاجيّه ملاحظه كرد . رواياتى مانند مقبوله‌ى عمر بن حنظله ، يا مشهوره‌ى ابى خديجه و امثال آن‌كه در مقام علاج تعارض رسيده است . به اعتقاد ما اولين چيزى را كه به عنوان مرجّح و نه حجّت مستقل بيان مىكند ، شهرت فتوائيه است ؛ يعنى اگر يكى از دو خبر متعارض موافق با شهرت فتوائيه بود ، ترجيح بر روايتى دارد كه مخالف با آن است .\r\nپس ، با اختيار اين مبنا ، نوبت به حمل بر تقيّه يا متعه نمىرسد ؛ زيرا ، حمل و جمع دلالى در جايى است كه به‌نظر عرف ، بين روايات معارضه نباشد ؛ مانند : عام و خاصّ . امّا اگر يك دسته از روايات رسماً نفى ، و دسته‌ى ديگر رسماً اثبات كند ، جاى جمع دلالى نيست ؛ بين آن‌ها معارضه‌ى ابتدايى نيست ، بلكه كمال معارضه است ؛ و بنابراين ، بايد اخبار علاجيه پياده شود .\r\nكسانى كه آن وجوه را گفته‌اند ، تعارض را قبول دارند ، ليكن يك دسته به تقيّه و گروهى به تساقط حمل كرده‌اند . ما هم اين مسائل را قبول داريم ، ليكن در درجات و مراتب بعدى نوبت به آن‌ها مىرسد ؛ و اولين راه‌حل ، مسأله‌ى شهرت در فتوا است ؛ و رواياتى كه داشتن كنيز را موجب احصان مىداند ، موافق با فتواى مشهور است ؛ از اين‌رو ، آن‌ها را مقدّم مىداريم .\r\nنكته‌ى ديگرى نيز وجود دارد كه سبب ضعف آن دسته روايت و تقويت روايات موافق با فتواى مشهور مىشود . در صحيحه‌ى محمّد بن مسلم ( حديث نهم باب دوم حدّ الزنا ، ج 18 ، ص 354 ) مىخوانيم يكى از شرايط احصان اين است كه زنا با زن حرّ غيريهودى و نصرانى باشد ، و تصريح مىكند اگر شخصى با داشتن زوجه‌ى حرّ يا كنيز يا يهودى يا نصرانى زنا كند ، محصن نيست ؛ هيچ‌يك از فقها به اين مطلب فتوا نداده‌اند . علاوه بر آن‌كه رواياتى بر خلاف آن نيز هست كه به يكى از آن‌ها اشاره مىكنيم .\r\nبإسناده عن أحمد بن محمّد بن عيسى ، عن محمّد بن عيسى ، عن عبداللَّه بن المغيرة ، عن إسماعيل بن أبي زياد ، عن جعفر بن محمّد ، عن آبائه عليهم السلام إنّ محمّد بن أبي بكر كتب إلى عليّ عليه السلام في الرجل زنى بالمرأة اليهودية\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nوالنصرانية .\r\nفكتب عليه السلام إليه : إن كان محصناً فارجمه ، وإن كان بكراً فاجلده مأة جلدة ثمّ انِفِه . وأمّا اليهودية فابعث بها إلى أهل ملّتها فليقضوا فيها ما أحبّوا . « 1 »\r\nفقه الحديث : محمّد بن أبى بكر به اميرمؤمنان عليه السلام نامه نوشت و از مردى كه با زن يهودى و نصرانى زنا كرده بود ، پرسيد . امام عليه السلام به او نوشت : اگر در خانه زن دارد و با او وطى كرده - يعنى : محصن است - او را رجم كن ؛ و اگر اين مرد بكر است و زن در اختيارش نيست ، او را صد تازيانه زده و سپس او را تبعيد كن ؛ آن زن يهودى را نيز نزد هم‌كيشانش بفرست ، هر حكمى خواستند درباره‌اش اجرا كنند .\r\nبا وجود اين نقطه‌ى ضعف در اين دسته از روايات ، با اطمينان بيشترى به رواياتى كه مشهور به آن فتوا داده‌اند ، اخذ كرده و مىگوييم : وجود كنيز سبب تحقّق احصان است ؛ همان‌گونه كه با زن متعه‌اى به‌واسطه‌ى روايت اسحاق بن عمّار ، زنا محصنه نمىشود .\r\nتكميل بحث : اگر مولايى كنيزش را به كسى تحليل كند ، آن شخص نيز با او وطى كرده و پس از آن ، مرتكب زنا شود ، آيا با وجود كنيز محلّله ، احصان محقّق مىشود ؟\r\nآن‌چه در روايت داشتيم كه « إنّما هو على الشيء الدائم عنده » ، مانع تحقّق احصان مىشود ؛ يعنى در حقيقت همان‌گونه كه دو نوع نكاح داريم : نكاح دائم و نكاح موقّت ، در باب كنيز نيز اين‌چنين است كه يك بار به‌طور دائمى حلال است و يك بار ديگر هم به‌طور موقّت . پس ، در جايى كه حلّيت و نكاح دائمى باشد ، احصان هست ؛ و گرنه نيست . در نتيجه ، دو فرض خارج شد ، يكى تحليل و ديگرى متعه .\r\nدرباره‌ى متعه روايت ديگرى نيز وجود دارد :\r\nمحمّد بن يعقوب ، عن عليّ بن إبراهيم ، عن أبيه ، عن عبدالرّحمن بن حمّاد ، عن عمر بن يزيد ، قال : قلت لأبي عبداللَّه عليه السلام أخبرني عن الغايب عن أهله يزني ، هل يرجم إذا كان له زوجة وهو غائب عنها ؟ قال : لا يرجم الغائب عن أهله ولا المملّك الذي لم يبن بأهله ولا صاحب\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 361 ، باب 8 از ابواب حدّ الزنا ، ح 5 .\r\n","page_name":" 176 ","page_number":176},
  {"content":"\r\n\r\nالمتعة . قلت : ففي أيّ حدّ سفره لا يكون محصناً ؟ قال : إذا قصّر وأفطر فليس بمحصن . « 1 »\r\nفقه الحديث : بحث سند روايت در شرط پنجم خواهد آمد . امّا ترجمه‌ى آن : عمر بن يزيد از امام صادق عليه السلام پرسيد : اگر مردى كه همسرش با او نيست ، در سفر زنا كند ، آيا رجم مىشود ؟ - بحث ملاك غيبت در آينده مىآيد - امام عليه السلام فرمود : مردى كه از اهل خود غايب است ، رجم نمىشود - اين يك قاعده‌ى كلّى است - و مولايى كه به او كنيزى تمليك شده باشد ، خواه به عوض يا مجانى ، و با او وطى نكرده باشد و كسى كه زن متعه‌اى داشته باشد ، بر آنان رجمى نيست .\r\nدر روايت مىخوانيم « ولا المملّك الذي لم يبن بأهله » مراد از مملّك كسى است كه از راهى به او كنيزى تمليك شده باشد ؛ خواه اين تمليك در برابر عوضى باشد يا مجّانى . و از طرفى اهل الزوج زوجه‌ى اوست و اهل مولا ، امه و كنيز او . اقتضاى تناسب اين است كه مراد از « اهله » يعنى اهل مولا كه همان امه‌ى مملّكه باشد . ومقصود از « لم يبنِ بأهله » يعنى بر اهلش بنا نگذاشته باشد ؛ و كنايه از مجامعت است .\r\nذيل روايت ، ملاك سفرى را كه اگر مرد از همسرش غايب باشد زناى او محصنه نخواهد بود ، سفر شرعى گفته است كه نماز انسان شكسته و روزه‌اش افطار مىشود ؛ ليكن اين جهت مورد فتوا واقع نشده است . از اين‌رو ، نقطه‌ى ضعفى براى روايت است ؛ ليكن به صراحت ، نسبت به متعه حكم را بيان كرده است كه اگر وطى قَبلى با زن متعه‌اى باشد ، رجمى در كار نيست .\r\nوعن عليّ بن إبراهيم ، عن أبيه ، عن ابن أبي عمير ، عن هشام وحفص البختري ، عمّن ذكره ، عن أبي عبداللَّه عليه السلام في رجل يتزوّج المتعة أتحصنه ؟\r\nقال : لا إنّما ذلك على الشيء الدائم عنده . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 356 ، ابواب حدّ الزنا ، ح 1 .\r\n( 2 ) . همان ، ص 352 ، باب 2 از ابواب حدّ الزنا ، ح 3 .\r\n","page_name":" 177 ","page_number":177},
  {"content":"\r\n\r\nفقه الحديث : اين روايت مرسله است ؛ زيرا ، نمىدانيم هشام و حفص از چه كسى از امام صادق عليه السلام روايت را نقل مىكند . سؤال درباره‌ى مردى است كه زن متعه‌اى دارد ، آيا سبب احصان براى شوهر مىشود يا نه ؟ امام عليه السلام فرمود : نه : احصان بر چيزى است كه در اختيارش به‌طور دائم باشد .\r\nاز مطالب گذشته روشن شد آن‌چه را امام بزرگوار قدس سره به‌عنوان شرط چهارم فرمودند ، تمام است و نقطه‌ى ابهامى ندارد . و شايد تعبير ايشان به « ملك يمين » براى بيرون كردن كنيز محلّله باشد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n[ إعتبار تمكّن الفاعل من الوطء في أيّ زمان 
  ]\r\n[ الخامس : أن يكون متمكّناً من وطء الفرج يغدو عليه ويروح إذا شاء ، فلو كان بعيداً وغائباً لا يتمكّن من وطئها فهو غير محصن ، و كذا لو كان حاضراً لكن غير قادر لمانع من حبسه أو حبس زوجته أو كونها مريضة لا يمكن له وطؤها أو منعه ظالم عن الاجتماع بها ليس محصناً . 
  ]\r\n\r\nشرط پنجم : اعتبار تمكّن فاعل از وطى به اهل در هر زمان\r\nمرحوم امام در شرط پنجم احصان مىفرمايد : صرف داشتن زن كفايت نمىكند ، بلكه شوهر بايد در صبح و شام و هر وقتى كه بخواهد متمكّن از وطى باشد . بنابراين ، اگر شوهر مسافرت رفته باشد و از زوجه‌ى خود دور شود ، و در آن‌جا زنا كند ، زناى او محصنه نيست .\r\nهم‌چنين است اگر شوهر در شهر باشد ليكن قدرت بر وطى همسرش را نداشته باشد ، خواه به‌جهت اين‌كه مرد يا زن زندانى هستند ، يا زن مريض است و با وجود آن كسالت ، وطى ممكن نيست ، و يا ظالمى مرد را از هم‌بسترى با زوجه‌اش منع ، و تهديد كرده باشد اگر مجامعتى واقع شود ، فلان ضرر را به تو مىزنم ؛ در تمام اين موارد ، زنا محصنه نيست .\r\nدليل بر اين شرط چيست ؟ به قسمتى از روايات آن اشاره شد ، امّا دقّت دوباره در آن‌ها لازم است ؛ زيرا ، عناوين مختلفى دارد .\r\nعنوان اوّل : « يغدو عليه ويروح »\r\nمحمّد بن يعقوب ، عن أبي عليّ الأشعري ، عن محمّد بن عبد الجبّار ، عن صفوان ، عن ابن سنان يعنى عبداللَّه ، عن إسماعيل بن جابر ، عن أبي جعفر عليه السلام ، قال : قلت : ما المحصن رحمك اللَّه ؟ قال : من كان له فرج يغدو عليه ويروح فهو محصن . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 351 ، باب 2 از ابواب حدّ الزنا ، ح 1 .\r\n","page_name":" 179 ","page_number":179},
  {"content":"\r\n\r\nفقه الحديث : در اين روايت صحيحه از امام باقر عليه السلام سؤال مىشود محصن كيست و حدّ رجم براى مرد در چه صورتى جارى مىشود ؟ امام عليه السلام در پاسخ فرمود : كسى كه مالك فرجى باشد ؛ - تعبير امام عليه السلام « له فرج » است كه دلالت بر ملكيّت مىكند - . « غُدوّ » به‌معناى اوّل نهار است كه ما آن را صبح مىناميم ؛ و « يروح » همان « عشىّ » يعنى ، شب است . پس ، جمله « يغدو عليه ويروح » ، يعنى صبح و شب با اوست .\r\nدقّت در سه نكته لازم است :\r\nاوّل : مراد از « يغدو ويروح » ( صبح و شب ) چيست ؟ آيا براى اين دو زمان ، خصوصيّتى هست ؟ يا اين تعبير ، كنايه از تمام وقت است ؟ اگر گفتيد : فلان كتاب صبح و شب در اختيارم هست ، آيا بدين معناست كه عصر يا قبل از ظهر در اختيارم نيست ؟ اين يك تعبير عرفى بوده ، و كنايه از تمام وقت است ؛ لذا ، فقها اين دو كلمه را كنار گذاشته و به‌جاى آن ، عبارت « متى شاء من الزمان » را به‌كار مىبرند .\r\nدوم : آيا در معناى « يغدو ويروح » فعليّت نهفته است ؛ يعنى بايد صبح و شب با او سر و كار داشته باشد ؛ لذا ، اگر روز يا شبى بر او گذشت و تمايل نداشت ، بگوييم اين معنا صادق نيست ؛ و يا معناى جمله « يتمكّن منه غدوّاً وعشيّاً » است ؟ از نظر عرف ، معناى اخير مراد است ؛ يعنى ، متمكّن از وطى باشد . علاوه آن‌كه از خارج مىدانيم كمتر كسى است كه هم صبح و هم شب ، با اين عمل سر و كار داشته باشد . اگر از شرايط احصان ، فعليّت در صبح و شام باشد ، شايد زناى محصنه نداشته باشيم .\r\nپس ، از روايت استفاده مىشود : يشترط في تحقّق الإحصان التمكّن من الفرج المملوك له ليلًا ونهاراً .\r\nسوم : مقصود از تمكّن چيست ؟ آيا كسى كه صبح به بازار رفته و مشغول كسب و كار مىشود ، مىتواند ادّعا كند مغازه‌ام باز است ، پس من متمكّن نيستم ؛ يا محصلّى كه در درس شركت مىكند ، بگويد : در ساعت درسىام متمكّن نيستم ؛ پس عنوان محصن بر ما صادق نيست و يا اين‌كه مسأله‌ى تمكّن ، يك مسأله‌ى عرفى است همين مقدار كه با اتمام درس و يا كار ، با پيمودن مسافت مختصرى بتواند به آن برسد ، تمكّن صادق است ؟ به‌نظر ، مسأله عرفى است ؛ و گرنه كسى را سراغ نداريم كه به دقّت عقلى در هر لحظه متمكّن باشد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nعنوان دوم : « عنده ما يغنيه من الزنا »\r\n1 - بالإسناد عن صفوان ، عن إسحاق بن عمّار ، قال : سألت أبا إبراهيم عليه السلام عن الرجل إذا هو زنى وعنده السريّة والأمة يطأها ، تحصنه الأمة وتكون عنده ؟ فقال : نعم ، إنّما ذلك لأنّ عنده ما يغنيه عن الزنا . قلت : فإن كانت عنده أمة زعم أنّه لا يطأها فقال : لا يصدّق . قلت : فإن كانت عنده امرأة متعة أتحصنه ؟ فقال : لا ، إنّما هو على الشيء الدائم عنده . « 1 » 2 - وعنه ، عن أبي أيّوب الخزّاز ، عن أبي بصير ، قال : قال : لا يكون محصناً حتّى ( إلّا أن ) يكون عنده امرأة يغلق عليها بابه . « 2 »\r\nفقه الحديث : در اين روايت‌ها ، امام عليه السلام فرموده است : عنوان احصان صدق نمىكند ، مگر اين‌كه زنى داشته باشد و شرعاً مجاز به بستن درب خانه و خلوت كردن با او باشد .\r\nدر روايت اوّل ، عنوان « عنده ما يغنيه من الزنا » ، و در روايت دوم ، « عنده امرأة يغلق عليها بابه » ذكر شده است ، آيا اين تعبير ، بر مطلب اضافى دلالت دارد و يا اين‌كه يك معناى عرفى دارد ؛ يعنى ، متمكّن از او باشد ، نه اين‌كه در راه و بازار همراه همسرش باشد ؟\r\nاين‌كه شخص بگويد من در راه هستم ، و همسرم در منزل است ؛ پس ، نزد من نيست ، بر خلاف فهم عرفى است . بنابراين ، تعبير « عنده » همان معناى « المتمكّن من الوطي متى شاء من الزمان » را مىرساند .\r\nعنوان سوم : معيّت\r\nمحمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن أبي أيّوب الخزّاز ، عن محمّد بن مسلم ، قال : سمعت أبا عبداللَّه عليه السلام يقول :\r\nالمغيب والمغيبة ليس عليهما رجم إلّاأن يكون الرجل مع المرأة ، والمرأة مع الرجل . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 352 ، باب 2 از ابواب حدّ الزنا ، ح 2 .\r\n( 2 ) . همان ، ص 353 ، ح 6 .\r\n( 3 ) . همان ، ص 355 ، باب 3 از ابواب حدّ الزنا ، ح 1 .\r\n","page_name":" 181 ","page_number":181},
  {"content":"\r\n\r\nفقه الحديث : اين حديث مردّد بين صحيحه و حسنه است ؛ زيرا ، در سند ابراهيم بن هاشم قرار دارد . امام صادق عليه السلام فرمود : اگر زن و مردِ غايب ، زنا كنند ، رجم نمىشوند ؛ مگر اين‌كه زن همراه زوجش ، و شوهر با زنش باشد .\r\nدر اين روايت ، « معيّت » ملاك قرار گرفته است ؛ امّا معناى عرفىاش مراد است . لازم نيست انسان ، داخل شهر و يا نزديكىهاى آن به هركجا كه مىرود ، زوجه‌اش نيز همراهش باشد ؛ بلكه معناى آن اين است كه زنش در اختيارش باشد و تمكّن از مجامعت با او داشته باشد . بنابراين ، با روايت‌هاى گذشته و عناوين سابق ، تنافى ندارد .\r\nنكته‌اى كه از اين روايت مىفهميم ، آن است كه اگر زن همراه مرد باشد ، مستثناى از مغيب و مغيبه‌اى است كه رجم ندارد . وقتى به عرف مراجعه مىكنيم ، عرف مىفهمد غيبت موضوعيّت ندارد ، بلكه ملاك معيّت است ، وجوداً و عدماً ؛ يعنى اگر زن همراه مرد باشد ، احصان محقّق مىشود ؛ و اگر در اختيارش نباشد ، احصان منتفى است .\r\nعنوان چهارم : اقامت در يك محل\r\nدو روايت اين عنوان را دارد ، و هر دو مفصّل است ؛ ليكن ما به قسمتى كه مورد نياز است ، اشاره مىكنيم :\r\n1 - محمّد بن يعقوب ، عن عليّ بن إبراهيم ، عن أبيه ، عن ابن محبوب ، عن عليّ بن أبي حمزة ، عن أبي بصير ، عن عمران بن ميثم ، أو صالح بن ميثم ، عن أبيه ، قال : أتت امرأة مجحّ أمير المؤمنين عليه السلام ، فقالت : يا أمير المؤمنين إنّي زنيت فطهّرني طهّرك اللَّه . . . .\r\nفقال لها : وذات بعل أنت إذ فعلت ما فعلت ، أم غير ذلك ؟ قالت : بل ذات بعل ، فقال لها : أفحاضراً كان بعلك إذ فعلت ما فعلت ، أم غائباً كان عنك ؟ قالت : بل حاضراً . . . . « 1 » فقه الحديث : در اين روايتِ مفصَّل ، زنى خدمت اميرمؤمنان عليه السلام رسيده ، از آن حضرت\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 377 ، باب 16 از ابواب حدّ الزنا ، ح 1 .\r\n","page_name":" 182 ","page_number":182},
  {"content":"\r\n\r\nمىخواهد كه او را از گناه زنا پاك بگرداند . امام عليه السلام از او سؤالاتى پرسيدند كه يكى از آن‌ها اين بود : در حالىكه زنا دادى ، شوهردار بودى ؟ گفت : آرى . امام عليه السلام فرمود : آن هنگامى كه اين عمل ناشايست را انجام دادى ، آيا شوهر تو حاضر بود يا به مسافرت رفته ، و در حقيقت به شوهر دسترسى نداشتى ؟ گفت : متأسّفانه شوهر من حاضر بود . . . .\r\nدر يكى از مسائل بعدى خواهيم گفت : بين مرد و زن در شرايط احصان فرقى نيست ؛ اگر شوهرى غايب شود به‌گونه‌اى كه زن تمكّن از او نداشته باشد و او نيز متمكّن از زوجه‌اش نباشد ، هركدام كه زنا كنند ، زناى محصنه نخواهد بود .\r\n2 - وعن عليّ بن إبراهيم ، عن أحمد بن محمّد بن خالد ، رفعه إلى أمير المؤمنين عليه السلام قال : أتاه رجل بالكوفة ، فقال : يا أمير المؤمنين إنّي زنيت فطهّرني . . . قال : ألك زوجة ؟ قال : بلى ، قال : فمقيمة معك في البلد ؟ قال :\r\nنعم . . . . « 1 »\r\nفقه الحديث : اين روايت همانند حديث قبل است ؛ با اين تفاوت كه زانى مرد بوده است . امام عليه السلام به او فرمود : آيا زن دارى ؟ گفت : آرى . فرمود : آيا همسرت در همين شهر با تو اقامت دارد ؛ و به او دسترسى داشتى ؟ گفت : آرى . . . .\r\nاگر بر ظاهر اين دو روايت جمود شود ، براى غيبت و حضور موضوعيّت قائل شده‌اند ؛ - « أفحاضراً أم غائباً » ، « فمقيمة معك في البلد » - حضور و غيبت نقش دارد . ليكن با توجّه به صحيح محمّد بن مسلم كه در مورد مغيب و مغيبه رسيده بود و در استثنا مىگفت : « إلّا أن يكون الرجل مع المرأة والمرأة مع الرجل » ، « 2 » ما استفاده كرديم نفس حضور و غياب هيچ موضوعيّتى ندارد ، و معيّت ملاك است . « عنده ما يغنيه عن الزنا » و « التمكّن من الفرج غدوّاً ورواحاً » تعبيرهاى مختلفى هستند ، امّا همه ، بيانگر يك معناى واحد هستند .\r\nدر نتيجه ، ما به قرينه‌ى اين دسته از روايات ، استفاده مىكنيم كه حضور و غياب نقشى ندارند ، بلكه نوعاً حضور ، وسيله‌ى تمكّن ، و غيبت ، عدم تمكّن و دسترسى است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، باب 16 از ابواب حدّ زنا ، ح 2 .\r\n( 2 ) . همان ، ص 355 ، باب 3 از ابواب حدّ الزنا ، ح 1 .\r\n","page_name":" 183 ","page_number":183},
  {"content":"\r\n\r\nدو روايت ديگر نيز به بيان مصداق غالبى پرداخته‌اند :\r\n1 - وعن محمّد بن يحيى ، عن أحمد بن محمّد بن عيسى ، عن ابن محبوب ، عن ربيع الأصمّ ، عن الحارث ، قال : سألت أبا عبداللَّه عليه السلام عن رجل له امرأة بالعراق فأصاب فجوراً وهو في الحجاز .\r\nفقال : يضرب حدّ الزاني مأة جلدة ، ولا يرجم . قلت : فإن كان معها في بلدة واحدة وهو محبوس في سجن لا يقدر أن يخرج إليها ولا تدخل هي عليه ، أرأيت إن زنى في السجن ؟ قال : هو بمنزلة الغائب عنه أهله يجلد مأة جلدة . « 1 »\r\nفقه الحديث : حارث از امام صادق عليه السلام در مورد حكم مردى كه همسرش در عراق بوده و او در حجاز مرتكب زنا شد ، سؤال كرد . امام عليه السلام فرمود : به او صد تازيانه به‌عنوان حدّ زانى زده مىشود ؛ ولى سنگسار نمىشود ؛ زيرا ، احصان تحقّق ندارد .\r\nگفت : اگر مردى ، همسرش در همان شهرى باشد كه در آن‌جا محبوس است ، نه مرد قدرت دارد با زنش تماس بگيرد و نه زن قدرت دارد وارد زندان شده با مرد ارتباط پيدا كند ، حال اگر اين مرد در زندان زنا كند ، حكمش چيست ؟\r\nامام عليه السلام فرمود : در اين صورت ، به منزله‌ى كسى است كه اهلش از او غايب باشد ؛ بنابراين ، صد تازيانه مىخورد .\r\nدلالت اين روايت ، از دو روايت قبلى بهتر است ؛ زيرا ، محبوس در همان شهر را ذكر كرده است ؛ پس ، معلوم مىشود غيبت و حضور نقشى ندارد ؛ تمام مِلاك ، تمكّن از استمتاع و عدم آن است .\r\n2 - عنه ، عن أبيه ، عن ابن محبوب ، عن أبي أيّوب ، عن أبي عبيدة ، عن أبي جعفر عليه السلام قال : قضى أميرالمؤمنين في الرجل الذي له امرأة بالبصرة ففجر بالكوفة ، أيدرأ عنه الرجم ويضرب حدّ الزاني .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 356 ، باب 3 از ابواب حدّ الزنا ، ح 4 .\r\n","page_name":" 184 ","page_number":184},
  {"content":"\r\n\r\nقال : وقضى في رجل محبوس في السجن وله امرأة حرّة في بيته في المصر وهو لا يصل إليها فزنى في السجن . قال : عليه الحدّ [ يجلد الجلد 
  ] ويدرء عنه الرجم . « 1 »\r\nفقه الحديث : در اين روايت معتبر ، راوى از امام باقر عليه السلام نقل مىكند : اميرمؤمنان عليه السلام در مورد مردى كه همسرش در بصره بود و او در كوفه زنا كرد ، رجم را كنار گذاشته ، و به او صد تازيانه زد . هم‌چنين نسبت به مردى كه زندانى بود و در همان شهر ، زن حرّى در خانه داشت ليكن مرد از دسترسى به او محروم بود و در زندان زنا كرد ، حكم به تازيانه و سقوط رجم كرد .\r\nاز مباحث گذشته استفاده شد با آن‌كه روايات تعابير و عناوين مختلفى داشت ، ليكن به حسب ظاهر ، از نظر متفاهم عرفى اشكالى در اين معنا نيست كه ملاك ، همان تمكّن از فرج و دسترسى به زن در هر زمان كه بخواهد ، است ؛ مقصود از تمكّن نيز تمكّن عرفى است ، نه تمكّن در هر لحظه و تمكّن عقلى .\r\nدر اين‌جا فقط دو روايت است كه تكيه بر حضور و غيبت كرده و ملاكِ غيبت را سفر شرعى قرار داده است ؛ لذا ، اگر كسى در ابتداى چهار فرسخى زنا كند ، زناى او محصنه نيست و اگر مسافت ، كمتر از آن بود ، متّصف به احصان است ؛ بايد اين مشكل را حل كرد .\r\n1 - عن محمّد بن يحيى ، عن محمّد بن الحسين ، رفعه ، قال : الحدّ في السفر الذي إن زنى لم يرجم إن كان محصناً ؟ قال : إذا قصّر فأفطر . « 2 »\r\nفقه الحديث : اين روايت مرفوعه و مضمره است ؛ يعنى نمىگويد كدام امام اين مطلب را فرموده است . لذا ، دو اشكال مهمّ در آن است : يكى مرفوعه بودن و ديگر ، مضمره بودن .\r\nاصلًا معلوم نيست امام اين حكم را فرموده يا غير امام ، پس ، اين روايت حجّيتى ندارد .\r\nمضمون روايت درباره‌ى حدّ سفرى است كه مرد با وجود بقيّه‌ى شرايطِ احصان ، زنا مىكند . سؤال شده حدّ سفرى كه مانع تحقّق رجم است ، چيست ؟ در جواب گفته شده : « إذا\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 355 ، باب 3 از ابواب حدّ الزنا ، ح 2 .\r\n( 2 ) . همان ، ص 356 ، باب 4 از ابواب حدّ الزنا ، ح 2 .\r\n","page_name":" 185 ","page_number":185},
  {"content":"\r\n\r\nقصّر فأفطر » - ظاهراً « وأفطر » صحيح باشد - يعنى جايى كه نماز را شكسته خوانده ، و روزه را افطار مىكنند - همان سفر شرعى - . در دلالت اين روايت اشكالى نيست .\r\n2 - محمّد بن يعقوب ، عن عليّ بن إبراهيم ، عن أبيه ، عن عبدالرّحمن بن حمّاد ، عن عمر بن يزيد ، قال : قلت لأبي عبداللَّه عليه السلام أخبرني عن الغائب عن أهله يزني هل يرجم إذا كان له زوجة وهو غائب عنها ؟ قال : لا يرجم الغائب عن أهله ولا المملّك الذي لم يبن بأهله ولا صاحب المتعة . قلت : ففي أيّ حدّ سفره لا يكون محصناً ؟ قال : إذا قصّر وأفطر فليس بمحصن . « 1 » بررسى سند روايت : در وثاقت على بن ابراهيم بحثى نيست ؛ امّا نسبت به پدرش برخى قائل به توثيق او هستند و گروهى او را ممدوح مىدانند .\r\nشهيد ثانى رحمه الله در كتاب مسالك درباره‌ى عبدالرّحمان بن حمّاد ، فرموده است : او توثيق ندارد ؛ بلكه مجهول الحال است ؛ بنابراين ، روايات او معتبر نيست . « 2 » كلام شهيد ثانى رحمه الله قابل تأمّل است ؛ زيرا ، دو نوع توثيق داريم : يك نوع توثيقات خاصّ است ، كه نام راوى در كتاب‌هاى رجالى آمده ، و متخصّصان و اهل خبره به وثاقت او شهادت مىدهند ؛ مانند : زراره ، محمّد بن مسلم و . . . ما آنان را موثّقين بالخصوص نام مىدهيم . نوع ديگر راويانى هستند كه بالخصوص توثيق نشده‌اند ، ولى مشمول يك توثيق عامّ هستند ؛ يعنى تحت يك عنوان و ضابطه‌ى كلّى توثيق شده‌اند كه بر تك‌تك اين افراد قابل انطباق است .\r\nيكى از موارد توثيقات عامّ ، توثيق روات كامل الزيارات است . ابن قولويه استاد شيخ مفيد رحمه الله كتابى در زيارات به‌نام كامل الزيارات دارد . در مقدّمه‌ى آن به‌صورت ضابطه‌ى كلّى مىگويد : آن‌چه از روايات در اين كتاب آورده‌ام ، رواياتى است كه ثقات اصحاب ما نقل كرده‌اند ؛ يعنى روايات غيرثقات اصحاب را نياورده‌ام .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 356 ، باب 4 از ابواب حدّ الزنا ، ح 1 .\r\n( 2 ) . مسالك الأفهام ، ج 14 ، ص 337 .\r\n","page_name":" 186 ","page_number":186},
  {"content":"\r\n\r\nاين كلام ابن قولويه رحمه الله شهادت بر توثيق تمام راويان كتاب كامل الزيارات است ؛ زيرا ، او مىگويد : بينى و بين‌اللَّه ، رواياتى آورده‌ام كه ثقات اصحاب ما آن را نقل كرده‌اند . اين توثيق عمومى ابن قولويه براى ما حجّت است . در باب توثيقات به توثيق تك‌تك روات نيازى نيست . حال ، يكى از افرادى كه توثيق عامّ ابن قولويه شامل حال او مىشود ، عبدالرّحمان بن حمّاد است . به‌عبارت ديگر ، برخى از روايات كامل الزيارات از عبدالرّحمان بن حمّاد كوفى نقل شده است . برخى از فضلا نيز در كتاب « ثقات الروات و ترتيب الطبقات » ، نام موثّقات بالخصوص وبالعموم را جمع‌آورى كرده و در توثيقات عامّ ، نام عبدالرّحمان بن حمّاد را آورده است .\r\nبنابراين ، روايت از نظر سندى معتبر است .\r\nفقه الحديث : درباره‌ى فردى كه از اهلش غايب است و زنا مىكند ، از امام عليه السلام سؤال مىكند آيا رجم مىشود ؟ آن حضرت فرمود : غايب از اهل و صاحب مملوكى كه به او وطى نكرده و صاحب متعه رجم نمىشوند . آن‌گاه پرسيد : در كدام سفر از عنوان محصن بودن خارج مىشود ؟ امام عليه السلام فرمود : وقتى سفر شرعى تحقّق پيدا كند ، نماز شكسته و روزه افطار شود ، ديگر محصن نيست .\r\nتعارض بين ادلّه\r\nبين اين روايت و روايات گذشته تنافى است ؛ زيرا ، در اين روايت ، تمكّن از وطى در صبح و شام مطرح نشده است ؛ آن‌چه نقش دارد ، غيبت و سفر شرعى است . اگر كسى چهار فرسخ راه رفته باشد ، زنايش محصنه است ؛ و اگر كمتر از اين مسافت پيموده باشد ، غيرمحصنه است . در اين دو روايت ، احصان دائر مدار قصر و افطار شده است ؛ فرقى نمىكند كه سفرش كوتاه باشد يا طولانى . در گذشته ، براى شكسته شدن نماز در جايى كه قصد برگشتن نداشتند ، بايد هشت فرسخ طى مىكردند و اين مسافت را در يك روز مىرفتند ؛ امّا در اين زمان ، همان مسافت را ظرف نيم ساعت مىروند . با اين حال ، فرقى در قصر و افطار نيست .\r\nبا توجّه به اين مقدّمه ، اگر بخواهيم به ظاهر اين دو روايت عمل كنيم ، بايد بگوييم كسى\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nكه در مدّت نيم ساعت به هشت فرسخى مىرود ، اگر آن‌جا زنا كند محصن نيست ؛ چه آن‌كه متمكّن از بازگشت به منزل و وطى همسرش هست . امّا اگر ملاك احصان ، روايات سابق باشد كه در آن‌ها تمكّن از وطى زوجه ملاك بود ، به اختلاف زمان‌ها و اشخاص فرق مىكند ؛ شخص پولدارى كه در مشهد است و همسرش در قم باشد ، با تهيه‌ى بليطى در ظرف چند ساعت مىتواند خود را به وطنش برساند ؛ هرچند در زمان گذشته اين فرد غيرمتمكّن به‌حساب مىآمد . از اين‌رو ، امام عليه السلام مردى را كه در كوفه زنا كرده است در حالىكه همسرش در بصره بود ، غيرمحصن دانست ؛ امّا زمان ما اين‌طور نيست ، تمكّن نسبت به افراد متموّل و غير او ، سالم و مريض و . . . فرق دارد .\r\nاوّلًا : اگر به ظاهر اين دو روايت جمود كنيم ، بايد مسأله‌ى غيبت و حضور ، تعبّد محض باشد ؛ زيرا ، براى عقل مبهم است كه چرا بين چهار فرسخ و كمتر از آن فرق است ؟ امّا اگر ملاك ، تمكّن باشد ، اعتبار عقلايى و عقلى با آن موافقت دارد . كسى را كه متمكّن از وطى با زوجه است ، سرزنش مىكنند چرا به عمل نامشروع دست زده است . اين‌جا جاى دخالت و فهم عقل است ؛ به خلاف اين‌كه ملاك ، سفر باشد . همان‌گونه كه در باب سفر و قصر و افطار ، عقل نمىتواند بفهمد به چه ملاكى نماز در هشت فرسخى قصر مىشود امّا در صد متر كمتر از آن تمام است ؟ اين‌جا نيز تعبّد است و ما بايد با اعتقاد آن را بپذيريم .\r\nثانياً : در بحث ما ، يك دسته از روايات ، داراى تعليل بود . معناى علّت آوردن اين است كه شنونده اين علّت را مىپذيرد ؛ زيرا ، با عقلش سازگار است . - « لأنّ عنده ما يغنيه من الزّنا » - عقل مىفهمد كسى كه كنيز دارد ، در اختيار او بىنياز كننده‌ى از زنا موجود است ؛ و با اين حال ، به طرف امر نامشروع رفته است . بنابراين ، در مقايسه بين دو دسته روايات ، مىبينيم يك دسته حاوى تعليلى است كه مطلب را روشن بيان كرده ، و دسته‌ى ديگر چيزى مىگويد كه آن را مىفهميم ؛ به‌خصوص با توجّه به اين‌كه در روايات گذشته ، با صراحت ذكر شده بود كه اگر زن و مرد در يك شهر باشند ولى يكى از آنان در زندان به‌سر برد به‌گونه‌اى كه به همديگر دسترسى ندارند ، احصان صادق نيست . چگونه اين مطلب را با اين روايات - كه ملاك را حضر و سفر قرار داده است - جمع مىكنيد ؟\r\nثالثاً : بر فرض تحقّق معارضه بين اين دو دسته روايات - كه يكى ملاك را تمكّن دانسته\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nو براى حضور و غيبت نقش قائل نيست ، و ديگرى ملاك را سفر و حضر قرار داده است ، خواه تمكّن باشد يا نه - بايستى به مرجّحات مراجعه كرد . اولين مرجّح شهرت فتوايى است ، و روايات گذشته مطابق با فتواى مشهور است ؛ به‌گونه‌اى كه مرحوم محقّق رحمه الله « 1 » از روايات دسته‌ى دوم به‌عنوان مهجوره تعبير مىكند ؛ يعنى اين دو روايت را كنار گذاشته‌اند .\r\nلذا ، آن‌چه در تحرير الوسيله و بيشتر كتاب‌هاى فقهى فرموده‌اند ، تمام است .\r\nنكته : توهّم نشود بين دو دسته روايت تعارض نيست ؛ بلكه تعارض كلّى دارند . زيرا ، يكى تمام ملاك را « كلّ من كان له فرج يغدو عليه ويروح فهو محصن » دانسته و ديگرى « في أيّ حدّ سفره لا يكون محصناً » ملاك را حضور در مقابل سفر گفته است ؛ هرچند سفر در سؤال راوى است ، امّا امام عليه السلام آن‌چه كه در ذهن او به‌عنوان ملاك بوده ، حضور و غيبت تقرير مىكند . در نتيجه ، تمام ملاك غيبت و حضور شرعى است كه با « كلّ ما له فرج يغدو عليه ويروح فهو محصن » و با « لأنّ عنده ما يغنيه » كاملًا معارض است .\r\nمانع بودن حيض و نفاس از تحقّق احصان\r\nاين مسأله مورد نياز حكّام شرع است . مردى كه همه‌ى شرايط احصان را دارد ، ليكن همسرش مبتلا به حيض بوده كه ده روز طول مىكشد ، اگر در اين ايّام زنا كند ، آيا زناى او محصنه است ؟ به‌عبارت ديگر ، آيا عدم تمكّن از وطى در قُبُل مانع تحقّق احصان است ؟\r\nامام راحل رحمه الله در تحرير الوسيلة اين مطلب را متعرّض نشده‌اند ، ولى صاحب جواهر رحمه الله بيانى را از سيّد مرتضى رحمه الله « 2 » آورده است . فرموده : اصحاب بين غيبت و حيض فرق گذاشته ، غيبت را مانع تحقّق احصان دانسته‌اند ، ولى حيض را نه ؛ زيرا ،\r\nاوّلًا : غيبت ممكن است طولانى شود در صورتى كه حيض حداكثر ده روز است .\r\nثانياً : در ايّام غيبت ، مرد از دسترسى به زوجه‌اش و هرگونه استمتاعى محروم است ، امّا در ايّام حيض فقط از وطى در قُبُل ممنوع بوده ، ولى بقيه‌ى استمتاعات جايز است . « 3 »\r\n\r\n\r\n","description":"","footnote":"\r\n( 1 ) . شرايع الإسلام ، ج 4 ، ص 933 .\r\n( 2 ) . الإنتصار ، ص 521 .\r\n( 3 ) . جواهر الكلام ، ج 41 ، ص 273 .\r\n","page_name":" 189 ","page_number":189},
  {"content":"\r\n\r\nتحقيق در مطلب اين است كه بنا بر مختار ما كه غيبت هيچ نقشى در احصان ندارد و ملاك تمكّن از وطى است ، اگر وطى در دُبُر را جايز بدانيم ، همان‌گونه كه مشهور به آن قائل‌اند ، ضابطه‌ى كلّى در اين‌جا پياده مىشود ؛ يعنى « كلّ ما له فرج يغدو عليه ويروح » صادق است . مقصود از فرج ، قُبُل نيست ، بلكه يك عنوان عامّى است كه حتّى گاه در مردان نيز استعمال مىشود .\r\nو اگر بگوييم وطى در دُبُر مطلقاً يا در حال حيض حرام است ، باز مىگوييم ملاك احصان ، « لأنّ عنده ما يغنيه من الزنا » در اين‌جا هست ؛ زيرا ، هرچند اين فرد از قُبُل و دُبُر محروم است ، امّا ساير استمتاعات براى او جايز است . بين اين فرد و جوان مجرّدى كه هيچ راهى براى اطفاى شهوت ندارد ، فرق است . زيرا ، اين مرد مىتواند آتش شهوت خود را با بقيّه استمتاعات حلال فرو نشاند ، امّا آن جوان راه حلالى ندارد ؛ لذا ، تعليل « لأنّ عنده ما يغنيه من الزنا » ، بر او صادق است . هرچند ما به‌طور قاطع در اين مسأله فتوا نمىدهيم ، امّا با ملاحظه‌ى ظواهر ، حيض مانع احصان نيست . جاى تعجّب است كه چرا اين مسأله را فقها متعرّض نشده‌اند و صاحب جواهر رحمه الله نيز به صرف نقل قول از سيّد رحمه الله اكتفا و نظر خود را اظهار نكرده است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n[ حرّية الفاعل 
  ]\r\n[ السادس : أن يكون حرّاً . 
  ]\r\n\r\nشرط ششم : حرّيت فاعل\r\nشرط ششم تحققِ احصان اين است كه زانى حرّ باشد . بنابراين ، در مورد عبد و كنيز زناى محصنه نداريم . از ظاهر عبارت استفاده مىشود : اگر زانى در حال زنا حرّيت داشته باشد ، زناى او متّصف به احصان مىشود ؛ همانند شرايط ديگرى كه بايد آن‌ها را در حال زنا دارا باشد تا زنا محصنه بوده ، و حدّ رجم مترتّب شود .\r\nمقصود اين شرط چيست ؟ آيا حرّ بودن در حال زنا شرط تحقّق احصان است ، يا علاوه بر آن ، حرّيت در حال وطى به اهل نيز شرط است ؟\r\nحقّ اين است كه هر دو مطلب بايستى اثبات شود ؛ يكى اين‌كه زنا از حرّ سر زند تا احصانى باشد ؛ و ديگر اين‌كه وطى به اهل نيز در حال حرّيت قبل از زنا واقع شود .\r\nبنابراين ، اگر عبدى با زوجه‌ى خود وطى كرد و پس از آن آزاد شد ، در صورتى كه پس از آزادى ، بدون وطى با زوجه‌اش ، مرتكب زنا شود ، احصان نيست .\r\nاين دو مطلب در كلمات بسيارى از فقها مخلوط شده است ، و آن را به‌عنوان يك مطلب تلقّى ، و ادلّه‌ى مطلب دوم را براى مطلب اوّل يا بالعكس اقامه كرده‌اند ؛ در حالىكه بايد آن‌ها را جداگانه و در دو بحث مىآوردند .\r\nمطلب اوّل : احصان در صورتى است كه زانى در حال زنا حرّ باشد ؛ بنابراين ، زنايى كه از عبد يا كنيز - هرچند ازدواج كرده باشند - سرزند ، احصانى نيست .\r\nشبه دليلى كه مىتوان اقامه كرد اين است كه : بنا بر قواعدى كه در باب حدود جارى است ، حدّ و مجازات عبد و كنيز نصف حرّ است ؛ همان‌گونه كه در زنا حرّ صد تازيانه مىخورد و بر عبد پنجاه تازيانه مىزنند . ليكن مسأله‌ى رجم قابل تنصيف نيست ؛ رجم يك نوع قتل است ، و نصف كردن آن معنا ندارد . بايد گفت : اين دليل اعتبارى است و با وجود روايات ، نيازمند آن نيستيم . آن روايات عبارتند از :\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n1 - وبالإسناد عن عاصم بن حميد ، عن محمّد بن قيس ، عن أبي جعفر عليه السلام ، قال : قضى أمير المؤمنين في العبيد إذا زنى أحدهم أن يجلد خمسين جلدة ، وإن كان مسلماً أو كافراً أو نصرانيّاً ولا يرجم ولا ينفي . « 1 »\r\nفقه الحديث : اميرمؤمنان عليه السلام درباره‌ى بردگان چنين قضاوت كرد : به هركس از آنان كه زناى محصنه كند ، پنجاه تازيانه بزنند ، چه مسلمان ، چه كافر و چه نصرانى باشد ، و رجم نشود و تبعيد نگردد .\r\nاين روايت دلالت دارد اگر شخصى در حال رقيّت زنا كند ، سبب احصان نمىشود ؛ لذا ، يكى از شرايط احصان ، ارتكاب زنا در حال حرّيت است .\r\n2 - وعنه ، عن البراقي ، عن زرارة ، عن الحسن بن السري ، عن أبي عبداللَّه عليه السلام ، قال : إذا زنى العبد والأمة وهما محصنان فليس عليهما الرجم . إنّما عليهما الضرب خمسين ، نصف الحدّ . « 2 »\r\nفقه الحديث : در اين صحيحه ، امام صادق عليه السلام فرموده است : اگر عبد و كنيزى كه تمام شرايط احصان را دارا هستند ، در حال رقيّت زنا كنند ، فقط پنجاه تازيانه - كه نصف حدّ زنا است - بر آنان زده شده و رجم نمىشوند .\r\nدلالت اين روايت روشن است . مقصود از « هما محصنان » نيز آن است همه‌ى شرايط احصان وجود دارد ؛ و تنها چيزى كه هست مسأله‌ى عبد و كنيز بودن است . از روايت استفاده مىشود مسأله‌ى حرّيت مكمّل شرايط احصان است .\r\n3 - محمّد بن الحسن بإسناده عن أحمد بن محمّد بن عيسى ، عن الحسن بن محبوب ، عن الحارث الأحول ، عن بريد العجلي ، عن أبي عبداللَّه عليه السلام في الأمة تزني قال : تجلد نصف الحدّ كان لها زوج أو لم يكن لها زوج . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 402 ، باب 3 از ابواب حدّ الزنا ، ح 5 .\r\n( 2 ) . همان ، ح 3 .\r\n( 3 ) . همان ، ح 2 .\r\n","page_name":" 192 ","page_number":192},
  {"content":"\r\n\r\nفقه الحديث : امام عليه السلام فرموده است : كنيزى كه زنا كند ، پنجاه تازيانه مىخورد ؛ شوهر داشته باشد يا نه .\r\nاز آن‌چه گذشت ، روشن شد روايات معتبر دلالتى صريح و روشن بر مطلب اوّل دارند ؛ يعنى : وقوع زنا در حال حرّيت سبب احصان است و به‌طور كلّى عبد و كنيز رجم ندارند .\r\nمطلب دوم : وطى به اهل بايد در حال حرّيت باشد . بنابراين ، براى تحقّق احصان ، فقط حرّيت در حال زنا كافى نيست .\r\nاز مرحوم امام تعجّب است كه بلوغ و عقل واطى در دخول به اهل را با اين‌كه دليل محكمى نداشت ، به نحو احتياط از شرايط تحقّق احصان شمردند ، ولى حرّيت در اين حال را با وجود دليل روشن و معتبر ، به‌عنوان شرط ذكر نكرده‌اند .\r\nبه عبارت ديگر ، همان‌گونه كه بلوغ و عقل در حال وطى به اهل را از شرايط احصان قرار دادند ، بايد اين شرط را نيز اضافه مىكردند كه وطى به اهل بايد در حال حرّيت باشد ؛ زيرا ، دليل روشن بر اعتبار حرّيت داريم . عبارت « السادس أن يكون حرّاً » دلالت بر اين مطلب ندارد ، و فقط اعتبار حرّيت را در زمان زنا افاده مىكند .\r\nبه هر حال ، در اين‌جا به روايات اين مطلب اشاره مىكنيم :\r\n1 - وعنه ، عن أحمد بن محمّد و عن عليّ بن إبراهيم ، عن أبيه ، جميعاً عن ابن محبوب ، عن ابن رئاب ، عن أبي بصير ، يعني المرادي ، عن أبي عبداللَّه عليه السلام ، قال : في العبد يتزوّج الحرّة ثمّ يعتق فيصيب فاحشة ، قال :\r\nفقال : لا رجم عليه حتّى يواقع الحرّة بعد ما يعتق . قلت : فللحرّة خيار عليه إذا أعتق ؟ قال : لا ، قد رضيت به وهو مملوك فهو على نكاحه الأوّل . « 1 »\r\nفقه الحديث : اين روايت ، بين صحيحه و حسنه مردّد است ، ابو بصير از امام صادق عليه السلام نقل مىكند : درباره‌ى عبدى كه با زن حرّى ازدواج كرده ، و پس از آزادى مرتكب عمل‌فحشا و زنا مىشود ، سؤال شد . امام عليه السلام فرمود : او را سنگسار نمىكنند ، مگر آن‌كه پس از آزادى ، با زن حرّش جماع كرده باشد . و پس از آن - در حالى كه هر دو حرّ هستند -\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 18 از ابواب حدّ الزنا ، ح 5 .\r\n","page_name":" 193 ","page_number":193},
  {"content":"\r\n\r\nمرتكب زنا شود . دلالت روايت بر اين مطلب روشن است .\r\nپس از آن ، راوى سؤالى دارد كه به بحث ما مربوط نيست ؛ ليكن براى تكميل روايت ، آن را نيز مىگوييم . راوى پرسيد : آيا پس از آزاد شدن ، زوجه‌ى او خيار فسخ نكاح دارد ؟\r\nامام عليه السلام فرمود : حرّه در حالىكه اين مرد مملوك بوده ، به ازدواج با وى راضى بود ، اكنون مقامش بالا رفته و از رقيّت به حرّيت رسيده است ، پس ، نكاح اوّل به قوّت خود باقى است . و مسأله‌ى خيار فسخ براى زوجه بعد از آزادى شوهر مطرح نيست .\r\n2 - وبالإسناد عن الحلبي ، قال : سألت أبا عبداللَّه عليه السلام عن الرجل الحرّ أيحصن المملوكة ؟ فقال : لا يحصن الحرّ المملوكة ، ولا يحصن المملوكة الحرّ ، واليهودي يحصن النصرانية ، والنصراني يحصن اليهودية . « 1 »\r\nفقه الحديث : در اين روايتِ صحيحه ، حلبى از امام صادق عليه السلام پرسيد : آيا مرد حرّ موجب احصان مملوكه مىشود ؟ [ اين‌جا احصان - فعل يحصن - متعدّى است . در مباحث گذشته گفتيم احصان گاه لازم است ، مانند « من كان له فرج يغدو عليه ويروح فهو محصن » و گاه متعدّى ؛ مانند اين مورد كه مىگويد : آيا مرد حرّ مىتواند احصان را براى مملوكه ايجاد كند . 
  ]\r\nدر عبارت امام عليه السلام - « لا يحصن الحُرّ والمملوكَة » - حرّ فاعل و مملوكه مفعول است ؛ زيرا ، بايد تناسبى با سؤال راوى داشته باشد و احتمالِ صاحب كشف اللثام رحمه الله « 2 » كه حرّ را مفعول و مملوكه را فاعل گرفته ، خلاف ظاهر است ، و جواب با سؤال مطابقت نمىكند . مدلول روايت اين است كه حرّ نمىتواند سبب احصان مملوكه شود ؛ خواه حرّ ، مولاى او يا شوهرش باشد ؛ مملوكه تا زمانى كه مملوك است ، اگر مرتكب فاحشه‌اى شد ، محصنه نيست .\r\nدر عبارت دوم امام عليه السلام - « ولا يحصن المملوكة الحرّ » - بايد مملوكه را فاعل و حرّ را مفعول بگيريم . مؤيّد اين‌كه بايد كلمه‌ى بعد از فعل را فاعل بگيريم ، دو قسمت اخير روايت\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 353 ، باب 2 از ابواب حدّ الزنا ، ح 8 .\r\n( 2 ) . كشف اللثام ، ج 2 ، ص 400 ( طبع قديم ) .\r\n","page_name":" 194 ","page_number":194},
  {"content":"\r\n\r\nاست كه مىگويد : « واليهودي يحصن النصرانيّة » و « النصراني يحصن اليهوديّة » و به‌طور كلّ ، جنبه‌ى فاعليّت مطرح است . كدام فاعل در احصان نقش دارد ؟\r\nاين قسمت از روايت با روايات قبلى و فتواى مشهور منافات دارد ؛ زيرا ، مشهور ، داشتن كنيز را سبب احصان مىدانستند ؛ امّا روايت بر مطلوب ما دلالتى ندارد ؛ چه آن‌كه ما در صدد اثبات لزوم حرّيت در حين مواقعه براى تحقّق احصان هستيم . ولى روايت مىگويد : وجود مملوكه حرّ را محصن نمىكند . امّا دليل بر مطلب اوّل مىشود ، كه با فتواى مشهور منافات دارد .\r\nروايت ديگرى نيز از حلبى وجود دارد ؛ امّا چون مضمون آن ، با اين روايت يكى است ؛ با اين تفاوت كه يكى مشتمل بر سؤال و ديگرى فقط قسمتى از جواب را آورده ، به‌نظر ما بعيد است كه اين‌ها دو روايت باشند . زيرا ، هرچند ممكن است يك مطلب را براى افراد مختلف چند بار بيان كرد ، ولى بعيد است آن را براى يك نفر دو مرتبه بگويند ، آن هم مسأله‌اى كه خيلى مبتلا به نبوده است .\r\nبإسناده عن الحسين بن سعيد ، عن ابن أبي عمير ، عن حمّاد ، عن الحلبي ، قال : قال أبو عبداللَّه عليه السلام : لا يحصن الحرّ المملوكة ولا المملوك الحرّة . « 1 »\r\nفقه الحديث : حرّ براى مملوكه و مملوك براى حرّه نمىتوانند احصان را ايجاد كنند .\r\nقسمتى از روايت با فتواى مشهور منافات دارد ؛ زيرا ، لازم نيست زن حرّه شوهر حرّ داشته باشد تا محصنه گردد ؛ فرقى بين عبد و حرّ نيست .\r\nدر نتيجه ، اين روايت هيچ دلالتى بر مطلوب ما ندارد . با همان روايت صحيحه محمّد بن قيس هر دو مطلوب اثبات شد ؛ يعنى شرط تحقّق احصان ، حرّيت در حال زنا و وطى به اهل است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 353 ، باب 2 از ابواب حدّ الزنا ، ح 7 .\r\n","page_name":" 195 ","page_number":195},
  {"content":"\r\n\r\n[ شرائط تحقّق الإحصان في المرأة 
  ]\r\n[ مسألة 10 - يعتبر في إحصان المرأة ما يعتبر في إحصان الرجل ، فلا ترجم لو لم يكن معها زوجها يغدو عليها ويروح ولا ترجم غير المدخول بها ولا غير البالغة ولا المجنونة ولا المتعة . 
  ]\r\n\r\nشرايط تحقّق احصان در زن\r\nمرحوم امام مىفرمايد : شرايط شش‌گانه‌اى كه در تحقّق احصان مرد دخيل و مؤثّر بود ، همه در احصان زن نيز مدخليّت دارد .\r\n\r\nدليل مسأله\r\nاز نظر فتوا ، مسأله اتّفاقى است ؛ و همان‌گونه كه صاحب جواهر رحمه الله فرموده : مخالفى در اين مسأله وجود ندارد . « 1 » ليكن اين اجماع‌ها « 2 » با وجود اين‌كه مستند مسأله ، روايات است ، ارزشى ندارد ؛ زيرا ، مدرك اجماع ، روايات است . لذا ، بايد آن شرايط شش‌گانه را يكى يكى بررسى كنيم . شرط ششم ، يعنى حرّيت ، در كلام امام راحل نيامده است ، امّا فرقى بين مرد و زن در اين جهت نيست ؛ و بايد براى اشتراط حرّيت در زن در حال زنا و وطى شوهر با او ، دليل آورد .\r\n\r\nادلّه‌ى اشتراط حرّيت در حال زنا\r\n1 - بالإسناد عن عاصم بن حميد ، عن محمّد بن قيس ، عن أبي جعفر عليه السلام ، قال : قضى أمير المؤمنين عليه السلام في العبيد إذا زنى أحدهم أن يجلد خمسين جلدة ، وإن كان مسلماً أو كافراً أو نصرانياً ولا يرجم ولا ينفى . « 3 »\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 276 .\r\n( 2 ) . غنية النزوع ، ص 424 .\r\n( 3 ) . وسائل الشيعة ، ج 18 ، ص 402 ، باب 31 از ابواب حدّ الزنا ، ح 5 .\r\n","page_name":" 196 ","page_number":196},
  {"content":"\r\n\r\nفقه الحديث : قضاوت اميرمؤمنان عليه السلام درباره‌ى « عبيد » پنجاه تازيانه بوده ، هرچند « عبيد » مسلمان يا كافر يا نصرانى باشد و رجم و تبعيد بر آنان نيست .\r\nاز كلمه‌ى « العبيد » ، مىتوان الغاى خصوصيت كرد و گفت : مقصود مذكّر از بندگان نبوده و شامل كنيزان نيز مىشود ؛ و مانند « رجل شكّ في الثلاث والأربع » است . اگر كسى جمود بر لفظ كرد و الغاى خصوصيّت را نپذيرفت ، روايت حسن بن السرى و بريد عجلى تصريح به كنيز دارد :\r\n2 - عنه ، عن البرقي ، عن زرارة ، عن الحسن بن السري ، عن أبي عبداللَّه عليه السلام :\r\nقال : إذا زنى العبد والأمة وهما محصنان فليس عليهما الرجم ، إنّما عليهما الضرب خمسين نصف الحدّ . « 1 » 3 - محمّد بن الحسن بإسناده عن أحمد بن محمّد بن عيسى ، عن الحسن بن محبوب ، عن الحارث الأحول ، عن بريد العجلي ، عن أبي عبداللَّه عليه السلام في الأمة تزني ، قال : تجلد نصف الحدّ كان لها زوج أو لم يكن لها زوج . « 2 » از مجموع اين روايات استفاده مىشود اگر كنيز در حال زنا تمام شرايط احصان را داشته باشد ، زناى او محصنه نخواهد بود .\r\n\r\nادلّه‌ى اشتراط حرّيت در حال وطى قَبلى\r\nزنى كه در حال وطى حلال ، كنيز بود ، خواه واطى مالكش باشد يا شوهر حرّ او ، اگر پس از آزادى مرتكب زنا شده باشد ، زناى در حال حرّيت ، زناى محصنه نخواهد بود . دليل اين مطلب روايات زير است : 1 - وعنه ، عن أحمد بن محمّد وعن عليّ بن إبراهيم ، عن أبيه جميعاً ، عن ابن محبوب ، عن إبن رئاب ، عن أبي بصير يعني المرادي ، عن أبي عبداللَّه عليه السلام ، قال : في العبد يتزوّج الحرّة ثمّ يعتق فيصيب فاحشة ، قال : فقال : لا رجم عليه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 401 ، باب 31 از ابواب حدّ الزنا ، ح 3 .\r\n( 2 ) . همان ، ح 2 .\r\n","page_name":" 197 ","page_number":197},
  {"content":"\r\n\r\nحتّى يواقع الحرّة بعد ما يعتق . . . . « 1 » اين روايت درباره‌ى « عبد » وارد شده است و با الغاى خصوصيّت ، بر مطلب ما دلالت مىكند . اگر كسى الغاى خصوصيّت را نپذيرفت ، به روايت حلبى استناد مىشود .\r\n2 - بالإسناد عن الحلبي ، قال : سألت أبا عبداللَّه عليه السلام عن الرجل الحرّ أيحصن المملوكة ؟ فقال : لا يحصن الحرُّ المملوكةَ ولا يحصن المملوكة الحرّ . « 2 »\r\nفقه الحديث : در اين روايت ، سؤال شده آيا مرد حرّ مىتواند به مملوكه عنوان احصان بدهد ؟ امام عليه السلام فرمود : حرّ موجب احصان مملوكه نمىشود ؛ يعنى نزديكى كردن حرّ با مملوكه ، وجودش كالعدم است . كلام امام عليه السلام - « لا يحصن الحُرُّ المملوكةَ » - اطلاق دارد ؛ خواه زنا در حال مملوكيّت واقع شود يا پس از آزادى او . و اگر بگوييم زناى در حال حرّيت محصنه است ، لازمه‌اش اين است كه وطى در حال مملوكيّت را سبب احصان بدانيم كه با اطلاق روايت منافات دارد . پس ، اطلاق اين روايتِ صحيحه بر اشتراط حرّيت در حين وطى قَبلى دلالت دارد .\r\n\r\nاشتراك زن با مرد در شرايط ديگر\r\nدر مورد احصان مرد دو دسته روايت داشتيم ، يك دسته مربوط به شرايط احصان در مردها و يك دسته مربوط به شرايط احصان در زن‌ها بود ؛ از جمله‌ى آن‌ها دو روايت زير است :\r\n1 - وعن محمّد بن يحيى ، عن أحمد بن محمّد ، عن عليّ بن الحكم ، عن العلاء بن رزين ، عن محمّد بن مسلم ، عن أحدهما عليهما السلام ، قال : سألته عن قول اللَّه عزّ وجلّ : فَإِذَآ أُحْصِنَّ قال : إحصانهنّ أن يدخل بهنّ . « 3 » 2 - بإسناده عن يونس ، عن أبي بصير ، عن أبي عبداللَّه عليه السلام في قوله : فَإِذَآ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 7 از ابواب حدّ الزنا ، ح 5 .\r\n( 2 ) . همان ، ص 353 ، باب 2 از ابواب حدّ الزنا ، ح 8 .\r\n( 3 ) . همان ، ص 358 ، باب 7 از ابواب حدّ الزنا ، ح 4 .\r\n","page_name":" 198 ","page_number":198},
  {"content":"\r\n\r\nأُحْصِنَّ ) قال : إحصانهنّ إذا دخل بهنّ . « 1 » اين دو روايت كه درباره‌ى تفسير آيه‌ى شريفه رسيده است ، مدخولٌ بها بودن زن را در تحقّق احصان شرط مىداند . بقيه‌ى شرايط از قبيل بلوغ و عقل در حال وطى نيز به ترتيبى كه درباره‌ى مرد گفتيم ، از ادلّه اثبات مىشود . در اين جهت ، بين مرد و زن فرقى نيست .\r\n\r\nتمكّن از زوج شرط تحقّق احصان زن\r\nيكى از شرايط مهم در تحقّق احصان مرد ، متمكّن بودن از وطى در هر صبح و شام بود ، در آن‌جا گفته شد كه اين تعبير كنايه است از تمام زمان‌ها ، البته به‌معناى عرفى آن ، نه با دقّت عقلى كه هيچ‌گاه مصداق پيدا نمىكند .\r\nحال ، با توجّه به اين‌كه اختيار وطى در دست زن نيست و وطى حقّى است به نفع شوهر نه زن ، جاى اين سؤال است كه آيا تمكّن از وطى نيز از جمله شرايط تحقّق احصان زن هست يا نه ؟\r\nدر پاسخ به اين سؤال ، بايد روايتى كه دليل اعتبار اين شرط در مردان بود ، مورد بررسى قرار گيرد :\r\nمحمّد بن الحسن بإسناده ، عن أحمد بن محمّد بن عيسى ، عن الحسن بن محبوب ، عن جميل بن صالح ، عن أبي عبيدة ، عن أبي عبداللَّه عليه السلام ، قال :\r\nسألته عن امرأة تزوّجت رجلًا ولها زوج ، قال : فقال : إن كان زوجها الأوّل مقيماً معها في المصر التي هي فيه تصل إليه ويصل إليها فإنّ عليها ما على الزاني المحصن [ الزانية المحصنة 
  ] الرجم .\r\nوإن كان زوجها الأوّل غائباً عنها أو كان مقيماً معها في المصر لا يصل إليها ولا تصل إليه فإنّ عليها ما على الزّانية غير المحصنة ولا لعان بينهما . « 2 »\r\n\r\n\r\n","description":"","footnote":"\r\n( 1 ) . وسائل الشيعه ، ج 18 ، ص 360 ، باب 7 از ابواب حدّ الزنا ، ح 11 .\r\n( 2 ) . همان ، ص 395 ، باب 27 از ابواب حدّ الزنا ، ح 1 .\r\n","page_name":" 199 ","page_number":199},
  {"content":"\r\n\r\nفقه الحديث : در اين روايتِ صحيحه ، أبو عبيده از امام صادق عليه السلام درباره‌ى زنى مىپرسد كه شوهر داشته ، و با اين حال ، با مرد ديگرى نيز ازدواج كرده است .\r\nامام عليه السلام فرمود : اگر شوهر اولش در همان شهرى كه اين زن اقامت دارد ، ساكن است ، - امام عليه السلام اقامت را اين‌طور معنا مىكند : « تصل إليه ويصل إليها » ؛ زن بتواند خود را به شوهر برساند و شوهر از دسترسى به زن متمكّن باشد . با اين كلام ، در صورتى كه يكى از آنان محبوس و در زندان و مانند آن باشد ، خارج مىشود . - در اين صورت ، بايد سنگسار شود .\r\nامّا در صورتى كه مرد غايب و در مسافرت باشد و يا در اين شهر ساكن ، ولى هيچ‌يك از زن و مرد به يكديگر دسترسى نداشته باشند ، حدّ آن زن تازيانه است و جاى لعان هم نيست . بنابراين ، معلوم مىشود كه يكى از شرايط لعان تمكّن است .\r\nمستفاد از روايت اين است كه دسترسى دو طرف به يكديگر شرط تحقّق احصان است .\r\nيعنى همان‌گونه كه شرط تحقّق احصان مرد تمكّن از زوجه بود ، شرط تحقّق احصانِ زن نيز تمكّن از زوج است .\r\n\r\nمعناى تمكّن از زوج\r\nصاحب جواهر رحمه الله فرموده است : « معناى تمكّن زن از شوهر اين نيست كه هر زمان اراده‌ى زن تعلّق گرفت ، مرد او را وطى كند . اين معنا در صورتى صحيح است كه وطى ، حقِ زن باشد ، در حالىكه مىدانيم وطى ، حقِّ مرد است و نه زن . بلكه مراد از تمكّن زن ، اين است كه مرد در اختيارش باشد و هر وقت مرد تمايل به وطى پيدا كرد ، با او نزديكى كند » . « 1 » بعضى از بزرگان در مقام اشكال بر صاحب جواهر رحمه الله گفته‌اند : اگر مردى زن جديد و قديمى دارد و نسبت به زن قديمى حالت تنفّرى پيدا كرده ، به‌گونه‌اى كه فقط به همان مقدارشرعى چهار ماه يك بار با او وطى مىكند ، و زن هرچه مقدّمه‌چينى مىكند تا مرد را به خود متمايل سازد ، وى تحت تأثير واقع نمىشود ؛ اگر چنين زنى مرتكب زنا شد ، مىتوان\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 277 .\r\n","page_name":" 200 ","page_number":200},
  {"content":"\r\n\r\nزناى او را غيرمحصنه دانست . « 1 » ممكن است در پاسخ اشكال بگوييم : پذيرفتن اين اشكال لوازمى دارد كه هيچ‌كس به آن ملتزم نمىشود . به‌عنوان مثال ، اگر شوهرى به‌واسطه‌ى ناتوانى و مرض ، هر دو ماه يك مرتبه قدرت بر وطى دارد ، اگر همسر او مرتكب زنا شود ، محصنه نيست ؟ همين‌طور اگر زنى هر شب متمايل به وطى است ، امّا شوهرش هر سه شب يا چهار شب قدرت بر نزديكى دارد و در هر زمان نمىتواند در اختيار زن باشد ، آيا زناى چنين زنى غيرمحصنه است ؟\r\nاگر بر اين اشكال مستقرّ شويم ، اساس خانواده‌ها از هم مىپاشد . حدّ سنگسار براى زنا ، با اين عظمت ، براى حفظ شؤون خانواده وضع شده است تا به اين وسيله مسائل زوجيّت ملعبه و بازيچه نشود . از اين‌رو ، پذيرفتن اين اشكال ، تزلزل اساس زناشويى را به‌دنبال دارد ؛ لذا ، حقّ با صاحب جواهر رحمه الله است كه مراد تمكّن زن از شوهر ، در اختيار بودن شوهر است ، نه اين‌كه زن هر زمان اراده كند ، شوهرش او را وطى كند .\r\nروشن است با ويژگىهايى كه خداوند به زن داده است ، مىتواند به مقصد و مرادش برسد ؛ پس ، تمام مشيّت هم در دست مرد نيست .\r\nنتيجه : تمام شرايطى كه در تحقّق احصانِ مرد لازم است ، در تحقّق احصانِ زن نيز شرط است ؛ و روايات و ادلّه بر آن دلالت داشت .\r\n\r\n\r\n","description":"","footnote":"\r\n( 1 ) . الفقه ، ج 87 ، ص 54 .\r\n","page_name":" 201 ","page_number":201},
  {"content":"\r\n\r\n[ الطلاق الرجعي ليس مخرجاً عن الإحصان 
  ]\r\n[ مسألة 11 - الطلاق الرجعي لا يوجب الخروج عن الإحصان ، فلو زنى أو زنت في الطلاق الرجعي كان عليهما الرجم . ولو تزوّجت عالمة ، كان عليها الرجم ؛ و كذا الزوج الثاني إن علم بالتحريم والعدّة ، ولو جهل بالحكم أو بالموضوع فلا حدّ .\r\nولو علم أحدهما فعليه الرجم دون الجاهل . ولو ادّعى أحدهما الجهل بالحكم قبل منه إن أمكن الجهل في حقّه ، ولو ادّعى الجهل بالموضوع قبل ذلك . 
  ]\r\n\r\nعدم تأثير طلاق رجعى در خروج از احصان\r\nاگر مردى پس از طلاقِ رجعى همسرش ، در عدّه‌ى او زنا كرد ، يا زن مطلّقه در عدّه‌ى طلاق رجعى زنا داد ، طلاق رجعى سبب خروج از احصان نشده ، و فرد زناكار رجم مىشود . اين همان معناى معروفى است كه گفته‌اند : مطلّقه‌ى رجعى به حكم زوجه است .\r\nهرگاه مطلّقه‌ى رجعى در عدّه طلاق به مرد ديگرى شوهر كرد ، اگر هر دو با علم به حرمت ازدواج و دخول ، نزديكى كنند ، هر دو را سنگسار مىكنند ؛ البته در صورتى كه شرايط احصان در زوج دوم موجود باشد ؛ به اين معنا كه همسرى غير از مطلّقه‌ى رجعى با او وطى كرده و شرايط ديگر نيز محقّق باشد . علاوه آن‌كه ، هم عالمِ به در عدّه بودن زن ، و هم عالمِ به حرمت نكاح در عدّه باشد . لذا ، اگر جاهل به موضوع يا حكم باشد ، حدّى ندارد ؛ مثلًا خيال مىكرد عدّه تمام شده است ، يا ازدواج در عدّه بدون اشكال است .\r\nاگر يكى از اين دو - مطلّقه‌ى رجعى و شوهر دوم - عالمِ به حكم و موضوع ، و ديگرى جاهل بود ، حدّ رجم در حقّ عالم جارى است ؛ و در حقّ جاهل اجرا نمىشود .\r\nاگر يكى از آن دو ، ادّعاى جهل به حكم كند ادّعايش پذيرفته مىشود ؛ البته در صورتى كه جهل در حقّ او امكان داشته باشد ؛ و گرنه ، اگر طلبه‌ى فاضلى كه يك دوره متن فقه را ديده باشد ، چنين ادّعايى كند ، از او مقبول نيست . ليكن اگر ادّعاى جهل به موضوع كند و جهل هم در حقّ او امكان داشته باشد ، از او پذيرفته مىشود .\r\nدر اين مسأله ، بايد دو مطلب را اثبات كنيم :\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\n1 - بقاى احصان در ايّام عدّه‌ى طلاق رجعى\r\nدليل اين مطلب ، روايت صحيحه‌ى يزيد كناسى است كه در مباحث گذشته نيز به آن اشاره كرديم :\r\nبإسناده عن عليّ بن إبراهيم ، عن أبيه ، عن الحسن بن محبوب ، عن أبي أيّوب ، عن يزيد الكناسي ، قال : سألت أبا عبداللَّه عليه السلام عن امرأة تزوّجت في عدّتها ، فقال : إن كانت تزوّجت في عدّة طلاق لزوجها عليها الرجعة فإنّ عليها الرجم ، وإن كانت تزوّجت في عدّة ليس لزوجها عليها الرجعة ، فإنّ عليها حدّ الزاني غير المحصن . . . . « 1 »\r\nفقه الحديث : از امام صادق عليه السلام سؤال مىكند : حكم زنى كه در عدّه ازدواج كرده ، چيست ؟ امام عليه السلام فرمود : اگر در عدّه طلاق رجعى كه شوهر حقّ رجوع دارد ، شوهر كرده باشد ، او را رجم مىكنند .\r\nبا توجّه به اين كه رجم در صورتِ وجود احصان است ، نتيجه مىگيريم طلاق رجعى موجب خروج از احصان نمىشود .\r\nدقّت در اين نكته لازم است كه آيا مستفادِ از روايت اين است كه شرايط احصان در اثر طلاق رجعى از بين مىرود ، امّا بقاى احصان تعبّدى است ؛ يا اين كه شرايط احصان به حال خود باقى است و امام عليه السلام در مقامِ دفعِ اين توهّم - يعنى : مانعيّت طلاق رجعى از تحقّق احصان - است ؟\r\nظاهر كلام امام عليه السلام كه فرموده : با طلاق رجعى حدّ رجم ساقط نمىشود ، اين است كه در حقيقت ، احصان محقّق است و طلاق هيچ مانعيّتى ندارد . اين بيان تأييدى بر گفتار سابق ما در اشكال بر بعضى از محقّقان « 2 » است كه مىفرمود : يكى از شرايط احصانِ زن تمكّن از وطى است ، لذا زنى كه شوهرش چهار ماه يك بار با او وطى مىكند ، بعيد نيست محصنه نباشد . به ايشان مىگوييم : زن در طلاق رجعى هيچ اختيار و حقّى ندارد ، تمام\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 396 ، باب 27 از ابواب حدّ زنا ، ح 3 .\r\n( 2 ) . الفقه ، ج 87 ، ص 54 .\r\n","page_name":" 203 ","page_number":203},
  {"content":"\r\n\r\nاختيار با مرد است كه در هر لحظه مىتواند با رجوع خود طلاق را فسخ كند ، با اين حال ، شرايط احصان وجود دارد و زن رجم مىشود .\r\nبنابراين ، آن‌چه صاحب جواهر رحمه الله فرمود و ما هم تأييد كرديم ، تمام است ؛ يعنى مقصود از متمكّن بودن زن اين است كه در اختيار مرد باشد به طورى كه شوهر متمكّن از رجوع به او و وطى با وى پس از رجوع باشد .\r\nتا اين‌جا از روايت استفاده كرديم با طلاق رجعى احصان باقى است . در ادامه‌ى روايت ، امام عليه السلام مىفرمايد : اگر طلاق ، طلاق بائن باشد ، و مرد در عدّه حقّ رجوع نداشت ، رجم نشده و بايد او را تازيانه زد ؛ يعنى : طلاق بائن شرائطِ احصان را از بين مىبرد .\r\nدلالت اين روايت بر مطلوب تمام است ؛ و بين طلاق رجعى و بائن تفصيل مىدهد .\r\nليكن در مقام ، سه روايت مطلق وجود دارد ، كه بايد بررسى شوند :\r\n\r\nبررسى روايات مطلقه\r\n1 - بإسناده عن محمّد بن أحمد بن يحيى ، عن أحمد بن الحسن بن عليّ بن فضّال ، عن عمرو بن سعيد ، عن مصدّق بن صدقة ، عن عمّار بن موسى الساباطي ، عن أبي عبداللَّه عليه السلام ، عن رجل كانت له امرأة فطلّقها أو ماتت فزنى ، قال : عليه الرجم .\r\nو عن امرأة كان لها زوج فطلّقها أو مات ثمّ زنت ، عليها الرجم ؟ قال : نعم . « 1 » فقه الحديث : اين روايت موثّقه و از عمّار ساباطى است كه فطحى مذهب مىباشد .\r\nسؤال مىكند : از حضرت امام صادق عليه السلام راجع به حكم مردى كه زنش را طلاق داده يا همسرش مرده ، و پس از آن ، زنا كرده است ، پرسيده شد . امام عليه السلام فرمود : رجم مىشود . و نظير اين سؤال درباره‌ى زن شده و امام عليه السلام فرمود : بايد رجم شود .\r\nدو اشكال در اين روايت وجود دارد :\r\nالف : « طلّقها » در هر دو قسمت حديث اطلاق دارد و شامل طلاق رجعى و بائن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 398 ، باب 27 از ابواب حدّ زنا ، ح 8 .\r\n","page_name":" 204 ","page_number":204},
  {"content":"\r\n\r\nمىشود ؛ در صورتى كه در طلاق بائن رجم نداريم . از اين رو ، شيخ طوسى رحمه الله بعد از نقل روايت ، گفته است : اطلاقى كه در سؤال اوّل است را بايد به يكى از دو صورت توجيه كرد :\r\nيا طلاق را حمل بر طلاق رجعى كنيم و شاهدش صحيحه‌ى يزيد كناسى « 1 » است ؛ و يا بگوييم سؤال از مردى است كه دو زن دارد ، و يكى را طلاق داده است ؛ پس ، شرايط احصان در او موجود است .\r\nامّا در سؤال دوم ، فقط توجيه اوّل - يعنى طلاق رجعى - ممكن است ؛ زيرا ، تصوّر دو شوهر براى زن معقول نيست .\r\nب : در هر دو قسمت روايت ، مسأله‌ى مرگ مطرح است ؛ در حالى كه عدّه‌ى وفات مانند طلاق بائن است . و در اين روايت ، به رجم زانى حكم شده است ، در صورتى كه در صحيحه‌ى يزيد كناسى داريم : « وإن كانت تزوجّت في عدّة بعد موت زوجها من قبل انقضاء الأربعة أشهر والعشرة أيّام فلا رجم عليها وعليها ضرب مائة جلدة » . « 2 » اگر زن در عدّه وفات شوهرش قبل از به پايان رسيدن چهار ماه و دو روز ، مرتكب زنا شد ، رجمى بر او نيست و به او صد تازيانه زده مىشود . و اين دو با هم منافات دارند ؛ علاوه بر اين كه مرد براى فوت زنش عدّه ندارد .\r\nشيخ طوسى رحمه الله مسأله‌ى وفات را بر وَهم راوى حمل كرده است ؛ يعنى راوى پيش خود خيال كرده مرگ نيز مانند طلاق بوده و آن را اضافه كرده است . زيرا ، بعيد است امام عليه السلام مرگ را مطرح و در آن به صراحت به رجم حكم كند . « 3 » مؤيّد اين حمل نيز ، ويژگىهاى راوى است كه گفته‌اند : عمّار ساباطى از اين‌گونه تخيّلات زياد دارد ؛ چيزى كه جزء روايت نيست را داخل در روايت مىكند .\r\nاحتمال ديگرى داده شده كه در قسمت اوّل ، كلمه‌ى « ماتت » محرّف « بانت » است ؛ زيرا ، اين دو كلمه در رسم الخط به همديگر نزديك هستند . ليكن اين احتمال ضعيف است ؛ چه آن‌كه در قسمت دوم چنين خصوصيّتى در « مات » و « بان » نيست .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 396 ، باب 27 از ابواب حدّ زنا ، ح 3 .\r\n( 2 ) . همان .\r\n( 3 ) . التهذيب ، ج 10 ، ص 22 ؛ الاستبصار ، ج 4 ، ص 207 .\r\n","page_name":" 205 ","page_number":205},
  {"content":"\r\n\r\n2 - عبداللَّه بن جعفر في قرب الإسناد ، عن عبداللَّه بن الحسن ، عن جدّه عليّ بن جعفر ، عن أخيه عليه السلام ، قال : سألته عن رجل طلّق أو بانت امرأته ثمّ زنى ، ما عليه ؟ قال : الرجم . « 1 » فقه الحديث : از امام كاظم عليه السلام سؤال مىكند : مردى كه زنش را طلاق داد يا زن از او جدا شد ، پس از آن ، مرد زنا كرد ، حدّش چيست ؟ امام عليه السلام فرمود : وى رجم مىشود .\r\nدر اين روايت ، « طلّق أو بانت » را حمل بر تفنّن در عبارت مىكنيم . مقصود از جدا شدن از مرد همان طلاق است ، البته راه ديگر براى جدايى ، ارتداد مرد است كه با ارتدادش زن مسلمان نمىتواند در حباله‌ى نكاح او باقى بماند . ليكن بعيد است در اين روايت ، نظر به ارتداد باشد ؛ بلكه مراد ، همان طلاق است . به هر حال ، روايت نسبت به طلاق رجعى و بائن اطلاق دارد ، و بايد به قرينه‌ى روايت يزيد كناسى ، آن را بر طلاق رجعى حمل كرد .\r\n3 - وبالإسناد قال : سألته عن امرأة طلّقت فزنت بعد ما طلّقت ، هل عليها الرجم ؟ قال : نعم . « 2 » فقه الحديث : به نظر مىرسد سؤال در اين روايت ، پس از سؤالِ در روايت سابق بوده است . راجع به زنى سؤال مىكند كه طلاقش داده‌اند و او پس از طلاق زنا داده است ، كه آيا حدّ او رجم است ؟ امام عليه السلام فرمود : آرى .\r\nاين روايت نسبت به طلاق بائن و رجعى اطلاق دارد ؛ ولى به قرينه‌ى روايت يزيد كناسى بر طلاق رجعى حمل مىشود . اين روايت را مرحوم صاحب جواهر چنين نقل مىكند :\r\n« وعن امرأة طلّقت و زنت بعد ما طلّقت بسنة ، هل عليها الرجم ؟ قال : نعم . » « 3 » اين نقل اشتباه است ؛ زيرا ، طلاق تا يك سال معنا ندارد . لذا ، نبايد به نقل روايت در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 357 ، باب 6 از ابواب حدّ زنا ، ح 1 .\r\n( 2 ) . همان ، ح 2 .\r\n( 3 ) . جواهر الكلام ، ج 41 ، ص 279 .\r\n","page_name":" 206 ","page_number":206},
  {"content":"\r\n\r\nكتب فقهى و استدلالى اعتماد كرد ؛ بلكه بايد به كتاب‌هاى ديگر روايى مراجعه شود تا موجب اشتباه و سر در گمى نگردد .\r\n\r\nحكم ازدواج در عدّه‌ى طلاق رجعى\r\nاگر زنى در عدّه طلاق رجعى شوهر كرده و به دنبال آن وطى شود ، اگر عالم به موضوع و حكم بوده ، مجازاتش رجم است ؛ زيرا ، زناى محصنه واقع شده است . چه آن‌كه با مطلّقه شدن از احصان خارج نشده است و ازدواج جديد هم با علم به بطلان ، منشأ اثرى نيست .\r\nلذا ، اين وطى حرام و حرمت آن منجّز و فعلى است . البته اگر ازدواج كرده ، ولى وطى واقع نشده باشد ، رجم و شلاقى نيست ؛ زيرا ، رجم و شلاق به عنوان حدّ زنا در صورتى جارى مىشوند كه حقيقت زنا محقّق شود .\r\nاگر زوج دوم نيز شرايط احصان را دارا باشد ، به سبب نزديكى ، در صورتى كه عالمِ به موضوع و حكم باشد ، رجم مىشود ؛ زيرا ، مىدانسته كه اين زن در عدّه‌ى طلاق رجعى است و ازدواج و نزديكى با چنين زنى حرام است .\r\nاگر يكى از اين دو نفر ، عالم ، و ديگرى جاهل باشد ، بر فرد جاهل هيچ حدّى نيست .\r\nسخن در اين است كه اگر جاهل بودن يكى يا هر دو ، محرز و معلوم باشد ، حدّ جارى نمىشود ؛ امّا اگر احراز جهل نكرديم ، آيا ادّعاى جهل را از يكى يا هر دو مىتوان پذيرفت ؟\r\nامام راحل رحمه الله در پاسخ ، تفصيل مىدهند ؛ به اين كه اگر جهل در حقّ مدعىِ آن امكان داشته باشد - يعنى شرايطش به گونه‌اى است كه با جهل مىسازد - در اين صورت ، ادّعايش پذيرفته مىشود . دليل اين مطلب روايت مرسله‌ى صدوق است :\r\nمحمّد بن عليّ بن الحسين قال : قال رسول اللَّه صلى الله عليه و آله ادرؤوا الحدود بالشبهات . « 1 » مضمون روايت ، دفع حدود به واسطه‌ى شبهات است . در اين‌جا فرد ادّعاى جهل مىكند و جهالت نيز در حقّش امكان دارد ؛ يعنى يك مطلب خلاف قاعده و خلاف ظاهرى\r\n\r\n\r\n","description":"","footnote":"\r\n( 1 ) . وسائل الشيعه ، ج 18 ، ص 336 ، باب 24 از ابواب مقدّمات حدود ، ح 4 .\r\n","page_name":" 207 ","page_number":207},
  {"content":"\r\n\r\nرا ادّعا نمىكند ؛ زيرا ، در جايى زندگى مىكرده كه از مسائل اسلامى دور بوده‌اند ، خودش نيز در وضعيّتى نيست كه آشنا به احكام دين باشد . بنابراين ، ادّعاى او پذيرفته مىشود ؛ و نيازمند به قسم هم نيستيم . چه آن‌كه اين مسأله ربطى به باب مدّعى و منكر ندارد تا گفته شود قول مدّعىِ جهل موافق اصل عدم علم است و هر كه قولش با اصل مطابق باشد ، منكر است و بايد قسم بخورد . اين مطالب مربوط به اين بحث نيست . اين‌جا مصداقى روشن براى آن روايت است ؛ لذا حدّ رجم و جَلد از جاهل ساقط است .\r\nدر ادامه ، بايد گفت : جهل بر دو نوع است :\r\n1 - جهل قصورى : فردى ادّعا مىكند : من هيچ گاه تصوّر نمىكردم ازدواج در عدّه‌ى طلاق حرام باشد ، و خيال مىكردم مانعى ندارد . در حقيقت ، جاهل مركّب بوده است . حاكم نيز بررسى كرده و مىفهمد اين ادّعا در حقّ او امكان دارد ، به همين جهت ، آن را مىپذيرد .\r\n2 - جاهل مقصّر : مسأله را نمىدانسته ، امّا احتمال حرمت مىداده و راه براى پرسيدن نيز باز بوده ، ولى او كوتاهى كرده است ؛ و حاكم پس از تفحّص از حال و ويژگىهاى زندگىاش ادّعاى او را تأييد كرده است ، آيا حدّ نسبت به اين فرد هم ساقط است ؟ عبارت تحرير الوسيله مطلق بوده ، و هيچ صحبتى از جهل عن قصور و عن تقصير نشده است ، آيا مىتوان اطلاق را پذيرفت ، و يا بايد گفت : اين مسأله را با توجّه به آن‌چه در تعريف زنا فرموده‌اند ، در نظر گرفت ، و يا بايد طريقى ديگر در حلّ مشكل پيمود ؟\r\nدر اين باب ، دو روايت وجود دارد كه بررسى آن‌ها لازم است . يكى از آن‌ها ذيل حديث يزيد كناسى آمده است كه در استدلال بر مطلب اوّل به صدرش اشاره كرديم :\r\n1 - . . . قلت : أرأيت إن كان ذلك منها بجهالة ؟ قال : فقال : ما من امرأة اليوم من نساء العالمين إلّاوهي تعلم أنّ عليها عدّة في طلاق أو موت ، ولقد كنّ نساء الجاهلية يعرفن ذلك .\r\nقلت : فإن كانت تعلم أنّ عليها عدّة ولا تدري كم هي ؟ فقال : إذا علمت أنّ عليها العدّة لزمتها الحجّة ، فتسأل حتّى تعلم . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 396 ، باب 27 از ابواب حدّ زنا ، ح 3 .\r\n","page_name":" 208 ","page_number":208},
  {"content":"\r\n\r\nفقه الحديث : يزيد كناسى از امام عليه السلام پرسيد : اگر اختيار كردن شوهر در عدّه از روى جهالت به مسأله و حكم باشد ، حكمش چيست ؟ ظاهر سؤال با قطع نظر از جواب امام رحمه الله بيان گر اين است كه جهالت واقعاً محقّق بوده است ؛ امّا از جواب امام عليه السلام فهميده مىشود ادّعاى جهالت است و نه جهالت واقعى . زيرا ، امام صادق عليه السلام فرمود : در اين زمان كه مدّت زيادى از صدر اسلام گذشته و احكام اسلام به تدريج براى مردم بيان شده است تمام زن‌هاى مسلمان مىدانند براى طلاق و وفات بايد عدّه نگاه دارند . پس از آن ، امام عليه السلام مطلبى بالاتر مىفرمايد ، و آن اين‌كه : زن‌هاى عهد جاهليّت نيز اين مطلب را مىدانستند تا چه رسد به عصر و زمان ما .\r\nجواب امام عليه السلام با ادّعاى جهالت تطبيق مىكند ، ولى با جهالت واقعى مطابقتى ندارد . و از اين قسمت روايت فهميده مىشود ادّعاى جهالت پذيرفته نمىشود .\r\nدر پايان روايت ، مىپرسد : اگر زن اصل عدّه را مىداند ، امّا به مقدار آن جاهل است ، حكمش چيست ؟ امام عليه السلام فرمود : وقتى اصل عدّه را دانست ، حجّت الهى گريبان او را مىگيرد ؛ بنابراين ، بايد سؤال كند تا بفهمد . - در گذشته گفتيم اين زن بايد استصحاب بقاى عدّه را جارى كند تا يقين به خروج از آن پيدا كند . در حقيقت ، آن حجّتى كه گريبان‌گير او مىشود همان استصحاب است . - آيا امام عليه السلام اين مطلب را مىخواسته بفرمايد ، يا اين‌كه از جمله‌ى « فتسأل حتّى تعلم » استفاده مىشود ، هر كجا راه سؤال باز باشد و بتواند از اين طريق علم پيدا كند ، معذور نبوده و عذرش پذيرفته نمىشود ؟ در روايتِ راوى بر عبارت « فتسأل حتّى تعلم » تكيه شده است ، بنابراين در جايى كه علم هم نباشد ، استصحابى هم جارى نكرده ، ليكن باب علم مفتوح و راه سؤال باز است ، از دايره‌ى عذر بيرون و ادّعاى او پذيرفته نمىشود .\r\nروايت دوم : ذيل صحيحه‌ى ابى عبيده است كه به آن نيز در گذشته اشاره كرده‌ايم :\r\n2 - . . . قلت : فإن كانت جاهلة بما صنعت ، قال : فقال : أليس هي في دار الهجرة ؟ قلت : بلى . قال : ما من امرأة اليوم من النساء المسلمين إلّاوهي تعلم أن‌ّالمرأة المسلمة لا يحلّ لها أن تتزوّج زوجين .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nقال : ولو أنّ المرأة إذا فجرت ، قالت : لم أدر أو جهلت أنّ الذي فعلت حرام و لم يقم عليها الحدّ إذاً لتعطّلت الحدود . « 1 » فقه الحديث : در اين روايت ، سؤال درباره‌ى زنى است كه با وجود شوهر ، شوهر ديگرى اختيار كرده است ، اگر اين عمل او از روى جهالت باشد ، چه حكمى دارد ؟ - ظاهر سؤال راوى در اين روايت نيز جهل واقعى است ، ولى با توجّه به جواب امام عليه السلام مىفهميم مقصود ادّعاى جهل است - .\r\nامام عليه السلام فرمود : آيا در دار اسلام زندگى نمىكند ؟ راوى گفت : آرى . امام عليه السلام فرمود :\r\nادّعايش پذيرفته نمىشود ؛ زيرا ، امكان جهل در حقّ او معنا ندارد . تمام زنان مسلمان در دار اسلام مىدانند يك زن مسلمان نمىتواند هم زمان دو شوهر داشته باشد .\r\nپس از آن فرمود : اگر زنى مرتكب زنا شود ، آن گاه كه از او مىپرسند چرا اين كار را انجام دادى ؟ بگويد : نفهميدم يا نمىدانستم كه اين عمل حرام است ؛ لازمه‌ى پذيرفتن ادّعاى او و جارى نكردن حدّ ، تعطيلى حدود الهى است .\r\nمستفاد از اين دو روايت ، اين است كه در هر موردى كه احتمال جهل در حقّ شخص امكان داشته باشد ، مشكلى نيست ؛ امّا اگر راه سؤال باز باشد ، به خصوص در جايى كه حجّتى نيز وجود داشته باشد ، مثل اين‌كه علم به عدّه يا استصحاب بقاى عدّه دارد ، ادّعايش پذيرفته نمىشود .\r\nدر تزويج به زوجين نيز با توجّه به جريان اصالة الفسادى كه در معاملات به معناى اعمّ - كه نكاح را نيز شامل مىشود - جارى است ، مىتوان گفت : چنين زنى در مشروعيّت ازدواج دوم شك دارد و استصحاب بقاى عدم مشروعيّت جارى است . بنابراين ، زنى كه احتمال عدم مشروعيّت بدهد ، ادّعاى جهل از او پذيرفته نيست .\r\nاگر موردى را بتوان فرض كرد كه جاهل مقصّر است و هيچ احتمال حرمت نمىدهد ، حالت سابقه و علمى هم ندارد ، در اين صورت « ادرؤوا الحدود بالشبهات » « 2 » در حقّش جارى مىشود . به نظر ما ، اين جهت و اين معنا بهتر از آن است كه به « فتسأل حتّى تعلم » « 3 » تكيه كنيم .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 395 ، باب 27 از ابواب حدّ زنا ، ح 1 .\r\n( 2 ) . همان ، ص 336 ، باب 24 از ابواب مقدّمات حدود ، حديث 4 .\r\n( 3 ) . همان ، ص 396 ، باب 27 از ابواب حدّ زنا ، ح 3 .\r\n","page_name":" 210 ","page_number":210},
  {"content":"\r\n\r\n[ تأثير الطلاق البائن في الإحصان 
  ]\r\n[ مسألة 12 - يخرج المرء و كذا المرأة عن الإحصان بالطلاق البائن كالخلع والمباراة .\r\nولو راجع المخالع ليس عليه الرجم إلّابعد الدخول . 
  ]\r\n\r\nتأثير طلاق بائن در احصان\r\nطلاق بائن سبب مىشود كه مرد و زن از عنوان محصن بودن خارج شوند . طلاق بائن بر دو نوع است :\r\n1 - در طلاقى كه به زن يائسه يا صغيره يا غير مدخول بها داده باشند ، عدّه نيست ؛ به مجرّد اين كه زن را طلاق دادند ، مىتواند شوهر كند و زوجيّت سابق منتفى مىشود . شوهر سابق نيز حقّ رجوع ندارد ، مگر اين‌كه او را با عقد جديد به زوجيّت خود بازگرداند . در اين نوع طلاق اگر بدون فاصله پس از طلاق ، زن يا شوهر مرتكب زنا شدند ، زناى محصنه نخواهد بود ؛ زيرا ، در حال زنا ، زوجيّتى نبوده است ، و با انتفاى بعضى از شرايط ، احصان منتفى مىشود .\r\n2 - در طلاق خلع يا مبارات ، با فرض دخول به زن قبل از طلاق ، عدّه هست ؛ ليكن در ايّام عدّه ، مرد حقّ رجوع به زن را ندارد ؛ مگر در صورتى كه زن در آن‌چه بذل كرده است ، رجوع كند . در اين صورت مرد حقّ رجوع در طلاق پيدا مىكند . ليكن سخن اين است كه آيا به مجرّد رجوع زن در بذل و حقّ رجوع پيدا كردن مرد در طلاق ، احكام طلاق رجعى مترتّب مىشود ، و زناى بعد از رجوع زناى محصنه است ، و يا اين حكم ، مخصوص طلاقى است كه از اوّل رجعى بوده است ؟\r\nمىگويند : حتّى پس از رجوع عملى مرد در طلاق خلع ، تا زمانى كه پس از رجوع به زن ، وطى نكرده باشد تا وطى به اهل صادق آيد ، زناى مرد يا زن محصنه نخواهد بود .\r\nهر دو قضيّه نزد فقها شايع است : مطلّقه‌ى رجعى به حكم زوجه است و آثار زوجيّت بر آن مترتّب مىشود ؛ و مطلّقه‌ى بائن به حكم اجنبى است و آثار زوجيّت بر آن بار نمىشود .\r\nدليل اين مطلب اطلاق صحيحه‌ى يزيد كناسى است كه بر هر دو قضيّه دلالت دارد .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n. . . إن كانت تزوّجت في عدّة طلاق لزوجها عليها الرجعة فإنّ عليها الرجم ، وإن كانت تزوّجت في عدّة ليس لزوجها عليها الرجعة فإنّ عليها حدّ الزاني غير المحصن . . . . « 1 » مفاد روايت اين است كه اگر در عدّه‌ى طلاق رجعى مرتكب زنا شود ، سنگسار مىشود ؛ و اگر در عدّه‌اى است كه شوهر حقّ رجوع ندارد ، حدّ زناى معمولى - يعنى تازيانه - اجرا مىشود .\r\nاگر گفته شود : در طلاق خلع پس از رجوع زن در بذل ، صادق است كه زن در عدّه‌اى است كه شوهرش در آن حقّ رجوع دارد .\r\nمىگوييم : روايت دو نوع عدّه را بيان مىكند كه به حسب ذات با هم اختلاف دارند :\r\nاوّل : عدّه‌اى كه در طبيعتش حقّ رجوع براى زوج هست ، و اين مربوط به طلاق رجعى است .\r\nدوم : عدّه‌اى كه در حقيقتش حقّ رجوع نيست ، اگر چه ممكن است در بعضى از احوال حقّ رجوع پيدا كند ، امّا اين عارضى بوده و ذاتى نيست . بنابراين ، طلاق خلع را نمىتوان در عنوان « إن كانت في عدّة لزوجها عليها الرجعة » داخل كرد ؛ هر چند زن در بذل خود رجوع كرده باشد .\r\nپس ، آن‌چه را كه امام راحل رحمه الله در مسأله دوازدهم فرموده ، تمام است ؛ يعنى زن و مرد به وسيله‌ى طلاق بائن از احصان خارج مىشوند ؛ خواه طلاق بائنى باشد كه عدّه ندارد و يا طلاق بائنى باشد كه عدّه داشته باشد . بنابراين ، در طلاق خلع ، اگر مخالع رجوع كند تا زمانى كه پس از رجوع باشد و به زن دخول نكند ، زناى آنان محصنه نخواهد بود . زيرا ، رجوع علّت است براى آمدن زوجيّت جديد ، و نه بقاى زوجيّت سابق .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 396 ، باب 27 از ابواب حدّ زنا ، ح 3 .\r\n","page_name":" 212 ","page_number":212},
  {"content":"\r\n\r\n[ عدم تأثير الإسلام في تحقّق الإحصان 
  ]\r\n[ مسألة 13 - لا يشترط في الإحصان الإسلام في أحد منهما ، فيحصن النصراني النصرانية وبالعكس ، والنصراني اليهودية وبالعكس . فلو وطأ غير مسلم زوجته الدائمة ثمّ زنى يرجم ، ولا يشترط صحّة عقدهم إلّاعندهم ، فلو صحّ عندهم وبطل عندنا كفى في الحكم بالرجم . 
  ]\r\n\r\nتأثير اسلام در احصان\r\nامام راحل رحمه الله مىفرمايد : مسلمان بودن يكى از شرايط احصان مرد يا زن زناكار نيست . بر اين قانون كلّى ، اين مطلب را تفريع مىكند كه شوهر نصرانى سبب احصان زوجه‌ى نصرانىاش مىشود و برعكس ، در صورتى كه نكاح آن دو بر مذهب نصرانيّت صحيح باشد ؛ هر چند نزد ما و براساس اصول و قواعد اسلام نكاح باطل است . لذا ، اگر يك زوج يا زوجه‌ى نصرانى مرتكب زنا شود ، و شرايط احصان در زانى موجود باشد ، پس از مراجعه به قاضى مسلمان حاكم مخيّر است حكم را به مذهب اسلام يا مذهب مسيحيّت در حقّ زنا كار اجرا كند . اگر اراده‌ى اجراى حكم اسلام را دارد ، بايد شرايط احصان موجود باشد تا زانى را رجم كند .\r\nآن‌چه گفته شد ، درباره‌ى زن نصرانى و شوهر يهودى يا بر عكس نيز صادق است .\r\nدر نتيجه ، اگر غير مسلمانى به همسر خود - با شرايطى كه گذشت - وطى كرده باشد ، و پس از آن ، به زن ديگرى دخول كرده كه به مذهب خودش نكاح شمرده نمىشود ، بايد او را رجم كرد .\r\nشرط رجم ، صحّت عقد نزد مسلمانان نيست ؛ بلكه ملاك ، مذهب زانى است ، هر چند از نظر ما عقد باطلى باشد . زيرا ، در گذشته نيز اشاره كرديم « لكلّ قوم نكاح » ؛ « 1 » براى هر قومى نكاح است .\r\nعلّت اين كه مسأله سيزدهم را در رابطه با نصرانى و يهودى مطرح كرده ، و نامى از\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 588 ، باب 83 از ابواب نكاح عبيد و إماء ، ح 2 .\r\n","page_name":" 213 ","page_number":213},
  {"content":"\r\n\r\nمسلمانان به ميان نياوردند ، اين است كه مرد مسلمان نمىتواند زوجه‌ى نصرانى و يا يهودى به عقد دائم داشته باشد ، هر چند مىتواند به عقد موقّت با اهل كتاب ازدواج كند ؛ امّا متعه ، سبب احصان نيست . در ملك يمين نيز اختلاف بود كه اگر مسلمانى كنيز يهودى يا نصرانى داشته باشد ، آيا موجب احصان هست يا نه ؟\r\n\r\nدليل تعميم احصان به غير مسلمان از يهودى و نصرانى\r\n1 - اطلاقات و عموماتى كه در باب احصان داشتيم :\r\nالف : محمّد بن يعقوب ، عن أبي علي الأشعري ، عن محمّد بن عبدالجبّار ، عن صفوان ، عن إبن سنان يعنى عبداللَّه ، عن اسماعيل بن جابر ، عن أبي جعفر عليه السلام قال : قلت : ما المحصن رحمك اللَّه ؟ قال : من كان له فرج يغدو عليه ويروح فهو محصن . « 1 »\r\nفقه الحديث : در گفتار امام عليه السلام - « من كان له فرج . . . » - « من » موصوله و براى تعميم است ؛ يعنى هر كه يك فرج مملوكى دارد - « له » براى ملكيّت است - ، خواه به ازدواج يا به ملك يمين و صبح و شام در اختيار او باشد ، محصن است .\r\nاز روايت ، با توجّه به موصول و اشتراك احكام بين مسلمانان و كفّار ، تعميم حكم احصان در مسلمان و غير مسلمان استفاده مىشود .\r\nب : وعنه ، عن محمّد بن عيسى بن عبيد ، عن يونس ، عن حريز ، قال : سألت أبا عبداللَّه عليه السلام عن المحصن ، قال : فقال : الّذي يزني وعنده ما يغنيه . « 2 » فقه الحديث : « الّذي يزني » در اين روايت نيز همانند روايت سابق تعميم دارد و شامل مسلمان و غير مسلمان مىشود .\r\n2 - رواياتى كه به‌خصوص بر اين مطلب دلالت دارد ؛ همانند :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 351 ، باب 2 از ابواب حدّ زنا ، ح 1 .\r\n( 2 ) . همان ، ح 4 .\r\n","page_name":" 214 ","page_number":214},
  {"content":"\r\n\r\nالف : محمّد بن عليّ بن الحسين بإسناده عن العلاء عن محمّد بن مسلم ، عن أبي جعفر عليه السلام قال . . . والنصراني يحصن اليهوديّة واليهوديّة يحصن النصرانية . « 1 » فقه الحديث : شوهر نصرانى سبب احصان همسر يهودى خود مىشود ، يهودى نيز موجب احصان نصرانى مىشود . پس ، به طريق اولى ، نصرانى بر نصرانى احصان مىآورد .\r\nب : بإسناده عن أحمد بن محمّد بن عيسى ، عن محمّد بن عيسى ، عن عبداللَّه بن المغيرة ، عن اسماعيل بن أبي زياد ، عن جعفر بن محمّد ، عن آبائه عليه السلام : أنّ محمّد بن أبي بكر كتب إلى عليّ عليه السلام في الرجل زنى بالمرأة اليهودية والنصرانية .\r\nفكتب عليه السلام إليه : إن كان محصناً فارجمه ، وإن كان بكراً فاجلده مائة جلدة ثمّ انفِهِ ، وأمّا اليهوديّة فابعث بها إلى أهل ملّتها فليقضوا فيها ما أحبّوا . « 2 » فقه الحديث : ظاهر روايت ، زنا كردن مرد مسلمان با زن يهودى است . امام عليه السلام به محمّد بن ابى بكر نوشت : اگر مرد مسلمان زنا كار محصن است ، او را رجم كن ؛ و اگر همسر ندارد و بكر است ، به او صد تازيانه بزن و تبعيدش كن . امّا زن يهودى را نزد هم كيشانش بفرست تا هر حكمى خواستند درباره‌ى او اجرا كنند .\r\nمستفاد از روايات گذشته اين بود كه اسلام در تحقّق احصان دخالتى ندارد ؛ ولى از اين روايت استفاده مىشود در اتّصاف زناى مرد مسلمان به احصان ، مسلمان بودن زانيه لازم نيست ؛ بلكه اگر مسلمانى با زن يهودى زنا كند و شرايط احصان را داشته باشد ، رجم مىشود .\r\nتا اين‌جا روشن شد عمومات و روايت محمّد بن مسلم بر عدم نقش اسلام در احصان مرد و زن زناكار تكيه داشت ، امّا روايت اخير فقط در جهت بيان عدم نقش در طرف مرد\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 357 ، باب 5 از ابواب حدّ زنا ، ح 1 .\r\n( 2 ) . همان ، ص 361 ، باب 8 از ابواب حدّ زنا ، ح 5 .\r\n","page_name":" 215 ","page_number":215},
  {"content":"\r\n\r\nمسلمانِ زنا كار بود . روايت معارضى وجود دارد كه بايد بررسى شود آيا با هر دو دسته معارض است يا با يكى از آن‌ها ؟\r\nبإسناده عن محمّد بن أحمد بن يحيى ، عن أحمد بن محمّد ، عن الحسن بن محبوب ، عن العلاء ، عن محمّد بن مسلم ، عن أبي جعفر في الّذي يأتي وليدة امرأته به غير إذنها ، عليه ما على الزاني يجلد مائة جلدة .\r\nقال : ولا يرجم إن زنى بيهودية أو نصرانية أو أمة . فإن فجر بامرأة حرّة وله امرأة حرّة فإن عليه الرجم .\r\nوقال : وكما لا تحصنه الأمة واليهودية والنصرانية إن زنى بحرّة كذلك لا يكون عليه حدّ المحصن إن زنى بيهودية أو نصرانية أو أمة وتحته حرّة . « 1 » فقه الحديث : اگر مردى با كنيز زوجه‌اش بدون اجازه‌ى او نزديكى كند ، حكم او حكم مرد زناكار است و صد تازيانه زده مىشود . و اگر با زن يهودى يا نصرانى يا كنيزى زنا كرد ، او را سنگسار نمىكنند . اگر با زن آزادى زنا كند در حالى كه همسر حرّى داشته باشد ، رجم مىشود .\r\nقسمت آخر روايت در بيان چيست ؟ آيا مىخواهد بگويد : زوجه‌اى كه كنيز يا يهودى يا نصرانى باشد ، زوجيّت او سبب احصان شوهرش نمىشود ، هر چند شوهرش غير مسلمان باشد ؟ - در اين صورت با صحيحه‌ى ديگر محمّد بن مسلم معارضه دارد . و يا مفاد روايت اين است كه زن يهودى يا نصرانى يا كنيز سبب احصان شوهر مسلمانشان نمىشود ؟ در اين حال ، با توجّه به اين كه ازدواج دائم با يهودى و نصرانى جايز نيست ، با آن صحيحه معارض نيست ، ولى با روايت محمّد بن ابى بكر منافات دارد ؛ زيرا ، در آن روايت ، مسلمان بودن زانيه در اجراى رجم شرط نبود ، اگر با زن يهودى زنا مىكرد ، سنگسار مىشد ؛ ولى اين روايت مىگويد : زنا با يهودى موجب رجم نيست .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 354 ، باب 2 از ابواب حدّ زنا ، ح 9 .\r\n","page_name":" 216 ","page_number":216},
  {"content":"\r\n\r\nحلّ تعارض : از آن‌جا كه فتواى اصحاب بر اساس روايتى است كه در تحقّق احصان ، مسلمان بودن مزنىّبها را شرط نمىداند ؛ لذا ، اين عمل اصحاب موجب تصحيح روايت مكاتبه‌ى محمّد بن ابى بكر و ترجيح آن مىشود ؛ يعنى فرقى نمىكند كه مزنىّ بها يهودى ، يا نصرانى و يا كنيز باشد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n[ تأثير الارتداد في الخروج عن الإحصان 
  ]\r\n[ مسألة 14 - لو ارتدّ المحصن عن فطرة خرج عن الإحصان ، لبينونة زوجته منه .\r\nولو ارتدّ عن ملّة فإن زنى بعد عدّة زوجتها ليس محصناً وإلّا فهو محصن . 
  ]\r\n\r\nتأثير ارتداد در احصان\r\nدر مورد ارتداد ، در دو باب از ابواب فقه بحث مىشود :\r\n1 - در باب ارث ؛ زيرا ، يكى از موانع ارث ، كفر و ارتداد است .\r\n2 - در باب حدود ، از آن جهت كه يكى از موجبات حدّ ، ارتداد است .\r\nدر اين مسأله بحث مىشود آيا ارتداد موجب خروج از احصان مىگردد يا نه ؟\r\nبه گونه‌اى كه اگر شخصى تمام شرايط احصان را داشت ، و قبل از زنا مرتدّ شد ، آيا مىتوان او را رجم كرد ؟ آيا بين مرتدّ ملّى و فطرى فرقى هست ؟\r\n\r\nمرتدّ فطرى و احكام آن\r\nمرتدّ فطرى انسانى است كه در حال انعقاد نطفه‌اش ، يكى از پدر يا مادر و يا هر دو مسلمان باشند ؛ پس از تولّد ، اين كودك به اشرف ابوين ملحق مىشود ؛ يعنى به هر كدام كه مسلمان است ، ملحق شده و احكام اسلام بر او مترتّب مىشود .\r\nچنين شخصى اگر پس از بلوغ ، به شهادتين و مسائل مربوط به اسلام اقرار كند و بعد از مدّتى ، از اسلام برگشته و حالت كفر و ارتداد پيدا كند ، به چنين ارتدادى ، ارتداد فطرى گويند .\r\nو در اصطلاح ، در صورتى كه مرتدّ فطرى مرد باشد ، بايد كشته شود و توبه‌اش در ظاهر قبول نيست ؛ حتّى اگر در همان لحظه‌هاى اوّل ارتداد توبه كند . به مجرّد ارتداد ، حكم ميّت بر او بار شده ، اموالش به ورثه منتقل و بين آنان به ترتيبى كه در كتاب ارث ذكر شده است ، تقسيم مىشود . و همسرش به‌جهت ارتداد ، از او جدا شده و عدّه‌ى وفات نگاه مىدارد .\r\nتوبه‌ى او در بازگشت اموال و زوجه‌اش اثر ندارد ، هر چند نسبت به بعضى از احكام ديگر مؤثر است ؛ مانند اين كه پس از توبه ، به طهارت بدن و صحّت عباداتى كه انجام\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمىدهد ، حكم مىشود . اموالى كه كسب مىكند را مالك مىشود ؛ و اگر شخصى بميرد كه فردِ تائب ، وارث او باشد ، از او ارث مىبرد ؛ و مىتواند با همسر سابقش با عقد جديد ازدواج كند .\r\nاگر زن مرتدّ فطرى شد ، او را حبس ابد كرده و در اوقات نماز كتك مىزنند ؛ در غذا و طعام بر او سخت گرفته و مرتّب از او طلب توبه مىكنند . به محض اين‌كه توبه كند ، از زندان آزاد مىشود .\r\nزنى كه مرتدّ شود ، به محض ارتداد از شوهر جدا شده و بايد عدّه‌ى طلاق نگاه دارد ؛ زيرا ، ارتداد از ناحيه‌ى زوج نيست . اگر در هنگام عدّه ، توبه كرد ، نياز به نكاح جديد نيست ؛ و توبه‌ى زن ، مانند رجوع مرد در طلاق رجعى است . و اگر عدّه تمام شد و توبه نكرد ، امّا پس از گذشتن عدّه توبه كند ، بايد با عقد جديد به نكاح همسر سابقش درآيد .\r\n\r\nبررسى تأثير ارتداد فطرى در احصان\r\nارتداد فطرى مرد سبب جدا شدن زوجه‌ى او شده و همسرش بايد عدّه‌ى وفات بگيرد .\r\nعدّه‌ى وفات نيز در عدم رجوع ، مانند عدّه طلاق بائن است . در سابق گفته شد طلاق بائن سبب خروج مرد و زن از احصان است ؛ زيرا ، موضوعى براى « يغدو عليه ويروح » محقّق نيست و حقّ رجوعى نيز در كار نيست . لذا ، زناى هر كدام از زن و مرد پس از ارتداد فطرى مرد ، محصنه نخواهد بود .\r\nآيا حكم ارتداد فطرى زن نيز مانند ارتداد فطرى مرد است ؟ امام راحل رحمه الله در تحرير الوسيلة متعرّض اين مطلب نشده‌اند . سزاوار بود اين جهت را نيز مطرح مىكردند ؛ زيرا ، همان‌گونه كه در حدّ ، بين مرد و زن در ارتداد فطرى تفاوت است ، در خروج از احصان نيز با هم فرق دارند . به محض ارتداد مرد ، هر دو از احصان خارج مىشوند ، امّا اگر زن مرتدّ شود ، با امكان توبه‌ى او ، امكان بازگشت زوجيّت هست ؛ لذا ، احصان نسبت به هيچ‌كدام از بين نمىرود . از اين‌رو ، بايد اين فرع را نيز متذكّر مىشدند تا كسى از عبارت ايشان - « لو ارتدّ المحصن . . . » - الغاى خصوصيت نكند ، و توهّم نكند حكم ارتداد فطرى در زن و مرد يكسان است .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nمرتد ملّى و احكام آن\r\nقدر متيقّن از مرتد ملّى ، انسانى است كه در حال انعقاد نطفه‌اش هيچ يك از پدر و مادر او مسلمان نباشند . پس از تولّد ، اين طفل تابع پدر و مادر و محكوم به كفر است . اگر در حال بلوغ به كفر اقرار كند ، كفر تبعىِ در حال طفوليّت به كفر اصلى استقلالى مبدّل مىشود .\r\nحال ، اگر چنين فردى مسلمان شود ، و پس از گذشت زمانى ، از اسلام برگردد ، مرتد ملّى مىشود .\r\nاگر مرتد ملّى مرد باشد ، تا سه روز او را توبه مىدهند ؛ در صورتى كه توبه كرد ، توبه‌ى او در ظاهر و واقع پذيرفته مىشود ؛ و اگر بر كفر اصرار ورزيد ، پس از سه روز توبه دادن ، كشته مىشود .\r\nبا ارتداد او ، همسرش جدا مىشود و بايد عدّه‌ى طلاق نگاه دارد ، و نه عدّه وفات . اگر در ايّام عدّه توبه كند - فرقى نمىكند مرتدّ ملّى زن باشد يا مرد - زوجيّت سابق برگشته و استمرار پيدا مىكند ؛ ولى اگر عدّه گذشت ، كشف مىشود از همان لحظه‌ى ارتداد ، جدايى حاصل شده است ؛ مانند طلا رجعى كه شوهر در ايام عدّه رجوع نكند . بنابراين ، اگر توبه بعد از عدّه بود ، بايد عقد جديدى خوانده شود تا اين زن و مرد به يكديگر حلال شوند .\r\n\r\nبررسى تأثير ارتداد ملّى در احصان\r\nاگر زنا پس از ارتداد ملّى واقع شود ، در صورتى كه در زمان عدّه باشد ، زنا ، زناى محصنه است ؛ زيرا ، عدّه‌ى ارتداد ملّى همانند عدّه‌ى طلاق رجعى است ؛ و فقط در كيفيّت رجوع فرق است . در طلاق با « رَجَعْتُ » و در ارتداد با « تُبْتُ » ، رجوع محقّق مىشود .\r\nاگر زنا پس از گذشتن عدّه‌ى ارتداد ارتكاب يافته باشد ، محصنه نخواهد بود ؛ زيرا ، زوجيّتى بين زن و مرد باقى نيست تا متمكّن از يكديگر باشند و « يغدو عليه و يروح » صادق باشد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n[ حكم الأعمى إذا زنى 
  ]\r\n[ مسألة 15 - يثبت الحدّ رجماً أو جلداً على الأعمى . ولو ادّعى الشبهة مع احتمالها في حقّه فالأقوى القبول . وقيل : لا تقبل منه أو لا تقبل إلّاأن يكون عدلًا أو لا تقبل إلّا مع شهادة الحال بما ادّعاه والكلّ ضعيف . 
  ]\r\n\r\nحكم زناى شخص نابينا\r\nمرحوم امام در اين فرع ، دو مطلب را مطرح كرده‌اند :\r\n1 - اگر نابينايى زنا كرده و زناى او ثابت شد ، بايد حدّ زنا در حقّ او جارى شود . اگر زناى او محصنه باشد ، بايد رجم شود ؛ و در غير اين صورت ، بايد صد تازيانه بر او زده شود . كورى سبب عفو و سقوط حدّ از او نمىشود ؛ زيرا ، با مراجعه به ادلّه‌ى حدود ، ادلّه‌اى كه صد تازيانه بر زانى غير محصن و يا رجم را بر زانى محصن اثبات مىكند ، مانند :\r\nالزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ . . . « 1 » ؛ « . . . من كان له فرج يغدو عليه و يروح فهو محصن . . . » « 2 » ؛ « سألت أبا عبداللَّه عليه السلام عن المحصن ، قال : الّذي يزني وعنده ما يغنيه » « 3 » معلوم مىگردد اين عمومات و مطلقات شامل نابينا نيز مىشود ، و مقيّدى نداريم تا نابينا را استثنا كنيم .\r\n2 - اگر در ظاهر زنايى از نابينا سر زده باشد و او ادّعاى شبهه كند و بگويد : من خيال مىكردم اين زن زوجه‌ى من است . آيا ادّعاى او پذيرفته مىشود ؟\r\nمشهور معتقدند : اگر اين ادّعا در حقّ او امكان دارد و محتمل است ، پذيرفته مىشود ؛ خواه ادّعايش در شبهات موضوعيّه باشد و يا در شبهات حكميّه . مرحوم امام اين قول را در تحرير الوسيله اختيار كرده‌اند . در مقابل قول مشهور ، سه قول ديگر وجود دارد :\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n( 2 ) . وسائل الشيعة ، ج 18 ، ص 352 ، باب 2 از ابواب حدّ زنا ، ح 1\r\n( 3 ) . همان ، ح 4 .\r\n","page_name":" 221 ","page_number":221},
  {"content":"\r\n\r\nالف : شيخ مفيد « 1 » و شيخ طوسى « 2 » و ابن براج « 3 » و سلّار رحمهما الله « 4 » گفته‌اند : ادّعاى شبهه هر چند در حقّ او امكان داشته باشد ، پذيرفته نمىشود .\r\nب : قول فاضل مقداد رحمه الله اين است كه اگر نابينا عادل است ، ادّعايش پذيرفته مىشود ؛ و گرنه مقبول نيست . « 5 » ج : ابن ادريس رحمه الله گفته است : اگر شاهد حال و قرينه‌اى در تأييد ادّعاى او باشد ، قولش پذيرفته مىشود . « 6 » امام راحل رحمه الله در تحرير الوسيله هر سه قول را ضعيف مىشمارد . علّت اين تضعيف ، نبودن دليل بر اثبات آن‌ها است . در كدام قسمت از فقه و كتاب قضا بر روى عدالت مدّعى تكيه شده است ؟ اگر مدّعى شخص عادلى بود و منكر بر خلاف او فاسق ، آيا عدالت او سبب رجحانى در باب قضا مىشود ؟ مسأله‌ى عدالت و عدم آن در باب قضا و حدود هيچ تأثيرى در ناحيه‌ى مدّعى ندارد .\r\nسؤال ديگر آن است‌كه مراد از شاهد حال چيست ؟ اگر مقصود اين است كه از قول نابينا به ضميمه‌ى شاهدِ حال علم به صدق نابينا پيدا مىشود ، قول ابن ادريس رحمه الله در برابر قول شيخ مفيد و شيخ طوسى رحمه الله نخواهد بود ؛ زيرا ، بحث در موردى است كه شكّ داشته باشيم شخص كور صادق است يا نه ، و الّا اگر علم به صدق ادّعايش داشته باشيم ، قول او با اتّفاق پذيرفته مىشود .\r\nاگر مقصود ، شاهدِ حال ظنّى باشد كه مؤيّد ادّعا نابينا باشد ، در اين صورت به درد نمىخورد ؛ زيرا ، دليلى بر آن نداريم .\r\nبنابراين ، اين دو تفصيل وجهى ندارد . دو قول ديگر باقى مىماند كه به نظر مىرسد حقّ\r\n\r\n\r\n","description":"","footnote":"\r\n( 1 ) . المقنعة ، ص 784 و 783 .\r\n( 2 ) . النهاية في مجرّد الفقه و الفتوى ، ص 698 و 699 .\r\n( 3 ) . المهذب ، ج 2 ، ص 524 .\r\n( 4 ) . المراسم ، ص 256 .\r\n( 5 ) . التنقيح الرائع ، ج 4 ، ص 332 .\r\n( 6 ) . السرائر ، ج 3 ، ص 447 و 448 .\r\n","page_name":" 222 ","page_number":222},
  {"content":"\r\n\r\nبا قول مشهور است ؛ يعنى در هر موردى كه ادّعاى جهل در حقّ نابينا محتمل و ممكن باشد ، حدّ ساقط مىشود .\r\nدليل آن : در اكثر موارد ، بلكه در همه‌ى مواضعى كه ادّعاى محتمل مطرح بود ، به حسب دلالت ادلّه‌ى وارد در آن موارد ، ادّعاى جهل پذيرفته بود . براى مثال : اگر زانى يا زانيه ادّعاى اكراه كند تا از اجراى حدّ در امان بماند ، و يا موردى كه زن در عدّه‌ى شوهر زنا كرده و ادّعاى جهل مىكند ، اگر اين ادّعا در حقّ او محتمل و ممكن باشد ، پذيرفته مىشود . از اين ادلّه استفاده كريم هر موردى كه امكان جهل داده شود ، حدّ منتفى مىشود ؛ نابينا نيز مانند ديگران است . هر گاه ادّعاى شبهه كرد ، خواه در موضوعات يا احكام ، اگر در حقّ او محتمل باشد ، حدّ ساقط مىشود .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n[ حكم الاستمتاعات المحرّمة 
  ]\r\n[ مسألة 16 - في التقبيل والمضاجعة والمعانقة و غير ذلك من الاستمتاعات دون الفرج تعزير ولا حدّ لها . كما لا تحديد في التعزير بل هو منوط به نظر الحاكم على الأشبه . 
  ]\r\n\r\nحكم استمتاعات حرام\r\nمرحوم امام در تحرير الوسيله ، ابتدا زناى موجب حدّ را تعريف كرده و به دنبال آن ، شرايط احصان را مطرح ، و سرانجام به مناسبت ، حكم استمتاعات حرامى را بيان مىفرمايند كه در آن‌ها نياز به التصاق و تماس بدن زن و مرد اجنبى به يكديگر مىباشد ؛ ليكن مواردى چون نگاه كردن به زن اجنبى از بحث ما خارج است ، هر چند نظر كردن به حرام از باب اين كه هر معصيتى تعزير دارد ، قابل طرح است ، امّا هم‌اينك مورد نظر ما نيست .\r\nامام رحمه الله مىفرمايد : براى اين‌گونه استمتاعات كه مقدّمه‌ى زنا بوده ، امّا دخولى در دُبر يا قُبل نشده است ، فاعل آن تعزير مىشود ؛ مقدار معيّنى نيز براى آن نيست ، بلكه به رأى و صلاحديد حاكم شرع بستگى دارد .\r\nدر اين مسأله اقوال مختلفى وجود دارد ، ولى نقطه‌ى بحث ما در زن و مرد اجنبى متمركز است و فعلًا كارى به استمتاعات دو مرد و يا دو زن نداريم ؛ و رواياتش را در محلّ خودش بحث مىكنيم ، تا اين فرع متناسب با بحث‌هاى گذشته باشد . از اين رو ، حكم دو مردى كه در زير يك لحاف بخوابند را در مباحث لواط ، و حكم دو زن را در باب مساحقه ، خواهيم گفت .\r\n\r\nبررسى اقوال و فتاوا\r\nشيخ طوسى رحمه الله در كتاب خلاف فرموده است :\r\nروى أصحابنا في الرجل إذا وجد مع امرأة أجنبية يقبّلها ويعانقها في فراش واحد أنّ عليهما مائة جلدة ، وروي ذلك عن علي عليه السلام ، وقد روي أنّ عليهما أقلّ من الحدّ . « 1 »\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 373 ، كتاب الحدود ، مسألة 9 .\r\n","page_name":" 224 ","page_number":224},
  {"content":"\r\n\r\nمجازات چنين شخصى صد تازيانه است . - اگر گفته شود : چه فرقى بين اين فرد و شخص زناكار وجود دارد ؛ هر دو صد تازيانه مىخورند ؟ ! مىگوييم : اگر اين فرد شرايط احصان را داشته باشد ، به همين صد تازيانه اكتفا مىشود و او را رجم‌نمىكنند . - شيخ طوسى رحمه الله در ادامه‌ى مطلب پس از اختيار صد تازيانه . - كه مطابق با روايات اصحاب است - مىفرمايد : روايتى نيز وارد شده كه كمتر از حدّ ، يعنى كمتر از صد تازيانه زده مىشود .\r\nمرحوم محقّق رحمه الله در شرايع مىفرمايد :\r\nوفي التقبيل والمضاجعة في إزار واحد والمعانقة روايتان : إحداهما مائة جلدة ، والاخرى دون الحدّ وهي أشهر . « 1 » در اين مسأله دو نوع روايت داريم : يك دسته بر صد تازيانه و دسته‌ى ديگر بر كمتر از صد تازيانه دلالت دارد ، دسته‌ى اخير مشهورتر است .\r\nمرحوم صاحب جواهر نيز ذيل كلام مرحوم محقّق مىفرمايد :\r\nبل قيل إنّه المشهور ، بل في كشف اللثام الإجماع كما يظهر منهم عليه بل عن الغنية دعواه صريحاً . نعم ، فيها كما عن المقنعة والإسكافي أنّهما يعزّران من عشرة إلى تسعة وتسعين جلدة . . . . « 2 » برخى از فقها كمتر از حدّ را مشهور و قول ديگر را شاذّ دانسته‌اند ؛ بلكه بالاتر از اين ، فاضل هندى رحمه الله در كشف اللثام « 3 » فرموده است : ظاهر كلمات اصحاب دلالت بر اجماعى بودن تازيانه به كمتر از حدّ دارد ؛ بلكه در كتاب غنيه « 4 » به‌طور صريح ادّعاى اجماع كرده‌است ؛ هر چند در بعضى از كتاب‌ها « 1 » از مجازات آن به اقلّ از حدّ تعبير كرده‌اند ، ليكن\r\n\r\n\r\n","description":"","footnote":"\r\n( 1 ) . شرايع الإسلام ، ج 4 ، ص 935 .\r\n( 2 ) . جواهر الكلام ، ج 41 ، ص 289 و 290 .\r\n( 3 ) . كشف اللثام ، ج 2 ، ص 405 ( چاپ قديم ) .\r\n( 4 ) . غنية النزوع ، ص 435 .\r\n","page_name":" 225 ","page_number":225},
  {"content":"\r\n\r\nاقلّ آن را ده تازيانه و اكثرش را نود و نه تازيانه گفته‌اند . به برخى از فقها نيز نسبت داده‌اند كه حدّاقل را سى تازيانه و حدّاكثر را نود و نه تازيانه دانسته‌اند ، هر چند قائلش مشخّص نيست .\r\nروش ما در اين بحث ، بررسى روايات و كيفيّت جمع بين آن‌ها و طرح نظر مشهور است . روايات وارد در اين فرع دو نوع است : يك دسته دلالت بر صد تازيانه دارد ، و ظاهر گروه دوم نود و نه تازيانه است .\r\n\r\nروايات دسته‌ى اوّل\r\n1 - محمّد بن يعقوب ، عن عليّ بن إبراهيم ، عن أبيه و عن محمّد بن يحيى ، عن أحمد بن محمّد بن عيسى جميعاً ، عن إبن أبي عمير ، عن حمّاد ، عن الحلبي ، عن أبي عبداللَّه عليه السلام ، قال : حدّ الجلد أن يوجدا في لحاف واحد .\r\nوالرجلان يجلدان إذا و جدا في لحاف واحد الحدّ ، والمرأتان تجلدان إذا اخذتا في لحاف واحد الحدّ . « 2 » فقه الحديث : اين روايت صحيحه بوده و عبارت اوّل آن به بحث ما مربوط است .\r\nامام عليه السلام فرمود : « حدّ الجلد أن يوجدا . . . » ؛ از عبارت استفاده مىشود امام عليه السلام حكم زن و مرد اجنبى را بيان مىكنند ؛ زيرا تازيانه در مورد زنا است و زنا بين زن و مرد بيگانه واقع مىشود .\r\nعلاوه بر آن ، صد تازيانه را نيز دلالت دارد ؛ زيرا ، اضافه‌ى « حدّ » به « الجلد » ، اضافه‌ى بيانيّه است ؛ يعنى حدّى كه عبارت از تازيانه است ، در جايى جارى است كه مرد و زنى زير يك لحاف ديده شوند . اين مورد ، فردِ خفىّ زنا است ، فرد آشكار آن‌جايى است كه‌ديده شود ، مواقعه و نزديكى كرده باشند و به تعبير بعضى از روايات « كالميل في المكحلة » « 1 » باشد .\r\n\r\n\r\n","description":"","footnote":"\r\n( 1 ) . المقنعة ، ص 774 .\r\n( 2 ) . وسائل الشيعة ، ج 18 ، ص 363 ، باب 10 از ابواب حدّ زنا ، ح 1 .\r\n","page_name":" 226 ","page_number":226},
  {"content":"\r\n\r\nعبارتى كه در متن روايت هست - « حدّ الجلد أن يوجدا في لحاف واحد » - يك قضيه‌ى حمليه است و در آن مسامحه است ؛ زيرا ، حدّ جلد در زير يك لحاف پيدا شدن نيست .\r\nآيا حدّ معناى اصطلاحى دارد - همان‌گونه كه تا اين‌جا معنى كرديم - و يا معناى لغوى دارد ؟ « 1 » « حدّ الجلد » يعنى مرزى كه براى جلد و تازيانه تحقّق دارد . « جَلْد » يك فرد روشن و متيقّن دارد ، و آن زناى همراه با مواقعه است و يك فرد مخفى دارد كه اين مرزجَلْد است ؛ يعنى مرد و زن در يك لحاف پيدا نشوند . پس دايره‌ى تازيانه گسترش دارد و به اين مقدار هم مىرسد . اين نكته در يكى از وجوه جمع كه در آينده بيان خواهيم كرد ، نقش به سزايى دارد .\r\nنتيجه اين كه روايت دلالت بر صد تازيانه مىكند .\r\n2 - وعنه ، عن أبيه ، عن إبن محبوب ، عن عبداللَّه بن سنان ، عن أبي عبداللَّه عليه السلام ، قال : سمعته يقول : حدّ الجلد في الزنا أن يوجدا في لحاف واحد ، والرجلان يوجدان في لحاف واحد والمرأتان توجدان في لحاف واحد . « 2 »\r\nفقه الحديث : امام صادق عليه السلام در اين روايت فرموده است : هرگاه زن و مردى در لحاف واحد پيدا شدند ، به آنان صد تازيانه زده مىشود . ( به نقل كلينى رحمه الله در كافى ) .\r\nآيا ظاهر عبارت « جلدا مائة جلدة » اين است كه مجموع تازيانه‌اى كه به مرد و زن مىزنند ، صد تازيانه است و يا به هر كدام صد تازيانه زده مىشود ؟\r\nروايت در معناى دوم ظهور دارد ؛ شاهدش نيز آن است كه شيخ طوسى رحمه الله همين روايت را به سند خود از صفوان چنين نقل مىكند :\r\nوأمّا ما رواه الحسين بن سعيد ، عن صفوان ، عن عبدالرحمن الحذّاء ، قال : سمعت أبا عبداللَّه عليه السلام يقول : إذا وجد الرجل والمرأة في لحاف واحد جلدا\r\n\r\n\r\n","description":"","footnote":"\r\n( 1 ) . معظّم له در كتاب تفصيل الشريعه في شرح تحرير الوسيلة ( ص 7 ) نظر اخير را اختيار و نوشته‌اند : « وإضافة الحدّ إلى الجلدليست إضافة بيانيّة كما هو ظاهر بل المراد من الحدّ آخر ما يتحقّق به الجلد » .\r\n( 2 ) . وسائل الشيعة ، ج 18 ، ص 364 ، باب 10 از ابواب حدّ زنا ، ح 4 .\r\n","page_name":" 227 ","page_number":227},
  {"content":"\r\n\r\nمائة مائة . « 1 » بنا بر اين نقل ، دلالت روايت در اين كه به هر كدام صد تازيانه زده مىشود ، تمام است .\r\n4 - وعن حميد بن زياد ، عن إبن سماعة ، عن غير واحد ، عن أبان ، وعن محمّد بن يحيى ، عن أحمد بن محمّد ، عن عليّ بن الحكم ، عن أبان ، عن عبدالرّحمن بن أبي عبداللَّه ، قال : قال أبو عبداللَّه عليه السلام : إذا وجد الرجل والمرأة في لحاف واحد قامت عليهما بذلك بيّنة و لم يطّلع منهما على سوى ذلك ، جلد كلّ واحد منهما مائة جلدة « 2 » .\r\nفقه الحديث : در اين روايت يك نحوه‌ى ارسالى هست « 3 » . امام عليه السلام فرموده است اگر زن و مردى در يك لحاف پيدا شدند و بيّنه بر اين مطلب قائم شد و فقط به همين مقدار شهادت دادند و بر بيش از آن اطّلاعى نداشتند ، به هر كدام از آنان صد تازيانه زده مىشود .\r\n5 - وعن محمّد بن يحيى ، عن أحمد بن محمّد بن عيسى ، عن محمّد بن إسماعيل بن بزيع ، عن محمّد بن الفضيل ، عن أبي الصباح الكناني ، عن أبي عبداللَّه عليه السلام في الرجل والمرأة يوجدان في لحاف واحد جلدا مائة مائة .\r\n6 - ورواه الصدوق بإسناده عن محمّد بن الفضيل مثله إلّاأنّه قال : اجلدهمامائة جلدة مائة جلدة . « 1 » 7 - وعن محمّد بن يحيى ، عن أحمد بن محمّد ، عن عليّ بن الحكم ، عن\r\n\r\n\r\n","description":"","footnote":"\r\n( 1 ) . تهذيب الأحكام ، ج 10 ، ص 43 ، ح 153 ؛ الإستبصار ، ج 4 ، ص 215 .\r\n( 2 ) . وسائل الشيعة ، ج 18 ، ص 365 ، باب 10 از ابواب حدّ زنا ، ح 9 .\r\n( 3 ) . بايد توجّه داشت روايت دو سند دارد :\r\nأ . محمّد بن يعقوب عن حميد بن زياد ، عن إبن سماعة ، عن غير واحد ، عن أبان ، عن عبدالرحمن بن أبي عبداللَّه قال : قال أبو عبداللَّه عليه السلام ؛ اين سند مبتلا به اشكال ارسال است .\r\nب . محمّد بن يعقوب عن محمّد بن يحيي ، عن أحمد بن محمّد ، عن عليّ بن الحكم عن أبان ، عن عبدالرحمن بن أبي عبداللَّه قال : قال أبو عبداللَّه عليه السلام ؛ كه اين سند ، صحيح مىباشد .\r\n","page_name":" 228 ","page_number":228},
  {"content":"\r\n\r\nأبان ، عن عليّ بن أبي حمزة ، عن أبي بصير ، عن أبي عبداللَّه عليه السلام ، قال : سئل عن امرأة وجدت مع رجل في ثوب قال : يجلدان مائة جلدة . « 1 » فقه الحديث : اين سه روايت ، دلالت دارند كه هر كدام از آن‌ها صد تازيانه مىخورند .\r\n\r\nروايات دسته‌ى دوم\r\n1 - بإسناده عن الحسين بن سعيد ، عن حمّاد ، عن حريز ، عن أبي عبداللَّه عليه السلام ، إنّ عليّاً عليه السلام وجد رجلًا وامرأة في لحاف واحد فضرب كلّ واحد منهما مائة سوطاً إلّاسوطاً . « 2 » فقه الحديث : در اين صحيحه ، حريز از امام صادق عليه السلام نقل مىكند : اميرمؤمنان ، حضرت على عليه السلام زن و مردى را در يك لحاف يافت ، به هر كدام نود و نه تازيانه زد .\r\n2 - وعنه ، عن أبان بن عثمان ، قال : قال أبو عبداللَّه إنّ عليّاً عليه السلام وجد امرأة مع رجل في لحاف واحد فجلد كلّ واحد منهما مائة سوط غير سوط . « 3 »\r\n\r\nوجوه جمع بين روايات\r\nوجه اوّل : جمع به تخصيص\r\nمرحوم صاحب جواهر رحمه الله فرموده : مقتضاى جمع بين اين دو دسته از روايات ، اختيار روايات اخير است . ايشان دليل اين مطلب را بيان نمىكند ؛ امّا مىتوان گفت :\r\nاگر دسته‌ى دوم تصريح به نود و نه تازيانه مىكرد ، در اين صورت با دسته‌ى اوّل كه تعداد را صد تازيانه مىشمارد ، تعارض پيدا مىكرد و جاى ترجيح نبود ؛ ليكن دسته‌ى اوّل مقدار تعزير را « مائة » بيان كرده و دسته‌ى دوم مىگويد : « مائة إلّاسوطاً » يعنى به نحو استثنا آمده است . وِزان اين دو دسته از روايات ، وِزان دو دليلى است كه يكى مشتمل بر\r\n\r\n\r\n","description":"","footnote":"\r\n( 1 ) . همان ، ح 7 .\r\n( 2 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 19 .\r\n( 3 ) . همان .\r\n","page_name":" 229 ","page_number":229},
  {"content":"\r\n\r\n« أكرم العلماء » و ديگرى « أكرم العلماء إلّازيداً » است . جمع بين اين دو دليل ، به تخصيص زدن اوّلى است .\r\nوجود ادات استثناء مانند « غير » يا « إلّا » بيانگر تخصيص است ؛ لذا ، براى مخصّص متّصل ، مثال به « إكرم العلماء إلّازيداً » زده مىشود .\r\nمشكلى كه صاحب جواهر رحمه الله مطرح مىكند شهرت يا بالاتر از آن اتّفاق اصحاب است كه نه عدد صد را پذيرفته‌اند و نه عدد نود و نُه را ؛ بلكه اصلًا عددى را مطرح نكرده ، و اختيار آن را به عهده‌ى حاكم مىدانند . از اين رو ، نتيجه‌ى اين جمع با فتواى مشهور موافقت ندارد . « 1 » وجه دوم : حمل بر تقيّه\r\nرواياتى كه بر عدد صد تازيانه دلالت دارد ، موافق با عامّه است ؛ پس ، به حمل كردن بر تقيّه ساقط مىشود ؛ و به روايات نود و نه تازيانه كه مخالف با عامّه است عمل مىشود . « 2 » دليل تقيّه‌اى بودن دسته‌ى اوّل از روايات ، روايت زير است :\r\nوعنه ، عن أبيه ، عن إبن أبي عمير ، عن عبدالرحمن بن الحجّاج ، قال : كنت عند أبي عبداللَّه عليه السلام فدخل عليه عباد البصري و معه اناس من أصحابه . فقال له : حدّثني عن الرجلين إذا اخذا في لحاف واحد ، فقال له : كان عليّ عليه السلام إذا أخذ الرجلين في لحاف واحد ضربهما الحدّ .\r\nفقال له عباد : إنّك قلت لي : غير سوط ، فأعاد عليه ذكر الحديث ( الحدّ ) حتّى أعاد ذلك مراراً ، فقال : غير سوط . فكتب القوم الحضور عند ذلك الحديث . « 3 »\r\nفقه الحديث : عبدالرّحمان گويد : نزد امام صادق عليه السلام بودم ، عباد بصرى - يكى از فقيهان اهل سنّتِ معاصر با امام صادق عليه السلام - با جمعى از يارانش به خدمت امام صادق عليه السلام آمدند .\r\nعباد از امام عليه السلام سؤال كرد ، اگر دو مرد را زير يك لحاف يافتند ، حكم آنان چيست ؟\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 290 و 291 .\r\n( 2 ) . همان .\r\n( 3 ) . وسائل الشيعة ، ج 18 ، ص 363 ، باب 10 از ابواب حدّ زنا ، ح 2 .\r\n","page_name":" 230 ","page_number":230},
  {"content":"\r\n\r\nامام عليه السلام فرمود : اميرمؤمنان عليه السلام در جايى كه دو مرد را زير يك لحاف مىگرفتند ، بر آنان صد تازيانه مىزدند .\r\nعباد به عنوان اعتراض گفت : در سابق اين مطلب را از شما پرسيدم ، در جواب گفتى :\r\nصد تازيانه غير از يك تازيانه مىزد . پس از آن سؤالش را تكرار كرد ، و امام عليه السلام همان جواب را داد تا چندين مرتبه . سر انجام امام عليه السلام را تحت فشار گذاشتند ؛ از اين‌رو ، امام عليه السلام فرمود : غير از يك تازيانه .\r\nگروه حاضر در مجلس ، اين مطلب را نوشتند كه ما حاضر بوديم و امام صادق عليه السلام يك تازيانه را از صد تازيانه ، استثنا كرد .\r\nپرسش اين است كه كدام يك از اين دو عدد - « صد » يا « نود و نه » - تقيّه است ؟ آيا « ضربهما الحدّ » حكم واقعى است و « إلّاسوط » حكم تقيّه‌اى و يا بر عكس ؟ !\r\nنوع افرادى كه اين روايت را مطرح كرده‌اند ، صدر آن را تقيّه‌اى گرفته‌اند ؛ زيرا ، ظاهر روايت اين است كه امام عليه السلام نمىخواسته « إلّا سوطاً » را بگويد ، حضور عباد بصرى و يارانش نيز در آن مجلس در رابطه با اين مطلب بوده است و بر اثر اصرار و پافشارى عباد امام عليه السلام عبارت « إلّا سوطاً » را فرمود .\r\nاز اين روايت كه مربوط به دو مرد است ، راهى باز مىشود كه در موارد زن و مرد نيز كه عدد صد تازيانه را داريم ، به كمك اين روايت حمل بر تقيّه كنيم .\r\n\r\nنظر برگزيده\r\nبدون اشكال در اين روايت تقيّه‌اى هست ، امّا در كدام قسمت ؟ بيشتر فقهايى كه روايت را مطرح كرده‌اند ، صد تازيانه را تقيّه‌اى دانسته‌اند . مراجعه‌ى ابتدايى به روايت نيز همين استفاده را تأييد مىكند . امام عليه السلام در آغاز حكمى موافق با آنان القا كرده و هنگامى كه با اعتراض و اصرار عباد روبرو شده ، حكم واقعى را فرموده است .\r\nاين برداشت ، به دو اشكال عمده مبتلا است :\r\n1 - شيخ طوسى رحمه الله در كتاب خلاف پس از طرح مسأله و روايات شيعه مىفرمايد : « قال\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nجميع الفقهاء : عليه التعزير » ؛ « 1 » يعنى تمام فقهاى اهل سنّت بر تعزير اتّفاق دارند .\r\nاين بيان شيخ طوسى رحمه الله در مورد مرد و زن است و روايت عبدالرّحمان بن حجّاج درباره‌ى دو مرد است . امّا ظاهر مطلب اين است كه به نظر اهل سنّت فرقى بين مرد و زن و دو مرد از لحاظ فتوا نيست . در نتيجه ، نمىتوان صد تازيانه را حمل بر تقيّه كرد ؛ تقيّه يعنى موافقت با مذهب عامّه در صورتى كه تعزير موافق با آن است .\r\n2 - اگر صد تازيانه تقيّه‌اى است ، چرا امام عليه السلام مطلب را به امير مؤمنان عليه السلام نسبت داد ؟ و به صورت حكمى مستمر ، « كان عليّ . . . » اين استناد را فرمود ؟ مىتوانست حكمى موافق با مذهب آنان بگويد . لذا ، صد تازيانه با تقيّه‌اى بودن نمىسازد ؛ بلكه ذيل روايت تقيّه‌اى است ؛ يعنى امام عليه السلام در ابتدا حكم واقعى را فرمود و بعد در اثر اعتراض و فشار عباد بصرى ، امام عليه السلام مجبور شد عبارت « إلّا سوطاً » را به طور تقيّه‌اى بگويد . شاهدش گفتار عباد بصرى است كه گفت : در سابق حكم را نود و نه تازيانه گفتيد . روشن است كه امام عليه السلام حكم تقيّه‌اى را قبلًا به عباد گفته بود . بنابراين ، تأمّل در روايت اقتضا دارد صدر آن را بر حكم واقعى و ذيل آن را بر حكم تقيّه‌اى حمل كنيم .\r\nاگر در مقام اشكال گفته شود : ما بيان شما را عكس مىكنيم ؛ لذا ، نمىتوان گفت : قسمت اوّل تقيّه‌اى است يا قسمت دوم ؛ قدر مسلّم اين است كه يكى از دو عدد - ( صد يا نود و نه ) - تقيّه‌اى است و روايت شاهد اين است كه يكى از دو دسته روايات وارد در اين فرع ( مرد و زن ) بايد حمل بر تقيّه شود .\r\nدر پاسخ اشكال مىگوييم : اين روايت نمىتواند شاهد بر روايات اين فرع باشد ؛ زيرا ، مورد آن دو مردى است كه زير يك لحاف خوابيده‌اند ، و بحث ما درباره‌ى مرد و زن است .\r\nبنابراين ، چنين جمعى جمع مناسبى نيست .\r\nوجه سوم : جمع شيخ طوسى رحمه الله\r\nشيخ طوسى رحمه الله طريقه‌ى جالبى در جمع بين اين اخبار پيشنهاد كرده است . در كتاب\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 374 ، كتاب الحدود ، مسأله 9 ؛ المجموع للنووي ، ج 21 ، ص 316 .\r\n","page_name":" 232 ","page_number":232},
  {"content":"\r\n\r\nالاستبصار « 1 » مىفرمايد : رواياتى كه در اين باب رسيده ، داراى تعابير مختلفى است ، كه با دقّت در تعبير راه حلّ آن را پيدا كرد :\r\nالف : رواياتى كه حكم آن را « حدّ الجلد » گفته است . در اين‌ها صد تازيانه مطرح نيست ؛ اين گونه روايات را بر تعزير حمل مىكنيم ؛ زيرا ، كلمه‌ى « حدّ » به صورت شايع در تعزير كاربرد داشته و استعمال شده است .\r\nب : رواياتى كه حكم آن را صد تازيانه گفته ، و سخنى از بيّنه و امثال آن به ميان نياورده است ، حمل بر صورتى مىشود كه علم به وقوع زنا داشته باشيم .\r\nج : روايتى كه در آن به بيّنه و . . . اشاره شده است . فرض روايت جايى است كه زنا ثابت نشده و بيّنه فقط بر خوابيدن مرد و زن شهادت داده است ؛ اين روايت بر موردى كه اين عمل به طور مكرّر از مرد و زن سر زده است ، حمل مىشود ؛ يعنى دومرتبه تكرار شده و در هر مرتبه تعزير شده‌اند ، و در مرتبه سوم صد تازيانه به آن‌ها زده مىشود . شاهد اين حمل ، روايت أبى خديجه است :\r\nعن أبي عبداللَّه عليه السلام قال : لا ينبغي للمرأتين تنامان في لحاف واحد إلّاوبينهما حاجز ، فإن فعلتا نهيتا عن ذلك ، فإن وجدهما بعد النهي في لحاف واحد ، جلدتا كلّ واحد منهما حدّاً حدّاً ، فإن اخذتا الثالثة في لحاف واحد حدّتا ، فإن وجدتا الرابعة قتلتا . « 2 » از بيانات گذشته روشن شد كه سخن شيخ طوسى رحمه الله چند وجه ندارد ؛ يك جمع بيشتر نيست ؛ در رابطه با هر قسمتى حرفى زده است . روى هم رفته سه وجه دارد : حدّ را برتعزير ، صد تازيانه را بر صورت علم به زنا ، مورد قيام بيّنه را بر مرتبه‌ى سوم و چهارم حمل كرده است .\r\n\r\n\r\n","description":"","footnote":"\r\n( 1 ) . كتاب « الإستبصار » يكى از چهار كتاب اساسى شيعه در حديث است كه در رابطه با كيفيّت جمع بين اخبار مختلف تنظيم‌شده است .\r\n( 2 ) . الإستبصار ، ج 4 ، ص 217 ، ح 811 ؛ وسائل الشيعة ، ج 18 ، ص 368 ، باب 10 از ابواب حدّ زنا ، ح 25 .\r\n","page_name":" 233 ","page_number":233},
  {"content":"\r\n\r\nنقد وجه سوم دليل اين وجه جمع چيست ؟ قبول داريم كلمه‌ى « حدّ » گاه به معناى تعزير استعمال مىشود ، امّا اين استعمال مجازى به قرينه نياز دارد ؛ و در اين‌جا ، قرينه‌اى براى اين حمل نداريم .\r\nدليل حمل روايات صد تازيانه بر صورت علم به وقوع زنا چيست ؟ در كدام قسمت روايت ، علم به زنا مطرح است ؟ همين گونه از كدام عبارت روايت عبدالرحمان بن ابى عبداللَّه تكرار و جريان حدّ در مرتبه‌ى سوم و چهارم استفاده مىشود ؟ اين جمع شيخ طوسى رحمه الله جمعى تبرّعى است و شاهد جمع ندارد .\r\nوجه چهارم : جمع شيخ صدوق رحمه الله\r\nشيخ صدوق رحمه الله مىفرمايد : اين دو دسته روايت ، به بحث ما كه استمتاع به « ما دون الفرج » است ربطى ندارد ؛ بلكه مربوط به جايى است كه زنا واقع شده است . آن دسته از روايات كه مجازات را صد تازيانه گفته است ، حمل مىشود بر جايى كه زنا از راه اقرار يا بيّنه ثابت شود ، و رواياتى كه حدّ آن را نود و نه تازيانه معيّن كرده ، به صورتى كه زنا از طريق علم حاكم و قرائن ثابت شود ، حمل مىشود . « 1 » نقد وجه چهارم\r\nاين وجه نيز شاهدى ندارد ؛ به خصوص با توجّه به روايت عبدالرّحمان بن أبى عبداللَّه كه در آن به عدم ثبوت زنا تصريح شده است . مقدارى كه بيّنه اطّلاع دارد زير يك لحاف خوابين زن و مرد است كه امام عليه السلام كيفر آن را صد تازيانه معيّن كرد .\r\nوجه پنجم : جمع به تخيير\r\nاين راه در حقيقت ، جمع نيست ؛ و دو دسته روايت ، كاملًا متعارض فرض شده‌اند .\r\nدر اين حال ، راهى براى جمع نداريم ؛ در نتيجه ، در موردى كه دو دسته روايت\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 4 ، ص 15 ، ذيل ح 23 .\r\n","page_name":" 234 ","page_number":234},
  {"content":"\r\n\r\nمتعارض بوده و مرجّحى نيز وجود نداشته باشد ، به تخيير حكم مىشود ؛ يعنى مجتهد مخيّر است روايات صد تازيانه را بگيرد و يا به روايات نوه و نه تازيانه فتوا دهد .\r\nنقد وجه پنجم\r\nاين طريق نيز صحيح نيست ؛ زيرا ، اوّلًا حكم به تخيير در صورتى است كه بين دو دسته روايت متعارض امكان جمع عرفى نباشد ، و الّا با وجود جمع دلالى ، تعارض ابتدايى بر طرف مىشود و نوبت به ترجيح يا تخيير نمىرسد .\r\nثانياً : قبل از تخيير در مقبوله‌ى عمر بن حنظله « 1 » مرجّحاتى ذكر شده است كه بر فرض عدم امكان جمع دلالى ، نوبت به اعمال مرجّحات مىرسد ؛ لذا ، وجهى براى اين قول نيست .\r\nوجه ششم : جمع مرحوم مجلسى رحمه الله\r\nاين وجه به ذهن ما آمده بود ؛ پس از مراجعه ، ديديم كه مرحوم مجلسى در حاشيه‌ى تهذيب الاخبار آن را به عنوان جمع بين روايات فرموده است . آن را توضيح مىدهيم .\r\nدر يك روايت داشتيم : « حدّ الجلد أن يوجدا في لحاف واحد » ، و در روايت ديگر :\r\n« حدّ الجلد في الزنا أن يوجدا في لحاف واحد » ؛ به قرينه‌ى اين روايت مىگوييم :\r\nرواياتى كه صد تازيانه را بيان كرده‌اند ، در موردى است كه به وقوع زنا و عدم آن يقين نداريم ؛ ليكن آيا اجتماع زن و مرد اجنبى در مكان خلوت زير يك لحاف ، قرينه و اماره‌ى عرفى بر وقوع زنا نيست ؟\r\nبه عبارت روشن‌تر ، مراتب فسق مختلف است ؛ گاه زن و مرد اجنبى اراده دارند خلاف شرعى در حدّ تماس دو بدن ، معانقه ، تقبيل ، دست دادن و . . . از آنان سر زند . در اين حال ، نياز به اجتماع زير يك لحاف ندارند ؛ رفتن زير يك لحاف در مكان خلوت ، اماره‌ى عرفى است كه بنا نبوده كار به همان مقدّمات خاتمه پيدا كند ، لذا به نظر عرف دخول و زنا محقّق شده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 75 ، باب 9 از ابواب صفات قاضى ، ح 1 .\r\n","page_name":" 235 ","page_number":235},
  {"content":"\r\n\r\nروايتى كه مىگفت : بيّنه بيش‌تر از اجتماع اين دو نفر در زير يك لحاف اطّلاع ندارد ، معنايش اين است كه : مقدارى كه بيّنه ديده و مىتواند بر آن شهادت دهد ، اجتماع اين دو نفر زير يك لحاف است ، امّا علم به ارتكاب زنا يا عدم آن ندارد .\r\nبا توجّه به اين نكات ، مىتوان گفت : بعد از وجود يك اماره‌ى عرفى بر وقوع زنا ، وجود زن و مرد زير لحاف واحد ، قرينه‌ى شرعى بر وقوع زنا است ؛ و اگر بيّنه به همين مقدار قائم شد ، صد تازيانه بر آنان زده مىشود . شاهد اين مطلب - در عبارت مرحوم مجلسى اين شاهد وجود ندارد - تعبير « حدّ الجلد في الزنا » است .\r\n« حدّ الجلد في الزنا » يعنى چه ؟ زنا كه بدون دخول نمىشود ! بنابراين ، معناى عبارت اين است : مرد و زنى كه زير يك لحاف جمع شده باشند و يقين داريد كه زنايى واقع شده است .\r\nبه عبارت ديگر ، دايره‌ى صد تازيانه به حدّى وسعت دارد كه اين مورد را هم به عنوان حدّ زنا مىگيرد ؛ يعنى : چنين اجتماعى به نظر عرف حاكى از وقوع زنا است ؛ و گرنه اگر صرف اجتماع ، با علم به عدم ارتكاب باشد ، عبارت « حدّ الجلد في الزنا » را نمىتوان گفت ؛ و نمىتوان حدّ زنا را جارى ساخت .\r\nاگر گفته شود : در باب زنا بيّنه بايد شهادت دهد بر اين كه دخول و خروج « كالميل في المكحلة » بوده است ؟ « 1 » در تأييد مرحوم مجلسى مىتوان گفت : تعبير « حدّ الجلد في الزنا » ، يعنى وجود زير لحاف واحد ، مرز حدّ زنا است ؛ و از طرفى صد تازيانه ، در جايى است كه زنا واقع شده باشد . از اين رو ، چاره‌اى نيست كه اجتماع را قرينه‌ى عرفى بر وقوع زنا بگيريم والّا اگر اين قرينيّت كنار رود و از آن صرف نظر كنيم ، چگونه مىتوان بر اجتماع زير يك لحاف حدّ زنا جارى كرد ؟\r\nمؤيّد ديگر ، در روايت ابى الصباح كنانى به نقل شيخ طوسى رحمه الله اضافه‌اى وجود دارد :\r\nعنه ، عن محمّد بن الفضيل ، عن الكناني ، قال سألت أبا عبداللَّه عليه السلام عن الرجل\r\n\r\n\r\n","description":"","footnote":"\r\n( 1 ) . ملاذ الاخيار ، ج 16 ، ص 82 و 83 .\r\n","page_name":" 236 ","page_number":236},
  {"content":"\r\n\r\nوالمرأة يوجدان في لحاف واحد ، قال : اجلدهما مائة مائة . قال : ولا يكون الرجم حتّى تقيم الشهود الأربعة أنّهم رأوه يجامعها . « 1 » فقه الحديث : امام صادق عليه السلام در مورد اجتماع مرد و زن در زير يك لحاف فرمود : به هر كدام صد تازيانه بزن . در ادامه نيز فرمودند : رجم ثابت نمىشود مگر اين‌كه چهار شاهد شهادت دهند كه اين مرد را ديدند كه با اين زن نزديكى مىكند .\r\nربط صدر كلام ( اجتماع مرد و زن زير يك لحاف ) با ذيل ( رجم در صورت شهادت شهود به وقوع جماع ) ممكن نيست ؛ مگر آن‌كه بگوييم : اين اجتماع ، اماره‌ى عرفى بر زنا است ؛ لذا ، در اين مورد ، صد تازيانه ، حدّ زناى معمولى زده مىشود ؛ هر چند مرد يا زن زناكار يا هر دو ، محصن باشند . نظير اين روايت ، حديث ابى بصير به نقل شيخ طوسى رحمه الله به صورت زير است :\r\nعن الحسين بن سعيد ، عن القاسم ، عن عليّ ، عن أبي بصير ، عن أبي عبداللَّه عليه السلام ، قال : سألته عن امرأة وجدت مع رجل في ثوب . قال :\r\nيجلدان مائة جلدة ولا يجب الرجم حتّى تقوم البيّنة الأربعة قد رأه يجامعها . « 2 » نقد طريق مجلسى\r\nپذيرش اين وجه ، اوّلًا مبتنى است بر اين‌كه بگوييم در زناى معمولى شهادت به معاينه - كالميل في المكحلة - لازم نيست ؛ و اين جهت در آينده بررسى خواهد شد . اگر در آن‌جا اثبات كرديم ، فرقى بين زناى محصنه و غير محصنه در اين جهت نيست ، اين وجهِ جمع ناقص خواهد بود .\r\nثانياً : در روايات تقريباً سه مطلب مطرح است كه آن‌ها از جهاتى فرق دارند ؛ هر سه به هم نزديك و در كلام فقها نيز به صورت يك مسأله مطرح شده است .\r\n\r\n\r\n","description":"","footnote":"\r\n( 1 ) . تهذيب الاخبار ، ج 10 ، ص 43 ، ح 156 ؛ استبصار ، ج 4 ، ص 216 ؛ وسائل الشيعة ، ج 18 ، ص 366 ، ح 12 .\r\n( 2 ) . تهذيب الأخبار ، ج 10 ، ص 43 ، ح 154 ؛ وسائل الشيعة ، ج 18 ، ص 365 ، ح 8 .\r\n","page_name":" 237 ","page_number":237},
  {"content":"\r\n\r\nآن‌ها عبارتند از :\r\nخوابيدن دو مرد زير يك لحاف ، خوابيدن دو زن زير يك لحاف ، خوابيدن زن و مرد اجنبى زير يك لحاف . كه در پاره‌اى از روايات يك‌جا آمده است .\r\nبا توجّه به اين نكته از مرحوم مجلسى رحمه الله مىپرسيم ، اگر اجتماع زن و مرد زير يك لحاف اماره‌ى عرفى بر وقوع زنا است ، آيا اجتماع دو مرد زير يك لحاف را اماره‌ى عرفى بر وقوع لواط مىگيريد ؟ در باب زنا ، حدّ دو نوع است ؛ صد تازيانه و رجم . اجتماع زير يك لحاف را قرينه بر وقوع زنا و مترتّب كردن حدِّ كمتر يعنى صد تازيانه گرفتيد ؛ حال ، در باب لواط كه حدّش فقط كشتن است ، چگونه بر اجتماع دو مرد زير يك لحاف ، به صد تازيانه حكم مىدهيد ، اگر اجتماع‌شان قرينه‌ى بر وقوع لواط است ؟\r\nثالثاً : در روايتى كه مىگفت بيّنه بر اجتماعشان قائم شده و بر بيش از اين مقدار آگاهى ندارد ، شاهدى است كه مجرّد اجتماع ، قرينيّت عرفيّه بر وقوع زنا ندارد ؛ زيرا ، با عدم علم به وقوع فحشا ، ارتكاب آن مشكوك است ؛ حال ، اگر اماره‌ى عرفيه است ، بايد بگوييم :\r\nظاهراً زنا واقع شده است ؛ چرا مىگويد : « لم يطّلع منهما على سوى ذلك » ؟\r\nنتيجه اين‌كه ، راه جمعى كه مرحوم مجلسى مطرح كرد ، مبتلا به اين اشكال‌ها است و نمىتوانيم آن را بپذيريم .\r\nوقوع تعارض بين روايات\r\nوجوه شش گانه‌اى كه در حلّ اشكال تعارض گفته شده بود ، ناتمام است ؛ و به ناچار ، تعارض مستقرّ مىشود و جاى جمع دلالى نيست . در اين صورت ، بايد به مرجّحات باب تعارض مراجعه كرد . اوّلين مرجّحى كه از مقبوله‌ى عمر بن حنظله « 1 » استفاده مىشود ، شهرت فتوايى است . رواياتى كه حدّ آن را صد تازيانه گفته است مخالفت با شهرت فتوايى بوده و روايات نود و نه تازيانه موافق با آن است ، پس بايد آن‌ها را گرفت .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 75 ، باب 19 از ابواب صفات قاضى ، ح 1 .\r\n","page_name":" 238 ","page_number":238},
  {"content":"\r\n\r\nاگر گفته شود : صاحب شرايع رحمه الله « 1 » اين دسته از روايات را مشهورتر گفته ، و در مقابل آن دسته ، مشهور مىشود ؛ بنابر اين ، بر هر دو دسته شهرت فتوايى هست .\r\nدر پاسخ مىگوييم : صاحب جواهر رحمه الله گفت : روايات صد تازيانه خلاف مشهور ، و روايات كمتر از صد تازيانه مطابق با مشهور است . « 2 » از اين رو ، بايد بر طبق قاعده فتوا دهيم كه اگر زن و مردى را زير يك لحاف گرفتند ، نود و نه تازيانه ، نه كمتر و نه بيشتر ، به آنان زده شود .\r\nاشكال اين جمع ، همان گونه كه صاحب جواهر رحمه الله فرموده است ، قائل نشدن هيچ فقيهى به اين مطلب است كه مجازات اين مورد ، فقط و فقط نود و نه تازيانه باشد . ظاهر عبارت تحرير الوسيله اين است كه در اين مورد ، تعزير ثابت و براى آن حدّ معيّنى نيست ؛ بلكه به نظر حاكم بستگى دارد ، و هر مقدار كه او مصلحت ديد ، همان اجرا مىشود . از ظاهرعبارت استفاده مىشود كه اگر حاكم شرعى مصلحت ديد بيست تازيانه بزند يا مصلحت ديد كه صد و بيست تازيانه بزند ، در طرف اقلّ و اكثر هيچ محدوديتى نيست ؛ و لازم نيست تعزير كمتر از حدّ باشد .\r\nبيان راه حلّ مشكل\r\nنتيجه‌ى اين جمع ، به ترجيح روايات نود و نه تازيانه منتهى شد كه با مشكل فتوا ندادن اصحاب به اين عدد رو به رو است . آيا رواياتى كه « مائة سوط إلّاسوطاً » را مطرح كرده‌اند ، در مقام تعيين عدد است ؟ كسى كه نود و نه تازيانه خورده است ، يك تازيانه‌ى ديگر را نيز مىتواند تحمّل كند . بنابراين ، وجود و عدم يك تازيانه چه نقشى دارد ؟\r\nآيا روايات با مطرح كردن « إلّا سوطاً » در مقام نفى كردن حدّ نيست ؟ تا به جاى عنوان « حدّ » ، عنوان « تعزير » به كار رود . محقّق حلّى رحمه الله با آن عظمت و دقّت در انتخاب كلمات ، مىفرمايد : « في المسألة روايتان : إحداهما مائة جلدة والاخرى دون الحدّ وهي\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 935 .\r\n( 2 ) . جواهر الكلام ، ج 41 ، ص 290 .\r\n","page_name":" 239 ","page_number":239},
  {"content":"\r\n\r\nأشهر » . « 1 » در اين مسأله دوگونه روايت وجود دارد : 1 - صد تازيانه 2 - كمتر از حدّ كه مشهورتر است ؛ با وجود اين كه در هيچ روايتى ، عبارت « مادون الحدّ » را نداشتيم .\r\nمحقّق رحمه الله مىفرمايد : مادون حدّ اشهر است . علّت اين استناد به روايت دادن ، عدم استفاده‌ى تعيّن عدد نود و نه از روايات « مائة سوط إلّاسوطاً » است .\r\nبه عبارت ديگر ، به نظر عرف ، « إلّا سوطاً » قرينيّت براى نفى « حدّ » و كنار گذاشتن عنوان « حدّ » دارد . مؤيّد اين مطلب روايت زير است :\r\nمحمّد بن الحسن بإسناده عن يونس بن عبد الرّحمن ، عن معاوية بن عمّار ، قال : قلت : لأبي عبداللَّه عليه السلام المرأتان تنامان في ثوب واحد ؟ فقال : تضربان ، فقلت : حدّاً ، قال : لا . قلت : الرجلان ينامان في ثوب واحد ؟ قال : يضربان ، قال : قلت : الحدّ ؟ قال : لا . « 2 » هر چند روايت مربوط به بحث ما نيست ، ولى مشابه آن است . امام عليه السلام مىفرمايد : دو مرد يا دو زنى كه در يك پارچه خوابيده‌اند را مىزنند . سؤال مىكند : آيا به اندازه‌ى حدّ ؟\r\nامام عليه السلام فرمود : نه .\r\nبنابراين ، نبايد بر روى عدد نود و نه تكيه كنيم . كم شدن يك تازيانه فقط براى از بين رفتن عنوان حدّ و جايگزين شدن عنوان تعزير است . وقتى مجازات او تعزيرى شد ، اختيار مقدارش به دست حاكم است كه در مقدار اقلّ آن هيچ محدوديتى نيست ، امّا نسبت به اكثر آن اختلاف است ؛ و در محلّ خودش بايد بحث شود .\r\nمقصود از اجتماع مرد و زن چيست ؟ آيا مراد از خوابيدن زن و مرد زير يك لحاف حالت عريان و برهنگى است ، و يا مطلق اجتماع‌شان كافى است ؟ به عبارت ديگر ، تماس و برخورد بدن آن دو با يكديگر لازم است يا نه ؟\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 935 .\r\n( 2 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 16 .\r\n","page_name":" 240 ","page_number":240},
  {"content":"\r\n\r\nدر پاره‌اى از روايات ، صورت برهنگى مطرح ، و در برخى ديگر ، مطلق بيان شده است :\r\nعن عليّ بن إبراهيم ، عن أبيه ، عن إبن محبوب ، عن أبى أيّوب ، عن أبي عبيدة ، عن أبي جعفر عليه السلام ، قال : كان عليّ عليه السلام إذا وجد رجلين في لحاف واحد مجرّدين جلدهما حدّ الزاني مائة جلدة كلّ واحد منهما ، وكذلك المرأتان إذا وجدتا في لحاف واحد مجرّدتين جلدهما كلّ واحدة منهما مائة جلدة . « 1 » در اين روايت هم حكم مرد و هم مسأله‌ى دو زن ، در صورت تجرّد و برهنگى فرض شده است .\r\nبإسناده عن محمّد بن أحمد بن يحيى ، عن محمّد بن الحسين ، عن عبد الرّحمن بن أبي هاشم البجلّي ، عن أبي خديجة ، قال : لا ينبغي لامرأتين تنامان في لحاف واحد إلّاوبينهما حاجز ، فإن فعلتا نهيتا عن ذلك ، فإن وجدهما بعد النهي في لحاف واحد جلدتا كلّ واحد منهما حدّاً حدّاً ، فإن وجدتا الثالثة في لحاف حدّتا ، فإن وجدتا الرابعة قتلتا . « 2 » در اين روايت نيز عنوان « في لحاف واحد » بدون حاجز است . آيا از اين دو روايت كه يكى درباره‌ى خواب دو مرد يا دو زن ، و ديگرى درباره‌ى خواب دو زن وارد شده است ، نمىتوان استفاده كرد از روايات ديگر نيز همين مطلب اراده شده است ؟ البته نبايد گمان شود خوابيدن زن و مرد اجنبى زير يك لحاف در صورتى كه برهنه نباشند بدون اشكال است . اين عمل حرام و غير مشروع است ؛ ليكن بحث ما در رواياتى است كه مجازات صد تازيانه يا نود و نه تازيانه را بيان كرده است . مورد اين روايات كجا است ؟ آيا در مورد مطلق اجتماع ، حكم جارى است و يا به قرينه‌ى رواياتى كه هر سه فرع را يك‌جا آورده بود ؟ به قرينه‌ى اين دو روايت كه آن را مقيّد به تجرّد كرده ، مىتوان گفت : در فرع مورد\r\n\r\n\r\n","description":"","footnote":"\r\n( 1 ) . همان ، ح 15 .\r\n( 2 ) . وسائل الشيعة ، ج 18 ، ص 368 ، باب 10 از ابواب حدّ زنا ، ح 25 .\r\n","page_name":" 241 ","page_number":241},
  {"content":"\r\n\r\nبحث اجتماع مرد و زن نيز به قيد تجرّد حكم جريان دارد ؟\r\nشاهد اين مطلب وجه جمعى است كه از مرحوم مجلسى نقل كرديم ؛ هر چند مبتلا به اشكال است و آن را نپذيرفتيم ، امّا ايشان اجتماع اين دو را زير يك لحاف قرينه‌ى عرفى بر ارتكاب زنا دانست . اين قرينيّت در جايى است كه عريان باشند ، و الّا اگر پوشيده و مستور هستند ، چگونه امّاريت بر اين عمل دارد ؟\r\nآن‌چه مايه‌ى شگفتى است ، عدم تعرّض فقها نسبت به اين قيد است ؛ حتّى صاحب جواهر رحمه الله كه تمام خصوصيّات مسأله را مطرح مىكند ، در اين‌جا معيّن نكرده است كه آيا مقصود مطلق اجتماع است يا صورت برهنه بودن ؟\r\nنظر برگزيده : با توجّه به نكاتى كه گفته شد ، انسان مىتواند از روايات استفاده كند با اين همه شدّتى كه بر آن حدّ زنا بار شده - هر چند ما روايات صد تازيانه را نپذيرفتيم - ولى از اين عدد مىتوانيم مورد روايات را كشف كنيم كه در چه مواردى چنين حكم شديدى جارى است ؛ و گرنه صرف اجتماع زن مردى كه عريان نيستند و كاملًا پوشيده هستند ، زير يك لحاف ، موجب چنين حدّى نمىشود .\r\n\r\nتعميم حكم به تقبيل و معانقه\r\nرواياتى كه بيان گرديد ، فقط در مورد فرض اجتماع دو نفر - دو مرد ، يا دو زن و يا مرد و زنى - زير لحاف يا ثوب واحد بود ؛ و در هيچ يك از اين احاديث سخنى از تقبيل و معانقه نبود ؛ ليكن فقها در كلماتشان به تقبيل و معانقه نيز اشاره كرده‌اند . مثلًا مرحوم محقّق در شرايع مىفرمايد : « وفي التقبيل والمضاجعة في إزار واحد والمعانقة روايتان إحداهما مائة جلدة والاخرى دون الحدّ وهي أشهر » ؛ « 1 » در بوسيدن و خوابيدن زير لحاف واحد و معانقه دو نوع روايت رسيده است ، يك دسته بر صد تازيانه و نوع ديگر بر كمتر از حدّ دلالت دارد ، كه روايات دسته‌ى دوم مشهورتر است .\r\nصاحب جواهر رحمه الله پا را فراتر گذاشته و مىگويد : « ونحو ذلك ممّا هو استمتاع بما دون\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 935 .\r\n","page_name":" 242 ","page_number":242},
  {"content":"\r\n\r\nالفرج » . « 1 » در تحرير الوسيله نيز آمده است : « في التقبيل والمضاجعة والمعانقة و غير ذلك من الاستمتاعات دون الفرج تعزير ولا حدّ لها » .\r\nبنابراين ، فقها مسأله را تعميم داده‌اند كه شامل تقبيل ، هم‌خوابگى ، معانقه و غير آن از استمتاعات به غير از فرج شده است .\r\nدر اين‌جا ، مىتوان سؤال كرد : آيا اين دو دسته روايتِ متعارض - صد تازيانه و نود و نه تازيانه - در مورد بوسيدن و مضاجعه و معانقه نيز رسيده است ؟ آن‌چه در اين روايات مطرح است ، مضاجعه و هم‌خوابگى است ، آيا از اين مورد الغاى خصوصيّت كرده ، مىگوييد : مقصود از اجتماع زير يك لحاف ، استمتاع بما دون الفرج است از هر راهى كه حاصل شود ، هر چند دست دادن زن و مرد به شهوت باشد ؛ و يا بر يك بار بوسيدن حكم به صد تازيانه مىكنيد ؟\r\nبنا بر مختار ما ، كه صرف اجتماع مرد و زن مراد نيست ، بلكه عريان و برهنه بودن موضوعيت دارد ، ما نمىتوانيم الغاى خصوصيّت كنيم ؛ زيرا ، اين‌گونه تجمّع اگر اماره‌ى عرفى بر زنا نباشد ، مقدّمه‌ى قريب وقوع زنا خواهد بود ؛ يعنى اين آخرين مرحله است ؛ و اگر زنايى بخواهد محقّق شود ، معمولًا از اين راه محقّق مىشود .\r\nدر اين حالت ، اگر شارع بر آخرين مقدّمه‌ى زنا ، حكمى را مترتّب كرد ، آيا مىتوانيم از حكم تعميمم استفاده كنيم و آن را شامل تمام استمتاع‌هاى غير زنايى مانند بوسيدن ، دست دادن ، لمس كردن بدن به شهوت و مانند آن بدانيم ؟\r\nكسانى كه روايت نود و نه تازيانه را گفته و براى اين عدد موضوعيّتى قائل نشده‌اند ، مىتوانند بگويند در تمام اين موارد ، تعزير جارى است و مقدار آن نيز بستگى به نظر حاكم دارد ؛ و هر چه او مصلحت ديد اجرا مىشود . از اين رو ، به عبارت مرحوم امام در تحرير الوسيله نمىتوان اشكال كرد . اشكال ما بر عبارت مرحوم محقّق در شرايع است . با وجود اين‌كه روايتى بر تعميم نداريم و امكان الغاى خصوصيّت نيز نيست ، چگونه مىگويد : در اين مقام دو دسته روايت داريم ؟ آيا مىتوان روايت صد تازيانه كه مربوط به اجتماع زن و\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 290 .\r\n","page_name":" 243 ","page_number":243},
  {"content":"\r\n\r\nمرد عريان است را شامل بوسيدن هم دانست ، تعجّب از كلام مرحوم محقّق و تأييد صاحب جواهر رحمه الله است .\r\nبرخى گفته‌اند : در مورد تقبيل روايت زير را داريم :\r\nمحمّد بن يعقوب ، عن عليّ بن إبراهيم ، عن أبيه ، عن يحيى بن المبارك ، عن عبداللَّه بن جبلة ، عن إسحاق بن عمّار ، قال : قلت : لأبي عبداللَّه عليه السلام : مجذم ( محرم ) قبّل غلاماً بشهوة ، قال : يضرب مائة سوط . « 1 » فقه الحديث : سند روايت مشتمل بر يحيى بن مبارك است كه حال او از نظر وثاقت مجهول است ؛ لذا ، نمىتوان به آن اعتماد كرد .\r\nاز جهت دلالت نيز روايت مضطرب است ؛ زيرا ، كلمه‌ى « مجذوم » ظاهراً همان جذام است ، و نسخه بدل « مَحْرم » و يا « مُحرم » است كه البته بسيارى از فقها آن را « مَحْرم » يعنى خويشاوند معنى كرده‌اند . بنابراين ، مضمون روايت اين مىشود كه شخصى بچّه‌اى از خويشاوندانش را به شهوت بوسيد ، حكم آن چيست ؟ امام عليه السلام فرمود : صد تازيانه به او زده مىشود .\r\nاين معنا بعيد است . همان طورى كه به ذهن ما آمد و بعد ديديم در حاشيه‌ى وسائل از مرحوم شعرانى « 2 » نقل شده كه نسخه بدل « مُحْرِم » است و نه مَحْرَم ؛ زيرا ، استعمال « مَحْرم » در اين‌جا لغو است ؛ چه آن‌كه مَحْرم را در مورد زن و مرد به كار مىبرند و نه براى دو مرد ؛ كاربرد اين واژه براى دو مرد عرفى نيست .\r\nبنابراين ، سؤال راوى از مُحرمى بوده كه در آن عبادت پر عظمت غلامى را از روى شهوت بوسيده است . شايد در ذهن سائل اين بوده كه آيا به احرامش لطمه مىخورد ؟\r\nامام عليه السلام در جواب مثل اين كه فرموده باشد به احرامش لطمه نمىخورد ، امّا بايد صد ضربه شلّاق بخورد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 422 ، باب 4 از ابواب حدّ لواط ، ح 1 .\r\n( 2 ) . يكى از فضلا و محقّقان ارزنده‌ى ساكن در تهران بود .\r\n","page_name":" 244 ","page_number":244},
  {"content":"\r\n\r\nآيا مىتوان از روايتى كه در باب احرام و تقبيل غلام وارد شده ، الغاى خصوصيّت كرد و درباره‌ى تقبيل مرد و زن در غير حال احرام نيز حكم آن را جارى دانست ؟ اگر روايت را مربوط به حال احرام بدانيم ، هيچ ارتباطى به اين بحث پيدا نمىكند ؛ و اگر « مَحْرم » بخوانيم ، كه مثلًا مردى برادرزاده‌ى خود را از روى شهوت ببوسد ، باز نمىتوان از آن الغاى خصوصيّت كرد ؛ زيرا ، حكم درباره‌ى دو مرد ، حادّتر و مشكل‌تر است .\r\nتعجّب مىكنيم از اين‌كه در بعضى از كتاب‌هاى فقهى همه‌ى مسائل را به هم مخلوط ، و روايات را به هم آميخته ، و از آن‌ها احكام را استنتاج كرده‌اند . در صورتى كه هر كدام مورد و محلّ خاصّى دارد ، و نبايد آن‌ها را يكنواخت فرض كنيم .\r\nنتيجه : اگر بخواهيم تمام استمتاع‌هاى غير زنايى را به عنوان موضوع روايات محلّ بحث قرار دهيم ، نسبت به مضاجعه روايت داريم ، و در غير آن بايد به طريقى ديگر حكم كنيم .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nفصل دوم : راه‌هاى اثبات زنا\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n[ ثبوت الزنا بالإقرار 
  ]\r\n[ مسألة 1 - يثبت الزنا بالإقرار ويشترط فيه بلوغ المقرّ وعقله واختياره وقصده .\r\nفلا عبرة بإقرار الصبي وإن كان مراهقاً ولا بإقرار المجنون حال جنونه ولا بإقرار المكره ولا بإقرار السكران والساهي والغافل والنائم والهازل ونحوهم . 
  ]\r\n\r\nثبوت زنا به اقرار\r\nيكى از راه‌هاى اثبات زنا ، اقرار زانى است ؛ و در آن ، شرايطى معتبر است . به اين صورت كه اقرار كننده بايد بالغ ، عاقل ، مختار ، و اقرارش توأم با قصد و التفات و توجّه باشد .\r\nبنابراين ، اعتبارى براى اقرار كودك نيست ؛ هرچند نزديك بلوغ باشد . اقرار ديوانه در حال ديوانگى ، و اقرار اكراه شده و شخص مست ، ساهى ، غافل ، شخص خوابيده و از روى شوخى و مانند آن نيز پذيرفته نيست .\r\n\r\nدليل اثبات زنا به اقرار\r\nالف : دليل عام ، « إقرار العقلاء على أنفسهم جايز » « 1 » است . اين دليل ، عامّ مهمّى در باب نفوذ اقرار و مثبتيّت آن است كه يكى از مصاديق آن ، اقرار به زنا است . در مورد زنا ، « اقرار على نفس » صدق مىكند .\r\nب : رواياتى كه از طريق خاصّه و عامّه بر لزوم چهار مرتبه اقرار در ثبوت زنا رسيده است ، « 2 » اصل مسأله - يعنى اثبات زنا به اقرار - را مسلّم گرفته ، خصوصيّات آن را بيان مىكند كه اقرار بايد چهار مرتبه باشد . حتّى يك روايت متعارض هم داريم كه مىگويد :\r\nچهار مرتبه اقرار لازم نيست ، بلكه يك مرتبه نيز كافى است .\r\n\r\nشرايط مُقِرّ\r\nامام راحل رحمه الله چهار شرط : بلوغ ، عقل ، اختيار و قصد را براى مقِرّ گفته‌اند ؛ مرحوم محقّق\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 111 ، باب 3 ، ح 2 .\r\n( 2 ) . همان ، ج 18 ، ص 377 ، باب 16 .\r\n","page_name":" 247 ","page_number":247},
  {"content":"\r\n\r\nنيز شرط پنجم حرّيت را اضافه كرده‌اند . « 1 » بايد ادلّه‌ى اين شروط ملاحظه شود :\r\nالف : اعتبار بلوغ در مقرّ\r\nبراى اثبات اين شرط نيازى به اقامه‌ى دليل نيست ؛ زيرا ، اگر غير بالغى اقرار كند ، و اقرار او هم مُثبت زنا باشد ، زنايى كه در كودكى و قبل از بلوغ باشد ، موجب حدّ نيست . پس ، به آن‌چه كه گفته شده - مثل اين‌كه عبادت كودك به درد نمىخورد و او مسلوب‌العبادة است و امثال اين‌ها - نياز نداريم ؛ براى اين‌كه اقرار كودك مثبِت زناى موجب حدّ نيست . امّا فرض اين‌كه اقرار در حال كودكى ، و زنا پس از بلوغ باشد ، فرض نامعقول است .\r\nدر اين‌جا اضافه كرده‌اند : كودك مُقِرّ اگر مراهق و نزديك بلوغ هم باشد ، اقرارش فايده ندارد . ليكن صاحب جواهر رحمه الله مىگويد : اگر مراهقى مثلًا نوجوانى چهارده‌ساله به زنا اقرار كرد ، او را تعزير مىكنيم ؛ زيرا ، از دو حال خارج نيست ؛ يا راست مىگويد و يا كاذب است . پس ، تعزير او يا به خاطر زنا است و يا به جهت دروغگويى . « 2 » ب : اعتبار عقل در مُقرّ\r\nبر اعتبار عقل بايد دليل آورد ؛ زيرا ، مسأله‌ى عقل مانند بلوغ نيست . چه بسا فردى در حال عقل مرتكب زنا شده باشد و در حال جنون اقرار كند ؛ اجراى حدّ نيز پس از افاقه و رفع جنون است . در اين صورت ، نمىتوان گفت : در باب زنا عقل مدخليّت دارد ؛ زيرا ، وقوع فحشا در حال عقل بوده ، اقرار در حال ديوانگى است ؛ و اين فرض در جنون‌هاى ادوارى و فصلى متصوّر است .\r\nدليل عدم نفوذ اقرار مجنون ، همان دليل عامّ « إقرار العقلاء على أنفسهم جايز » « 3 » است .\r\nدر اين دليل ، موضوع و مضاف اليه عقلا قرار داده شده است . بنابراين ، دليلى بر نفوذ اقرار مجنون نداريم . زيرا ، موضوع نفوذ اقرار ، اقرار عقلا است .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 280 .\r\n( 2 ) . همان ، ص 279 .\r\n( 3 ) . وسائل الشيعة ، ج 16 ، ص 111 ، باب 3 ، ح 2 .\r\n","page_name":" 248 ","page_number":248},
  {"content":"\r\n\r\nج : اختيار مقرّ\r\nمقِرّ در اقرارش نبايد مُكرَه باشد ؛ يعنى كسى او را تهديد به كار نكرده باشد . لذا ، اقرار شكنجه‌اى طبق اين ضوابط اثر ندارد . دليل آن حديث رفع : « رُفع ما استكرهوا عليه » « 1 » است ، يعنى هر چيزى كه مورد استكراه واقع مىشود و بر آن تهديد مىكنند ، مرفوع است ؛ و اثرى بر آن در شريعت مترتّب نمىشود . از اين‌رو ، اگر عمل حرامى مانند زنا از روى اكراه واقع شود ، حدّ ندارد . پس ، اگر اقرار بر زنا هم به اكراه باشد ، مؤثر نيست . اين دليل عام ما را كافى است ؛ ليكن براى تأيد اين مطلب ، روايتى نيز وجود دارد كه آن‌را مىآوريم .\r\nوعن محمّد بن بندار ، عن أحمد بن أبي عبداللَّه ، عن أبيه ، عن أبي البخترى ، عن أبي عبداللَّه عليه السلام ، إنّ أمير المؤمنين عليه السلام قال : من أقرّ عند تجريد أو تخويف أو حبس أو تهديد فلا حدّ عليه . « 2 » فقه الحديث : روايت حسنه است . امام صادق عليه السلام از اميرمؤمنان عليه السلام نقل مىكند كه فرمود : هركه را عريان كنند ، يا بترسانند ، يا زندانى كنند و يا تهديد نمايند تا اقرار كند ، فايده ندارد ، و بر اين اقرار حدّى نيست .\r\nد : قصد و توجّه مقرّ\r\nكسى كه اقرار مىكند بايد واقعاً مفاد اقرارش را اراده و به آن توجّه داشته باشد . لذا ، اقرار در حال مستى ، يا خواب ، يا شدّت مرض ، يا به نحو شوخى و هزل و مانند آن منشأ اثر نيست . اگر در يكى از اين حالات ياد شده شخص اقرار كرد ، اقرارش مفيد نيست ؛ اگر در حال قصد و توجّه اقرار كرده ، امّا پس از آن ادّعا كند خواب بودم و يا . . . بحث ديگرى است .\r\nدليل اصل مطلب روشن است ؛ زيرا ، كسى كه بدون توجّه و قصد سخنى بگويد يا در حال خواب و مستى و از روى شوخى كلامى از او صادر شود ، عقلا آن عبارت را دالّ بر مطب ندانسته و شخص را به مفادّ آن مؤاخذه نمىكنند .\r\n\r\n\r\n","description":"","footnote":"\r\n( 1 ) . كافى ، ج 2 ، ص 463 ، ح 2 ؛ خصال ، باب التسعة ، ح 9 .\r\n( 2 ) . وسائل الشيعة ، ج 18 ، ص 497 ، باب 7 از ابواب حدّالسرقة ، ح 2 .\r\n","page_name":" 249 ","page_number":249},
  {"content":"\r\n\r\nه : حرّيت مقِرّ\r\nاين شرط را مرحوم محقّق « 1 » اضافه كرده است ؛ بنا به نقل صاحب جواهر رحمه الله « 2 » صاحب رياض رحمه الله « 3 » در اشتراط آن ادّعاى عدم خلاف كرده است . پس از آن ، مىفرمايد : اين‌جا نيز مانند بقيه‌ى موارد است ؛ خصوصيّتى در باب زنا نيست . در تمام موارد اقرار ، مقِرّ بايد حرّ باشد ؛ بلكه در اين موضع به طريق اولى بايد حرّ باشد .\r\nصاحب جواهر رحمه الله مىفرمايد : در مواضع ديگر گفته‌اند : اگر عبد به مطلبى اقرار كند و مولا آن را تأييد كرد ، اقرار مؤثر است ؛ و اگر تأييد مولا را به دنبال نداشت ، اقرار به حال تعليق باقى مانده تا زمانى كه عبد آزاد شود ؛ او را در آن هنگام به اقرار گذشته‌اش مؤاخذه مىكنند . « 4 » با توجّه به اين نكته ، نمىتوان گفت : حرّيت به طور مطلق در اقرار دخالت دارد . از اين رو ، مرحوم امام در تحرير الوسيلة آن را جزء شرايط نمىآورد ؛ زيرا ، اگر مولا عبد را تصديق كند ، اقرارش نافذ ، و اگر تصديق نكرد ، پس از آزادى نفوذ پيدا مىكند .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 934 .\r\n( 2 ) . جواهر الكلام ، ج 41 ، ص 280 .\r\n( 3 ) . رياض المسائل ، ج 10 ، ص 22 .\r\n( 4 ) . جواهر الكلام ، ج 41 ، ص 280 .\r\n","page_name":" 250 ","page_number":250},
  {"content":"\r\n\r\n[ شرائط الإقرار بالزنا 
  ]\r\n[ مسألة 2 - لابدّ و أن يكون الإقرار صريحاً أو ظاهراً لا يقبل معه الإحتمال العقلائي ولابدّ من تكراره أربعاً .\r\nوهل يعتبر أن يكون الأربع في أربعة مجالس أو يكفي الأربع ولو كان في مجلس واحد ؟ فيه خلاف ، أقربه الثبوت والأحوط إعتبار أربعة مجالس .\r\nولو أقرّ دون الأربعة لا يثبت الحدّ . والظاهر أنّ للحاكم تعزيره .\r\nويستوي في كلّ ما ذكر ، الرجل والمرأة . وإشارة الأخرس المفهمة للمقصود تقوم مقام النطق ، ولو احتاجت إلى الترجمان يكفي فيه شاهدان عدلان . 
  ]\r\n\r\nخصوصيّات اقرار در باب زنا\r\nاز مطالبى كه مرحوم امام در اين مسأله فرموده‌اند ، كيفيّت اقرار است . فرموده‌اند : اقرار نبايد ابهام داشته باشد ، بلكه يا بايد صريح و روشن باشد و يا چنان ظهورى در مراد متكلّم داشته باشد كه با آن هر احتمال غير عقلائى كنار گذاشته شود . هر چند در عبارت تحرير الوسيله « لا يقبل معه الاحتمال العقلائي » آمده ، امّا اشتباه است . و مراد ، احتمال غير عقلايى است .\r\nمعناى ظهور اين است كه عقلا به ظاهر كلام اعتماد كرده و احتمالات غير عقلايى را الغا مىكنند .\r\nاين شرط به باب زنا مربوط نيست ؛ بلكه تمام اقرارها بايد به صراحت يا ظهور باشد تا عقلاى عالم به آن اقرار ترتيب اثر بدهند .\r\n\r\nثبوت زنا با چهار اقرار\r\nاز خصوصيّت‌هاى اقرار باب زنا ، براى اثبات زناى موجب حدّ ، چهار بار اقرار كردن است . علماى شيعه بر لزوم چهار مرتبه اقرار تقريباً موافق‌اند ؛ فقط به ابى عقيل كه معمولًا فتاواى او شبيه فتاواى عامّه است ، نسبت داده‌اند كه يك مرتبه اقرار را مانند بقيّه‌ى موارد\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاقرار ، كافى مىداند . « 1 » ابو حنيفه « 2 » و ابن ابى ليلى « 3 » چهار اقرار را لازم مىدانند ؛ با اين تفاوت كه ابوحنيفه مىگويد در چهار مجلس باشد و ابن‌ابىليلى چهار اقرار هر چند در يك مجلس باشد را كافى مىداند ؛ ليكن شافعى « 4 » ، مالك « 5 » و بسيارى از فقهاى عامّه تا جايى كه به ابوبكر و عمر نيز نسبت داده‌اند ، يك مرتبه اقرار را هم كافى مىدانند .\r\nروايات زيادى از طريق شيعه و سنّى بر لزوم چهار مرتبه اقرار رسيده است ؛ و در مقابل آن‌ها ، فقط يك روايت مخالف داريم كه بايد همه آن‌ها بررسى شود .\r\nروايات موافق چهار مرتبه اقرار\r\n1 - إنّ ماعز بن مالك جاء إلى النّبي صلى الله عليه و آله فقال : يا رسول اللَّه ! إنّي زنيت ، فأعرض عنه ، ثمّ جاء من شقّة الأيمن ، فقال : يا رسول اللَّه إنّي قد زنيت ، فأعرض عنه ، ثمّ جاءه فقال : إنّي قد زنيت ، ثمّ جاءه فقال : إنّي قد زنيت ، قال : ذلك أربع مرّات . فقال : أبك جنون ؟ قال : لا يا رسول اللَّه . قال : فهل أحصنت ؟ قال : نعم ، فقال رسول اللَّه صلى الله عليه و آله ، اذهبوا به فارجموه . « 6 »\r\nفقه الحديث : ماعز بن مالك در صدر اسلام نزد پيامبر صلى الله عليه و آله آمد و چهار مرتبه به زنا اقرار كرد ؛ پس از مرتبه‌ى چهارم ، پيامبر خدا صلى الله عليه و آله به او فرمود : آيا ديوانه‌اى ؟ گفت :\r\nنه . فرمود : آيا زن داشتى و اين كار را انجام دادى ؟ گفت : آرى . فرمود : او را ببريد و سنگسار كنيد .\r\nدر برخى نقل‌هاى اهل سنّت اين اضافه آمده است كه پيامبر پس از مرتبه‌ى چهارم فرمود :\r\n\r\n\r\n","description":"","footnote":"\r\n( 1 ) . مختلف الشيعة ، ج 9 ، ص 179 ، مسأله 37 .\r\n( 2 ) . حاشيه ردّ المختار ، ج 4 ، ص 9 ؛ بدائع الصنائع ، ج 5 ، ص 513 .\r\n( 3 ) . بداية المجتهد ، ج 2 ، ص 434 ؛ المبسوط لسرخسى ، ج 9 ، ص 91 .\r\n( 4 ) . الام ، ج 6 ، ص 133 .\r\n( 5 ) . المدونة الكبرى ، ج 6 ، ص 209 ؛ أسهل المدارك ، ج 2 ، ص 263 .\r\n( 6 ) . سنن بيهقى ، ج 8 ، ص 225 .\r\n","page_name":" 252 ","page_number":252},
  {"content":"\r\n\r\n« ذلك أربع مرّات » از اين كلام استفاده مىشود چهار مرتبه بودن اقرار خصوصيّت دارد .\r\nاگر كسى بگويد : پيامبر صلى الله عليه و آله احتمال مىداده ماعز بن مالك ديوانه است ، اين اعراض كردن و طول دادن به جهت اين بوده كه روى موازين طبيعى بفهمد آيا ماعز ديوانه است يا عاقل ؛ و پس از چهار مرتبه فهميده عاقل است ؛ و گرنه چهار مرتبه تكرار لازم نيست .\r\nاين احتمال صحيح نيست . زيرا ، عدم جنون را با دو مرتبه يا سه مرتبه نيز مىتوان فهميد ؛ به خصوص كه پيامبر صلى الله عليه و آله بعد از چهار مرتبه از او پرسيد : آيا ديوانه‌اى ؟ از اين‌رو ، نمىتوان گفت : چهار مرتبه اقرار براى استكشاف عدم جنون است ؛ هيچ رابطه‌اى بين اقرارهاى چهارگانه و كشف عدم جنون نيست .\r\nدخالت داشتن چهار مرتبه اقرار در ترتّب حدّ روشن است ؛ به ويژه آن‌كه در بعضى از نقل‌هاى ديگر ، اين واقعه با اسناد ديگر ، به اين صورت آمده كه : « شهدت على نفسك أربع شهادات ، اذهبوا به فارجموه » « 1 » بعد از سه مرتبه اقرار ، پيامبر صلى الله عليه و آله او را تهديد كرد كه اگر يك بار ديگر اعتراف كنى ، سنگسارت مىكنم ؛ و او اعتراف كرد .\r\nتا اين‌جا روشن شد روايات اهل سنّت بر اين مطلب يعنى لزوم چهار مرتبه اقرار به خوبى دلالت دارد .\r\n2 - محمّد بن يعقوب ، عن عليّ بن إبراهيم ، عن أبيه ، عن إبن محبوب ، عن عليّ بن أبي حمزة ، عن أبي بصير ، عن عمران بن ميثم أو صالح بن ميثم ، عن أبيه ، قال : أتت امرأة مجحّ أمير المؤمنين عليه السلام فقالت : يا أمير المؤمنين ! إنّي زنيت فطهّرني طهّرك اللَّه ، فإنّ عذاب الدّنيا أيسر من عذاب الآخرة الّذي لا ينقطع .\r\nفقال لها : ممّا اطهّرك ؟ فقالت : إنّي زنيت ، فقال لها : وذات بعل أنت إذا فعلت ما فعلت ، أم غير ذلك ؟ قالت : بل ذات بعل ، فقال لها : أفحاظراً كان بعلك إذا فعلت ما فعلت ؟ أم غائباً كان عنك ؟ قالت : بل حاظراً ، فقال لها : انطلقي فضعي ما في بطنك ثمّ ايتيني اطهّرك . فلمّا ولّت عنه المرأة فصارت حيث\r\n\r\n\r\n","description":"","footnote":"\r\n( 1 ) . سنن أبى داود ، ج 4 ، ص 147 .\r\n","page_name":" 253 ","page_number":253},
  {"content":"\r\n\r\nلا تسمع كلامه ، قال : اللّهمّ أنّها شهادة .\r\nفلم تلبث أن أتته فقالت : قد وضعت فطهّرني ، قال : فتجاهل عليها فقال :\r\nاطهّرك يا أمة اللَّه ممّا ذا ؟ قال : إنّي زنيت فطهّرني ، قال : وذات بعل أنت إذا فعلت ما فعلت ؟ قالت : نعم ، قال : فكان زوجك حاضراً ؟ أم غائباً ؟ قالت : بل حاضراً ؟ قال :\r\nفانطلقي فأرضعه حولين كاملين كما أمرك اللَّه . قال : فانصرفت المرأة فلمّا صارت منه حيث لا تسمع كلامه قال : اللّهمّ إنّهما شهادتان .\r\nقال : فلمّا مضى الحولان أتت المرأة فقالت : قد أرضعته حولين فطهّرني يا أمير المؤمنين ، فتجاهل عليها وقال : اطهّرك ممّا ذا ؟ فقالت : إنّي زنيت فطهّرني ، فقال : وذات بعل أنت إذا فعلت ما فعلت ؟ فقالت : نعم . قال : وبعلك غائب عنك إذا فعلت ما فعلت ، فقالت : بل حاضر ، قال : فانطلقي فاكفليه حتّى يعقل أن يأكل ويشرب ولا يتردّى من سطح ولا يتهوّر في بئر . قال :\r\nفانصرفت وهي تبكي ، فلمّا ولّت وصارت حيث لاتسمع كلامه قال : اللّهمّ هذه ثلاث شهادات .\r\nقال : فاستقبلها عمرو بن حريث المخزومي فقال لها : ما يبكيك يا أمة اللَّه ؟ وقد رأيتك تختلفين إلى عليّ تسألينه أن يطهّرك ، فقالت : إنّي أتيت أمير المؤمنين عليه السلام فسألته أن يطهّرني ، فقال : أكفلي ولدك حتّى يعقل أن يأكل ويشرب ولا يتردّى من سطح ولا يتهوّر في بئر ، وقد خفت أن يأتي عليّ الموت و لم يطهرّني .\r\nفقال لها عمرو بن حريث : إرجعي إليه فأنا اكفّله ، فرجعت ، فأخبرت أمير المؤمنين عليه السلام بقول عمرو بن حريث ، فقال لها أمير المؤمنين عليه السلام وهو متجاهل عليها ، وَلِمَ يكفل عمرو ولدك ؟ فقالت : يا أمير المؤمنين ! إنّي زنيت فطهّرني ، فقال : وذات بعل أنت إذا فعلت ما فعلت ؟ قالت : نعم ، قال : أفغائباً كان بعلك إذ فعلت ما فعلت ؟ قالت : بل حاضراً . قال : فرفع رأسه إلى السماء فقال : اللّهمّ إنّه قد ثبت عليها أربع\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nشهادات - إلى أن قال : فنظر إليه عمرو بن حريث وكأنّهما الرمّان يفقأ في وجهه .\r\nفلمّا رأى ذلك عمرو قال : يا أمير المؤمنين ! إنّي إنّما أردت أن اكفّله إذا ظننت أنّك تحبّ ذلك ، فأمّا إذ كرهته فإنّي لست أفعل . فقال أمير المؤمنين : أبعد أربع شهادات باللَّه ، لتكفّلنّه وأنت صاغر ، الحديث و ذكر أنّه رجمها . « 1 »\r\nفقه الحديث : روايت را عمران يا صالح كه هر دو از پسران ميثم تمّار هستند ، نقل مىكند ؛ زنى مجحّ « 2 » - معناى آن روشن نيست ، شايد مراد زن حامله باشد ؛ مذكّر آوردن آن نيز از باب حائض و حامل باشد ؛ و شايد مقصود اين باشد كه شتابان ، با اضطراب و سرعت آمده - به اميرمؤمنان عليه السلام گفت : زنا كرده‌ام ؛ مرا پاك كن ؛ زيرا ، عذاب دنيا آسان‌تر از عذاب آخرت است . امام عليه السلام از او پرسيد : از چه چيز تو را پاك كنم ؟ گفت : زنا داده‌ام .\r\nفرمود : در زمان ارتكاب زنا ، شوهردار بودى و شوهرت حاضر بود ؟ گفت : آرى .\r\nفرمود : زمانى كه وضع حمل كردى بيا تا تو را پاك كنم .\r\nزن بازگشت . وقتى دور شد ، به گونه‌اى كه صداى امام عليه السلام را نمىشنيد ، حضرت فرمود :\r\nبار خدايا ! اين يك شهادت و اقرار . اگر گفته شود : زن در اوّلين برخورد با امام عليه السلام يك بار اقرار به زنا كرد و گفت : « إنّي زنيت فطهّرني » ؛ و در جواب امام عليه السلام اقرار ديگرى داشت - « . . . ممّا اطهّرك ؟ فقالت : إنّي زنيت » - ؛ پس ، دوبار اقرار محقّق شده است . مىگوييم ، اقرار دوم جنبه‌ى حكايت داشته و توضيح و تفصيل اقرار اوّل است ؛ و گرنه معنا ندارد امام عليه السلام بفرمايد : خدايا ! اين يك شهادت و اقرار .\r\nآن زن پس از وضع حمل خدمت امام عليه السلام آمده ، اقرار كرد . امّا امام عليه السلام تجاهل - يعنى اظهار بى اطّلاعى - كرد و دوباره سؤال و جواب‌ها تكرار شد . حضرت به او فرمود : برو دو سال به فرزندت همان گونه كه خداوند فرمان داده است ، شير بده . او رفت و امام عليه السلام پس از دور شدنش فرمود : بار پروردگارا ! اين دو شهادت .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 377 ، باب 16 از ابواب حدّ زنا ، ح 1 .\r\n( 2 ) . فيض كاشانى رحمه الله در كتاب وافى آن را محجّ ضبط كرده و مىگويد : مراد ، زنى است كه وضع حملش نزديك باشد ، - دراين صورت مذكّر و مؤنث آن يك صيغه دارد - .\r\n","page_name":" 255 ","page_number":255},
  {"content":"\r\n\r\nپس از گذشت دو سال ، زن باز آمده ، تقاضاى تطهير كرد . امام عليه السلام خود را به بىاطّلاعى زده و سؤال و جواب‌ها بار ديگر نيز تكرار شد . امام عليه السلام فرمود : برو و اين بچّه را كفالت و سرپرستى كن تا در او قوّه‌ى درك و تمييز پديدار شود ، و مأكول و مشروب را خودش تشخيص دهد . از او مواظبت كن تا از پشت‌ِبامى نيفتد و به درون چاه سقوط نكند .\r\nآن زن گريان از نزد حضرت بازگشت ؛ و امام عليه السلام پس از دور شدنش فرمود : بار خدايا ! اين سه شهادت .\r\nعمرو بن حريث با اين زن گريان مواجه شد ، واقعه را از او پرسيد ، آن زن جريان را بازگو كرده و گفت : ناراحت مباش ، نزد على عليه السلام بازگشته به او بگو : عمرو از فرزندم محافظت مىكند .\r\nآن زن نزد امام عليه السلام آمده و مطلب را باز گفت . حضرت فرمود : عمرو چرا نگهبانى فرزندت را به عهده مىگيرد ؟ زن گفت : زنا كرده‌ام ، و همان پرسش و پاسخ براى مرتبه چهارم تكرار شد .\r\nدر اين هنگام امام عليه السلام سر به سوى آسمان بلند كرد و گفت : خدايا ! چهار شهادت بر اين زن ثابت شد . چهره‌ى امام عليه السلام از شدّت ناراحتى برافروخته و سرخ شده بود ؛ گويى انارى در صورت حضرت پاره شود . عمرو بن حريث فهميد ناراحتى مولا از جهت متكفّل شدن او است . گفت : اى اميرمؤمنان ! من خيال كردم كار خوبى مىكنم و شما خوشحال مىشويد ؛ اگر از كفالت من ناراحت هستيد ، من به عهده نمىگيرم . امام عليه السلام فرمود : اكنون كه چهار شهادت كامل شده است ، انصراف مىدهى ؟ بايد او را كفالت كنى در حالى كه خوار و ذليل هستى .\r\nاز اين روايت به خوبى استفاده مىشد كمتر از چهار شهادت يعنى كمتر از چهار اقرار در باب زنا مؤثر نيست .\r\n3 - وعن عليّ بن إبراهيم ، عن أحمد بن محمّد بن خالد ، رفعه إلى أمير المؤمنين عليه السلام قال : أتاه رجل بالكوفة فقال : يا أمير المؤمنين إنّي زنيت فطهّرني قال : ممّن أنت ؟ قال : من مزينة ، قال : أتقرء من القرآن شيئاً ؟ قال :\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبلى . قال : فاقرأ ، فقرأ فأجاد ، فقال ، أبك جنّة ؟ قال : لا ، قال : فاذهب عنّي حتّى نسأل عنك ، فذهب الرجل ثمّ رجع إليه بعدُ ، فقال : يا أمير المؤمنين إنّي زنيت فطهّرني . قال : ألك زوجة ؟ قال : بلى . قال : فمقيمة معك في البلد ؟ قال : نعم ، فأمره أميرُ المؤمنين عليه السلام فذهب وقال حتّى نسأل عنك فبعث إلى قومه ، فسأل عن خبره ، فقالوا : يا أمير المؤمنين صحيح العقل . فرجع إليه الثالثة فقال : مثل مقالته . فقال : إذهب حتّى نسأل عنك ، فرجع إليه الرابعة فلمّا أقرّ قال أمير المؤمنين عليه السلام لقنبر : احتفظ به ثمّ غضب - الحديث - وفيه أنّه رجمه . « 1 »\r\nفقه الحديث : اين حديث در رابطه با مردى است كه نزد اميرمؤمنان عليه السلام آمد و اقرار كرد . حضرت پس از مرتبه‌ى چهارم به قنبر دستور دادند او را بازداشت كند ؛ و پس از آن سنگسارش كردند . مورد اين روايت نيز اقرار به زناى محصنه است .\r\n4 - محمّد بن الحسن بإسناده عن محمّد بن عليّ بن محبوب ، عن عليّ بن السندي ، عن إبن أبي عمير ، عن جميل ، عن أبي عبداللَّه عليه السلام قال : لا يقطع السارق حتّى يقرّ بالسرقة مرّتين ، ولا يرجم الزاني حتّى يقرّ أربع مرّات . « 2 » فقه الحديث : دست سارق بريده نمىشود تا آن‌كه دو مرتبه به سرقت اقرار كند و زناكار سنگسار نمىشود تا اين‌كه چهار مرتبه به زنا اقرار كند .\r\n5 - محمّد بن يحيى ، عن أحمد بن محمّد ، عن عليّ بن حديد ، عن جميل بن درّاج ، عن بعض أصحابنا ، عن أحدهما عليهما السلام في رجل أقرّ على نفسه بالزنا أربع مرّات وهو محصن رجم إلى أن يموت أو يكذّب نفسه قبل أن يرجم ، فيقول : لم أفعل ، فإن قال ذلك ترك و لم يرجم . وقال : لا يقطع السارق حتّى يقرّ بالسرقة مرّتين . فإن رجع ضمن السرقة و لم يقطع إذا لم يكن شهود .\r\nوقال : لا يرجم الزاني حتّى يقرّ أربع مرّات بالزنا إذا لم يكن شهود ، فإن رجع\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 379 ، باب 16 از ابواب حدّ زنا ، ح 2 .\r\n( 2 ) . همان ، ص 380 ، ح 3 .\r\n","page_name":" 257 ","page_number":257},
  {"content":"\r\n\r\nترك و لم يرجم . « 1 » فقه الحديث : مردى كه همسر دارد و چهار بار به زنا اقرار كند ، سنگسار مىشود تا بميرد ؛ و يا اين‌كه قبل از اجراى حدّ از اقرار خود برگردد ، انكار كرده و بگويد : زنا نكردم .\r\nدر اين حال ، او را رها كرده ، سنگسار نمىكنند .\r\nدست سارق قطع نمىشود مگر آن‌كه دو مرتبه اقرار به دزدى كند . اگر از اقرارش رجوع كرد ، از نظر مالى ضامن مالى كه سرقت كرده ، هست ؛ ولى دستش را اگر بيّنه‌اى نباشد ، قطع نمىكنند .\r\nزانى را سنگسار نمىكنند تا چهار مرتبه به زنا اقرار كند . در صورتى كه بيّنه‌اى نباشد و او از اقرارش برگردد ، رهايش كرده ، وى را رجم نمىكنند .\r\nروايت مخالف با چهار مرتبه اقرار\r\nدر برابر اين روايات كه دلالت بر چهار مرتبه اقرار مىكنند ، يك روايت صحيحه داريم كه با مضمون آن‌ها مخالف است :\r\nمحمّد بن الحسن بإسناده ، عن الحسن بن محبوب ، عن أبي أيّوب ، عن الفضيل ، قال : سمعت أبا عبداللَّه عليه السلام يقول : من أقرّ على نفسه عند الإمام بحقّ من حدود اللَّه مرّة واحدة حرّاً كان أو عبداً ، أو حرّة كانت أو أمة ، فعلى الإمام أن يقيم الحدّ عليه للّذي أقرّ به على نفسه كائناً من كان إلّاالزاني المحصن فإنّه لا يرجمه حتّى يشهد عليه أربعة شهداء ، فإذا شهدوا ضربه الحدّ مائة جلدة ثمّ يرجمه . . . . « 2 » فقه الحديث : فضل مىگويد : امام صادق عليه السلام فرمود : اگر كسى نزد امام - كه به معناى حاكم شرع است - به حقّى از حقوق خدا يك بار اقرار كند ، فرقى نمىكند مقرّ حرّ باشد يا عبد ، حرّه باشد يا كنيز ، وظيفه‌ى امام اجراى حدّى مطابق با آن‌چه اقرار كرده ، مىباشد ؛ هر\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 320 ، باب 12 از ابواب مقدّمات حدود ، ح 5 .\r\n( 2 ) . همان ، ص 343 ، باب 32 از ابواب مقدّمات حدود ، ح 1 .\r\n","page_name":" 258 ","page_number":258},
  {"content":"\r\n\r\nحقّى از حقوق اللَّه مانند سرقت ، شرب مسكر ، غصب و . . . ؛ فقط يك مورد استثنا شده ، و آن زناكار محصن است . امام نمىتواند او را رجم كند مگر آن‌كه چهارشاهد عادل بر زناى او شهادت دهند . در اين صورت ، امام صد تازيانه بر او زده و بعد از آن سنگسارش مىكند .\r\nنقد روايت مخالف\r\nاين روايت مشتمل بر مطالبى است كه بر خلاف فتواى فقها است :\r\nاوّل : در روايت فرقى بين اقرار عبد و حرّ گذاشته نشده است ؛ در صورتى كه اقرار عبد مشروط به تأييد و تصديق مولاى او است ؛ اگر مولا او را تكذيب كرد ، نمىتوان در حال رقّيت و بندگى عبد را به اقرارش مأخوذ كرد ؛ بلكه پس از آزادى وى را مؤاخذه مىكنند .\r\nدوم : در روايت چهار شاهد عادل براى اجراى رجم لازم مىداند ، نه اين‌كه چهار شاهد يا چهار شهادت ( اقرار ) . به عبارت ديگر ، مفاد روايت ، معتبر بودن چهار شاهد عادل در اثبات زناى محصنه و رجم است و بى فايده بودن چهار اقرار ، حتّى از زانى . و اين مطلب بر خلاف امر مفروع‌ٌعنه و مسلّمى است كه در اثبات حدّ و تعزير به اقرار ، فرقى بين زناى محصنه و غير آن نيست .\r\nسوم : مخالف ما در اين مسأله ابن ابى عقيل « 1 » است ، و روايت با مدّعاى ايشان هيچ مطابقتى ندارد . او مىگفت : در اثبات زنا و حدّ آن يك مرتبه اقرار نيز كافى است و به چهار اقرار نياز نداريم ، و فرقى بين زناى محصنه و غير آن نيست ؛ وحال آن‌كه مفاد روايت بين زناى احصانى و غير آن فرق مىگذارد . لذا ، روايت با مدّعاى ما و ابن ابى عقيل مخالفت دارد .\r\nچهارم : برفرض اين‌كه از سه اشكال گذشته صرف نظر كنيم ، اين روايت صحيحه با روايت ديگر معارضه دارد ، و شهرت فتوايى با آن دسته از روايات موافق است كه چهار اقرار را در ثبوت زنا و اجراى حدّ آن كافى مىدانستند .\r\nطرح يك اشكال : همه‌ى رواياتى كه مطرح شد ، مربوط به زناى محصنه بود كه حدّ آن رجم است ، و هيچ يك بر زناى معمولى دلالت نداشت ؛ در صورتى كه در فتواى علما فرقى\r\n\r\n\r\n","description":"","footnote":"\r\n( 1 ) . مختلف الشيعة ، ج 9 ، ص 179 .\r\n","page_name":" 259 ","page_number":259},
  {"content":"\r\n\r\nبين زناى محصنه و غر آن گذاشته نشده است . اين مشكل چگونه حل مىشود ؟ با آن‌كه در روايات نه‌تنها از مسأله‌ى تازيانه صحبتى به ميان نيامده ، بلكه بالاتر حتّى روايتى كه به اطلاق بر زناى معمولى و تازيانه دلالت داشته باشد ، نداريم .\r\nروايت ماعز بن مالك مربوط به زناى محصنه بود ، روايت واقعه‌ى زنى كه خدمت اميرمؤمنان عليه السلام آمد نيز همين مطلب را دلالت مىكرد . لذا ، تعميم را چگونه استفاده كنيم ؟\r\nبه خصوص با وجود تعبيراتى كه در روايت بود ، مثل : « لايرجم الزاني حتّى يقرّ أربع مرّات » و نفرمود : « لا يحدّ الزّاني » . از اين عبارات به ذهن مىآيد كه چون رجم مجازاتى سنگين و شديد بوده و حتّى از قتل معمولى نيز به مراتب سخت‌تر است ، لذا به چهار مرتبه اقرار نياز دارد ؛ امّا در زناى معمولى كه مجازاتش صد تازيانه است ، محتاج به چهار اقرار نيستيم .\r\nراه حلّ اين اشكال : بدون هيچ شكّ و اشكالى زناى محصنه و غير آن ، به چهار شاهد ثابت مىشود و فرقى بين اين دو باب نيست . از طرفى هم در روايت خوانديم ، هر بار كه آن زن نزد اميرمؤمنان عليه السلام مىآمد و اقرار مىكرد ، حضرت مىفرمود : بار خدايا ، اين شهادت اوّل و يا شهادت دوم و . . . تا آن‌كه پس از اقرار چهارم فرمود : خدايا بر او چهار شهادت تمام شد . امام عليه السلام از اقرار او به شهادت تعبير مىكرد .\r\nبا توجّه به اين نكته كه اقرار نيز مانند شهادت است ؛ چرا كه شهادتى عليه نفس است ؛ وفرقش با شاهد اصطلاحى در اين است كه شاهد ، شهادت بر له يا عليه غير مىدهد و اقرار شهادتى عليه خود مقرّ است . از اين‌رو ، اقرار نيز نوعى از شهادت است . پس ، همان‌گونه كه در زناى غير محصنه چهار شاهد لازم است ، چهار اقرار نيز بايد باشد تا حدّ جارى گردد .\r\nاين بيان ما يك استيناس است ، ودليل محكمى نيست كه بتوان بر آن اعتماد كرد .\r\nدليل اساسى بر اين تسويه و عدم فرق بين دو باب زناى محصنه و زناى غير محصنه ، فتاواى علماست ؛ حتّى ابن ابى عقيل هم كه مخالف مشهور است ، مىگويد : با يك مرتبه اقرار زنا اثبات مىشود و بين دو نوع زنا فرق نمىگذارد .\r\nاگر قدرى بالاتر برويم و مسأله را در سطح همه‌ى مسلمانان مطرح كنيم ، مىبينيم هيچ‌يك از فقهاى شيعه و سنّى بين محصن و غير آن تفاوتى قائل نيستند . براى اثبات اين\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nمطلب كلام شيخ طوسى رحمه الله را از كتاب خلاف مطرح مىكنيم .\r\nايشان مىفرمايد :\r\nمسألة 16 - لا يجب الحدّ بالزنا إلّابإقرار أربع مرّات في أربعة مجالس . فأمّا دفعة واحدة فلا يثبت به على حال ، و به قال أبو حنيفة ، وقال الشافعي : إذا أقرّ دفعة واحدة لزمه الحدّ بكراً كان أو ثيّباً ، و به قال في الصحابة : أبوبكر وعمر ، وفي الفقهاء : حمّاد بن أبي سليمان و مالك . وقال إبن أبي ليلى لا يثبت إلّابأن يعترف أربع مرّات ، سواء كان في أربع مجالس أو مجلس واحد . دليلنا إجماع الفرقة وأخبارهم . « 1 » مرحوم شيخ طوسى اقوال مختلف بين فقهاى شيعه و سنّى را مطرح كرده و همان‌گونه كه ملاحظه مىشود ، هيچ اشعارى به فرق بين دو باب در كلمات ديده نمىشود . مىفرمايد :\r\nحدّ در زنا ثابت نمىشود مگر به چهار مرتبه اقرار در چهار مجلس - كلامش مطلق است ، يعنى خواه زناى محصنه باشد يا غير آن - و با يك اقرار به هيچ وجه زنا ثابت نمىشود .\r\nابو حنيفه « 2 » نيز مذهب اماميّه را اختيار كرده است ؛ ليكن شافعى « 3 » گفته : با يك بار اقرار حدّ لازم الاجرا مىشود ، خواه زانى عَزَب و بدون همسر باشد و يا ازدواج كرده باشد . به مذاهب شافعى از صحابه ، ابوبكر و عمر « 4 » و از فقها حمّاد بن ابى سليمان و مالك « 5 » قائل‌اند .\r\nابن ابى ليلى « 6 » از فقهاى معروف عامّه ، معتقد است زنا با چهار مرتبه اقرار ، خواه در چهار مجلس و يا در يك مجلس ثابت مىشود . شيخ رحمه الله مىفرمايد : دليل اين مسأله ، اجتماع گروه شيعه و اخبارشان است .\r\nاين مسأله در سطح وسيع يعنى عموم فقهاى مسلمان مطرح ، و در هيچ‌يك از اقوال نفياً\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 377 و 378 ، كتاب الحدود ، مسأله 16 .\r\n( 2 ) . المبسوط للسرخسى ، ج 9 ، ص 91 ؛ بدائع الصنائع ، ج 5 ، ص 513 .\r\n( 3 ) . الامّ ، ج 6 ، ص 133 - 135 ؛ مختصر المزنى ، ص 261 .\r\n( 4 ) . نيل الأوطار ، ج 7 ، ص 97 .\r\n( 5 ) . اسهل المدارك ، ج 2 ، ص 263 ؛ المدوّنة الكبرى ، ج 6 ، ص 209 .\r\n( 6 ) . بداية المجتهد ، ج 2 ، ص 434 ؛ المغنى لابن قدامة ، ج 10 ، ص 165 .\r\n","page_name":" 261 ","page_number":261},
  {"content":"\r\n\r\nو اثباتاً اشعارى به تفاوت ميان اين دو باب نيست ؛ بلكه در كلام شافعى تصريح به تعميم دارد . روايات اگر دلالت ندارد ، نفى هم نمىكند ؛ و بر فرض كه قصور داشته باشد ، با كمك فتاواى شيعه و سنّى مسأله را تعميم داده و در هر دو باب ، چهار مرتبه اقرار را لازم مىدانيم .\r\n\r\nبررسى اعتبار تعدّد مجالس در چهار مرتبه اقرار\r\nآيا در چهار مرتبه اقرار ، تعدّد مجالس لازم است ، يا اگر در يك جلسه‌ى دادگاه چهار بار اقرار كند ، كافى است ؟ محقّق رحمه الله در كتاب شرايع پس از طرح اين مسأله مىگويد : شيخ طوسى رحمه الله در خلاف و مبسوط چهار مجلس را معتبر دانسته است ؛ ولى خود ايشان اين مسأله را در حالت ترديد باقى گذارده و مىفرمايد :\r\n« ولو أقرّ أربعاً في مجلس واحد ، قال في الخلاف والمبسوط لايثبت ، وفيه تردّد » . « 1 » از ميان فقهاى شيعه ، شيخ طوسى رحمه الله در كتاب خلاف و مبسوط و ابن حمزه رحمه الله در كتاب وسيله ، به اعتبار چهار مجلس فتوا داده‌اند . شيخ رحمه الله در خلاف فرموده است : حدّ در زنا فقط به چهار اقرار در چهار مجلس ثابت مىشود . « 2 » در مبسوط نيز مىفرمايد : « لا يثبت حدّ الزنا إلّابالإقرار أربع مرّات من الزاني في أربعة مجالس متفرّقات و به قال جماعة و به قال قوم يثبت بإقراره دفعة واحدة واعتبر قوم أربع مرّات سواء كان في مجلس واحد أو مجالس متفرّقة » . « 3 » ابن حمزه رحمه الله در كتاب وسيله فرموده است : « أمّا ثبوته باقرار الفاعل فيصحّ بأربعة شروط . . . باقرار الفاعل أربع مرّات في مجالس متفرّقات » . « 4 » فقهاى ديگر مانند شيخ صدوق رحمه الله در كتاب هدايه ، « 5 » مرحوم شيخ مفيد رحمه الله در كتاب\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 934 .\r\n( 2 ) . الخلاف ، ج 5 ، ص 377 ، مسأله‌ى 16 .\r\n( 3 ) . المبسوط ، ج 8 ، ص 4 .\r\n( 4 ) . الوسيلة ، ص 410 .\r\n( 5 ) . الهداية ، ص 291 .\r\n","page_name":" 262 ","page_number":262},
  {"content":"\r\n\r\nمقنعه « 1 » وسلّار رحمه الله در كتاب مراسم « 2 » اقرار را مقيّد به چهار مجلس نكرده‌اند ، بلكه به طور مطلق فتوا داده‌اند .\r\nمرحوم محقّق « 3 » در اين مسأله مردّد مىشود ؛ ولى متأخّران از او ، نوعاً قائل‌اند : چهار مجلس لازم نيست . امام راحل رحمه الله در تحرير الوسيله مىفرمايد : « وهل يعتبر أن يكون الأربع في أربعة مجالس أو يكفي الأربع ولو كان في مجلس واحد ؟ فيه خلاف أقربه الثبوت والأحوط اعتبار أربعة مجالس » .\r\nبنابراين ، به فتواى امام راحل رحمه الله زنا با چهار اقرار در يك مجلس نيز ثابت مىشود ؛ ليكن اگر كسى بخواهد احتياط را رعايت كند ، چهار مجلس را در نظر بگيرد .\r\n\r\nدليل كفايت مجلس واحد\r\nكسانى بايد دليل اقامه كنند كه قيد « أربعة مجالس » را اضافه آورده‌اند ؛ و گرنه اطلاقات براى عدم لزوم تعدّد مجالس كافى است ؛ مانند : « لا يرجم الزاني حتّى أربع مرّات » كه اين كلام امام عليه السلام مطلق بوده و به مجالس متفرّقه مقيّد نيست ؛ هر كسى بخواهد اين مطلق را مقيّد كند ، بايد دليل بر تقييد را نشان بدهد . ادلّه‌اى كه آورده‌اند ، عبارت است از :\r\nالف : در قضيه‌اى كه زنى نزد اميرمؤمنان عليه السلام آمد و گفت : مرا تطهير كن ، چهار اقرار در چهار مجلس بود . « 4 » روايت ديگر نيز كه مربوط به مردى از قبيله مزينة بود ، بر اقرار در چهار مجلس دلالت داشت . « 5 » اين دليل مردود است . زيرا ، مورد اين دو روايت مجالس متعدّد بوده است ؛ امّا در يك قضيّه‌ى خارجى آن هم با ويژگىهاى مخصوص به خودش ، اگر تعدّد مجالس بود ، به چه دليل اثبات مىكنيد كه تعدّد مجالس در ثبوت حدّ نقش دارد ؟ بلكه بالاتر مىگوييم : در هر مجلسى ، امام عليه السلام نفرمود « هذه شهادة في مجلس واحد أو ثاني » و امثال آن . بنابراين ،\r\n\r\n\r\n","description":"","footnote":"\r\n( 1 ) . المقنعة ، ص 775 .\r\n( 2 ) . المراسم ، ص 254 .\r\n( 3 ) . شرايع الاسلام ، ج 4 ، ص 934 .\r\n( 4 ) . وسائل الشيعة ، ج 18 ، ص 377 ، باب 16 از ابواب حدّ زنا ، ح 1 .\r\n( 5 ) . همان ، ح 2 .\r\n","page_name":" 263 ","page_number":263},
  {"content":"\r\n\r\nشرطيت تعدّد مجالس استفاده نمىشود .\r\nماعز بن مالك « 1 » - به روايت اهل سنّت - وقتى بار اوّل نزد پيامبر صلى الله عليه و آله اقرار كرد ، آن حضرت از او روى برگردانيد . از طرف ديگر آمد و دوباره اقرار كرد ؛ و پس از اقرار سوم ، آن حضرت به او فرمود : اگر براى بار چهارم اقرار كنى ، تو را رجم مىكنم . نفرمود : « إن اعترفت الرابعة في مجلس رابعة » .\r\nب : شيخ طوسى عليه السلام در كتاب خلاف « 2 » پس از آن‌كه اقرار در چهار مجلس را لازم دانست ، گفت : دليل ما ، اجماع طايفه و اخبار و روايات آن است .\r\nاحتمال اين‌كه اجماع و اخبار به چهار مرتبه اقرار مربوط بوده ، و به چهار مجلس مربوط نباشد ، احتمالى بىجا است ؛ زيرا ، مرحوم شيخ طوسى رحمه الله مسأله را در دو بُعدش مطرح كرد ؛ و حتّى مثل ابن ابى ليلى « 3 » كه چهار اقرار در يك مجلس را كافى مىداند به عنوان مخالف آورده است ؛ اگر فقط نظرش به چهار اقرار بود ، جايى براى آوردن فتواى ابن ابى ليلى نبود .\r\nاين دليل نيز باطل است ؛ زيرا ، تنها كسى كه با مرحوم شيخ طوسى موافقت كرده ، ابن حمزه رحمه الله در كتاب وسيله « 4 » است . امّا شيخ طوسى رحمه الله موافق ديگرى ندارد ، خودش نيز در كتاب مبسوط « 5 » و خلاف ، « 6 » چهار اقرار را مقيّد به چهار مجلس آورده است ؛ امّا در كتاب نهايه « 7 » آن را مطرح نكرده است . آيا مىتوان مطلبى را كه فقط موافقش ابن حمزه است ، به صورت اجماع مطرح كرد ؛ و چنين اجماعى آيا حجّت است ، به خصوص كه اجماع نيز اجماع منقول است ؟\r\nلذا ، با چنين اجماعى نمىتوان دست از اطلاق روايات برداشت و آن را مقيّد كرد .\r\n\r\n\r\n","description":"","footnote":"\r\n( 1 ) . سنن بيهقى ، ج 8 ، ص 225 .\r\n( 2 ) . الخلاف ، ج 5 ، ص 377 ، مسأله 16 .\r\n( 3 ) . بداية المجتهد ، ج 2 ، ص 434 .\r\n( 4 ) . الوسيلة ، ص 410 .\r\n( 5 ) . المبسوط ، ج 8 ، ص 4 .\r\n( 6 ) . الخلاف ، ج 5 ، ص 377 ، مسأله 16 .\r\n( 7 ) . النهاية في مجرّد الفقه و الفتوى ، ص 689 .\r\n","page_name":" 264 ","page_number":264},
  {"content":"\r\n\r\nدر نتيجه ما دليلى بر تقييد پيدا نكرديم و حقّ همان است كه امام راحل رحمه الله فرمودند ؛ يعنى به چهار اقرار هر چند در يك جلسه باشد ، حدّ ثابت مىشود .\r\n\r\nحكم اقرار كمتر از چهار مرتبه\r\nاگر شخصى به كمتر از چهار مرتبه اقرار بسنده كرد ، حدّ ثابت نمىشود . نصوص و فتاوا بر اين مطب دلالت داشتند ؛ و فقط ابن ابى عقيل « 1 » به يك مرتبه اقرار ، حدّ را ثابت مىدانست .\r\nسؤال اين است كه آيا در اين هنگام ، شخص تعزير مىشود يا نه ؟\r\nشيخ مفيد رحمه الله در كتاب مقنعه ، « 2 » شيخ طوسى رحمه الله در كتاب نهايه ، « 3 » مرحوم علّامه در كتاب قواعد « 4 » و ابن‌ادريس رحمه الله در سرائر « 5 » فرموده‌اند : در اقرار كمتر از چهار مرتبه ، تعزير ثابت است .\r\nامام راحل رحمه الله در تحرير الوسيله ، با كلمه‌ى « الظاهر أنّ للحاكم تعزيره » مطلب را تأييد كرده است . دليل ثبوت تعزير عبارت است از :\r\nالف : عموم دليلِ « إقرار العقلاء على أنفسهم جايز » « 6 » اقتضا داشت يك مرتبه اقرار نيز نافذ و كافى است . در مقابل اين عموم ، روايات ، اثبات حدّ را به چهار مرتبه اقرار معيّن كرده‌اند ؛ از اين‌رو ، از آن عموم دست برداشته ، آن را در اين بُعد - ثبوت حدّ زنا - تخصيص زده و مىگوييم : « إنّ الحدّ يتوقّف على أربع أقارير ولا يترتّب على إقرار واحد » .\r\nدر همان مقدارى كه دليل بر تخصيص داشتيم ، دست از عموم « إقرار العقلاء على أنفسهم جايز » برداشتيم . امّا اگر اقرار كمتر از چهار مرتبه باشد ، عموم به حال خود باقى است ؛ و فقط حدّ ثابت نيست . امّا اين كه عموم از اين جهت از كار بيفتد ، نياز به مخصّص دارد ، ومفروض عدم مخصّص است ؛ لذا ، به عموم اقرار العقلاء عمل كرده و حكم به تعزير مىكنيم .\r\n\r\n\r\n","description":"","footnote":"\r\n( 1 ) . مختلف الشيعة ، ج 9 ، ص 179 .\r\n( 2 ) . المقنعة ، ص 775 .\r\n( 3 ) . النهاية في مجرّد الفقه و الفتوى ، ص 689 .\r\n( 4 ) . قواعد الاحكام ، ج 2 ، ص 250 .\r\n( 5 ) . السرائر ، ج 3 ، ص 429 .\r\n( 6 ) . وسائل الشيعة ، ج 16 ، ص 111 ، باب 3 از كتاب الإقرار ، ح 2 .\r\n","page_name":" 265 ","page_number":265},
  {"content":"\r\n\r\nب : نفس اين عمل - « إقرار بما هو إقرار » - حرام است ؛ زيرا ، مصداق آن اشاعه‌ى به فحشا است كه آيه‌ى شريفه درباره‌ى آن مىفرمايد :\r\nإِنَّ الَّذِينَ يُحِبُّونَ أَن تَشِيعَ الْفحِشَةُ فِى الَّذِينَ ءَامَنُواْ لَهُمْ عَذَابٌ أَلِيمٌ فِى الدُّنْيَا وَ الْأَخِرَةِ وَ اللَّهُ يَعْلَمُ وَ أَنتُمْ لَاتَعْلَمُونَ ؛ « 1 » كسانى كه دوست مىدارند فحشا را در ميان مؤمنان اشاعه دهند ، براى آنان عذابى دردناك در دنيا و آخرت است . . . . .\r\nبر اين اقرار حرام ، تعزير مترتّب است .\r\nقبول هر دو دليل مشكل بوده ، و بطلان دليل دوم واضح و روشن است ؛ زيرا ، كسى كه اقرار مىكند يك هدف معنوى - يعنى تطهير خودش از گناه را كه موجب تخفيف عذاب آخرت مىشود ؛ و در روايت ، زن آبستن به اميرمؤمنان عليه السلام گفت : من را پاك كن ؛ زيرا ، عذاب دنيا آسان‌تر از عذاب آخرت است - در نظر دارد ؛ و بر چنين اقرارى اشاعه‌ى فحشا صادق نيست ، و نمىتوان مسأله‌ى اقرار را به عنوان اشاعه‌ى فحشا حرام دانست .\r\nعلاوه بر اين مطلب ، از ظاهر كلمات كسانى كه در اين مورد فتواى به تعزير داده‌اند ، استفاده مىشود اين تعزير از جهت اقرار نيست ، بلكه در رابطه با عمل زنا تعزير مىشود . بنابراين ، نمىتوان تعزير از جهت اقرار را دليل آنان دانست ؛ زيرا ، دليل با مدّعا تطابقى ندارد .\r\nامّا دليل اوّل نيز باطل است ؛ چه آن‌كه اثبات تعزير به اقرار كمتر از چهار مرتبه نيز به ثبوت جرم و گناه نياز دارد ؛ يعنى همان‌گونه كه مترتّب شدن حدّ در صورتى است كه زنا ثابت شده باشد ، ترتّب تعزير نيز در صورتى است كه گناه اثبات شود . ليكن در باب زنا ، دو نوع اثبات نداريم كه بگوييم بر يك نحوه‌ى اثبات آن حدّ جارى شده ، و بر نحوه‌ى دوم آن تعزير مترتّب مىشود .\r\nبه بيان ديگر ، حاكمى كه مىخواهد تعزير كند ، تعزير از چه جهت حرام است ؟ فرد مقِرّ ، دو حالت دارد : يا زانى است و زناى او اثبات شده ، در نتيجه بايد حدّ بخورد ؛ و اگر زناى او\r\n\r\n\r\n","description":"","footnote":"\r\n( 1 ) . سوره‌ى نور ، 19 .\r\n","page_name":" 266 ","page_number":266},
  {"content":"\r\n\r\nثابت نشده است ، حاكم براى چه عملى مىخواهد او را تعزير كند ؟ زنا يك واقعيّت است ؛ و دو يا سه مرتبه اقرار ، يا مثبت آن است و يا نيست ؛ از روايات استفاده شد كه شخص تا چهار مرتبه اقرار نكند زنا ثابت نمىشود . حال ، با عدم ثبوت زنا چگونه تعزير ثابت مىشود ؟ !\r\nعلاوه بر اين‌كه در روايتِ زن آبستن ، چرا امام عليه السلام پس از دفعه‌ى اوّل ، وى را تعزير نكرد ؟ چرا بر اقرار دوم تعزير نشد ؟ و . . . اگر بگوييد : امام عليه السلام مىدانست كه او سرانجام چهار مرتبه اقرار مىكند ؛ از اين رو ، او را تعزير نكرد . جوابش واضح است ؛ چرا كه امام عليه السلام با تكيه بر علم امامت حكم نمىداد ، بلكه ظاهر حال اين است كه امام عليه السلام بر اساس موازين طبيعى و قواعدى كه در حقّ هر حاكم شرعى جارى است ، حكم مىكرد .\r\nو اگر بپذيريم امام عليه السلام با تكيه بر علم امامتش حكم داده است ، آيا علم امام به اين‌كه او سرانجام چهار مرتبه اقرار مىكند ، نفى تعزير مىكند ؟ اگر اقرار كمتر از چهار مرتبه ، تعزير دارد ، در دفعه‌ى اوّل كه اين زن اقرار كرد ، موضوع تعزير محقّق شده است و تعزير بايد اجرا شود ؛ علم در برداشتن تعزير نقشى ندارد .\r\nاعتماد كردن بر علم امام در قضيه‌ى زن و مرد و بر علم پيامبر در قضيه‌ى ماعز بن مالك ، خلاف ظاهر روايات است ؛ و در هيچ‌يك از اين روايات ، به مجرّد اقرار اوّل يا دوم يا سوم ، حكم به تعزير نشده است .\r\nبالاتر از اين ، مىگوييم : اگر شخصى نزد حاكم شرع آمد و يك مرتبه اقرار كرد ، بايد بلافاصله حكم به تعزير او كند . در حالى كه حاكم شرع علم پيامبر و امام عليه السلام را ندارد تا از سرانجام او خبر داشته باشد كه آيا اقرارها به چهار مرتبه مىرسد يا نه ؟ همان‌گونه كه در حدود الهى تأخير جايز نيست در تعزير نيز چنين است . پس ، حاكم شرع بايد چنين فردى را تعزير كند ؛ زيرا ، شايد اقرار او به چهار مرتبه نرسد . آيا هيچ فقيهى به چنين مطلبى ملتزم مىشود كه اگر كسى در دادگاه اقرار كرد ، نيم ساعت بعد از آن دو مرتبه اقرار كرد و نيم ساعت بعد ، براى اقرار سوم آمد ، لازم است كه سه مرتبه تعزير شود ؛ و پس از اقرار چهارم ، بر او حدّ جارى كرد ؟ اگر اين مورد را ملتزم نشويد ، معلوم مىشود اقرار كمتر از چهار مرتبه منشأ اثر نيست .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nنكته‌ى مهمّى كه از روايات استفاده مىشود ، اين است‌كه فاصله‌ى بين چهار اقرار حتّى بيش از يك سال نيز امكان دارد ؛ لذا ، اگر شخصى اقرار اوّلش الآن باشد ، اقرار دوم پنج سال ديگر ، اقرار سوم ده سال ديگر و اقرار چهارم پس از گذشت بيست سال از اقرار اوّل باشد ، بر او حدّ جارى مىشود .\r\nبا توجّه به اين نكته ، حاكم شرع از كجا مىداند اين اقرار موضوع حدّ را مىسازد يا موضوع تعزير را ؟ زيرا ، بايد احراز كند آيا به چهار مرتبه مىرسد تا حدّ بر آن مترتّب شود و يا به اين مقدار نمىرسد تا موضوع تعزير باشد . از اين‌رو ، كشف مىكنيم مسأله‌ى تعزير در اقرار كمتر از چهار مرتبه مفهوم و معنا ندارد ؛ و موضوع آن منتفى است ؛ راهى براى اثبات آن نداريم .\r\nنظر برگزيده : ما در اجراى حدّ عجله نداريم ؛ همان‌گونه كه اميرمؤمنان عليه السلام عجله نكردند ؛ و پس از آن‌كه اقرار به مرتبه چهارم رسيد ، فرمود : « اللّهم إنّه قد ثبت عليها أربع شهادات » « 1 » و حدّ را جارى كردند . پس ، موضوع تعزير محرز نيست .\r\nدر اين مسأله ، مقدّس اردبيلى رحمه الله « 2 » و مرحوم فاضل اصفهانى صاحب كشف اللثام « 3 » ترديد كرده‌اند ؛ بعضى نيز به عدم ثبوت تعزير تمايل نشان داده‌اند .\r\nاگر دليل صاحب جواهر رحمه الله « 4 » در اقرار صبى را مطرح كنيد و بگوييد : اين شخص يا مرتكب زنا شده است و يا دروغ مىگويد ، در هر دو حال معصيت كرده است و به خاطر آن بايد تعزير شود . گفته مىشود : تعزيرى كه در اين‌جا گفته‌اند به خاطر عمل و « مقِرّ به » است نه به‌لحاظ خود اقرار و دروغ ؛ تا بگويى معصيت است و هر معصيتى تعزير دارد .\r\n\r\nتساوى مرد و زن در شرايط اقرار\r\nزن و مرد در تمام خصوصيّات و شرايط اقرار مساوى هستند . دليل بر اين مطلب موارد زير است :\r\nاوّل : رواياتى كه بر لزوم چهار مرتبه اقرار دلالت داشتند ، قسمتى از آن‌ها مربوط به مردان\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 377 ، باب 16 از ابواب حدّ زنا ، ح 1 .\r\n( 2 ) . مجمع الفايدة والبرهان ، ج 13 ، ص 23 و 24 .\r\n( 3 ) . كشف اللثام ، ج 2 ، ص 394 .\r\n( 4 ) . جواهر الكلام ، ج 41 ، ص 282 .\r\n","page_name":" 268 ","page_number":268},
  {"content":"\r\n\r\nو برخى ديگر ، مربوط به زنان بود .\r\nدوم : در فتاواى فقها فرقى بين مرد و زن در اين جهت گذاشته نشده است . مشهور چهار مرتبه اقرار را و ابن ابى عقيل يك مرتبه‌ى آن را براى مرد و زن در اثبات زنا كافى مىدانند .\r\n\r\nكيفيت اقرار اخرس\r\nمرحوم امام در تحرير الوسيله مىفرمايد : اشاره‌ى اخرس كه مقصود او را برساند ، جانشين اقرارش است ؛ و اگر نياز به ترجمه داشت ، دو شاهد عادل مترجم كافى است . در اين‌جا دو مطلب را بايد بررسى كنيم :\r\n\r\nالف : ادلّه‌ى پذيرش اشاره‌ى اخرس\r\nاگر فرد زانى لال بود و قدرت بر تكلّم و حرف زدن نداشت ، اگر بخواهد با اقرار ، خود را تطهير كند ، اقرار او به چه صورت بايد باشد ؟\r\nشيخ طوسى رحمه الله در كتاب خلاف مىفرمايد : « إذا أقرّ الأخرس ( بالزنا ) بإشارة معقولة ( مقبولة ) لزمه الحدّ ، وكذلك إذا أقرّ بقتل العمد لزمه القود و به قال الشافعي وقال أبو حنيفة : لا يلزمه الحدّ ولاالقتل .\r\nدليلنا : عموم الأخبار الواردة في أنّ المقرّ بالزنا وبالقتل يجب عليه الحدّ والقود .\r\nوالأخرس إذا أقرّ بالاشارة سمّي ذلك اقراراً . ألا ترى أنّه لو أقرّ بمال لغيره لزمه ذلك ، ولا خلاف أيضاً أنّه صحّ طلاقه » ؛ « 1 » اگر اخرس با اشاره‌اى مقصودش را برساند ، مانند آن است كه مطلب خود را با تكلّم بيان كرده باشد . از اين رو ، اگر چهار مرتبه به زنا يا دو مرتبه به قتل عمد اشاره‌ى مقبول داشت ، زنا يا قتل ثابت شده و به آن حدّ مترتّب مىشود . شافعى در اين فرع موافق ما بوده ولى ابوحنيفه مخالفت كرده است ، و براى اشاره‌ى اخرس در باب زنا و قتل ، اثرى مترتّب نمىكند .\r\nادلّه‌اى كه شيخ طوسى رحمه الله اقامه كرده ، عبارت است از :\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 381 ، كتاب الحدود ، مسأله‌ى 21 .\r\n","page_name":" 269 ","page_number":269},
  {"content":"\r\n\r\n1 - موضوع دليلِ « إقرار العقلاء على أنفسهم جائز » « 1 » اقرار عاقل است . فرد اخرس كه قدرت بر تكلّم ندارد و با اشاره ، مقصود خود را تفهيم مىكند ، نمىتوان گفت : چون زبان ندارد ، اصلًا عنوان « اقرار » در مورد او محقّق نمىشود ؛ و الفاظ در باب اقرار نقش دارد .\r\nحقيقت اقرار متقوّم به اين است كه فردى مطلبى را بر ضرر خود اظهار كند ؛ حال ، اين ابراز و ظاهر سازى از راه تكلّم باشد ، يا از راه كتابت و يا هر راه ديگر .\r\n2 - اشاره‌ى خود فرد اخرس ، جانشين سخن گفتن او است . آيا مىتوان موضوع اقرار را درباره‌ى اخرس به طور كلّى منتفى دانست ؟ اين حرف غير قابل قبول است . شاهدش اين‌كه اگر به مالى براى زيد با اشاره‌اش اقرار كند ، هيچ كس در پذيرش اين اقرار ترديد به خود راه نداده ، آن را مؤثّر دانسته و مالى را كه اقرار كرده به « مقرّله » مىدهند . بين اقرار به مال و اقرر به زنا چه فرقى وجود دارد ؟ تنها تفاوتى كه بين اين دو باب هست ، لزوم چهار مرتبه اقرار در باب زنا است ؛ اخرس نيز مانند ديگران چهار مرتبه اقرار و اشاره مىكند .\r\nشاهد ديگر رواياتى است كه درباره‌ى طلاق اخرس « 2 » رسيده ، و آن را به اشاره‌ى مفهم مقصودش ، مثل پشت به زن كردن دانسته‌اند ؛ همين گونه است در باب نماز « 3 » ، قرائت « 4 » ، تلبيه « 5 » و . . . .\r\n\r\nب : ترجمه‌ى اشاره‌ى اخرس\r\nاگر حاكم شرع از اشارات اخرس به مقصود او پى نبرد و به مترجم نياز پيدا كرد ، آيا دو مترجم عادل كافى است ، يا يك نفر و يا چهار نفر مترجم لازم است ؟\r\nكسانى كه دو شاهد عادل را كافى مىدانند ، مىگويند : در اين حالت ، بيّنه شهادت بر زنا نمىدهد كه به چهار شاهد عادل محتاج باشيم ، بلكه براى كشف مراد مقِرّ اقامه مىشود ؛ بنابراين ، چنين شهادتى ، مانند شهادات ديگر ، با دو عادل اقامه مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 111 ، كتاب الاقرار ، باب 3 ، ح 2 .\r\n( 2 ) . همان ، ج 15 ، ص 399 ، باب 19 از ابواب مقدّمات الطلاق وشرائطه ، ح 3 .\r\n( 3 ) . همان ، ج 4 ، ص 715 ، باب 1 از ابواب تكبيرة الاحرام ، ح 13 .\r\n( 4 ) . همان ، ص 801 ، باب 58 از ابواب القرائة ، ح 1 .\r\n( 5 ) . همان ، ج 9 ، ص 52 ، باب 39 از ابواب احرام ، ح 1 .\r\n","page_name":" 270 ","page_number":270},
  {"content":"\r\n\r\nشاهد اين دليل آن است كه اگر زيد چهار مرتبه اقرار كرد و دو عادل بر اقرارش شهادت بدهند ، كافى است .\r\nشهادت يك نفر نيز مؤثّر نيست ؛ زيرا ، فقط در باب نقل قول ، خبر واحد كافى است ؛ مترجم اشاره‌ى اخرس عنوان رأى ندارد كه يك نفر كافى باشد ؛ بلكه ظاهر مطلب اين است كه شهادت مىدهد ؛ و در باب شهادت ، به كمتر از دو نفر اكتفا نمىشود ؛ هر چند احتمال پذيرش قول يك مترجم نيز مىرود .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n[ هل القذف يثبت بالإقرار\r\n[ مسألة 3 - لو قال : « زنيت بفلانة العفيفة » لم يثبت الزنا الموجب للحدّ في طرفه ، إلّا إذا كرّرها أربعاً وهل يثبت القذف بذلك للمرأة ؟ فيه تردّد والأشبه العدم .\r\nنعم ، لو قال : « زنيت بها وهي أيضاً زانية بزنائي » فعليه حدّ القذف . 
  ]\r\n\r\nرابطه‌ى بين اقرار و ثبوت قذف\r\nدر اين مسأله دو فرع مطرح است : اوّل : اگر مردى اقرار كند با فلان زن عفيف زنا كردم ؛ و بيش از اين مقدار حرف نزند ، در صورتى كه اين اقرار يك مرتبه باشد ، با آن زناى موجب حدّ ثابت نمىشود ؛ مگر اين‌كه آن را چهار مرتبه تكرار كند .\r\nدوم : آيا بر اين اقرارش حدّ قذف مترتّب است ؟ مىفرمايد : در ثبوت حدّ قذف تردّد است ، اشبه عدم ثبوت قذف است .\r\nدرباره‌ى فرع اوّل بحثى نداريم ؛ زيرا ، از مسائل گذشته حكم آن معلوم است و ما در اين‌جا به فرع دوم مىپردازيم . امام راحل رحمه الله ابتدا ترديد كرده و سپس ، عدم ثبوت حدّ را ترجيح مىدهد . مرحوم محقّق رحمه الله « 1 » مسأله را در ترديد رها مىكند . از اين ترديدها استفاده مىشود مسأله داراى دو احتمال است .\r\n\r\nالف : دليل ثبوت قذف\r\nاز ظاهر عبارت « إنّي زنيت بفلانة العفيفة » - من با فلان زن پاكدامن زنا كردم - دو مطلب استفاده مىشود : يكى اقرار به زنا ؛ و ديگر ، نسبت زنا دادن به آن زن و هتك حرمت و آبروى او .\r\nشاهدش اين است‌كه به مجرّد شنيدن چنين سخنى از مقِرّ ، به ذهن خطور مىكند كه آن زن در اين جريان شركت داشته است . دو روايت نيز مؤيّد اين احتمال است :\r\n1 - محمّد بن الحسن بإسناده عن أحمد بن محمّد ، عن البرقي عن النوفلي ،\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 934 .\r\n","page_name":" 272 ","page_number":272},
  {"content":"\r\n\r\nعن السكوني ، عن جعفر ، عن أبيه ، عن عليّ عليه السلام ، قال : قال رسول اللَّه صلى الله عليه و آله لا تسألوا الفاجرة من فجر بك ، فكما هان عليها الفجور يهوّن عليها أن ترمي البريء المسلم . « 1 »\r\nفقه الحديث : سند روايت مشتمل بر سكونى است ؛ سند خوبى ندارد . سكونى از امام صادق عليه السلام از پدرش از امير مؤمنان عليه السلام از رسول خدا صلى الله عليه و آله روايت مىكند كه آن حضرت فرمود : از زنى كه عمل شنيع انجام داده ، سؤال نكنيد چه كسى با تو اين كار را انجام داد .\r\nزيرا ، براى چنين فردى كه به حيثيّت خودش علاقه ندارد و حاضر نشده با او چنين فجور و كار زشتى انجام دهند ، امرى عادى و آسان است كه به يك مسلمان بىگناه تهمت زده ، و نسبت زنا بدهد .\r\nاز روايت به خوبى استفاده مىشود كه اگر گفت : فلانى با من زنا كرده ؛ رمى - كه همان قذف است - واقع مىشود . از اين‌رو ، بايد حدّ قذف مترتّب شود .\r\n2 - وبهذا الإسناد ، عن عليّ عليه السلام ، قال : إذا سألت الفاجرة من فجر بك ، فقالت :\r\nفلان . جلدتها حدّين ، حدّاً للفجور ، وحدّاً لفريتها على الرجل المسلم . « 2 » فقه الحديث : سند روايت با روايت قبلى متّحد است . اگر از فاجره بپرسم چه كسى با تو زنا كرد ؟ گفت : فلانى . دو حدّ بر او مىزنم ، يكى به خاطر اعتراف به زنا ؛ و ديگرى ، از جهت نسبت دادن زنا به مرد مسلمان .\r\nدلالت اين روايت نيز بر ثبوت حدّ قذف تمام است .\r\n\r\nب : دليل عدم ثبوت قذف\r\nاز آن‌جا كه در باب زنا تفكيك امكان دارد ، يعنى ممكن است اين عمل نسبت به يك طرف زنا باشد و نسبت به طرف ديگر زنا نباشد ، پس ، نمىتوان از اقرار زانى كه بگويد با فلان شخص زنا كردم ، قذف طرف ديگر را استفاده كرد . چه بسا اين عمل از روى اكراه در حقّ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 411 ، باب 41 از ابواب حدّ زنا ، ح 1 .\r\n( 2 ) . همان ، ح 2 .\r\n","page_name":" 273 ","page_number":273},
  {"content":"\r\n\r\nديگرى واقع شده ، و يا براى او وطى به شبهه بوده باشد . در مباحث گذشته نيز گفتيم عملى كه از روى اكراه يا وطى به شبهه باشد ، زنا محسوب نمىشود .\r\nمطلبى كه در ثبوت قذف به عنوان ظهور عرفى گفته شد ، يك ظهور بدوى و ابتدايى است كه با تأمّل و دقّت همراه نيست ؛ امّا ظهور تحقيقى عرفى نداريم . البته نام زن را بردن ، اذيّت ، آزار و هتك حرمت اوست . اين مطالب ، همه صحيح است ، امّا ثبوت قذف و حدّ آن ، مطلب ديگرى است كه با اين اقرار اثبات نمىشود .\r\nدر اين مقام ، روايت صحيح و معتبرى وجود دارد كه شايد به اين معنا دلالت داشته باشد :\r\nمحمّد بن يعقوب ، عن محمّد بن يحيى ، عن أحمد بن محمّد بن عيسى ، عن ابن محبوب ، عن العلاء بن رزين و أبي أيّوب ، عن محمّد بن مسلم ، عن أبي جعفر عليه السلام في رجل قال لإمرأته : يا زانية أنا زنيت بك .\r\nقال : عليه حدّ واحد ، لقذفه إيّاها وأمّا قوله : أنا زنيت بك ، فلا حدّ فيه ، إلّاأن يشهد على نفسه أربع شهادات بالزنا عند الإمام . « 1 » فقه الحديث : محمّد بن مسلم از امام باقر عليه السلام درباره‌ى مردى كه به زنى گفته است : - در روايت « لامرأته » است كه يا بايد « لامرأة » باشد و يا مسأله را قبل از ازدواج فرض كنيم - اى زناكار ! من با تو زنا كردم . امام عليه السلام فرمود : بايد براى قذف آن زن يك حدّ بخورد ، امّا بر آن‌چه گفت : با تو زنا كردم ، حدّى نيست .\r\nنكته‌ى قابل دقّت در روايت ، اين است كه : ثبوت حدّ براى گفتن « يا زانية » مىباشد ؛ امّا براى « أنا زنيت بك » حدّى نيست ؛ خواه به صورت خطاب باشد و يا به صورت غايب بگويد : « أنا زنيت بفلانة » .\r\nامام عليه السلام در ادامه روايت مىفرمايد : اگر چهار بار عليه خود نزد امام اقرار كرد ، در اين صورت ، حدّ زنا بر او جارى مىشود .\r\nنكته‌ى ديگرى كه از اين روايت استفاده مىكنيم ، مؤثّر بودن چهار مرتبه اقرار در زناى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 446 ، باب 13 از ابواب حدّ قذف ، ح 1 .\r\n","page_name":" 274 ","page_number":274},
  {"content":"\r\n\r\nمحصنه و غير محصنه است . رواياتى كه در گذشته بر اين مطلب اقامه كرديم ، درباره‌ى رجم و زناى محصنه بود ، ولى اين روايت مطلق است و اطلاقش هر دو نوع را شامل مىشود .\r\nدر دو روايت سكونى ، « 1 » نكته‌اى وجود دارد كه نمىتواند به بحث ما مربوط شود ؛ زيرا ، در آن‌ها تحقّق زنا در هر دو طرف فرض شده است . « إذا سألت الفاجرة من فجر بك » - از فاجره پرسيدى چه كسى با تو زنا كرد - پس ، زناى فاعل و فاجره مسلّم گرفته شده ، در حالىكه بحث ما مربوط به جايى است كه ثبوت زنا مسلّم نيست ؛ لذا ، مورد و موضوع روايت با مورد مسأله و موضوع مسأله تفاوت دارد . از اين رو ، امام رحمه الله روى قواعدى كه داريم مىفرمايد : « الأشبه العدم » .\r\nامّا فرع دوم كه مىگويد : « إنّى زنيت بفلانة وهى زانية بزنائي » ، مورد و موضوعِ آن دو روايت است و حدّ قذف مترتّب مىشود .\r\n\r\nبيان شهيد ثانى رحمه الله در اثبات قذف\r\nشهيد ثانى رحمه الله درباره‌ى فرع اوّل - « إنّى زنيت بفلانة » - مىفرمايد : ظاهر كلام گوينده رمى به زنا است . امّا احتمال اين‌كه از طرف مقِرّ زنا بوده ولى نسبت به طرف ديگر ، وطى به شبهه يا اكراه و يا موانع ديگرِ تحقّق زنا باشد ، اصل ، عدم اكراه ، عدم شبهه و عدم موانع ديگر است . بنابراين ، بايد به ظهور كلام اخذ كرده و به حدّ قذف حكم داد . « 2 » در نقد سخن ايشان مىگوييم : ظهور بدوى اين كلام در قذف قبول را داريم ، ليكن اين ظهور ملاك ثبوت قذف نيست . هر چند نظر عرف ملاك است ، امّا نظر ابتدايى آن فايده ندارد ؛ بلكه نظر تحقيقى و ظهور تحقيقى مؤثر است و با جارى كردن اصل عدم اشتباه و مانند آن ، موضوع قذف را نمىتوان اثبات كرد .\r\nنتيجه اين‌كه : در فرع اوّل ظاهراً حدّى ثابت نيست ، ولى در فرع دوم كه تصريح مىكند « و هي زانية بزنائي » ، حدّ قذف مترتّب مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 411 ، باب 41 از ابواب حدّ زنا ، ح 1 و 2 .\r\n( 2 ) . مسالك الأفهام ، ج 14 ، ص 345 .\r\n","page_name":" 275 ","page_number":275},
  {"content":"\r\n\r\n[ حكم الإقرار بالحدّ 
  ]\r\n[ مسألة 4 - من أقرّ على نفسه بما يوجب الحدّ و لم يعيّن ، لا يكلّف بالبيان ، بل يجلد حتّى يكون هو الّذي ينهى عن نفسه ، به وردت رواية صحيحة ولا بأس بالعمل بها وقيّده قوم بأن لا يزيد على المأة و بعض بأن لا ينقص عن ثمانين . 
  ]\r\n\r\nحكم اقرار به حدّ\r\nاگر كسى عليه خودش به حدّى اقرار كند - تعبير امام راحل « بما يوجب الحدّ » است ، ليكن فقهاى ديگر ، مانند محقّق رحمه الله در شرايع مىفرمايد « من أقرّ بحدّ » « 1 » . تفاوت دو تعبير با دقّت روشن است ؛ يك وقت كسى اقرار مىكند حدّى از حدود الهى بر گردن من است و بايد حدّ بخورم ، ليكن تعيين نمىكند كه حدّ زنا است ، يا حدّ قذف ، يا حدّ شرب مسكر و يا حدّ لواط ، زناى احصانى يا غير آن ؟ - با چنين اقرارى - كه به اسباب و موجبات حدّ اقرار نكرده است ، بلكه اگر به فرض ، حدّى را كه اقرار مىكند ، زنا بوده ، اين حدّ از راه خودش ثابت شده است ؛ اگر حدّ لواط بوده نيز از راه خودش اثبات شده باشد - حدّ بر او ثابت مىشود و يك‌بار اقرار كافى است ؛ هر چند براى ثبوت اصل حدّ ، چهار بار اقرار لازم باشد .\r\nگاه شخصى به چيزى كه موجب حدّ است ، اقرار مىكند مانند : زنا ، لواط و . . . ، اين‌گونه اقرار به طور كلّى از بحث ما خارج است : لذا ، تعبير ديگران بهتر از تعبير تحرير الوسيله است ؛ زيرا ، بحث دربارهء اقرار به حدّ است و نه اقرار به موجب حدّ .\r\nپس از بيان موضوع مسأله ، مىفرمايد : چنين فردى را تكليف نمىكنند كه حدّ را معيّن كند .\r\nاو مىگويد : حدّى به عهده‌ى من است ؛ حاكم چه كار دارد كه اين حدّ چيست ، در كجا و به چه طريقى ثابت شده است ؟\r\nامّا اگر اقرار كند كه صد تازيانه به عنوان حدّ زنا بر عهده‌ى من است ، به مقتضاى اين اقرار ، به او تازيانه مىزنند . حال ، اگر حدّ را مبهم بگذارد ، در حقيقت او به يك حقّ الهى اقرار كرده ، ولى نوع آن را معيّن نكرده است ، آيا بايد از او توضيح بخواهيم تا آن‌را معيّن\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 934 .\r\n","page_name":" 276 ","page_number":276},
  {"content":"\r\n\r\nكند ؟ دو احتمال مطرح است :\r\nاحتمال اوّل ، نه تنها اين فرد را به توضيح دادن تكليف نكرده ، بلكه او را رها مىسازند ؛ مثل اين‌كه اقرارى از او سر نزده است .\r\n\r\nادلّه‌ى احتمال اوّل\r\n1 - شك داريم چنين اقرار مجمل و مبهمى تكليف آور است و يا وجودش كالعدم است ؟\r\nدر اين حالت به اصل چنگ مىزنيم ؛ قبل از آن‌كه اقرار كند ، حدّى ثابت نبود ، با اين قرار اجمالى آيا حدّى مىآيد يا نه ؟ اصل عدم ثبوت حدّ است .\r\n2 - « الحدود تدرء بالشبهات » « 1 » اقتضا دارد در هر موردى كه راه فرارى از اجراى حدّ در پيش بود ، بايد آن را گرفت و مانع اجراى حدّ شد . از هر راه تخلّصى بايد استفاده كرد .\r\n3 - ممكن است از روايت ماعز بن مالك « 2 » نيز استمداد كرد . به اين صورت كه وقتى نزد پيامبر صلى الله عليه و آله رسيد و اقرار كرد ، پيامبر مرتّب او را به ترديد مىانداخت و مىفرمود : تو اشتباه مىكنى ، شايد او را بوسيده‌اى ، يا مسأله مضاجعت در كار بوده و . . . . ماعز نيز پى در پى اصرار داشت عمل زنا انجام داده است . خلاصه‌ى كلام ، پيامبر صلى الله عليه و آله در صدد بودند كارى كنند چهار مرتبه اقرار محقّق نشود تا موضوع حدّ منتفى گردد .\r\n4 - عن أنس بن مالك قال : كنت عند النبيّ صلى الله عليه و آله فجاءه رجلٌ فقال يا رسول اللَّه إنّي أصبت حدّاً فأقمه عليّ و لم يسمّه ، فحضرت الصلاة فصلّى النّبي صلى الله عليه و آله ، فقام إليه الرجل فقال : يا رسول اللَّه إنّى أصبت حدّاً فأقم في حدّ اللَّه ، قال : أليس قد صلّيت معنا ؟ قال : نعم ، قال فإنّ اللَّه قد غفر لك ذنبك وحدّك . « 3 » فقه الحديث : اين روايت را بخارى در صحيح خود آورده است . انس بن مالك\r\n\r\n\r\n","description":"","footnote":"\r\n( 1 ) . قاعده‌اى اصطيادى از حديث « ادرؤوا الحدود بالشبهات » . وسائل الشيعة ، ج 18 ، ص 236 ، باب 24 از ابواب مقدّمات‌حدود ، ح 4 .\r\n( 2 ) . سنن بيهقى ، ج 8 ، ص 226 .\r\n( 3 ) . جواهر الكلام ، ج 41 ، ص 286 ؛ صحيح البخارى ، ج 8 ، ص 208 .\r\n","page_name":" 277 ","page_number":277},
  {"content":"\r\n\r\nمىگويد : مردى نزد پيامبر صلى الله عليه و آله آمد و گفت : حدّى بر گردن من است ، آن را جارى كن ؛ امّا آن را معيّن نكرد . زمان نماز فرا رسيد ، پيامبر صلى الله عليه و آله نماز را اقامه كرد ؛ آن مرد دوباره از پيامبر صلى الله عليه و آله خواست تا حدّ را بر او اقامه كند . رسول خدا صلى الله عليه و آله فرمود : آيا تو همراه ما نماز نخواندى و در نماز جماعت شركت نكردى ؟ گفت : آرى . پيامبر صلى الله عليه و آله فرمود : خداوند گناه و حدّ تو را عفو كرد و بخشيد .\r\nاين روايت دلالت دارد اقرار اجمالى مفيد نيست و پيامبر صلى الله عليه و آله او را مكلّف به توضيح و تعيين نوع حدّ نكردند .\r\n5 - قال رسول اللَّه صلى الله عليه و آله : من أتى هذه القاذورات شيئاً فستر ستره اللَّه ، وأنّ من بدا صفحته أقمنا عليه الحدّ . « 1 » فقه الحديث : پيامبر صلى الله عليه و آله فرمود : اگر شخصى كه كثافت كارى كرده ، آن را مخفى كند به گونه‌اى كه كسى غير از خودش و خدا نفهمد ، خدا نيز او را مىپوشاند . امّا كسى كه مطلب را علنى و آشكار ساخت ، بر او حدّ جارى مىكنيم .\r\nمستدِلّ بايد به اين قسمت از حديث كه مىگويد « فستر ستره اللَّه » تمسّك كند و بگويد : مراد اقرار اجمالى است .\r\n6 - وعنه ، عن أحمد بن محمّد بن خالد ، رفعه عن أمير المؤمنين عليه السلام في حديث الزاني الّذي أقرّ أربع مرّات ، أنّه قال لقنبر : احتفظ به ، ثمّ غضب وقال :\r\nما أقبح بالرجل منكم أن يأتي بعض هذه الفواحش فيفضح نفسه على رؤوس الملأ ، أفلا تاب في بيته ، فواللَّه لتوبته في ما بينه و بين اللَّه أفضل من إقامتي عليه الحدّ . « 2 »\r\nفقه الحديث : اين حديث مربوط به مردى است كه چهار بار نزد اميرمؤمنان عليه السلام به زنا اقرار كرد . امام عليه السلام دستور بازداشت او را داد و سر انجام او را سنگسار كرد . ذيل اين\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 285 ؛ سنن البيهقى ، ج 8 ، ص 330 .\r\n( 2 ) . جواهر الكلام ، ج 41 ، ص 285 ؛ سنن البيهقى ، ج 8 ، ص 330 .\r\n","page_name":" 278 ","page_number":278},
  {"content":"\r\n\r\nروايت ، چند جمله‌ى ديگر نيز نقل شده است :\r\nامام عليه السلام فرمود : تعجّب مىكنم از افرادى كه عمل زشتى را مرتكب شده و با اقرار كردن به آن خود را گرفتار عذاب الهى و مجازات مىكنند ؛ آنان فكر مىكنند اگر اين راه را طى كنند و حدّ بر ايشان جارى شود ، بهتر تطهير شده‌اند ؛ در صورتى كه اگر بين خود و خدا توبه كنند و واقعاً پشيمان شوند ، ارزش اين توبه نزد خداوند بيش‌تر از اقرار كردن و اجراى حدّ در حقّ آنان است .\r\nاز سخن امام عليه السلام استفاده مىشود تا صورت امكان بايد حدّ پياده نشود .\r\n\r\nنقد ادلّه‌ى احتمال اوّل\r\nاين ادلّه‌ى شش گانه نمىتواند مطلوب و احتمال اوّل را ثابت كند ؛ زيرا ،\r\nاوّلًا : تمسّك به اصل در صورتى جايز است كه دليلى بر مقام نداشته باشيم . با وجود عموم « إقرار العقلاء على أنفسهم جايز » « 1 » وادلّه‌ى نفوذ اقرار ، مجالى براى جريان اصل نيست .\r\nدوم اين‌كه : در بحثِ ما ، موضوع « الحدود تدرأ بالشبهات » محقّق نيست . فردى اقرار مىكند حدّى با مقدّمات ثابت شده بر عهده‌ى من است ؛ در اين حال ، شبهه‌اى نداريم تا با تمسّك به « الحدود تدرأ بالشبهات » آن را ساقط كنيم .\r\nتوضيح خواستن از كسى كه به حدّى اقرار مىكند ، چه ربطى به اين قاعده دارد ؟ به ويژه با توجّه به رواياتى كه در باب اوّل حدود رسيده ، و مفاد آن‌ها ، اجراى حدود بدون هيچ مسامحه كارى است ؛ تأخير و تعطيل حدود براى هيچ فردى جايز نيست . « 2 » مفروض مسأله نيز اين است كه فردى به حدّى اقرار كرده است ؛ بنابراين ، بايد آن حدّ اجرا شود .\r\nسوم : قصّه‌ى ماعز بن مالك نيز به بحث ما ربطى ندارد ؛ زيرا ، نبايد بين باب كيفيّت ثبوت حدّ و اقرار به حدّ خلط شود . در قضيه‌ى ماعز ، پيامبر صلى الله عليه و آله مىخواستند مانع ثبوت زنا به اقرار شوند ؛ يعنى : بحث در ثبوت و عدم ثبوت حدّ بود ؛ امّا در اين فرع ، سخن درباره‌ى حدّى است كه به طريق شرعى ثابت شده است و اين شخص به آن اقرار كرده ،\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 111 ، كتاب الاقرار ، باب 3 ، ح 2 .\r\n( 2 ) . همان ، ج 18 ، ص 309 ، باب 1 از ابواب مقدّمات حدود ، ح 6 .\r\n","page_name":" 279 ","page_number":279},
  {"content":"\r\n\r\nمىگويد : « للَّه عليّ حدّ » ، و نمىگويد : « إنّي زنيت » .\r\nچهارم : روايت انس بن مالك ، هرچند دلالت بر مطلوب دارد ، امّا از نظر سند ضعيف و بىاعتبار بوده و از طرق شيعه نيز نرسيده است .\r\nپنجم : در روايت بيهقى ، چرا اقرار اجمالى را در « فستر سَتَرَه اللَّه » داخل مىكنيد ؟ چرا مصداق « إن من بدا صفحته » نباشد ؟ اين فرد با اقرار اجمالى خود ، پرده را كنار زده ، ليكن نوع حدّ را به تمام معنا روشن نكرده است . بلكه مىتوان گفت : دايره‌ى احتمال درباره‌ى اين فرد وسيع‌تر از شخصى است كه اقرار به زنا مىكند ؛ زيرا ، احتمال مىرود حدّ سنگين‌ترى همانند لواط بر عهده‌ى او باشد .\r\nششم : كلام اميرمؤمنان عليه السلام نيز به بحث ما مربوط نيست . امام عليه السلام مىفرمايد : چرا مردم اقرار مىكنند و از راه توبه استفاده نمىكنند ، با آن‌كه ارزش توبه بيش از اقرار و اجراى حدّ است ؟ ! اين مطلب با بحث ما هيچ ارتباطى ندارد . اگر ارزش توبه بالاتر از ارزش چهار مرتبه اقرار شد ، از كجا اين مطلب دليلِ بر ناديده گرفتن اقرار به حدّ مىشود ؟\r\n\r\nبيان مقتضاى قاعده\r\nاگر بخواهيم بر طبق قواعد مشى كنيم ، قاعده اقتضا دارد كسى كه به حدّى اقرار مىكند ، بايد وادار به توضيح شود تا آن را معيّن كند ؛ همان‌گونه كه اگر به حقّى به نفع مردم اقرار كرد و گفت : « لزيد عليّ حقٌّ » ، از او مىخواهند تا آن را مشخّص كند ، و به همان مقدار ، از او گرفته مىشود .\r\nدر اين مقام ، مُقِرّ مكلّف به بيان است ؛ زيرا ، نبايد حدّى از حدود الهى تعطيل شود . از اين رو ، حاكم شرع وظيفه دارد از او توضيح بخواهد و بر مقِرّ نيز واجب است توضيح دهد .\r\nليكن در اين‌جا روايتى وجود دارد كه بايد بررسى شود ، آيا بر خلاف قاعده است يا نه ؟\r\nمحمّد بن يعقوب ، عن عدّة من أصحابنا ، عن سهل بن زياد وعن عليّ بن إبراهيم ، عن أبيه جميعاً ، عن إبن أبي نجران ، عن عاصم بن حميد ، عن محمّد بن قيس ، عن أبي جعفر عن أمير المؤمنين عليه السلام في رجل أقرّ على نفسه بحدّ\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nو لم يسمّ أيّ حدّ هو ، قال : أمر أن يجلد حتّى يكون هو الّذي ينهى عن نفسه في الحدّ . « 1 » سند حديث : هر دو طريق اين روايت منتهى به محمّد بن قيس مىشود . شهيد ثانى رحمه الله مىفرمايد : محمّد بن قيس ، اسم براى دو راوى از امام باقر عليه السلام است كه يكى ثقه بوده و ديگرى توثيق ندارد ؛ از اين‌رو ، نمىدانيم روايت را كدام يك از اين دو نفر نقل كرده ، پس در حقّ ما حجّت نيست . « 2 » در پاسخ از اشكال اوّل گفته‌اند : جدا سازى محمّد بن قيس ثقه از غير ثقه با شواهد و قرائن امكان دارد . يكى از اين شواهد ، روايت عاصم بن حميد از محمّد بن قيس ثقه است ؛ زيرا ، او از مشايخ عاصم بوده است . از اين رو ، امام راحل رحمه الله از روايت به صحيحه تعبير كرده‌اند .\r\nنسبت به سهل بن زياد نيز اوّلًا : در يكى از دو طريق واقع شده است ؛ و ثانياً : درباره‌ى او گفته شده : « الأمر في سهل سهل » ، يعنى نبايد وجود سهل بن زياد را سبب ضعف روايت دانست ، و نسبت به او بايد به آسانى ردّ شد .\r\nفقه الحديث : امام باقر عليه السلام فرمود : مردى نزد اميرمؤمنان عليه السلام به حدّى اقرار كرد - اقرار او به زنا نبوده ، بلكه به حدّى كه از طريق شرعى ثابت شده ، اقرار نموده است - . ليكن آن را نام نبرد كه چه حدّى است . اميرمؤمنان عليه السلام فرمود : به او تازيانه بزنيد تا آن‌گاه كه خودش بگويد : كافى است ، دست نگاه داريد .\r\nمستفاد از روايت ، عدم لزوم توضيح از مقِرّ و عدم اجبار او به بيان موجِب حدّ و نوع آن است . پس ، روايت متضمّن حكمى بر خلاف مقتضاى قاعده است . قاعده دلالت داشت بر اين كه حاكم شرع بايد با تهديد و مانند آن ، او را به توضيح و بيان مجبور كند ؛ لذا ، با وجود اين روايت صحيحه ، نمىتوان به مقتضاى قاعده عمل كرد .\r\nبيان شهيد ثانى رحمه الله در نقد اين روايت : شهيد ثانى رحمه الله در كتاب مسالك ، علاوه بر اشكال\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 318 ، باب 11 از ابواب مقدّمات حدود ، ح 1 .\r\n( 2 ) . مسالك الأفهام ، ج 14 ، ص 346 .\r\n","page_name":" 281 ","page_number":281},
  {"content":"\r\n\r\nدر سند روايت كه پاسخش گذشت ، چند نقد ديگر دارد :\r\n1 - براى حدّ اقسامى از قبيل : تازيانه ، سنگسار كردن ، قتل به وسيله‌ى شمشير ، سوزاندن با آتش ، پرتاب كردن از بلندى در حدّ لواط و . . . وجود دارد به شخصى كه اقرار مىكند حدّى به گردن من هست ، چرا فقط تازيانه زده شود ، با آن‌كه احتمال حدود ديگر منتفى نيست ؟\r\nتازيانه چه خصوصيّتى دارد ؟ او كه نگفته : « للَّه عليّ حدّ الجلد » ؛ بلكه گفته : « للَّه عليّ حدّ » ؛ به چه دليل حدّى كه چنين دامنه‌ى وسيعى دارد را فقط در مورد تازيانه پياده مىكنيد ؟\r\n2 - كيفيّت اثبات حدود متفاوت است ؛ پاره‌اى از آن‌ها همانند زناى غير محصنه با چهار مرتبه و برخى با دو مرتبه اقرار و بعضى نيز با يك اقرار ثابت مىشود . با در نظر گرفتن اين مطلب ، چگونه مىتوان با يك اقرار ، حدّ را ثابت و اجرا كرد ؛ در حالىكه اجراى صد تازيانه بر چهار اقرار ، و ضرب هشتاد تازيانه بر دو اقرار متوقّف است ؟\r\n3 - اگر مراد مقِرّ از « للَّه عليّ حدّ » تعزير باشد ، مقدار تعزير به نظر حاكم بستگى دارد و مقِرّ در تعين آن هيچ نقشى ندارد . لذا ، با آن‌چه در اين روايت آمده كه او را مىزنند تا زمانى كه از زدن نهى كند ، مباينت دارد . علاوه بر اين‌كه در ميان حدود ، حدّى نداريم كه مقدار آن مشخّص نشده باشد و با پنج يا ده تازيانه تمام شود .\r\n4 - اين حديث با روايت انس بن مالك « 1 » معارضه دارد ، و بر آن ترجيحى ندارد ؛ در حالىكه مفاد روايت انس ، عدم ثبوت حدّ با اقرار اجمالى است ؛ اگر حدّ با آن ثابت مىشد ، پيامبر صلى الله عليه و آله آن را تأخير نمىانداخت . « 2 »\r\n\r\nنقد نظر شهيد ثانى رحمه الله\r\nاوّلًا : ايشان بين موردى كه اقرار به موجب حدّ باشد با موردى كه اقرار به خود حدّ است ، خلط كرده‌اند . محلّ نزاع جايى است كه فردى اقرار مىكند حدّى با موازين خودش به گردن من ثابت شده است . در اين صورت ، نياز به تكرار اقرار نيست ؛ هر چند موجِب حدّ\r\n\r\n\r\n","description":"","footnote":"\r\n( 1 ) . صحيح البخارى ، ج 8 ، ص 207 .\r\n( 2 ) . مسالك الأفهام ، ج 14 ، ص 346 .\r\n","page_name":" 282 ","page_number":282},
  {"content":"\r\n\r\nبه يك اقرار ثابت نشود ، امّا در حدّ آن يك اقرار كافى است .\r\nثانياً : اگر بگويد : « للَّه عليّ حدّ » ، ما به چه حقّى دست از ظهور اين كلام برداريم و آن را بر تعزير حمل كرده ، و پس از آن ، اشكال كنيم : مقدار تعزير به دست حاكم است ؟ هر چند استعمال حدّ در معناى تعزير جايز است ، امّا نياز به قرينه و شاهد است ، كه در اين مقام مفقود است .\r\nثالثاً : روايت انس بن مالك در صحيح بخارى « 1 » نقل شده است و در كتاب‌هاى روايى شيعه اثرى از آن ديده نمىشود . آيا چنين روايتى با اين خصوصيّات ، مىتواند در برابر روايت صحيحه‌ى محمّد بن قيس ايستاده و با آن معارضه كند ؟ روايت انس بن مالك اگر معارض هم نداشت ، حجّت نبود تا به آن عمل شود ؛ تا چه رسد به معارضه كردن با روايت صحيح السند محمّد بن قيس .\r\nرابعاً : اشكالات ديگر شهيد ثانى رحمه الله با فرض قطع نظر ايشان از سند روايت بود ، يعنى فرض را بر صحّت سند آن گذاشته‌اند . در اين حال ، از ايشان سؤال مىشود آيا پذيرفتن يك روايت صحيحه مشروط به تطبيق آن با قواعد است ، يا بايد بدون تأمّل آن را پذيرفت ؟\r\nاگر قرار است مقتضاى قواعد را پياده كنيم ، بايد به مجرّد چنين اقرارى ، شخص را مجبور به پاسخ دادن كرد ؛ هر چند مستلزم بازداشت و حبس او شود ؛ همان‌گونه كه در اقرار به حقوق مردم مىگوييم . امّا سخن در اين است‌كه روايت صحيحه ، خلاف اين مطلب را دلالت دارد ؛ مىگويد : از او توضيح نخواهيد و در عين حال به او تازيانه بزنيد تا زمانى كه خودش بگويد : كافى است . ممكن است اين فرد در تازيانه‌ى دهم بگويد : بس است .\r\nاگر روايت معتبر باشد و مشهور از آن اعراض نكرده باشند ، ديگر جاى مناقشه و اشكال نيست ؛ بلكه بايد آن را پذيرفت و به آن عمل كرد . روايت محمّد بن قيس از نظر سند اشكال ندارد ؛ و از متقدّمان ، مانند : شيخ طوسى و قاضى و ديگران تا متأخّران ، مثل امام راحل رحمه الله به آن فتوا داده‌اند ؛ و عدّه زيادى از فقها به طور كامل مسأله را مطرح نكرده‌اند .\r\n\r\n\r\n","description":"","footnote":"\r\n( 1 ) . صحيح البخارى ، ج 8 ، ص 207 .\r\n","page_name":" 283 ","page_number":283},
  {"content":"\r\n\r\nلذا ، آن‌چه را شهيد اوّل رحمه الله در لمعه و شهيد ثانى رحمه الله در شرح آن « 1 » و فاضل هندى رحمه الله در كشف اللثام « 2 » در حمل روايت و توضيح كلام اصحاب گفته‌اند ، وجهى ندارد . اين بزرگان ، از يك طرف نخواسته‌اند روايت را كنار بزنند ، و از سوى ديگر عمل به آن را سنگين يافته‌اند ؛ از اين‌رو ، گفته‌اند : روايت و فتواى اصحاب را حمل مىكنيم بر اين‌كه اگر كسى به حدّى اقرار اجمالى كرد ، ملاحظه مىكنيم چند بار اقرار دارد . اگر چهار مرتبه بود ، آن را به زنا مرتبط مىكنيم و اگر دو مرتبه بود ، آن را به حدّى كه دوبار اقرار لازم دارد ، حمل كرده ؛ و اگر يك مرتبه اقرار كرد ، آن‌را به حدّى كه يك اقرار در آن كافى است ، مرتبط مىكنيم .\r\nاشكال نظر اين بزرگان ، همان اشكالى است كه بر ظاهر عبارت تحرير الوسيله وارد است .\r\nآنان محلّ نزاع را گم كرده‌اند ؛ فرد مقِرّ ، به زنا اقرار نمىكند كه چهار مرتبه اقرار لازم باشد ! نظير اين مطلب آن است كه اگر كسى بخواهد بر زنا شهادت دهد ، چهار شاهد عادل لازم است ؛ ولى در شهادت بر اين‌كه چهار شاهد شهادت دادند ، بيّنه كافى است . لذا ، اگر كسى نزد حاكم شرع قم بيايد و بگويد : من در نزد حاكم شرع اصفهان چهار بار اقرار به زنا كردم و او من را به حدّ زنا محكوم كرد ، قاضى همين يك اقرار را از او مىپذيرد ، و تعدّد اقرار لازم نيست .\r\nاز مباحث گذشته نتيجه مىگيريم اگر سند روايت اشكالى نداشته باشد ، تمام اين شبهات دور ريخته مىشود ، و بايد مطابق آن عمل كرد ؛ هر چند خلاف قاعده باشد . ليكن در اين مقام ، روايت مرسله‌اى وجود دارد كه شيخ صدوق رحمه الله در مقنع آورده است ، آن را نيز بايد بررسى كرد .\r\n\r\nروايت صدوق رحمه الله در كتاب مقنع « 3 »\r\nاين روايت را مرحوم صدوق در كتاب فقهى خود « المقنع » آورده و حاجى نورى رحمه الله نيز آن را در كتاب مستدرك الوسائل نقل كرده است :\r\n\r\n\r\n","description":"","footnote":"\r\n( 1 ) . الروضة البهية في شرح اللمعة الدمشقية ، ج 9 ، ص 126 .\r\n( 2 ) . كشف اللثام ، ج 2 ، ص 395 .\r\n( 3 ) . المقنع يكى از كتاب‌هاى شيخ صدوق رحمه الله و از كتب فقهى قدما محسوب مىشود . به ضميمه كتاب جوامع الفقهية و مستقل چاپ شده است .\r\n","page_name":" 284 ","page_number":284},
  {"content":"\r\n\r\nقضى أمير المؤمنين في رجل أقرّ على نفسه بحدٍّ و لم يبيّن أيّ حدّ هو ، أن يجلد ثمانين فجلد ، ثمّ قال : لو اكملتُ جلدَك مائة ما أبغيتُ عليه بيّنةً غير نفسك . « 1 » سند حديث : روايت مرسله است ؛ امّا شيخ صدوق رحمه الله روايت را با جمله‌ى « قضى امير المؤمنين عليه السلام » شروع كرده ، يعنى : به طور قطع به آن حضرت نسبت مىدهد ؛ و نمىگويد : « رُوي أنّه قضى . . . » . آيا اين نوع ارسال را مىتوان كنار گذاشت ؟ و روايت را به عنوان مرسله بودن از حجّيت انداخت ؟\r\nدر گذشته گفتيم : مرسلات صدوق رحمه الله دو گونه است : يك‌بار مىگويد : « رُوِى » ؛ در اين صورت ، نمىتوان گفت روايت معتبر است . ليكن گاه شيخ صدوق رحمه الله روايت را به طور جزم به معصوم اسناد مىدهد . فردى كه علاوه بر مقام فقاهت ، در علم حديث متخصّص ، و صاحب يكى از چهار كتاب اساسى شيعه در حديث هست ، آيا با چنين اسنادى از او مىتوان روايت را ساقط كرد ؟ آيا اين‌گونه اسناد دادن در حكم توثيق سند روايت نيست ؟\r\nشيخ صدوق رحمه الله هنگام قضاوت اميرمؤمنان عليه السلام حاضر نبوده و با وجود فاصله‌ى بين او و اميرمؤمنان عليه السلام به چند قرن ، مطلب را به طور قطع اسناد مىدهد كه به منزله‌ى توثيق جميع راويان آن واقعه است ؛ همان گونه كه در حديث « ادرؤوا الحدود بالشبهات » « 2 » گفتيم .\r\nلذا ، نمىتوان همانند صاحب جواهر رحمه الله « 3 » روايت را به عنوان ارسال كنار زد .\r\nفقه الحديث : مردى اقرار به حدّى كرده ، ولى آن را مشخّص و معيّن نمىكند .\r\nاميرمؤمنان عليه السلام دستور دادند : فعلًا هشتاد تازيانه به او بزنيد ؛ پس از اجراى حدّ ، فرمود : اگر عدد تازيانه‌ها را به صد مىرساندم به مقتضاى اقرار تو ، به دليل نياز نبود ؛ اقرارت اقتضاى اين مطلب را داشت و محتاج به بيّنه نبوديم .\r\nروايت دلالت دارد اگر كسى به حدّى اقرار كند ، بايد هشتاد تازيانه به او زده شود ؛ و كمتر از آن جايز نيست . ولى مىتوان تعداد را به صد تازيانه رسانيد ، امّا نبايد از آن تجاوز كرد .\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 15 ، باب 9 از ابواب مقدّمات حدود ، ح 2 .\r\n( 2 ) . وسائل الشيعة ، ج 18 ، ص 336 ، باب 24 از ابواب مقدّمات حدود ، ح 4 .\r\n( 3 ) . جواهر الكلام ، ج 41 ، ص 287 .\r\n","page_name":" 285 ","page_number":285},
  {"content":"\r\n\r\n\r\nاستدلال ابن ادريس رحمه الله و نقد آن\r\nابن ادريس رحمه الله « 1 » به مضمون اين روايت فتوا داده است . البته دليل ايشان اعتبارى است .\r\nفرموده : چون اقلّ حدود هشتاد و اكثر آن صد تازيانه است ؛ و اين فرد نيز به حدّ اقرار كرده است ، از اين‌رو ، نبايد از هشتاد كمتر و يا از صد تازيانه بيشتر زد . وى روايت را به عنوان مؤيّد دليل خودش آورده است .\r\nبه ابن ادريس رحمه الله اشكال شده است :\r\nاوّلًا : شما در بحث اصول ، خبر واحد صحيح را حجّت نمىدانيد ؛ در اين‌جا چگونه به مرسله‌اى عمل مىكنيد كه بيشتر علما به جرم ارسال آن را كنار زده‌اند ؟\r\nثانياً : صاحب مسالك « 2 » و صاحب جواهر رحمهما الله گفته‌اند : اقلّ حدود ، هفتاد و پنج تازيانه و مربوط به حدّ قيادت و قوّادى - يعنى فردى بين زن و مرد نامحرم براى عمل حرام واسطه شود - است .\r\nثالثاً : مرحوم محقّق رحمه الله « 3 » پس از نقل كلام ابن ادريس رحمه الله فرموده است : چه بسا كلام ايشان در طرف زيادى ، درست و تمام باشد ؛ امّا در طرف كمى ناتمام است . زيرا ، ممكن است مقِرّ از واژه‌ى « حدّ » اراده‌ى تعزير كرده باشد ؛ و تعزير به كمتر از هشتاد تازيانه نيز محقّق مىشود .\r\nشهيد ثانى رحمه الله بر مرحوم محقّق رحمه الله در اين مطلبى كه فرموده‌اند ، دو اشكال دارد :\r\n1 - درست است هر جا كلمه‌ى حدّ استعمال شود ، احتمال تعزير داده مىشود ؛ ليكن اين احتمال ، بر خلاف ظاهر واژه‌ى « حدّ » است . ظاهر اين كلمه آن است كه در هر موردى كه اطلاق مىشود ، همان حدّ شرعى الهى است و اراده‌ى معناى تعزير از آن خلاف ظاهر و به قرينه نياز دارد .\r\nو فرض ما ، در اقرار بدون قرينه است كه نمىتوان به مجرّد احتمال ، دست از ظهور آن برداشت .\r\n\r\n\r\n","description":"","footnote":"\r\n( 1 ) . السرائر ، ج 3 ، ص 455 و 456 .\r\n( 2 ) . مسالك الأفهام ، ج 14 ، ص 346 .\r\n( 3 ) . شرايع الاسلام ، ج 4 ، ص 935 .\r\n","page_name":" 286 ","page_number":286},
  {"content":"\r\n\r\n2 - بر فرض اين‌كه مراد مقِرّ از حدّ ، تعزير باشد ، تشخيص مقدار آن به عهده‌ى حاكم است و او تا نفهمد چه گناهى از مقِرّ سر زده ، نمىتواند به كيفرى مناسبِ حال مقِرّ حكم دهد . « 1 » علاوه بر اين دو اشكال ، به مرحوم محقّق مىگوييم : در اين مسأله ، روايات ديگرى نيز داريم . در روايت محمّد بن قيس آمده بود : « يضرب حتّى ينهى عن نفسه » « 2 » ؛ در اين روايت ، حدّى معيّن نشده ، و بلكه به عهده‌ى مقِرّ است . اگر پس از پنج يا ده تازيانه نهى كرد ، دست نگاه مىداريم ؛ و اگر پس از دويست تازيانه هم نهى نكرد ، او را مىزنيم . لذا ، نمىتوان گفت : اكثر حدود صد تازيانه است . ممكن است به علّت‌هاى ديگرى بر مقدار آن افزوده شود ؛ مانند اين‌كه جنايت در ماه رمضان يا در مسجد الحرام واقع شده باشد ، كه به واسطه‌ى شرافت مكان يا زمان ، مقدار حدّ بالا رود . اين مطلب در قضاوت‌هاى اميرمؤمنان عليه السلام مشهود است . « 3 » با توجّه به اين نكات ، چرا مرحوم محقّق در طرف زياده اشكال نكرده ، و ابن ادريس رحمه الله را تصديق كرده است ؟ در حالى كه صحيحه‌ى محمّد بن قيس در هيچ يك از جانب قلّت و كثرت مقدارى مشخص نكرده است . چرا به آن عمل نمىكند ؟\r\nصاحب جواهر رحمه الله مىفرمايد : كلام بسيارى از اين بزرگان ، همانند محقّق و علّامه‌ى حلّى رحمه الله روشن نيست . آيا مىخواهند بر طبق قاعده عمل كنند ؟ در اين صورت ، بايد يكى از دو راه را بپيمايند : يا اقرار اجمالى را كالعدم فرض كنند ، يا مقِرّ را به زندان انداخته تا توضيح دهد ، و يا بر طبق صحيحه‌ى محمّد بن قيس فتوا دهند . از طرفى در روايت صدوق رحمه الله هم دخل و تصرّف مىكنند . بالاخره راه را مشخّص نكرده‌اند .\r\nاين كلام صاحب جواهر رحمه الله متين است ؛ يا بايد على القاعده فتوا داد ، يا به روايت محمّد بن قيس عمل شود ، و يا بدون دخل و تصرّف ، مرسل صدوق رحمه الله را مستند قرار داد .\r\n\r\n\r\n","description":"","footnote":"\r\n( 1 ) . مسالك الأفهام ، ج 14 ، ص 346 .\r\n( 2 ) . وسائل الشيعة ، ج 18 ، ص 318 ، باب 11 از ابواب مقدّمات حدود ، ح 1 .\r\n( 3 ) . همان ، ص 474 ، باب 19 از ابواب حدّ مسكر ، ح 1 .\r\n","page_name":" 287 ","page_number":287},
  {"content":"\r\n\r\n\r\nنظر صاحب جواهر رحمه الله\r\nايشان مرسله‌ى صدوق را به جهت ارسالش كنار زده و تمام تكيه را بر صحيحه‌ى محمّد بن قيس متمركز كرده ، و مىگويد : « يضرب حتّى ينهى عن نفسه » يك حكم تعبّدى است كه به واسطه‌ى روايت صحيح السند و مورد عمل فقها به ما رسيده است ؛ بايد به آن عمل كنيم . « 1 »\r\n\r\nبيان نظر برگزيده در جمع بين روايات\r\nاگر مرسل صدوق را طرح كنيم ، كلام صاحب جواهر رحمه الله تمام است ؛ ولى بر مبناى ما كه اين روايت حجّت است ، جمع بين دو روايت مشكل مىشود ؛ به ويژه كه هر دو روايت مربوط به اميرمؤمنان عليه السلام است ؛ زيرا ، مدلول صحيحه آن است كه زده شود تا آن‌كه خودش بگويد بس است ؛ و مدلول مرسله اين است‌كه نبايد از هشتاد ضربه كمتر و از صد تازيانه تمامى اينها به هم متصل شود . دو مدلول با هم تنافى دارد ؛ كدام يك از دو روايت مقدّم است ؟ آيا صحيحه را به واسطه‌ى ارتباط با قول مشهور مقدّم ، و مرسله را از جهت بىارتباطى كنار بزنيم ؟\r\nاشكال اين تقديم ، نبودن يك شهرت قوى بر عمل به صحيحه است ؛ و با وجود مخالفت داشتن هر دو روايت با قاعده ، نمىتوان چنين ترجيحى داد .\r\nآيا ممكن است بين دو روايت جمع دلالى به تخيير كنيم ؟ يعنى حاكم شرع مخيّر است بين اين‌كه تعيين مقدار را به عهده‌ى مقِرّ گذاشته ، او را بزنند تا وقتى نهى كند ؛ و يا خودش بين هشتاد تا صد تازيانه ، عددى انتخاب كند ؟\r\nراه ديگر اين‌كه فقيه ، مخيّر است يكى از اين دو روايت را گرفته و به آن فتوا دهد .\r\nزيرا ، هر دو حجّت است ؛ پس ، به مقتضاى هر كدام كه خواست مىتواند فتوا بدهد .\r\nنكته : در عبارت تحرير الوسيله مسامحه‌اى ديده مىشود . ايشان در نقل اقوال فرموده :\r\n« قيّده قوم بأن لا يزيد على المائة و بعض بأن لا ينقص عن ثمانين » . از عبارت استفاده\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 289 .\r\n","page_name":" 288 ","page_number":288},
  {"content":"\r\n\r\nمىشود گروهى گفته‌اند : حدّ نبايد از صد تازيانه تجاوز كند ، ولى در ناحيه‌ى قلّت ، به حدّى محدود نكرده‌اند . اين نظر صاحب شرايع رحمه الله است ؛ « 1 » امّا قسمت اخير كه كمتر از هشتاد تازيانه نباشد و در ناحيه‌ى اكثر تعيين نكرده باشد ، كسى اين قول را نگفته است ؛ البته ابن ادريس رحمه الله هر دو طرف را محدود كرده است ؛ يعنى : از هشتاد ضربه كمتر نباشد و از صد تازيانه نيز تجاوز نكند . « 2 »\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 935 .\r\n( 2 ) . السرائر ، ج 3 ، ص 455 و 456 .\r\n","page_name":" 289 ","page_number":289},
  {"content":"\r\n\r\n[ حكم الإنكار بعد الإقرار 
  ]\r\n[ مسألة 5 - لو أقرّ بما يوجب الرجم ثمّ أنكر سقط الرجم . ولو أقرّ بما لا يوجبه لم يسقط بالإنكار . والأحوط إلحاق القتل بالرجم . فلو أقرّ بما يوجب القتل ثمّ أنكر لم يحكم بالقتل . 
  ]\r\n\r\nحكم انكار پس از اقرار\r\nدر اين مسأله سه فرع مطرح است :\r\nالف : اگر به موجب ثبوت رجم ، اقرار و پس از آن انكار كند ، رجم از او ساقط مىشود .\r\nب : اگر به چيزى اقرار كند كه موجب رجم نيست ، و بلكه حدود ديگر با آن اثبات مىشود ، و سپس انكار نمايد ، با انكارش حدّ ساقط نمىگردد .\r\nج : قتل نيز مانند رجم است ؛ يعنى بنا بر احتياط در اين حكم به آن ملحق مىشود . از اين‌رو ، اگر كسى به موجب قتل اقرار و پس از آن انكار كند ، كشته نمىشود .\r\n\r\nفرع اوّل : حكم انكار موجب رجم بعد از اقرار\r\nاگر نتيجه‌ى اقرار شخصى نزد حاكم ثبوت حدّ رجم بر او شد ، مانند اين‌كه چهار مرتبه اقرار به وقوع زناى محصنه كند ، در صورتى كه پس از اتمام اقرار ، منكر ارتكاب زنا شود ، به مقتضاى قواعد باب اقرار ، اين انكار مفيد فايده نيست و پذيرفته نمىشود ؛ ليكن در خصوص رجم ، رواياتى بر خلاف اين قاعده رسيده است كه به مفاد آن نيز فتوا داده‌اند ؛ و بلكه برخى از علما ادّعاى اجماعى بودن حكم را دارند .\r\nمستفاد از اين روايات ، پذيرش انكار و سقوط حدّ رجم است ؛ هر چند پاره اى از روايات ، بر ثبوت صد تازيانه بعد از سقوط رجم دلالت دارد ؛ ليكن مقصود ما از اين فرع ، استدلال بر سقوط رجم است . لذا ، بايد روايات را بررسى كنيم .\r\n1 - محمّد بن يعقوب ، عن محمّد بن يحيى ، عن أحمد بن محمّد ، عن ابن محبوب ، عن أبان ، عن الحلبي ، عن أبي عبداللَّه عليه السلام في رجل أقرّ على\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nنفسه بحدّ ثمّ جحد بعدُ ، فقال : إذا أقرّ على نفسه عند الإمام أنّه سرق ثمّ جحد قطعت يده ، وإن رغم أنفه . وإن أقرّ على نفسه أنّه شرب خمراً أو بفرية فاجلدوه ثمانين جلدة .\r\nقلت : فإن أقرّ على نفسه بحدّ يجب فيه الرجم ، أكنت راجمه ؟ فقال : لا ، و لكن كنت ضاربه الحدّ . « 1 »\r\nفقه الحديث : در اين صحيحه ، از امام صادق عليه السلام راجع به مردى كه عليه خودش به حدّى اقرار كرده ، سؤال شده است . ظهور كلام در اقرار به حدّ معيّن است ؛ البته نه به آن‌گونه كه در مسأله‌ى گذشته مطرح كرديم . اقرار به حدّ نبوده ، بلكه از جواب امام عليه السلام استفاده مىشود كه اقرار به موجب حد است ؛ يعنى اگر به سرقت اقرار داشته ، دو مرتبه بوده و اگر مقِرّ به زنا بوده ، چهار مرتبه بود ؛ اما آن چيزى كه محطّ نظر سائل بوده ، كيفيّت اقرار نيست ، بلكه حكم انكار بعد از اقرار را پرسيده است .\r\nامام صادق عليه السلام فرمود : اگر اقرار به سرقت بوده ، انكار مسموع نيست و دستش قطع مىشود . اگر اقرارش به شرب خمر ، يا قذف زن يا مرد مسلمانى بوده ، هشتاد تازيانه بر او زده مىشود .\r\nسائل پرسيد : اگر به چيزى اقرار كرد كه موجب ثبوت حدّ رجم بر او مىشود ، آيا او را سنگسار كنم ، پس از آن‌كه انكار كرد ؟ امام عليه السلام فرمود : نه ، انكار اين‌جا مؤثّر است و سبب سقوط رجم مىشود ؛ ليكن بر او حدّ ( صد تازيانه ) بزن .\r\n- درآينده اين بحث را خواهيم داشت كه آيا در تمام موارد ثبوت رجم ، صد تازيانه نيز ثابت است ؛ و يا در پاره‌اى از موارد آن ثابت است . -\r\nبنا بر احتمال اوّل ، معناى روايت سقوط رجم و بقاى صد تازيانه مىشود ؛ و بنا بر احتمالى ، مراد از « حدّ » در اين‌جا تعزير است ؛ زيرا ، اين شخص يا در اقرارش بر حقّ است و يا دروغ مىگويد ؛ در هر حال ، بايد بر گناهى كه مرتكب شده ( زنا يا دروغ ) تعزير شود .\r\n2 - وعن عليّ بن إبراهيم ، عن أبيه ، عن ابن أبي عمير ، عن حمّاد بن عثمان ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 318 ، باب 12 از ابواب مقدّمات حدود ، ح 1 .\r\n","page_name":" 291 ","page_number":291},
  {"content":"\r\n\r\nعن الحلبي ، عن أبي عبداللَّه عليه السلام قال : إذا أقرّ على نفسه بحدّ أو فرية ثمّ جحد جلد . قلت : أرأيت إن أقرّ على نفسه بحدّ يبلغ فيه الرجم أكنت ترجمه ؟ قال :\r\nلا ، و لكن كنت ضاربه . « 1 »\r\nفقه الحديث : در سند روايت ، ابراهيم بن هاشم است . از اين‌رو ، صاحب جواهر رحمه الله آن را حسنه مىداند . مضمون روايت ، با روايت قبلى متّحد و راوى آن هم حلبى است . بنا بر مبنايى كه از مرحوم آيت اللَّه بروجردى نقل كرديم ، اين‌ها دو روايت نيستند ؛ بلكه يك روايت‌اند كه يك‌بار مفصّل و يك‌بار هم مجمل نقل شده است .\r\nوعنه ، عن أبيه ، عن ابن أبي عمير ، عن أبي أيّوب ، عن محمّد بن مسلم ، عن أبي عبداللَّه عليه السلام قال : من أقرّ على نفسه بحدّ أقمته عليه إلّاالرجم ، فإنّه إذا أقرّ على نفسه ثمّ جحد لم يرجم . « 2 »\r\nفقه الحديث : صاحب جواهر رحمه الله « 3 » به واسطه‌ى وجود ابراهيم بن هاشم در سند حديث ، از آن به حسنه ياد مىكند . امام صادق عليه السلام فرمود : هر شخصى عليه خود به حدّى اقرار كند ، بر او آن حدّ را جارى مىكنم ؛ مگر در حدّ رجم كه اگر پس از اقرارش انكار كرد ، ديگر سنگسار نمىشود .\r\nنتيجه : هر سه روايت كه به نظر ما دو روايت بيشتر نيست ، بر سقوط رجم پس از انكار ، دلالت تام و تمام دارد .\r\n\r\nبررسى تأثير سوگند در سقوط رجم\r\nاز كتاب جامع بزنطى حكايت شده است ، پس از انكار بايد قسم بخورد تا رجم ساقط شود ؛ و اين مطلب را با سندهاى متعدّد از امامان عليهما السلام نقل كرده است . « 4 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 319 ، باب 12 از ابواب مقدّمات الحدود ، ح 2 .\r\n( 2 ) . جواهر الكلام ، ج 41 ، ص 291 .\r\n( 3 ) . همان .\r\n( 4 ) . همان ، ص 292 ؛ رياض المسائل ، ج 10 ، ص 26 ؛ كشف اللثام ، ج 2 ، ص 395 .\r\n","page_name":" 292 ","page_number":292},
  {"content":"\r\n\r\nاين حكايت منشأ اين بحث شده است ، ليكن در رواياتى كه به آن‌ها اشاره شد و فتاوا و كلمات اصحاب هيچ اثرى از قسم پس از انكار ديده نمىشود ؛ لذا ، به صرف اين حكايت ، نمىتوان فتوا به انضمام سوگندى به انكار براى سقوط رجم داد .\r\n\r\nاستدلال به جريان ماعز بن مالك بر عدم سقوط حدّ\r\nممكن است كسى توهّم كند روايتى كه اهل سنّت در جريان اقرار ماعز بن مالك نقل كرده‌اند ، دلالت بر عدم سقوط رجم پس از انكار دارد ؛ زيرا ، در يكى از نقل‌ها آمده است كه : پس از سه بار اقرار ، پيامبر صلى الله عليه و آله فرمود : اگر مرتبه‌ى چهارم اعتراف كنى و چهار بار اقرار تكميل شود ، تو را رجم خواهم كرد . « 1 » و در نقل ديگرى ، پس از چهار بار اقرار فرمود :\r\nاين شهادات چهار بار شد ، زناى محصنه ثابت شد ، برويد او را سنگسار كنيد . « 2 » از اين روايت استفاده مىشود كه انكار هيچ نقشى در سقوط رجم ندارد . اطلاق كلام حضرت دلالت دارد كه اگر اعترافت به چهار مرتبه رسيد ، تو را رجم مىكنم ؛ خواه انكارى از تو سر زند يا نه . برويد او را سنگسار كنيد ، منكر شود يا نه .\r\nاوّلًا : از كدام قسمت روايت مىتوانيد اثبات كنيد پيامبر صلى الله عليه و آله در مقام بيان حدّ رجم حتّى از جهت انكار بعد از اقرار بوده ، تا اطلاق ثابت شود ؛ و به اطلاق كلام ايشان بر عدم سقوط حدّ تمسّك شود ؟\r\nثانياً : با وجود روايات صحيحه و يا حداقل حسنه كه دلالتش بر سقوط حدّ رجم بعد از انكار تام بود ، چگونه مىتوان بر اطلاق باقى ماند ؟\r\nتوجّه به اين نكته لازم است كه پس از سقوط حدّ رجم به انكار ، جاى اين بحث باقى است كه آيا مقِرّ را رها مىكنند و هيچ حدّى بر او جارى نمىشود ؛ حتّى او را تعزير و تنبيه‌نمىكنند ؟ ظاهر برخى از اين روايات اجراى صد تازيانه است . اين بحث در محلّ خودش تحقيق مىشود كه آيا علاوه بر رجم ، صد تازيانه بايد به زانى محصن زد يا نه ؛ و يا اين حكم ، اختصاصىِ زناى پيرمرد و پيرزن است ؟\r\n\r\n\r\n","description":"","footnote":"\r\n( 1 ) . كنز العمّال ، ج 5 ، ص 226 .\r\n( 2 ) . سنن أبى داوود ، ج 4 ، ص 147 .\r\n","page_name":" 293 ","page_number":293},
  {"content":"\r\n\r\n\r\nفرع دوم : حكم انكار حدود ديگر غير از رجم\r\nاگر شخصى به زناى معمولى ، يا شرب خمر ، يا قذف و يا سرقت انكار كند به گونه‌اى كه حدّ آن در حقّ او ثابت شود و بعد از آن ، انكار كند ، آيا اين انكار مسموع است ؟ مشهور به عدم سقوط حدّ فتوا داده‌اند ؛ ليكن ظاهر كلام شيخ طوسى رحمه الله در كتاب خلاف « 1 » و ابن زهره رحمه الله در كتاب غنيه « 2 » سقوط حدّ است .\r\nبيان كلام شيخ طوسى رحمه الله در خلاف\r\nمسألة 17 - إذا أقرّ بحدّ ، ثمّ رجع عنه ، سقط الحدّ ، وهو قول أبي حنيفة ، والشافعي وإحدى الروايتين عن مالك وعنه رواية اخرى أنّه لا يسقط . و به قال الحسن البصري وسعيد بن جبير وداوود .\r\nدليلنا : إجماع الفرقة ، وأيضاً فإنّ ماعزاً أقرّ عند النبيّ صلى الله عليه و آله بالزنا فأعرض عنه مرّتين أو ثلاثاً ، ثمّ قال : لعلّك لمست ، لعلّك قبّلت ، فعرض له بالرجوع حين أعرض عند إقراره وصرّح بذلك في قوله : لعلّك لمست ، لعلّك قبّلت . ولولا أنّ ذلك يقبل منه وإلّا لم يكن له فائدة . « 3 » شيخ طوسى رحمه الله معتقد است انكار بعد از اقرار ، موجب از بين رفتن حدّ مىشود . بر اين مطلب استدلال مىكند در جريان ماعز ، پيامبر صلى الله عليه و آله در نوبت دوم و سوم به او فرمود : شايد به او نگاه كردى يا بوسيدى و مانند آن ، تا بلكه او انكار كند و زمينه‌اى براى حدّ رجم باقى نماند . از اين‌كه پيامبر صلى الله عليه و آله ماعز را به ترديد مىانداخت و باب احتمالات را به‌روى او مىگشود تا چهار اقرارش كامل نشود ، استفاده مىشود اقرارهاى معتبر به گونه‌اى است كه اگر به دنبال آن انكار رخ ندهد ، حدّ جارى مىشود ؛ امّا پس از انكار ، جايى براى حدّ نيست .\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 278 ، مسأله 17 .\r\n( 2 ) . غنية النزوع ، ص 424 .\r\n( 3 ) . الخلاف ، ج 5 ، ص 278 ، مسأله 17 .\r\n","page_name":" 294 ","page_number":294},
  {"content":"\r\n\r\n\r\nنقد استدلال شيخ طوسى رحمه الله\r\nاوّلًا : روايت ماعز مربوط به باب رجم است ، در حالىكه مدّعاى ايشان مطلق حدود است .\r\nدر باب رجم ، غير از اين روايت ، ادلّه‌ى ديگر نيز داشتيم ؛ و ايشان بايد نسبت به باب‌هاى ديگر دليل اقامه كند .\r\nثانياً : ترديد در دفعه‌ى دوم يا دفعه‌ى سوم اقرار به مقام ما ربطى ندارد . انكار بعد از اقرار سوم يا دوم ، فايده‌اى در سقوط حدّ ندارد ؛ زيرا ، اقرار به چهار مرتبه نرسيده تا حدّ ثابت شود .\r\nآن‌چه مهم است اثبات انكار بعد از اقرار چهارم است كه روايت به آن هيچ اشعارى ندارد .\r\n\r\nتأييد استدلال شيخ رحمه الله به روايت مرسله‌ى جميل\r\nروايت مرسله‌ى جميل تنها چيزى است كه امكان دارد در تأييد بيان شيخ طوسى رحمه الله از آن استفاده شود . متن روايت اين است :\r\nوعن محمّد بن يحيى ، عن أحمد بن محمّد ، عن عليّ بن حديد ، عن جميل بن درّاج ، عن بعض أصحابنا ، عن أحدهما عليهما السلام في رجل أقرّ على نفسه بالزنا أربع مرّات وهو محصن رجم إلى أن يموت أو يكذّب نفسه قبل أن يرجم ، فيقول : لم أفعل فإن قال ذلك ترك و لم يرجم . « 1 » وقال : لا يقطع السارق حتّى يقرّ بالسرقة مرّتين ، فإن رجع ضمن السرقة و لم يقطع إذا لم يكن شهود . وقال : لا يرجم الزاني حتّى يقرّ أربع مرّات بالزنا إذا لم يكن شهود ، فإن رجع ترك و لم يرجم .\r\nفقه الحديث : اين روايت را جميل به طور مرسل نقل كرده است . ممكن است گفته شود جميل از اصحاب اجماع بوده و مرسلات او همانند مرسلات ابن ابى عمير حجّت است ؛ ليكن در سند آن على بن حديد واقع شده كه شيخ طوسى رحمه الله « 2 » او را تضعيف كرده است . از اين‌رو ، سند آن مبتلا به ضعف است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 320 ، باب 12 از ابواب مقدّمات حدود ، ح 5 .\r\n( 2 ) . الفهرست ، ص 312 .\r\n","page_name":" 295 ","page_number":295},
  {"content":"\r\n\r\nقسمت اوّل روايت با فتوا و مطلوب ما موافق است ؛ يعنى انكار بعد از اقرار در باب رجم پذيرفته مىشود ؛ ولى قسمت دوم آن‌كه مربوط به اقرار به سرقت است ، اگر به حسب ظاهر روايت ، بعد از دوبار اقرار ، رجوع كرد ، ضامن مال مسروقه بوده ، دست او قطع نمىشود ؛ يعنى با انكار ، حدّ ساقط مىگردد . البته حدّى كه با اقرار ثابت شود و نه با شهود .\r\nدر دنباله‌ى روايت نيز فرموده : زانى رجم نمىشود تا آن‌كه چهار مرتبه اقرار كند . اگر شهودى وجود نداشته باشد ، اگر پس از اقرار ، رجوع كند ، رها شده و رجم نمىشود .\r\nدر اين حديث ، حدّ سرقت مانند حدّ رجم فرض شده است ؛ در صورتىكه روايت حلبى مىگويد : « إذا أقرّ على نفسه عند الإمام أنّه سرق ، ثمّ جحد ، قطعت يده » « 1 » و تصريح به عدم نفوذ انكار و ثبوت حدّ قطع دارد . در حقيقت ، اين دو روايت تعارض دارند .\r\nبيان حلّ تعارض : اگر مقصود از عبارت : « لا يقطع السارق حتّى يقرّ بالسرقة مرّتين ، فإن رجع . . . » اين باشد كه تا دوبار اقرار نكند ، حدّ قطع اجرا نمىشود . بنابراين ، اگر پس از يك اقرار ، رجوع كرد ، ضامن سرقت هست ولى حدّ و قطع ندارد . در اين صورت ، تعارض منتفى مىشود .\r\nولى اگر بگوييد : اين توجيه خلاف ظاهر روايت است ، به‌ويژه با توجّه به جملات ذيل آن‌كه ظهور در انكار بعد از چهار بار اقرار دارد . مقصود عبارت ، انكار سرقت پس از دو بار اقرار است . بنابراين ، روايت با صحيحه‌ى حلبى صددرصد تعارض دارد .\r\nراه حلّ تعارض در اين صورت ، به ترجيح روايت حلبى است ؛ زيرا ، نه تنها موافق با قول مشهور است ، بلكه بالاتر از شهرت ادّعا شده است . در نتيجه ، اگر در غير از رجم از حدود ديگر ، انكارى پس از اقرار بيايد ، نافذ نخواهد بود .\r\n\r\nفرع سوم : حكم اقرار به موجب قتل و انكار آن\r\nاگر به عملى اقرار كرد كه حدّ آن قتل بود ، مانند : اقرار به زناى با محارم و يا اقرار به اكراه كردن زنى بر زنا و تمام شرايط اقرار براى اثبات حدّ موجود بود ، اگر قبل از اجراى حدّ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 318 ، باب 12 از ابواب مقدّمات الحدود ، ح 1 .\r\n","page_name":" 296 ","page_number":296},
  {"content":"\r\n\r\nانكار كند ، آيا اين انكار حكم انكار در حدّ رجم را دارد - يعنى باعث سقوط حدّ مىگردد - و يا مانند انكار در حدود ديگر مسموع نيست ؟\r\nرواياتى كه تا كنون ملاحظه شد ، مربوط به نفوذ انكار در سقوط حدّ رجم بود ؛ ولىحمزه رحمه الله در كتاب وسيله « 1 » و صاحب رياض رحمه الله در كتاب رياض المسائل « 2 » قتل را نيز به رجم ملحق كرده‌اند .\r\nادلّه‌ى الحاق قتل به رجم\r\nالف : احتمال دارد از روايات رجم الغاى خصوصيّت كرده باشند . زيرا ، در رجم دو جهت وجود دارد : يكى تحقّق قتل و دوم ، وقوع آن به كيفيّت مخصوص ؛ لذا ، از رواياتى كه بر سقوط حدّ و رجم پس از انكار دلالت داشت ، ممكن است الغاى خصوصيّت شود .\r\nب : مرسله‌ى جميل بن درّاج نيز مستند اين قول است . روايت مىگويد :\r\nوعنه ، عن أبيه ، عن ابن أبي عمير ، عن جميل بن درّاج ، عن بعض أصحابه ، عن أحدهما عليهما السلام أنّه قال : إذا أقرّ الرجل على نفسه بالقتل قتل إذا لم يكن عليه شهود . فإن رجع وقال : لم أفعل ترك و لم يقتل . « 3 » فقه الحديث : هر چند سند روايت مبتلا به ارسال است ، ليكن ارسال بعد از جميل بن درّاج واقع شده است و از آن‌جا كه سند مشتمل بر جميل و ابن أبى عمير كه از اصحاب اجماع هستند ، معتبر است ؛ چرا كه اگر سند روايت تا آن‌ها صحيح باشد ، بايد پس از آن را بپذيريم و نيازى به تحقيق و توثيق نيست ، هرچند به نحو ارسال نقل كنند . پس ، حديث مقبول است .\r\nمضمون روايت ، كشته شدن فردى است كه به قتل اقرار كند . ممكن است به ذهن خطور كند بحث ما در اقرار به قتل نيست ، بلكه در اقرار به چيزى است كه حدّ آن قتل است ؛ به\r\n\r\n\r\n","description":"","footnote":"\r\n( 1 ) . الوسيلة ، ص 410 .\r\n( 2 ) . رياض المسائل ، ج 10 ، ص 27 .\r\n( 3 ) . وسائل الشيعة ، ج 18 ، ص 320 ، باب 12 از ابواب مقدّمات حدود ، ح 4 .\r\n","page_name":" 297 ","page_number":297},
  {"content":"\r\n\r\nعبارت ديگر ، بحث ما در كتاب حدود است ؛ در حالىكه موضوع روايت مربوط به كتاب قصاص است ؛ در صورتىكه قتل عمدى باشد ؛ وإلّا مربوط به كتاب ديات خواهد بود . و موضوع اين سه كتاب نيز با هم تفاوت دارد .\r\nاين خطور و احتمال صحيح نيست ؛ زيرا ، از دنباله‌ى روايت كه امام عليه السلام فرمود « قُتِل » استفاده مىشود ، روايت ، به دو كتاب قصاص و ديات مربوط نيست ؛ چرا كه پس از اقرار به قتل ، بلافاصله مقِرّ را نمىكشند ، بلكه دست نگاه داشته تا معلوم شود قتل او خطايى بوده يا عمدى ؛ و بر فرض عمد ، اختيار به دست ورثه‌ى مقتول است ؛ مىتوانند قصاص كرده يا ديه بگيرند . و بر فرض خطا ، ديه بر عاقله است . همه‌ى اين قرائن ، شهادت مىدهد روايت مربوط به آن دو كتاب نيست ؛ بلكه موضوع آن‌جايى است كه اقرار به گناهى كرده كه مجازات آن قتل است .\r\nنكته‌ى مؤيّد اين مطلب ، كلام امام عليه السلام است كه فرمود : « فإن رجع و قال : لم أفعل » . كه اگر آن احتمال صحيح بود ، بايد مىگفت : « لم أقتل » تا تناسب داشته باشد .\r\nباتوجّه به اين روايت ، مىتوان فتوا به الحاق قتل به رجم داد ؛ نه اين‌كه مانند امام رحمه الله در تحرير الوسيله احتياط كرد ؛ زيرا ، ادلّه تمام بوده و شرايط فتوا موجود است .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n[ حكم التوبة بعد الإقرار 
  ]\r\n[ مسألة 6 - لو أقرّ بما يوجب الحدّ ثمّ تاب ، كان للإمام عليه السلام عفوه أو إقامة الحدّ عليه رجماً كان أو غيره . ولا يبعد ثبوت التخيير لغير إمام الأصل من نوّابه . 
  ]\r\n\r\nتوبه‌ى پس از اقرار\r\nاگر شخص اقرار به موجِب حدّ كرده و بعد از آن توبه كند ، امام اصل - يعنى امام معصوم عليه السلام - حقّ دارد مقِرّ تائب را عفو و حدّ را جارى نكند ؛ و يا به اجراى آن بپردازد ، خواه حدّ رجم باشد يا غير آن .\r\nآيا حكم به تخيير نسبت به نوّاب عام امام معصوم عليه السلام نيز ثابت است ؟ مرحوم امام در پاسخ مىفرمايد : بعيد نيست كه آنان نيز بين اجراى حدّ و عفو مقِرّ تائب مخيّر باشند .\r\nدر اين مسأله سه فرع مطرح است :\r\n\r\nفرع اوّل : مختار بودن امام عليه السلام در عفو و اجراى حدّ\r\nاين فرع در كلمات فقها مطرح است و تقريباً همه‌ى فقها به آن فتوا داده‌اند ؛ و در بعضى از تعبيرات ، ادّعاى اجماع « 1 » نيز ديده مىشود . ولى مستند اساسى آن رواياتى است كه در اين باب رسيده ، ليكن سند آن‌ها از استحكام برخوردار نيست . بايد ملاحظه شود راهى براى جبران ضعف سند آن‌ها هست يا نه ؟\r\n1 - محمّد بن يعقوب ، عن عدّة من أصحابنا ، عن سهل بن زياد وعن عليّ بن إبراهيم ، عن أبيه ، جميعاً عن ابن محبوب ، عن ابن رئاب ، عن ضريس الكُناسي ، عن أبي جعفر عليه السلام قال : لا يعفى عن الحدود الّتي للَّه‌دون الإمام .\r\nفأمّا ما كان من حقّ النّاس في حدّ فلا بأس بأن يعفى عنه دون الإمام . « 2 » سند و فقه الحديث : اين روايت را مرحوم كلينى به دو طريق از ابن محبوب نقل\r\n\r\n\r\n","description":"","footnote":"\r\n( 1 ) . السرائر ، ج 3 ، ص 444 ؛ جواهر الكلام ، ج 41 ، ص 293 .\r\n( 2 ) . وسائل الشيعة ، ج 18 ، ص 330 ، باب 18 از ابواب مقدّمات حدود ، ح 1 .\r\n","page_name":" 299 ","page_number":299},
  {"content":"\r\n\r\nمىكند ؛ طريق اوّل : از عدّه‌اى از اصحاب از سهل بن زياد است ؛ و طريق دوم ، از على بن ابراهيم از پدرش ابراهيم بن هاشم است . اشكال در ضريس كُناسى است كه در حقّ او مدح و قدح ، توثيق و تضعيفى نرسيده و مجهول الحال است .\r\nضريس از امام باقر عليه السلام نقل مىكند كه آن حضرت فرمود : حدودى كه حق‌ّاللَّه و مخصوص خدا است ، - همانند : حدّ زنا ، حدّ لواط ، حدّ شرب خمر و مانند آن - هيچ كس غير از امام حقّ عفو آن‌ها را ندارد . امّا حدودى كه به حقّ الناس مربوط است همانند حدّ قذف ، ديگران نيز مىتوانند از آن عفو كنند .\r\nاين روايت به طور اجمال اثبات مىكند براى امام در حدود اللَّه حقّ عفو هست ، امّا اطلاقى ندارد كه بتواند حتّى حدودى كه با بيّنه ثابت شده را شامل شود ؛ زيرا دلالتى ندارد كه روايت فقط در مقام بيان جهت نفى است ، مىگويد : حقّ عفو در حدود الهى براى غير امام نيست . از اين جمله اجمالًا استفاده مىشود براى امام حقّ عفو هست ، امّا دلالتى ندارد كه اين حق در همه جا وجود دارد ؛ چه حدّ با اقرار ثابت شده باشد يا با بيّنه و شاهد ؛ ليكن قدر متيقّن از اين اجمال در جايى است كه حدّ با اقرار اثبات شود .\r\nآيا مراد از كلمه‌ى « امام » در روايت ، امام معصوم عليه السلام است ؛ يعنى چنين حقّى براى امامان معصوم عليهما السلام ثابت است ؛ و يا مقصود از اين واژه هر كسى است كه از جانب خداوند متعال اداره‌ى حكومت و جامعه‌ى اسلامى به عهده‌ى او است ؟\r\nظهور روايت در اين است‌كه عفو به دست شخصى مىباشد كه اجراى حدّ به عهده‌ى او است ؛ پس ، هر كه مسؤوليّت اجراى حدّ را دارد ، مىتواند عفو كند . نمىتوان گفت : مراد از كلمه‌ى « الإمام » امام معصوم عليه السلام است ؛ بايد تناسب حكم و موضوع را نيز در نظر گرفت .\r\n2 - محمّد بن الحسن بإسناده عن محمّد بن أحمد بن يحيى ، عن أبي عبداللَّه البرقي ، عن بعض أصحابه ، عن بعض الصادقين عليهما السلام قال : جاء رجل إلى أمير المؤمنين عليه السلام فأقرّ بالسرقة ، فقال له : أتقرء شيئاً من القرآن ؟ قال : نعم ، سورة البقرة . قال : قد وهبت يدك لسورة البقرة .\r\nقال : فقال الأشعث : أتعطّل حدّاً من حدود اللَّه ؟ فقال : و ما يدريك ما هذا ؟ إذا\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nقامت البيّنة فليس للإمام أن يعفو ، وإذا أقرّ الرجل على نفسه فذاك إلى الإمام إن شاء عفى وإن شاء قطع . « 1 »\r\nفقه الحديث : اين روايت ، مرسله برقى است ؛ ليكن مانند مرسلات ابن ابى عمير نيست تا حجّت باشد . علاوه آن‌كه امام عليه السلام را نيز معيّن نكرده ، و از او به بعضى از صادقين عليهما السلام تعبير آورده است .\r\nفرمود : مردى نزد اميرمؤمنان عليه السلام به سرقت اقرار كرد - همان اقرارى كه در اثبات حدّ سرقت اعتبار دارد - اميرمؤمنان عليه السلام از او پرسيد : با قرآن سروكار دارى ؟ قرآن مىخوانى ؟\r\nگفت : آرى ، سوره‌ى بقره را مىخوانم . فرمود : دست تو را به سوره‌ى بقره بخشيدم .\r\nاشعث به مولا گفت : آيا حدّى از حدود خدا را تعطيل مىكنى ؟ مگر اين فرد به سرقت اقرار نكرد ؟ چرا حدّ را بر او جارى نمىكنى ؟\r\nاميرمؤمنان عليه السلام به او فرمود : تو چه مىدانى كه مطلب چيست ؟ اگر بيّنه بر حدّى اقامه شد ، امام حقّ عفو ندارد ؛ امّا اگر جرمى از راه اقرار ثابت شد ، اختيارش به دست امام است ، اگر بخواهد عفو ، و اگر بخواهد حدّ را جارى مىكند .\r\n\r\nدو اشكال بر استدلال به روايت\r\nاوّل آن‌كه : اين روايت مربوط به سرقت است ؛ زيرا ، هم در مورد اقرار به سرقت رسيده و هم امام عليه السلام فرمود : « إن شاء عفا وإن شاء قطع » . بنابراين ، نمىتوان به حدود ديگر تعميم داد .\r\nجواب : اين احتمال ضعيف است ؛ اگرچه روايت در مورد سرقت آمده و امام كلمه‌ى قطع را استعمال كرده ، ليكن حكم مختص به اين باب نيست ؛ بلكه در تمام حدود جارى است . شاهدش اين‌كه امام عليه السلام فرمود : « إذا أقامت البيّنة فليس للإمام أن يعفو » ؛ و نگفت :\r\n« إذا أقامت البيّنة على السرقة » . و فرمود : « إذا أقرّ الرجل على نفسه » و نفرمود : « إذا أقرّ الرجل بالسرقة على نفسه » .\r\nاشكال دوم : اين روايت در مورد خودش تخصيص خورده است ؛ زيرا ، بحث آن در آينده خواهد آمد كه يكى از مواردى كه توبه در آن اثر ندارد ، توبه‌ى پس از اقرار به سرقت\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 331 ، باب 18 از ابواب مقدّمات حدود ، ح 3 .\r\n","page_name":" 301 ","page_number":301},
  {"content":"\r\n\r\nاست . آيا با اين حال مىتوان به روايت عمل كرد ؟\r\nجواب : هر چند تخصيص خوردن روايت موجب سست شدن ضابطه مىشود ، امّا موجب نمىشود روايت از صلاحيّت استدلال خارج شود .\r\n3 - وعنه ، عن محمّد بن يحيى ، عن طلحة بن زيد ، عن جعفر عليه السلام قال :\r\nحدّثني بعض أهلي أنّ شابّاً أتى أمير المؤمنين عليه السلام فأقرّ عنده بالسرقة ، قال :\r\nفقال له عليّ عليه السلام : إنّي أراك شابّاً لا بأس بهبتك ، فهل تقرء شيئاً من القرآن ؟\r\nقال : نعم ، سورة البقرة . فقال : قد وهبت يدك لسورة البقرة . قال : وإنّما منعه أن يقطعه لأنّه لم يقم عليه بيّنة . « 1 »\r\nفقه الحديث : طلحة بن زيد كه راوى حديث است غير امامى مىباشد ؛ ليكن كتاب او نزد شيخ طوسى رحمه الله معتبر است . از اين‌رو ، از روايت به معتبره تعبير مىكنند .\r\nجوانى نزد اميرمؤمنان عليه السلام آمد و اقرار معتبرى به سرقت كرد . امام عليه السلام فرمود : تو را جوان مىبينم ، مانعى نيست چيزى به تو هبه شود . آيا از قرآن سوره‌اى يا آيه‌اى قرائت مىكنى ؟ گفت : آرى سوره‌ى بقره را . حضرت امير عليه السلام فرمود : دست تو را به سوره‌ى بقره بخشيدم . پس از آن فرمود : آن‌چه مانع قطع دست او شد ، عدم قيام بيّنه بر سرقت و اثبات ان به اقرار بود .\r\nاين ، همان روايت سابق با مختصرى تفاوت است ؛ و هر دو را شيخ طوسى رحمه الله از طلحة بن زيد نقل كرده است . اين اتّحادِ راوى ، تأييد گفتار ما است ؛ ليكن در اثر تعدّد واسطه‌ها ، در نقل ، اختلافى پديد آمده است ؛ لذا ، هر چند در كتاب‌هاى فقهى ، آن‌ها را دو روايت دانسته‌اند ، امّا به اعتقاد ما يك روايت بيش‌تر نيست .\r\n4 - الحسن بن عليّ بن شعبة ( في تحف العقول ) عن أبي الحسن الثالث عليه السلام - حديث - قال : وأمّا الرجل الّذي اعترف باللواط فإنّه لم يقم عليه البيّنة ، وإنّما تطوّع بالاقرار من نفسه . وإذا كان للإمام الّذي من اللَّه أن يعاقب عن اللَّه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 488 ، باب 3 از ابواب حدّ سرقت ، ح 5 .\r\n","page_name":" 302 ","page_number":302},
  {"content":"\r\n\r\nكان له أن يمنّ عن اللَّه ، أما سمعت قول اللَّه : هذَا عَطَآؤُنَا فَامْنُنْ أَوْ أَمْسِكْ بِغَيْرِ حِسَابٍ « 1 » .\r\nفقه الحديث : امام عليه السلام در پاسخ سؤال فردى فرموده است : مردى كه به لواط اعتراف كرد و بيّنه بر عمل او قائم نشد و اقرارش از روى تفضّل و تطوّع بود ، - تا اين‌جا امام عليه السلام زمينه‌سازى براى بيان حكم بعدى مىكند ؛ آنگاه مىفرمايد : - امامى را كه خداوند به وجود او بر مردم منّت گذاشته ، اگر اين حق را دارد كه به‌عنوان نيابت از سوى خداوند حدود را جارى و به مجرمان عقوبت و كيفر بدهد ، پس براى او اين حق نيز هست كه منّت گذاشته ، عفو كرده و از مجازات مجرم درگذرد . آيا قول پروردگار را - در داستان حضرت سليمان على نبيّنا و آله و عليه السلام پس از استجابت دعاى او كه آن‌همه عظمت و شوكت به او عنايت كرد - نشنيدى كه فرمود : اين عطاى ما است كه در اختيار تو گذاشتيم ؛ نفى و اثباتش به‌دست تو است ؛ اگر مىخواهى به مردم ببخش يا در اختيار خودت باشد .\r\nامام عليه السلام با استشهاد به اين آيه بر مطلب استيناس مىكند ؛ يعنى اجراى حدّ منّت و عطايى از سوى پروردگار است ، اختيار اجرا يا عفوش به دست ماست ، هركدام را خواستيم انتخاب مىكنيم .\r\nذكر چند نكته\r\nنكته‌ى اوّل : آيا با چنين رواياتى كه برخى مرسل بوده و يا داراى افراد مجهول است ، اصل حكم ثابت مىشود ؟\r\nاوّلًا : روايت طلحة بن زيد معتبر بود . هر چند كه او عامّى و غير امامى است ؛ امّا شيخ طوسى رحمه الله به روايت و كتاب او اعتماد دارد .\r\nثانياً : روايت ضريس كناسى را برخى از اصحاب اجماع نقل مىكند . خصوصيّت اين افراد آن است كه اگر سند صحيح به آنان منتهى شود ، كارى به راويان پس از اصحاب اجماع نداريم ؛ حتّى اگر روايت مرسل هم بود ، پذيرفته مىشود تا چه رسد به مسندى كه راوى آن مجهول باشد . لذا ، روايت ضريس نزد ما معتبر است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 331 ، باب 18 از ابواب مقدّمات حدود ، ح 4 .\r\n","page_name":" 303 ","page_number":303},
  {"content":"\r\n\r\nنكته‌ى دوم : اگر در اعتبار روايات اشكال شود و آن‌ها را به‌عنوان عامى ، يا مجهول و يا مرسله بودن ساقط كرديم ، آيا براى اثبات اين حكمِ خلاف قاعده راهى داريم ؟\r\nاين حكم خلاف قاعده است ؛ زيرا ، در آيه‌ى شريفه مىفرمايد : الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ . . . « 1 » بايد حدّ الهى بر زانى جارى شود . حال ، به چه مناسبت با توبه‌ى او مىخواهيم حدّ را ساقط سازيم ؟ عفو حدّ نسبت به اين فرد به دليلى بر استثنا نيازمند است كه در اين مقام چنين دليلى نداريم .\r\nبا توجّه به خلاف قاعده بودن حكم و اجماعى بودن مسأله و نبودن مستندى در اين فرع ، غير از همين روايات و استناد فقها به آن‌ها ، نتيجه مىگيريم كه در اصل حكم جاى هيچ انكار و اشكالى نيست ؛ يعنى عمل فقها ضعف سند را جبران مىكند .\r\nنكته‌ى سوم : بين روايات و فتواى علما اختلافى ديده مىشود ، در تمام فتاوا آمده است :\r\nهر گاه مقرّ بعد از اقرارش توبه كند ؛ در صورتى كه روايات خالى از قيد توبه است . جمع بين روايات و فتاوا به چيست ؟\r\nبعضى گفته‌اند : كسى كه نزد امام آمده و به زنا ، لواط و يا گناهى كه مخفيانه انجام داده ، اقرار مىكند ، معناى اين اقرار ، ندامت ، پشيمانى و توبه است ؛ و براى تطهير نفس و تخفيف عذاب آخرت دست به چنين كارى مىزند . از اين‌رو ، هر چند روايات خالى از اين قيد است ، امّا به آن اشعار دارد .\r\nاين پاسخ تمام نيست ؛ زيرا :\r\nاوّلًا : معناى اقرار ندامت نيست ؛ بلكه براى تخفيف عذاب اقرار مىكند . امّا اين‌كه از ارتكاب و تكرار عمل پشيمان است ، ملازمه‌اى بين اين دو نيست . ممكن است براى تخفيف عذاب آخرت اقرار كند تا حدّ بر او جارى شود و از عذاب آخرت در امان بماند ؛ علاوه آن‌كه همه‌ى حدود كه قتل و كشته شدن نيست ، تا پس از ديدن مكافات نتواند دوباره دنبال آن عمل برود . درنتيجه نمىتوان گفت : اقرارى كه براى تهذيب نفس و تخفيف عذاب است ، با ندامت و پشيمانى ملازمه دارد .\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n","page_name":" 304 ","page_number":304},
  {"content":"\r\n\r\nثانياً : اگر اقرار با توبه ملازمه دارد ، چرا فقها گفته‌اند : « أقرّ ثمّ تاب » ؛ يعنى توبه را زائد بر اقرار گرفته‌اند ؛ و به عبارت ديگر ، بايد يك توبه‌ى رسمى و مستقل علاوه بر اقرار از او سر زند تا حاكم بتواند عفو كند . بنابراين ، آن‌چه را كه در پاسخ گفته‌اند ، ربطى به فتاوى قوم ندارد .\r\nجواب دوّمى كه از اين جهت داده‌اند : كلمه‌ى « إنّما تطوّع » در روايت امام هادى عليه السلام است كه به توبه اشعار دارد ؛ زيرا ، « تطوّع » به معناى پيش قدم شدن ، بدون سابقه و اكراه تن به كارى دادن است .\r\nدر پاسخ اين جواب مىگوييم : اوّلًا : چنين اشعارى ندارد ؛ ثانياً : بر فرض وجود اشعار ، اگر به حدّ ظهور نرسد ، حجّت نيست . در حجّيت ظهور كلمات اختلاف است ، تا چه برسد به اشعار آن .\r\nنكته‌ى چهارم : آيا مىتوان اصل حكم را با روايات ، و اعتبار قيد توبه را با اجماع اثبات كرد ؟ همه‌ى فقها قيد توبه را آورده و در آن اشكال نكرده‌اند ؛ البته در ميان متأخّران ، بعضى مناقشه دارند ؛ امّا قدما و متوسّطين و بيشتر متأخّرين اين قيد را آورده‌اند .\r\nبعيد است با چنين اجماعى ، بتوان مطلب را ثابت كرد ؛ زيرا ، مىدانيم مستند همه‌ى فقها در اين حكم ، روايات است و مدركى غير از آن‌ها در دست آنان نبوده است ؛ و اين اخبار هيچ دلالتى بر قيد توبه ندارد .\r\nنكته پنجم : ممكن است در اعتبار اين قيد بگوييم : يك مرتبه مىگويند : به مجرّد اقرار حدّ ساقط مىشود ، و صحبتى از امام و حاكم شرع به ميان نمىآورند ؛ اگر چنين باشد ، براى توبه نقشى نيست . يك مرتبه هم مسأله را به اختيار امام و حاكم شرع مىگذارند و گفته مىشود اگر جرم با اقرار ثابت شد ، عنان و اختيارش به دست حاكم است ؛ مىتواند عفو يا اقامه‌ى حدّ كند ؛ و به تعبير اميرمؤمنان عليه السلام در اين روايت هبه كند .\r\nاين بخشيدن و عفو كردن بايد زمينه‌ى مناسبى داشته باشد ؛ زيرا ، در واقع ، اين عفو و بخشش شعبه‌اى از عفو و مغفرت الهى است كه در مورد توبه جارى و مطرح مىشود . لذا ، در اين‌جا نيز بايد با توبه زمينه‌ى عفو آماده باشد ، تا امام ببخشد .\r\nاگر امام عليه السلام بدون مناسبت ببخشد ، اعتراض اشعث جا دارد كه چرا حدّى از حدود خدا\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nرا تعطيل مىكنى ؟ با توجّه به اتّفاق فقها و مناسبت بين عفو و توبه ، انسان مطمئن به تأثير توبه در عفو مىشود .\r\nاگر كسى بر ادلّه جمود داشته باشد ، مىتواند براى توبه نقشى قائل نشود ؛ امّا با وجود اتّفاق فتاوا بر نقش آن ، فقيه جرأت نمىكند منكر تأثير توبه شود .\r\n\r\nفرع دوم : تعميم حكم اختيار به فقيه جامع الشرايط\r\nآيا مراد از امامى كه اختيار عفو يا اجراى حدّ به عهده‌ى اوست ، امام اصل و امام معصوم عليه السلام است و يا حكم ، به نوّاب عامّ امام زمان عجّل اللَّه فرجه الشريف نيز تعميم دارد ؟\r\nدر رواياتى كه مطرح شد ، كلمه‌ى « امام » به كار رفته است ؛ ظهور اين واژه هر چند در امام معصوم عليه السلام است ، امّا با توجّه به اين كه بحث در اجراى حدود الهى است - و در آينده ثابت خواهيم كرد - اين منصب مخصوص امام معصوم عليه السلام نيست ، بلكه فقها نيز در زمان غيبت مىتوانند و بلكه بايد به اقامه‌ى حدود بپردازند ، معلوم مىشود كه مراد ، خصوص امام معصوم عليه السلام نيست . مسأله‌ى عفو نيز يكى از شؤون اجراى حدود است .\r\nدر باب حدود دو ضابطه داريم :\r\n1 - اگر جرمى با بيّنه ثابت شود ، هيچ كس حقّ عفو حدّ آن را ندارد ، و بايد اجرا شود .\r\n2 - اگر جرمى با اقرار ثابت شد و مقرّ تائب بود ، امام ، مختار در عفو يا اقامه‌ى حدّ است .\r\nآيا مىتوان گفت : حكم دوم اختصاصى معصوم عليه السلام است و به مسأله‌ى اجراى حدّ ربطى ندارد ؟ اين احتمال خيلى ضعيف است ؛ زيرا مسأله‌ى عفو يكى از شؤونات مُجرى حدّ است ؛ و به فردى كه حدّ را اقامه مىكند ، اين اختيار داده شده است كه عفو نمايد . شاهد اين مطلب تعبيرى است كه در روايت امام هادى عليه السلام ملاحظه مىشود : « وإذا كان للإمام أن يعاقب عن اللَّه كان له أن يمنّ عن اللَّه » ؛ « 1 » يعنى شخصى مىتواند منّت گذاشته و عفو كند كه حقّ اجراى عقوبت را داشته باشد . امام معصوم عليه السلام باشد و يا اعم از او و نوّاب عامّش .\r\nبنابراين ، مىتوان گفت : بين اجراى حدّ و عفو ملازمه است .\r\nنتيجه‌ى مباحث گذشته ، تعميم حكم نسبت به حاكم شرع و فقها در زمان غيبت است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 331 ، باب 18 از ابواب مقدّمات حدود ، ح 4 .\r\n","page_name":" 306 ","page_number":306},
  {"content":"\r\n\r\n\r\nفرع سوم : تعميم حكم اختيار ، نسبت به هر حدّى\r\nاطلاق فتواى اصحاب بيانگر تعميم حكم نسبت به هر حدّى از حدود اللَّه است ؛ حدّ سرقت ، حدّ زنا ، حدّ شرب خمر ، حدّ قذف ، و به طور كلّى در مطلق حدود ، امام عليه السلام و حاكم بين عفو و اقامه‌ى حدّ مختار هستند ، نه فقط در باب زنا .\r\nاما رواياتى كه در اين باب رسيده بود ، موضوع آن‌ها سرقت و لواط بود . آيا آن‌ها تعميم دارد و شامل هر حدّى مىشود و يا بين روايات و فتاوا اختلاف است ؟\r\nمرحوم فاضل هندى در كشف اللثام مىگويد : هر حدّى كه از حقوق اللَّه خالص باشد و هيچ حقّى از مردم در آن نقش داشته باشد ، اگر با اقرار ثابت شود ، امام حقّ عفو دارد ؛ امّا حدودى كه با حق الناس سروكار دارد ، حاكم حقّ عفو ندارد ؛ مانند حدّ قذف كه به چند چيز ساقط مىشود :\r\n1 - اقرار شخص مقذوف به عمل قذفى .\r\n2 - عفو مقذوف از قاذف .\r\n3 - اقامه‌ى بيّنه توسط قاذف بر وقوع آن فعل از مقذوف .\r\n4 - اگر قاذف مرد است و مقذوف همسر او ، لعان كند .\r\nبنابراين ، عفو امام در جمله‌ى مسقطات قذف نيست .\r\nمورد ديگرى كه با اقرار ، امام حقّ عفو ندارد ، سرقت است ؛ بايد حتماً حدّ جارى شود . « 1 » منشأ تفصيلى كه در كشف اللثام آمده ، روايت ضريس كناسى است ؛ كه مىگويد :\r\n« عن أبي جعفر عليه السلام قال : لا يعفى عن الحدود الّتي للَّه‌دون الإمام ، فأمّا ما كان من حقّ النّاس في حدّ فلا بأس بأن يعفى عنه دون الإمام » . « 2 » آيا اين روايت بر مطلوب ايشان دلالت دارد ؟ امام باقر عليه السلام مىفرمايد : حدودى كه فقط حق اللَّه و به او ارتباط دارد و حقّ مردم در آن مطرح نيست ، كسى غير از امام نمىتواند عفو كند ، امّا حدودى كه مردم نيز در آن حقّ دارند ، مانعى ندارد كه‌غير امام نيز عفو كند .\r\n\r\n\r\n","description":"","footnote":"\r\n( 1 ) . كشف اللثام ، ج 2 ، ص 395 .\r\n( 2 ) . وسائل الشيعة ، ج 18 ، ص 330 ، باب 18 از ابواب مقدّمات حدود ، ح 1 .\r\n","page_name":" 307 ","page_number":307},
  {"content":"\r\n\r\nمنشأ اين توهّم ، جمله‌ى دوم روايت است . اگر مراد امام عليه السلام اين باشد كه عفوِ در حدودِ مربوط به مردم ، مخصوص به صاحب حقّ بوده و غير او هيچ كس حقّ عفو ندارد ، در اين صورت ، بر مطلوب فاضل هندى رحمه الله دلالت دارد ؛ امّا اگر امام عليه السلام در مقام بيان تفصيل بين حدود است كه چه حدّى را غير امام مىتواند عفو كند و چه حدّى را نمىتواند - يعنى فقط نسبت به غير امام تفصيل مىدهد و كارى به امام ندارد - در اين صورت ، به كمك اطلاق روايات ديگر حكم را به تمام حدود تعميم مىدهيم .\r\nسؤال اين است كه از كدام قسمت روايت معناى اوّل استفاده مىشود ؟ اين عبارت ، هيچ دلالتى بر اين برداشت ندارد ؛ بنابراين ، اگر در حدّ سرقت مخصّصى نداشته باشيم تا آن را خارج كنيم ، در تمام حدود فتوا به اختيار حاكم مىدهيم .\r\nبه عبارت ديگر ، يك‌بار مىگوييم : دليلى بر اختيار امام در حدود حق‌ّالناسى نداريم ؛ كه اين مطلب را ردّ كرديم ؛ چرا كه ادلّه اطلاق داشت و روايت ضريس نيز منافاتى با اطلاقش ندارد . يك‌بار هم مىگوييم : اطلاق دارد ليكن مخصّص رسيده و بعضى از حدود را خارج كرده است ؛ بحث ما در قسمت اخير است كه توانستيم اطلاق را ثابت كنيم . از اين‌رو ، بيان فاضل هندى رحمه الله هر چند مورد تأييد صاحب رياض رحمه الله هم واقع شده است ، ليكن تمام نيست .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n[ حكم المرأة الّتي لا بعل لها إذا حملت 
  ]\r\n[ مسألة 7 - لو حملت المرأة الّتي لا بعل لها ، لم تحدّ إلّامع الإقرار بالزنا أربعاً أو تقوم البيّنة على ذلك وليس على أحد سؤالها ولا التفتيش عن الواقعة . 
  ]\r\n\r\nحكم زنى كه بدون شوهر حامله شده است\r\nدر اين مسأله دو فرع مطرح است :\r\n1 - اگر زنى بدون شوهر - خواه بكر يا ثيّب - آبستن شد ، به مجرّد حامله بودن نمىتوان بر او حدّ زنا جارى كرد ؛ مگر اين‌كه چهار مرتبه اقرار به زنا كند و يا بيّنه‌ى معتبر بر وقوع زنا قائم شود .\r\n2 - هيچ كس حقّ تفتيش و تحقيق ندارد ؛ لذا ، حاكم شرع و غير او وظيفه ندارند درباره‌ى او جستجو كند .\r\n\r\nفرع اوّل : عدم دلالت حمل بر زنا\r\nوجود حمل ، دليل بر وقوع زنا نيست ؛ چه آن‌كه ممكن است اين زن به واسطه‌ى اكراه به زنا ، يا وطى به شبهه و يا جذب منى مرد توسّط رحم در حمّام يا غير آن ، آبستن شده باشد .\r\nبا وجود اين احتمال‌ها و راه‌هاى مختلف براى حمل ، نمىتوان مجرّد آبستنى را دليل بر زنا گرفت ؛ و بر اين زن حدّ جارى كرد .\r\nمالك از پيشوايان اهل سنّت ، حمل را شاهد و بيّنه زنا دانسته و حكم به حدّ زن داده است . « 1 » در توجيه كلامش گفته‌اند : اصل ، عدم اكراه و عدم شبهه است .\r\nدر ردّ اين توجيه ، مىگوييم : اين اصول در صورت تحقّق دخول و جماع جارى است ، امّا با احتمال اين‌كه اصلًا فعلى از او سر نزده ، جايى براى اين حرف‌ها نيست .\r\n\r\nفرع دوم : عدم جواز تفتيش و سؤال\r\nآيا براى تحقّق موضوع زنا ، وظيفه ايجاب نمىكند كه از زن بازجويى شود تا معلوم گردد\r\n\r\n\r\n","description":"","footnote":"\r\n( 1 ) . المدوّنة الكبرى ، ج 6 ، ص 209 ؛ الخلاف ، ج 5 ، ص 374 ، مسأله 10 .\r\n","page_name":" 309 ","page_number":309},
  {"content":"\r\n\r\nزنِ بدون شوهر از چه راهى آبستن شده است ؟\r\nامام راحل رحمه الله مىفرمايد : هيچ وظيفه‌اى به عهده‌ى حاكم شرع يا غير او گذاشته نشده است ، و دليلى بر لزوم تفحّص و جواز آن نداريم .\r\nمرحوم شيخ طوسى در مبسوط فرموده است تفحّص و تفتيش واجب است . « 1 » ولى كلام ايشان تمام نيست ؛ زيرا ، با عدم دليل بر وجوب ، نه تنها وجوبى نيست ؛ بلكه مىتوان به حرمت تفتيش فتوا داد .\r\n\r\n\r\n","description":"","footnote":"\r\n( 1 ) . المبسوط ، ج 8 ، ص 7 .\r\n","page_name":" 310 ","page_number":310},
  {"content":"\r\n\r\n[ عدم ثبوت الزنا في حقّ الغير إذا أقرّ بها الزاني أو الزانية 
  ]\r\n[ مسألة 8 - لو أقرّ أربعاً أنّه زنى بامرأة حدّ دونها وإن صرّح بأنّها طاوعته على الزنا و كذا لو أقرّت أربعاً بأنّه زنى بي وأنا طاوعته حدّت دونه .\r\nولو ادّعى أربعاً و وطء امرأة و لم يعترف بالزنا لا يثبت عليه حدّ وإن ثبت أنّ المرأة لم تكن زوجته .\r\nولو ادّعى في الفرض أنّها زوجته وأنكرت هي الوطء والزوجيّة لم يثبت عليه حدّ ولا مهر .\r\nولو ادّعت أنّه أكرهها على الزنا أو تشبّه عليها فلا حدّ على أحد منهما . 
  ]\r\n\r\nعدم تأثير اقرار زانى در ثبوت حدّ بر ديگرى\r\nدر اين مسأله چهار فرع مطرح است :\r\nفرع اوّل : اگر مردى چهار مرتبه به زناى با زنى اقرار كند ، بر او حدّ جارى مىشود ؛ امّا به زن حدّ نمىزنند ؛ هر چند آن مرد به مطاوعت و ميل و رغبت زن تصريح نمايد . همين طور اگر زنى به زناى مردى با او چهار مرتبه اقرار كند ، حدّ مىخورد ؛ امّا به مرد حدّ زده نمىشود ؛ هر چند زن ادّعا كند آن مرد با ميل و رغبت اين عمل را انجام داد . دليل اين فتوا ، عبارت است از اين‌كه اقرار مقِرّ در حقّ خودش نافذ است و نسبت به ديگرى فايده ندارد ؛ و فرض اين است‌كه طرف مقابل نه اقرارى كرده و نه بيّنه‌اى بر زنايش اقامه شده است .\r\nفرع دوم : اگر مردى چهار بار اقرار كرد كه با زنى وطى كرده‌ام ، يعنى « مُقَرٌّبه » « وطى » بوده و نه « زنا » ، امّا به زنا اعتراف نكرد ، هر چند ثابت شود اين موطوئه همسر و زوجه‌ى او نيست ، با اين‌حال ، به اين مرد و زن حدّ نمىزنند ؛ زيرا ، ممكن است وطى به شبهه باشد و با وجود احتمال ، حدّ ساقط مىشود .\r\nفرع سوم : اگر در فرض سابق بگويد : او زوجه‌ى من است و چهار بار اقرار به وطى كند ، ولى زن منكر وطى و زوجيّت شد ، بر مرد ، حدّ و مهرى نيست و بر زن حدّ زده نمىشود و به او نيز مهرى نمىدهند .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nدليل آن نيز اين است‌كه مرد ادّعا دارد به زوجه‌اش وطى كرده است ؛ پس ، اقرار به زنا نبوده و زنا ثابت نمىشود ؛ از طرف ديگر نيز زن انكار وطى و زوجيّت مىكند ؛ پس ، به نفع او مهرى اثبات نمىگردد .\r\nفرع چهارم : اگر زن ادّعا كند فلان شخص مرا به زنا اكراه كرد ، يا حال را بر من مشتبه كرد و من فكر مىكردم او شوهرم هست ، امّا او مىدانست من زوجه‌ى او نيستم و با اين وصف با من زنا كرد ، بر هيچ‌كدام حدّ اقامه نمىشود .\r\nدليل اين فرع آن است‌كه به مجرّد ادّعاى زن ، زناى مرد اثبات نمىشود تا حدّ بخورد .\r\nنسبت به زن نيز با ادّعاى شبهه يا اكراه ، حدّى واجب نمىشود .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n[ ثبوت الزنا بالبيّنة 
  ]\r\n[ مسألة 9 - يثبت الزنا بالبيّنة . ويعتبر أن لا تكون أقلّ من أربعة رجال أو ثلاثة رجال وامرأتين . ولا تقبل شهادة النساء منفردات ولا شهادة رجل وستّ نساء فيه ، ولا شهادة رجلين وأربع نساء في الرجم ويثبت بها الحدّ دون الرجم على الأقوى .\r\nولو شهد ما دون الأربعة و ما في حكمها لم يثبت الحدّ رجماً ولا جلداً بل حدّوا للفرية . 
  ]\r\n\r\nثبوت زنا به شهادت عدول\r\nدر اين مسأله چند مطلب مطرح است :\r\n1 - اثبات زنا به بيّنه .\r\n2 - رجم و جلد ، با شهادت چهار مرد يا سه مرد و دو زن ثابت مىشود .\r\n3 - شهادت زنان به تنهايى يا شش زن و يك مرد مفيد فايده نيست .\r\n4 - با شهادت دو مرد و چهار زن رجم ثابت نمىشود ، ولى حدّ اثبات مىگردد .\r\n5 - اگر تعداد شهود كمتر از مقدار مذكور و معتبر باشد ، حدّ و رجمى ثابت نشده ، و به آنان حدّ قذف مىزنند .\r\n\r\nفرع اوّل : اثبات زنا به بيّنه\r\nادلّه‌ى اين مطلب عبارت است از :\r\n1 - دليل حجّيت بيّنه عموميّت داشته و شامل زنا نيز مىشود ؛ مانند :\r\nوعن عليّ بن إبراهيم ، عن هارون بن مسلم ، عن مسعدة بن صدقة ، عن أبي عبداللَّه عليه السلام قال ( في حديث ) : . . . والأشياء كلّها على هذا حتّى يستبين لك غير ذلك ، أو تقوم به البيّنة . « 1 » روايات ديگرى نيز در حجّيت بيّنه وجود دارد . بنابراين ، اين معنا جاى ترديد نيست كه بيّنه يكى از راه‌هاى اثبات زنا است .\r\n\r\n\r\n","description":"","footnote":"\r\n( 1 ) . وسائل الشيعة ، ج 12 ، ص 60 ، باب 4 از ابواب ما يكتسب به ، ح 4 .\r\n","page_name":" 313 ","page_number":313},
  {"content":"\r\n\r\n\r\nفرع دوم : اثبات زنا با شهادت چهار مرد عادل\r\nاگر چهار مرد عادل به وقوع زنا شهادت دهند ، بدون هيچ شبهه‌اى زنا ثابت مىشود . دليل آن آيات و رواياتى است كه به برخى از آن‌ها اشاره مىشود .\r\nوَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً وَ لَاتَقْبَلُواْ لَهُمْ شَهدَةً أَبَدًا وَ أُوْللِكَ هُمُ الْفسِقُونَ « 1 » كسانى كه به زنان عفيف و پاكدامن نسبت زنا مىدهند و چهار شاهد بر اثبات آن نمىآورند ، بايد به آنان حدّ قذف ، يعنى هشتاد تازيانه زده شود - قذف از گناهان موجب فسق است - لذا ، شهادت آنان پذيرفته نمىشود ؛ زيرا ، فاسق هستند ؛ مگر آن افرادى كه پس از قذف توبه كنند .\r\nهر چند اين آيه در مورد قذف وارد شده ، ولى از آن استفاده مىشود كه اگر چهار مرد عادل ( اربعة شهداء ) شهادت به تحقّق زنا بدهند ، ديگر رمى و قذف نخواهد بود و حدّ قذف منتفى مىشود . در ادامه‌ى آيه مىفرمايد :\r\nوَ الَّذِينَ يَرْمُونَ أَزْوَ جَهُمْ وَ لَمْ يَكُن لَّهُمْ شُهَدَآءُ إِلَّآ أَنفُسُهُمْ . . . لَّوْلَا جَآءُو عَلَيْهِ بِأَرْبَعَةِ شُهَدَآءَ فَإِذْ لَمْ يَأْتُواْ بِالشُّهَدَآءِ فَأُوْللِكَ عِندَ اللَّهِ هُمُ الْكذِبُونَ مردانى كه به همسرانشان نسبت زنا مىدهند و گواه و شاهدى بر آن غير از خودشان ندارند . . . - آيات كيفيّت لعان را مطرح تا به اين‌جا مىرسد - چرا چهار شاهد نياوردند ؟ . . . .\r\nاز بيان آيه استفاده مىشود كه اگر چهار شاهد وجود داشته باشد ، مسأله تمام ، و مشكل حلّ مىشود . اين آيات ، مهم‌ترين آياتى است كه در باب زنا بر چهار شاهد عادل دلالت دارد . در سوره‌ى نور ابتدا به بيان حدّ مرد و زن زناكار پرداخته ، پس از آن ، مسأله قذف و لعان را پيش مىآورد ؛ ارتباط آيات و تناسب ، دلالت بر اثبات زنا به چهار شاهد عادل و\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n","page_name":" 314 ","page_number":314},
  {"content":"\r\n\r\nاجراى حدّ زناكار دارد .\r\nطرح يك اشكال : يكى از آياتى كه بر لزوم چهار شاهد عادل دلالت دارد ، اين آيه است كه مىفرمايد :\r\nوَاللّاتِي يَأْتِينَ الْفحِشَةَ مِن نّسَآلِكُمْ فَاسْتَشْهِدُواْ عَلَيْهِنَّ أَرْبَعَةً مّنكُم‌ْفَإِن شَهِدُواْ فَأَمْسِكُوهُنَّ فِى الْبُيُوتِ حَتَّى يَتَوَفَّلهُنَّ الْمَوْتُ أَوْ يَجْعَلَ اللَّه‌ُلَهُنَّ سَبِيلًا * وَالَّذَانِ يَأْتِينِهَا مِنكُمْ فَاذُوهُمَا فَإِن تَابَا وَأَصْلَحَا فَأَعْرِضُواْعَنْهُمَآ إِنَّ اللَّهَ كَانَ تَوَّابًا رَّحِيمًا « 1 » زنانى كه مرتكب عمل زشت شده‌اند ، چهار شاهد مرد از شما بر آنان شهادت دهيد ؛ پس از شهادت آنان ، زنان را در خانه زندانى كرده ، مراقب آنان باشيد تا مرگشان فرا رسد و يا خداوند راه حلّى برايشان قرار بدهد .\r\nدر اين آيه چند احتمال مطرح شده است :\r\nاحتمال اوّل : برخى گفته‌اند : آيه مربوط به زنا بوده ، و بر اثبات زنا با چهار شاهد عادل دلالت دارد . اين مقدار دلالت براى ما مفيد فايده است ؛ ليكن اين اشكال مطرح مىشود كه آيه پس از اثبات زنا ، فرمان به حبس و زندان داده ؛ و نه حدّ و رجم كه مورد بحث ما است .\r\nدر پاسخ گفته‌اند : آيه‌ى نور و رواياتى كه رجم را ثابت مىكند ، ناسخ اين حكم در آيه‌ى سوره‌ى نساء است .\r\nاحتمال دوم : برخى نيز گفته‌اند : اين آيه هيچ ربطى به زنا نداشته و به مساحقه مربوط است . مؤيّد اين مطلب آن است‌كه اگر آيه مربوط به زناست ، چرا حكم را روى زن برده است ؟ در زنا فرقى بين مرد و زن نيست ؛ همان‌گونه كه در آيه‌ى سوره‌ى نور فرمود الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ . . . « 2 » امّا در اين آيه فرموده است :\r\nوَاللّاتِي يَأْتِينَ الْفحِشَةَ مِن نّسَآلِكُمْ « 3 » ، و فقط متعرّض حكم زنان است . بنابراين ،\r\n\r\n\r\n","description":"","footnote":"\r\n( 1 ) . سوره‌ى نساء ، 15 و 16 .\r\n( 2 ) . سوره‌ى نور ، 2 .\r\n( 3 ) . سوره‌ى نساء ، 15 .\r\n","page_name":" 315 ","page_number":315},
  {"content":"\r\n\r\nمراد از فاحشه در آيه ، عملى است كه مخصوص زنان و در محدوده‌ى آنان رايج است ؛ به عبارت ديگر مساحقه مقصود است نه زنا . با توجّه به اين توجيه ، آيه‌ى نور ناسخ اين آيه نخواهد بود .\r\nاحتمال سوم : آيه نسبت به مساحقه و زناى زنان تعميم دارد ؛ ليكن اين احتمال با آيه‌ى بعد از آن مناسبت ندارد . در آن آيه فرمود : دو نفرى كه از شما فحشا انجام مىدهند را مورد آزار قرار دهيد ؛ اگر توبه كردند و اصلاح شدند ، از ايشان دورى كنيد . آيا مقصود از « اللّذان » زن و مردى است كه مرتكب فاحشه مىشوند تا اين آيه هم به آيه‌ى نور منسوخ شده باشد ؟ بايد گفت مذكّر آوردن « اللّذان » به اعتبار تغليب هر چند صحيح است ، امّا خلاف ظاهر است و نبايد مرتكب آن شد ؛ و ظاهر تثنيه مذكّر يعنى دو مرد است . بنابراين ، مراد آيه ، دو مردى است كه اتيان به فحشا يعنى لواط كنند ؛ زيرا ، فاحشه‌ى در محدوده‌ى مردان لواط است .\r\nبا توجّه به اين بيان ، آيه‌ى اوّل مربوط به مساحقه و آيه‌ى دوم مربوط به لواط بوده و ربطى به باب ندارد ؛ و آيات سوره‌ى نور بر حكم زنا و لزوم چهار شاهد عادل دلالتى تام و تمام دارد . از اين‌رو ، اثبات زنا به شهادت چهار مرد عادل بين تمام مسلمانان از شيعه و سنّى اتّفاقى است .\r\n\r\nفرع سوم : تأثير شهادت زنان در اثبات زنا\r\nآيا زنا به شهادت زنان به طور كلّى و اجمالًا ثابت مىشود ؟ مقصود از به نحو اجمال اين است‌كه اگر به جاى يك مرد ، دو زن شهادت دادند ، كفايت مىكند ؟ اين كمترين مرتبه‌ى جايگزينى زن به جاى مرد است . در آن اقوالى است :\r\n1 - ظاهر فتاواى اهل سنّت ، بدون تأثير بودن شهادت زنان در اثبات زنا است . « 1 » از شيخ مفيد « 2 » سلّار ، « 3 » عمانى « 4 » ، ديلمى رحمهما الله « 5 » نيز حكايت عدم تأثير شده است ؛ امّا ديگر علماى\r\n\r\n\r\n","description":"","footnote":"\r\n( 1 ) . الخلاف ج 6 ص 251 مسأله 2 .\r\n( 2 ) . المقنة ص 775 .\r\n( 3 ) . المراسم ص 254 و 255\r\n( 4 ) . مختلف الشيعة ، ج 8 ، ص 485 .\r\n( 5 ) . همان .\r\n","page_name":" 316 ","page_number":316},
  {"content":"\r\n\r\nشيعه به تأثير و نقش شهادت زنان معترف هستند ؛ منتهى در مقدار آن اختلاف دارند .\r\n2 - برخى مانند : شيخ صدوق و پدرش « 1 » و ابن‌زهره رحمهما الله « 2 » جانشينى دو زن به جاى يك مرد را در شهادت قبول دارند ، ولى بيشتر از آن را جايز نمىدانند .\r\n3 - مشهور معتقدند : دو زن به جاى يك مرد براى اثبات حدّ رجم و جلد كافى است ؛ امّا با شهادت چهار زن و دو مرد فقط جلد ثابت مىشود و براى اثبات رجم مؤثر نيست ؛ ولى شيخ طوسى رحمه الله در كتاب خلاف اين نوع شهادت را براى اثبات رجم نيز كافى مىداند . « 3 » ادلّه‌ى قول اوّل\r\nقائلين قول اوّل : به ظاهر آيات قرآن استناد كرده و مىگويند : قرآن از شهادت زن هيچ سخنى به ميان نياورده ، فقط چهار شاهد مرد مطرح است . ما نيز به ظاهر كتاب تمسّك مىكنيم . علاوه بر قرآن ، رواياتى نيز در اين موضوع داريم :\r\n1 - محمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن جميل بن درّاج و محمّد بن حمران ، عن أبي عبداللَّه عليه السلام قال : قلنا : أتجوز شهادة النساء في الحدود ؟ فقال : في القتل وحده ، إنّ عليّاً عليه السلام كان يقول :\r\nلا يبطل دم امرىء مسلم . « 4 »\r\nفقه الحديث : روايت به خاطر ابراهيم بن هاشم حسنه يا صحيحه است . جميل و محمّد بن حمران از امام صادق عليه السلام پرسيدند : آيا شهادت زنان در باب حدود پذيرفته است ؟ امام عليه السلام فرمود : تنها در قتل مقبول است ؛ ولى در حدود ديگر پذيرفته نيست . آن‌گاه فرمود : اميرمؤمنان عليه السلام مىفرمود : نبايد خون مسلمانى هدر رود و باطل شود . يعنى در اثر نپذيرفتن شهادت زنان چه‌بسا ممكن است خون مسلمانى از بين برود .\r\n\r\n\r\n","description":"","footnote":"\r\n( 1 ) . المقنع ، ص 402 ؛ مختلف الشيعة ، ج 8 ، ص 489 .\r\n( 2 ) . غنية النزوع ، ص 438 .\r\n( 3 ) . الخلاف ، ج 6 ، ص 251 ، مسأله 2 .\r\n( 4 ) . وسائل الشيعة ، ج 18 ، ص 258 ، باب 24 از ابواب الشهادات ، ح 1 .\r\n","page_name":" 317 ","page_number":317},
  {"content":"\r\n\r\n2 - بإسناده عن أبي القاسم بن قولويه ، عن أبيه ، عن سعد بن عبداللَّه ، عن أحمد بن أبي عبداللَّه البرقي ، عن غياث بن ابراهيم ، عن جعفر بن محمّد ، عن أبيه ، عن عليّ عليه السلام ، قال : لا تجوز شهادة النساء في الحدود ولا في القود . « 1 »\r\nفقه الحديث : غياث بن ابراهيم ، عامّى مذهب است . و او از امام صادق از پدرانش از اميرمؤمنان عليهم السلام نقل مىكند : شهادت زنان در حدود - جمع محلّى به الف و لام دلالت بر عموم دارد ؛ يعنى هيچ حدّى از حدود الهى - و در قصاص پذيرفته نيست .\r\nامّا براى ساير جهات و احكام قتل مؤثّر است ، فقط در حدود و قصاص اثر ندارد .\r\n3 - وعنه ، عن عبيد اللَّه بن المفضّل ، عن محمّد بن هلال ، عن محمّد بن محمّد بن الأشعث ، عن موسى بن إسماعيل بن جعفر ، عن أبيه ، عن آبائه ، عن علّي عليه السلام قال : لا تجوز شهادة النساء في الحدود ولا قود . « 2 » فقه الحديث : روايت سند معتبرى ندارد و با روايت گذشته فرقى نمىكند ؛ مگر اين‌كه در اوّلى « لا في القود » بود و در اين روايت كلمه‌ى « في » نيست . از اين‌رو ، نمىتوان آن را دو روايت به حساب آورد .\r\n4 - بإسناده عن محمّد بن أحمد بن يحيى ، عن بنان بن محمّد ، عن أبيه ، عن ابن المغيرة ، عن السكوني ، عن جعفر ، عن أبيه ، عن علّي عليه السلام ، إنّه كان يقول :\r\nشهادة النساء لا تجوز في طلاق ولا نكاح ولا في الحدود ، إلّافي الدّيون و ما لا يستطيع الرجال‌النظر إليه . « 3 »\r\nفقه الحديث : اين روايت نيز سند معتبرى ندارد . اميرمؤمنان عليه السلام مىفرمود : شهادت زنان در طلاق ، نكاح و حدود جايز نيست ؛ مگر در ديون - كه حقّ الناس است - و مسائلى كه مردان در آن‌ها نمىتوانند نظر كنند ؛ مانند : عيوب زنان و غير آن‌كه مخصوص به زنان است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 264 ، باب 24 از ابواب شهادات ، ح 29 .\r\n( 2 ) . همان ، ح 30 .\r\n( 3 ) . همان ، ص 267 ، ح 42 .\r\n","page_name":" 318 ","page_number":318},
  {"content":"\r\n\r\nنقد ادلّه‌ى قول اوّل\r\nاوّلًا : از ظاهر آيات قرآن حصر استفاده نمىشود . آيه‌ى وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ « 1 » اگر بر منحصر بودن ثبوت زنا به شهادت چهار مرد عادل دلالت داشت ، حقّ با اين بزرگان بود ؛ امّا ظاهر آيه هيچ منافات و مخالفتى با ثبوت زنا به راه‌هاى ديگر چون شهادت سه مرد و دو زن و . . . ندارد . اگر دليلى بر اين معنا قائم شد ، با مفاد آيه قابل جمع است .\r\nثانياً : اگر بر ظاهر قرآن جمود كنيم ، بايد در تمام موارد به مفهوم لقب قائل شويم .\r\nآيا مىتوان با توجّه به « أكرم زيداً » گفت : « لا تكرم عمرواً » ؟ لسان دليلى كه دو شاهد زن را نازل منزله‌ى يك شاهد مرد مىكند حكومت است ؛ يعنى توضيح مىدهد كه مقصود از « أربعة شهداء » ، چهار شاهد مرد و يا سه مرد و دو زن است . از اين رو ، بين ظاهر كتاب و روايات دال بر جواز شهادت زنان منافاتى ديده نمىشود .\r\nامّا رواياتى كه بر مطلوب آنان مطرح شد ، بايد آن‌ها را با روايات ديگر سنجيد و نسبت بين آن‌ها بررسى شود ؛ و اگر هم به تعارض منتهى شد ، راه حلّ آن را پيدا كرد .\r\nادلّه‌ى قول مشهور\r\n1 - بالإسناد عن يونس ، عن عبداللَّه بن سنان ، قال سمعت أبا عبداللَّه عليه السلام يقول : لا تجوز شهادة النساء في رؤية الهلال ، ولا يجوز في الرجم شهادة رجلين وأربع نسوة . ويجوز في ذلك ثلاثة رجال وامرأتان . وقال : تجوز شهادة النساء وحدهنّ بلا رجال في كلّ ما لا يجوز للرجال النظر إليه . « 2 » فقه الحديث : در اين صحيحه ، عبداللَّه بن سنان از امام صادق عليه السلام شنيد كه مىفرمود :\r\nشهادت زنان براى رؤيت هلال فايده ندارد ؛ و با شهادت دو مرد و چهار زن رجم ثابت نمىشود ؛ و شهادت سه مرد و دو زن در اثبات رجم كافى است .\r\nاگر شهادت سه مرد و دو زن براى رجم كافى باشد ، پس به طريق اولى در جَلْد نيز\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n( 2 ) . وسائل الشيعة ، ج 18 ، ص 260 ، باب 24 از ابواب الشهادات ، ح 10 و 11 .\r\n","page_name":" 319 ","page_number":319},
  {"content":"\r\n\r\nكفايت مىكند ؛ زيرا ، قطعاً خصوصيّتى براى رجم نيست . بنابراين ، با الغاى خصوصيّت از رجم ، در جَلْد نيز حكم جارى است .\r\n2 - وعن عدّة من أصحابنا ، عن سهل بن زياد ، عن ابن أبي نجران ، عن مثنّى الحنّاط ، عن زرارة ، قال : سألت أبا جعفر عليه السلام عن شهادة النساء تجوز في النكاح ؟ قال : نعم ، ولا تجوز في الطلاق . قال : وقال عليّ عليه السلام : تجوز شهادة النساء في الرجم إذا كان ثلاثة رجال وامرأتان و إذا كان أربع نسوة ورجلان فلا يجوز الرجم . قلت : تجوز شهادة النساء مع الرجال في الدم ؟ قال : لا . « 1 »\r\nفقه الحديث : در اين روايت صحيحه ، زراره از امام باقر عليه السلام از شهادت زنان در نكاح مىپرسد . امام عليه السلام در پاسخ فرمود : جايز است ، امّا در باب طلاق فايده ندارد .\r\nآن‌گاه امام عليه السلام فرمود : اميرمؤمنان عليه السلام فرموده است : با شهادت سه مرد و دو زن رجم ثابت مىشود ، امّا با شهادت چهار زن و دو مرد ، رجم جايز نيست . از امام عليه السلام سؤال كرد :\r\nآيا به شهادت زنان همراه با مردان در خون چيزى ثابت مىشود ؟ فرمود : نه .\r\n3 - وعنه ، عن القاسم ، عن أبان ، عن عبد الرّحمن قال : سألت أبا عبداللَّه عليه السلام عن المرأة يحضرها الموت وليس عندها إلّاامرأة تجوز شهادتها ؟ قال :\r\nتجوز شهادة النساء في العذرة والمنفوس ، وقال : تجوز شهادة النساء في الحدود مع الرجال . « 2 »\r\nفقه الحديث : اين روايت سند معتبرى ندارد . از امام عليه السلام مىپرسد : نزد زنى در هنگام احتضار و مرگ ، هيچ كس مگر يك زن حضور ندارد ، آيا شهادت اين زن فايده دارد ؟\r\nامام عليه السلام فرمود : شهادت زنان در باب بكارت و نفاس و ولادت پذيرفته است ؛ و در حدود ، شهادتشان همراه با شهادت مردان مقبول است .\r\nقدر متيقّن از اين كلام امام عليه السلام موردى است كه سه مرد و دو زن باشند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 260 ، باب 24 از ابواب الشهادات ، ح 11 .\r\n( 2 ) . همان ، ص 262 ، ح 21 .\r\n","page_name":" 320 ","page_number":320},
  {"content":"\r\n\r\nجمع بين روايات\r\nبين اين دسته از روايات كه جايگزينى دو زن را به جاى يك مرد اجازه مىدهد و به طور كلّى بر جواز شهادت زنان در حدود اجمالًا دلالت دارد ، با ادلّه‌اى كه مستند قول اوّل بود ، چه نسبتى برقرار است ؟\r\nنسبت عموم و خصوص مطلق يا اطلاق و تقييد برقرار است . در پاره‌اى از روايات گذشته « لا يجوز شهادة النساء في الحدود » داشتيم كه با روايت اخير : « تجوز شهادة النساء في الحدود مع الرجال » قابل جمع به تقييد است ؛ زيرا ، دليل اوّل مىگويد : شهادت زنان جايز نيست و اين دليل مىگويد : شهادت زنان همراه با شهادت مردان پذيرفته است .\r\nلذا ، به كمك دليل دوم دست از اطلاق دليل اوّل برمى داريم و آن را حمل مىكنيم بر جايى كه شهادت زنان همراه با شهادت مردان نباشد ؛ همانند : « أعتق رقبة » و « لا تعتق رقبة كافرة » . قدر متيقّن از اين جمع به ويژه با توجّه به روايات ديگر ، موردى است كه دو زن جانشين يك مرد بشوند .\r\nنتيجه : ظاهر آيات قرآن دلالتى بر حصر نداشت و اين ادلّه در برابر آن ظواهر منافاتى ندارد ؛ و جمع بين دو دسته روايت هم به تقييد يا به تخصيص است كه از مجموع آن‌ها تأثير و مدخليّت شهادت زنان در اثبات حدود استفاده مىشود ، كه قدر متيقّن مفروضِ مسأله ما جانشينى دو زن به‌جاى يك مرد است .\r\nروايات منافى با قول مشهور\r\nروايت صحيحه‌اى از محمّد بن مسلم وارد شده كه با مفروض بحث ما منافات دارد ؛ و آن اين‌كه :\r\nوبإسناده عن ابن أبي عمير ، عن حمّاد ، عن ربعي ، عن محمّد بن مسلم ، عن أبي عبداللَّه عليه السلام قال : إذا شهد ثلاثة رجال وامرأتان لم يجز في الرجم ولا تجوز شهادة النساء في القتل « 1 » .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 264 ، باب 28 از ابواب شهادات ، ح 28 .\r\n","page_name":" 321 ","page_number":321},
  {"content":"\r\n\r\nفقه الحديث : امام عليه السلام مىفرمايد : اگر سه مرد و دو زن شهادت دادند ، اين شهادت در رجم جايز و مُمضى نيست ؛ و همين‌گونه شهادت زنان در قتل نيز پذيرفته نمىشود .\r\nدر دلالت روايت هيچ ابهامى نيست - و بر خلاف روايات گذشته كه به مقبوليّت شهادت دو زن و سه مرد براى اثبات رجم ، تصريح داشت - بر عدم جواز دلالت دارد . جاى حمل به اطلاق و تقييد نيز نيست ؛ زيرا ، اگر مفاد آن دسته از روايات كفايت شهادت سه مرد و دو زن در اثبات زنا بود ، صحيحه‌ى محمّد بن مسلم مقيّد آن مىشد ؛ ليكن هر دو دسته بر مدلول خود تصريح دارد ؛ يكى بر جواز ، و ديگرى بر عدم جواز ؛ پس ، معارضه‌ى صددرصد بين دو دسته برقرار است و بايد از راه‌هاى علاج تعارض وارد شويم .\r\nمرحوم شيخ طوسى رحمه الله در استبصار در ذيل اين روايت فرموده است : آن را حمل بر تقيّه مىكنيم ؛ « 1 » زيرا ، به نظر علماى عامّه ، شهادت زن در اثبات حدود هيچ اثرى ندارد . بنابراين ، اين يك روايت را به موافقت عامّه در مقابل رواياتى كه متعدّد و متكثّر هستند ، طرح مىكنيم .\r\nنتيجه‌ى مباحث گذشته اين مىشود كه با شهادت چهار مرد ، يا سه مرد و دو زن در باب زنا حدّ جلد يا حدّ رجم اثبات مىشود .\r\nنظر مشهور در مورد شهادت چهار زن و مرد\r\nمشهور معتقدند با شهادت چهار زن و دو مرد ، فقط حدّ جلد ثابت مىشود ، نه رجم . در مقابل مشهور ، شيخ صدوق و پدرش ، « 2 » قاضى ابن برّاج ، « 3 » حلبى « 4 » و علّامه رحمهما الله در مختلف « 5 » و غير ايشان گفته‌اند : با چنين شهادتى هيچ يك از رجم وجلد اثبات نمىشود . از سوىديگر ، شيخ طوسى رحمه الله در كتاب خلاف « 1 » معتقد به كفايت چنين شهادتى براى اثبات حدّ جلد و رجم شده است . در حقيقت ، قول مشهور تفصيلى بين اين نفى و اثبات است .\r\n\r\n\r\n","description":"","footnote":"\r\n( 1 ) . الاستبصار ، ج 3 ، ص 24 .\r\n( 2 ) . مختلف الشيعة ، ج 8 ، ص 489 ؛ المقنع ، ص 402 .\r\n( 3 ) . المهذب ، ج 2 ، ص 526 - 558 .\r\n( 4 ) . الكافي في الفقه ، ص 436 - 438 .\r\n( 5 ) . مختلف الشيعة ، ج 8 ، ص 489 .\r\n","page_name":" 322 ","page_number":322},
  {"content":"\r\n\r\nادلّه‌ى مشهور در نفى رجم\r\nالف : صحيحه‌ى ابن سنان - « لا يجوز في الرجم شهادة رجلين و أربع نسوة » « 1 » - دلالت تامّ بر عدم ثبوت رجم به چنين شهادتى دارد .\r\nاگر روايتى بر اثبات رجم دلالت كند ، به الغاى خصوصيّت و اولويّت بر جلد نيز دلالت دارد ؛ امّا اگر بر نفى رجم دلالت كند ، هيچ دلالتى بر نفى تازيانه ندارد و نمىتوان از آن الغاى خصوصيّت كرد . بنابراين ، بايد در روايات دقّت كرد تا توهّم پيش نيايد چگونه در صحيحه‌ى ابن‌سنان از جمله‌ى : « ويجوز في ذلك ثلاثة رجال وامرأتان » الغاى خصوصيّت كرديد ، امّا در جمله‌ى قبل آن « لا يجوز في الرجم شهادة رجلين وأربع نسوة » اين كار را نمىكنيد ؟\r\nاين توهّم بىجا است و الغاى خصوصيّت معنا ندارد ؛ زيرا ، با احتمال اين‌كه رجم عقوبت سنگين و غير قابل تحمّل است ، شارع اثبات آن را به شهادت چهار زن و دو مرد قرار نداده است ، امّا مسأله تازيانه به اهميّت رجم نيست . با وجود اين احتمال ، الغاى خصوصيّت غير ممكن مىشود ؛ امّا در طرف اثبات امكان آن باقى است .\r\nب : روايت زرارة كه مىگويد « إذا كان أربع نسوة ورجلان فلا يجوز الرجم » « 2 » . دلالت اين حديث نيز مانند حديث قبلى است . ممكن است به روايت ديگرى نيز در اين مقام برخورد شود ؛ به هر حال ، دليل تامّ بر نفى رجم پيدا كرديم .\r\nادلّه‌ى مشهور در اثبات تازيانه\r\nمحمّد بن الحسن بإسناده‌عن الحسين بن سعيد ، عن ابن محبوب ، عن أبان ، عن الحلبي ، عن أبي عبداللَّه عليه السلام إنّه سئل عن رجل محصن فجر بامرأة فشهد عليه ثلاثة رجال وامرأتان وجب عليه الرجم وإن شهد عليه رجلان وأربع نسوة فلا تجوز شهادتهم ولا يرجم و لكن يضرب حدّ الزاني . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 260 ، باب 24 از ابواب الشهادات ، ح 10 .\r\n( 2 ) . همان ، ح 11 .\r\n( 3 ) . همان ، ص 401 ، باب 30 از ابواب حدّ زنا ، ح 1 .\r\n","page_name":" 323 ","page_number":323},
  {"content":"\r\n\r\nفقه الحديث : حلبى از امام صادق عليه السلام راجع به مرد محصنى كه با زنى زنا كرده ، و سه مرد و دو زن بر زناى او شهادت داده است ، مىپرسد . امام عليه السلام در پاسخ فرمود : رجم مىشود . ولى اگر دو مرد و چهار زن بر او شهادت بدهند ، رجم ثابت نمىشود ؛ ليكن بايد فرد محصن تازيانه بخورد ؛ يعنى با اين‌كه محصن است اگر چهار شاهد عادل بر زناى او گواهى مىدادند ، رجم مىشد ؛ امّا اكنون تازيان مىخورد و رجم نمىشود .\r\nمتفاهم عرفى از اين روايت چيست ؟ آيا به زناى احصانى مربوط است ، يعنى محصن بودن زانى خصوصيّتى دارد يا اين‌كه روايت در مقام بيان ضعف شهادت بوده ، و مفاد آن اثبات تازيانه و عدم اثبات رجم به واسطه‌ى ضعيف بودن شهادت است ؟\r\nبه نظر عرف ، معناى روايت اين است كه جَلْد چون عقوبت سنگينى نيست ، اين نحوه از شهادت در آن مقبول است ؛ ولى رجم كيفر و مجازاتى شديد بوده ، پس در آن ، اين نوع شهادت كافى نيست .\r\nامام راحل رحمه الله نيز نظر مشهور را با توجّه به روايات نفى و اثبات پذيرفته‌اند ؛ ليكن در مقام ، روايت معتبرى وجود دارد كه با اين روايت معارضه دارد ، بايد به حلّ تعارض پرداخت . آن روايت معارض اين است :\r\nوعنه ، عن أحمد ، وعن عليّ بن إبراهيم ، عن أبيه ، جميعاً عن ابن محبوب ، عن محمّد بن الفضيل ، قال : سألت أبا الحسن الرضا عليه السلام قلت له : تجوز شهادة النساء في نكاح أو طلا أو رجم ؟ قال : تجوز شهادة النساء في ما لا يستطيع الرجال أن ينظروا إليه وليس معهنّ رجل وتجوز شهادتهنّ في النكاح إذا كان معهنّ رجل . وتجوز شهادتهنّ في حدّ الزنا إذا كان ثلاثة رجال وامرأتان . ولاتجوز شهادة رجلين و أربع نسوة في الزنا والرجم ولا تجوز شهادتهنّ في الطلاق ولا في الدم . « 1 »\r\nفقه الحديث : سند اين روايت معتبر است . از امام هشتم على بن موسى الرضا عليه السلام درباره‌ى شهادت زنان در نكاح يا طلاق يا رجم سؤال شده است . امام عليه السلام فرمود :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 259 ، باب 24 از ابواب الشهادات ، ح 7 .\r\n","page_name":" 324 ","page_number":324},
  {"content":"\r\n\r\nشهادتشان در مواردى كه مردان نمىتوانند آگاه شوند و به آن نظر كنند و مردى نيز همراه زنان نيست پذيرفته است . در نكاح نيز به همراه مردان و در حدّ زنا به شرط اين‌كه سه مرد و دو زن باشند ، مقبول است ؛ ليكن شهادت دو مرد و چهار زن در زنا و رجم جايز نيست ؛ و شهادت زنان در طلاق و دم مُمضى نيست . ظاهر روايت ، عدم مقبوليّت شهادت چهار زن و دو مرد در اثبات زناى معمولى و زناى محصنه است .\r\nدر حلّ مشكل تعارض اين روايت با روايت حلبى گفته‌اند : دلالت آن واضح و ظاهر نيست . معناى جمله‌ى « ولا تجوز شهادة رجلين وأربع نسوة في الزنا والرجم » چيست ؟\r\nعطف زنا بر رجم ، چه عطفى است و چه تناسبى دارد ؟ اگر گفته بود : « في الجلد والرجم » صحيح بود ؛ امّا رجم كه عقوبت زنا است ، چگونه بر زنا عطف شده است ؟ از اين‌رو ، آن را بايد توجيه كرد و گفت كه « والرجم » عطف بيان براى زنا و مفسّر آن است . گويا امام عليه السلام فرموده : « ولا تجوز شهادة رجلين وأربع نسوة في الرجم » . در اين صورت ، روايت نه تنها معارض نيست ، بلكه يكى از ادلّه‌ى مشهور خواهد بود .\r\nاز بيانات گذشته روشن شد كه ادلّه ، با تفصيل مختار مشهور موافق است . علاوه آن‌كه معلوم گشت اگر در شهادت بر زنا كمتر از دو مرد حضور داشته باشد ، هيچ يك از جلد و رجم ثابت نمىشود ؛ خواه همراه زنان مردى نباشد و يا يك مرد و شش زن آماده‌ى شهادت دادن باشند .\r\nحكم شهادت كمتر از چهار نفر\r\nاگر كمتر از چهار نفر در جايى كه شهادت 4 مرد لازم است ، شهادت بدهند ، مانند اين‌كه سه مرد ، يا سه مرد به همراه يك زن ، يا دو مرد و سه زن و . . . باشند ، نه تنها حدّ زنا ثابت نمىشود ، بلكه به شهود حدّ قذف مىزنند . در نتيجه ، هر جا با شهادت شهود حدّ ثابت نشود ، بر خودشان حدّ قذف ثابت مىشود .\r\nدليل حكم : آيه‌ى شريفه : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً « 1 » - كسانى كه به زنان عفيف نسبت زنا دهند و نتوانند آن را به\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n","page_name":" 325 ","page_number":325},
  {"content":"\r\n\r\nچهار شاهد اثبات كنند ، بايد هشتاد تازيانه بخورند - و آيه‌ى : لَّوْلَا جَآءُو عَلَيْهِ بِأَرْبَعَةِ شُهَدَآءَ فَإِذْ لَمْ يَأْتُواْ بِالشُّهَدَآءِ فَأُوْلِكَ عِندَ اللَّهِ هُمُ الْكذِبُونَ « 1 » - چرا چهار شاهد نياوردند ، اكنون كه نتوانستند شهودى اقامه كنند ، آنان نزد خداوند كاذب اند و بايد هشتاد تازيانه بخورند - است ؛ هر دو آيه به رمى محصنات مربوط است .\r\nمستفاد از اين دو آيه ، دوران امر بين اثبات زنا توسط نسبت دهنده و هشتاد تازيانه حدّ قذف خوردن است ، راه سومى ندارد . در حقيقت ، مستفاد از آيه عدم اختصاص حكم به غير شهود است ؛ به اين معناكه مسأله‌ى رامىِ زنا از شهودِ زنا جدا نيست . در باب زنا ، امر دائر بين اثبات زنا يا حدّ قذف خوردن است . لذا ، با اين‌كه آيه در مورد غير شهود نازل شده ، امّا براى مورد خصوصيّتى نيست ؛ آنان نيز يا بايد با تكميل شدن عدّه و شرايط به اثبات زنا بپردازند و يا حدّ قذف را پذيرا شوند . بنابراين ، فرقى بين رامى به زنا و شهود نمىبينيم . آيه در مقام بيان اين است كه كسى كه چهار شاهد نياورد ، هر چند به حسب واقع راست هم بگويد ، در محيط شرع و نزد خداوند متعال كاذب است . بنابراين ، اگر سه شاهد بر زناى شخصى شهادت دادند بايد حدّ قذف بخورند . علاوه بر اين ، رواياتى نيز در اين خصوص رسيده است ؛ مثل :\r\nبإسناده عن محمّد بن أحمد بن يحيى ، عن بنان ، عن أبيه ، عن ابن المغيرة ، عن السكوني ، عن جعفر ، عن أبيه ، عن عليّ عليه السلام في ثلاثة شهدوا على رجل بالزنا ، فقال عليّ عليه السلام أين الرابع ؟ قالوا : الآن يجيء . فقال عليه السلام : حدّوهم ، فليس في الحدود نظر ساعة . « 2 »\r\nفقه الحديث : سند روايت معتبر نيست . مىگويد : سه مرد بر زناى مردى شهادت دادند ،\r\nفقه الحديث : سند اين روايت معتبر است . از امام هشتم على بن موسى الرضا عليه السلام درباره‌ى شهادت زنان در نكاح يا طلاق يا رجم سؤال شده است . امام عليه السلام فرمود :\r\n\r\n\r\n","description":"","footnote":"\r\n( 1 ) . سوره‌ى نور ، 13 .\r\n( 2 ) . وسائل الشيعة ، ج 18 ، ص 372 ، باب 12 از ابواب حدّ زنا ، ح 8 .\r\n","page_name":" 326 ","page_number":326},
  {"content":"\r\n\r\nاين روايت دلالت دارد جايى كه شاهد چهارمى وجود دارد ، ليكن پس از اتمام شهادت آن سه نفر مىآيد ، بايد حدّ قذف جارى شود ؛ بنابراين ، به طريق اولى استفاده مىشود در جايى كه بيش از سه شاهد نيست بايد حدّ قذف اجرا گردد .\r\nروايت بعدى نيز همانند اين حديث است :\r\nوعنه ، عن أبيه ، عن ابن محبوب ، عن نعيم بن إبراهيم ، عن عباد البصري قال :\r\nسألت أبا جعفر عليه السلام عن ثلاثة شهدوا على رجل بالزنا و قالوا : الآن نأتي بالرابع ، قال : يجلدون حد القاذف ثمانين جلدة كلّ رجل منهم . « 1 » فقه الحديث : در روايت ، عِباد يا عُبّاد بصرى از امام باقر عليه السلام راجع به حكم سه شاهدى كه شهادت به زناى مردى دادند و گفتند : « الآن شاهد چهارمى را مىآوريم » ، امام عليه السلام فرمود : به هر يك از آنان حدّ قذف ( هشتاد تازيانه ) زده مىشود .\r\nمحمّد بن عليّ بن الحسين بإسناده عن عاصم بن حميد ، عن محمّد بن قيس ، عن أبي جعفر عليه السلام ، قال : قال أمير المؤمنين عليه السلام : لايجلد رجل ولا امرأة حتّى يشهد عليهما أربعة شهود على الإيلاج والإخراج .\r\nوقال : لا أكون أوّل الشهود الأربعة ، أخشى الروعة أن ينكل بعضهم فاجلَد . « 2 »\r\nفقه الحديث : محمّد بن قيس كه عاصم بن حميد از او روايت دارد ، ثقه است ؛ لذا ، سند روايت صحيح است .\r\nامام باقر از اميرمؤمنان عليه السلام نقل مىكند كه فرمود : هيچ زن و مردى تازيانه نمىخورند ، مگر اين‌كه چهار شاهد به ايلاج و اخراج شهادت بدهند . در ادامه آن ض فرمود : در باب شهادت بر زنا من اوّلين شاهد نخواهم بود ؛ زيرا ، وحشت و ترس دارم از اين‌كه ديگر شهود نكول كرده ، و از شهادت دادن انصراف پيدا كنند ؛ پس ، حدّ قذف بخورم .\r\nنتيجه آن‌كه : دلالت روايات نيز بر اين فرع تمام است . پس ، اگر شهود كمتر از چهار شاهد يا كمتر از به حكم چهار شاهد باشند ، به آنان حدّ قذف مىزنيم .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 373 ، باب 12 از ابواب حدّ زنا ، ح 9 .\r\n( 2 ) . همان ، ح 11 .\r\n","page_name":" 327 ","page_number":327},
  {"content":"\r\n\r\n[ لكيفيّة المعتبرة في الشهادة 
  ]\r\n[ مسألة 10 - لابدّ في شهادة الشهود على الزنا من التصريح أو نحوه على مشاهدة الولوج في الفرج كالميل في المكحلة أو الإخراج منه من غير عقد ولاملك ولاشبهة ولا اكراه .\r\nوهل يكفي أن يقولوا لا نعلم بينهما سبباً للتحليل ؟ قيل : نعم ، والأشبه لا .\r\nوفي كفاية الشهادة مع اليقين وإن لم يبصر به وجه لا يخلو من شبهة في المقام . 
  ]\r\n\r\nشرطهاى لازم در شهادت\r\nدر اين مسأله چند مطلب مطرح كرده‌اند كه مهم‌تر از همه ، مستند شهادت شهود در باب زنا است . چه چيزى بايد مدرك شهادتشان باشد ؟\r\nاين مطلب در كتاب شهادات به طور كلّى مطرح شده است و كارى به زنا و امثال آن ندارد . آيا مستند شهادت بايد علم باشد ، يا اگر بيّنه‌اى قائم شد ، شاهد به استناد آن مىتواند شهادت بدهد ؟ و همين‌طور اگر استصحابى اقتضا كرد ؟\r\nكسانى كه گفته‌اند شاهد فقط بر طبق علم خود مىتواند شهادت بدهد ، بحث كرده‌اند آيا علم او از هر راهى حاصل شود ، هر چند خودش نديده باشد ، كافى است ؟ مثلًا اگر با خبر متواتر فهميد زيد خانه‌اش را به بكر فروخته ، آيا مىتواند شهادت بدهد « إنّ زيداً باع داره لِبَكر » ؛ يا بايد خودش در مجلس بيع حاضر باشد تا بتواند چنين شهادتى بدهد ؟ چرا كه شاهد يعنى كسى كه حاضر در جريان باشد ؛ والّا اگر مطلق علم كافى بود ، بايد به جاى شاهد ، عالم مىگفتند . شاهد يعنى ناظر واقعه . اگر واقعه ديدنى است ، خودش ببيند ؛ و اگر شنيدنى است ، خودش شنيده باشد .\r\nسه نظر در كتاب شهادات مطرح است :\r\n1 - مستند شهادت شاهد بايد حواس ظاهرى متناسب با واقعه باشد ؛ ديدنىها را ديده ، شنيدنىها را شنيده باشد .\r\n2 - در شهادت ، نه تنها علم و رؤيت لازم نيست ، بلكه شاهد مىتواند به استناد بيّنه و استصحاب شهادت بدهد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n3 - شاهد بايد عالم باشد و علم او از راهى حاصل شده باشد ، هر چند از طريق خواب ديدن باشد ، كفايت مىكند . صاحب جواهر رحمه الله اين نظريه را برگزيده است . « 1 »\r\n\r\nادلّه‌ى مستند شاهد در باب زنا\r\nاين اختلافات در كتاب شهادات مطرح است . ليكن ، حتّى اگر علم را در مطلق شاهد كافى بدانيم ، امّا به سبب ورود رواياتى در باب زنا ، علم به زنا كافى نيست ؛ بلكه زنا از واقعه‌هاى ديدنى است ؛ لذا ، بايد شاهد با چشم خود ايلاج و اخراج را مانند « ميل في المكحلة » رؤيت كرده باشد .\r\nدر حقيقت ، شارع مىخواهد تخفيفى در اجراى حدود قائل شود و نگذارد حيثيّت زن و مرد مسلمان در معرض خطر قرار بگيرد . از اين‌رو ، شهادت را به رؤيت و مشاهده تضييق كرده است ؛ يعنى شاهد بايد بگويد : ديدم اين زن و مرد عمل زنا انجام مىدادند و ايلاج و اخراج محقّق مىشد . اين مطلب ، مورد اتّفاق فتواى علما است .\r\nالف : محمّد بن يعقوب ، عن محمّد بن يحيى ، عن أحمد بن محمّد ، وعن عليّ بن إبراهيم ، عن أبيه ، جميعاً عن ابن أبي عمير ، عن حمّاد عن الحلبي ، عن أبي عبداللَّه عليه السلام قال : حدّ الرجم أن يشهد أربع أنّهم رأوه يدخل ويخرج . « 2 »\r\nفقه الحديث : اين روايت بين صحيح و حسن مردّد است . « 3 » امام صادق عليه السلام فرمود : حدّ رجم به شهادت چهار مرد به رؤيت ادخال و اخراج محقّق مىشود .\r\nدر اين روايت ، علم و يقين ملاك شهادت نيست ؛ بلكه بالاتر از آن ، بايد بگويند با چشم خود اخراج و ادخال را ديديم .\r\nب : وعن عدّة من أصحابنا ، عن سهل بن زياد ، عن محمّد بن الحسن\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 299 « قلت : قد عرفت في كتاب الشهادات أنّه يكفي فيها العلم و خصوصاً اليقين منه الّذى أحد طرق المشاهدة . »\r\n( 2 ) . وسائل الشيعة ، ج 18 ، ص 371 ، باب 12 از ابواب حدّ زنا ، ح 1 .\r\n( 3 ) . اين حديث دو سند دارد يكى به خاطر « ابراهيم بن هاشم » بين صحيحه و حسنه مردّد است ؛ ولى سند ديگر آن بر طبق‌تمام مبانى صحيح است .\r\n","page_name":" 329 ","page_number":329},
  {"content":"\r\n\r\nالبصري ، عن حمّاد بن عيسى ، عن شعيب العقرقوفي ، عن أبي بصير ، عن أبي عبداللَّه عليه السلام قال : حدّ الرجم في الزنا أن يشهد أربعة أنّهم رأوه يدخل ويخرج . « 1 »\r\nفقه الحديث : سند اين روايت معتبر نيست ؛ امّا دلالتش مانند روايت سابق است .\r\nج : محمّد بن عليّ بن الحسين بإسناده عن عاصم بن حميد ، عن محمّد بن قيس ، عن أبي جعفر عليه السلام قال : قال أمير المؤمنين عليه السلام لا يجلد رجل ولا امرأة حتّى يشهد عليهما أربعة شهود على الإيلاج والإخراج . « 2 » فقه الحديث : در اين صحيحه ، امام باقر از اميرمؤمنان عليه السلام نقل مىكند كه فرمود : تازيانه بر مرد و زن زده نمىشود مگر آن‌كه چهار نفر بر ايلاج و اخراج شهادت بدهند .\r\nدلالت اين روايت از دو حديث قبلى ضعيف‌تر است ؛ زيرا ، در آن دو ، به رؤيت تصريح شده بود ؛ ولى در اين روايت ، تصريحى نيست . ليكن مىتوان بيان داشت اگر شهادت از باب علم كافى بود ، لزومى به شهادت دادن بر ايلاج و اخراج نبود ؛ رؤيت است كه با اين دو لفظ تناسب دارد .\r\nطرح يك اشكال : در روايت حلبى و ابى بصير ، امام عليه السلام حدّ رجم را بر شهادت به ايلاج و اخراج معلّق دانسته بود ، ولى در اين روايت ، حدّ جلد و تازيانه را نيز منوط به اين شهادت گرفته است . آيا ثبوت هر دو حدّ بر رؤيت و مشاهده معلّق است ، - همان‌گونه كه مشهور گفته‌اند - و يا فقط در حدّ رجم شهادت بايد مستند به ديدن باشد ؟\r\nدر مسأله‌ى اجتماع مرد و زن زير يك لحاف - كه بحثش گذشت - يكى از وجوه جمع بين روايات ، مختار مرحوم مجلسى رحمه الله بود كه ريشه‌اش در كلام شيخ طوسى رحمه الله ديده مىشد . ايشان فرمود : رجم در جايى است كه شهادت به رؤيت باشد ، وإلّا جاى جلد و تازيانه است . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 372 ، باب 12 از ابواب حدّ زنا ، ح 5 .\r\n( 2 ) . همان ، ح 11 .\r\n( 3 ) . ملاذ الاخيار ، ج 16 ، ص 83 .\r\n","page_name":" 330 ","page_number":330},
  {"content":"\r\n\r\nاشكالى كه پيش مىآيد اين است كه در روايت محمّد بين قيس ، حدّ جلد را نيز منوط به شهادت بر معاينه‌ى ايلاج و اخراج گرفته است . البته اين روايت به طريق شيخ كلينى رحمه الله چنين است :\r\nوعنه ، عن أحمد وعن عليّ ، عن أبيه ، جميعاً عن ابن أبي نجران ، عن عاصم بن حميد ، عن محمّد بن قيس ، عن أبي جعفر عليه السلام ، قال : قال أمير المؤمنين عليه السلام : لا يرجم رجل ولا امرأة حتّى يشهد عليه أربعة شهود على الإيلاج والإخراج . « 1 » سند هر دو روايت به عاصم بن حميد و محمّد بن قيس منتهى مىشود ؛ ليكن در روايت صدوق رحمه الله « لا يجلد » و در روايت كلينى رحمه الله « لا يرجم » است . در حقيقت ، اين دو روايت يك سند دارد . حال ، كدام يك از دو مضمون از معصوم عليهما السلام صادر شده است ؟ و آيا امام عليه السلام در يك‌جا مسأله رجم و در جاى ديگر مسأله تازيانه را فرموده است ؟ به هر حال ، ما بين اين دو مطلب مردد هستيم . قدر مسلّم از اين روايات ، معلّق بودن رجم به رؤيت ايلاج و اخراج است ؛ و اين نظريه ، مختار شيخ طوسى رحمه الله و مرحوم مجلسى است .\r\nدر مقابل اين نظريه ، مشهور قريب به اتّفاق ، فرقى بين زناى احصانى و غير آن نگذاشته ، مطلق شهادت بر زنا را منوط به معاينه و مشاهده دانسته‌اند ؛ در حالى كه روايات به رجم مربوط بود . روايت محمّد بن قيس نيز بين رجم و جلد مردّد است و بر خلاف صاحب جواهر رحمه الله « 2 » كه اعتماد بر روايت جلد كرده ؛ ما نمىتوانيم به آن اتّكا كنيم . زيرا ، به نظر ما ، يك روايت بيشتر نيست ؛ و نمىدانيم كدام لفظ از امام عليه السلام صادر شده است .\r\nدفع اشكال : يك روايت مردّد بين صحيح و حسن داريم كه اطلاق آن شامل زناى احصانى و غير آن مىشود : عليّ بن إبراهيم في تفسيره عن أبيه ، عن حمّاد ، عن حريز ، عن أبي عبداللَّه عليه السلام قال : القاذف يجلد ثمانين جلدةً ولا تقبل له شهادة أبداً إلّابعد\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 371 ، باب 12 از ابواب حدّ زنا ، ح 2 .\r\n( 2 ) . جواهر الكلام ، ج 41 ، ص 300 .\r\n","page_name":" 331 ","page_number":331},
  {"content":"\r\n\r\nالتوبة أو يكذّب نفسه .\r\nفإن شهد له ثلاثة وأبى واحد يجلد الثلاثة ولا تقبل شهادتهم حتّى يقول أربعة : رأينا مثل الميل في المكحلة . « 1 »\r\nفقه الحديث : طبق اين روايت ، به قاذف هشتاد تازيانه مىزنند و شهادت او پذيرفته نمىشود ؛ مگر آن‌كه توبه كرده ، يا خودش را تكذيب كند . اگر سه نفر شهادت دادند و يكى از شهود از اداى شهادت امتناع ورزيد ، به آن سه نفر حدّ قذف زده و شهادت آنان مقبول نيست ، تا آن‌كه هر چهار نفر در مقام شهادت بگويند : « رأينا كالميل في المكحلة » همانند ميله در سرمه دان ، مشاهده كرديم .\r\nظاهر اين روايت و جمله‌ى « لا تقبل شهادتهم حتّى يقول أربعة . . . » اطلاق و عدم فرق بين زناى احصانى و غير آن است .\r\nاگر گفته شود : روايت در مقام بيان از اين جهت نيست تا به اطلاق در هر دو نوع زنا تمسّك شود ، بلكه در مقام بيان ثبوت قذف و عدم آن است . اگر عبارت « حتّى يقول أربعة » غايت براى هر دو قسم از زنا بود ، مىتوانستيم به اطلاق آن استناد كنيم .\r\nمىگوييم : از آن‌جا كه روايت به ذكر خصوصيّات پرداخته ، مىگويد : « رأينا مثل الميل في المكحلة » ، استفاده مىشود كه از اين جهت نيز در مقام بيان است . پس ، اطلاق آن مسلّم است . بنابراين ، بايد براى حدّ رجم و جلد ، شهادت به رؤيت و معاينه بدهند .\r\nروايت معارض روايت حريز\r\nبإسناده عن الحسين بن سعيد ، عن فضالة ، عن أبان ، عن زرارة ، عن أبي جعفر عليه السلام قال : إذا قال الشاهد : إنّه قد جلس منها مجلس الرجل من امرأته اقيم عليه الحدّ . أقول : لعلّ المراد به التعزير أو حدّ الشاهد . « 2 »\r\nفقه الحديث : در اين صحيحه ، زراره از امام باقر عليه السلام نقل مىكند كه فرمود : اگر شاهد\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 433 ، باب 2 از ابواب حدّ قذف ، ح 5 .\r\n( 2 ) . همان ، ص 373 ، باب 12 از ابواب حدّ زنا ، ح 10 .\r\n","page_name":" 332 ","page_number":332},
  {"content":"\r\n\r\nگفت : فلان مرد در برابر فلان زن اجنبى به گونه‌اى نشسته بود كه مرد در مقابل زوجه‌اش مىنشيند ، بر او حدّ زده مىشود .\r\nظاهر عبارت « اقيم عليه الحدّ » اقامه‌ى حدّ زنا بر مشهود ، عليه زانى است ؛ و مراد از شاهد نيز چهار شاهد است . و اما احتمال اين‌كه مراد از « اقيم عليه الحدّ » ، شاهد بوده و مقصود از حدّ ، حدّ قذف باشد ؛ و يا حدّ در اين روايت به معناى تعزير باشد ، خلاف ظاهر است .\r\nدو احتمال در معناى اين روايت داده مىشود كه هر كدام با آن چيزى كه مطلوب ما در اين مسأله است ، مخالفت دارد :\r\nاحتمال اوّل : در عبارت « إنّه قد جلس منها مجلس الرجل من امرأته » ، ممكن است نظر به يك عبارت كنايه‌اى براى بيان زنا باشد . در باب شهادت به زنا ، يك‌بار از الفاظ صريح استفاده مىشود و يك‌بار هم انسان متين و خجالتى است و حيا مىكند كه در مقام شهادت ، آن‌چه را ديده بگويد . از اين‌رو ، به كنايه آن‌را بازگو مىكند .\r\nاحتمال دوم : شاهد ، با اين عبارت ، از آن چيزى كه ديده است خبر مىدهد . او مىگويد :\r\nآن‌چه را كه ديديم كيفيّت جلوس و نشستن بود ، امّا اخراج و ادخال را مشاهده نكرديم تا به آن شهادت دهيم .\r\nاحتمال اوّل با مطلوب ما مخالفت دارد ؛ زيرا ، در مورد شهادت به زنا ، كنايه را كافى نمىدانيم ؛ بلكه همان‌گونه كه از تحريرالوسيله نقل كرديم ، « لابدّ في شهادة الشهود على الزنا من التصريح ونحوه » ؛ شهود بايد به صراحت يا مانند آن يك درجه پايين‌تر بيان كنند .\r\nلذا ، اگر روايت بيانگر شهادت كنايه‌اى به زنا باشد ، با اين فتوا مخالفت دارد .\r\nاحتمال دوم نيز با مطلوب مخالفت دارد ؛ زيرا ، اين مقدار شهادت - بيان كيفيّت جلوس و نه شهادت به ايلاج و اخراج - مؤيّد مختار علّامه‌ى مجلسى رحمه الله مىشود كه مىفرمود :\r\nشهادت به ايلاج و اخراج فقط در باب رجم و زناى احصانى لازم است ؛ « 1 » در زناى غير احصانى كه حدّ آن صد تازيانه است ، شاهد لازم نيست ادّعاى معاينه و رؤيت كند ؛ بلكه\r\n\r\n\r\n","description":"","footnote":"\r\n( 1 ) . ملاذ الأخيار ، ج 16 ، ص 82 و 83 .\r\n","page_name":" 333 ","page_number":333},
  {"content":"\r\n\r\nاگر مقدّماتى را ذكر كند كه به طور عادت و قاعده به دنبالش زنا واقع مىشود ، شهادتش مقبول و صد تازيانه - حدّ آن - مترتّب مىشود . اين معنا براى روايت ، با فتواى مشهور كه در زناى احصانى و غير آن ، مشاهده را لازم مىدانند ، مخالفت دارد .\r\nوجوه حلّ اشكال تعارض\r\nوجه اوّل : هر چند روايت زراره صحيحه است و هيچ‌كس نمىتواند در سند مناقشه كند ، ولى صاحب جواهر رحمه الله مىگويد : هيچ مانعى از كنار گذاشتن اين صحيحه نيست ؛ زيرا ، فقها در مقام فتوا فرقى بين جلد و رجم نگذاشته‌اند . ما حدس مىزنيم ايشان روايت محمّد بن قيس به طريق صدوق رحمه الله را انكار كرده است . « 1 » وجه دوم : از صاحب وسائل رحمه الله است كه حدّ را به معناى تعزير گرفته است . مىفرمايد :\r\nدرست است كه حدّ ، ظهور در حدّ زنا دارد ، امّا وقتى در مقابل اين همه دليل و فتوا و روايت حريز واقع شديم كه فرقى بين حدّ جلد و رجم نمىگذارد ، و در هر دو ، مشاهده و معاينه را لازم مىداند ، لذا ، چاره‌اى از حمل حدّ بر تعزير نيست . به علاوه آن‌كه استعمال حدّ در معناى تعزير ، در روايات زيادى آمده است .\r\nنظر برگزيده : وجه جمعى كه از مرحوم مجلسى رحمه الله حكايت شده و در بحث‌هاى گذشته آن‌را مطرح كرده و براى آن مبعّداتى گفتيم ، مورد قبول نيست . بنابراين ، حمل حدّ در اين روايت بر تعزير بعيد نيست .\r\n\r\nامكان الغاى خصوصيّت از رؤيت\r\nدر روايات گذشته ديديم مشتقّات رؤيت استعمال شده بود . مرحوم صاحب جواهر تمايل خود را به الغاى خصوصيّت اظهار كرده و مىگويد : خصوصيّتى براى رؤيت و معاينه و مشاهده نيست ؛ بلكه يكى از راه‌هاى حصول علم ، اين راه است . آن‌چه در شهادت به زنا موضوعيّت دارد ، اين است‌كه شهادت از روى علم و يقين باشد و نه از روى ظن و گمان . « 2 »\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 299 .\r\n( 2 ) . همان .\r\n","page_name":" 334 ","page_number":334},
  {"content":"\r\n\r\nآيا تمايل ايشان صحيح است و يا آن‌كه رؤيت و معاينه در جواز شهادت به زنا دخالت دارد ؛ يعنى علم خاص كه از طريق مشاهده و معاينه حاصل شده ، لازم است ؛ و حقّ الغاى خصوصيّت نداريم ؟\r\nبه نظر ما ، حقّ اين است كه از ظاهر روايات نمىتوان دست كشيد ؛ زيرا ، شارع مقدّس در باب زنا ، مسأله را مشكل گرفته و نمىخواهد آبروى مسلمانان از بين برود و گرفتار عذاب دنيا شوند . بنابراين ، در همه جا دو شاهد را كافى مىداند ، امّا در اين باب ، چهار شاهد را لازم مىداند ؛ با آن كه اگر سه نفر هم شهادت دهند ، مىفهميم « في ما بينهم و بين اللَّه » صادق هستند ؛ با اين حال ، پيش خدا كاذب‌اند و بايد حدّ قذف بخورند . باتوجّه به اين خصوصيّات ، به چه حقّى مىتوان الغاى خصوصيّت كرد ؟ و رؤيت و معاينه را از باب مثال و يكى از راه‌هاى حصول علم دانست .\r\n\r\nكيفيّت شهادت بر زنا\r\nمرحوم امام در كتاب تحرير الوسيله فرموده است : « على مشاهدة الولوج في الفرج كالميل في المكحلة أو الإخراج منه » سؤال اين است‌كه آيا مشاهده‌ى لازم براى شهادت ، مشاهده‌ى ادخال و اخراج با هم است ؛ يا اگر كسى فقط ادخال يا اخراج را مشاهده كرده باشد ، كافى است ؟\r\nمنشأ اين اشكال ، ورود عبارت « إنّهم رأوه يدخل ويخرج » در بعضى از روايت « 1 » است . حقّ در اين مقام ، عدم ضرورت مشاهده‌ى هر دو است ؛ زيرا ، اگر ادخال رؤيت شده ، طبعاً اخراجى نيز به دنبال دارد ؛ و به عكس ، اگر اخراج مشاهده شده ، پس از ادخال بوده است . بنابراين ، هرچند در روايات ، عطف با « أو » نيست و در تحرير عبارت را با « أو » آورده‌است ، ليكن مشكلى به وجود نمىآيد و جمود بر ظاهر روايات لازم نيست ؛ چراكه اين معنا هرگز به ذهن نمىآيد كه بايد ادخال و اخراج هر دو مورد مشاهده واقع شود و يكى از آن‌ها كفايت نمىكند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 371 ، باب 12 از ابواب حدّ زنا ، ح 1 .\r\n","page_name":" 335 ","page_number":335},
  {"content":"\r\n\r\n\r\nخصوصيّات لازم در هنگام شهادت دادن\r\nشهود ممكن است به يكى از سه صورت زير شهادت دهند :\r\nالف : اين زن و مرد با هم زنا كردند و ما مشاهده‌ى ايلاج و اخراج كرده و مىدانيم كه بين اين دو نفر ، عقد يا ملك يمين يا شبهه و اكراهى وجود نداشته است . در اين حال ، اشكالى در اجراى حدّ نيست .\r\nب : شهود ، شهادت به ادخال و اخراج داده ، امّا نسبت به وجود سببِ حلّيت بين آن دو نفر اظهار بىاطّلاعى مىكنند ؛ هر چند احتمال زوجيّت آن دو نيز داده مىشود .\r\nظاهر عبارت مرحوم محقّق « 1 » در شرايع پذيرفتن شهادت شهود است اگر بگويند :\r\n« لا نعلم سبباً للتحليل » .\r\nج : به ادخال و اخراج شهادت مىدهند و يقين دارند سبب حلّيتى در كار نبوده است ؛ امّا احتمال وطى به شبهه و اكراه داده مىشود . در اين صورت نيز مرحوم محقّق « 2 » فرموده شهادتشان مقبول است .\r\nامام راحل رحمه الله در هر دو مورد مىفرمايند : « قيل نعم والأشبه لا » ؛ ايشان به كلام مرحوم محقّق اشاره دارند ؛ ولى مختارشان عدم مقبوليّت چنين شهادتى است ؛ زيرا ، با احتمال زوجيّت زن و مرد ، وجهى براى پذيرش شهادت شهود نيست . بى اطّلاعى شهود چه نقشى مىتواند داشته باشد ؟ سؤال ديگر اين است‌كه آيا با قاعده « الحدود تدرء بالشبهات » « 3 » حدّ از او برداشته مىشود يا نه ؟ در جايى كه يقين به عدم زوجيّت دارند و احتمال وقوع وطى به شبهه يا اكراه داده مىشود ، گفته شده : چون در اين‌جا ، وجود مقتضى براى تحقّق زنا احراز شده است ، با اصل عدم مانع ، بنا را بر وقوع زنا مىگذاريم .\r\nاين بيان ، در صغرى و كبرى مبتلا به اشكال است ؛ چه آن‌كه در اين صورت ، اصلًا مقتضى نداريم ؛ زيرا ، عدم اكراه و شبهه در تحقّق زنا تأثير دارد ؛ همان‌گونه كه عدم زوجيّت\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 935 .\r\n( 2 ) . همان .\r\n( 3 ) . قاعده‌اى اصطيادى از حديث : « ادرؤوا الحدود بالشبهات » . وسائل الشيعة ، ج 18 ، ص 336 ، باب 24 از ابواب مقدّمات‌حدود ، ح 4 .\r\n","page_name":" 336 ","page_number":336},
  {"content":"\r\n\r\nتأثير داشت . بنابراين با احتمال زوجيّت ، يا وطى به شبهه و يا اكراه ، هرگز مقتضى براى زنا محرز نيست .\r\nاز نظر كبرى نيز دچار اشكال بوده و آن را نمىتوان پذيرفت ؛ زيرا ، بيشتر محقّقان ، بلكه نود درصد از آنان ، قاعده‌ى مقتضى موجود و مانع مفقود را به سبب بىدليلى ردّ كرده‌اند .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n[ حكم الشهادة مع الإطلاق أو التقييد 
  ]\r\n[ مسألة 11 - تكفي الشهادة على نحو الإطلاق بأن يشهد الشهود : أنّه زنى وأولج كالميل في المكحلة من غير ذكر زمان أو مكان أو غيرهما . لكن لو ذكروا الخصوصيات واختلف شهادتهم فيها ، كأن شهد أحدهم بأنّه زنى يوم الجمعة والآخر في مكان غيره أو بفلانة والآخر بغيرها لم تسمع شهادتهم ولا يحدّ ويحدّ الشهود للقذف . ولو ذكر بعضهم خصوصية وأطلق بعضهم فهل يكفي ذلك أو لابدّ مع ذكر أحدهم الخصوصية أن يذكرها الباقون ؟ فيه إشكال والأحوط لزومه . 
  ]\r\n\r\nحكم شهادت مطلق و مقيّد\r\nدر اين مسأله سه فرع مطرح است :\r\n1 - آيا شهود در باب زنا ، علاوه بر شهادت به اين‌كه ايلاج و دخول را « كالميل في المكحلة » رؤيت كرده‌اند ، بايد شهادت به خصوصيّات زمانى و مكانى و مزنىّ بها نيز بدهند و يا آن‌كه ذكر خصوصيّات لازم نيست و شهادت مطلق كافى است ؟\r\n2 - بنا بر كفايت شهادت مطلق ، اگر شهود بعضى از خصوصيّات را گفتند ، در صورتى كه در خصوصيّات مذكوره اتّفاق نظر داشتند ، مشكلى نيست و حدّ جارى مىشود ؛ امّا اگر در پاره‌اى از خصوصيّات اختلاف داشتند ، مانند : اين‌كه يكى به زناى زيد در روز جمعه و ديگرى به زناى او در روز شنبه شهادت داد ، يكى مكان زنا را خانه‌ى زيد ، ديگرى خانه‌ى عمرو و يا يكى مزنىّبها را هند و ديگرى غير او گفت ، به اين شهادت ترتيب اثر داده نشده ، و حدّى جارى نمىشود ؛ ليكن بر شهود حدّ قذف مىزنند .\r\n3 - اگر تعدادى از شهود ، شهادت مطلق داده و برخى از آنان به ذكر خصوصيّات پرداختند ، آيا لازم است شهود ديگر نيز به بيان خصوصيّات بپردازند ؟ در اين فرع اشكال است ؛ احتياط در بيان خصوصيّات مىباشد .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\nفرع اوّل : كفايت شهادت مطلق\r\nدر مقام شهادت ، علاوه بر ذكر رؤيت ايلاج و دخول « كالميل في المكحلة » ، بيان خصوصيّات زمان و مكان و غير آن لازم نبوده و مطلق شهادت به زنا كفايت مىكند . هيچ يك از فقها به لزوم بيان خصوصيّات فتوا نداده‌اند ؛ هرچند عبارت مرحوم محقّق موهم لزوم ذكر خصوصيّات است ؛ چراكه فرموده : « ولابدّ في شهادتهم من ذكر المشاهدة للولوج كالميل في المكحلة من غير عقد ولا ملك ولا شبهة » « 1 » ولى با دقّت ، از كلام ايشان نيز استفاده مىشود كه در مقام بيان اين مطلب نيست .\r\nدليل ديگر رواياتى است كه در گذشته به طور مفصّل به آن اشاره شد . در هيچ يك از آن‌ها ، ذكرى از بيان قيود و خصوصيّات نيست ؛ به ويژه اين روايت :\r\nقال أبوعبداللَّه عليه السلام : لا يرجم الرجل والمرأة حتّى يشهد عليهما أربعة شهداء على الجماع والإيلاج والإدخال كالميل في المكحلة . « 2 » امام صادق عليه السلام فرمود : مسأله حدّ در صورتى مترتّب مىشود كه چهار شاهد زنا را به رؤيت شهادت دهند . در اين روايت ، قيد مكان و زمان و اين‌كه مزنىّ بها كيست ، ديده نمىشود ، بقيّه روايات اين باب هم فقط بر مشاهده دلالت داشت .\r\nدليل عمده‌اى كه به آن اعتماد مىكنيم - و در كلمات ديگران آن را نديده‌ايم - اين است كه اگر ذكر خصوصيّات لازم باشد ، به بىنهايت مىرسد و امكان ذكر آن‌ها نيست ؛ زيرا ، اگر براى زمان يا مكان ويژگى باشد ، چرا براى ساعت ، دقيقه ، ثانيه در زمان و يا نقطه ، اتاق و مانند آن در مكان لازم نباشد ؟ چرا بيان خصوصيّت لباس مرد يا جهت او از نظر شرق و غرب ، حالات او مثل خندان ، متأثّر ، با هيبت يا بدون آن و امثال آن نياز نباشد ؟\r\nاز اين‌رو ، نه‌تنها ذكر همه‌ى خصوصيّات لازم نيست ، بلكه امكان ندارد ؛ و اين خود ، شاهدى است بر عدم دخالت ذكر قيود در اثبات حدّ . پس ، همين مقدار كه شهادت دهند زيد را با زنى ديديم كه با او مانند ميل در سرمه‌دان نزديكى مىكرد ، كافى است .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 935 .\r\n( 2 ) . وسائل الشيعة ، ج 18 ، ص 371 ، باب 12 از ابواب حدّ زنا ، ح 4 .\r\n","page_name":" 339 ","page_number":339},
  {"content":"\r\n\r\n\r\nفرع دوم : اختلاف شهود در خصوصيّات\r\nاگر شهود در ذكر خصوصيّات متّفق باشند ، مشكلى نيست و حدّ جارى مىشود ؛ امّا اگر يكى به زناى زيد در روز جمعه و ديگرى به زناى او در روز شنبه شهادت داد و يا نسبت به مكان و وقوع زنا اختلاف كردند ، آيا اين شهادت‌ها به اعتبار اين‌كه همه‌ى آن‌ها در اصل وقوع زنا اتّفاق دارند ، پذيرفته مىشود ؟\r\nاز آن‌جا كه تعدّد خصوصيّت بيانگر تعدّد واقعه است ، در حقيقت شهود به زناى واحد شهادت نداده‌اند ؛ لذا ، زناى روز جمعه چهار شاهد ندارد . و به گفته‌ى مرحوم محقّق صاحب شرايع « 1 » اين شهادت‌ها بر فعل واحد توارد ندارد ؛ لذا ، به اين شهود حدّ قذف زده مىشود ؛ و بيان تحرير الوسيله تمام است .\r\n\r\nفرع سوم : اختلاف شهود در اطلاق و تقييد\r\nاگر برخى از شهود ، به طور مطلق و بعضى با ذكر خصوصيّت‌ها شهادت دادند ، آيا شهودى كه شهادتشان مطلق است ، به بيان خصوصيّت وادار مىشود ؟\r\nشهيد ثانى رحمه الله در كتاب مسالك و شرح لمعه فرموده است : اگر تعدادى از شهود متعرّض برخى خصوصيّت‌ها شدند ، بر شهود ديگر تعرّض آن قيود لازم نيست ؛ زيرا ، در روايات و كلام اصحاب به چنين قيدى برخورد نمىكنيم . از اين رو ، بقيّه مىتوانند به اطلاق شهادت داده و بر زانى حدّ جارى كنند . « 2 » نقد نظر شهيد ثانى رحمه الله : در اين مقام روايتى هست كه بايد دلالت آن‌را ملاحظه كرد :\r\nمحمّد بن الحسن بإسناده عن محمّد بن عليّ بن محبوب ، عن أحمد بن الحسن ، عن عمرو بن سعيد ، عن مصدّق بن صدقة ، عن عمّار الساباطي ، قال : سألت أبا عبداللَّه عليه السلام عن رجل يشهد عليه ثلاثة رجال أنّه قد زنى بفلانة ويشهد الرابع أنّه لايدري به من زنى ، قال : لا يحدّ ولا يرجم .\r\nورواه الصدوق بإسناده عن عمّار بن موسى .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 935 .\r\n( 2 ) . الروضة البهية ، ج 9 ، ص 52 ؛ مسالك الأفهام ، ج 14 ، ص 354 .\r\n","page_name":" 340 ","page_number":340},
  {"content":"\r\n\r\nورواه الكلينى عن محمّد بن يحيى ، عن أحمد بن محمّد ، عن أحمد بن الحسن .\r\nأقول : حمله الشيخ على ما لو لم يشهد الرابع بالزنا بل أظهر الشك فيه . « 1 »\r\nفقه الحديث : اسناد شيخ طوسى رحمه الله به محمّد بن علىّ بن محبوب صحيح ؛ وبقيّه‌ى رجال سند ، فطحى و موثّق هستند ؛ لذا ، اين روايت موثّقه است .\r\nعمّار از امام صادق عليه السلام از مردى پرسيد كه سه عادل بر زناى او با زن معيّنى شهادت دادند ، ليكن چهارمى فقط شهادت به زناى او داده امّا نمىداند زنِ مزنىٌّ بها چه كسى بوده است - يعنى اصل وقوع زنا را شهادت مىدهد ، امّا طرف زنا چه فردى بوده ؟ اين را نمىداند امام عليه السلام در پاسخ فرمود : حدّ و رجمى نيست .\r\nدر اين مقام دو فرض مقصود است : الف : فقط شهادت به وقوع زنا مىدهد و بر آن چيزى اضافه نمىكند . ب : شهادت به ارتكاب زنا داده و اضافه مىكند نمىدانم چه كسى زنا كرده است . روايت موثّقه بر فرض دوم دلالت دارد .\r\nصاحب رياض رحمه الله « 2 » فرموده است : هر چند اين روايت در چنين فرضى آمده ، امّا به كمك اجماع مركّب مىتوان آن را به تمام خصوصيّات از مكان و زمان و . . . تعدّى داد .\r\nبنابراين ، اگر بعضى از شهود به بيان خصوصيّتى پرداختند ، شهود ديگر نيز بايد از آنان متابعت كرده و خصوصيّت را بيان كنند ؛ و اگر به اطلاق اكتفا يا ادّعاى عدم علم به خصوصيّت كنند ، اين شهادت مقبول نيست و حدّ و رجم ثابت نمىشود .\r\nصاحب جواهر رحمه الله « 3 » در نقد نظر مرحوم صاحب رياض مىگويد : چنين اجماع مركّبى ثابت نشده ، و از كلمات اصحاب چنين مطلبى فهميده نمىشود . لذا ، به روايت در مورد خودش عمل مىكنيم . از اين رو ، اگر در غير مزنىّبها ، به اطلاق يا ادّعاى عدم علم نسبت به خصوصيّت شهادت دهند ، به آن ترتيب اثر مىدهيم .\r\nشيخ طوسى رحمه الله كه ناقل روايت است ، در توجيه آن مىگويد : آن را بر موردى حمل\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 372 ، باب 12 از ابواب حدّ زنا ، ح 6 .\r\n( 2 ) . رياض المسائل ، ج 10 ، ص 34 .\r\n( 3 ) . جواهر الكلام ، ج 41 ، ص 302 .\r\n","page_name":" 341 ","page_number":341},
  {"content":"\r\n\r\nمىكنيم كه شاهد چهارم به اصل زنا شهادت ندهد و در وقوع آن اظهار شكّ و ترديد كند . « 1 » از مرحوم شيخ طوسى سؤال مىشود : دليل اين حمل چيست ؟ آيا به واسطه‌ى روايت معارض يا مقابلى دست به اين توجيه زده‌ايد ؟ كه در اين مقام ، فقط همين يك روايت را داريم . علاوه آن كه اين مسأله تعبّدى است ، و براى عقل ، در آن نقشى متصوّر نيست ؛ چگونه دست از ظاهر روايت بر مىداريد ؟ اين حمل به نظر ما صحيح نيست .\r\nدر نقد سخن صاحب جواهر رحمه الله مىگوييم : هر چند حكم وارد در روايت تعبّدى است ، امّا اقتصار و اكتفا به مورد روايت و نفى ديگر خصوصيّات زمانى و مكانى ، وجهى ندارد .\r\nآيا مىتوان گفت : روايت فقط در رابطه با تعيين مزنىّبها حكم را گفته ، ولى اگر سه شاهد بر وقوع زنا در روز جمعه شهادت دادند و ديگرى نسبت به روز ارتكاب فحشا بىاطّلاعى كرد ، روايت حكم آن را بيان نمىكند .\r\nصاحب رياض رحمه الله « 2 » براى تعميم ، از اجماع مركّب استفاده كرده است و ما بالاتر از آن را ادّعا مىكنيم ؛ مىگوييم : متفاهم عرفى از اين كلام ، عدم خصوصيّت براى مورد آن است .\r\nعرف از اين روايت ، مورد زمان و مكان را نيز مىفهمد و نيازى به اجماع مركّب نداريم . از اين رو ، به نظر ما ، اگر بعضى از شهود متعرّض خصوصيّات شدند ، ديگران نيز ملزم به بيان آن مىشوند .\r\nآيا در صورتى كه يكى از شهود ، شهادت را مطلق گذاشت و سه نفر شهادت به زناى با زن معيّنى دادند ، مىتوان حكم آن را از روايت فهميد ؟ در اين جهت ، مقدارى ترديد و تأمّل است ؛ هر چند از عبارت مرحوم صاحب جواهر « 3 » و تحرير الوسيله استفاده مىشود بين اين‌ها فرقى نيست ؛ ولى به نظر مىرسد بين دو فرض تفاوت است . اگر روايت صورت عدم علم به خصوصيّت را بيان كرد ، نمىتوان از آن صورت ، اطلاق را فهميد .\r\nدر عبارت تحرير الوسيله هر دو فرض را بنا بر ظاهر متعرّض شده‌اند ؛ و با توجّه به اين روايت ، احتياط وجوبى بر ذكر خصوصيّت دارند و فرقى بين خصوصيّات نمىگذارند .\r\n\r\n\r\n","description":"","footnote":"\r\n( 1 ) . الإستبصار ، ج 4 ، ص 218 .\r\n( 2 ) . رياض المسائل ، ج 10 ، ص 34 .\r\n( 3 ) . جواهر الكلام ، ج 41 ، ص 302 .\r\n","page_name":" 342 ","page_number":342},
  {"content":"\r\n\r\n[ حكم تأخير الشهود في الشهادة 
  ] [ مسألة 12 - لو حضر بعض الشهود وشهد بالزنا في غيبة بعض آخر ، حدّ من شهد للفرية ، و لم ينتظر مجيء البقيّة لاتمام البيّنة ، فلو شهد ثلاثة منهم على الزنا وقالوا : لنا رابع سيجىء حدّوا . نعم لا يجب أن يكونوا حاضرين دفعة ، فلو شهد واحد وجاء الآخر بلا فصل فشهد وهكذا ثبت الزنا ولا حدّ على الشهود .\r\nولا يعتبر تواطؤهم على الشهادة ، فلو شهد الأربعة بلا علم منهم بشهادة السائرين تمّ النصاب وثبت الزنا .\r\nولو شهد بعضهم بعد حضورهم جميعاً للشهادة ونكل بعض يحدّ من شهد للفرية . 
  ]\r\n\r\nتأخير شهود در شهادت\r\nدر اين مسأله نيز چند فرع را بيان فرموده‌اند :\r\n1 - اگر شهود براى اقامه‌ى شهادت با هم‌ديگر در دادگاه حاضر نشدند ، مانند اين‌كه سه نفر به زنا شهادت داده و گفتند : نفر چهارم براى شهادت به زودى مىآيد ، و در حقيقت ، بين شهادت‌ها يك فاصله‌ى فرعى افتاد ، اين فاصله سبب مىشود شهود محكوم به حدّ قذف شوند و منتظر آمدن بقيّه براى شهادت نمىشوند .\r\n2 - حضور شاهدان با هم در جلسه‌ى دادگاه براى اداى شهادت لازم نيست ؛ بلكه اگر يكى يكى وارد شوند تا اجتماعشان تكميل شود و شهادت دهند ، كافى است . بلكه بالاتر از اين ، اگر يكى يكى وارد شدند و شهادت دادند به گونه‌اى كه اتمام شهادت يكى مقارن با آمدن ديگرى باشد ، كفايت مىكند .\r\nدر تحقّق شهادت لازم نيست شهود با هم در اقامه‌ى شهادت اتّفاق داشته و از حال يكديگر آگاه باشند ، همين مقدار كه چهار شاهد عادل بدون فاصله‌ى عرفى شهادت بدهند ، كافى است .\r\n3 - اگر چهار شاهد عادل به اتّفاق يكديگر براى شهادت به دادگاه آمدند ، امّا بعضى شهادت داده و برخى ديگر از اقامه‌ى آن پشيمان شده و نكول كردند ، افرادى كه شهادت داده‌اند ، محكوم به حدّ قذف مىشوند .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nفرع اوّل : لزوم عدم فاصله‌ى عرفى بين شهادت‌ها\r\nفتواى بيشتر فقها اين است كه حدّ ، تأخير بر نمىدارد . بنابراين ، اگر سه نفر شهادت دادند ، حاكم نبايد منتظر آمدن شاهد چهارم شود . در اين هنگام ، عنوان قذف محقّق بوده و زنا ثابت نشده است ؛ پس ، بر اين سه شاهد بايد حدّ قذف بزنند .\r\nاز جامع « 1 » ابن سعيد رحمه الله حكايت مخالف شده است . ايشان معمولًا در فتوا متفرّد است و از هم مسلكان خود و علماى شيعه مقدارى دور است . شيخ طوسى رحمه الله در كتاب خلاف ، مسأله را به‌عنوان مسأله‌اى خلافى بين شيعه و سنّى مطرح كرده است و مىفرمايد :\r\n« لازم نيست شهود زنا در يك مجلس شهادت بدهند ؛ بلكه اگر در مجالس متعدّد و متفرّق شهادت دهند ، كافى است . بلكه اگر در مجالس متفرّق شهادت دهند به احتياط نزديك‌تر است . - شيخ طوسى رحمه الله باب شهادت را به باب اقرار تنزيل كرده است . در آن‌جا گفتيم احتياط در اقرار در مجالس متعدّد است - اين فتواى شيعه و برخى از علماى اهل سنّت است . » « 2 » ابوحنيفه در مقابل شيخ طوسى رحمه الله است كه مىگويد : « بايد همه‌ى شهادت‌ها در يك مجلس باشد و اگر در مجالس متفرّق اقامه شود ، فايده ندارد ؛ بلكه اين شهود قَذَفه ( جمع قاذف ) هستند و بايد به آنان حدّ قذف زده شود » . « 3 » اين بيان شيخ طوسى رحمه الله مخالفت با فتواى قوم دارد . او تفرقه‌ى در شهادت را احوط دانسته ، امّا قوم مىگويند : نبايد بين شهادت‌ها فاصله بيفتد .\r\nعلّامه‌ى حلّى رحمه الله در كتاب مختلف « 4 » كلام مرحوم شيخ طوسى را توجيه كرده ، مىگويد :\r\nبين اين دو فتوا در موضوع فرق است . فقها موردى را مىگويند كه سه شاهد در محضر حاكم حاضر و اعلام مىدارند شاهد چهارمى وجود دارد كه به زودى مىآيد . در اين صورت ، چهار شاهد نزد حاكم تكميل نشده‌اند ؛ ليكن شيخ طوسى رحمه الله موردى را مىگويد\r\n\r\n\r\n","description":"","footnote":"\r\n( 1 ) . الجامع للشرايع ، ص 548 .\r\n( 2 ) . كتاب الخلاف ، ج 5 ، ص 388 ، كتاب الحدود ، مسأله 31 .\r\n( 3 ) . بدائع الصنائع ، ج 5 ، ص 510 ؛ المغنى لابن قدامة ، ج 10 ، ص 178 و 179 .\r\n( 4 ) . مختلف الشيعة ، ج 9 ، ص 185 ، مسأله 42 .\r\n","page_name":" 344 ","page_number":344},
  {"content":"\r\n\r\nكه چهار شاهد نزد حاكم اعلام آمادگى كرده‌اند ، و پس از تكميل آنان ، اگر تك‌تك شهادت دهند و گواهى آنان متفرّق باشد ، احوط است .\r\nاز آن‌جا كه شيخ طوسى رحمه الله در خلاف فقط متعرّض فتواى خودش نمىشود ، بلكه هر فرعى را كه عنوان مىكند ، دليل آن را اجماع فرقه‌ى اماميه مىآورد . لذا ، كلام ايشان را بايد به گونه‌اى توجيه كنيم كه با اصحاب مخالفتى نداشته باشد .\r\nبا توجيهى كه مرحوم علّامه از كلام شيخ طوسى رحمه الله كرد ، تنها مخالف در اين مسأله فقط ابن سعيد خواهد بود ، و ديگران موافق هستند .\r\nاستدلال به روايات\r\nدليل عمده اين فتوا ، روايات است ؛ بايد به استناد آن‌ها اين مطلب را اثبات كنيم كه اگر چند نفر از شهود نزد حاكم شهادت دادند و از او بخواهند منتظر آمدن بقيّه باشد . در اين‌جا حاكم نبايد منتظر بنشيند و به قول مرحوم محقّق حالت ترقّب و انتظار وجود ندارد . « 1 » اين شهادت كامل نبوده و موضوع آيه‌ى رمى محصنات « 2 » است ؛ لذا ، حدّ قذف محقّق مىشود و بايد حدّ جارى شود .\r\nوبإسناده عن محمّد بن أحمد بن يحيى ، عن بنان ، عن أبيه ، عن ابن المغيرة ، عن السكوني ، عن جعفر ، عن أبيه ، عن عليّ عليه السلام في ثلاثة شهدوا على رجل بالزنا ، فقال عليّ عليه السلام : أين الرابع ، قالوا : الآن يجيء ، فقال عليّ عليه السلام حدّوهم فليس في الحدود نظر ساعة . « 3 » فقه الحديث : اين روايت ضعيف است ؛ ليكن بناى اصحاب بر عمل به روايت سكونى است ، هر چند خودش مورد وثوق نيست . خصوصيّتى كه اين روايت دارد آن است كه مورد عمل اصحاب غير از ابن سعيد است . بنابراين ، اگر در سند آن ضعفى باشد با عمل اصحاب و مشهور جبران مىشود .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 935 .\r\n( 2 ) . سوره‌ى نور ، 4 .\r\n( 3 ) . وسائل الشيعة ، ج 18 ، ص 372 ، باب 12 از ابواب حدّ زنا ، ح 8 .\r\n","page_name":" 345 ","page_number":345},
  {"content":"\r\n\r\nدر روايت آمده است‌كه سه نفر عليه مردى شهادت به زنا دادند ، امام على عليه السلام فرمود :\r\nنفر چهارمى كجا است ؟\r\nگفتند : الآن مىآيد كمى صبر كنيد . حضرت امير عليه السلام فرمان داد بر اين سه نفر حدّ بزنيد ؛ در باب حدود به اندازه‌ى ساعتى تأخير و مهلت نيست . - مراد از ساعت ، 60 دقيقه نيست ، بلكه فاصله‌ى عرفى مقصود است ؛ اگر ده دقيقه نيز فاصله شود ، به تعبير روايات عنوان صادق است .\r\nوعنه ، عن أبيه ، عن ابن محبوب ، عن نعيم بن إبراهيم ، عن عباد البصري ، قال : سألت أبا جعفر عليه السلام عن ثلاثة شهدوا على رجل بالزنا وقالوا : الآن نأتي بالرابع ، قال : يجلدون حدّ القاذف ثمانين جلدة كلّ رجل منهم . « 1 » فقه الحديث : روايت از عباد بصرى است . از امام باقر عليه السلام پرسيد : سه نفر عليه مردى شهادت به زنا دادند و گفتند : نفر چهارم الآن مىآيد . حضرت باقر عليه السلام فرمود : به هر كدام از آنان حدّ قاذف ، يعنى هشتاد تازيانه زده مىشود .\r\nنقد استدلال به اين دو روايت : اين دو روايت به‌ويژه حديث اوّل مورد تأمّل واقع شده است ؛ زيرا ، بر طبق قواعد فقهى حدّ قذف در صورتى جارى مىشود كه مقذوف اجراى حدّ را مطالبه كند ؛ و اين حدّ مانند حدّ زنا نيست ؛ بلكه حقّ الناس است و تا هنگامى كه مقذوف تقاضاى اجراى آن را نكند ، حاكم شرع حقّ اجراى آن را ندارد . حال ، چگونه در روايت اوّل مولى الموحّدين بدون مطالبه‌ى مقذوف ، دستور اجراى حدّ قذف داد ، و همين طور در روايت دوم ، امام عليه السلام فرمود : حدّ قذف زده مىشود ؟\r\nدر جواب اين اشكال گفته مىشود : اين دو روايت مانند آيه‌ى : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً « 2 » است . در اين آيه قيد مطالبه‌ى مقذوف نيست ؛ بلكه بيان قيد به عهده‌ى دليل ديگرى است كه اين آيه را تقييد مىزند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 373 ، باب 12 از ابواب حدّ زنا ، ح 9 .\r\n( 2 ) . سوره‌ى نور ، 4 .\r\n","page_name":" 346 ","page_number":346},
  {"content":"\r\n\r\nدر اين مقام نيز وقتى امام عليه السلام فرمان مىدهد حقّ قذف اجرا كنيد ، يعنى با شرايطش آن را اجرا كنند كه يكى از آن شرايط ، مطالبه‌ى مقذوف است .\r\nنتيجه : اين فرع مطابق با فتواى مشهور بوده و تمام است .\r\n\r\nفرع دوم : كيفيّت حضور شهود در دادگاه\r\nآيا همه شهود بايد با هم وارد دادگاه شوند ؟ و يا اگر يكى وارد شد و در گوشه‌اى نشست ، بدون اين كه شهادت بدهد ، پس از گذشت نيم ساعت دوّمى وارد شود و به همين كيفيّت ، دو شاهد ديگر به دادگاه بيايند ، پس از حضور چهار نفر ، به اقامه‌ى شهادت بپردازند ؟\r\nعلّامه‌ى حلّى رحمه الله در كتاب قواعد « 1 » و فرزندش مرحوم فخر المحقّقين در كتاب ايضاح القواعد « 2 » گفته‌اند : شهود بايد يك‌دفعه و با هم به محكمه وارد شوند . اگر ورودشان به نحو تعاقب باشد ، هرچند با هم شهادت بدهند ، بايد حدّ قذف به آنان زده شود .\r\nدر نقد بيان اين دو بزرگوار مىگوييم : دليل بر اين مطلب چيست ؟ رواياتى كه در اين باب رسيده ، هيچ دلالتى بر حضور دفعى و باهم شهود ندارد ؛ بلكه بالاتر از اين را ادّعا داريم ؛ و آن اين‌كه لازم نيست ، شهود هر كدام از شهادت ديگرى و يا از اصل وجود شاهد ديگر اطّلاع داشته باشند . بلكه اگر يكى وارد دادگاه شده و شهادت بدهد و با اتمام شهادت او ، دومى وارد شود به گونه‌اى كه فاصله‌اى بين شهادات محقّق نشود ، كافى است .\r\nاز اين رو ، آن‌چه مرحوم علّامه حلّى و فرزندش گفته‌اند ، نه‌تنها دليلى ندارد ؛ بلكه ادلّه ، بر وقوع شهادات پىدرپى و بدون فاصله دلالت دارد .\r\n\r\nفرع سوم : نكول بعضى از شهود\r\nاگر چهار شاهد عادل با هم اتّفاق كنند كه به دادگاه بيايند و به زناى فردى شهادت داده و آن را به اثبات برسانند ، اما بعد از حضور در دادگاه ، يكى دو نفر از آنان كه شهادت داد ، بقيه پشيمان شده ، و از شهادت دادن نكول كنند ، مرحوم امام مىفرمايد : افرادى كه شهادت\r\n\r\n\r\n","description":"","footnote":"\r\n( 1 ) . قواعد الاحكام ، ج 2 ، ص 251 .\r\n( 2 ) . ايضاح القواعد ، ج 4 ، ص 475 .\r\n","page_name":" 347 ","page_number":347},
  {"content":"\r\n\r\nداده‌اند ، بايد حدّ قذف بخورند .\r\nدليل اين مطلب : هر چند تمام مقدّمات شهادت آماده بود ، امّا از جهت اين‌كه شهادت شهود كامل نشده ، بايد حدّ قذف بخورند . بر اين مطلب دو روايت زير نيز دلالت دارد :\r\n1 - وعن عليّ بن إبراهيم ، عن أبيه ، عن ابن أبي نجران ، عن عاصم بن حميد ، عن محمّد بن قيس ، عن أبي جعفر عليه السلام قال : قال : لا أكون أوّل الشهود الأربعة في الزنا أخشى أن ينكل بعضهم فاجلد . « 1 »\r\nفقه الحديث : در اين روايت صحيحه ، محمّد بن قيس از امام باقر عليه السلام نقل مىكند كه فرمود : من در مقام شهادت بر زنا ، شاهد اوّل واقع نمىشوم ، - اين اوّل در مقابل آخر است نه در مقابل دوم و سوم - بلكه آخرين شاهد خواهم بود ؛ زيرا ، مىترسم بعضى از شهود نكول كرده و پشيمان شود . در اين‌صورت ، گرفتار حدّ قذف مىشوم .\r\n2 - عليّ بن إبراهيم في تفسيره عن أبيه ، عن حمّاد ، عن حريز ، عن أبي عبداللَّه عليه السلام قال : القاذف يجلد ثمانين جلدة ولا تقبل له شهادة أبداً إلّابعد التوبة أو يكذّب نفسه ، فإن شهد له ثلاثة وأبى واحد يجلد الثلاثة ولا تقبل شهادتهم حتّى يقول أربعة : رأينا مثل الميل في المكحلة . « 2 » فقه الحديث : روايت بين صحيحه و حسنه مردّد است . امام صادق عليه السلام فرمود : به قاذف هشتاد تازيانه زده مىشود و شهادت او پذيرفته نمىشود ، مگر اين‌كه توبه يا تكذيب نفس خود كند . اگر سه نفر از آنان شهادت دادند و يكى امتناع كرد - واژه « أبى » در روايت ، ظهور در اين دارد كه قبلًا آمادگى براى شهادت داشته است ، امّا هنگامى كه به دادگاه آمده ، پشيمان شده و از اقامه‌ى شهادت امتناع مىكند . - در اين حال ، آن سه نفر را حدّ قذف مىزنند .\r\nشهادت اين گروه ، پذيرفته نيست ؛ مگر آن‌كه چهار نفر به رؤيت ، مانند ميل در سرمه‌دان ، شهادت بدهند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 446 ، باب 12 از ابواب حدّ قذف ، ح 2 .\r\n( 2 ) . همان ، ص 433 ، باب 2 از ابواب حدّ قذف ، ح 5 .\r\n","page_name":" 348 ","page_number":348},
  {"content":"\r\n\r\nاين دو روايت صحيحه است ، و دلالتى تمام و كامل بر مطلب دارند ، امّا مضمون اين فتوا تا اندازه‌اى با اعتبارات عقلى مطابقت نمىكند . از اين رو ، علّامه‌ى حلّى رحمه الله وجوهى اعتبارى براى مانع تراشى در برابر حدّ قذف فرموده است كه به آن‌ها اشاره مىكنيم :\r\nاگر چهار شاهد با هم نزد حاكم براى اقامه‌ى شهادت بيايند و سه نفر از آنان شهادت داده و يكى نكول كند ، آيا نكول در اختيار ديگران است يا خارج از اختيارشان ؟\r\nاين افراد با خلوص نيّت به هدف جلوگيرى از فحشا و براى اجراى حدّ الهى قدم در دادگاه گذاشته‌اند ، الآن كه فرد چهارم نكول مىكند ، چگونه مىگوييد به آنان حدّ قذف بزنند ؛ مگر در قرآن نفرموده است : . . . مَا عَلَى الْمُحْسِنِينَ مِن سَبِيلٍ . . . « 1 » ؟ ! چه احسانى بالاتر از اقامه‌ى شهادت براى اجراى حدود ؟ و مگر نفرموده : . . . وَلَا تَكْتُمُواْ الشَّهدَةَ . . « 2 » شهادت را كتمان نكنيد ؟ ! اين افراد به خاطر عدم كتمان شهادت به دادگاه آمدند ، چه جرمى دارند ؟ آيا هدفى غير از اجراى حدود الهى در ذهن آنان نقش بسته بود . « 3 » اين وجوهى است كه علّامه‌ى حلّى رحمه الله فرموده است : امّا در برابر آن دو روايت صحيحه كه مورد عمل هم واقع شده است ، نمىتواند مانع تراشى كرده و نقشى ايفا كند ؛ به خصوص با توجّه به اين كه شارع مقدّس بالاتر از اجراى حدود الهى ، هم‌چنين اراده داشته است كه آبرو و حيثيّت مردم مسلمان نيز محفوظ بماند .\r\nشخصى كه پنجاه سال آبرو و حيثيّت كسب كرده باشد ، با اجراى يك حدّ بر او تمام حيثيّتش بر باد مىرود . بنابراين ، هر چند دو آيه‌ى مذكور دلالت تام دارد ، امّا با اين وجوه اعتبارى نمىتوان دو روايت صحيحه را كنار گذاشت .\r\n\r\n\r\n","description":"","footnote":"\r\n( 1 ) . سوره‌ى توبه ، 91 .\r\n( 2 ) . سوره‌ى بقره ، 283 .\r\n( 3 ) . مختلف الشيعة ، ج 9 ، ص 128 .\r\n","page_name":" 349 ","page_number":349},
  {"content":"\r\n\r\n[ حكم فقدان بعض الشرائط في الشهود 
  ]\r\n[ مسألة 13 - لو شهد أربعة بالزنا وكانوا غير مرضيّين كلّهم أو بعضهم كالفسّاق حدّوا للقذف ، وقيل : إن كان ردّ الشهادة لأمر ظاهر كالعمى والفسق الظاهر حدّوا وإن كان الردّ لأمر خفيّ كالفسق الخفيّ لا يحدّ إلّاالمردود .\r\nولو كان الشهود مستورين و لم يثبت عدالتهم ولا فسقهم فلا حدّ عليهم للشبهة . 
  ]\r\n\r\nعدم اجتماع شرايط در شهود\r\nدر اين مسأله دو فرع مطرح است :\r\n1 - اگر چهار نفر به زنايى شهادت دادند ، امّا به جهتى شهادتشان پذيرفته نشود ، مانند اين‌كه همگى يا تعدادى از آنان فاسق يا نابينا و فاقد حسّ باشند ، با توجّه به اعتبار وصف عدالت و لزوم مشاهده و رؤيت ، شهادت اين افراد مردود است و با آن زنا ثابت نمىشود و به آنان حدّ قذف مىزنند . گويا ملازمه‌اى بين عدم ثبوت زنا و ثبوت حدّ قذف وجود دارد ؛ يعنى يا بايد با اين شهادت زنا ثابت شود تا حدّ قذف مترتّب نگردد ، و اگر زنا اثبات نشد ، بايد حدّ قذف اجرا شود .\r\n2 - اگر عدالت يا فسق شهود براى حاكم شرع روشن نباشد ، آنان را به سبب حصول شبهه حدّ نمىزند .\r\n\r\nبيان تفصيل و دليل آن در فرع اوّل\r\nگروهى از علما مانند مرحوم شيخ در مبسوط « 1 » و خلاف « 2 » ، ابن ادريس رحمه الله در كتاب سرائر « 3 » ، ابن سعيد رحمه الله در كتاب جامع « 4 » و علّامه حلّى رحمه الله در كتاب تحرير الاحكام « 5 » تفصيلى داده‌اند به\r\n\r\n\r\n","description":"","footnote":"\r\n( 1 ) . المبسوط ، ج 8 ، ص 9 .\r\n( 2 ) . الخلاف ، ج 5 ، ص 391 ، مسأله 33 .\r\n( 3 ) . السرائر ، ج 3 ، ص 435 .\r\n( 4 ) الجامع للشرايع ، ص 547 و 548 .\r\n( 5 ) . تحرير الاحكام ، ج 2 ، ص 221 ؛ المختلف ، ج 9 ، ص 183 ، مسأله 40 .\r\n","page_name":" 350 ","page_number":350},
  {"content":"\r\n\r\nاين‌كه اگر ردّ شهادت به‌سبب يك امر ظاهرى و روشن مانند نابينايى يا فسق ظاهر باشد ، در اين‌صورت ، شهود ديگر كه مىدانند فرد نابينا فاقد شرط شهادت است و همين‌طور شخصى كه مرتكب فسق علنى و آشكار مىشود ، شهادتش پذيرفته نيست ، و با اين حال شهادت مىدهند ، به آنان حدّ قذف مىزنند .\r\nامّا اگر مستند ردّ شهادت يك امر مخفى و پنهانى مانند فسق مستور باشد كه رفقايش از آن خبر ندارند و چه‌بسا خيال مىكردند رفيق‌شان فرد عادلى است و از اين‌رو ، به اقامه‌ى شهادت حاضر شدند ، در اين صورت فقط شاهدى كه شهادتش ردّ مىشود ، حدّ قذف مىخورد ؛ ولى بر ديگران حدّى نيست .\r\nهر چند دليلى بر كلامشان اقامه نكرده‌اند ، ولى ممكن است نظرشان به اين مطلب باشد كه افرادى كه فى نفسه شهادتشان مقبول است ، مرتكب گناه و مسامحه و تقصيرى نشده‌اند ، تا به سبب آن مستحقّ حدّ قذف باشند ، و آيه‌ى شريفه « وَلَا تَزِرُ وَازِرَةٌ وِزْرَ أُخْرَى » « 1 » نيز مؤيّد اين مطلب است .\r\nنقد اين دليل : اين تفصيل ناتمام است ؛ زيرا ، با مراجعه‌ى به روايات ملازمه‌اى بين عدم ثبوت زنا و ثبوت حدّ قذف ثابت مىشود ؛ يا بايد به شهادت شهود زنا ثابت شود و حدّ آن مترتّب گردد و يا اگر اين شهادت قدرت اثبات زنا را ندارد ، شهود بايد خود را آماده‌ى شلّاق و تازيانه كنند .\r\nاگر بگوييد : بنا بر اين ملازمه ، باب شهادت بسته و كسى به شهادت دادن حاضر نمىشود ، چرا كه هر كسى احتمال مىدهد رفيقش داراى فسق خفىّ باشد و به سبب آن شهادتش مردود و بر همگى حدّ قذف جارى شود .\r\nمىگوييم : راه فرار از قذف ، مطرح كردن مطلب با حاكم شرع است ؛ به او مىگويند : اگر ما شهادت بر زنايى بدهيم ، آيا شهادتمان مقبول است ؟ در صورتىكه به آنان جواب مثبت‌داد ، شهادت مىدهند و الّا اگر بگويد : برخى از شما فسق خفىّ داريد ، از شهادت دادن خوددارى مىكنند . بنابراين ، باب شهادت مسدود نمىشود .\r\n\r\n\r\n","description":"","footnote":"\r\n( 1 ) . سوره‌ى فاطر ، 18 .\r\n","page_name":" 351 ","page_number":351},
  {"content":"\r\n\r\n\r\nفرع دوم : شهادت افراد مستور\r\nاگر چهار نفر شهادت دادند ولى اين افراد مستور باشند ، يعنى حاكم شرع هرچه تحقيق كرد ، نتوانست بفهمد آيا عادل هستند يا فاسق ؟ در متن تحرير الوسيله مىفرمايد : هيچ‌يك از حدّ زنا و حدّ قذف ثابت نمىشود ؛ و در اين‌جا ملازمه هم نيست ؛ زيرا ، ملازمه در جايى است كه شهادت مردود باشد ؛ يعنى عدم مقبوليّت شهادت را به واسطه‌ى نقصان در كمّيت يا فقدان صفت عدالت و مانند آن احراز كنيم ، امّا در مقام ما ، چنين چيزى را احراز نكرده‌ايم ، فسق يا عدالت شهود براى ما معلوم نشده است ؛ لذا ، از راه قاعده « ادرؤوا الحدود بالشبهات » « 1 » حدّ قذف و حدّ زنا ساقط مىشود . چه آن‌كه در اين‌جا دو احتمال است : احتمال فسق و ساقط شدن حدّ زنا و ثبوت حدّ قذف ، و احتمال عدالت شهود و ثبوت حدّ زنا .\r\nمنافات روايت ابىبصير با اين فتوا :\r\nمحمّد بن الحسن بإسناده عن الحسين بن سعيد ، عن ابن محبوب ، عن عليّ بن أبي حمزه ، عن أبي بصير ، عن أبي عبداللَّه عليه السلام في أربعة شهدوا على رجل بالزنا فلم يعدلوا ، قال : يضربون الحدّ . « 2 »\r\nفقه الحديث : روايت مشتمل بر علىّ بن ابىحمزه‌ى بطائنى است كه وثاقتش محلّ تأمّل و اشكال است .\r\nابوبصير از امام صادق عليه السلام در مورد مردى كه چهار نفر بر زناى او شهادت دادند ، ولى اين چهار نفر تعديل نشدند ، پرسيد . امام عليه السلام فرمود : به آنان حدّ قذف زده مىشود .\r\nدر قول راوى كه آمده است « فلم يعدلوا » دو احتمال هست :\r\nالف : خبرگان شهادت به فسق اين چهار نفر داده و فسق آنان ثابت شد .\r\nب : حالشان مجهول مانده ، تعديل و تفسيق نشده‌اند .\r\nكدام يك از اين دو احتمال اقرب است ؟ آيا روايت ظهور عرفى در تفسيق شهود دارد ؛\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 24 از ابواب مقدّمات حدود ، ح 4 .\r\n( 2 ) . همان ، ص 446 ، باب 13 از ابواب حدّ قذف ، ح 4 .\r\n","page_name":" 352 ","page_number":352},
  {"content":"\r\n\r\nليكن متانت در تعبير اقتضا كرده به‌جاى حكم به فسق از كلمه‌ى « فلم يعدلوا » استفاده شود و يا اين‌كه روايت اطلاق دارد و شامل اين مقام نيز مىشود ؟ با قطع نظر از سند ، اگر روايت اطلاقى داشته باشد ، در اين فرع نيز بايد به حدّ قذف حكم كنيم ؛ امّا در دلالت آن بر اطلاق و عموم و سندش اشكال است . از اين رو ، بايد به قاعده « ادرؤوا الحدود بالشبهات » « 1 » عمل ، و حدّ قذف و زنا را ساقط كرد ؛ همان‌گونه كه امام رحمه الله در تحرير الوسيله روايت را مطرح نكرده ، و فرموده است : « فلا حدّ عليهم للشبهة » .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 24 از ابواب مقدّمات حدود ، ح 4 .\r\n","page_name":" 353 ","page_number":353},
  {"content":"\r\n\r\n[ حكم شهادة الشهود لو شهدوا على الإثنين فما زاد 
  ]\r\n[ مسألة 14 - تقبل شهادة الأربعة على الإثنين فما زاد ، فلو قالوا : إنّ فلاناً وفلاناً زنيا قبل منهم وجرى عليهما الحدّ . 
  ]\r\n\r\nشهادت شهود بر زناى دو نفر يا بيشتر\r\nدر صورتىكه شهود بر زناى يك فرد شهادت دادند ، اگر شرايط ديگر موجود باشد ، شهادتشان در ثبوت زنا مؤثّر است و جاى بحث و كلام نيست . سخن در اين است‌كه اگر شهود به زناى چند نفر شهادت دادند ، آيا با يك شهادت مىتوان بيش از يك زنا را اثبات كرد ؟\r\nبنا بر قاعده ، مانعى از شهادت بر بيش از يك زنا نيست ؛ مانند اين‌كه بگويند : « إنّ زيداً وبكراً و عمراً زنوا و رأينا كالميل في المكحلة » . در اين‌جا هر چند يك شهادت داده‌اند ، ليكن از آن‌جا كه با حرف عطف « واو » آورده‌اند ، گويا چهار شاهد بر زناى هر كدام شهادت داده‌اند ؛ لذا ، اشكالى در مسأله وجود ندارد .\r\nمؤيّد اين مطلب آن است‌كه در نوع شهادت‌ها ، شهادت به زناى دو طرف است . وقتى مىگويند : زيد با هند زنا كرد ، در واقع شهادت به تحقّق زنا از مرد و زن داده‌اند . آيا كسى گفته است : بايد دو شهادت داده شود يكى بر زناى مرد ، و ديگرى بر زناى زن ؟ البتّه معمول شهادت‌ها اين‌گونه است ، ولى در بعضى از مواقع شهادت را مطلق مىگذارند ؛ مانند اين‌كه بگويند : زيد زنا كرد ، امّا متعرّض مزنىٌبها نمىشوند . اما اين مورد محلّ بحث ما نيست . امّا در جايىكه دو طرف را مشخّص كنند ، كسى نمىتواند ايراد كند كه با يك شهادت ، زناى دو طرف اثبات نمىشود .\r\nمؤيّد ديگر ، روايتى است كه در اين باب رسيده ؛ هرچند به آن نيازى نيست ، امّا ذكر مىشود : وعنه ، عن عليّ ، عن محمّد بن يحيى الخزّاز ، عن الحسن بن عليّ الوشّاء عن أبي إسحاق ، عن جابر ، عن عبداللَّه بن جذاعة ، قال : سألته عن أربعة نفر شهدوا على رجلين وامرأتين بالزنا ، قال يرجمون » . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 372 ، باب 12 از ابواب حدّ زنا ، ح 7 .\r\n","page_name":" 354 ","page_number":354},
  {"content":"\r\n\r\nفقه الحديث : عبداللَّه بن جذاعه از امام عليه السلام درباره‌ى چهار مردى مىپرسد كه بر زناى دو مرد و دو زن شهادت داده‌اند . امام عليه السلام در پاسخ او فرمود : آنان را رجم مىكنند .\r\nاحتمال آن كه اين شهادت با شهود واحد ، و متعدّد باشد - كه در اين صورت روايت به بحث ما مربوط نمىشود - احتمالى بعيد و خلاف ظاهر است . لذا ، مطلب تمام است .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n[ حكم تكذيب المشهود عليه بالزنا أو تصديقه 
  ]\r\n[ مسألة 15 - إذا كملت الشهادة ثبت الحدّ ولا يسقط بتصديق المشهود عليه مرّة أو مرّات دون الأربع ، خلافاً لبعض أهل الخلاف و كذا لا يسقط بتكذيبه . 
  ]\r\n\r\nتكذيب و تصديق زانى نسبت به شهود\r\nمرحوم امام در اين مسأله مىفرمايد : اگر چهار شاهد با شرايط شهادت دهند ، حدّ ثابت مىشود ؛ و با تصديق مشهودعليه يا تكذيب او حدّ ساقط نمىشود . در اين مسأله برخى از اهل خلاف مخالفت نموده‌اند .\r\nدر اين مسأله دو فرع مطرح است :\r\n\r\nفرع اوّل : تكذيب مشهودٌ عليه نسبت به شهود\r\nدر صورتى كه شهود با تمام شرايط شهادت دادند ، اگر زانى آنان را تكذيب كند ، آيا تكذيب او لطمه‌اى به قبول شهادت مىزند يا نه ؟\r\nاگر تكذيب زانى سبب تزلزل شهادت شهود شود ، طبيعى است كه همه يا اكثر شهادت‌ها از جانب مشهودٌ عليه تكذيب مىشود . بنابراين ، هميشه شهادت‌ها متزلزل خواهد بود و فايده‌اى براى آن نخواهد بود .\r\n\r\nفرع دوم : تصديق مشهود عليه نسبت به مورد شهادت\r\nابوحنيفه « 1 » گفته است : اگر مشهود عليه ، مشهودٌ به را تصديق كرد ؛ يعنى اقرار به زنا كند ، با چهار مرتبه اقرارش ، زنا از راه اقرار ثابت شده و مشهود بى اثر مىگردد ؛ امّا اگر يك‌بار يا دو بار يا سه بار اقرار كند ، نتيجه‌ى اين اقرار پايمال شدن شهادت و ثابت نشدن زنا مىشود . ابو حنيفه اين راه عجيب را براى فرار از اجراى حدّ مطرح كرده است .\r\nاز ابوحنيفه سؤال مىشود اقرار به چه دليل بيّنه را از كار مىاندازد ؟ حتّى اگر چهار\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 380 ، مسأله 19 ؛ المغنى لابن قدامة ، ج 10 ، ص 186 ؛ الشرح الكبير ، ج 10 ، ص 204 .\r\n","page_name":" 356 ","page_number":356},
  {"content":"\r\n\r\nمرتبه نيز تصديق كند ، باز مؤثّر نبوده ، و بيّنه نقش خود را ايفا مىكند ؛ و نمىگذارد احكام خاصّ اقرار كه در آينده خواهيم گفت - مانند مخيّر بودن حاكم در عفو و اجراى حدّ بعد از توبه‌ى مجرم - اجرا شود . زيرا ، جرم با بيّنه ثابت شده و براى اقرار اثرى بعد از ثبوت حدّ نيست .\r\nاز اين رو ، مسأله تمام بوده و حدّ جارى مىشود ؛ و آن‌چه كه ابوحنيفه گفته ، بدون دليل است .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n[ موارد سقوط الحدّ 
  ]\r\n[ مسألة 16 - يسقط الحدّ لو تاب قبل قيام البيّنة رجماً كان أو جلداً ولا يسقط لو تاب بعده . وليس للإمام عليه السلام أن يعفو بعد قيام البيّنة وله العفو بعد الإقرار كما مرّ . ولو تاب قبل الإقرار سقط الحدّ . 
  ]\r\n\r\nموارد سقوط حدّ\r\nدر مسائل گذشته گفته شد به سه راه حدّ زنا ثابت مىشود : اقرار ، بيّنه و علم حاكم - كه در آينده مطرح مىشود - . در اين مسأله مىفرمايد :\r\nبين بيّنه و اقرار يك جهت اشتراك و يك جهت افتراق است .\r\nجهت اشتراك : اگر زانى يا زانيه قبل از اقرار و يا پيش از قيام بيّنه توبه كنند ، اين توبه ، سبب اسقاط حدّ مىشود ؛ يعنى اگر توبه كرده و بعد از آن اقرار كند يا بيّنه قائم شود ، حدّ ، خواه رجم باشد يا جلد ، ساقط مىشود .\r\nجهت افتراق : اگر توبه بعد از اقرار باشد ، حاكم مخيّر بين اجراى حدّ و عفو است ؛ ولى اگر بعد از قيام بيّنه و شهادت چهار شاهد و ثبوت زنا باشد ، در اين صورت ، براى حاكم تخييرى نيست ، بلكه بايد حدّ را جارى كند .\r\nاين مسأله مشتمل بر سه فرع است :\r\nفرع اوّل : آيا در توبه‌ى قبل از اقرار حدّ ساقط است ؟\r\nوقتى در توبه‌ى بعد از اقرار ، توبه پذيرفته مىشود ، در توبه‌ى قبل از اقرار نيز به طريق اولى مقبول خواهد بود .\r\nفرع دوم : آيا توبه‌ى قبل از قيام بيّنه موجب سقوط حدّ زنا است ؟\r\nحكم اين فرع اتّفاقى بوده ، و هيچ فقيهى در آن مخالفت نكرده است ؛ ليكن مىتوان براى آن دليل‌هاى زير را آورد .\r\nالف : قاعده « الحدود تدرء بالشبهات » « 1 » در اين مورد پياده مىشود ؛ زيرا ، با تحقّق توبه\r\n\r\n\r\n","description":"","footnote":"\r\n( 1 ) . اين قاعده اصطيادى از حديث « ادرؤوا الحدود بالشبهات » است . وسائل الشيعة ، ج 18 ، ص 336 ، باب 24 از ابواب‌مقدّمات حدود ، ح 4 .\r\n","page_name":" 358 ","page_number":358},
  {"content":"\r\n\r\nقبل از قيام بيّنه شك مىكنيم كه آيا پس از اقامه‌ى بيّنه حدّى واجب است يا نه ؟ مصداق قاعده ، محقّق بوده و حدّ ساقط مىشود . به‌عبارت واضح‌تر ، از اوّل حدّى ثابت نمىشود تا بعداً ساقط شود . بنابراين ، براى بيّنه هيچ نقش و تأثيرى نيست .\r\nب : اين روايت :\r\nوعن محمّد بن يحيى ، عن أحمد بن محمّد ، عن عليّ بن حديد وابن أبي عمير جميعاً عن جميل بن درّاج ، عن رجل ، عن أحدهما عليهما السلام ، في رجل سرق أو شرب الخمر أو زنى ، فلم يعلم ذلك منه و لم يؤخذ حتّى تاب وصلح . فقال : إذا صلح وعرف منه أمر جميل لم يقم عليه الحدّ . « 1 »\r\nفقه الحديث : سند حديث تا جميل بن درّاج معتبر است ، از آن‌جا كه وى از اصحاب اجماع است ، لذا روايت را مىپذيريم ؛ هر چند پس از وى ، حديث مرسل و يا مشتمل بر راوى مجهول باشد .\r\nشخصى از احدهما ( امام باقر يا امام صادق عليهما السلام ) درباره‌ى سارق يا شارب خمر يا زناكارى مىپرسد كه كسى بر حال وى آگاه نشده و بر گناهانش اطّلاع پيدا نكرد . او را نيز دستگير نكردند ؛ تا آن كه در اثر توبه انسان صالح و شايسته‌اى گشته و آثار صلاح و نيكى در رفتارش هويدا شد به گونه‌اى كه معلوم گشت در او تغيير حالت پيدا شده و اهل عمل خلاف نيست .\r\nامام عليه السلام فرمود : در اين صورت كه آثار توبه از او آشكار است ، حدّ بر او اقامه نمىشود .\r\nفرض اين روايت معتبره جايى است‌كه توبه‌اى قبل از اثبات گناه محقّق شده باشد .\r\nامام عليه السلام نيز حكم به سقوط حدّ در صورت ظهور آثار توبه كرده است . بنابراين ، قاعده‌ى درأ و اين روايت مرسله بر عدم ثبوت حدّ در اين فرض دلالت دارد ؛ و بين اقرار و بيّنه نيز فرقى نيست .\r\nفرع سوم : اگر به واسطه‌ى اقرار ، حدّ ثابت شده باشد ، اختيار اجراى حدّ يا عفو آن به دست حاكم است ؛ و اگر ثبوت حدّ به بيّنه باشد ، مشهور فقهاى متقدّم و متأخّر قائل‌اند كه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 327 ، باب 16 از ابواب مقدّمات حدود ، ح 3 .\r\n","page_name":" 359 ","page_number":359},
  {"content":"\r\n\r\nحاكم نمىتواند در توبه‌ى بعد از بيّنه نقشى داشته باشد ؛ ولى به اعتقاد شيخ مفيد « 1 » و ابوصلاح حلبى « 2 » و إبن زهره صلى الله عليه و سلم « 3 » بين بيّنه و اقرار فرقى نبوده ، و در هر دو مخيّر است .\r\nادلّه‌ى مشهور در تفصيل بين اقرار و بيّنه\r\nدليل اوّل : استصحاب . با قيام بيّنه و ثبوت زنا ، يقين به ثبوت حدّ داريم ؛ پس از توبه‌ى زانى ، در سقوط حدّ شك شده ، استصحاب بقاى حدّ را جارى مىكنيم ؛ و حكم قبل از توبه را به كمك « لا تنقض اليقين بالشكّ » به بعد از توبه سريان مىدهيم . در نتيجه ، پس از قيام بيّنه فرقى نيست كه شخص توبه كند يا نه ؛ در هر صورت ، حدّ بر او جارى مىشود .\r\nتذكّر : با وجود جريان استصحاب ، جايى براى تمسّك به اصالةالبرائة نيست . زيرا ، در مواردى كه جاى اجراى استصحاب و برائت است ، استصحاب بر برائت مقدّم مىشود ؛ خواه مفاد آن با مفاد برائت متّحد باشد يا مخالف .\r\nدليل دوم : رواياتى كه درباره‌ى سقوط حدّ به توبه‌ى بعد از اقرار بيان شد ، تصريح داشتند كه حاكم بين عفو و اجراى حكم مخيّر است ، تا زمانى كه زنا با بيّنه ثابت نشده ، يا براى اثبات سرقت بيّنه‌اى در كار نباشد ؛ بلكه خودش پيش قدم شده باشد و آن مطلب مخفىّ را آشكار نمايد بدون اين‌كه كسى مطّلع باشد .\r\nدر اين حال ، از روى تفضّل گفته‌اند : اگر توبه كند ، اختيارش به دست حاكم است .\r\nروايات متعدّد مىگفت : مسأله‌ى بيّنه را با اقرار مخلوط نكنيد ؛ زيرا ، اين‌ها دو مطلب هستند . خداوند به سبب مقِرّ به اقرار ، چنين تسهيلى را براى او قائل شده است امّا در مورد قيام بيّنه اين جهت مطرح نيست . چرا كه بيّنه به اختيار زانى شهادت نداده‌اند ؛ و چه بسا ، زانى سعى دارد كه بيّنه محقّق نشود ، ليكن بر خلاف ميل او بيّنه قائم شده است . از اين‌رو ، جايى براى تخيير حاكم و يا سقوط حدّ نيست .\r\nدليل سوم : استدلال به روايت ابى بصير :\r\n\r\n\r\n","description":"","footnote":"\r\n( 1 ) . المقنعة ، ص 777 .\r\n( 2 ) . الكافى في الفقه ، ص 407 .\r\n( 3 ) . غنية النزوع ، ص 424 .\r\n","page_name":" 360 ","page_number":360},
  {"content":"\r\n\r\nوعن أبي عليّ الأشعري ، عن محمّد بن عبدالجبّار ، عن صفوان بن يحيى ، عن بعض أصحابنا ، عن أبي بصير ، عن أبي عبداللَّه عليه السلام في رجل اقيمت عليه البيّنة بأنّه زنى ، ثمّ هرب قبل أن يضرب .\r\nقال : إن تاب فما عليه شيء وإن وقع في يد الإمام أقام عليه الحدّ ، وإن علم مكانه بعث إليه . « 1 »\r\nفقه الحديث : اين روايت مرسله ، مورد استناد هر دو طرف واقع شده است ؛ يعنى مشهور ، شيخ مفيد « 2 » ، ابن‌زهره « 3 » و قاضى ابوصلاح حلبى « 4 » رحمهما الله به آن تمسّك كرده‌اند ؛ ليكن هر كدام برداشتى از آن دارند .\r\nابو بصير از امام صادق عليه السلام درباره‌ى مردى مىپرسد كه بيّنه بر زناى او قائم شده است ، امّا قبل از آن كه به او تازيانه بزنند - معلوم مىشود زناى او غير محصنه بوده - فرار كرد .\r\nتكليف چيست ؟\r\nامام عليه السلام سه جمله فرمود : الف : اگر توبه كند حدّى بر او نيست ؛ ب : اگر در اختيار امام واقع شد ، بر او حدّ جارى مىكند ؛ و ج : اگر امام جاى او را فهميد ، افرادى را براى دستگيرى او مىفرستد تا او را بياورند و بر او حدّ جارى كنند .\r\nبرداشت مشهور از روايت : گفته‌اند : مقصود از « إن تاب فما عليه شيء » همان توبه‌ى بعد از قيام بيّنه است . در توبه دو حساب هست ، يك وقت حكم « في ما بينه و بين اللَّه » است ، و يك وقت هم « في ما بينه و بين الحاكم » را مىخواهيم بدانيم .\r\nمعناى « إن تاب فما عليه شيء » يعنى اگر بين خود و خدايش توبه كند ، در اين بُعد ، خداوند توبه‌ى تائب را مىپذيرد و توبه‌اش مقبول است ؛ ولى همين فرد اگر در اختيار حاكم قرار گرفت - با اين‌كه توبه‌اش نزد خداوند پذيرفته است - بايد از نظر ظاهر تازيانه بخورد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 328 ، باب 16 از ابواب الحدود ، ح 4 .\r\n( 2 ) . المقنعة ، ص 777 .\r\n( 3 ) . غنيةالنزوع ، ص 424 .\r\n( 4 ) . الكافي في الفقه ، ص 407 .\r\n","page_name":" 361 ","page_number":361},
  {"content":"\r\n\r\nحالِ اين فرد شبيه حال مرتدى است كه توبه‌اش بين خود و خدايش مقبول است ، ولى از نظر ظاهر پذيرفته نيست ؛ و هرگاه به او دسترسى پيدا كنند ، بايد كشته شود .\r\nبرداشت غير مشهور از روايت : به نظر آنان روايت مشتمل بر دو قضيه‌ى شرطيه بوده ، و در مقام تعيين وظيفه‌ى حاكم است . مىگويند : « إن تاب . . . » در مقابل « إن وقع في يد الإمام . . . » واقع شده است . اين دو قضيه‌ى شرطيه مقابل با هم هستند ؛ و ظاهر مقابله اين است كه در قضيه‌ى دوم مسأله‌ى توبه مطرح نيست . در حقيقت ، معناى روايت : « إن تاب بعد قيام البيّنة فما عليه شيء » اين است‌كه هر دو طرف قضيه مربوط به ظاهر و حاكم شرع است .\r\nبنابراين ، مقصود از اين دو قضيه‌ى شرطيه اين است‌كه اگر توبه كند ، بر او چيزى نيست ؛ امّا اگر بدون توبه به دست حاكم بيفتد ، بر او حدّ جارى مىشود .\r\nفرق ميان اين دو برداشت آن است كه مشهور قضيه‌ى شرطيه‌ى اوّل را مربوط به واقع دانسته و شرطيه‌ى دوم را به ظاهر و حاكم مربوط مىداند ؛ ليكن غير مشهور هر دو قضيه را مربوط به ظاهر و وظيفه‌ى حاكم مىدانند .\r\nنظر برگزيده : به نظر ما ، انصاف اين است‌كه هر دو احتمال در روايت جريان دارد و نمىتوان يكى از دو احتمال را استظهار كرد ؛ از طرفى سند صحيحى هم ندارد ، لذا نمىتواند دليل براى مشهور و شيخ مفيد و حلبى و ابن زهره رحمهما الله باشد .\r\nدليل چهارم : استدلال به روايت برقى :\r\nمحمّد بن الحسن بإسناده ، عن محمّد بن أحمد بن يحيى ، عن أبي عبداللَّه البرقي ، عن بعض أصحابه ، عن بعض الصادقين عليهما السلام قال : جاء رجل إلى أمير المؤمنين عليه السلام فأقرّ بالسرقة ، فقال له : أتقرأ شيئاً من القرآن ؟ قال : نعم ، سورة البقرة .\r\nقال : قد وهبت يدك لسورة البقرة ، قال : فقال الأشعث : أتعطّل حدّاً من حدود اللَّه ؟ فقال : و ما يدريك ما هذا ؟ إذا قامت البيّنة فليس للإمام أن يعفو ، وإذا أقرّ\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nالرجل على نفسه فذاك إلى الإمام إن شاء عفى وإن شاء قطع .\r\nورواه الصدوق بإسناده إلى قضايا أمير المؤمنين عليه السلام وبإسناده عن الحسين بن سعيد ، عن محمّد بن يحيى ، عن طلحة بن زيد ، عن جعفر بن محمّد عليهما السلام نحوه . « 1 »\r\nفقه الحديث : اين روايت به طريق شيخ طوسى رحمه الله مرسله است ؛ ليكن به سند ديگرى كه از طلحة بن زيد نقل كرده ، صحيح است ؛ زيرا اين فرد با آن‌كه عامّى مذهب است ، امّا شيخ رحمه الله فرموده : كتاب روايى او مورد اعتماد است .\r\nبعضى از صادقين عليهما السلام فرمود : مردى خدمت اميرمؤمنان عليه السلام آمده به سرقت اقرار كرد .\r\nحضرت امير عليه السلام به او فرمود : آيا چيزى از قرآن را مىخوانى ؟ گفت : آرى ، سوره‌ى بقره را .\r\nامام عليه السلام فرمود : دست تو را به سوره‌ى بقره بخشيدم . در اين هنگام اشعث گفت : حدّى از حدود خدا را تعطيل مىكنى ؟ امام عليه السلام فرمود : تو چه مىدانى كه مطلب چيست ؟\r\nهنگامى كه بيّنه قائم شود ، امام حقّ عفو ندارد - ظاهر اين كلام بيان يك حكم كلّى است ؛ نه اين‌كه مخصوص باب سرقت باشد - و زمانى كه شخص بر ضرر خود اقرار كند ، اختيار عفو يا اجراى حدّ با امام است - اين هم يك ضابطه‌ى كلّى در فرق بين بيّنه و اقرار است - .\r\nدليل پنجم : استدلال به روايات فرار از رجم : در آينده درباره‌ى كيفيت رجم خواهيم گفت : گودالى حفر كرده ، زانى محصن را به كيفيّت خاصّى در آن قرار داده و سنگسار مىكنند . از رواياتى كه در باب رجم وارد شده‌اند ، مورد يك دسته از آن‌ها جايى است كه زانى محصنى را وارد گودال كردند ، و مردم مشغول سنگ زدن به او هستند ؛ كه در اين‌حال ، از دست مردم فرار مىكند .\r\nدر روايات متعدّدى مىگويد : اگر زناى احصانى او به اقرار ثابت شده باشد ، اين فرار در حكم توبه او است ؛ به او كار نداشته باشيد ؛ ولى اگر به بيّنه ثابت شده باشد ، نه تنها بايد او را تعقيب كرده به محلّ سنگسار بازگردانند ، بلكه بايد با كمال اهانت و خوارى او را ارجاع بدهند . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 331 ، باب 18 از ابواب مقدّمات حدود ، ح 3 .\r\n( 2 ) . همان ، ص 36 و 377 ، باب 15 از ابواب حدّ زنا .\r\n","page_name":" 363 ","page_number":363},
  {"content":"\r\n\r\nادلّه‌ى مفيد و حلبى و إبن زهره رحمهما الله\r\nالف : استدلال به روايت ابىبصير « 1 » كه مشهور نيز به آن تمسّك كرده بودند .\r\nب : اصل برائت .\r\nج : شكّى نيست كه عذاب آخرت مهم‌تر از عذاب دنيا است . اگر خداوند توبه‌ى اين فرد را نسبت به عذاب آخرت مىپذيرد ، پس در باب عذاب دنيا به طريق اولى بايد پذيرفته شود .\r\nنظر برگزيده : به نظر ما ، حقّ اين است‌كه در برابر اين روايات ، انسان نمىتواند به چنين مطالبى استناد كند ؛ جايى براى جريان اصل برائت نيست ؛ لذا ، آن‌چه مشهور و امام راحل رحمه الله در اين فرع اختيار كرده‌اند ، مختار ما است ؛ يعنى توبه بعد از قيام بيّنه اثرى ندارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 327 ، باب 16 از ابواب الحدود ، ح 4 .\r\n","page_name":" 364 ","page_number":364},
  {"content":"\r\n\r\n\r\nفصل سوم : در اقسام حدّ زناو برخى فروعات آن\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\n[ القسم الأوّل من حدّ الزنا : القتل 
  ]\r\n[ للحدّ أقسام : الأوّل : القتل فيجب على من زنى بذات محرم للنسب كالامّ والبنت والاخت وشبهها . ولا يلحق ذات محرم للرضاع بالنسب على الأحوط لو لم يكن الأقوى . وهل تلحق الامّ والبنت نحوهما من الزنا بالشرعي منها ؟ فيه تردّد ، والأحوط عدم الإلحاق . والأحوط عدم إلحاق المحارم السببيّة كبنت الزوجة وامّها بالنسبيّة . نعم ، الأقوى إلحاق امرأة الأب بها فيقتل بالزنا بها .\r\nويقتل الّذي إذا زنى بمسلمة مطاوعة أو مكرهة سواء كان على شرائط الذمّة أم لا . والظاهر جريان الحكم في مطلق الكفّار . فلو أسلم هل يسقط عنه الحدّ أم لا ؟ فيه إشكال ، وإن لا يبعد عدم السقوط . و كذا يقتل من زنى بامرأة مكرهاً لها . 
  ]\r\n\r\nنوع اوّل حدّ زنا : قتل\r\nبحث اوّل كتاب حدود در رابطه‌ى با موجبات حدّ زنا بود ؛ در بحث دوم آن نيز پيرامون راه‌هاى اثبات زنا از راه اقرار و بيّنه و علم قاضى سخن گفته شد ؛ بحث سوم كتاب حدود در دو مقام ، اقسام حدّ از قبيل : قتل ، رجم ، تازيانه و . . . و كيفيّت اجراى حد را بيان مىكند .\r\nقسم اوّل حدّ زنا كه قتل است ، در سه مورد اجرا مىشود :\r\nالف : هر كسى با محارم نسبى خود ، مانند : مادر ، خواهر و دخترش زنا كند ، حدّ او قتل است . بنا بر احتياط ، اگر اقوى نباشد ؛ و محارم رضاعى به محارم نسبى در اين حكم ملحق نمىشوند .\r\nآيا حكم زناى با خويشانى كه نسبت آنان با فرد زناكار از راه زنا محقّق شده ، مانند مادر و ولد زنا يا دختر مرد زناكار ، با حكم زناى محارم نسبى يكسان است ؟ در اين مطلب ترديد داريم . احتياط در عدم الحاق است .\r\nبنا بر احتياط ، محارم سببى همانند مادر زن و ربيبه ( دختر همسر ) به محارم نسبى در اين حكم ملحق نمىشوند ؛ هر چند اقوا الحاق زنِ پدر به خويشان نسبى است .\r\nپس ، اگر فردى با زن پدرش زنا كند ، كشته خواهد شد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nب : اگر كافر ذمّى با زن مسلمانى زنا كند ، خواه آن زن به ميل و رغبت به اين كار تن دهد و يا او را به زنا اكراه كند ، كافر ذمّى بايد كشته شود ؛ فرقى نمىكند آن ذمّى مجرى به شرايط ذمه باشد يا نه . ظاهراً اين حكم در مورد هر كافرى - ذمّى و غير ذمّى - جريان دارد .\r\nاگر كافرى پس از زناى با زن مسلمان ، اسلام آورد ، آيا اسلامش سبب سقوط حدّ قتل از او مىشود يا نه ؟ در سقوط حدّ اشكال است ؛ هر چند عدم سقوط بعيد نيست .\r\nج : هرگاه شخصى زنى را به زنا مجبور كرد ، حدّ مردِ مكرِه قتل است ، اگر چه دو طرف مسلمان باشند .\r\n\r\nفرع اوّل : حكم زنا با محارم نسبى\r\nاز بيان امام راحل رحمه الله دو مطلب استفاده مىشود :\r\nاوّل : كيفر چنين عملى قتل و ازهاق روح است ، به گونه‌اى كه بايد اين عنصر ناپاك از روى زمين محو شود .\r\nدوم : قتل به هر وسيله و كيفيّتى باشد ، بايد محقّق گردد . لازم است اين مسأله از نظر فتاوا و روايات بررسى شود .\r\nعبارات فقها در مورد حكم زانى به محارم\r\nصاحب جواهر رحمه الله مىفرمايد : تمام فقهاى مقدّم بر صاحب رياض رحمه الله و متأخّر از ايشان ، در مسأله‌ى زناى با محارم ، حكم قتل را عنوان كرده‌اند ؛ فقط صاحب رياض رحمه الله بيان جداگانه‌اى دارد . « 1 » با مراجعه‌ى به كلمات فقها سه نوع تعبير در عبارات ملاحظه مىشود :\r\nالف : در بسيارى از كتاب‌ها « 2 » ، حكم مسأله را قتل گفته‌اند .\r\nب : در پاره‌اى از عبارات ، « يضرب عنقه » « 3 » - گردنش زده مىشود - آمده است .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 309 .\r\n( 2 ) . غنية النزوع ، ص 421 ؛ النهاية في مجرّد الفقه و الفتوى ، ص 692 ؛ إرشاد الأذهان ، ج 2 ، ص 172 ؛ شرايع الاسلام ، ج 4 ، ص 936 .\r\n( 3 ) . المقنعة ، ص 778 ؛ الإنتصار ، ص 524 .\r\n","page_name":" 368 ","page_number":368},
  {"content":"\r\n\r\nج : صدوق رحمه الله در المقنع فرموده : « يضرب ضربة بالسيف » « 1 » ؛ يك ضربت با شمشير به او زده مىشود .\r\nتعبير دوم و سوم در برخى از روايات آمده است ؛ لذا ، آن‌چه را كه صاحب جواهر رحمه الله فرموده و بر آن ادّعاى اجماع منقول و محصّل كرده ، تمام نيست ؛ بلكه بيانات فقها در مسأله مختلف است .\r\nادلّه‌ى مسأله : صاحب جواهر رحمه الله مىفرمايد : بر حكم اين مسأله - يعنى قتل - مخالفى نيافتم ، بلكه اجماع محصّل و منقول بر آن دلالت دارد و به طور استفاضه ، هر دو قسم اجماع نقل شده است . « 2 » با وجود روايات متعدّدى كه در اين فرع رسيده ، اجماع نمىتواند اصالتى داشته باشد و به عنوان يك دليل مستقلّ به حساب آيد . بايد سراغ روايات رفت و مفاد آن‌ها را ملاحظه كرد .\r\nدر مجموعِ رواياتى كه در اين فرع رسيده است ، چهار تعبير ديده مىشود ، كه بر هر كدام ، يك يا چند روايت دلالت مىكند . بايد اين عناوين را ملاحظه كرد ؛ اگر ممكن بود بين آن‌ها التيام و توافقى برقرار كنيم و گرنه در مقام جمع ، بايد ببينيم به كدام عنوان اخذ شود .\r\nعنوان اوّل : در روايات زير مطرح است :\r\n1 - وعنه ، عن محمّد بن سالم ، عن بعض أصحابنا ، عن الحكم بن مسكين ، عن جميل ، قال : قلت لأبي عبداللَّه عليه السلام : الرجل يأتي ذات محرم ، أين يضرب بالسيف ؟ قال : رقبته . « 3 » فقه الحديث : اين روايت مرسل است ؛ زيرا ، « محمّد بن سالم » آن را از « بعض أصحابنا » نقل مىكند .\r\nجميل از امام صادق عليه السلام مىپرسد : مردى كه با محارم خود نزديكى كند ، با شمشير به\r\n\r\n\r\n","description":"","footnote":"\r\n( 1 ) . المقنع ، ص 435 .\r\n( 2 ) . جواهر الكلام ، ج 41 ، ص 309 .\r\n( 3 ) . وسائل الشيعة ، ج 18 ، ص 385 ، باب 19 از ابواب حدّ زنا ، ح 2 .\r\n","page_name":" 369 ","page_number":369},
  {"content":"\r\n\r\nكجاى او مىزنند ؟ امام عليه السلام فرمود : به گردنش .\r\nاز سؤال جميل استفاده مىشود كه او مىدانسته بايد شمشيرى به زانى زد ، اما محل ضرب برايش مجهول بوده است .\r\n2 - وعن أحمد بن محمّد ، عن عليّ بن الحسن ، عن عليّ بن أسباط ، عن الحكم بن مسكين ، عن جميل بن درّاج ، قال : قلت لأبي عبداللَّه عليه السلام : أين يضرب الّذي يأتي ذات محرم بالسيف ؟ أين هذه الضربة ؟ قال : تضرب عنقه أو قال : تضرب رقبته . « 1 » 3 - وعنهم ، عن سهل ، عن عليّ بن أسباط ، عن الحكم بن مسكين ، عن جميل بن درّاج ، قال : قلت لأبي عبداللَّه عليه السلام : أين يضرب هذه الضربة ؟ يعني من أتى ذات محرم ؟ قال : تضرب عنقه ، أو قال : رقبته . « 2 » اين دو روايت مانند روايت اوّل است ؛ در هر سه روايت ، « حكم بن مسكين » مطلب را از جميل نقل كرده است ؛ جاى تعجّب است كه صاحب وسائل آن‌ها را جداگانه آورده با آن‌كه مفادش متّحد است ؛ و حديث چهارمى نيز از جميل مىآورد كه مانند سه روايت گذشته است . يكى از اشكالاتى كه مرحوم آيت اللَّه بروجردى بر صاحب وسائل الشيعه رحمه الله داشت همين بود كه يك روايت و يك مطلب را به طور مكرّر و مستقلّ نقل مىكند ، به گونه‌اى كه انسان خيال مىكند آن‌ها چند روايت جداگانه است .\r\nعنوان دوم : در اين روايت‌ها آمده است :\r\n1 - محمّد بن يعقوب ، عن عليّ بن إبراهيم ، عن أبيه ، عن ابن محبوب ، عن أبي أيّوب ، قال : سمعت ابن بكير بن أعين يروي عن أحدهما عليهما السلام قال : من زنى بذات محرم حتّى يواقعها ضرب ضربة بالسيف أخذت منه ما أخذت .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 385 ، باب 19 از ابواب حدّ زنا ، ح 3 .\r\n( 2 ) . همان ، ص 386 ، ح 7 .\r\n","page_name":" 370 ","page_number":370},
  {"content":"\r\n\r\nوإن كانت تابعة ضربت ضربة بالسيف أخذت منها ما أخذت .\r\nقيل له : فمن يضربهما وليس لهما خصم ؟ قال : ذاك على الإمام إذا رفعا إليه . « 1 »\r\nفقه الحديث : سند اين روايت به جهت آن‌كه بر ابراهيم بن هاشم مشتمل است ، بين صحيح و حسن مردّد است .\r\nابوايّوب مىگويد : از ابن بكير برادرزاده‌ى زراره - شنيدم كه از يكى از دو امام ( امام باقر يا امام صادق عليه السلام ) روايت كرد : اگر شخصى با محارم خود زنا كند يعنى واقعاً مجامعتى واقع شود ، يك ضربه‌ى شمشير به او زده مىشود - در روايت محل ضرب را معيّن نكرده است - اين ضربه هر مقدار از زانى را بگيرد ؛ يعنى به هر كجا منتهى شود ، حدّ معينى ندارد .\r\nاگر زانيه نيز از او متابعت كرده و با ميل و رغبت به آن عمل تن داده است ، همان معامله‌اى كه با زانى مىشود ، در حق او نيز اجرا مىشود .\r\nبه امام عليه السلام گفتند : اگر هر دو به اين عمل راضى بودند ، و كسى از آنان شكايت نداشت ، - بنابراين ، مطلب علنى نمىشود و خصمى ندارند كه دست به افشاگرى بزند - در اين صورت ، متصدّى زدن شمشير چه كسى مىشود ؟\r\nامام عليه السلام فرمود : اين وظيفه‌ى امام است ، اگر قضيه نزد امام مطرح شد ؛ مثل اين است كه خودشان نزد امام عليه السلام بيايند و از او بخواهند تا آنان را تطهير كند . همان‌گونه كه در روايات گذشته مواردى داشتيم كه مىآمدند و نزد امام عليه السلام اقرار مىكردند .\r\n2 - عن عدّة من أصحابنا ، عن أحمد بن محمّد بن خالد ، عن أبيه ، عن ابن بكير ، عن رجل ، قال : قلت : لأبي عبداللَّه عليه السلام الرجل يأتي ذات محرم ؟\r\nقال : يضرب بالسيف . قال ابن بكير : حدّثني حريز عن بكير بذلك . « 2 »\r\nفقه الحديث : اين روايت را ابن‌بكير از حريز از پدرش نقل مىكند . امام صادق عليه السلام درباره‌ى مردى كه با محارم خود زنا كند ، فرمود : به او شمشير زده مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 387 ، باب 19 از ابواب حدّ زنا ، ح 11 .\r\n( 2 ) . همان ، ص 386 ، ح 5 .\r\n","page_name":" 371 ","page_number":371},
  {"content":"\r\n\r\n3 - وعنهم ، عن سهل بن زياد ، عن عليّ بن أسباط ، عن عبداللَّه بن بكير ، عن أبيه قال : قال أبو عبداللَّه عليه السلام : من أتى ذات محرم ضرب ضربة بالسيف أخذت منه ما أخذت . « 1 »\r\nفقه الحديث : اين روايت را نيز ابن‌بكير از پدرش نقل كرده است . آيا اين‌ها سه روايت هستند يا يك روايت ؟ به قرينه دو روايت ديگر مىفهميم مراد از رجل و بكير ، پدر ابن‌بكير يعنى بكير بن اعين است ؛ و مقصود از « أحدهما » امام صادق عليه السلام مىباشد . در حقيقت ، يك روايت از جميل براى ضرب عنق يا ضرب رقبه داشتيم و يك روايت نيز از ابن‌بكير بر زدن شمشير تا هر جايى كه منتهى شد .\r\nعنوان سوم :\r\n1 - وعن محمّد بن يحيى ، عن محمّد بن أحمد ، عن بعض أصحابه ، عن محمّد بن عبداللَّه بن مهران ، عمّن ذكره ، عن أبي عبداللَّه عليه السلام قال : سألته عن رجل وقع على اخته ؟ قال : يضرب ضربة بالسيف . قلت : فإنّه يخلص . قال :\r\nيحبس أبداً حتّى يموت . « 2 »\r\nفقه الحديث : روايت مشتمل بر دو ارسال ، و محمّد بن عبداللَّه بن مهران است كه علماى رجال او را ضعيف و متّصف به غلوّ و كذب كرده‌اند .\r\nراوى از امام صادق عليه السلام از مردى كه با خواهرش نزديكى كرده است ، مىپرسد . امام عليه السلام فرمود : ضربت شمشيرى به او زده مىشود . راوى گفت : از اين ضربت نجات مىيابد ، و زنده مىماند ؟ امام عليه السلام فرمود : او را حبس ابد مىكنند تا بميرد .\r\n2 - وبإسناده عن صفوان بن مهران ، عن عامر بن السمط ، عن عليّ بن الحسين عليهما السلام في الرجل يقع على اخته . قال : يضرب ضربة بالسيف بلغت منه ما بلغت ، فإن عاش خلّد السجن حتّى يموت . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 386 ، باب 19 از ابواب حدّ زنا ، ح 6 .\r\n( 2 ) . همان ، ص 385 ، ح 4 .\r\n( 3 ) . همان ، ص 387 ، ح 8 .\r\n","page_name":" 372 ","page_number":372},
  {"content":"\r\n\r\nفقه الحديث : سند روايت مشتمل بر عامر بن سمط است كه وثاقت او ثابت نيست .\r\nامام سجاد عليه السلام درباره‌ى مردى كه با خواهرش مواقعه كرد ، فرمود : با شمشير ضربتى به او زده مىشود ، به هر كجا منتهى شد . پس از آن ، امام عليه السلام فرمود : اگر بعد از آن زنده ماند ، بايد او را به زندان ابد انداخت تا بميرد .\r\nعنوان چهارم :\r\nبإسناده عن محمّد بن عليّ محبوب ، عن أحمد ، عن الحسين ، عن صفوان بن يحيى ، عن إسحاق بن عمّار ، عن أبي بصير ، عن أبي عبداللَّه عليه السلام ، قال : إذا زنى الرجل بذات محرم حدّ حدّ الزاني إلّاأنّه أعظم ذنباً .\r\nأقول : حمله الشيخ رحمه الله على أنّ الإمام مخيّر بين قتله بالسيف و بين رجمه . « 1 »\r\nفقه الحديث : سند اين روايت صحيح است . ابوبصير از امام صادق عليه السلام نقل مىكند كه آن حضرت فرمود : وقتى مردى با محارمش زنا كند ، همان حدّ زناى معمولى به او زده مىشود ؛ فقط از نظر گناه و عذاب آخرت عذابش بيش‌تر است ، ولى حدّ قانونى اين زنا با زناى معمولى يكسان است .\r\nشيخ طوسى رحمه الله روايت را توجيه ، و حمل بر زناى محصنه كرده ، و گفته است : در صورتى كه زناى با محارم باشد ، حاكم مخيّر است او را بكشد يا سنگسار كند . بايد اين شخص زانى از بين برود ، فرقى نمىكند به چه طريقى باشد . « 2 » اشكال بر شيخ طوسى رحمه الله اين است كه به چه دليل روايت مطلق را بر صورت احصان حمل مىكنيد ؟ روايت در خصوص اين مورد وارد نشده است ؛ فقط اين روايت را داشتيم ، مىگفتيم : اگر زناى به محارم محصنه باشد ، مكافاتش سنگسار ، و گرنه تازيانه است .\r\nكيفيّت جمع بين اخباراين مسأله از فروع مشكل باب حدود است . پذيرفتن عنوان چهارم ممكن نيست ؛ زيرا ، هيچ يك از علما به آن قائل نشده‌اند . در حقيقت ، روايتى شاذّ و مهجور است كه با اعراض\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 386 ، باب 19 از ابواب حدّ زنا ، ح 8 .\r\n( 2 ) . التهذيب ، ج 10 ، ص 386 ، باب 19 از ابواب حدّ زنا ، ح 8 .\r\n","page_name":" 373 ","page_number":373},
  {"content":"\r\n\r\nاصحاب كنار گذاشته مىشود . هيچ‌كس از متقدّمين و متأخرين حتّى خود شيخ رحمه الله ، به يكسان بودن حكم زناى با محارم و غير آن فتوا نداده است . از اين رو ، عنوان چهارم از دور خارج مىشود .\r\nبر عنوان سوم دو روايت دلالت داشت ؛ يكى روايت محمّد بن عبداللَّه بن مهران كه مبتلا به ارسال و ضعف اين راوى است ؛ زيرا ، علماى رجال او را كذّاب دانسته‌اند . ديگرى روايت عامر بن السمط است كه اين فرد نيز توثيق ندارد . بنابراين ، اين عنوان تا حدّى به واسطه‌ى ضعف سند از دور خارج مىشود . مقيّد كردن به قيد « تا حدّى » به خاطر نكته‌اى است كه در آينده خواهد بود .\r\nدو دسته روايت باقى مانده است ؛ يكى مىگويد : « يضرب ضربة بالسيف بلغت منه ما بلغت » و ديگرى مىگويد : ضربه بايد به گردن وارد شود . بين اين دو دسته تعارضى ديده نمىشود . نكته‌اى در روايت جميل بود ؛ مبنى بر اين كه وى وقوع ضربه را مفروغٌ عنه دانسته ، از محل آن سؤال مىكند و امام عليه السلام جواب مىدهد : آن محل ، گردن است . لذا ، هر چند اين دو دسته را تحت دو عنوان آورديم ، امّا در واقع ، اين دسته از روايات مفسّر دسته‌ى ديگر است ؛ يعنى مجموع اين دو دسته دلالت دارد بر اين‌كه « يضرب ضربة بعنقه بالسيف بلغت ، ما بلغت أخذت منه ما أخذت » ضربتى با شمشير به گردنش زده شود ، به هر كجا منتهى شود .\r\nاحتمالات موجود در مدلول روايات\r\nاحتمال اوّل : مرحوم صاحب جواهر مىفرمايد : از مضمون اين روايات استفاده مىشود فرد بايد كشته شود . وى در اين مطلب تا حدّى پيش رفته كه مىگويد :\r\nلازم نيست قتل او به يك ضربه باشد ؛ حتّى اگر به ضربه‌هاى متعدّد نيز نياز گرديد ، مانعى ندارد . ضربه به گردن نيز موضوعيّت ندارد ؛ بلكه بالاتر ، براى شمشير نيز خصوصيّتى نيست . لذا ، استفاده از هر چيزى كه سبب قتل او شود ، بدون مانع است و به هر نقطه از بدنش كه وارد آيد كفايت مىكند . « 1 »\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 311 .\r\n","page_name":" 374 ","page_number":374},
  {"content":"\r\n\r\nدر حقيقت ، ايشان از اين روايات تحقّق قتل را فهميده ، همان‌گونه كه امام راحل رحمه الله در تحرير الوسيله فرموده : « الأوّل القتل ، فيجب على من زنى بذات محرم للنسب . . . » حدّ زناى با محارم قتل است ؛ امّا نفرموده به چه كيفيتى و با چه وسيله بايد باشد .\r\nدليل اين بزرگواران آن است كه اگر سلطانى دستور داد شخصى را گردن بزنند ، چنين فرمانى ، كنايه از كشتن اوست ؛ نه اين‌كه بايد حتماً گردن او زده شود ؛ آن‌هم با شمشير و نه با چيز ديگر . متفاهم عرفى از اين كلام قتل و اعدام فرد و باقى نماندن او بر روى زمين است .\r\nاحتمال دوم : از اين روايات دو مطلب فهميده مىشود ؛ يكى قتل به شمشير ، و ديگرى با وقوع آن به گردن . لذا ، اگر قتل به وسيله‌اى غير از شمشير ، و يا با ضربه‌ى بر غير گردن محقّق شود ، به مفاد روايات عمل نشده است . ما نمىتوانيم از خصوصيّاتى كه روايت مطرح كرده ، صرف نظر كنيم ؛ شايد عنايتى در آن‌ها باشد .\r\nاحتمال سوم : اين روايات هيچ دلالتى بر قتل ندارد . مضمون آن‌ها وقوع ضربتى بر گردن زانى است ، به هر كجا منتهى شود . احتمال دارد كه چنين ضربتى به قتل زانى منجر گردد و احتمال هم دارد كه تخلّف كرده و به كشتن وى نينجامد .\r\nلذا ، بايد بر طبق مفاد روايات فتوا داد ؛ وگفت : « يضرب عنقه ضربة بالسيف بلغت ما بلغت » خواه اين ضربه سبب قتل او گردد يا نه . معناى « بلغت ما بلغت » منتهى به قتل شدن نيست ، بلكه مقصود آن است‌كه به هر جايى برسد ، به قتل يا غير آن . از اين رو ، مسأله‌ى قتل را نمىتوان مستند به روايات دانست .\r\nاز بيانات گذشته نتيجه مىگيريم در اين مسأله سه احتمال و سه قول وجود دارد ؛ و براى بيان مختار و استدلال بر آن ، بايد چند نكته به عنوان مقدّمه ذكر شود :\r\nنكته اوّل : در تعدادى از روايات شيعى و سنى حدّ زناى با محارم را قتل گفته‌اند ؛ مانند اين روايات :\r\n1 - دعائم الإسلام : عن أمير المؤمنين عليه السلام ، أنّه قال : من أتى ذات محرم يقتل . « 1 »\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 57 ، باب 17 از ابواب حدّ زنا ، ح 1 .\r\n","page_name":" 375 ","page_number":375},
  {"content":"\r\n\r\n2 - عوالي اللئالي : عن النبيّ صلى الله عليه و آله ، أنّه قال : من أتى ذات محرم فاقتلوه . « 1 » در كتاب دعائم الإسلام - كتاب معتبرى نيست - از اميرمؤمنان عليه السلام و در عوالىاللئالى از پيامبر اكرم صلى الله عليه و آله حدّ زناى به محارم را قتل روايت كرده‌اند .\r\n3 - ابن عباس ، عن النبيّ صلى الله عليه و آله : من وقع على ذات محرم فاقتلوه . « 2 » نكته دوم : در باب لواط روايتى قابل توجّه وجود دارد كه مفادش با روايات گذشته يكى است . مىفرمايد :\r\nوعنه ، عن أحمد ، عن الحسين بن سعيد ، عن القاسم بن محمّد الجوهري ، عن عبدالصّمد بن بشير ، عن سليمان بن هلال ، عن أبي عبداللَّه صلى الله عليه و آله في الرجل يفعل بالرجل قال : فقال : إن كان دون الثقب فالجلد ، وان كان ثقب اقيم قائماً ثمّ ضرب بالسيف ضربة أخذ السيف منه ما أخذ . فقلت له : هوالقتل ؟ قال :\r\nهو ذاك . « 3 »\r\nفقه الحديث : سليمان بن هلال از امام صادق عليه السلام درباره‌ى مردى كه با مرد ديگر لواط كرده است ، مىپرسد . امام عليه السلام فرمود : اگر دخول نكرده ، او را تازيانه مىزنند ؛ و اگر دخول واقع شده باشد ، آن مرد را قائم نگاه داشته ، ضربتى با شمشير بر او فرود آورده تا شمشير هر چه مىخواهد از او بگيرد . - اين تعبير در روايات زناى با محارم نيز بود - .\r\nراوى به امام عليه السلام گفت : مقصود شما از اين ضربت ، قتل است ؟ امام عليه السلام فرمود : آرى ، قتل است . اين مسأله از فروع مشكل باب حدود است . پذيرفتن عنوان چهارم ممكن نيست ؛ زيرا ، هيچ يك از علما به آن قائل نشده‌اند . در حقيقت ، روايتى شاذّ و مهجور است كه با اعراض\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 358 ، باب 19 از ابواب حدّ زنا ، ح 2 و 3 .\r\n( 2 ) . سنن ابن ماجه ، ج 2 ، ص 856 ، ح 2564 .\r\n( 3 ) . وسائل الشيعة ، ج 18 ، ص 416 ، باب 1 از ابواب حدّ لواط ، ح 2 .\r\n","page_name":" 376 ","page_number":376},
  {"content":"\r\n\r\nب : اگر تعبير همانند روايت جميل بن درّاج « 1 » باشد كه پرسيد : ضربه‌ى شمشير كجاى بدن فرود آيد ؟ امام عليه السلام فرمود : به گردنش . كدام يك از دو احتمال زير در آن ممكن است ؟\r\nاوّل : جميل مىدانسته بايد ضربتى زده شود ، امّا نمىدانسته بايد منتهى به قتل بشود يا نه .\r\nدوم : اطلاق ضربه‌ى به سيف را ديده كه شامل ضربت به گردن ، پا و . . . مىشود و بر هر نقطه‌اى از بدن صادق است ، جميل از محل فرود ضربت مىپرسد .\r\nظاهر روايت ، سؤال از موضع ضربت است ، و در متفاهم عرفى از چنين سؤال و جوابى ، استفاده‌ى قتل مشكل است .\r\nنكته چهارم : در دو روايتى كه آن‌ها را از دور خارج كرديم - ( روايت مرسله‌ى محمّد بن عبداللَّه بن مهران و خبر عامر بن سمط ) « 2 » مطلب قابل توجّهى است كه مىتوانيم از آن استفاده كنيم ؛ هر چند روايت را ضعيف و مجعول بدانيم . زيرا ، در مقام ظهورگيرى بايد به آشناى به لغت عرب مراجعه كرد . در اين دو روايت ، اين عبارت ديده مىشود :\r\nيضرب ضربة بالسيف . قلت فإنّه يخلص قال : يحبس أبداً حتّى يموت .\r\nيضرب ضربة بالسيف بلغت منه ما بلغت ، فإن عاش خلّد في السجن حتّى يموت .\r\nاگر معناى ضربت با شمشير به هر جا منتهى شود ، كشتن مجرم است ، راوىِ عرب ، متخصّص در لغت ، چگونه به خود اجازه مىدهد از امام عليه السلام بپرسد اگر پس از آن ضربت زنده ماند ، تكليف چيست ؟ اگر مقصود قتل است ، ديگر جاى اين سؤال نيست . به او مىخندند چه مىگويى ؟ ! پس از قتل ، امكان زندگى نيست . لذا ، نمىتوان متفاهم عرفى از اين عبارت را قتل دانست .\r\nنظر برگزيده\r\nخلاصه‌ى مباحث گذشته و نتيجه‌ى جمع بين روايات در مورد كسى كه با محارم خود زنا كرده باشد ، « يضرب ضربة بالسيف في عنقه » است . در فهم مراد و مقصود از اين جمله ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 19 از ابواب حدّ زنا ، ح 2 و 3 .\r\n( 2 ) . همان ، ح 4 ؛ و ص 387 ، ح 10 .\r\n","page_name":" 377 ","page_number":377},
  {"content":"\r\n\r\nاختلاف شده و از آن سه قول پديدار گشته است : الف : قتل به هر كيفيّت و به هر وسيله‌اى ؛ ب : قتل به وقوع ضربتى با شمشير بر گردن ؛ و ج : وقوع ضربتى بر گردن كه منتهى به قتل زانى بشود يا نه . به اين قول در رياض المسائل تصريح كرده است . « 1 » قول سوم يا احتمال سوم قابل قبول نيست . زيرا ، با مراجعه‌ى به كلمات اصحاب مىبينيم - با آن‌كه مستندشان همين روايات است ؛ و اگر اجماعى هم ادّعاشده باشد ، مستند به اين روايات است ؛ نه اين‌كه اجماع اصالت و تحقّق و كشفى داشته باشد . - بسيارى از فقها از اين تعبير ، قتل را استفاده كرده‌اند ؛ و برخى از آنان در عباراتشان عنوان قتل را مطرح كرده و گفته‌اند : « من زنى بذات محرم يقتل ، أو فاقتلوه » و امثال عبارت .\r\nآنان به اندازه‌اى مطمئن بودند كه اين روايات دلالت بر قتل دارد كه در فتاوا تعبير روايات را نياورده‌اند ؛ بلكه صريح و آشكار به قتل فتوا داده‌اند . برخى از آنان نيز عبارت « يضرب عنقه » را به كار برده كه متفاهم عرفى از آن نيز قتل مىباشد .\r\nشيخ صدوق رحمه الله در كتاب مقنع عبارت : « يضرب ضربة بالسيف اخذت منه ما اخذت » « 2 » را آورده ، و مطلب اضافى وجود ندارد كه مشعر به استفاده‌ى غير قتل باشد . در عبارات فقها به الفاظى كه به غير قتل اشعار داشته باشد ، برخورد نكرديم .\r\nبا توجّه به اين مطالب ، فقها با كثرتى كه دارند ، و گروهى از آنان عرب و متخصّص در لغت و ادبيات عرب با آن علوّ مقام در اجتهاد و فقاهت ، از اين روايات قتل را فهميده‌اند ، فقط صاحب رياض رحمه الله كه از متأخّرين است ، شبهه‌اى مطرح كرده ، ولى قبل از ايشان همه در اين معنا اتّفاق دارند .\r\nبراى تأييد اين مطالب ، روايتى را از ابواب لواط ذكر كرديم‌كه در حقيقت ، شارح و مفسّر اين عبارت است ، « ضرب بالسيف ضربة أخذ السيف منه ما أخذ ، فقلت له : هو القتل ؟ قال : هو ذاك » « 3 » امام رحمه الله ضربت به شمشير راكه راوى به قتل تفسير كرد ، امضا نمود .\r\n\r\n\r\n","description":"","footnote":"\r\n( 1 ) . رياض المسائل ، ج 10 ، ص 40 .\r\n( 2 ) . المقنع ، ص 435 .\r\n( 3 ) . وسائل الشيعة ، ج 18 ، ص 416 ، باب 11 از ابواب حدّ لواط ، ح 2 .\r\n","page_name":" 378 ","page_number":378},
  {"content":"\r\n\r\nمؤيّد ديگر : استبعادى است كه در آن طرف قضيه وجود دارد ؛ زيرا ، در موارد مشابه مىبينيم شارع مقدار و اندازه‌ى حدود را معيّن كرده است و معناى حدّ نيز اندازه‌ى مشخّص است ؛ ولى در اين موردكه جرمى شديد سر زده به گونه‌اى كه فاعل آن بايد از صفحه‌ى وجود محو شود ، بگويد : ( ضربتى با شمشير به گردنش زده شود ؛ منتهى به قتل او گردد يا نه . اين مطلب بعيد است ) .\r\nلذا ، مىگوييم اگر جرم سنگين باشد بايد او را كشت و ملاك يك ضربت يا دو ضربت نيست . به ذهن مىآيد كه ضربت موضوعيّتى ندارد ؛ آن‌چه موضوعيّت دارد ، محو شدن اين فرد و نابود شدنش است ؛ والّا اگر از بين رفتن فرد موضوعيّت ندارد ، چرا به عبارت « بلغت منه ما بلغت ، أخذت منه ما أخذت » گفته است كه گاه به مرگ منتهى مىشود و گاه نمىشود ؟ چنين حدّى با ذهن ناآشنا است .\r\nبنابراين ، از اين روايات قتل را استفاده كرده ، و مىگوييم در اين ضربه ميزان خاصّ و محدوديّتى وجود ندارد . در حقيقت ، مختار ما نقطه‌ى مقابل كسانى است كه از روايت قتل را نمىفهمند و مىگويند ممكن است به قتل منتهى نشود .\r\nما مىگوييم : در اين ضربه هيچ محدوديّتى نيست ، نه ترخيصاً و نه عملًا ، چه بسا مؤكّد و مؤيّد قتل است ؛ نه اين‌كه با قتل منافات داشته باشد . با تأمّل زياد و تحقيق در جوانب مسأله به ذهن ما مىآيد كه نمىتوان از حكم قتل در مورد اين مجرم صرف‌نظر كرده و بگوييم از اين روايات چنين مطلبى استفاده نمىشود .\r\n\r\nكيفيّت وقوع قتل\r\nنحوه‌ى اجراى اين حدّ چگونه است ؟ آيا از روايات مطلق قتل به هر نحوى كه باشد ، استفاده مىشود ؟ همان‌گونه كه مرحوم صاحب جواهر « 1 » فهميده و خواسته آن را به اصحاب‌نسبت بدهد ؛ زيرا ، عبارت « يضرب عنقه » در تعابير كنايه از قتل است . لذا ، اگر او را با طناب خفه كنند يا به دار كشيده ، يا با وسائل امروزى بكشند ، كفايت مىكند .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 311 .\r\n","page_name":" 379 ","page_number":379},
  {"content":"\r\n\r\nنظر برگزيده\r\nبه نظر مىرسد نمىتوان خصوصيّاتى را كه در روايت آمده ، كنار بگذاريم . اگر روايت بگويد : « يضرب عنقه » مىتوان از آن ضرب قتّال و موجب قتل را استفاده كرد ؛ امّا الغاى خصوصيّت ضربتِ با شمشير آن‌هم به گردن معنا ندارد . دليلى بر حذف آن نداريم و احتمال مىدهيم خصوصيّتى در ضربت با شمشير به گردن باشد ؛ كه با وجود اين احتمال ، راهى براى طرح خصوصيّات نيست .\r\nمؤيّد اين مطلب : اگر مولايى به عبدش بگويد : « گردن فلانى را بزن » . آيا از نظر عرفى ، اين عبد حق دارد شكم او را پاره ، و به اين ترتيب او را بكشد ؟ درست است‌كه از ضرب عنق ، قتل فهميده مىشود ، امّا نه مطلق قتل ، بلكه قتل خاص مراد است .\r\nفقط آن‌چه را كه مىتوانيم از روايت در نظر نگيريم ، ضربت واحده است ؛ اگر با يك ضربت ، قتل محقّق نشد ، حقّ نداريم به همان اكتفا كنيم ؛ بلكه بايد تا سرحدّ مرگ ادامه داد .\r\nاين مطلب را به كمك روايات و شواهد استفاده كرديم .\r\n\r\nمقصود از محارم\r\nآيا حدّ قتل براى زناى با محارم ، به همه‌ى محارم مربوط است يا گروه خاصّى مراد است ؟\r\nمحارم بر سه قسم هستند :\r\nقسم اوّل : محارم نسبى ؛ مانند : مادر ، دختر ، خواهر ، عمّه ، خاله ، دختر برادر و مانند آن كه قدر متيقّن از محارم است .\r\nقسم دوم : محارم رضاعى ؛ افراد فوق ، ليكن نه از راه نسب ، بلكه از راه رضاع ؛ مانند :\r\nمادر رضاعى ، دختر رضاعى و . . .\r\nقسم سوم : محارم مصاهره‌اى ؛ كسانى كه در اثر ازدواج با خانمى براى شوهر آن خانم حرام مىشوند ؛ مانند مادر زن ، دختر زن از شوهر ديگر و هم‌چنين عروس انسان ، زن پدر كه از آنان به « محرّمات بالمصاهرة » تعبير مىشود .\r\nسخن در اين است‌كه آيا حدّ قتل شامل هر سه دسته مىشود يا بايد تفصيل داد ؟\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nذكر محارم در قرآن\r\nدر آيه‌اى از سوره‌ى نساء خداوند هر سه دسته از محارم را بيان فرموده است : حُرّمَتْ عَلَيْكُمْ أُمَّهتُكُمْ وَبَنَاتُكُمْ وَأَخَوَ تُكُمْ وَعَمتُكُمْ وَخلتُكُمْ وَبَنَاتُ الْأَخِ وَبَنَاتُ الْأُخْتِ وَأُمَّهتُكُمُ التِى أَرْضَعْنَكُمْ وَأَخَوَ تُكُم مّنَ الرَّضعَةِ وَأُمَّهتُ نِسَآلِكُمْ وَرَبلِبُكُمُ التِى فِى حُجُورِكُم مّن نّسَآلِكُمُ التِى دَخَلْتُم بِهِنَّ فَإِن لَّمْ تَكُونُواْ دَخَلْتُم بِهِنَّ فَلَا جُنَاحَ عَلَيْكُمْ وَحَللِلُ أَبْنَآلِكُمُ الَّذِينَ مِنْ أَصْلبِكُمْ وَأَن تَجْمَعُواْ بَيْنَ الْأُخْتَيْنِ إِلَّا مَا قَدْ سَلَفَ إِنَّ اللَّهَ كَانَ غَفُورًا رَّحِيمًا « 1 » عنوان مأخوذ از محارم در روايات\r\nتعبيرى كه در روايات رسيده « من زنى بذات محرم » « 2 » و « من وقع على اخته » « 3 » كسى كه با محارم خود يا خواهرش زنا كند ، هست . در اين‌ها هيچ ذكرى از محارم نسبى نيست . لذا ، بايد عنوان محرم را مورد تحقيق و بررسى قرار دهيم .\r\nذات مَحرم و مَحرم كيست ؟ مقصود از محرم ، « من يحرم نكاحه » است .\r\nجوهرى در صحاح اللغة مىگويد : « يقال : ذو محرم منها إذا لم يحلّ نكاحها » محرم كسى است كه ازدواج با او حرام است . عنوان مأخوذ در روايت « من زنى بذات محرم » است ، همان‌گونه كه با مادر نسبى و خواهر نسبى نمىتوان ازدواج كرد ، با مادر رضاعى و مادر زن نيز نكاح جايز نيست .\r\nبا اين حال ، در تحرير الوسيله مىفرمايد : « و لايحلق ذات محرم للرضاع بالنسب على الأحوط لو لم يكن أقوى » ؛ محارم رضاعى به محارم نسبى - بنابر احتياط اگر اقوا نباشد - ملحق نمىشوند .\r\nفقها محارم سببى را متعرّض نشده‌اند ، و حكم محارم سببى در فتاوا مسكوت گذاشته\r\n\r\n\r\n","description":"","footnote":"\r\n( 1 ) . سوره‌ى نساء ، 23 .\r\n( 2 ) . وسائل الشيعة ، ج 18 ، ص 385 ، باب 19 از ابواب حدّ زنا ، ح 1 و 2 و 3 .\r\n( 3 ) . همان ، ص 386 ، ح 4 .\r\n","page_name":" 381 ","page_number":381},
  {"content":"\r\n\r\nشده است ؛ اين مطلب بدان معنا نيست كه فقها محارم نسبى را متعرّض و حكم محارم سببى را مهمل بگذارند ، بلكه عبارت اصحاب همانند روايات است ؛ اكثر آنان تعبير به ذات محرم كرده‌اند ؛ حتّى مثالى نيز ذكر نكرده‌اند كه از آن استفاده كنيم مقصودشان محارم نسبى است .\r\nشيخ طوسى رحمه الله در مبسوط « 1 » و خلاف « 2 » و برخى ديگر از علما ، محارم رضاعى را مطرح و آنان را به محارم نسبى ملحق كرده‌اند ؛ مرحوم شهيد ثانى نيز در لمعه « 3 » الحاق را خالى از وجه ندانسته است .\r\nدر ميان محارم سببى ، زن پدر دليل خاص دارد و جداگانه خواهد آمد ؛ امّا در غير او از بقيّه‌ى محارم سببى و محارم رضاعى ، چه بايد گفت ؟ آيا وجهى براى الحاق يا اخراج داريم ؟\r\n\r\nراه‌هاى الحاق محارم رضاعى و سببى به نسبى\r\nچند راه براى اخراج و عدم الحاق گفته شده است :\r\nراه اوّل : مستفاد از كلام صاحب جواهر رحمه الله « 4 » و ديگران اين است‌كه ظهور ذات محرم و محرم ، در محرم نسبى به نحو حقيقت ، و استعمال آن در محارم رضاعى و سببى محتاج به علاقه ، عنايت ، تجوّز و مسامحه است .\r\nمرحوم صاحب رياض ادّعاى تبادر از محارم به محارم نسبى مىكند ، « 5 » و صاحب جواهر رحمه الله هر چند در جهتى ديگر به او اعتراض دارد ، امّا در اين مطلب با او موافقت كرده ، و اين معنا را تأييد مىكند .\r\nبطلان پيمودن اين راه در مقام استدلال واضح است ؛ هر چند افرادى مانند : صاحب رياض و صاحب جواهر رحمهما الله فرموده باشند ؛ زيرا ، ما حقّ نداريم در لغت تصرّف كنيم ؛ با وجود آن‌كه متخصّصى در لغت عرب همانند جوهرى مىگويد : محرم يعنى كسى كه حرام است انسان با او ازدواج مىكند . چگونه مىتوان كلام او را مختصّ به محارم نسبى كرد ؟ در\r\n\r\n\r\n","description":"","footnote":"\r\n( 1 ) . المبسوط ، ج 8 ، ص 8 .\r\n( 2 ) . الخلاف ، ج 5 ، ص 386 ، مسأله 29 .\r\n( 3 ) . الروضة البهية في شرح اللمعة الدمشقية ، ج 9 ، ص 63 .\r\n( 4 ) . جواهر الكلام ، ج 41 ، ص 312 .\r\n( 5 ) . رياض المسائل ، ج 10 ، ص 39 .\r\n","page_name":" 382 ","page_number":382},
  {"content":"\r\n\r\nكلمات فقها نيز از « محرم » ، « من يحرم نكاحه » اراده شده و در قرآن نيز آيه‌ى شريفه با « حرّمت » هر سه گروه : نسبى ، سببى و رضاعى را آورده است . بنابراين ، اگر كسى بخواهد از راه انحصار معناى حقيقى محرم در محرم نسبى وارد شود ، جوابش روشن است .\r\nراه دوم : درست است كه « محرم » معناى عامّ و مطلقى دارد كه شامل هر سه گروه مىشود ، ليكن در مقام كاربرد ، انصراف به محرم نسبى دارد . معناى انصراف اين نيست كه تنها در محرم نسبى حقيقت باشد ، بلكه وقتى در روايات مىگويد : « من زنى بذات محرم » فوراً محارم نسبى به ذهن مىآيد ، گويا كه در روايت « من زنى بذات محرم النسبى » آمده است .\r\nآيا اين‌راه را مىتوان پذيرفت ؟ منشأ انصراف كثرت استعمال است . كلمه‌ى « محرم » بايد به اندازه‌اى در خصوص محرم نسبى به كار رفته باشد كه با شنيدن لفظ « محرم » ، آن معنا به ذهن آيد ؛ مثلًا اگر بگويد : اين زن به من محرم است ، در ذهن به محرم نسبى منتقل شويم . آيا لفظ « محرم » چنين انصرافى به محرم نسبى دارد ، به گونه‌اى كه احتمال خويشان سببى يا رضاعى داده نشود ؟ حق اين است‌كه نمىتوان ادّعاى انصراف كرد . دايره‌ى احتمالات وسيع است ؛ و به همين جهت ، سؤال مىشود كه چه نسبتى با شما دارد ؟\r\nراه سوم : ممكن است كسى به فتاواى اصحاب متمسّك شود و بگويد : اصحاب محارم رضاعى و سببى را متعرّض نشده‌اند ؛ پس ، معلوم مىشود آنان را ملحق نمىدانسته‌اند كه حكم‌شان را نگفته‌اند .\r\nبه جواب اين مطلب در گذشته اشاره كرده و گفتيم : اصحاب ، عنوان مسأله را همان عنوان مأخوذ در روايت يعنى « ذات محرم » قرار داده‌اند . با اين كيفيّت ، چگونه به آنان نسبت دهيم كه متعرّض اين نكته نشده‌اند ، مگر بايد هر موردى را به صراحت مطرح كنند ؟\r\nاگر يك عنوان عامّ و مطلقى را به عنوان موضوع بحث قرار بدهند ، كافى است .\r\nالبته در پاره‌اى از كلمات به خواهر ، مادر ، دختر ، عمّه ، خاله ، خواهرزاده ، برادرزاده ، اشاره شده ، امّا از باب مثال و تطبيق عام و مطلق بر مصاديق است . اين افراد اظهر مصاديق عام بوده ، لذا آن‌ها را براى مثال ذكر كرده‌اند ؛ و معناى اين اختصاص حكم به محارم نسبى نيست .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nعلاوه ، اگر مثال به مادر يا خواهر و مانند آن زده شد ، از كجا و به چه دليل مىگوييد :\r\nمحارم نسبى مُراد است ؟ بلكه شامل محارم رضاعى نيز مىشود ؛ زيرا ، اين نسبت‌ها بر دو گونه است : نسبى و رضاعى ؛ و خصوص نسبى محتاج به بيان است . بنابراين ، اگر مرحوم محقّق در كتاب شرايع مثال به مادر و خواهر مىزند ، « 1 » قرينه‌اى نداريم بر اين‌كه محرم نسبى را اراده كرده باشد .\r\nراه چهارم : مرحوم صاحب جواهر رحمه الله اين راه را مطرح و به نقد آن پرداخته است .\r\nمىگويد : اگر در الحاق محارم رضاعى به محارم نسبى نظرتان به روايت « الرضاع لحمة كلحمة النسب » « 2 » است ؛ - رضاع يك حالت اتّصالى به وجود مىآورد مانند حالت اتصالى كه در نسب وجود دارد . - ما اين مطلب را به صورت موجبه‌ى جزئيّه قبول داريم ؛ زيرا ، در تمام موارد به اين قاعده عمل نشده است ؛ مثلًا در باب مواريث و ولايت ، هيچ كس نگفته مادر رضاعى يا دختر رضاعى و يا خواهر رضاعى ارث مىبرد . بلكه فقط در باب نكاح پياده مىشود ؛ و آن اين‌كه با اين گروه از محارم رضاعى نمىتوان ازدواج كرد . امّا آيا نفقه‌ى آنان نيز واجب است ، كسى خيال اين مطلب را هم نكرده است . « 3 » در نقد نظر مرحوم صاحب جواهر مىگوييم : ما به اين قاعده در باب ارث و نفقه و غير آن نمىخواهيم تمسّك كنيم ؛ بلكه جريان آن در باب نكاح براى ما كافى بوده و موضوع بحث ما با آن محقّق مىشود ؛ زيرا ، موضوع اين حدّ ، زناى به ذات محرم است و معناى ذات محرم به تصريح جوهرى « من يحرم نكاحها » است .\r\nبه بيان ديگر ، بحث ما از آثار باب نكاح است و به باب ارث و نفقه و ساير ابواب فقهى مربوط نيست . عنوانى در كتاب نكاح مطرح است كه در روايات باب حدود آن را موضوع قرار داده‌اند . در باب حدود موضوع حدّ قتل ، « من زنى بذات محرم » است و در باب نكاح ، ذات محرم رابه « من يحرم نكاحها » معنا مىكنند .\r\n\r\n\r\n","description":"","footnote":"\r\n( 1 ) . قال في شرايع الإسلام : « أمّا القتل فيجب على من زنى بذات محرم كالامّ والبنت وشبهها » ج 4 ، ص 936 .\r\n( 2 ) . روايتى به اين مضمون در كتب روايى پيدا نكرديم ، مرحوم صاحب جواهر آن را در ج 29 ، ص 310 آورده است وعلّامه‌ى طباطبايى ذيل آيه‌ى 23 سوره‌ى نساء بدون اشاره بن مأخذش نقل كرده است .\r\n( 3 ) . جواهر الكلام ، ج 41 ، ص 313 .\r\n","page_name":" 384 ","page_number":384},
  {"content":"\r\n\r\nبنابراين ، ما نمىگوييم « الرضاع لحمة كلحمة النسب » يك معناى عامى دارد ؛ مادر رضاعى در تمام احكام و خصوصيّات همانند مادر نسبى است . همين مقدار كه در باب نكاح محرميّت - « و من يحرم نكاحها » - محقّق شد ، موضوع براى عنوان مأخوذ در روايات و فتاوا تحقّق پيدا مىكند .\r\nبراى توضيح بيشتر ، اگر كسى نذر كند در صورت تحقّق محرميّت با فلان دختر ، صد تومان صدقه مىدهم . اگر پس از اين نذر ، آن دختر از عيال مرد شير خورده و رضاع با شرايطش محقّق شد ، در اين‌جا وفاى به نذر واجب است ؛ زيرا ، با اين قاعده ، موضوع نذر حاصل شده است . لذا ، نمىتوان گفت : اين قاعده چه ربطى به باب نذر دارد ؟ موضوع نذر محرميّت با دختر بود كه در باب نكاح و با اين قاعده درست شد .\r\nبيان صاحب رياض رحمه الله بر عدم الحاق\r\nرواياتى كه در اين مسأله داشتيم ، بيشتر آن‌ها سند خوبى نداشت و ضعيف بود . يك روايت حسنه داشتيم كه هيچ‌گاه مانند صحيحه نمىشود و فقط روايت صحيحه‌ى ابىايّوب باقى مىماند كه به خاطر اين يك روايت ، نمىتوان دست خود را به خون مردم آلوده كرد .\r\nچگونه جرأت مىكنيد به جهت يك روايت ، دست خود را به خون مردم آغشته سازيد ؟ « 1 » اشكال نظر ايشان آن است كه چرا در محرم نسبى اين مطلب را نمىگوييد ؟ اگر وجود يك روايت در تضعيف مطلب دخالت دارد ، شما با چه جسارتى با همين يك روايت صحيحه به خون مردم دست‌تان را آلوده كرده و محارم نسبى را مىكشيد ؟\r\nعلاوه بر اين كه تعداد روايت مدخليّتى ندارد ؛ اگر روايت معتبر باشد ، يكى يا متعدّد ، براى ما حجّت است و بايد به مضمون آن عمل كنيم . و با فرض وجود اطلاق و شمول ، و حجيّت آن ، چگونه در مطلب تزلزل و ترديد پيدا مىشود ؟\r\nاگر اطلاق حجّت نيست ، بحثى نداريم ؛ امّا بر فرض حجيّت اطلاق ، اين مطلب كه صاحب كشف اللثام رحمه الله « 2 » فرموده به استناد اطلاق تهجّم را نيز قبول دارد ، براى او فرقى در\r\n\r\n\r\n","description":"","footnote":"\r\n( 1 ) . رياض المسائل ، ج 10 ، ص 39 .\r\n( 2 ) . كشف اللثام ، ج 2 ، ص 398 .\r\n","page_name":" 385 ","page_number":385},
  {"content":"\r\n\r\nتعداد خبر و دلالت آن نيست .\r\nنظر برگزيده : اگر بر طبق قواعد و ضوابط مشى كنيم ، فرقى بين محارم نسبى با رضاعى و سببى نيست ؛ و مطالبى كه در بيان فرق گفته بودند ، نادرست بود . امّا اين مطلب كه تصريح اصحاب ، جرأت فتوا دادن نداشته باشد ، بحثى ديگر است .\r\n\r\nتعميم حكم نسبت به زنى كه نكاح با او حرام است\r\nاگر موضوع روايات و فتاوا ، « محرم » ، يعنى « من يحرم نكاحها » باشد ، گروهى كه جزء هيچ يك از سه گروه به حساب نمىآيند ، امّا نكاحشان حرام است نيز داخل مىشوند ؛ مانند زنى كه او را نُه طلاق داده و براى هميشه ازدواج با او بر مرد حرام است ؛ و همين گونه اگر كسى با پسرى لواط كند ، با خواهر و مادر او نمىتواند ازدواج كند ، آيا زناى با چنين زنانى نيز زناى به ذات محرم است ؟\r\nحقّ اين است كه ذات محرم از چنين مواردى انصراف دارد . زيرا ، با شنيدن لفظ ذات محرم ، اين موارد هرگز به ذهن انسان خطور نمىكند ؛ بلكه بايد مقدّمات و تمهيداتى چيده شود تا به اين معانى منتقل شويم . لذا ، حتّى با معناى لغوى كه از صحاح اللغة نيز نقل كرديم ، انصراف به حدّى است كه اين‌گونه موارد به ذهن نمىآيد .\r\n\r\nمحرميّت به واسطه‌ى نسب غير شرعى\r\nاگر محرميّت به واسطه‌ى نسب غير شرعى مثل زنا باشد ، مانند : ولد زنا - كه به پدر و مادر زناكارش محرم است - ، او نمىتواند با والدين خود ازدواج كند و « من يحرم نكاحها عليه » در اين‌جا صادق است . آيا حكم زناى ولد زنا با مادرش يا زانى با دخترى كه از زناى او متولد شده ، همانند حكم زناى با محارم است ، و عنوانى كه در روايات و فتاوا آمده - « من زنى بذات محرم » - شامل اين مورد مىشود ؟\r\nمرحوم صاحب جواهر مىفرمايد : اصل عدم الحاق اين مورد به زناى به محرم نسبىاست . لذا ، چنين زنايى موجب ثبوت قتل نيست . « 1 »\r\n\r\n\r\n","description":"","footnote":"\r\n( 1 ) جواهر الكلام ج 41 ص 313\r\n","page_name":" 386 ","page_number":386},
  {"content":"\r\n\r\nممكن است در نقد نظر ايشان گفته شود : عنوان مأخوذ در روايت ، اطلاق دارد و شامل اين مورد نيز مىشود ؛ زيرا ، روايت مقيّد به نسب و سبب شرعى نيست ، پس اطلاق ذات محرم اين مورد را فرا مىگيرد .\r\nاگر گفته شود در پاره‌اى از روايات ، عبارت « من وقع على اخته » بود كه ظهور در خواهر شرعى دارد ، و همين‌گونه دلالت آيه‌ى شريفه بر محرمات - مانند : امّ ، اخت و . . . - ظهور در شرعى از اين نسب دارد ، مىگوييم : در اين‌گونه موارد بايد ظهور عرفى را گرفت .\r\nمعناى عرفى « امّ » ، « اخت » و . . . اعمّ از شرعى آن است و شامل ولد زنا نيز مىشود ؛ فرقى بين موضوعِ در اين باب و مسأله با ساير ابواب فقهى نيست . در همه جا براى فهم معناى موضوع و عنوان مأخوذ در ادلّه بايد به عرف مراجعه شود ؛ مثلًا در « الخمر حرام » آن‌چه را كه عرف خمر مىبيند ، حرام است .\r\nبا توجّه به آن‌چه گفته شد ، بعيد نيست به الحاق اين مورد به نسب شرعى حكم كنيم ؛ هر چند در تحرير الوسيله در هر سه مورد : ( رضاع ، سبب و نسب غير شرعى ) مىفرمايد : « الأحوط عدم الإلحاق » ؛ و از صاحب جواهر « 1 » و صاحب رياض « 2 » در اين مسأله تبعيّت كرده‌اند .\r\nبه هر حال ، ضوابط و قواعد اقتضاى الحاق دارد ؛ هر چند احتياط غير لزومى بر عدم الحاق است .\r\n\r\nحكم زنا با همسر پدر\r\nهمه‌ى كسانى كه در محارم سببى به عدم الحاق فتوا داده‌اند ، به سبب ورود رواياتى درباره‌ى زن پدر ، او را استثنا كرده و حكم محارم نسبى را بر وى مترتّب كرده‌اند . از جمله‌ى افرادى كه به اين معنا تصريح دارند ، مىتوان شيخ طوسى « 3 » ، حلبى « 4 » ، ابن‌زهره « 5 » ، ابن\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 313 .\r\n( 2 ) . رياض المسائل ، ج 10 ، ص 40 .\r\n( 3 ) . النهاية في مجرّد الفقه والفتوى ، ص 693 .\r\n( 4 ) . الكافى في الفقه ، ص 405 .\r\n( 5 ) . غنية النزوع ، ص 421 .\r\n","page_name":" 387 ","page_number":387},
  {"content":"\r\n\r\nادريس « 1 » ، ابن حمزه « 2 » و ابن سعيد رحمه الله « 3 » را نام برد .\r\nاگر ما قائل شويم محارم سببى هم ملحق هستند ، زن پدر نيز در زمره‌ى آنان داخل است ؛ به همان دليلى كه در آن‌جا گفتيم ؛ مبنى بر آن‌كه عنوان « ذات محرم » ، عنوان عامّ و گسترده بوده ، و زوجه‌ى او نيز از محارم است ؛ پس ، عنوان ذات محرم او را فرا مىگيرد .\r\nو اگر قائل شويم عنوان « ذات محرم » فقط مربوط به محارم نسبى است و محارم سببى را ملحق ندانيم ؛ در اين صورت ، بايد بر الحاق زن پدر دنبال دليل بگرديم . تنها يك روايت در كتب خاصّه بر اين مطلب اقامه شده است .\r\nوعنه ، عن محمّد بن عيسى العبيدي ، عن عبداللَّه بن المغيرة ، عن إسماعيل بن أبى زياد ، عن جعفر ، عن أبيه ، عن أمير المؤمنين عليه السلام أنّه رفع إليه رجل وقع على المرأة أبيه فرجمه وكان غير محصن . « 4 » فقه الحديث : اين روايت را اسماعيل بن ابى زياد - سكونى - از امام صادق عليه السلام از پدرانش نقل مىكند . مىگويد : مردى كه با زن پدرش مواقعه كرده بود را نزد اميرمؤمنان عليه السلام آوردند ؛ حضرت او را سنگسار كرد ، با آن‌كه محصن نبود .\r\nظاهر روايت اين است‌كه اميرمؤمنان عليه السلام خود در سنگسار كردن وى مباشرت داشت ، نه اين‌كه فرمان به رجم او بدهد .\r\nدر كتب عامه نيز روايتى از براء بن عازب آورده‌اند ؛ كه مرحوم شيخ طوسى نيز آن را در خلاف « 5 » نقل كرده است . مضمون آن حديث اين است :\r\nبراء بن عازب گويد : در كوچه مىرفتم به عمو - در نقل ديگر « دايى » - خود برخوردكردم كه به دست او پرچمى بود و به دنبال مأموريتى مىرفت . از او احوال پرسيدم ، گفت :\r\n\r\n\r\n","description":"","footnote":"\r\n( 1 ) . السرائر ، ج 3 ، ص 438 .\r\n( 2 ) . الوسيلة ، ص 410 .\r\n( 3 ) . الجامع للشرايع ، ص 550 .\r\n( 4 ) . وسائل الشيعة ، ج 18 ، ص 386 ، باب 19 از ابواب حدّ زنا ، ح 9 .\r\n( 5 ) . الخلاف ، ج 5 ، ص 386 ، كتاب الحدود ، مسأله 29 .\r\n","page_name":" 388 ","page_number":388},
  {"content":"\r\n\r\nرسول اللَّه صلى الله عليه و آله فرمان داده به دنبال مردى كه با زن پدرش نزديكى كرده بروم ؛ او را گردن زده ، و اموالش را ضبط كنم . « 1 » بنابراين ، در حكم قتل زانى با زن پدر نبايد ترديد كرد ؛ زيرا ، اگر او را داخل در محارم و ذات محرم بدانيم كه مطلب روشن است ؛ و گرنه ، روايت سكونى كه مورد اعتماد مشهور و واجد شرايط حجيّت است ، بر آن دلالت دارد .\r\n\r\nكيفيّت قتل زانى زن پدر\r\nروايت سكونى كه مستند مشهور است ، قتل اين زانى را به سبب رجم بيان كرده ، امّا در فتاواى مشهور ، فقط به قتل اشاره شده ، و كيفيّت آن بيان نشده است ؛ در اين حال ، اشكال عدم تطابق فتوا با دليل پيش مىآيد . زيرا ، ظاهر فتوا وقوع قتل به هر صورتِ ممكن است ، ولى ظاهر روايت وقوع آن با رجم است .\r\nبرخى از متأخّرين گفته‌اند : ما دليلى نداريم بر اين‌كه رجم مختصّ به زانى محصن باشد . نسبت به چنين فردى نيز روايت سكونى دلالت بر رجم دارد ؛ لذا ، فتواى به قتل نمىدهيم ؛ بلكه به رجم حكم مىكنيم ، هر چند زانى محصن هم نباشد . « 2 » نظر برگزيده : به نظر ما ، اگر زن پدر را داخل عنوان « ذات محرم » بدانيم ، مىتوانيم روايت سكونى را ناديده گرفته و بگوييم : از اين‌كه مشهور فتواى به قتل داده‌اند و حكم به رجم نكرده‌اند ، معلوم مىشود كه به مفاد آن فتوا نداده‌اند ؛ والّا چرا مسأله رجم را مطرح نكرده‌اند ؟ پس ، به روايت چندان اعتنايى نداشته‌اند . در حقيقت ، اطلاق « ذات محرم » شامل محرّمات سببى مىشود و يكى از مصاديق آن زن پدر است . بنابراين ، حكمى كه بر ديگر محارم مترتّب است ، بر اين مورد نيز بار مىشود .\r\nامّا اگر مستند ما روايت سكونى باشد ، به چه مناسبت رجم را ناديده بگيريم ؛ از آن الغاى خصوصيّت كرده ، بگوييم مقصود از « رَجَمَه » ، كشتن او است ؟ بنابراين ، چنين افرادى بايد فتواى به رجم بدهند .\r\n\r\n\r\n","description":"","footnote":"\r\n( 1 ) . جامع المسانيد و السنن ، ج 2 ، ص 71 ؛ مسند احمد بن حنبل ، ج 4 ، ص 290 .\r\n( 2 ) . مبانى تكملة المنهاج ، ج 1 ، ص 192 .\r\n","page_name":" 389 ","page_number":389},
  {"content":"\r\n\r\n\r\nفرع دوم : حكم زناى كافر با زن مسلمان\r\nمورد دوّمى كه بر زناى او حكم قتل مترتّب است ، زناى كافر ذمّى با زن مسلمان است ؛ خواه اين كافر به شرايط ذمّه عمل كند يا نه . و به طور كلّ ، حدّ زناى كافر ( ذمّى يا غير ذمّى ) با زن مسلمان قتل است ؛ خواه زن مسلمان به اكراه ، يا به ميل و رغبت به اين كار تن داده باشد .\r\nتمام ملاك ، زناى كافر و غير مسلمان با زن مسلمان است ؛ هر چند كه محصن هم نباشد .\r\nبه گفته‌ى صاحب جواهر رحمه الله اجماع محصّل و منقول بر اين فتوا قائم است ؛ و از نظر روايات و فتاوا ، در اصل حكم هيچ اشكالى نبوده ، و از يك نفر هم مخالفتى نقل نشده است . تنها دليل آن نيز موثّقه‌ى حنّان بن سدير است :\r\nمحمّد بن الحسن بإسناده عن محمّد بن يحيى ، عن محمّد بن الحسين ، عن حنّان بن سدير ، عن أبي عبداللَّه عليه السلام ، قال : سألته عن يهودي فجر بمسلمة ، قال : يقتل . « 1 »\r\nفقه الحديث : حنّان از امام صادق عليه السلام از زناى يك مرد يهودى با زن مسلمان مىپرسد ؛ امام عليه السلام در پاسخ فرمود : او را مىكشند .\r\nدلالت اين روايت بر مطلب تمام است . روايت دومى « 2 » هم در اين باب وجود دارد كه در آينده آن را مطرح خواهيم كرد ؛ و به اصل مطلب ، يعنى قتل زانى ، دلالت دارد . از اين‌رو ، در اصل مطلب - يعنى قتل - نمىتوان ترديد كرد ، و هيچ نقطه‌ى ابهامى از نظر فتوا و دليل وجود ندارد .\r\nحكم اسلامِ كافر بعد از زناى با زن مسلمان\r\nاگر كافرى ذمّى پس از زنا كردن با زن مسلمان ، و قبل از اجراى حدّ شهادتين گفته و اسلام اختيار كرد ، آيا اسلام او سبب سقوط حدّ مىشود يا نه ؟\r\nامام رحمه الله در تحرير الوسيله در ابتدا حكم به ترديد و اشكال مىكند ؛ سپس ، مىفرمايد : بعيد\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 407 ، باب 36 از ابواب حدّ زنا ، ح 1 .\r\n( 2 ) . همان ، ح 2 .\r\n","page_name":" 390 ","page_number":390},
  {"content":"\r\n\r\nنيست حدّ از او ساقط نشود . عبارت امام رحمه الله در طرف پذيرش سقوط حدّ و عدم آن مطلق است و تفصيلى نداده‌اند .\r\nاختيار اسلام براى فرار از عقوبت\r\nحقّ اين است كه بايد دقّت شود آيا مسلمان شدن كافر براى رهايى از قتل و فرار از اجراى حد بوده ، و اسلامى ظاهرى آورده است يا نه ؟ چنين اسلامى حدّ را ساقط نمىكند . دليل آن ، يكى اطلاقِ روايت حنّان بن سدير است كه امام عليه السلام بدون هيچ تفصيلى - ترك استفصال نشانه‌ى اطلاق است - حكم به قتل او كرد . دليل ديگر نيز روايت جعفر بن رزق اللَّه است :\r\nوعنه ، عن محمّد بن أحمد بن يحيى ، عن جعفر بن رزق اللَّه ، قال : قدّم إلى المتوكّل رجل نصرانيّ فجر بامرأة مسلمة و أراد أن يقيم عليه الحدّ فأسلم .\r\nفقال يحيى بن أكثم : قد هدم إيمانه شركه وفعله ، وقال بعضهم : يضرب ثلاثة حدود وقال بعضهم : يفعل به كذا و كذا .\r\nفأمر المتوكّل بالكتاب إلى أبي الحسن الثالث عليه السلام وسؤاله عن ذلك . فلمّا قدم الكتاب ، كتب أبو الحسن عليه السلام يضرب حتّى يموت .\r\nفأنكر يحيى بن أكثم و أنكر فقهاء العسكر ذلك وقالوا : يا أمير المؤمنين سله عن هذا ، فانّه شيء لم ينطق به كتاب و لم تجىء به السنّة .\r\nفكتب : إنّ فقهاء المسلمين قد أنكروا هذا وقالوا : لم تجيء به سنّة و لم ينطق به كتاب ، فبيّن لنا بما أوجبت عليه الضرب حتّى يموت ؟ فكتب : بسم اللَّه الرحمن الرحيم فَلَمَّا رَأَوْاْ بَأْسَنَا قَالُواْ ءَامَنَّا بِاللَّهِ وَحْدَه‌ُو وَ كَفَرْنَا بِمَا كُنَّا بِه‌ِى مُشْرِكِينَ * فَلَمْ يَكُ يَنفَعُهُمْ إِيمنُهُمْ لَمَّا رَأَوْاْ بَأْسَنَا سُنَّتَ اللَّهِ الَّتِى قَدْ خَلَتْ فِى عِبَادِه‌ِى وَ خَسِرَ هُنَالِكَ الْكفِرُونَ « 1 » قال : فأمر به المتوكّل فضرب حتّى مات . « 2 »\r\n\r\n\r\n","description":"","footnote":"\r\n( 1 ) . سوره‌ى غافر ، 84 و 85 .\r\n( 2 ) . وسائل الشيعة ، ج 18 ، ص 407 ، باب 36 از ابواب حدّ زنا ، ح 2 .\r\n","page_name":" 391 ","page_number":391},
  {"content":"\r\n\r\nفقه الحديث : سند اين روايت معتبر نيست . ماجرا از اين قرار است كه مردى نصرانى با زنى مسلمان زنا كرده بود او را نزد متوكّل خليفه‌ى معروف عباسى آوردند . خليفه در صدد برآمد حدّ را بر او جارى كند . نصرانى وقتى احساس خطر كرد ، اسلام آورد . - ظاهر « فأسلم » اين است كه اسلامش در رابطه با فرار از حدّ بوده است . - متوكّل حيران و سرگردان شد كه آيا بايد حدّ را جارى كند يا حدّ ساقط مىشود ؟\r\nيحيى بن اكثم قاضى معروف دربار عبّاسى گفت : اسلام و ايمانش ، شرك و عمل او را نابود كرده است . - به حديث معروف « الإسلام يجبّ ما قبله » « 1 » تمسّك كرده است - يعنى به سبب اسلام ، كفر او از بين رفت و عملش ( زنايش ) نيز بى اثر شد . پس ، نبايد حدّ بر او جارى شود . بعضى از علماى دربارى گفتند : بايد سه حدّ بر او اقامه كنيد . - امّا توضيح نمىدهد كه مراد از سه حدّ چيست - و برخى نيز نظريات ديگرى ابراز كردند .\r\nمتوكّل سرگردان شده ، دستور داد نامه‌اى به امام هادى عليه السلام نوشته شود و از ايشان حكم مسأله را بپرسند .\r\nزمانى كه نامه به امام هادى عليه السلام رسيد ، آن حضرت در جواب نوشت : آن‌قدر او را تازيانه مىزنند تا بميرد . - در حقيقت ، امام عليه السلام فرمود : نفى حدّ نمىشود - .\r\nهنگامى كه نامه به دربار رسيد ، يحى بن اكثم و فقهاى دربارى ديگر منكر اين حكم شده ، گفتند : اين فتوا مطابق با كتاب و سنّت نيست . اى خليفه ، از او سؤال كن : اين چه حكمى است‌كه كتاب خدا و سنّت رسول خدا صلى الله عليه و آله به آن ناطق نيست .\r\nمتوكّل در نامه‌اى به حضرت انكار فقها و مطالبه‌ى دليل و گفتارشان را نوشت .\r\nامام هادى عليه السلام در جواب او آيه‌ى زير را مرقوم داشتند :\r\nآن‌گاه كه عذاب ما را - ظاهراً آيه مربوط به قيامت است - ديدند ، اظهار ايمان كرده وگفتند : ما به پروردگار يكتا ايمان آورده و به آن‌چه قبل از اين شرك مىورزيديم ، الآن كافريم . پس ايمان‌شان كه با ملاحظه‌ى عذاب بود ، به آنان سودى نبخشيد . چنين ايمانى\r\n\r\n\r\n","description":"","footnote":"\r\n( 1 ) . تفسير نورالثقلين ، ج 3 ، ص 226 ؛ تفسير القمي ، ج 2 ، ص 26 ؛ مسند احمد بن حنبل ، ج 4 ، ص 199 ؛ السيرة الحلبية ، ج 3 ، ص 105 .\r\n","page_name":" 392 ","page_number":392},
  {"content":"\r\n\r\nفايده ندارد و نمىتواند جلوى عذاب را بگيرد . اين يك سنّت و روش الهى است كه در ميان بندگانش جريان دارد . كافران در اين ميان زيانكاران‌اند .\r\nراوى مىگويد : متوكّل دستور داد او را چنان زدند كه مرد .\r\nاين روايت دلالت دارد بر اين كه اسلامى كه براى تخلّص از عذاب و فرار از قتل باشد ، فايده ندارد و نمىتواند مانع اجراى حدّ شود .\r\nاختيار اسلام واقعى : اشكال در صورتى است كه كافر ذمّى پس از ارتكاب زنا و دستگيرى ، از روى ميل و اراده ، اسلام را اختيار كند ؛ قرائن و شواهد نيز بيانگر اعتقاد واقعى او به اسلام باشد ؛ و براى فرار از حدّ و قتل اسلام نياورده باشد .\r\nفاضل اصفهانى رحمه الله در كشف اللثام به صورت احتمال فرموده : چه اشكال دارد « الإسلام يجبّ ما قبله » « 1 » را در اين‌جا پياده كنيم ؟ همان مطلبى كه يحيى بن اكثم در آن روايت به طور مطلق مىخواست پياده كند .\r\nدر اين صورت مىگوييم ، « الإسلام » يعنى اسلام واقعى ، « يجبّ ما قبله » نيز همه‌ى اعمالى كه قبل از اسلام واقع شده بود ، از قبيل : شرك ، فسق ، معصيت و امثال آن را پوشانده و از بين مىبرد . لذا ، با استناد به اين قاعده و مسأله‌ى احتياط در دماء و فروج ، شك مىكنيم آيا مسأله قتل جا دارد يا نه ؟ حكم به سقوط آن مىشود .\r\nقاعده‌ى « الإسلام يجبّ ما قبله » نه تنها سبب سقوط حدّ قتل مىشود ، بلكه به طور كلّ حدّ و تازيانه را نيز از بين مىبرد . پس از اسلام كافر ، گويا هيچ گناه و معصيتى از او سر نزده است . « 2 » صاحب جواهر رحمه الله نيز اين بيان را تأييد كرده است . « 3 » مرحوم صاحب رياض در نقد فاضل هندى رحمه الله مىگويد : اين بيان در نهايت ضعف است . زيرا ، سقوط قتل با آن ادلّه ، اجتهاد در مقابل نصّ و رواياتى است كه به اطلاقش بر عدم سقوط دلالت داشت . علاوه بر اين‌كه استصحاب نيز مؤيّد است . زيرا ، اگر شك در سقوط حدّ كردى ، استصحاب بقاى حدّ قتل جارى است .\r\n\r\n\r\n","description":"","footnote":"\r\n( 1 ) . تفسير نورالثقلين ، ج 3 ، ص 226 ؛ تفسير القمى ، ج 2 ، ص 26 .\r\n( 2 ) . كشف اللثام ، ج 2 ، ص 398 .\r\n( 3 ) . جواهر الكلام ، ج 41 ، ص 315 .\r\n","page_name":" 393 ","page_number":393},
  {"content":"\r\n\r\nاز اين مطالب ضعيف‌تر ، سقوط اصل حدّ است . اگر زناى مسلمانى به بيّنه ثابت شده ، در صورتى كه پس از آن توبه كند ، اين توبه ، سبب سقوط حدّ نيست ؛ حال ، اگر توبه‌ى مسلمان علّت نفى حدّ از او نشود ، به طريق اولى ، اسلام كافر نيز موجب رفع حدّ نمىگردد ؛ زيرا ، اسلام در نهايت همانند توبه است . لذا ، اگر بخواهيم اسلام را مسقِط حدّ بدانيم ، نيازمند يك دليل محكم هستيم .\r\nاگر گفته شود : روايت « الإسلام يجبّ ما قبله » « 1 » كافى است . در پاسخ مىگوييم : اولًا ، اين روايت در مجامع روايى شيعه و از طريق اماميّه نرسيده است ؛ بلكه از طريق اهل سنّت و در كتاب‌هاى عامّه روايت شده است .\r\nثانياً ، در هر موردى كه به روايت استناد شده ، تنها دليل نبوده ، و فقها به عنوان مؤيّد آن را ذكر كرده‌اند ؛ نه به عنوان دليل مستقلِّ قابلِ استدلال و حجّت . بنابراين ، ما دليلى محكم بر سقوط حدّ پيدا نكرديم . روايت جعفر بن رزق اللَّه نيز مربوط به جايى بود كه پذيرش اسلام براى فرار از حدّ باشد ؛ و از آن حصر استفاده نمىشود تا مفهوم‌گيرى كنيم . از اين رو ، نفياً و اثباتاً كارى به بحث ما ندارد .\r\nاطلاق روايت حنّان بن سدير نيز در اين‌جا نقشى ندارد ؛ زيرا ، « الإسلام يجبّ ما قبله » جنبه‌ى حكومت بر آن دارد ؛ يعنى با حفظ اطلاق مىگويد : « الإسلام يجبّ ما قبله » .\r\nدر نتيجه ، روايت حنّان مخصوص جايى است كه ذمّى مسلمان نشود . بنابراين ، تمام مباحث به روايت : « الإسلام يجبّ ما قبله » .\r\nدر نتيجه ، روايت حنّان مخصوص جايى است كه ذمّى مسلمان نشود . بنابراين ، تمام مباحث به روايت : « الإسلام يجبّ ما قبله » منتهى مىشود ؛ اگر اعتبار آن ثابت شد ، ديگر جاى بحثى باقى نمىماند . چرا كه روايت مبتلا به معارض و مانع نيست .\r\nبررسى روايت « الإسلام يجبّ ما قبله »\r\nآيا اين روايت ، فقط در مجامع روايى اهل سنّت آمده است و در مجامع روايى شيعه اثرى از آن نيست ؟ در صورتى كه با سند معتبر وجود داشته باشد ، نبايد به آن عنوان مؤيّد نگاه كرد ،\r\n\r\n\r\n","description":"","footnote":"\r\n( 1 ) . نور الثقلين ، ج 3 ، ص 226 ؛ تفسيرالقمى ، ج 2 ، ص 26 ؛ مسند احمد بن حنبل ، ج 4 ، ص 199 ؛ السيرة الحلبية ، ج 3 ، ص 105 .\r\n","page_name":" 394 ","page_number":394},
  {"content":"\r\n\r\nبلكه خودش به عنوان دليل مستقلّى در مسأله خواهد بود .\r\nدر تفسير نور الثقلين از تفسير على بن ابراهيم قمى ذيل آيه‌ى 90 از سوره‌ى اسراء چنين نقل مىكند :\r\nوَ قَالُواْ لَن نُّؤْمِنَ لَكَ حَتَّى تَفْجُرَ لَنَا مِنَ الْأَرْضِ يَنم‌بُوعًا « 1 » فإنّها نزلت في عبداللَّه بن أبي اميّة أخي امّ سلمة ، وذلك أنّه قال هذا لرسول اللَّه صلى الله عليه و آله بمكّة قبل الهجرة .\r\nفلمّا خرج رسول اللَّه صلى الله عليه و آله إلى فتح مكّة استقبله عبداللَّه بن أبي اميّة فسلّم على رسول اللَّه صلى الله عليه و آله فلم يردّ عليه السّلام فأعرض عنه و لم يجبه بشيءٍ وكانت اخته امّ سلمة مع رسول‌اللَّه صلى الله عليه و آله فدخل إليها فقال : يا اختي إنّ رسول اللَّه صلى الله عليه و آله قد قبل إسلام النّاس كلّهم وردّ عليّ إسلامي وليس يقبلني كما قبل غيري .\r\nفلمّا دخل رسول اللَّه صلى الله عليه و آله إلى امّ سلمة ، قالت بأبي أنت وامّي يا رسول اللَّه صلى الله عليه و آله ، أسعد بك جميع الناس إلّاأخي من بين قريش والعرب ، رددت إسلامه و قبلت إسلام النّاس كلّهم .\r\nفقال رسول اللَّه صلى الله عليه و آله : يا امّ سلمة إن أخاك كذّبني تكذيباً لم يكذّبني أحد من الناس هو الّذي قال لي : لَن نُّؤْمِنَ لَكَ حَتَّى تَفْجُرَ لَنَا مِنَ الْأَرْضِ يَنبُوعًا « 2 » .\r\nقالت امّ سلمة : بأبي أنت وامّي يا رسول اللَّه ألم تقل : إنّ الإسلام يجبّ ما كان قبله ؟ قال : نعم ، فقبل رسول اللَّه صلى الله عليه و آله إسلامه . « 3 » فقه الحديث : على بن ابراهيم مىگويد : پس از فتح مكّه و ورود پيامبر خدا صلى الله عليه و آله به آن شهر افرادى كه اسلام نياورده بودند يا در رابطه‌ى با اسلام مسائلى داشتند ، به حضور آن\r\n\r\n\r\n","description":"","footnote":"\r\n( 1 ) . سوره‌ى اسراء ، 90 .\r\n( 2 ) . سوره‌ى اسراء ، 90 .\r\n( 3 ) . تفسير نور الثقلين ، ج 3 ، ص 226 ، ح 447 ؛ تفسير علىّ بن ابراهيم ( تفسير القمى ) ، ج 2 ، ص 26 .\r\n","page_name":" 395 ","page_number":395},
  {"content":"\r\n\r\nحضرت رسيده و اظهار پشيمانى مىكردند . پيامبر صلى الله عليه و آله نيز اسلامشان را مىپذيرفت . در اين ميان فردى به نام عبداللَّه بن ابىاميّه برادر ام‌ّسلمه همسر رسول خدا صلى الله عليه و آله ، به خدمت آن بزرگوار آمده ، اسلام خود را عرضه كرد ، ولى پيامبر صلى الله عليه و آله به او اعتنا نكرده ، جواب نداد .\r\nعبداللَّه نزد خواهرش رفت و گفت : نمىدانم چه واقع شده ؟ پيامبر صلى الله عليه و آله ، اسلام همه را قبول و عذرشان را پذيرفت ، ليكن به من هيچ اعتنايى ندارد .\r\nام‌ّسلمه به پيامبر خدا صلى الله عليه و آله گفت : رحمت شما شامل حال همه‌ى مردم از عرب و قريش شده است ؛ و در ميان عرب و قريش ، فقط برادر من بايد از آن محروم باشد . علّت اين حرمان چيست ؟\r\nرسول خدا صلى الله عليه و آله فرمود : برادر تو از من تكذيبى كرد كه هيچ‌كس در مقام تكذيب به اين خصوصيّت و پايه نرسيده است ؛ او گفت : « به تو ايمان نمىآوريم تا چشمه‌اى از زمين جارى كنى و . . . »\r\nام‌ّسلمه گفت : يا رسول‌اللَّه صلى الله عليه و آله ! آيا شما نفرمودى : اسلام هر عملى كه در زمان كفر سر زده است را مىپوشاند ؟\r\nپيامبر صلى الله عليه و آله با شنيدن اين كلام ، اسلام برادر ام‌ّسلمه را پذيرفت .\r\nبا مطرح بودن روايت در مجامع روايى شيعه و استناد فقها به آن در موارد بسيار زياد ، نمىتوان آن را به عنوان يك مؤيّد مطرح كرد و گفت : در هر موردى كه استناد شده ، دليلى ديگر داشته‌اند ؛ و اين روايت ، مؤيّد مطلب بوده است .\r\nبر فرض اين‌كه روايت ، عامّى و در كتب شيعه نقل نشده باشد ، باز استناد به آن مشكلى ندارد ؛ زيرا ، مورد عمل فقهاى اماميّه واقع شده است . از اين رو ، معتبر است و نمىتوان از جهت سند ، حكم به عدم حجّيت آن داد .\r\nخلاصه‌ى بحث : با وجوداين روايت معتبره در مقام ، و نبودن عارض و مانع ، آن‌چه را كه صاحب كشف اللثام رحمه الله « 1 » به صورت احتمال فرموده ، ما به صورت جزمى مىگوييم ؛ و آن اين‌كه : اگر ذمّى پس از زنا ، اسلام آورد ، اسلام افعال گذاشته‌اش را پوشانده و هيچ حكمى بر زناى او مترتّب نمىشود .\r\n\r\n\r\n","description":"","footnote":"\r\n( 1 ) . كشف اللثام ، ج 2 ، ص 398 ، ( طبع قديم ) .\r\n","page_name":" 396 ","page_number":396},
  {"content":"\r\n\r\n\r\nفرع سوم : حكم زناى مكره\r\nاگر مردى زنى را بر زنا اكراه كرد و زن به اين عمل راضى نبود ، حكم آن چيست ؟\r\nبحث در دو جهت است : الف : حكم مسأله ؛ ب : مراد از اكراه چيست ؟\r\nجهت اوّل : حكم اكراه بر زنا\r\nصاحب جواهر رحمه الله مىفرمايد : حكم چنين شخصى قتل است و مخالفى در اين حكم نيافتم ؛ بلكه اجماع محصّل و منقول داريم . « 1 » لذا ، از نظر فتاوا مسأله مسلّم است و بايد به بررسى روايات پرداخت . آن‌ها دو دسته هستند : يك دسته از روايات بر قتل زانى ، و دسته‌ى دوم بر ضربه‌اى با شمشير دلالت دارد ؛ دو روايت در اين دسته وجود دارد كه در يكى قيد « بلغت ما بلغت » و در ديگرى قيد « مات منها أو عاش » وجود دارد . از اين‌رو ، به نظر مىرسد دو دسته با هم تعارض دارند . پس ، بايد به حلّ تعارض پرداخت .\r\nدسته‌ى اوّل : روايات دالّ بر قتل\r\n1 - محمّد بن يعقوب ، عن محمّد بن يحيى ، عن أحمد بن محمّد ، وعن عليّ بن إبراهيم ، عن أبيه جميعاً ، عن ابن محبوب ، عن أبي أيّوب ، عن بريد العجلي ، قال : سئل أبوجعفر عليه السلام عن رجل اغتصب امرأة فرجها ، قال يقتل محصناً كان أو غير محصن . « 2 »\r\nفقه الحديث : اين روايت بين حسنه و صحيحه مردّد است . « 3 » بريد مىگويد : از امام باقر عليه السلام راجع به مردى كه فرج زنى را بدون رضايتش غصب و بر آن استيلا و تسلّط پيدا كرد ، پرسيدند . امام عليه السلام فرمود : بايد كشته شود ؛ محصن باشد يا غير محصن .\r\n2 - وعنه ، عن أحمد ، عن ا بن أبي نجران ، عن جميل بن درّاج و محمّد بن\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 315 .\r\n( 2 ) . وسائل الشيعة ، ج 18 ، ص 381 ، باب 17 از ابواب حدّ زنا ، ح 1 .\r\n( 3 ) . اين حديث دو سند دارد : يكى به خاطر « ابراهيم بن هاشم » مردّد بين صحيحه و حسنه است ، ولى سند ديگر آن بر طبق‌تمام مبانى صحيح است .\r\n","page_name":" 397 ","page_number":397},
  {"content":"\r\n\r\nحمران جميعاً ، عن زرارة . قال : قلت لأبي جعفر عليه السلام : الرجل يغصب المرأة نفسها ، قال يقتل . « 1 » اين روايت با روايت قبلى بنا بر مبناى ما يكى است ؛ به خصوص با توجّه به اين‌كه هر دو را جميل از زراره نقل كرده است ؛ يعنى راوى بعد از جميل ، متعدّد شده است . و اين‌كه در يكى از دو روايت ، به نام امام تصريح شده و در ديگرى به « احدهما » تعبير آورده ، سبب تعدّد روايت نمىشود . زيرا ، ممكن است در يك نقلش ياد داشته از چه امامى شنيده و در نقل براى ديگرى فراموش كرده از كدام امام ( باقر يا صادق عليهما السلام ) روايت را شنيده است .\r\nلذا ، دو روايت به حساب نمىآيد . هم‌چنين ، روايت بعدى نيز با اين دو متّحد است :\r\n3 - ورواه الصدوق بإسناده عن جميل مثله إلّاأنّه قال : يقتل محصناً كان أو غير محصن . « 2 » در اين روايت تنها نكته‌ى اضافه اين است‌كه مىفرمايد : چه محصن باشد و چه غير محصن ، كشته مىشود .\r\nدر نتيجه ، اين سه روايت زراره ، يك حديث بيشتر نيست ؛ و ما دو روايت بيشتر نداريم كه بر قتل دلالت كند ؛ يكى از بريد و ديگرى از زراره .\r\nدسته دوم : روايات مقابلِ قتل\r\n1 - وعن أبي عليّ الأشعريّ ، عن محمّد بن عبد الجبّار ، عن عليّ بن حديد ، عن جميل ، عن زرارة ، عن أبي جعفر عليه السلام في رجل غصب امرأة فرجها ، قال :\r\nيضرب ضربة بالسيف بالغة منه ما بلغت . « 3 » فقه الحديث : در اين روايت زراره از امام باقر عليه السلام درباره‌ى مردى كه فرج زنى را غصب كرد ، مىپرسد ؛ و امام عليه السلام مىفرمايد : شمشيرى بر او زده مىشود ، به هر كجا منتهى شود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 381 ، باب 17 از ابواب حدّ زنا ، ح 2 .\r\n( 2 ) . همان ، ص 382 ، ح 5 .\r\n( 3 ) . همان ، ح 3 .\r\n","page_name":" 398 ","page_number":398},
  {"content":"\r\n\r\n2 - وعنه ، عن محمّد بن عيسى ، عن يونس ، عن أبي بصير ، عن أبي عبداللَّه عليه السلام ، قال : إذا كابر الرجل المرأة على نفسها ضرب ضربة بالسيف مات منها أو عاش . « 1 »\r\nفقه الحديث : ابوبصير از امام صادق عليه السلام نقل مىكند كه فرمود : هرگاه مردى زنى را مكابره كرد ؛ شمشيرى بر او مىزنند ، از آن ضربت بميرد يا زنده بماند .\r\nاين روايت ، معارضِ قوى در برابر آن دسته روايت است .\r\nحلّ تعارض روايات\r\nبا وجود اعراض اصحاب از روايت ابىبصير ، و عمل به آن دسته از روايات ، معارضه حلّ مىشود ؛ زيرا ، دسته‌ى اوّل مجمع‌ٌعليه و مشهور است و ما مأموريم به آن عمل كنيم .\r\nمقبوله‌ى عمر بن حنظله « 2 » حلّال اين تعارض است ، كه مىگويد : « فقال : ينظر إلى ما كان من روايتهما عنّا في ذلك الّذي حكما بن المجمعُ عليه عند أصحابك فيؤخذ به من حكمنا ويترك الشاذّ الّذي ليس بمشهور عند أصحابك فإنّ المجمع عليه لا ريب فيه » .\r\nلذا ، روايت ابىبصير را به جهت ندرت و شذوذش كنار مىگذاريم ؛ روايت زراره نيز خيلى بعيد است كه جداى از روايات ديگرش باشد ، و بلكه اين روايت كنايه از قتل است .\r\nدر نتيجه ، با فتواى اصحاب در اين مسأله موافقيم .\r\nجهت دوم : مقصود از اكراه\r\nدر تعابير اصحاب « 3 » عنوان اكراه بر زنا استعمال شده ، وگفته‌اند : « من زنى بامرأة مكرهاً لها » . در روايات اين باب ، سخن از « غصب » و « مكابره » بود ، چه نسبتى بين اين عناوين برقرار است ؟\r\nبراى توضيح و تبيين اين مطلب ، بايد ابتدا معناى اكراه را مورد بررسى قرار دهيم .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 382 ، باب 17 از ابواب حدّ زنا ، ح 6 .\r\n( 2 ) . همان ، ص 75 ، باب 19 از ابواب صفات قاضى ، ح 1 .\r\n( 3 ) . شرايع الاسلام ، ج 4 ، ص 936 .\r\n","page_name":" 399 ","page_number":399},
  {"content":"\r\n\r\nاكراهى كه در اين مقام گفته‌اند با ساير مقامات يكى است يا فرق مىكند ؟\r\nمعناى اكراه در مواضع ديگر آن است‌كه اگر كسى را تهديد كنند و بگويند : اگر خانه‌ات را نفروشى به تو فلان ضرر مالى يا عِرضى يا جانى و امثال آن را مىرسانيم . اين شخص براى مصون ماندن از ضرر ، اقدام به آن معامله مىكند .\r\nدر اكراه‌هاى معمولى ، شخص مكرَه با اختيار خود دست به آن عمل اكراهى مىزند ؛ او پس از تأمّل در اطراف قضيّه به اين نتيجه مىرسد كه براى رفع خطر بايد تن به خواسته‌ى مكرِه بدهد . آيا در اكراه بر زنا نيز چنين معنايى اراده شده است ؟\r\nهرچند ظاهر عبارات فقها موهِم اين معنا است كه مثلًا زنى را تهديد كرده ، بگويند : اگر حاضر نشوى زنا بدهى آبرويت را ريخته يا فلان ضرر جانى يا مالى را به تو وارد مىكنيم و او براى دفع ضرر به اين عمل نامشروع تن مىدهد . در اين صورت ، اكراه محقّق شده است ؛ اطلاق كلمات فقها و تفصيل ندادنشان بيانگر عدم فرق بين اكراه بر زنا و اكراه بر كارهاى ديگر است .\r\nليكن به نظر مىرسد كه بين اين دو باب ، فرق است ؛ و مراد اصحاب از اكراه در باب زنا اجبار واقعى است ؛ به طورى كه از زن سلب اختيار شده باشد . مانند اين‌كه : زنى را ربوده و در اختيار گرفته باشد به گونه‌اى كه نتواند هيچ‌گونه عكس العملى در برابر آنان از خود نشان دهد .\r\nشاهد اين ادّعا ، اطلاق كلمه‌ى « غصب » و « مكابره » در روايات به جاى اكراه است .\r\nغصب و اغتصاب ، همان استيلاى بر عين مغصوبه است ؛ يعنى شخص تسلّط كامل بر مغصوب پيدا كند . اجراى اين معنا در باب زنا با معناى اكراه معمولى تناسب ندارد .\r\nاگر به زنى پيغام دهند در صورتى كه به زنا تن ندهى ، آبرويت را مىريزيم . اگر آن زن براى حفظ آبرويش راضى به زنا شود ، در اين‌جا غصب و اغتصابى رخ نداده است .\r\nغصب جايى است كه عنان و اختيار مغصوب در دست غاصب باشد ؛ و با آن هرچه مىخواهد انجام دهد ؛ گويا مغصوب متعلّق به غاصب و در ملك او است . لذا ، در صورتى كه زنى را بربايند و به اين عمل وادار كنند ، اغتصاب صادق است ؛ امّا اگر ربودنى در كار نباشد و او خود براى حفظ آبرو تن به اين عمل دهد اكراه و اغتصاب صادق نيست .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nاز اين رو ، با توجّه به رواياتى كه مستند اصحاب در اين مسأله بوده ، مىتوان گفت :\r\nمقصودشان از اكراه در باب زنا ، اجبار و سلب اختيار است نه اكراه اصطلاحى در باب بيع ، طلاق و مانند آن ، حكم چنين اكراهى قتل است .\r\nمرحوم محقّق حلّى در كتاب شرايع الاسلام « 1 » به « مكرهاً » تعبير كرده ، ولى در كتاب مختصر النافع « 2 » به « قهراً » تعبير كرده است ؛ و مراد ، همان غلبه‌اى است كه از طرف سلب اختيار شده ، قدرت دفاعى نداشته باشد .\r\nمعناى قهر و غصب ، يعنى استيلاى بر شيىء مغصوب و قاهريّت بر آن ، به گونه‌اى كه مغصوب از خود هيچ اختيارى نداشته باشد . اگر مال است ، به تمام معنا در اختيار غاصب قرار گرفته باشد . مانند اين‌كه كسى عبدى را غصب كند ، تحقّق معناى غصب در صورتى است كه عبد به تمام معنا در تحت تصرّف غاصب باشد و مولا هيچ اختيارى در رابطه‌ى با او نداشته باشد .\r\nدر بحث ما ، هر چند امكان غصب حرّ نيست ؛ ليكن از جهت مشابهت ، به غصب تعبير شده است . وجه تشابه اين است كه وقتى زنى در اختيار ربايندگان قرار گيرد به گونه‌اى كه اختيار از او سلب شود و با او زنا كنند ، در اين صورت ، اكراه محقّق مىشود .\r\nعلاوه آن كه ، نبايد باب اكراه را با باب اضطرار خلط كرد . اضطرار در جايى است كه زنى گرفتار تشنگى شديد يا گرسنگى طاقت‌فرسايى شده و جانش در مخاطره افتاده ، در اين حالت به كسى كه داراى آب و غذا است ، مراجعه كرده ، و از او تقاضا مىكند .\r\nمرد وقتى حالت زن را مىبيند ، شرط اعطاى آب و غذا را ارتكاب زنا با او قرار مىدهد ، در اين‌جا ، هيچ تهديد و سلب اختيارى نيست ، بلكه آب و غذا را در برابر زنا قرار داده است ؛ لذا ، فرقى روشن و واضح بين اكراه و اضطرار ديده مىشود .\r\nمراتب اكراه\r\nنكته‌ى مهمى كه بايد در اين‌جا به آن توجّه كرد ، اين است كه ما دو نوع اكراه داريم : يكى رافع حرمت زنا بوده و ديگرى سبب اثبات حدّ قتل براى مكرِه است .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 936 .\r\n( 2 ) . مختصر النافع ، ص 294 .\r\n","page_name":" 401 ","page_number":401},
  {"content":"\r\n\r\nنبايد بين اين دو خلط كرد .\r\n1 - اكراهى كه سبب رفع حرمت از زنا مىشود ، همان اكراه معمولى است كه در ابواب ديگر فقه جارى است ، هرچند در اين باب شرايط دارد ؛ مثلًا اگر زنى را تهديد به ضرر مالى يا جانى كنند و او را مخيّر سازند يا متحمّل ضرر شده و يا به اختيار خود تن به زنا دهد و او با اختيار خودش به اين عمل راضى شد ، حرمت از او برداشته شده است ، امّا سبب قتل زانى نمىشود . ولى اگر بگويند : در صورتى كه حاضر به زنا نشوى به تو ده هزار تومان ضرر مىزنيم ، آيا چنين تهديدى مجوّز تن دادن به زنا مىشود ؟\r\nمعلوم نيست چنين اكراهى رافع حرمت باشد . به هر حال ، در جايى كه اكراه رافع حكم باشد ، دليل آن « رفع ما استكرهوا عليه » است . « 1 » 2 - اكراهى كه سبب ثبوت حدّ قتل در حقّ زانى مكرِه مىشود ، همان اكراهى است كه در آن سلب اختيار از زن شود . هر چند با تحقّق چنين اكراهى ، حرمت زنا در حقّ زن - / نيست ، امّا نسبت به ثبوت حدّ قتل ، نبايد اين اكراه را با اكراه معمولى و اصطلاحى اشتباه كرد .\r\n\r\n\r\n","description":"","footnote":"\r\n( 1 ) . الخصال ، ص 417 ، باب 9 ، ح 9 .\r\n","page_name":" 402 ","page_number":402},
  {"content":"\r\n\r\n[ عدم اعتبار الإحصان في حدّ القتل 
  ]\r\n[ مسألة 1 - لا يعتبر في المواضع المتقدّمة الإحصان ، بل يقتل ، محصناً كان أو غير محصن ، يتساوي الشيخ والشابّ والمسلم والكافر والحرّ والعبد .\r\nوهل يجلد الزاني المحكوم بقتله في الموارد المتقدّمة ثمّ يقتل ، فيجمع فيها بين الجلد والقتل ؟ الأوجه عدم الجمع وإن كان في النفس تردّد في بعض الصور . 
  ]\r\n\r\nعدم اعتبار احصان در حدّ قتل\r\nدر اين مسأله دو فرع مطرح است :\r\nالف : در تمام مواردى كه حكم آن قتل بود ، فرقى بين زانى و محصن و غير او ، پير و جوان ، مسلمان و كافر ، حرّ و عبد نيست . آن‌چه تمام ملاك براى ثبوت حدّ قتل است ، زناى به محارم يا زناى كافر با زن مسلمان و يا زناى اكراهى است ؛ لذا ، اگر كافرى با محارم خود زنا كند و به محاكم اسلامى مراجعه شد ، حكم حدّ زناى او در اسلام قتل است ؛ و همين‌طور اگر عبدى با يكى از محارم خود زنا كرد ، هر چند در پاره‌اى از موارد حدّ عبد نصف حدّ حرّ است ، امّا در بعضى موارد هم‌پايه‌ى او مىباشد .\r\nب : آيا در موارد ثبوت حدّ قتل ، حدّ ديگرى نيز ثابت است يا بايد به همين حدّ اكتفا كرد ؟ وجه بهتر عدم جمع است ؛ هرچند در برخى از اين امور در نفس تردّد است .\r\n\r\nفرع اوّل : عدم فرق بين عبد و حرّ ، پير و جوان و كافر و مسلمان\r\nاطلاق « من وقع على ذات محرم » شاملِ عبد ، مسلمان ، كافر ، پير ، جوان ، محصن ، و غير محصن مىشود و مخصّصى در كار نيست تا اين اطلاق را تقييد بزند ، حتّى در پاره‌اى از روايات ، به عدم فرق تصريح دارد ؛ مانند : « من اغتصب امرأة فرجها يقتل ، محصناً كان أو غير محصن » ؛ « 1 » « فرجمه وكان غير محصن » . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 381 ، باب 17 از ابواب حدّ زنا ، ح 1 .\r\n( 2 ) . همان ، ص 386 ، باب 19 از ابواب حدّ زنا ، ح 9 .\r\n","page_name":" 403 ","page_number":403},
  {"content":"\r\n\r\nلذا ، رواياتى كه در ثبوت حكم قتل در موارد سه‌گانه‌ى زنا با محارم ، زناى كافر با مسلمان و زناى اكراهى رسيده بود ، يا به اطلاق و يا به تصريحش ، بيانگر عدم فرق بين اين‌ها است .\r\n\r\nفرع دوم : عدم ثبوت تازيانه اضافه بر حدّ قتل\r\nدر موارد سه‌گانه‌اى كه قتل به عنوان حدّ زانى معيّن شده بود ، يعنى در جايى كه مسلمانى با محارم خود زنا كند ، يا كافرى با زن مسلمانى مواقعه داشته باشد و يا مسلمانى زنى را به اكراه و اجبار به زنا وادار كند ، آيا علاوه بر حدّ قتل ، حدّ ديگرى نيز هست يا نه ؟\r\nمرحوم‌ادريس با فتواى مشهور مخالفت كرده است .\r\nتوضيح بيان ابن ادريس رحمه الله : ايشان دو مطلب تازه دارد :\r\nمطلب اوّل : اين‌كه در تمام موارد سه‌گانه‌اى كه قتل ثابت بود ، بايد اوّل صدتازيانه به زانى زده شود ، سپس حدّ قتل درباره‌ى او اجرا شود . يعنى : هرگاه مسلمانى با محارم خود ، و يا كافرى با زن مسلمان ، و يا مسلمانى به اكراه زنى را به زنا وادار كند ، حدّش علاوه بر قتل ، اجراى تازيانه قبل از قتل است .\r\nمطلب دوم : در زناى محصن با محارم بايد زانى سنگسار شود ، و نمىتوان به اطلاق قتل اكتفا كرد .\r\nابن ادريس رحمه الله در استدلال بر اين فتوا مىگويد : رواياتى كه دلالت دارد زانىِ به محارم بايد كشته شود ، هيچ منافاتى با آيه‌ى شريفه : الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » ندارد ؛ بلكه چنين فردى مصداق آيه و روايات است و با اجراى هر دو حدّ ، در حقّ او حكم آيه و روايت به وجوب جلد و قتل امتثال مىشود .\r\nاز طرفى حكم به تازيانه‌ى زانى قبل از قتل با فتواى اصحاب نيز مخالفتى ندارد ؛ زيرا ، آنان متعرّض جلد نشده‌اند ، نه اين‌كه تازيانه را نفى كرده باشند . حكم به رجم زانى محصن ، در صورتى كه با محارم زنا كرده باشد ، با فتواى اصحاب به وجوب قتل چنين فردى تعارض ندارد ؛ زيرا ، رجم نيز همان هدف و مقصود از قتل\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n","page_name":" 404 ","page_number":404},
  {"content":"\r\n\r\nرا تأمين مىكند ؛ علاوه بر آن ، اين مزيّت را دارد كه ادلّه‌ى رجم نيز ملاحظه شده است . لذا ، در چنين موردى ابتداءً او را تازيانه زده ، و سپس سنگسار مىكنيم . آيه به حكم تازيانه دلالت دارد . « 1 » ابن ادريس رحمه الله براى اثبات فتواى خود به روايت ابىبصير تمسّك نكرده ، ليكن فاضل اصفهانى رحمه الله آن را به عنوان مؤيّد اين فتوا مطرح كرده است .\r\nاستدلال فاضل هندى رحمه الله به روايت ابىبصير : روايت اين است :\r\nوبإسناده عن محمّد بن عليّ بن محبوب ، عن أحمد ، عن الحسين ، عن صفوان بن يحيى ، عن إسحاق بن عمّار ، عن أبي بصير ، عن أبي عبداللَّه عليه السلام قال : إذا زنى الرجل بذات محرم حدّ حدّ الزاني إلّاأنّه أعظم ذنباً .\r\nفقه الحديث : ظاهر اين روايت ، عدم فرق بين زناى معمولى و زناى با محارم است ؛ فقط عذاب زناى با محارم در آخرت بيشتر است ؛ امّا حدّ آن در دنيا ، همان حدّ زانى است .\r\nصاحب كشف‌اللثام رحمه الله روايت را به گونه‌اى معنا كرده كه مؤيّد فتواى ابن‌ادريس رحمه الله باشد . او مىگويد : « من زنى بذات محرم حدّ حدّ الزاني » ؛ يعنى به شخصى كه با محارم خود زنا كرده است ، حدّ زانى زده مىشود ، همان صد تازيانه‌اى كه در زناهاى معمولى مىزنند ؛ « إلّا أنّه أعظم ذنباً » ؛ اين عبارت بيانگر اين مطلب است كه چون گناه چنين شخصى سنگين‌تر از زناى عادى بوده و قابل مقايسه با آن‌ها نيست ، لذا در روايات ، كيفر آن را قتل گفته و بايد در مورد او پياده شود ؛ و اگر محصن است ، او را سنگسار كنيم .\r\nايشان مىگويد : معنا ندارد كسى كه گناهش از ديگران بيشتر است ، مجازات او برابر با آنان بوده ، و از نظر اجراى حدّ ، در رديف ديگران و مساوى با آنان باشد . از اين رو ، روايت ابىبصير ، دلالت دارد بر اين‌كه بايد حدّ زناى معمولى زده شود ؛ و روايات ديگر ، قتل و رجم را مىرساند .\r\nشيخ طوسى رحمه الله اين روايت را بر تخيير حاكم بين قتل زانى و رجم او حمل كرده ، و آن را\r\n\r\n\r\n","description":"","footnote":"\r\n( 1 ) . السرائر ، ج 3 ، ص 438 .\r\n","page_name":" 405 ","page_number":405},
  {"content":"\r\n\r\nمربوط به زانى محصن دانسته است . زيرا ، مقصود از ضرب با شمشير ، قتل زانى است ؛ و در جايى كه بايد او را رجم كنند ، غرض كشته شدن زانى است . لذا ، حاكم مخيّر است هر كدام از قتل يا رجم را پياده كند . « 1 » صاحب كشف اللثام رحمه الله در مقام اشكال بر مرحوم شيخ مىگويد : بيان او مخالف با ظاهر روايت است ؛ زيرا ، لازمه‌ى كلام او حمل روايت بر زناى محصنه است ؛ در حالى كه ظاهر عبارت « حدّ حدّ الزاني » همان زناى معمولى و صد تازيانه است . « 2 » نقد نظر فاضل هندى : عرف معنايى كه از روايت مىفهمد ، اين است كه « حدّ حدّ الزاني » يعنى حدّش حدّ زناى معمولى است ؛ و از عبارت « إلّا أنّه أعظم ذنباً » استفاده نمىكند كه يك حدّ اضافى دارد . ظاهر عبارت اين است كه از نظر حدّ ، همانند زناى معمولى بر او حدّ زده مىشود ؛ ولى از نظر عذاب اخروى ، اين زنا با زناى معمولى قابل مقايسه نيست ؛ بلكه عقوبت اخروى آن بيشتر است .\r\nآن‌چه را ايشان از روايت استفاده كرده كه صد تازيانه به عنوان مقدّمه ، و حدّ ديگرى به عنوان ذىالمقدّمه بر او زده مىشود ، بر خلاف ظاهر روايت است .\r\nحقِّ در مقام ، همان مطلبى است كه در سابق گفتيم ؛ مبنى بر آن كه اين روايت معرض عنه اصحاب است و هيچ كسى به آن عمل نكرده است . از اين رو ، آن را طرح مىكنيم .\r\nنقد فتواى ابن ادريس رحمه الله : در مورد سخن مرحوم ابن ادريس ، اوّلًا : دليل ابن ادريس رحمه الله بر ثبوت تازيانه در اين سه مورد ، علاوه بر حدّ قتل يا رجم ، آيه‌ى شريفه بود ؛ ليكن دلالت آيه بر اين مطلب متوقّف است بر اين‌كه روايات وارده‌ى در اين باب ، متضمّن نفى تازيانه نباشد ؛ امّا اگر از اين روايات ، نفى جلد استفاده شود ، جايى براى دلالت آيه نيست .\r\nبه نظر ما ، اين روايت كه مىگويد : « من زنى بذات محرم يقتل » ، در مقام بيان حدّ زناى با محارم است . همين‌طور رواياتى كه درباره‌ى زناى كافر با زن مسلمان و يا زناى اكراهى رسيده - از تعبيراتى كه در اين نوع روايات مطرح است - عرف استفاده مىكند كه غير از قتل ، مسأله‌ى ديگرى وجود ندارد . اگر حدّ ديگرى نيز وجود داشته باشد ، چرا روايات\r\n\r\n\r\n","description":"","footnote":"\r\n( 1 ) . التهذيب ، ج 10 ، ص 23 ، ح 17 ؛ الإستبصار ، ج 4 ، ص 208 .\r\n( 2 ) . كشف اللثام ، ج 2 ، ص 398 ، ( طبع قديم ) .\r\n","page_name":" 406 ","page_number":406},
  {"content":"\r\n\r\nمتعرّض آن نشده‌اند ؟ همان‌گونه كه در پاره‌اى از موارد - كه در آينده مطرح مىشود - همانند زناى پيرمرد محصن حكم به جمع بين جلد و رجم كرده است ، لذا ، اگر اجراى دو حدّ لازم باشد ، بايد آن را بيان كند .\r\nاگر گفته شود : روايات ، بيان جلد را به عهده‌ى آيه‌ى شريفه گذاشته و حكم قتل را متعرّض شده‌اند ، مىگوييم : چرا در زناى پيرمرد محصن يا پيرزن محصن اين‌كار را نكرده ، و هر دو را با هم آورده است ؟\r\nفهم عرفى از اين روايات كه در مقام بيان همه‌ى خصوصيّات حدّ زانى به محارم است ، نفى جلد و تازيانه و ثبوت حكم قتل است . اين روايات حدّ را منحصر در قتل مىداند ؛ والّا به اصطلاح علمى ، تأخير بيان از وقت حاجت لازم مىآيد .\r\nثانياً : نكته‌ى ديگرى كه بايد به آن توجّه كرد ، ورود پاره‌اى از روايات است كه واقعه‌ى اجراى حدّ را حكايت مىكرد و هيچ اشاره‌اى به جلد ندارد ؛ با آن‌كه روايت همانند روايتى كه مربوط به زناى كافر ذمّى با زن مسلمان است ، در مقام نقل جريان مىباشد .\r\nثالثاً : دلالت آيه و عموم آن مورد ترديد ما نيست ؛ ليكن با وجود نفى زدن تازيانه در اين روايات ، وِزان تخصيص و استثنا نسبت به آيه دارد ، و عموم آيه را تخصيص مىزند .\r\nرابعاً : عدم تنافى فتواى اصحاب با تازيانه خيلى بعيد است ؛ زيرا ، وقتى فقها انواع حدّ زنا را مىشمارند ، مىگويند : قتل ، رجم ، جمع بين جلد و رجم ، در بعضى از موارد نفى بلد يا كوتاه كردن مو و . . . با توجّه به اين نكته وقتى اوّلين حدّ را قتل مىشُمارند ، آيا مىتوان گفت : مقصودشان از قتل همراه با تازيانه است ، لذا ، به هيچ وجه مسأله‌ى جلد را نمىتوانيم به گردن اصحاب بگذاريم .\r\nخامساً : در موارد زناى محصن با محارم كه ابن ادريس رحمه الله از راه اتّحاد غرض و هدف گفت : به جاى قتل ، رجم مىكنيم . به ايشان گفته مىشود : اگر مراد شما اين است كه اصحاب به رجم قائل‌اند : اين اسناد ، وجهى ندارد . زيرا ، اصحاب مسأله‌ى قتل را تحت يك عنوان و مسأله‌ى رجم را تحت عنوان ديگرى مطرح كرده‌اند . بنابراين ، نمىتوان گفت : مقصود آنان از قتل ، همان رجم است .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nتحقّق تعارض بين روايات اين باب با روايات رجم\r\nممكن است ابن ادريس رحمه الله از راه تعارض روايات رجم با روايات اين باب وارد شود و بگويد : رواياتى كه در آينده مطرح مىشود ، حدّ زناى احصانى را رجم گفته است . مفاد اين روايات ، عامّ و مطلق بوده ، و فرقى بين زناى با محارم و غير آن نگذاشته‌اند . از طرفى ، اين روايات نيز حدّ زناى با محارم را قتل معيّن كرده و تفاوتى بين زانى محصن و غير او قائل نشده است . لذا ، بين اين دو دسته روايت ، نسبت عموم و خصوص من وجه برقرار است ؛ و نسبت به زانى محصن ، روايات رجم ، به رجم او ، و روايات قتل ، به ضربت با سيف حكم مىكند ؛ يعنى در مادّه‌ى اجتماع تعارض به عموم من وجه دارند ؛ و دو ماده‌ى افتراق آن ، يكى زناى غير محصن به محارم و ديگرى زناى محصن به غير محارم است . حلّ اين تعارض چيست ؟\r\nاحتمال دارد ابن ادريس رحمه الله بگويد در مورد اين تعارض در مادّه‌ى اجتماع ، هيچ‌يك از دو طرف بر يكديگر ترجيح ندارند ؛ به همين جهت ، رجم را انتخاب كرديم .\r\nدر نقد نظر او مىگوييم :\r\nاوّلًا : چرا روايات رجم را بر روايات قتل مقدّم داشتيد ؟ ترجيح ادلّه‌ى رجم به وجود مرجّح نياز دارد .\r\nثانياً : در مقام تعارض ، ترجيح با روايات و ادلّه‌ى قتل است ؛ زيرا ، اگر يكى از دو طرف متعارض ، با شهرت فتوايى و عمل مُعظَم اصحاب موافق و مطابق بود ، همين مزيّت سبب ترجيح آن مىشود .\r\nدر باب تعارض ، بايد به مرجّحات رجوع كرد ؛ و اوّلين مرجّح ، شهرت فتوايى است .\r\nدر مورد زناى با محارم ، اگر زانى محصن باشد ، فقها به قتل او فتوا داده‌اند و سخنى از رجم نيست .\r\nثالثاً : به نظر ما ، هيچ تعارضى بين روايات اين دو باب نيست ؛ البتّه نه از اين راه كه گفته شود : قتل ضمن رجم نيز محقّق مىشود ؛ بلكه مىگوييم : روايات زناى با محارم بر آيه‌ى شريفه و روايات رجم حكومت دارد ؛ زيرا ، اين روايات با نظارت و توجّه به آيه و آن ادلّه صادر شده است .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nبه بيان ديگر ، آيه‌ى شريفه‌ى الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » حكم را بر روى طبيعت و ذات برده و موضوع روايات رجم نيز ذات زناى احصانى است ؛ ولى روايات زناى به محارم مىگويد : « من زنى بذات محرم » . يعنى قبول داريم كه اصل زنا حكمى دارد ، ليكن تكيه‌ى اين ادلّه بر روى زناى خاصّى است كه در آن ، مزنىّبها عنوان محرميّت داشته باشد .\r\nو به بيان سوم : اين ادلّه با توجّه به يك خصوصيّت زائد بر اصل زنا رسيده است ؛ گويا كه مىگويد : آن‌چه از آيه‌ى الزَّانِيَةُ وَ الزَّانِى . . . و روايات رجم زانى محصن شنيده‌اى ، مربوط به اصل زنا يا زناى احصانى است ؛ و ما با توجّه به آن آيه و روايات ، حكم خاصّى را در مورد زناى همراه با خصوصيّت محرميّت آورده‌ايم . لذا ، ادلّه‌ى اين باب ، حكومت بر ادلّه‌ى آن دو باب دارد .\r\nحكومت ادلّه‌ى حدّ زناى با محارم بر آيه و روايات باب رجم ، مانند حكومت دليل « لا حرج » بر ادلّه‌ى احكام است . هنگامىكه گفته مىشود : دليل لاحرج حاكم بر كُتِبَ عَلَيْكُمُ الصّيَامُ « 2 » است مقصود آن است كه كُتِبَ عَلَيْكُمُ الصّيَامُ بيان حكم اوّلى روزه را متكفّل شده ، و مَا جَعَلَ عَلَيْكُمْ فِى الدّينِ مِنْ حَرَجٍ « 3 » بر روى اين عنوان تكيه دارد كه اگر اين روزه مستلزم عسر و مشقّت شديد شد ، آن حكم جعل نشده است ؛ و دليل حاكم هميشه بر دليل محكوم تقدّم دارد .\r\nبا توجّه به اين نكته ، دليل « من زنى بذات محرم » در مرتبه‌ى دوم و پس از دليل ثبوت حكم بر اصل زنا يا زناى احصانى رسيده است ؛ ليكن يك خصوصيّت زائدى در موضوع اضافه كرده است ؛ يعنى اگر طبيعت زنا يا طبيعت زناى احصانى مقرون به محرميّت مزنىّبها شد ، آن حكم اوّلى مترتّب نيست ؛ بلكه « يجب أن يقتل الزاني » ، زانى بايد كشته شود .\r\nنتيجه‌اى كه از بيانات گذشته گرفته شد ، اين است كه راه بر مرحوم ابن ادريس بسته\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n( 2 ) . سوره‌ى بقره ، ج 183 .\r\n( 3 ) . سوره‌ى حج ، 78 .\r\n","page_name":" 409 ","page_number":409},
  {"content":"\r\n\r\nاست . وى از هر راهى كه بخواهد وارد شود و به ثبوت تازيانه و قتل در زناى غير احصانى و يا به جلد و رجم در زناى احصانى در فرع مورد نظر حكم كند ، راه او منسدّ است .\r\nطرح يك اشكال\r\nدر يكى از مسائل آينده اين فرع مطرح مىشود كه اگر پيرمرد معيلى يا پيرزن شوهردارى مرتكب زنا شدند ، حدّ آنان جمع بين جلد و رجم است . با در نظر گرفتن حكومتى كه ما مطرح كرديم ، اگر اين پيرمرد يا پيرزن محصن با محارم خود زنا كردند - با آن‌كه زناى به ذات محرم حكمش شديدتر از زناى عادى است - تازيانه كنار رفته و حدّ قتل بر آن‌ها جارى مىشود ، اين مطلب خيلى بعيد است ؛ زيرا ، اگر با غير محارم زنا كرده بود ، هم تازيانه مىخورد و هم سنگسار مىشد ؛ ولى در زناى با محارمش فقط كشته مىشود ، با آن‌كه گناهش سنگين‌تر است .\r\nامام راحل رحمه الله در عبارت تحرير الوسيله : « وهل يجلد الزانيالمحكوم بقتله في الموارد المتقدّمة ثمّ يقتل ، فيجمع فيها بين الجلد والقتل ؟ الأوجه عدم الجمع وإن كان في النفس تردّد في بعض الصور » ، قول وجيه‌تر را عدم جمع بين تازيانه و قتل قرار داده است ، امّا به دنبالش فرمود : نفس من نسبت به بعضى از صورت‌ها ترديد دارد ؛ شايد نظرشان به همين صورتِ زناى پيرمرد و پيرزن با ذات محارم باشد .\r\nدر جواب از اين نقض مىگوييم : اوّلًا در مسائل تعبّدى ، ملاكات به دست ما نيست و نمىتوانيم آن چيزى كه تمام ملاك يك حكم است را بفهميم . و اصولًا چنين دليلى قائم نشده است كه هر چه گناه شديدتر باشد ، حدّ آن نيز سنگين‌تر باشد . ممكن است اگر گناهى شدّت پيدا كرد به مرحله‌اى برسد كه خداوند مقدارى از مجازات آن را به آخرت موكول كند و براى چنين فردى راه تخفيف به سبب حدّ را ببندد .\r\nبه عبارت ديگر ، حدّ براى تخفيف و جلوگيرى از عذاب آخرت جعل شده ولى ممكن است گناه به گونه‌اى شدّت پيدا كرده كه مجرم قابليّتى براى شمول تخفيف نداشته باشد ؛ و خداوند اراده كرده او را درآخرت مجازات مىكند ؛ با وجود اين احتمال ، طرح چنين اشكالى ، يك استحسان و استنباطى بيش نيست .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nبه طور كلّى اگر حدود را در ابواب مختلف بررسى كرده و مقايسه‌اى بين آن‌ها انجام دهيم ، مىبينيم بين حدّ زنا و حدّ شرب خمر فاصله‌ى كمى است ؛ در حالى كه اگر با توجّه به مسائل اجتماعى به اين دو نظر شود ، مسأله‌ى زنا هرگز قابل مقايسه با مسأله‌ى شراب‌خوارى نيست ؛ و يا حدّ قذف نسبت به گناهش ، حدّى سنگين است ؛ نسبت دادن لفظى به فرد روى حساب و ديد اجتماعى ، به اين اندازه اهميّت ندارد ؛ از اين‌رو ، نبايد در مسائل تعبّدى به فكر و عقل خودمان اتّكا كنيم .\r\nبا توجّه به نكات گذشته ، مانعى ندارد كه حدّ پيرمرد زانى محصن با غير محارم قتل ، و حدّ همين فرد در زناى با محارم جمع بين جلد و رجم مقرّر شده باشد . ما تابع دليل هستيم و فقه بر پايه‌ى تعبّد استوار است . به اندازه‌اى كه دليل دلالت مىكند ، به آن اخذ مىكنيم ؛ و به دنبال حساب‌ها و ضوابط استحسانى ، مسأله را از مسير اصلى آن منحرف نمىكنيم ؛ والّا اگر ملاك فكر و استنباط باشد ، با توجّه به اين‌كه جمع زيادى از فقها حدّ زانى محصن را هر چند پيرمرد و پيرزن نيز نباشد ، جمع بين تازيانه و رجم گفته‌اند ، بايد اشكال را تعميم داد ؛ زيرا ، اختصاصى به پيرمرد و پيرزن ندارد ؛ بلكه در زناى محصن جوان با محارم نيز همين اشكال مطرح است .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nالثاني من أقسام حدود الزنا : الرجم\r\n[ الثاني : الرجم فقط ، فيجب على المحصن إذا زنى ببالغة عاقلة ، وعلى المحصنة إذا زنت به بالغ عاقل إن كانا شابّين . وفي قول معروف يجمع في الشابّ والشابّة بين الجلد والرجم والأقرب الرجم فقط . 
  ]\r\n\r\nدوّمين حدّ زنا : رجم\r\nدر اين مسأله دو فرع مطرح است :\r\n1 - ثبوت رجمِ فقط بر مرد يا زن محصن و جوانى كه با بالغ و عاقلى زنا كنند .\r\n2 - قول معروف به ثبوت جلد و رجم در اين مورد ، و ردّ آن .\r\nدر اين مسأله جهاتى وجود دارد كه بايد مورد توجّه قرار گيرند :\r\n\r\nثبوت حدّ رجم\r\nدر قرآن كريم - كه در دست مسلمانان است - حدّى كه براى زنا معيّن شده تازيانه است ؛ مىفرمايد : الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » ؛ و هيچ اشاره‌اى به رجم نشده است . با اين حال ، عمر ادّعا كرده از جمله آياتى كه خداوند بر رسول گرامى اسلام صلى الله عليه و آله نازل كرده ، آيه‌ى رجم است . اين مطلب با تعبيرات مختلف ، ليكن شبيه به هم از او نقل شده است ؛ و يكى از تعابير معروف اين عبارت است كه : « الشيخ والشيخة فارجموهما بما قضيا من الشهوة » « 2 » پيرمرد و پيرزن را به سبب اين شهوتى كه انجام دادند ، بايد رجم كرد . او مدّعى بوده چنين آيه‌اى در قرآن وجود داشته است . در برخى روايات نيز كه از طريق اماميه رسيده ، به اين مطلب اشاره‌اى دارد .\r\nبحثى پيرامون تحريف قرآن\r\nبا تحقيقات و بحث‌هاى دقيق كه محقّقان حول تحريف قرآن كرده‌اند ، به اين نتيجه رسيده‌اند كه قرآنى كه در دست ما مسلمانان است ، به تمام معنا مصون و محفوظ از تحريف\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n( 2 ) . الموطأ ، ج 2 ، ص 824 ، ح 108 ؛ سنن البيهقى ، ج 8 ، ص 213 ؛ مسند احمد بن حنبل ، ج 1 ، ص 55 و 56 .\r\n","page_name":" 412 ","page_number":412},
  {"content":"\r\n\r\nبوده و هيچ‌گونه زياده و نقيصه در آن راه نيافته است ؛ بلكه آن‌چه به عنوان قرآن بر رسول خدا صلى الله عليه و آله نازل شده ، بدون كم و زياد حتّى يك واو ، تا چه رسد به آيه و سوره ، به دست ما رسيده ؛ و اين معجزه‌ى جاويدان رسول اكرم صلى الله عليه و آله تا روز قيامت است .\r\nما در بحث‌هايى كه روزهاى پنجشنبه و جمعه حول علوم قرآنى داشتيم ، به طور مفصّل و با ادلّه‌ى قطعى عدم تحريف قرآن را اثبات كرده‌ايم ؛ و همان بحث‌ها به صورت كتاب و به نام مدخل التفسير به چاپ رسيده است .\r\nاز امورى كه مورد تأسّف است ، بى انصافى علماى اهل سنّت نسبت به شيعه و علماى شيعه است ؛ آنان بدون توجّه به واقعيّات ، شيعه را متّهم مىكنند كه اعتقاد به تحريف قرآن دارند ؛ و مىگويند : شيعه قرآن را محرّف دانسته و كتابى كه تحريف شده ، قابليّت براى استدلال ندارد ؛ زيرا ، حجّيت و اعتبارى ندارد تا بتوان به آن استدلال كرد .\r\nدر صورتى كه علماى شيعه چنين اعتقادى ندارند ؛ بلكه چند نفرى از محدّثان مانند :\r\nمرحوم كلينى و علىّ بن ابراهيم ، روايات تحريف را به عنوان روايت - بدون اين‌كه اظهار نظرى كرده ، يا مطلبى كه بر اعتقادشان به تحريف اشعار داشته باشد - در كتب روايى آورده‌اند .\r\nافرادى مانند سيّد مرتضى رحمه الله كه مسأله‌ى تحريف را متعرّض شده‌اند ، با كمال صراحت آن را انكار كرده ، و اثبات كرده‌اند اين قرآن ، همان قرآنى است كه بر پيامبر خدا صلى الله عليه و آله نازل شده و به آن هيچ كلمه‌اى اضافه يا كم نشده است .\r\nالبتّه نكته‌ى غير قابل انكار اين است كه يكى از محدّثان بزرگ در اعصار اخير كتابى در اين موضوع نوشته است ؛ لكن بر حسب تحقيقاتى كه به عمل آمده ، بعضى از سفارت‌خانه‌هاى كشورهاى استعمارگر نقشه‌اى خائنانه كشيدند و اين عالم بزرگوار بدون اطّلاع از واقعيّات و حيله‌ى دشمنان دين و شيعه ، به تأليف اين كتاب دست زد .\r\nمتأسّفانه تدوين اين كتاب براى شيعه خيلى گران تمام شد ؛ به گونه‌اى كه تا امروز ، اساس و ريشه‌ى هر چه درباره‌ى شيعه مطرح مىشود ، به اين كتاب برمىگردد ؛ با اين حال ، ايشان نيز به عنوان يك محدّث وارد اين بحث شده است ، و نه به عنوان يك فقيه و عالم .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nمسأله‌ى تحريف در اهل سنّت\r\nعلماى سنّى كه تهمت و افتراى تحريف را به شيعه زدند ، خودشان مواجه شدند با اين روايتى كه از عمر نقل كرده‌اند ؛ او گفته : آيه‌ى رجم يكى از آيات قرآن است ، و آن را اين‌گونه بيان كرده است : « الشيخ والشيخة فارجموهما بما قضيا من اللذّة أو من الشهوة » . « 1 » سخن با اهل سنّت در اين است كه آيه‌ى رجم كجا رفت و چه شد ؟ و به دست چه كسى از قرآن جدا و كنار گذاشته شد ؟ نه تنها آيه‌ى رجم ، بلكه روايات آنان بر حذف آياتى از چند سوره‌ى ديگر قرآن نيز دلالت دارد ؛ بنابراين ، بايد به تحريف قرآن معتقد باشند .\r\nدر جواب اين اشكال ، مسأله نسخ تلاوت را به ميان آورده ، و گفتند : آياتى در قرآن تلاوت مىشد ؛ ليكن پس از آن ، دستور آمد كه آن‌ها را تلاوت نكنيد ؛ از اين رو ، ما به تحريف معتقد نيستيم ، و بلكه نسخ تلاوت را باور داريم .\r\nدر نقد اين جواب مىگوييم : نزاع ما بر سر كلمه تحريف نيست تا اين عنوان را برداريد و عنوان ديگرى جايگزين آن كنيد . سؤال ما اين است كه چه كسى دستور داد تا فلان زمان بخوانيد و پس از آن تلاوت نكنيد ؟ آيا از رسول خدا صلى الله عليه و آله در اين رابطه روايتى رسيده است ؛ و آيا اين حديث خبر واحد است ، يا خبر متواتر ؟\r\nاگر خبر واحد است ، صلاحيّت اثبات نسخ را ندارد ؛ و خودتان در اصول مىگوييد :\r\nخبر واحد نمىتواند عنوان ناسخيّت پيدا كند . و اگر خبر متواتر رسيده ، و كدام كتاب چنين چيزى به طور متواتر از پيامبر صلى الله عليه و آله حكايت شده است ؟ ! بنابراين ، چاره‌اى ندارند جز آن كه مطلب را به غير رسول خدا صلى الله عليه و آله نسبت دهند .\r\nدر اين صورت ، اگر آيه‌اى در زمان پيامبر صلى الله عليه و آله تلاوت مىشده ، و پس از آن حضرت ، فردى فرمان دهد اين آيه را برداريد يا تلاوت نكنيد ، آيا جز تحريف چيز ديگرى است ؟\r\nتحريف يعنى كسى كه با قرآن هيچ ارتباطى ندارد ، در قرآن دخل و تصرّف كند ؛ لذا ، بازگشت نسخ تلاوت به تحريف است .\r\n\r\n\r\n","description":"","footnote":"\r\n( 1 ) . الموطّأ ، ج 2 ، ص 824 ، ح 108 ؛ مسند احمد ، ج 1 ، ص 55 و 56 .\r\n","page_name":" 414 ","page_number":414},
  {"content":"\r\n\r\nپس ، آن‌چه كه آلوسى از مفسّران بزرگ اهل سنّت در مقدّمه‌ى تفسير روح المعانى « 1 » گفته و بر آن تكيه مىكند ، مبنى بر آن كه ما به نسخ تلاوت معتقديم و نه به تحريف قرآن ، صحيح نيست ؛ چرا كه واقعيّتى براى نسخ تلاوت جز تحريف نيست .\r\n\r\nمناقشه در روايت رجم\r\nآيه‌اى كه به عنوان آيه‌ى رجم از عمر بن خطاب روايت شده علاوه بر اين‌كه اعتقاد به ثبوت آن مستلزم اعتقاد به تحريف قرآن است ، از نظر مضمون نيز مبتلا به اشكالات ادبى است . معروف‌ترين نقل آن « الشيخ والشيخة فارجموهما » است .\r\nاوّل آن كه : معناى اين عبارت چيست ؟ شيخ و شيخه را سنگسار كنيد . علّت رجم‌شان چيست ؟ آيا به سبب شيخوخيّت بايد مجازات شوند ؟\r\nدوم : « فاء » در « فارجموهما » چه نقشى را ايفا كرده ، و براى چه آمده است ؟ اگر گفته شود « فاء » جزا است ، پس شرط آن چيست ؟\r\nبه نظر مىرسد جاعل اين آيه‌ى دروغين مىخواسته از قرآن اقتباس كند ، ديده در آيه‌ى زنا مىفرمايد : الزَّانِيَةُ وَ الزَّانِى فَاجْلِدُواْ . . . « 2 » بر سر امر « فاء » درآمده ، او نيز بر سر امر « فاء » آورده است ، غافل از اين‌كه كلمه‌ى الزَّانِيَةُ وَ الزَّانِى معناى شرط مىدهد ؛ يعنى : « إذا تحقّق الزنا يجب الجلد » آيا در آيه‌ى ساختگى نيز چنين شرطى هست ؟ يعنى « إذا تحقّق الشيخوخيّة يجب الرجم » ؟ !\r\nسوم : اگر علّت و سبب رجم قضاى شهوت است ، اين معنا فقط به جماع محقّق نمىگردد ؛ ممكن است قضاى شهوت به مقدّمات زنا باشد ؛ كما اين‌كه متناسب با شيخ و شيخه همين معنا است . از كدام قسمت اين آيه‌ى دروغين جماع و نزديكى فهميده مىشود ؟ و بر فرض ، جماع را برساند ، كدام كلمه‌ى آن دلالت بر جماع حرام دارد ؟\r\nچهارم : بر فرض اين‌كه آيه‌ى رجم مربوط به زنا باشد ، از كدام قسمت آن استفاده مىشود كه مربوط به زناى محصن ومحصنه است ؟ در حالى كه شما مىخواهيد رجم را در\r\n\r\n\r\n","description":"","footnote":"\r\n( 1 ) . روح المعانى ، ج 1 ، ص 25 .\r\n( 2 ) . سوره‌ى نور ، 2 .\r\n","page_name":" 415 ","page_number":415},
  {"content":"\r\n\r\nمورد زناى احصانى پياده كنيد .\r\nپنجم : اگر حكم تابع تعليل است ، پس شيخ و شيخه از موضوعيّت خارج شده و در هر موردى كه قضاى شهوت و لذت باشد ، بايد حكم رجم را پياده كنيد .\r\nبا توجّه به اين اشكالات ، چگونه ادّعا كرده‌ايد كه اين آيه مربوط به قرآن و از جمله‌ى آيات نازل بر نبىّ اكرم صلى الله عليه و آله است ؟\r\nاگر گفته شود : به مضمون همين آيه در روايات اماميّه نيز روايت رسيده است ؛ مبنى بر آن‌كه : « وبالإسناد عن يونس ، عن عبداللَّه بن سنان ، عن أبي عبداللَّه عليه السلام قال : الرجم فيالقرآن قول اللَّه عزّ وجلّ : إذا زنى الشيخ والشيخة فارجموهما البتّة فإنّهما قضيا الشهوة » « 1 » را با توجّه به مطالب گذشته ، حمل بر تقيّه مىكنيم . مسأله از نظر اساسى به حدّى استحكام دارد كه استحكام آن با اين روايت و امثال آن از بين نمىرود .\r\nنتيجه‌ى مباحث گذشته عدم طرح مسأله‌ى رجم در قرآن مجيد است ؛ فقط در مورد زنا ، جلد و تازيانه مطرح است ؛ ليكن در روايات متواتره از پيامبر و ائمّه عليهما السلام به طور وضوح مسأله‌ى رجم ديده مىشود .\r\n\r\nثبوت رجم همراه با تازيانه يا بدون آن\r\nاگر زانى شابّ يا شابّه محصن باشد آيا علاوه بر رجم ، تازيانه نيز مىخورد يا نه ؟ شيخ مفيد ، « 2 » سيّد مرتضى ، « 3 » شيخ طوسى « 4 » در بيشتر كتاب‌هايش ، ابن ادريس « 5 » و محقّق رحمهما الله « 6 » به جمع بين جلد و رجم فتوا داده‌اند ؛ يعنى در ابتدا به زناكار جوان محصن مانند زناكار پير محصن ، صد تازيانه مىزنند و سپس ، او را رجم مىكنند . به عبارت ديگر ، اين گروه از فقها در حكم زناى احصانى تفصيلى نداده‌اند .\r\n\r\n\r\n","description":"","footnote":"\r\n( 1 ) . روح المعانى ، ج 1 ، ص 350 ، ح 18 .\r\n( 2 ) . المقنعة ، ص 775 .\r\n( 3 ) . الانتصار ، ص 516 .\r\n( 4 ) . المبسوط ، ج 8 ، ص 2 ؛ التبيان ، ج 7 ، ص 359 .\r\n( 5 ) . السرائر ، ج 3 ، ص 438 و 439 .\r\n( 6 ) . شرايع الاسلام ، ج 4 ، ص 936 .\r\n","page_name":" 416 ","page_number":416},
  {"content":"\r\n\r\nجماعتى ديگر از فقها مانند شيخ طوسى « 1 » در بعضى كتاب‌هايش ، ابن زهره « 2 » ، حمزه « 3 » و ابن سعيد رحمهما الله « 4 » و . . . امام راحل رحمه الله در تحرير الوسيله به تفصيل بين حدّ جوان و پير فتوا داده‌اند ؛ يعنى اگر زانى محصن جوان باشد ، حدّ او كمتر از زانى محصن پير و بزرگ سال است .\r\nمسأله صد تازيانه در اوّلى مطرح نيست و فقط رجم مىشود .\r\nبا وجود چنين اختلافى ، جاى تمسّك به اجماع و امثال آن نيست ؛ بلكه بايد به مستند آن - يعنى : روايات - مراجعه كرده و خصوصيّات آن‌ها را ديد .\r\n\r\nتقسيم‌بندى روايات باب رجم\r\nروايات اين باب به سه گروه تقسيم مىشود :\r\nگروه اوّل : رواياتى كه حكم زناى احصانى را فقط رجم مىداند و هيچ سخنى از جلد نيست .\r\nگروه دوم : احاديثى كه بر جمع بين جلد و رجم در زناى احصانى دلالت دارد .\r\nگروه سوم : اخبارى كه بين حدّ شيخ و شيخه و شابّ و شابّه تفصيل داده است ؛ در زناى احصانى دسته‌ى اوّل جمع بين تازيانه و رجم ، و در دسته‌ى دوم فقط رجم را به عنوان حدّ گفته است .\r\nبا ملاحظه‌ى روايات ، بايد به جمع بين آن‌ها پرداخت و نتيجه‌ى حاصل از آن را گرفت .\r\nبررسى گروه اوّل روايات\r\n1 - محمّد بن يعقوب ، عن محمّد بن يحيى و غيره ، عن أحمد بن محمّد بن عيسى ، عن الحسين بن سعيد ، عن النضر بن سويد ، عن عاصم بن حميد ، عن أبي بصير ، عن أبي عبداللَّه عليه السلام ، قال : الرجم حدّ الأكبر والجلد حدّ اللَّه\r\n\r\n\r\n","description":"","footnote":"\r\n( 1 ) . النهاية في مجرّدالفقه والفتوى ، ص 693 ؛ الخلاف ، ج 5 ، ص 366 ، مسأله 2 .\r\n( 2 ) . غنية النزوع ، ص 422 .\r\n( 3 ) . الوسيلة ، ص 411 .\r\n( 4 ) . الجامع للشرايع ، ص 55 .\r\n","page_name":" 417 ","page_number":417},
  {"content":"\r\n\r\nالأصغر ، فإذا زنى الرجل المحصن رجم و لم يجلد . « 1 » فقه الحديث : امام صادق عليه السلام در اين روايت صحيحه فرمود : رجم ، حدّ بزرگ خدا و تازيانه حدّ كوچك او است . پس از آن ، امام عليه السلام به بيان يك ضابطه‌ى كلّى پرداخته ، و فرموده است : هنگامى كه مرد محصنى زنا كرد ، رجم شده و تازيانه به او زده نمىشود .\r\nدر اين روايت ، امام عليه السلام نه تنها اكتفا به رجم كرده ، بلكه تازيانه را نفى كرده است .\r\nاطلاق اين روايت ، شامل پير و جوان هر دو مىشود ؛ هر چند خصوصيّت رجل محصن ، الغا مىشود و زن محصنه نيز همين حدّ را دارد ؛ به عبارت ديگر ، در اين حكم ، بين زن مرد فرقى نيست .\r\n2 - وعنه عن أبان ، عن أبي العباس ، عن أبي عبداللَّه عليه السلام قال : رجم رسول اللَّه صلى الله عليه و آله و لم يجلد وذكروا أنّ عليّاً عليه السلام رجم بالكوفة وجلد ، فأنكر ذلك أبو عبداللَّه عليه السلام وقال : ما نعرف هذا ، أي لم يحدّ رجلًا حدّين : جلد ورجم في ذنب واحد . « 2 » فقه الحديث : در اين روايت موثّقه ، امام صادق عليه السلام فرمود : رسول اللَّه صلى الله عليه و آله زناكار را رجم كرد ، ولى به وى تازيانه نزد . در اين‌جا ، گروهى كه در محضر امام صادق عليه السلام بودند ، گفتند : پس ، چرا اميرمؤمنان عليه السلام بين رجم و جلد جمع كرد ؟\r\nامام صادق عليه السلام اين مطلب را انكار كرده ، فرمود : چنين چيزى را نمىدانيم . كنايه از اين‌كه چنين مطلبى واقعيّت ندارد .\r\nدر ادامه‌ى روايت ، تفسيرى آمده و بيان امام عليه السلام را توضيح داده است ؛ مبنى بر آن‌كه اميرمؤمنان عليه السلام يك نفر را دو حدّ ( تازيانه و رجم ) زد . اين تفسير ، طبق قاعده از راوى است كه مقصود امام صادق عليه السلام را بيان كرده است . « ما نعرف هذا » يعنى اين‌طور نيست كه اميرمؤمنان عليه السلام بر خلاف رسول خدا صلى الله عليه و آله يك نفر را دو حدّ زده باشد ؛ و معناى دو حدّ نيز تازيانه و رجم در گناه واحد است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 346 ، باب 1 از ابواب حدّ زنا ، ح 1 .\r\n( 2 ) . همان ، ص 347 ، ح 5 .\r\n","page_name":" 418 ","page_number":418},
  {"content":"\r\n\r\nبه حسب ظاهر روايت ، تفسير راوى از كلام امام عليه السلام برداشتى صحيح و مطابق با ظاهر حديث است ؛ ليكن به نقل صاحب وسائل رحمه الله ، شيخ طوسى رحمه الله فرموده : تفسير يونس براى اين خبر نادرست است ؛ بلكه امام حكم اوّل را منكر شده ، يعنى : رسول خدا صلى الله عليه و آله جلد و رجم كرده است . « 1 » اين حمل مرحوم شيخ طوسى انصافاً بعيد است ؛ و به هيچ وجه قابل قبول نخواهد بود كه امام عليه السلام مطلبى را گفته باشد ، و پس از آن‌كه مورد اعتراض حضّار واقع شود ، آن را انكار كرده و بگويد : ما نمىدانيم پيامبر صلى الله عليه و آله چگونه عمل كرده ، شايد او نيز مانند اميرمؤمنان عليه السلام جمع بين تازيانه و رجم كرده باشد .\r\nنتيجه‌ى اين دو احتمال ، تناقض به تمام معنا است ؛ زيرا ، با تفسير اوّل ، روايت فقط بر رجم دلالت دارد ؛ بنا بر توجيه شيخ طوسى رحمه الله بر تازيانه و رجم دليل است .\r\n3 - وبإسناده عن عليّ بن إبراهيم ، عن أبيه ، عن محمّد بن الفرات ، عن الأصبغ بن نباتة ، قال : اتي عمر بخمسة نفر اخذوا في الزنا فأمر أن يقام على كلّ واحد منهم الحدّ ، وكان أمير المؤمنين عليه السلام حاضراً .\r\nفقال : يا عمر ليس هذا حكمهم ، قال : فأقم أنت الحدّ عليهم ، فقدّم واحداً منهم فضرب عنقه ، وقدّم الآخر فرجمه وقدّم الثالث فضربه الحدّ وقدّم الرابع فضربه نصف الحدّ وقدّم الخامس فعزّره .\r\nفتحيّر عمر وتعجّب الناس من فعله ، فقال عمر : يا أبا الحسن خمسة نفر في قضية واحدة أقمت عليهم خمسة حدود ليس شيء منها يشبه الآخر .\r\nفقال أمير المؤمنين عليه السلام : أمّا الأوّل فكان ذميّاً فخرج عن ذمّته لم يكن له حدّ إلّا السيف ، وأمّا الثاني فرجل محصن كان حدّه الرجم ، أمّا الثالث فغير محصن حدّه الجلد وأمّا الرابع فعبد ضربناه نصف الحدّ وأمّا الخامس فمجنون مغلوب على عقله . « 2 »\r\n\r\n\r\n","description":"","footnote":"\r\n( 1 ) . التهذيب ، ج 10 ، ص 6 ، ح 19 ؛ الاستبصار ، ج 4 ، ص 202 .\r\n( 2 ) . وسائل الشيعة ، ج 18 ، ص 350 ، باب 1 از ابواب حدّ زنا ، ح 16 .\r\n","page_name":" 419 ","page_number":419},
  {"content":"\r\n\r\nمفاد اين حديث مفصّل ثبوت حدّ رجم در زناى احصانى ، و عدم ثبوت تازيانه در هيچ‌يك از موارد احصان است .\r\nبررسى گروه دوم روايات\r\n1 - وعنه عن ابن محبوب ، عن أبي أيّوب ، عن العلاء ، عن محمّد بن مسلم ، عن أبي جعفر عليه السلام في المحصن والمحصنة جلد مائة ثمّ الرجم . « 1 » فقه الحديث : در اين صحيحه ، محمّد بن مسلم از امام باقر عليه السلام در مطلق زناكار محصن و محصنه جمع بين تازيانه و رجم را روايت كرده است .\r\n2 - وبإسناده عن محمّد بن عليّ بن محبوب ، عن محمّد بن الحسين ، عن الحسن بن محبوب ، عن عليّ بن رئاب ، عن زرارة ، عن أبي جعفر عليه السلام في المحصن والمحصنة جلد مائة ثمّ الرجم . « 2 » فقه الحديث : مضمون اين حديث با روايت اوّل يكى است ؛ و احتمال دارد امام باقر عليه السلام اين مطلب را در يك مجلس فرموده و زراره و محمّد بن مسلم آن را شنيده و براى شاگردان خود نقل كرده باشند ؛ ولى به اعتبار اين‌كه راويان آن متعدّدند آن‌ها را نمىتوان يك روايت به حساب آورد .\r\n3 - وبإسناده عن الحسن بن محبوب ، عن أبي أيّوب ، عن الفضيل ، قال :\r\nسمعت أباعبداللَّه عليه السلام يقول : من أقرّ على نفسه عند الإمام إلى أن قال : إلّا الزاني المحصن فإنّه لا يرجمه إلّاأن يشهد عليه أربعة شهداء ، فإذا شهدوا ضربه الحدّ مائة جلدة ، ثمّ يرجمه . « 3 » فقه الحديث : در اين صحيحه ، فضيل از امام صادق عليه السلام مطالبى را نقل مىكند تا به اين‌جا مىرسد كه امام عليه السلام فرمود : زانى محصن خصوصيّتى دارد كه امام نمىتواند او را\r\n\r\n\r\n","description":"","footnote":"\r\n( 1 ) . وسائل الشيعة ج 18 ص 348 از ابوب حدزنا ح 8 .\r\n( 2 ) . همان ، ح 14 .\r\n( 3 ) . همان ، ص 349 ، ح 15 .\r\n","page_name":" 420 ","page_number":420},
  {"content":"\r\n\r\nرجم كند ؛ مگر آن‌كه چهار شاهد به زناى او شهادت دهند . - اين جمله را در گذشته بررسى كرديم . قسمت مورد نظر ما از اين حديث ، جمله‌ى اخير است كه فرمود : - وقتى چهار شاهد شهادت دادند ، بر او صد تازيانه زده ، و سنگسارش كنيد .\r\nدر اين حديث ، مسأله پيرمرد و پيرزن مطرح نيست ؛ امام عليه السلام حكم را روى زانى محصن برده كه نسبت به زن محصنه الغاى خصوصيّت مىشود .\r\n4 - وبإسناده عن أحمد بن محمّد ، عن العبّاس ، عن ابن بكير ، عن حمران ، عن زرارة ، عن أبي جعفر عليه السلام ، قال : قضى عليّ عليه السلام في امرأة زنت فحملت فقتلت ولدها سرّاً ، فأمر بها فجلدها مائة جلدة ثمّ رجمت وكانت ( كان ) أوّل من رجمها . « 1 » فقه الحديث : زراره از امام باقر عليه السلام نقل مىكند : اميرمؤمنان عليه السلام زنى را كه زنا داده ، آبستن شده و فرزندش را مخفيانه كشت - يا پس از وضع حمل او را كشته و يا قبل از زايمان ، مقدّمات قتل فرزند را فراهم كرد - دستور داد حاضرش ساخته ، به او صد تازيانه زده ، و او را سنگسار كرد . آن حضرت اوّلين كسى بود كه بر او سنگ زد .\r\nموضوع حكم در اين روايت ، مطلق زناى احصانى بوده كه بر آن صد تازيانه و رجم مترتّب شده است ؛ زيرا ، اين مطلب مسلّم است كه در غير زناى احصانى ، رجم تحقّق ندارد .\r\nآيا جمع بين تازيانه و رجم از جهت خصوصيّت زناى احصانى بوده ، و يا قتل فرزند در شدّت حدّ نقش داشته است ؟ هريك از اين دو جهت محتمل است . به نظر ما ، با وجود روايات صحيحه و غير صحيحه ، نيازى به اين روايت نيست .\r\n5 - عوالي اللآلي : وفي الحديث : أنّ عليّاً عليه السلام جلد سراجة يوم الخميس ورجمها يوم الجمعة ، فقيل له : تحدّها حدّين ! فقال : جلدتها بكتاب اللَّه ورجمتها بسنّة رسول اللَّه . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 349 ، باب 1 از ابواب حدّ زنا ، ح 13 .\r\n( 2 ) . مستدرك الوسائل ، ج 18 ، ص 42 ، باب 1 از ابواب حدّ زنا ، ح 12 .\r\n","page_name":" 421 ","page_number":421},
  {"content":"\r\n\r\nفقه الحديث : اين روايت را سنن بيهقى « 1 » نيز آورده است . زنى به نام سراجه يا شراهه از قبيله‌ى هَمْدان يكى از قبايل معروف يمن - كه مرتكب زناى احصانى شده بود - اميرمؤمنان عليه السلام روز پنجشنبه او را تازيانه زده و روز جمعه سنگسار كرد .\r\nهنگامى كه گفته شد : به او دو حدّ مىزنى ؟ فرمود : تازيانه را مطابق كتاب خدا و رجم را برابر سنّت رسول اللَّه در حقّ او اجرا كردم .\r\nدر اين روايت ، مشخّص نشده است كه آيا اين زن پير بوده يا جوان ؟ اگر شراهه يا سراجه جوان بوده ، دلالت روايت بر مطلوب تمام است ؛ والّا به اطلاق آن تمسّك مىشود ، در صورتى كه ناقل واقعه معصوم باشد .\r\nبررسى گروه سوم روايات\r\n1 - بإسناده عن محمّد بن أحمد بن يحيى ، عن إبراهيم بن صالح بن سعد ، عن محمّد بن حفص ، عن عبداللَّه بن طلحة ، عن أبي عبداللَّه عليه السلام ، قال : إذا زنى الشيخ والعجوز جلدا ثمّ رجما عقوبة لهما . وإذا زنى النصف من الرجال رجم و لم يجلد إذا كان قد احصن ، وإذا زنى الشابّ الحدث السنّ جلد ونفي سنة من مصره .\r\nوبإسناده عن إبراهيم بن هاشم ، عن محمّد بن جعفر ، عن عبداللَّه بن سنان ، عن أبي عبداللَّه عليه السلام مثله إلّاأنّه قال : الشيخ والشيخة . « 2 » فقه الحديث : حديث از طريق عبداللَّه بن طلحه وعبداللَّه بن سنان نقل شده ، و هر دو سند ضعيف است . امام صادق عليه السلام مىفرمايد : پيرمرد و پيرزن اگر زنا كنند ، تازيانه مىخورند ؛ و سپس سنگسار مىشوند . « عقوبةً لهما » يعنى به جهت شدّت عقوبت اين دو كه با سنّ بالا مرتكب عمل نامشروع شده‌اند .\r\n\r\n\r\n","description":"","footnote":"\r\n( 1 ) . سنن بيهقى ، ج 8 ، ص 32 .\r\n( 2 ) . وسائل الشيعة ، ج 18 ، ص 349 ، باب 1 از ابواب حدّ زنا ، ح 11 .\r\n","page_name":" 422 ","page_number":422},
  {"content":"\r\n\r\nاگر مردان كامل - « إذا زنى النصف من الرجال » ، نصف به معناى حدّ وسط است ؛ يعنى :\r\nچهل ساله ، سى و پنج ساله ، چهل و پنج ساله - زناى احصانى انجام داده‌اند ، سنگسار شده ، امّا تازيانه نمىخورند .\r\nاگر جوان تازه سال تن به فحشا داد ، تازيانه خورده و يك سال از آن شهر تبعيد مىشود . روشن است كه مراد جوانى مىباشد كه ازدواج نكرده باشد ؛ در برخى از روايات نيز از او به « بكر » تعبير شده است و در آينده مطرح خواهيم كرد .\r\n2 - وبإسناده عن محمّد بن الحسن الصفّار ، عن الحسن بن الحسين اللؤلؤي ، عن صفوان بن يحيى ، عن عبدالرّحمن ، عن أبي عبداللَّه عليه السلام قال : كان عليّ عليه السلام يضرب الشيخ والشيخة مائة ويرجمهما ، ويرجم المحصن والمحصنة ويجلد البكر والبكرة وينفيهما سنة . « 1 » فقه الحديث : در اين روايت ، امام صادق عليه السلام فرمود : اميرمؤمنان عليه السلام پيرمرد و پيرزن را صد تازيانه زده ، آن گاه آنان را سنگسار ، و محصن و محصنه را رجم مىكرد .\r\nهر چند به نظر مىرسد كه دراين روايت ، محصن و محصنه در مقابل شيخ و شيخه قرار گرفته است ، ليكن مسأله‌ى احصان در هر دو محفوظ است ؛ يعنى شيخ محصن و محصن غير شيخ . امّا بكر و بكره را تازيانه زده و يك سال آن‌ها را از شهرشان تبعيد مىكرد .\r\n3 - وعنه عن ابن أبي عمير ، عن عبدالرحمن و حمّاد ، عن الحلبى ، عن أبي عبداللَّه عليه السلام ، قال : في الشيخ والشيخة جلد مائة والرجم ، والبكر والبكرة جلد مائة ونفي سنة . « 2 » فقه الحديث : در اين روايت معتبره ، امام صادق عليه السلام فرمود : در زناى شيخ و شيخه صد تازيانه و رجم است - هر چند در روايت كلمه‌ى احصان نيامده ، امّا پيداست كه مقصود از آن ، زناى احصانى است ؛ به خصوص با توجّه به اين نكته كه غالباً شيخ و شيخه ، معيل و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 349 ، باب 1 از ابواب حدّ زنا ، ح 12 .\r\n( 2 ) . همان ، ح 9 .\r\n","page_name":" 423 ","page_number":423},
  {"content":"\r\n\r\nمتأهل‌اند ؛ و فرد غير غالب از اين دو مجرّد هستند . لذا ، لازم نبوده قيد احصان را بياورند ، با آن كه قطعاً مراد است .\r\nدر ادامه‌ى روايت ، حكم بكر و بكرة را صد تازيانه و نفى و تبعيد يك سال بيان مىكند ؛ امّا سخنى از حكم محصن غير شيخ و شيخه نياورده ، علّت آن روشن بودن حكم است ؛ يعنى بايد رجم شوند ؛ والّا ذكر شيخ و شيخه لغويّت پيدا مىكند .\r\nاقتضاى جمع بين سه گروه روايات\r\nكلام ما در حدّ شابّ و شابّه‌ى محصن بود ، كه اگر مرتكب زنا شدند ، آيا بر آنان فقط حدّ رجم جارى مىشود يا بايد قبل از سنگسار شدن ، صد تازيانه هم بخورند ؟ با وجود اين كه اختلاف در فتاوا به گونه‌اى است كه قول هيچ يك از دو طرف به حدّ شهرت نرسيده و مفاد احاديث نيز سه معنا را متضمّن است ، آيا وجه جمعى بين روايات هست يا نه ؟\r\nكسى كه با اين سه گروه از روايات برخورد مىكند ، مىبيند كه يك گروه در مطلق زناى احصانى رجم و تازيانه را ثابت ، و طائفه‌اى فقط رجم را و گروه سوم در شيخ و شيخه تازيانه و رجم و در شابّ و شابّه فقط رجم را مطرح مىكند . در ابتدا چنين به ذهن مىآيد كه روايات گروه سوم شاهد جمع بين دو طايفه‌ى ديگر است . زيرا ، اگر يك دسته از روايات در طرف اثبات مطلبى گفته ، و دسته‌ى ديگر ، در طرف نفى آن وارد شد و دسته‌ى سوم در مورد نفى و اثبات تفصيل بدهد ، با توجّه به طايفه‌ى اخير ، روايات اثبات را بر مورد اثبات و روايات نفى را بر مورد نفى حمل كرده ، در نتيجه مورد نفى از اثبات جدا شده و تعارض از بين مىرود .\r\nدر اين بحث نيز روايات رجم را بر زناى احصانى شابّ و شابّه ، و روايات جمع بين رجم و تازيانه را بر زناى احصانى شيخ و شيخه حمل مىكنيم .\r\nطرح يك اشكال و جواب\r\nاين وجه جمع هر چند واضح است ، ليكن اين شبهه مطرح است كه مطلبى به اين روشنى را چرا بزرگان فقها نگفته و قائل به تفصيل نشده‌اند ؛ و به طور كلّ حكم به جمع بين تازيانه و رجم در مرد و زن جوان كرده‌اند ؟\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nممكن است گفته شود : اگر دسته‌ى سوم بخواهد شاهد جمع قرار گيرد ، بايد از جهت سند ، اعتبار و حجيّت داشته باشد ؛ و گرنه روايت ضعيف السند كه فاقد اعتبار و حجيّت است ، چطور مىتواند بين دو دسته روايت معتبر جمع كند و قرينيّت بر تصرّف داشته باشد ؟\r\nدر جواب مىگوييم : بر فرض قبول اين مطلب كه طايفه‌ى سوم همگى ضعيف و فاقد اعتبار هستند ، چرا فقط بر طبق طايفه‌ى اوّل كه جمع بين تازيانه و رجم است ، فتوا داده ، و طايفه‌ى ديگر كه فقط بر رجم دلالت مىكند را كنار گذاشتند ؟\r\nاگر گفته شود : علّت كنار گذاشتن روايات گروه دوم - هر چند كه روايات معتبرى هستند - موافقتشان با عامّه است . از اين رو ، به جهت تقيّه‌اى بودن ، كنار گذاشته و طايفه‌اى را كه مخالف با تقيّه بود ، انتخاب كردند .\r\nمىگوييم : حمل بر تقيّه و به طور كلّ ، مرجّحات باب خبرين متعارضين در صورتى جا دارد كه بين دو خبر تعارض باشد و تعارض در فرض عدم امكان جمع دلالى بين دو روايت محقّق مىشود ؛ و گرنه اگر بتوان بين دو طايفه از روايات جمع دلالى كرد ، نوبت به تعارض و اعمال مرجّحات نمىرسد . حتّى اوّلين مرجّح كه شهرت فتوايى است ، در جايى مرجّحيت دارد كه جمع ممكن نباشد .\r\nبنابراين ، بر فرض اين‌كه روايات طايفه‌ى سوم ضعيف باشند . امّا وجود اين روايات و فتاواى قوم به تفصيل - هر چند كه حجيّت و اعتبار نداشته باشند - راه را به ما نشان مىدهند .\r\nاگر مىخواستيم طايفه سوم را مستند و شاهد جمع قرار دهيم ، با ضعف سند امكان استناد نداشت ؛ امّا اگر ما باشيم و دو طايفه‌ى از روايات كه در وجه جمع آن‌ها مانده‌ايم ، اين فتاوا و طايفه سوم مىتواند راه را به ما نشان دهد ؛ يعنى راه جمع را از آن‌ها ياد گرفته‌ايم .\r\nچنين جمعى كه روايات رجم را بر مرد و زن جوان ، و روايات تازيانه و رجم را بر پيرمرد و پيرزن حمل كنيم ، جمعى عقلايى و عرفى بوده و نزد عرف مقبول است . با وجود چنين جمعى ، از باب تعارض خارج شده و نوبت به ترجيح مخالف عامّه نمىرسد .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nبررسى سند روايات گروه سوم\r\nمطالب بالا بر فرض قبول بى اعتبارى روايات طايفه‌ى سوم ، جا دارد ؛ در حالى كه اين طايفه مركّب از روايات معتبر و ضعاف است ؛ و صحيح و معتبر بودن برخى از آن‌ها كافى است تا شاهد جمع قرار گيرد .\r\nبه يك روايت معتبر از نظر سند و دلالت اشاره مىكنيم :\r\nوعنه ، عن ابن أبي عمير ، عن عبدالرّحمن وحمّاد ، عن الحلبي ، عن أبي عبداللَّه عليه السلام قال : في الشيخ والشيخة جلد مائة والرجم والبكر والبكرة جلد مائة ونفي سنة . « 1 » فقه الحديث : در اين روايت صحيحه ، امام عليه السلام مىفرمايد : در زناى پيرمرد و پيرزن صد تازيانه و رجم ثابت است . هر چند ما در مباحث اصولى در باب مفاهيم ، به مفهوم در همه جا قائل نشده‌ايم ؛ ولى برخى از تعبيرات ظهور در مفهوم دارد . مانند اين عبارت « في الشيخ والشيخة . . . » ذكر شيخ و شيخه به عنوان مثال نيست ؛ بلكه مىخواسته در ابتدا حكم آن‌ها را بيان ، و پس از آن به حكم شابّ و شابّه بپردازد .\r\nاگر گفته شود : منافاتى ندارد كه حكم هر دو ( شيخ و شابّ ) يكى باشد .\r\nمىگوييم : در اين صورت تعبير « في الشيخ والشيخة جلد مائة والرجم » صحيح نخواهد بود ؛ زيرا ، ما دو نوع زانى محصن داريم : « شابّ و شيخ » . اگر روايت ، شيخ و شيخه را موضوع حكمى قرار داد ، معناى آن نفى حكم از غير اين مورد ، يعنى « شابّ و شابّه » است .\r\nبه بيان ديگر ، عبارت و حكم در « أكرم زيداً » منافاتى با اكرام عمرو ندارد ؛ زيرا ، مفهوم « أكرم زيداً » ، « لاتكرم عمراً » نخواهد بود . ولى سياق روايت فوق به اين‌گونه نيست . گويا روايت مىخواهد بگويد : مسأله‌ى رجمى كه شنيده‌ايد ، خيال نكنيد در همه جا به تنهايى پياده مىشود ؛ بلكه اگر زانىِ محصن شيخ و شيخه بود ، علاوه بر رجم ، عقوبت تازيانه هم اضافه مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 348 ، باب 1 از ابواب حدّ زنا ، ح 9 .\r\n","page_name":" 426 ","page_number":426},
  {"content":"\r\n\r\nدر نتيجه ، با وجود تماميّت دلالت و سند روايت ، چرا شاهد جمع براى دو طايفه‌ى اوّل قرار نگيرد ؟ البته در طايفه‌ى سوم ، روايات ضعيفى نيز وجود دارد ؛ ولى اين روايت براى ما كافى است . و تفصيل بين حدّ جوان و پير ، به ثبوت رجم در اوّلى ، و رجم و تازيانه در دوّمى ، مستفاد از جمع بين ادلّه است .\r\nامام راحل رحمه الله در اين مسأله فرمود : حدّ دوم ، فقط رجم است كه در حقّ زانى محصن هنگامى كه با زن بالغ و عاقل زنا كند ، و زانيه محصنه هنگامى كه مرد بالغ و عاقلى با او زنا كند ، جارى مىشود ؛ به شرط آن‌كه جوان باشند .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n[ حكم المحصن إذا زنى به غير البالغة أو المجنونة 
  ]\r\n[ مسألة 2 - لو زنى البالغ العاقل المحصن به غير البالغة أو بالمجنونة فهل عليه الرجم أم الحدّ دون الرجم ؟ وجهان . لا يبعد ثبوت الرجم عليه .\r\nولو زنى المجنون بالعاقلة البالغة مع كونها مطاوعة فعليها الحدّ كاملة من رجم أو جلد ، وليس على المجنون حدّ على الأقوى . 
  ]\r\n\r\nحكم محصن در زناى با غير بالغ يا ديوانه\r\nدر اين مسأله دو فرع ذكر شده است :\r\nفرع اوّل : اگر مرد بالغ عاقل متأهّلى به زنى صغيره يا ديوانه تجاوز كرد ، حكمش چيست ؟ آيا بر او حدّ جارى مىشود يا سنگسارش مىكنند ؟ دو وجه دارد ؛ و رجم بر او بعيد نيست . - در حقيقت ، قيودى كه در مسأله‌ى اوّل ذكر فرمود - « فيجب على المحصن إذا زنى ببالغة عاقلة » - را به عنوان قدر متيقّن بين فتاوا آورده‌اند ؛ والّا از نظر خودشان فرقى نمىكند مزنىّبها بالغه يا صغيره ، عاقله يا مجنونه باشد .\r\nفرع دوم : اگر ديوانه‌اى با زن شوهردار زنا كند ، بدون اين‌كه اكراهى در بين باشد و بلكه زن با ميل و رغبت تن به اين كار داد ، بر آن زن ، حدّ كامل ( تازيانه در صورت عدم احصان ، و رجم در صورت احصان ) جارى مىشود ؛ و بر مجنون حدّى نيست .\r\nالبته در اين مسأله فرض ديگرى نيز وجود دارد كه بر طبق آن ، روايت هم رسيده است ، و امام راحل رحمه الله آن را در مسأله بعدى متعرّض شده‌اند ؛ يعنى اگر زنى با شرايط كامل بلوغ و عقل و . . . با جوان صغيره‌اى زنا كند ، حكم آن چيست ؟\r\nتعيين محلّ بحث در اين مسأله\r\nاگر زانى محصن باشد ، مزنىّبها يا صغيره است ، يا مجنونه ؛ و اگر زانيه محصن باشد ، طرف مقابلش يا صغير است ، يا مجنون . لذا ، چهار فرع مطرح است . سخن و بحث ما در حكم زانى محصن يا زانيه‌ى محصن است كه در آن‌ها عقل و بلوغ شرط است و در اوائل كتاب حدود به طور مفصّل اين مطلب تحقيق شد و گفتيم : اگر بچّه يا مجنونى مرتكب زنا شد ،\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nبايد آن‌ها را به تفصيلى كه گذشت تعزير كرد .\r\nبررسى ادلّه‌ى فروع چهارگانه\r\nدليل اوّل : اطلاق رواياتى كه در مسأله‌ى گذشته ، مطرح كرديم ، بيانگر ثبوت حدّ رجم بر مرد و زن جوان محصن بود ؛ بدون اين كه متعرّض حالات طرف مقابل او در زنا باشد ؛ يعنى در روايات نداشتيم كه مرد جوان با زن بالغ و عاقل زنا كند . ظاهر روايات فرقى نگذاشته بود كه طرف مقابل بالغ باشد يا صغير ، عاقل باشد يا مجنون .\r\nدليل دوم : موثّقه‌ى ابى مريم است . هرچند صاحب جواهر ؛ « 1 » از آن به موثّقه‌ى ابن‌بكير تعبير كرده است ؛ ليكن ابن‌بكير از ابى مريم ، و او از امام صادق عليه السلام روايت را نقل مىكند :\r\nوعنه ، عن أحمد ، عن ابن فضّال ، عن ابن بكير ، عن أبي مريم ، قال : سألت أبا عبداللَّه عليه السلام في آخر ما لقيته عن غلام لم يبلغ الحلم وقع على امرأة وفجر بامرأة ، أيّ شيء يصنع بهما ؟ قال : يضرب الغلام دون الحدّ ويقام على المرأة الحدّ .\r\nقلت : جارية لم تبلغ وجدت مع رجل يفجر لها ؟ قال : تضرب الجارية دون الحدّ ، ويقام على الرجل الحدّ . « 2 » فقه الحديث : ابومريم مىگويد : در آخرين ملاقاتى كه با امام صادق عليه السلام داشتم ، از او درباره‌ى صغيرى كه به حد بلوغ نرسيده و با يك زن اجنبى فجور و زنا كرده بود ، پرسيدم كه حكم آن دو چيست ؟ امام عليه السلام فرمود : به اين غلام - از آن جهت كه غير مكلّف است و در حقّ او زنا تحقّقى ندارد ، لكن عمل غير مشروعى از او سر زده است - كمتر از حدّ ( صد تازيانه ) هر مقدارى كه حاكم تشخيص بدهد ، زده و بر آن زن حدّ اقامه مىشود .\r\nمرحوم صاحب جواهر مراد از عبارت « يقام على المرأة الحدّ » را چنين گفته است :\r\nبايد حال زن را ملاحظه كرد و به تناسب حالش بر او حدّ جارى شود ؛ زيرا ، در روايت\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 321 .\r\n( 2 ) . وسائل الشيعة ، ج 18 ، ص 362 ، باب 9 از ابواب حدّ زنا ، ح 2 .\r\n","page_name":" 429 ","page_number":429},
  {"content":"\r\n\r\nمطرح نشده كه آيا اين زن محصن است يا غير آن . لذا ، اگر محصن بود ، به او حدّ رجم ، و اگر غير محصن بود ، تازيانه زده مىشود . « 1 » احتمال ديگرى كه در اين عبارت وجود دارد ؛ وجود « يضرب الغلام دون الحدّ » در اين عبارت ، همان تازيانه باشد . در نتيجه ، اگر زن محصن هم باشد ، چون طرف مقابل او صغير است ، بايد بر او تازيانه زد .\r\nبه نظر مىرسد احتمال دوم اظهر ، و احتمال اوّل بر خلاف ظهور عرفى باشد .\r\nقسمت دوم روايت ، مطلب را بر عكس كرده ؛ يعنى سؤال از دختر صغيرى است كه مردى با او زنا كرده است . امام عليه السلام فرمود : بر آن صغيره كمتر از حدّ و بر مرد بالغ حدّ اقامه مىشود . همان دو احتمال نيز در اين‌جا راه دارد ؛ و به نظر ما ، اقرب احتمال دوم يعنى ثبوت تازيانه است .\r\nنتيجه اين است كه روايت موثّقه‌ى ابى مريم بر دو فرع مسأله ، يعنى زناى بالغ با صغير دلالت داشت و مستفاد از آن ، ثبوت حدّ تازيانه است ؛ خواه بالغ محصن باشد يا غير محصن .\r\nدليل سوم : صحيحه‌ى أبيبصير\r\nمحمّد بن يعقوب ، عن عليّ بن إبراهيم ، عن أبيه ، وعن محمّد بن يحيى ، عن أحمد بن محمّد جميعاً ، عن ابن محبوب ، عن أبي أيّوب الخزّاز ، عن سليمان بن خالد ، عن أبي بصير ، عن أبي عبداللَّه عليه السلام في غلام صغير لم يدرك ابن عشر سنين زنى بامرأة .\r\nقال : يجلد الغلام دون الحدّ ، وتجلد المرأة الحدّ كاملًا .\r\nقيل : فإن كانت محصنة ؟ قال : لا ترجم ، لأنّ الّذي نكحها ليس بمدرك ولو كان مدركاً رجمت . « 2 » فقه الحديث : در اين روايت صحيحه ، ابوبصير از امام صادق عليه السلام راجع به بچّه‌ى ده\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 321 .\r\n( 2 ) . وسائل الشيعة ، ج 18 ، ص 362 ، باب 9 از ابواب حدّ زنا ، ح 1 .\r\n","page_name":" 430 ","page_number":430},
  {"content":"\r\n\r\nساله غير بالغى كه با يك زن زنا كرده است ، مىپرسد . امام عليه السلام فرمود : به آن غلام بايد كمتر از صد تازيانه زده شود ؛ و به آن زن چون كامل و بالغ است ، صد تازيانه مىزنند . سؤال شد : اگر آن زن محصن باشد ، تكليف چيست ؟ امام عليه السلام فرمود : رجم نمىشود ؛ زيرا ، كسى كه با او زنا كرده ، بالغ نبوده است ؛ اگر بالغ مىبود ، اين محصنه حتماً رجم مىشد .\r\nدلالت اين روايت صريح و روشن است و هيچ كس در آن ترديد نكرده است .\r\nدر نتيجه ، اگر زن محصنه باشد و صغيرى با او زنا كند ، از حكم اطلاقات خارج شده و نمىتوان او را رجم كرد ؛ و جاى بحث ندارد .\r\nبررسى تعميم تعليل موجود در روايت ابوبصير\r\nكلام امام عليه السلام كه فرمود : « لأنّ الّذي نكحها ليس بمدرك » و تعليل بر سقوط رجم است ، آيا در عكس اين قضيّه ، يعنى جايى كه مرد بالغى با صغيره‌اى زنا كند ، جريان دارد به گونه‌اى كه عرف استفاده كند در باب زناى احصانى ، محلّ جريان رجم جايى است كه طرف مقابل هم بالغ باشد ؟ يعنى تعليل تعميم دارد و شامل هر دو صورت ( زناى بالغ با صغيره و صغيره با بالغه ) مىشود ؟ بعضى تعميم را استفاده كرده‌اند .\r\nبه نظر مىرسد نمىتوان از تعليل عموميّت را استفاده كرد ؛ زيرا ، اگر زن بالغى با طفل صغيرى مقاربت داشت ، بر اساس مسائل طبيعى ، صغير نمىتواند لذّتى را كه زن انتظار دارد براى او به وجود آورد ؛ به خلاف جايى كه مرد بالغى با صغيره‌اى زنا كند ؛ كه در اين حال ، كمبودى احساس نمىشود و نقصى در كار نيست . با وجود اين فرق كه وجداناً بين دو صورت ديده مىشود ، چگونه مىتوان به عموميّت تعليل حكم كرد ؟ بلكه تعميم خلاف ظاهر روايت است .\r\nدليل چهارم : مرسله‌ى سرائر\r\nوقد روي أنّه إذا زنى الرجل بصبيّة لم تبلغ ولا مثلها قد بلغ ، لم يكن عليه أكثر من الجلد وليس عليه رجم ، وكذلك المرأة ، إذا زنت بصبيّ لم يبلغ لم يكن عليها رجم وكان عليها جلد مائة وعلى الصبيّ والصبيّة التأديب .\r\nوروي أنّ الرجل إذا زنى بمجنونة لم يكن عليه رجم إذا كان محصناً وكان\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nعليه جلد مائة وليس على المجنونة شيء به حال ، لا جلد ولا رجم ولا تعزير .\r\nفإن زنى مجنون بامرأة عاقلة لم يكن عليه أيضاً شيء به حال ووجب على المرأة الحدّ تامّاً . « 1 » فقه الحديث : اين روايت مرسله متضمّن هر چهار فرع است . مضمون آن اين است كه :\r\nاگر مردى با دختر صغيرى كه بالغ نشده زنا كند ، به دنبال آن دارد « ولا مثلها قد بلغ » هم‌سالان او نيز بالغ نشده‌اند - مقصود از اين عبارت معلوم نيست ، ممكن است نظر به اين باشد كه براى فاعل مسلّم بوده دختر بالغ نيست ، به لحاظ اين‌كه هم‌سالانش هيچ كدام به حدّ بلوغ نرسيده‌اند - ، بر چنين مردى بيشتر از تازيانه حدّى نيست و رجم نمىشود . حكم زن بالغى كه با صغيرى جمع شده باشد نيز همين‌طور است .\r\nاگر مرد بالغى با زن ديوانه‌اى زنا كرد ، هر چند محصن باشد ، رجم نمىشود ؛ فقط صد تازيانه مىخورد و بر ديوانه به لحاظ عدم توجّه تكليف حدّى نيست .\r\nدر اين روايت مرسله هر چهار فرض از فروض مسأله را مطرح كرده ، ليكن اين مرسله قابل استدلال نبوده و فاقد اعتبار و حجيّت است .\r\nصاحب رياض رحمه الله « 2 » خواسته با شهرت جبران ضعف سند مرسله را بنمايد ، ليكن حقّ همان‌گونه كه صاحب جواهر رحمهم الله « 3 » فرموده ، اين است كه در اين مسأله شهرتى نيست . در يك مسأله‌ى اختلافى به تمام معنا ، چگونه شهرت محقّق مىشود ؟ بنابراين ، مرسله از حجّيت ساقط مىشود .\r\nدليل پنجم : وجوه اعتبارى\r\nعلاوه بر آن‌چه گذشت ، وجوهى ديگر نيز به عنوان دليل بر مسأله گفته‌اند ، كه اصلًا قابل استناد و استدلال نيست . جهت اطّلاع به آن‌ها اشاره مىكنيم :\r\n\r\n\r\n","description":"","footnote":"\r\n( 1 ) . السرائر ، ج 3 ، ص 443 و 444 .\r\n( 2 ) . رياض المسائل ، ج 10 ، ص 47 .\r\n( 3 ) . جواهر الكلام ، ج 41 ، ص 322 .\r\n","page_name":" 432 ","page_number":432},
  {"content":"\r\n\r\nالف : اگر يك طرف زنا صغير يا مجنون باشد ، در اين حال قبح و حرمت عمل زنايى كمتر از زناى متعارف است . شاهد اين مطلب ، عدم جريان حدّ قذف در صورتى است كه به مجنونه يا صغيره‌اى نسبت زنا بدهند . از اين‌جا معلوم مىشود حرمت عمل در مورد صغيره و مجنونه كمتر است ؛ بنابراين ، معنا ندارد اگر طرف مقابل محصن باشد ، او را رجم كنند ؛ زيرا ، حدّ رجم براى شدّت عقوبت وقباحت عمل است . واضح است كه اين استحسانات نمىتواند دليل باشد .\r\nب : به عموم تعليل « لأنّ الّذي نكحها ليس بمدرك » تمسّك كرده‌اند كه ضعف آن روشن شد .\r\nج : به عدم فصل تمسّك جسته‌اند ؛ يعنى هركسى كه در مورد روايت ابوبصير ، قائل به عدم رجم است ، در فرض عكس آن نيز همين حكم را گفته است . در ردّ اين مطلب بايد گفت حجّيت عدم فصل در صورتى است كه به حدّ اجماع معتبر و حجّت برسد ؛ و گرنه صرف عدم فصل نقشى ندارد .\r\nنتيجه\r\nاز بحث‌هاى گذشته نتيجه گرفتيم كه در اين مسأله يك طرفِ قضيّه ، اطلاقاتى است كه بر ثبوت رجم در حقّ محصن شابّ و شابّه دلالت داشت و متعرّض طرف ديگر نبود ؛ در مقابل اين اطلاق ، روايت ابوبصير صورت زناى صغير با زن بالغ محصن را خارج كرد و اين تقييد مورد اتّفاق همگان است و امام راحل رحمه الله در مسأله بعدى متعرّض آن شده‌اند .\r\nاستدلال به موثّقه‌ى ابىمريم نيز مبتنى است بر اين‌كه از كلمه‌ى « الحدّ » چه برداشتى داشته باشيم . بنا بر مختار ما ، اين روايت در دو طرف قضيّه : زناى مرد بالغ با صغيره و زن بالغ يا صغيره ، حكم به ثبوت تازيانه و عدم تحقّق رجم مىكند .\r\nامّا در دو فرع ديگر مسأله : زناى محصن با زن ديوانه و يا زناى محصنه با مرد ديوانه ، دليلى بر سقوط رجم نداريم و اطلاقات ادلّه‌ى رجم شامل آن مىشود . روايت مرسله‌ى سرائر هم حجّت نيست و وجوه اعتبارى نيز مفيد فايده نيست ؛ زيرا ، در لذّت بردن بالغ عاقل فرقى نمىكند طرف او ديوانه باشد يا عاقل .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n[ الثالث من أقسام حدّ الزنا : الجلد 
  ]\r\n[ الثالث : الجلد خاصّة ، وهو ثابت على الزاني غير المحصن إذا لم يملك أي لم يزوّج ، وعلى المرأة العاقلة البالغة إذا زنى بها طفل ، كانت محصنة أو لا ، وعلى المرأة غير المحصنة إذا زنت . 
  ]\r\n\r\nسوّمين نوع حدّ زنا : تازيانه\r\nدر سه مورد ، حدّ زنا فقط تازيانه است :\r\n1 - شخص زناكار غير محصن و غير مملّك ؛ يعنى كسى كه اصلًا ازدواج نكرده و عقدى نخوانده است .\r\n2 - زن بالغ و عاقلى كه به طفلى زنا داده باشد ، خواه محصن باشد يا نه .\r\n3 - زناى زن غير محصن با مرد بالغ و عاقل و غير او .\r\n\r\nتحقيق محلّ بحث\r\nدر بين فقها اين بحث مطرح است كه آيا در باب زنا دو عنوان داريم : محصن و غير محصن ، كه حدّ اوّلى رجم ، و حد دوّمى ، تازيانه و تراشيدن موى سر و تبعيد است ؛ و يا سه عنوان وجود دارد :\r\nالف : عنوان محصن كه مهم‌ترين حدّش رجم است ؛ در انضمام تازيانه به رجم اختلاف بود كه در مسائل گذشته بررسى شد .\r\nب : غير محصن مملّك يا بكر ؛ كسى كه زن گرفته ، ليكن هنوز به او دخول نكرده است .\r\nج : غير محصن غير مملّك ؛ فردى كه به طور كلّ عقد و ازدواجى نداشته ، يعنى مجرّد است .\r\nمرحوم امام در تحرير الوسيله حدّ گروه دوم را تازيانه و تراشيدن موى سر و تبعيد بيان كرده ، و حدّ گروه سوم را فقط تازيانه گفته است .\r\nتقسيم‌بندى اخير مستفاد از كلمات امام راحل رحمه الله در تحرير الوسيله است . به اين صورت كه ايشان فرموده‌اند : سه عنوان محصن ، بكر و غير بكر در باب زنا مطرح بوده ، و هر كدام حدّ مخصوصى دارند .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nمرحوم محقّق نيز در كتاب شرايع « 1 » دسته‌بندى اوّل را پذيرفته است . با اين حال ، گروهى از فقها به هر دو تقسيم متمايل شده‌اند ؛ و بر هر دو طرف ، ادّعاى شهرت و اجماع شده است ؛ ولى چنين شهرت و اجماعى نمىتواند مستند در مسأله قرار گيرد .\r\nحقّ در اين مطلب چيست ؟ آيا دو عنوان محصن و بكر داريم ؟ به كسى كه زن گرفته و به او دخول كرده با شرايطى كه در باب احصان گذشت ، محصن گويند ؛ و به غير او ، خواه عقد ازدواج خوانده ، امّا دخول نكرده باشد و خواه به طور كلّ زنى ندارد و عقدى نخوانده است ، بكر گفته مىشود . يا اين كه دو عنوان : محصن و غيرمحصن داريم كه دوّمى به دو قسم : مملّك و غير مملّك تقسيم مىشود ؟\r\nبا مراجعه‌ى به روايات ، ملاحظه مىكنيم بسيارى از ادلّه بر تقسيم‌بندى اوّل ، و چند روايت نيز بر تقسيم‌بندى دوم دلالت دارد . لذا ، بايد در ابتدا به بررسى روايات پرداخته و سپس مقتضاى جمع بين ادلّه را اختيار كرد .\r\n\r\nبررسى روايات دالّ بر دو عنوان\r\n1 - وعنه ، عن ابن أبي عمير ، عن عبدالرّحمن وحمّاد ، عن الحلبي ، عن أبي عبداللَّه عليه السلام ، قال : في الشيخ والشيخه جلد مائة والرجم ، والبكر والبكرة جلد مائة ونفي سنة . « 2 » فقه الحديث : در اين روايت معتبره ، امام صادق عليه السلام فرمود : حدّ پيرمرد و پيرزن صد تازيانه همراه با رجم ، و حدّ بكر و بكره صد تازيانه با يك سال تبعيد است .\r\nهر چند در روايت درباره‌ى شيخ و شيخه ، احصان را نگفته است ، ليكن به قرينه‌ى رجم مىفهميم كه مربوط به احصان است ؛ نه اين كه اگر شيخ و شيخه محصنه هم نباشند ، حدّشان رجم باشد .\r\nقبلًا به اين روايت اشاره كرديم ؛ آن‌جا در اين مقام بوديم كه روايت وقتى جمع بين\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 936 و 937 .\r\n( 2 ) . وسائل الشيعة ، ج 18 ، ص 348 ، باب 1 از ابواب حدّ زنا ، ح 9 .\r\n","page_name":" 435 ","page_number":435},
  {"content":"\r\n\r\nتازيانه و رجم را در حقّ پيرمرد و پيرزن محصن گفت ، از آن استفاده مىشود جمع بين اين دو در حقّ شابّ و شابّه محصن نيست . امّا در اين‌جا مىخواهيم از ظاهر روايت استفاده كنيم كه دو عنوان بيشتر نداريم : « بكر » و « بكره » در برابر « شيخ » و « شيخه » ؛ و از آن‌جا كه در شيخ و شيخه خصوصيّتى نيست ، و بلكه در اين عبارت احصان مطرح است بنابراين ، بكر و بكره در مقابل محصن آمده است ؛ يعنى غير محصن و غير محصنه ، در برابر احصانِ شيخ و شيخه .\r\nبنابراين ، از روايت استفاده مىشود هر غير محصنى به عنوان بكر متّصف ، و حدّ او صد تازيانه و يك سال تبعيد است .\r\n2 - وبإسناده عن محمّد بن أحمد بن يحيى ، عن إبراهيم بن صالح بن سعد ، عن محمّد بن حفص ، عن عبداللَّه بن طلحة ، عن أبي عبداللَّه عليه السلام ، قال : إذا زنى الشيخ والعجوز جلدا ثمّ رجما عقوبة لهما ، وإذا زنى النصف من الرجال رجم و لم يجلد إذا كان قد احصن ، وإذا زنى الشابّ الحدث السنّ جلد ، و نفي سنة من مصره . « 1 » فقه الحديث : امام صادق عليه السلام فرمود : اگر پيرمرد و پيرزن زنا كنند ، تازيانه خورده و رجم مىشوند ؛ و اگر افراد ميان‌سالِ چهل ساله ، پنجاه‌ساله مرتكب زنا شوند ، اگر محصن باشند ، سنگسار شده ، امّا تازيانه به آنان نمىزنند ؛ و اگر جوان تازه سالى زنا كند ، - ظاهر عبارت ، با نبودن احصان است ، و اگر جمله چنين ظهورى هم نداشته باشد اجماع آن را مقيّد مىكند - بر او تازيانه زده و يك سال از شهرش تبعيد مىشود .\r\nدر روايت محصن و غير محصن مطرح است ؛ و غير محصن اطلاق دارد ، اعمّ است از اين‌كه ازدواج كرده باشد منتهى دخولى صورت نگرفته ، و يا كسى كه اصلًا عقد و ازدواجى نداشته است .\r\n3 - وبإسناده عن محمّد بن الحسن الصّفار ، عن الحسن بن الحسين اللؤلؤي ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 349 ، باب 1 از ابواب حدّ زنا ، ح 11 .\r\n","page_name":" 436 ","page_number":436},
  {"content":"\r\n\r\nعن صفوان بن يحيى ، عن عبدالرّحمن ، عن أبي عبداللَّه عليه السلام ، قال : كان عليّ عليه السلام يضرب الشيخ والشيخة مائة ويرجمهما ، ويرجم المحصن والمحصنة ، ويجلد البكر والبكرة وينفيهما سنة . « 1 »\r\nفقه الحديث : هر چند در وثاقت حسن بن حسين لؤلؤى اختلاف است ، ليكن نجاشى رحمه الله او را توثيق كرده است ؛ و بنابراين ، سند روايت معتبر است .\r\nامام صادق عليه السلام فرمود : اميرمؤمنان عليه السلام صد تازيانه به پيرمرد و پيرزن مىزد ، آن گاه آنان را رجم مىكرد - معلوم است كه اقامه‌ى اين حدّ در صورت احصان بوده است - محصن و محصنه را سنگسار ، و بكر و بكره را تازيانه زده ، يك سال به تبعيد مىفرستاد .\r\nاز اين روايت دو مطلب استفاده مىشود :\r\nالف : در مورد غير محصن تازيانه و تبعيد ، هر دو ، مطرح است .\r\nب : هر غير محصنى به عنوان بكر معنون است ، خواه ازدواج كرده و دخولى محقّق نشده و يا هنوز مجرّد باشد .\r\n4 - وبإسناده عن أحمد بن محمّد بن عيسى ، عن محمّد بن عيسى ، عن عبداللَّه بن المغيرة ، عن إسماعيل بن أبي زياد ، عن جعفر بن محمّد ، عن آبائه عليهما السلام ، أنّ محمّد بن أبي بكر كتب إلى عليّ عليه السلام في الرجل زنى بالمرأة اليهودية والنصرانية ، فكتب عليه السلام إليه : إن كان محصناً فارجمه ، وإن كان بكراً فاجلده مائة جلدة ثمّ انفه وأمّا اليهودية فابعث بها إلى أهل ملّتها فليقضوا فيها ما أحبّوا . « 2 » فقه الحديث : اسماعيل بن ابى زياد معروف به سكونى از امام صادق عليه السلام ، و آن حضرت از پدرانش عليهما السلام نقل مىكند : محمّد بن ابى بكر در نامه‌اى به اميرمؤمنان عليه السلام نوشت : مرد مسلمانى با يك زن يهودى و يا نصرانى زنا كرده ، حكم آنان چيست ؟\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 349 ، باب 1 از ابواب حدّ زنا ، ح 12 .\r\n( 2 ) . همان ، ص 361 ، باب 8 از ابواب حدّ زنا ، ح 5 .\r\n","page_name":" 437 ","page_number":437},
  {"content":"\r\n\r\nاميرمؤمنان عليه السلام در جوابش مرقوم فرمود : اگر اين زانى محصن است ، سنگسارش كن ؛ و اگر بكر - يعنى : غير محصن - است ، به او صد تازيانه زده ، او را نفى بلد كن . - دراين روايت ، حضرت « بكر » را در مقابل « محصن » آورده است - آن زن يهودى را نيز نزد هم‌كيشانش بفرست تا هر چه مىخواهند درباره‌اش قضاوت كنند .\r\n5 - وعنه ، عن محمّد بن عيسى ، عن يونس ، عن ابن مسكان ، عن أبي بصير ، قال : سألت أبا عبداللَّه عليه السلام عن الزاني إذا زنى أينفى ؟ قال : فقال : نعم من الّتي جلد فيها إلى غيرها . « 1 » فقه الحديث : در اين روايت معتبر ، ابوبصير از امام صادق عليه السلام مىپرسد : آيا وقتى زانى زنا كند ، تبعيد هم به عنوان حدّ در حقّ او هست ؟ - روشن است مراد ابوبصير از زانى ، غير محصن بوده ، ولى تفصيلى نداده است كه آيا زن دارد و به او دخول نكرده و يا اصلًا همسر نگرفته است - .\r\nامام عليه السلام نيز در جواب ، ترك استفصال كرده ، - يعنى از او نپرسيد مرادت چه قسم از زانى غير محصن است ؟ - و حكم آن را فرمود ؛ مبنى بر آن كه از شهرى كه در آن تازيانه خورده به شهر ديگرى تبعيد مىشود .\r\n6 - وبالإسناد عن يونس ، عن زرعة ، عن سماعة ، قال : قال أبو عبداللَّه عليه السلام : إذا زنى الرجل ينبغي للإمام أن ينفيه من الأرض الّتي جلد فيها إلى غيرها ، فإنّما على الإمام ، أن يخرجه من المصر الّذي جلد فيه . « 2 »\r\nفقه الحديث : در اين حديث معتبر ، امام صادق عليه السلام فرمود : زمانى كه مردى زنا كند براى امام سزاوار است كه او را از جايى كه تازيانه خورده به محل ديگرى تبعيد كند . - ممكن است كسى تصوّر كند « ينبغي » با عدم وجوب منافاتى ندارد ؛ زيرا ، اين كلمه ظاهر در وجوب نيست . - امام عليه السلام به دنبال آن مطلبى فرمود كه معلوم مىشود « ينبغي » معناى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 393 ، باب 24 از ابواب حدّ زنا ، ح 2 .\r\n( 2 ) . همان ، ح 3 .\r\n","page_name":" 438 ","page_number":438},
  {"content":"\r\n\r\nحتميّت و لزوم دارد ؛ و آن اين كه بر امام لازم است او را از شهرى كه تازيانه خورده ، اخراج كند .\r\nموضوع حكم در اين حديث مرد زانى است كه با قرينه‌ى قطعى مىگوييم : مراد از آن ، غير محصن است ؛ زيرا ، زانى محصن بايد رجم و از صفحه‌ى وجود منتفى شود .\r\nنسبت به اين زانى غير محصن نيز تفصيلى نداده‌اند كه آيا زن دارد و به او دخول نكرده ، و يا هنوز در دوران تجرّد به سر مىبرد .\r\nنكته : همين روايت را صدوق رحمه الله در من لا يحضره الفقيه از سماعه اين گونه نقل مىكند :\r\n« إذا زنى الرجل ليس ينبغي للإمام أن ينفيه من الأرض الّتي جلد فيها إلى غيرها فإنّما على الإمام أن يخرجه من المصر الّذي جلد فيه . » « 1 » بنا بر اين نقل ، معناى روايت با آن‌چه گفتيم ، فرق مىكند و مستفاد از آن چنين است :\r\nدو گونه تبعيد داريم : 1 - شخصى را از قم مثلًا به كاشان تبعيد كرده و مىگويند : بايد يك سال در اين محل باشى . 2 - فردى را از آن شهر بيرون كرده به او مىگويند : هر كجا مىخواهى برو ، حقّ انتخاب با تو است .\r\nبا توجّه به اين نكته ، روايت مىگويد : سزاوار نيست امام او را از شهرى كه تازيانه خورده به شهر ديگرى تبعيد كند ، بلكه وظيفه‌ى امام اخراج او از آن شهر است .\r\n7 - وعن عدّة من أصحابنا ، عن سهل بن زياد ، عن ابن أبي نجران ، عن مثّنى الحنّاط ، عن أبي عبداللَّه عليه السلام ، قال : سألته عن الزاني إذا جلد الحدّ ، قال : ينفى من الأرض إلى بلدة يكون فيها سنة . « 2 »\r\nفقه الحديث : اين روايت سند معتبرى ندارد . راوى از امام صادق عليه السلام پرسيد : وقتى به زانى تازيانه زدند كار تمام است و يا بر او عقوبت ديگرى هم هست ؟ - روشن است كه سؤال از زانى غير محصن بوده كه آيا كارش با تازيانه تمام مىشود يا نه . - امام عليه السلام فرمود :\r\nاز آن سرزمين به شهرى كه يك سال در آن‌جا اقامت كند ، تبعيد مىشود .\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 4 ، ص 17 .\r\n( 2 ) . وسائل الشيعة ، ج 18 ، ص 393 ، باب 24 از ابواب حدّ زنا ، ح 4 .\r\n","page_name":" 439 ","page_number":439},
  {"content":"\r\n\r\nاز مجموع اين روايات ، استفاده شد كه در مطلق زانى غير محصن ، تازيانه و تبعيد مطرح است .\r\n\r\nبررسى روايات دالّ بر سه عنوان\r\n1 - وعن عليّ بن إبراهيم ، عن أبيه ، عن ابن أبي نجران ، عن عاصم بن حميد ، عن محمّد بن قيس ، عن أبي جعفر عليه السلام ، قال : قضى أمير المؤمنين عليه السلام في الشيخ والشيخة أن يجلدا مائة ، وقضى للمحصن الرجم ، وقضى في البكر والبكرة إذا زنيا جلد مائة ونفي سنة غير مصرهما ، وهما اللّذانّ قد املكا و لم يدخل بها . « 1 »\r\nفقه الحديث : روايت به اعتبار ابراهيم بن هاشم صحيحه و يا حسنه است .\r\nامام باقر عليه السلام فرمود : قضاوت اميرمؤمنان عليه السلام در زناى پيرمرد و پيرزن صد تازيانه بود ، - يعنى : در غير مورد زناى احصانى - و در زناى محصن حكم به رجم داده ، و در بكر و بكره به صد تازيانه و تبعيد از آن شهر فرمان داد . مقصود از بكر و بكره ، كسانى هستند كه ازدواج كرده ، امّا دخولى محقّق نشده است .\r\nظاهر اين روايت دلالت دارد كه عبارت « وهما اللّذانّ قد أملكا و لم يدخل بها » تفسيرى از امام باقر عليه السلام براى عنوان « بكر » و « بكره » است ؛ نه اين‌كه تفسيرى از راوى باشد ؛ زيرا ، ظاهر روايت چنين اشعارى ندارد ؛ وصرف احتمال اين‌كه راوى در مقام توضيح و تفسير مقصود امام عليه السلام چيزى اضافه كرده باشد ، نمىتواند با ظهور روايت مقابله كرده و در برابر آن مقاومت كند .\r\nاشكال : اين روايت را مرحوم شيخ طوسى « 2 » به اسنادش از عاصم بن حميد نقل كرده است ، ولى اين عبارت را ندارد . پس ، معلوم مىشود اين جمله از امام عليه السلام نبوده و تفسيرى از راوى بوده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 347 ، باب 1 از ابواب حدّ زنا ، ح 2 .\r\n( 2 ) . التهذيب ، ج 10 ، ص 3 ، ح 6 .\r\n","page_name":" 440 ","page_number":440},
  {"content":"\r\n\r\nجواب : در پاسخ اين اشكال گفته مىشود : اوّلًا : عبارات روايات در نقل‌ها كم و زياده شده و در بعضى از آن‌ها ، روايت مشتمل بر مطالب بيشترى است . آيا صرف مطلب زيادتر داشتن دليل مىشود كه از اضافات راوى است و به امام عليه السلام مربوط نيست ؟\r\nثانياً : بر فرض كه جمله‌ى « وهما اللّذانّ قد أملكا و لم يدخل بها » تفسيرى از راوى بر كلام امام عليه السلام بوده باشد ، امّا به چه مجوّزى مرحوم شيخ آن را نياورده است ؟ بلكه بايد آن را به عنوان تفسير راوى نقل مىكرد . لذا ، صرف آن‌كه شيخ طوسى رحمه الله ذيل حديث را نقل نمىكند ، سبب وهن آن نشده ، و روايت از نظر سند و دلالت خوب و قابل استدلال است .\r\nنقطه‌ى ضعف روايت ، فقط مطرح كردن تبعيد در مورد زن است در حالى كه نوع فقها معتقدند زن را نبايد تبعيد كرد ؛ - البته در آينده به بررسى اين مطلب مىپردازيم - ليكن اين جهت نيز سبب وهن روايت نمىشود ؛ زيرا ، ممكن است به تبعيد او قائل شويم ؛ و بر فرض اين كه به تبعيد هم قائل نشويم ، دلالت روايت در مورد زن را كنار گذاشته ، امّا در مورد مرد به آن عمل مىكنيم .\r\n2 - وعنه ، عمّن رواه ، عن زرارة ، عن أبي جعفر عليه السلام ، قال : المحصن يرجم ، والّذي قد أملك و لم يدخل بها فجلد مائة ونفي سنة . « 1 »\r\nفقه الحديث : امام باقر عليه السلام فرمود : محصن را سنگسار ، و به كسى كه زن گرفته و به او دخول نكرده ، صد تازيانه زده ، او را يك سال تبعيد مىكنند .\r\nالف : از جهت سند ؛ روايت به نقل مرحوم كلينى مرسله است ؛ زيرا ، يونس معيّن نمىكند توسط چه فردى حديث را از زراره نقل مىكند ؛ و نقل شيخ طوسى رحمه الله كه يونس بن عبدالرّحمان روايت را به طور مستقيم از زراره نقل كرده است نيز صحيح نيست ؛ زيرا ، از خارج مىدانيم يونس بدون واسطه نمىتواند از زراره روايت داشته باشد . به تعبير مرحوم آيت‌اللَّه بروجردى ، زراره از طبقه‌ى چهارم روات و يونس از طبقه‌ى ششم آن‌هاست ، و فردى كه در طبقه‌ى ششم جاى دارد ، نمىتواند از كسى كه در طبقه‌ى چهارم است روايت كند . بنابراين ، روايت به هر دو طريق مرسله است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 348 ، باب 1 از ابواب حدّ زنا ، ح 6 .\r\n","page_name":" 441 ","page_number":441},
  {"content":"\r\n\r\nب : از جهت دلالت ؛ روايت حدّ فرد مملّك را صد تازيانه و يك سال تبعيد گفته است ، امّا اثبات شىء نفى ماعدا نمىكند . ممكن است حدّ غير مملّك نيز همين باشد .\r\nحقّ اين است كه اشكال دوم قابل جواب است ؛ چه آن كه اگر فرقى بين مملّك و غير او در حدّ نيست . چه خصوصيّتى وجود دارد كه با اين عبارت طولانى - « الّذي قد أملك ويدخل بها فجلد مائة ونفي سنة » - مطلب را فرمود ؟ مىتوانست بگويد : « و غير محصن يجلد مائة و ينفى سنة » .\r\nظهور عرفى اين‌گونه عبارات ، تخصيص حكم به همان موضوع است ؛ به خلاف جايى كه بگويد : « أكرم زيداً » ؛ كه معنايش نفى اكرام عمرو نيست .\r\n3 - وعن عدّة من أصحابنا ، عن أحمد بن محمّد ، عن الحسين بن سعيد ، عن فضالة ، عن موسى بن بكر ، عن زرارة ، عن أبي جعفر عليه السلام ، قال : الّذي لم يحصن يجلد مائة جلدة ، ولا ينفى ، والّذي قد أملك و لم يدخل بها يجلد مائة ، وينفى . « 1 »\r\nفقه الحديث : راوىِ از زرارة ، موسى بن بكر ، واقفى است . امام باقر عليه السلام فرمود : زانى غير محصن صد تازيانه مىخورد و تبعيد نمىشود ؛ ولى فردى كه مملّك و متزوّج است ، امّا دخول نكرده ، صد تازيانه خورده و تبعيد مىشود .\r\nاين روايت به گونه‌اى كه كلينى رحمه الله در كافى نقل كرده ، دلالت بر قول مفصّل دارد كه بين غير محصن مملّك و غير مملّك فرق است . در استبصار نيز به همين كيفيّت با اضافه‌اى در صدر حديث - « المحصن يجلد مائة ويرجم » - آمده كه حكم محصن را بيان مىكند . « 2 » در تهذيب مطبوع روايت اين‌گونه است :\r\nعن أبي جعفر عليه السلام : المحصن يجلد مائة ويرجم ، و من لم يحصن يجلد مائة ولا ينفى ، والّتي قد أملكت و لم يدخل بها تجلد مائة وتنفى . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 348 ، باب 1 از ابواب حدّ زنا ، ح 7 .\r\n( 2 ) . الإستبصار ، ج 4 ، ص 200 ، كتاب الحدود ، ح 752 .\r\n( 3 ) . تهذيب الاخبار ، ج 10 ، ص 4 ، ح 12 .\r\n","page_name":" 442 ","page_number":442},
  {"content":"\r\n\r\nمرحوم فيض كاشانى رحمه الله در وافى و صاحب جواهر رحمه الله از نسخه‌ى تهذيب ، روايت را چنين نقل مىكنند : « و من لم يحصن يجلد مائة وينفى ، والّتي قد أملكت و لم يدخل بها تجلد مائة وتنفى » « 1 » تحقيقى در اختلاف مضامين روايت\r\nبه نقل مرحوم كلينى و شيخ طوسى رحمهما الله در استبصار ، غير محصن ، دو فرد مملّك و غير مملّك دارد كه حدّ هر دو صد تازيانه است ، ولى اوّلى علاوه بر تازيانه ، تبعيد مىشود ؛ به خلاف دوّمى كه حكم تبعيد ندارد . بنا برآن‌چه در تهذيب الاخبار مطبوع آمده ، روايت ، حكم مرد غير محصن را صد تازيانه بدون تبعيد ، و حكم زن غير محصن مملّك را صد تازيانه و تبعيد گفته است . بنابر نسخه‌ى تهذيبى كه فيض كاشانى و صاحب جواهر رحمهما الله از آن نقل مىكنند ، حكم مرد غير محصن و زن غير محصن مملّك صد تازيانه و تبعيد است .\r\nسؤال اين است كه كدام نسخه‌ى تهذيب صحيح است ؟ سياق روايت اقتضا دارد جمله‌ى اوّل در برابر جمله‌ى دوم باشد ؛ يعنى : در مقام بيان دو حكم است . اگر مىخواست يك حكم را برساند ، به تكرار نياز نبود ، و دوّمى را عطف بر اوّلى مىكرد . دو جمله و دو مرتبه حكم را گفتن ، بيانگر وجود تغاير حكم است . بنابراين ، به نظر ما از نقل كافى و استبصار و تهذيب مطبوع كه در جمله‌ى اوّل « لا ينفى » دارد ، نمىتوان گذشت ؛ به خصوص با شهادت سياق روايت كه عنوان حكم در جمله‌ى اوّل « لاينفى » دارد ؛ نمىتوان گذشت ؛ به خصوص با شهادت سياق روايت كه عنوان حكم در جمله‌ى اوّل « لا ينفى » است ؛ و اگر امام عليه السلام در مقام بيان يك حكم بود ، نيازى به تكرار نداشت .\r\nمقتضاى جمع بين دو گروه از روايات\r\nاين سه روايت با مناقشاتى كه داشتند و بيشتر آن‌ها قابل جواب بود ، اگر از حيث سند ودلالت بلا اشكال باشند ، مىتوان آن‌ها را مقيّد و مخصّصى بر روايات گذشته دانست ؛ و گفت : در غير محصن بايد بين مملّك و غير مملّك فرق گذاشت . مملّك به صد تازيانه و\r\n\r\n\r\n","description":"","footnote":"\r\n( 1 ) . الوافى ، ج 15 ، ص 239 ؛ جواهر الكلام ، ج 41 ، ص 325 .\r\n","page_name":" 443 ","page_number":443},
  {"content":"\r\n\r\nتبعيد ، و غير مملّك فقط به صد تازيانه محكوم مىشود .\r\nامّا با وجود اين مناقشات ، تكليف چيست ؟ به نظر ما ، روايت اوّل از جهت سند و دلالت بدون اشكال بود ؛ دو روايت بعد نيز مؤيّد آن است . پس ، همان طريقى كه امام راحل رحمه الله در تحرير الوسيله طى كردند ، تمام است ؛ و ما براى آن مؤيّداتى نيز داريم كه به يكى از آن‌ها اشاره مىكنيم :\r\nوبإسناده عن عليّ بن إبراهيم ، عن أبيه ، عن محمّد بن الفرات ، عن الأصبغ بن نباتة قال : اتي عمر بخمسة نفر اخذوا في الزنا فأمر أن يقام على كلّ واحد منهم الحدّ ، وكان أمير المؤمنين عليه السلام حاضراً ، فقال : يا عمر ليس هذا حكمهم . قال : فأقم أنت الحدّ عليهم .\r\nفقدّم واحداً منهم فضرب عنقه ، وقدّم الآخر فرجمه ، وقدّم الثالث فضربه الحدّ ، وقدّم الرابع فضربه نصف الحدّ ، وقدّم الخامس فعزّره ، فتحيّر عمر وتعجّب الناس من فعله .\r\nفقال عمر : يا أبا الحسن خمسة نفر في قضيّة واحدة أقمت عليهم خمسة حدود ليس شيء منها يشبه الآخر .\r\nفقال أمير المؤمنين عليه السلام : أمّا الأوّل فكان ذمّياً فخرج عن ذمّته لم يكن له حدّ إلّا السيف ، وأمّا الثاني فرجل محصن كان حدّه الرجم ، وأمّا الثالث فغير محصن حدّه الجلد ، وأمّا الرابع فعبد ضربناه نصف الحدّ ، وأمّا الخامس فمجنون على عقله . « 1 »\r\nفقه الحديث : أصبغ بن نباته مىگويد : پنج نفر زانى را نزد عمر آوردند . او گفت : آن‌ها را ببريد و به هر كدام صد تازيانه بزنيد . اميرمؤمنان عليه السلام در آن‌جا حاضر بودند ، فرمودند : حدّ همه‌ى آن‌ها صد تازيانه نيست . عمر گفت : شما به هر كيفيّتى مىدانيد حدّ را در حق‌ّشان جارى كنيد .\r\nامام عليه السلام يكى را جلو آورده ، گردن زد ؛ دوّمى را سنگسار كرده ، و به سوّمى صد تازيانه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 350 ، باب 1 از ابواب حدّ زنا ، ح 16 .\r\n","page_name":" 444 ","page_number":444},
  {"content":"\r\n\r\nزد ؛ و به چهارمى پنجاه تازيانه - نصف حدّ - زده ؛ و پنجمى را تنبيه كرد .\r\nعمر از عمل اميرمؤمنان عليه السلام متحيّر شده ، و مردم متعجّب گشتند . عمر گفت : يا اباالحسن ، پنج نفر را در يك جريان گرفتند ، شما هر كدام را به گونه‌اى مجازات كرديد كه با ديگرى شباهت نداشت .\r\nامام عليه السلام فرمود : اوّلى كافرى ذمّى بود كه با زن مسلمان زنا كرده ، پس حدّ او شمشير و قتل بود ؛ دوّمى مرد محصن بود كه سزايش رجم بود ؛ سوّمى غير محصن بود و مكافاتش صد تازيانه بود ؛ چهارمى عبد بود كه نصف حدّ بر او زديم ؛ و پنجمى نيز ، چون ديوانه بود ، تعزيرش كرديم .\r\nشاهد ما در روايت اين است كه امام عليه السلام زانى غير محصن را تازيانه زد ، ولى تبعيد نكرد ؛ پس ، معلوم مىشود در مطلق زانى غير محصن ، حكم تازيانه و تبعيد نيست ؛ و گرنه امام عليه السلام به تازيانه اكتفا نمىكرد .\r\nنظر برگزيده : اقرب به نظر ما ، تفصيلى است كه امام راحل عليه السلام در تحرير الوسيله اختيار كرده‌اند ؛ يعنى غير محصن را به دو قسم مملّك و غير مملّك بايد تقسيم كرد . در قسم اوّل علاوه بر تازيانه ، تبعيد و تراشيدن موى سر نيز مطرح است ؛ امّا حدّ قسم دوم فقط تازيانه است .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n[ الرابع من أقسام حدّ الزنا : مائة جلدة ثمّ الرجم 
  ]\r\n[ الرابع : الجلد والرجم معاً . وهما حدّ الشيخ والشيخة إذا كانا محصنين فيجلدان أوّلًا ثمّ يرجمان . 
  ]\r\n\r\nچهارمين نوع حدّ زنا : صد تازيانه و رجم\r\nچهارمين حدّ در باب زنا ، صد تازيانه و سنگسار كردن است كه بر مرد و زن سالخورده محصنى كه مرتكب زنا شده باشد ، اقامه مىشود . در ابتدا به آنان تازيانه زده ، سپس سنگسارشان مىكنند .\r\nادلّه اين مطلب در قسم دوم از حدّ زنا ( رجم ) به طور كامل بررسى شد . بنابراين ، در اين‌جا نيازى به تكرار آن نيست .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n[ الخامس من أقسام حدّ الزنا : الجلد مائة والتغريب والجزّ 
  ]\r\n[ الخامس : الجلد والتغريب والجزّ ، وهي حدّ البكر وهو الّذي تزوّج و لم يدخل بها على الأقرب . 
  ]\r\n\r\nپنجمين نوع حدّ زنا : صد تازيانه و تبعيد و تراشيدن سر\r\nصد تازيانه وتبعيد و تراشيدن سر ، حدّ مرد زانى بكر است . منظور از « بكر » كسى است كه ازدواج كرده ، امّا هنوز به همسرش دخول نكرده است .\r\n\r\nاقوال در مسأله\r\nآيا بر مرد بكر غير محصن علاوه بر تازيانه و تبعيد كه در روايات گذشته به آن‌ها اشاره شد ، حدّ ديگرى يعنى سرتراشى نيز هست ؟\r\nجماعتى از قدما مانند شيخ مفيد ، « 1 » شيخ طوسى ، « 2 » سلّار ، « 3 » ابن حمزه ، « 4 » ابن سعيد « 5 » ، محقّق « 6 » وعلّامه رحمهما الله « 7 » به آن تصريح كرده‌اند ؛ ولى شيخ صدوق ، عمّانى ، اسكافى ، شيخ طوسى در خلاف و مبسوط و ابن‌زهره رحمهما الله متعرّض آن نشده‌اند . « 8 » مرحوم محقّق در كتاب شرايع مىفرمايد : « أمّا الجلد والتغريب فيجبان على الذكر غير المحصن فيجلد مائة ويجزّ رأسه ويغرّب عن مصره عاماً مملّكاً أو غير مملّك » . « 9 »\r\n\r\n\r\n","description":"","footnote":"\r\n( 1 ) . المقنعة ، ص 780 .\r\n( 2 ) . المبسوط ، ج 8 ، ص 2 .\r\n( 3 ) . المراسم ، ص 255 .\r\n( 4 ) . الوسيلة ، ص 411 .\r\n( 5 ) . الجامع للشرايع ، ص 550 .\r\n( 6 ) . شرايع الاسلام ، ج 4 ، ص 937 .\r\n( 7 ) . التحرير ، ج 2 ، ص 222 .\r\n( 8 ) . جواهر الكلام ، ج 41 ، ص 326 .\r\n( 9 ) . شرايع الإسلام ، ج 4 ، ص 937 .\r\n","page_name":" 447 ","page_number":447},
  {"content":"\r\n\r\n\r\nروايات دالّ بر حكم\r\nرواياتى كه در نوع سوم از حدّ زنا ( تازيانه ) مطرح كرديم ، دلالتش بر ثبوت تازيانه و تبعيد در مورد زانى مملّك تمام بود ؛ ولى هيچ‌يك از آن‌ها اشاره‌اى به « جزّ » و سرتراشيدن نداشت . ليكن دو روايت در اين مورد رسيده است كه بايد به بررسى آن‌ها بپردازيم .\r\n1 - محمّد بن الحسن بإسناده عن محمّد بن عليّ بن محبوب ، عن أحمد ، عن عليّ بن الحكم ، عن سيف بن عميرة ، عن حنّان ، قال : سأل رجل أبا عبداللَّه عليه السلام وأنا أسمع ، عن البكر يفجر وقد تزوّج ففجر قبل أن يدخل بأهله ؟ فقال : يضرب مائة ويجزّ شعره وينفى من المصر حولًا ويفرّق بينه و بين أهله . « 1 »\r\nفقه الحديث : سند اين روايت خوب است . حنّان مىگويد : مردى از امام صادق عليه السلام پرسيد : بكرى كه ازدواج كرده و قبل از دخول به اهلش ، مرتكب زنا شده است ، حكمش چيست ؟\r\nامام صادق عليه السلام در جواب فرمود : به او صد تازيانه زده مىشود ، موى او را مىچينند و يك سال او را تبعيد كرده ، بين او و همسرش نيز تفرقه و جدايى مىاندازند .\r\nمراد از تفرقه بين او و همسرش چيست ؟ دو احتمال در اين‌جا وجود دارد :\r\n1 - اجازه ندهند همسرش را به دنبال خود ببرد ، تا از اين‌جهت در رنج باشد .\r\n2 - او را وادار به طلاق كنند ؛ زيرا ، مردى كه ازدواج كرده و راه براى او باز بوده ، و در عين حال مرتكب زنا شده است ، معلوم مىشود مرد خوبى نيست . از اين‌رو ، بين او و همسرش جدايى انداخته مىشود تا شوهر خوبى براى خود انتخاب كند . به نظر ما ، احتمال دوم اقرب است ؛ يعنى مراد از تفرقه را طلاق بگيريم ، نه جدايى بين آنان در مدّت يك سال ؛ هر چند فقيهى به آن فتوا نداده است . در آينده اين مطلب را بررسى خواهيم كرد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 359 ، باب 7 از ابواب حدّ زنا ، ح 7 .\r\n","page_name":" 448 ","page_number":448},
  {"content":"\r\n\r\n2 - وعنه ، عن بنان بن محمّد ، و موسى بن القاسم ، عن عليّ بن جعفر ، عن أخيه موسى بن جعفر عليه السلام ، قال : سألته عن رجل تزوّج امرأة و لم يدخل بها فزنى ، ما عليه ؟ قال : يجلد الحدّ ويلحق رأسه ويفرّق بينه و بين أهله وينفى سنة . « 1 » فقه الحديث : سند اين روايت خوب است . على بن جعفر از برادرش موسى بن جعفر عليه السلام پرسيد : حكم مردى كه ازدواج كرده ، ولى قبل از آن‌كه دخولى محقّق شود ، مرتكب زنا گشت چيست ؟\r\nامام عليه السلام فرمود : چهار مطلب در حقّ او پياده مىشود : صد تازيانه ، تراشيدن موى سر ، جدايى بين او و همسرش و تبعيد يك سال . دلالت هر دو روايت بر ثبوت حكم نسبت به تراشيدن موى سر تمام است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 359 ، باب 7 از ابواب حدّ زنا ، ح 18 .\r\n","page_name":" 449 ","page_number":449},
  {"content":"\r\n\r\n[ جزّ الشعر مطلقا أو حلق الرأس فقط ؟ 
  ]\r\n[ مسألة 3 - الجزّ حلق الرأس ، ولايجور حلق لحيته ولا حاجبه ، والظاهر لزوم حلق جميع رأسه ولا يكفي حلق شعر الناصية . 
  ]\r\n\r\nجزّ شعر يا حلق رأس ؟\r\nدو روايتى كه در مبحث قبل بيان شد ، در روايت اوّل ، عبارت « يجزّ شعره » ديده مىشود .\r\n« شعر » عنوان عامى است كه شامل موى سر ، موى ريش و ابرو مىشود . « جزّ » نيز به معناى چيدن است ؟ در حالى كه در روايت دوم ، تعبير « يحلق رأسه » آمده است ؛ و « حلق » عنوانى غير از « جزّ » مىباشد ؛ زيرا ، تراشيدن غير از چيدن است ؛ و روايت ، حلق را مقيّد به موى سر كرده ، شامل ريش و ابرو نمىشود .\r\nسؤال اين است كه آيا اين دو روايت ، دو عنوان جدا مطرح كرده و مسأله‌ى « حلق » غير از مسأله‌ى « جزّ » است ، يا اين‌كه « جزّ » اطلاق دارد و يكى از مصاديق آن حلق است ؟ كما اين‌كه امام راحل رحمه الله در تحرير الوسيله فرموده : « الجزّ حلق الرأس » ؛ يعنى مقصود اين است‌كه مو از بين برود ، خواه به صورت تراشيدن باشد و يا به صورت چيدن .\r\nاگر دو عنوان مقابل يكديگر باشند ، چاره‌اى نيست از اين‌كه در جمع بين اين دو روايت ، قائل به تخيير شويم ؛ ولى اگر « حلق » را اخصّ از « جزّ » دانستيم ، بايد به روايت « حلق » ، روايت « جزّ » را تخصيص بزنيم ؛ همان‌گونه كه در تحرير ، « حلق » را مصداق « جزّ » گرفته‌اند .\r\n\r\nحلق تمام سر يا مقدارى از آن ؟\r\nآيا مراد از « حلق رأس » ، تراشيدن موى تمام سر است يا مىتوان به تراشيدن مقدارى از آن اكتفا كرد ؟ ظهور عرفى « يحلق رأسه » چيست ؟\r\nظهور اين عبارت در تراشيدن تمام موى سر او است ، نه اين‌كه قسمتى از آن را بتراشند ؛ در حالى كه فتواى شيخ مفيد رحمه الله در كتاب مقنعه « 1 » وسلّار رحمه الله در مراسم « 2 » بر تراشيدن موى\r\n\r\n\r\n","description":"","footnote":"\r\n( 1 ) . المقنعة ، ص 780 .\r\n( 2 ) . المراسم ، ص 255 .\r\n","page_name":" 450 ","page_number":450},
  {"content":"\r\n\r\nناصيه و قسمت جلوى سر است ؛ و علّت آورده‌اند شناعت اين‌گونه سرتراشى بيشتر است .\r\nاين تعليل مفيد فايده نيست ؛ زيرا ، ما تابع دليل و ظهور آن هستيم . با تراشيدن مقدارى از سر ، عنوان « حلق رأس » صدق نمىكند ، بايد تمام سر را تراشيد تا اين عنوان صادق باشد ، و امتثال محقّق گردد . بنابراين ، تراشيدن قسمتى از سر يا موى حاجب و مانند آن فايده‌اى ندارد .\r\n\r\nموضوع حلق رأس\r\nموضوعى كه در اين دو روايت مورد حكم تازيانه و تبعيد و حلق رأس واقع شده ، مرد مملّك است نه مطلق غير محصن . بنابراين ، با ملاحظه‌ى اين دو روايت و فتواى بسيارى از فقها مىگوييم : حدّ زانى غير محصن بكر مملّك كه ازدواج كرده و دخولى به همسرش نداشته ، سه چيز است : صد تازيانه ، تبعيد يك سال و تراشيدن موى سر .\r\n\r\nحكم جدايى بين زانى و همسرش\r\nدو روايتى كه دلالت بر تراشيدن موى سر داشت ، حكم چهارمى را نيز در مورد زانى غير محصن مملّك متضمّن بود ؛ و آن جدايى بين او و زوجه‌اش است آيا مىتوان به اين حدّ نيز ملتزم شد ؟\r\nهيچ كس از فقها به آن فتوا نداده است ؛ علاوه آن‌كه روايت مخالف با آن نيز وجود دارد :\r\nمحمّد بن يعقوب ، عن عدّة من أصحابنا ، عن أحمد بن محمّد ، عن الحسين بن سعيد ، عن فضالة بن أيّوب ، عن رفاعة ، قال : سألت أبا عبداللَّه عليه السلام عن الرجل يزني قبل أن يدخل بأهله أيرجم ؟ قال : لا .\r\nورواه الصدوق بإسناده عن رفاعة بن موسى . . . وزاد : قلت : هل يفرّق بينهما إذا زنى قبل أن يدخل بها ؟ قال : لا . « 1 » فقه الحديث : رفاعه از امام صادق عليه السلام پرسيد : آيا حدّ مردى كه قبل از دخول به\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 358 ، باب 7 از ابواب حدّ زنا ، ح 1 و 2 .\r\n","page_name":" 451 ","page_number":451},
  {"content":"\r\n\r\nهمسرش زنا كند ، رجم است ؟ امام عليه السلام فرمود : نه ؛ زيرا ، تا دخول نشود ، احصان محقّق نشده و تا احصان نباشد ، رجمى نيست .\r\nشيخ صدوق رحمه الله همين روايت را با اضافه‌اى آورده است ؛ به اين صورت كه رفاعه پرسيد :\r\nآيا اگر اين زنا قبل از دخول به زوجه بوده ، بين آنان جدايى مىاندازند ؟ امام عليه السلام فرمود : نه .\r\n\r\nكيفيّت جمع بين دو طايفه\r\nدو روايت علىّ بن جعفر « 1 » و حنّان ، « 2 » دلالت بر جدايى بين زن و شوهر داشتند ؛ ليكن اين روايت نفى تفرقه نمىكند ؛ به قرينه‌ى آن از ظهور آن دو در وجوب جدايى دست برمىداريم .\r\nممكن است بگوييم : آن دو روايت دلالت بر وجوب جدايى ، و اين روايت دلالت بر عدم جواز آن دارد ؛ لذا ، بين دو دسته تعارض است . روايت صدوق رحمه الله « 3 » را از جهت مطابقت با شهرت فتوايى مقدّم بر آن دو روايت مىكنيم .\r\n\r\nاختصاص حلق رأس به مرد زانى\r\nموضوع دو روايت ( علىّ بن جعفر و حنّان ) كه در مورد تراشيدن موى سر رسيده بود ، مردان است و متعرّض حكم زنان نشده‌اند . الغاى خصوصيّت از آن‌ها نيز وجهى ندارد ؛ زيرا ، اگر گفته شد : سر مرد زانى را بتراشيد ، نمىتوان گفت : از آن الغاى خصوصيّت كرده ، حكم را نسبت به زنان نيز تعميم مىدهيم .\r\n\r\nاختصاص تبعيد به مرد زانى\r\nشكّى نيست قدر مسلّم از حدّ تبعيد ، زانى مملّكى است كه عقد خوانده ، ولى دخول نكرده باشد ؛ ليكن بحث در اين است كه آيا اين حدّ اختصاص به مرد مملّك دارد يا در حقّ زنى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 359 ، باب 7 از ابواب حدّ زنا ، ح 8 .\r\n( 2 ) . همان ، ح 7 .\r\n( 3 ) . همان ، ص 358 ، ح 1 و 2 .\r\n","page_name":" 452 ","page_number":452},
  {"content":"\r\n\r\nكه ازدواج كرده ولى هنوز نسبت به او دخولى محقّق نشده نيز جارى است ؟\r\nپاره‌اى از روايات - كه در مباحث گذشته به بررسى آن‌ها پرداختيم و سندشان نيز صحيح بود - ظهور در ثبوت حدّ تبعيد در حقّ مرد بكر و زن بكر داشت ؛ براى نمونه ، به چند روايت اشاره مىكنيم :\r\n1 - صحيحة حلبي عن أبي عبداللَّه عليه السلام ، قال : في الشيخ والشيخة جلد مائة والرجم ، والبكر والبكرة جلد مائة ونفي سنة . « 1 » 2 - صحيحة عبدالرحمن عن أبي عبداللَّه عليه السلام ، قال : كان عليّ عليه السلام يضرب الشيخ والشيخة مائة ويرجمهما ، ويرجم المحصن والمحصنة ، ويجلد البكر والبكرة وينفيهما سنة . « 2 » 3 - محمّد بن قيس عن أبي جعفر عليه السلام ، قال : قضى أمير المؤمنين عليه السلام في البكر والبكرة إذا زنيا جلد مائة ونفي سنة في غير مصرهما ، وهما اللّذان قد أملكا و لم يدخل بها . « 3 » اين سه روايت به صراحت دلالت بر تبعيد زن مىكند ؛ ليكن از اصحاب و فقها به غير از ابن ابى عقيل رحمه الله « 4 » ، ابن جنيد رحمه الله « 5 » و مرحوم صدوق در كتاب مقنع « 6 » كسى به اين مطلب ملتزم نشده است ؛ بلكه با واژه‌هاى « اجماع » و « لاخلاف » بر عدم تبعيد زن ادّعا كرده‌اند . « 7 » ادلّه‌ى مخالفت اصحاب با صريح روايات\r\nدر توجيه اين مطلب كه با وجود تصريح روايات به اشتراك زن و مرد در تبعيد ، چگونه فقها به آن ملتزم نشده‌اند ؟ وجوهى گفته شده است :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 348 ، باب 1 از ابواب حدّ زنا ، ح 9 .\r\n( 2 ) . همان ، ص 349 ، ح 12 .\r\n( 3 ) . همان ، ص 347 ، ح 2 .\r\n( 4 ) . مختلف الشيعه ، ج 9 ، ص 150 .\r\n( 5 ) . همان .\r\n( 6 ) . المقنع ، ص 431 .\r\n( 7 ) . جواهر الكلام ، ج 41 ، ص 328 .\r\n","page_name":" 453 ","page_number":453},
  {"content":"\r\n\r\nوجه اوّل : آيا اين زن را به همراه محرمى مانند شوهر و يا غير او تبعيد كنيم و يا بدون همراه ؟ اگر به همراه محارم بايد تبعيد شود ، گناه آنان چيست ؟ زن مرتكب زنا شده ، چه ربطى به شوهرش دارد ؟ و اگر او را به تنهايى تبعيد كنيم با آن روايتى كه اهل سنّت از پيامبر صلى الله عليه و آله نقل كرده‌اند ، مبنى بر آن كه : « لايحلّ لامرأة أن تسافر من غير ذي محرم » « 1 » - زن حقّ ندارد بدون محرم به مسافرت رود - تعارض دارد .\r\nوجه دوم : زن به حسب غريزه طبيعى شهوتش زياد و چند برابر مرد است ، با وجود اين غلبه‌ى شهوت ، موانعى اقتضا مىكند كه آن‌ها به دنبال شهوت‌رانى و كار زشت نروند ؛ از پدر و مادر و خويشان حيا مىكنند ، و محارم محافظ و نگهبان آن‌ها هستند و نمىگذارند دست از پا خطا كرده به فحشا تن دهند .\r\nاگر از چنين زنى ، موانع كنار رود و در يك محيط دور دست ، جداى از نزديكان و محارم فرستاده شود ، و از طرفى هم مسائل فقر و تنگدستى و ديگر مشكلات به او روى آورد ، به ناچار مرتكب فحشا شده و خلاف مطلوب نتيجه مىدهد ؛ اگر او را به عنوان مجازات و تنبيه بر يك زنا تبعيد كنند ، مرتكب زناى مكرّر مىشود .\r\nوجه سوم : آيه‌ى شريفه : فَإِنْ أَتَيْنَ بِفحِشَةٍ فَعَلَيْهِنَّ نِصْفُ مَا عَلَى الْمُحْصَنتِ مِنَ الْعَذَابِ « 2 » مىگويد : « مجازات كنيزانى كه مرتكب فحشا مىشوند به اندازه‌ى نصف كنيزى است كه بر زنان آزاد وضع شده است » . بنابراين ، بايد آنان را شش ماه تبعيد كنيم ؛ در حالى كه به اجماع همه‌ى فقها در حق كنيزان تبعيد نيست . از اين اجماع كشف مىكنيم كه در حقّ زنان آزاد نيز تبعيدى نداريم .\r\nبه نظر ، اين وجوه نمىتواند براى فقيه به عنوان دليل و مستندى مطرح باشد كه به استناد آن‌ها از صريح روايات در تعميم نفى بلد نسبت به زن و مرد دست بردارد .\r\nحقّ در مطلب اين است كه از اعراض فقها نسبت به اين قسمت از روايت كه متضمّن حكم تبعيد زن است ، كشف مىكنيم يك مطلبى دست به دست به آنان رسيده و از غير اين اخبار ، مذاق ائمّه را فهميده‌اند كه بر تبعيد زنان نيست . لذا ، فقها با وجود اين‌كه روايات در\r\n\r\n\r\n","description":"","footnote":"\r\n( 1 ) . كنز العمّال ، ج 5 ، ص 179 .\r\n( 2 ) . سوره‌ى نساء ، 25 .\r\n","page_name":" 454 ","page_number":454},
  {"content":"\r\n\r\nمنظر آنان بوده و در مورد تبعيد مرد نيز به همين روايات تمسّك كرده‌اند ؛ امّا در مورد زن از دلالت آن‌ها اعراض كرده‌اند .\r\nاين مطلب معروف است كه اگر از روايت صحيحى اعراض شد ، سبب وهن آن مىشود - « كلّما ازداد صحّةً ازداد بُعداً » - لذا ، با توجّه به اين مطالب ما نيز به فتواى قوم ، فتوا مىدهيم .\r\nاگر گفته شود : مسأله از دو حال خارج نيست : يا اجماعى بر خلاف داريم كه آن را اخذ كرده و به آن عمل مىكنيم ؛ و يا اجماعى وجود ندارد ، و به روايات صحيحه استناد مىكنيم .\r\nدر جواب مىگوييم : نمىتوان اين‌گونه خشك برخورد كرد . مطلب بالاتر از اين‌هاست . روايات صحيحه را فقهاى بزرگ ما ديده و بعد فتوا داده‌اند ؛ اين كاشف از به دست آوردن مذاق ائمّه عليهم السلام توسط آنان بوده است . بنابراين ، امام راحل رحمه الله در تحرير الوسيله مسأله تبعيد را به مردان منحصر مىكند .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n[ حكم نفي السنة و ما يتعلّق بها 
  ]\r\n[ مسألة 4 - حدّ النفي سنة من البلدة الّتي جلد فيها . وتعيين البلد مع الحاكم . ولو كانت بلدة الحدّ غير وطنه لا يجوز النفي منها إلى وطنه ، بل لابدّ من أن يكون إلى غير وطنه .\r\nولو حدّه في فلاة لايسقط النفي ، فينقيه إلى غير وطنه ، ولافرق في البلد بين كونه مصراً أو قرية . 
  ]\r\n\r\nتبعيد و خصوصيّات آن\r\nدر اين مسأله چند فرع مطرح است :\r\n1 - مقدار تبعيد ، يك سال است كه از شهرى كه در آن تازيانه خورده به جاى ديگرى تبعيد مىشود .\r\n2 - مكان تبعيد به وسيله‌ى حاكم انتخاب مىشود .\r\n3 - اگر شهرى كه در آن حدّ خورده وطنش نباشد ، از آن‌جا به وطنش تبعيد نمىشود ؛ بلكه بايد به غير وطنش تبعيد شود .\r\n4 - اگر در بيابانى بر او حدّ جارى شود ، تبعيد ساقط نمىشود ؛ بلكه او را به غير وطنش تبعيد مىكنند ؛ و در اين جهت ، فرقى بين شهر و روستا نيست .\r\n\r\nفرع اوّل : مقدار تبعيد\r\nدر اين زمينه ، دو دسته روايات وجود دارد . در پاره‌اى از آن‌ها متعرّض زمان تبعيد نشده‌اند ، ولى پنج يا شش روايت كه بيش‌تر آن‌ها صحيحه و معتبره است ، مقدار تبعيد را يك سال گفته‌اند . و هيچ كس از فقها نيز ابراز مخالفت نكرده است . مقتضاى جمع بين مطلق و مقيّد حمل مطلقات بر مقيّدات است .\r\nبه برخى از آن روايات اشاره مىكنيم :\r\nروايت عبداللَّه بن طلحه : « ونفي سنة » ؛ « 1 » روايت عبدالرّحمان كه متعرّض حكم بكر و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 349 ، باب 1 از ابواب حدّ زنا ، ح 11 .\r\n","page_name":" 456 ","page_number":456},
  {"content":"\r\n\r\nبكره بود : « وينفيهما سنة » « 1 » ؛ روايت محمّد بن قيس « 2 » و يونس : « 3 » « ونفي سنة » .\r\nلذا ، اين مطلب جاى بحث ندارد . ليكن آيا اين مدّت بايد به نحو توالى و پىدرپى باشد و يا اگر مجموع زمان تبعيدش يك سال باشد ، كافى است ؟\r\nلزوم توالى در ايّام تبعيد\r\nاگر گفته شود : فلانى بايد يك سال تبعيد شود ؛ معنايى كه عرف از اين عبارت مىفهمد ، توالى بين ايّام و روزهاى تبعيد است . يعنى اين‌كه يك سال بايد پىدرپى و پشت سر هم واقع شود ؛ نه اين‌كه يك سال را بر چند سال تقسيم كند و در هر سالى يك و يا چند ماه به تبعيد رود كه مجموع ايّام تبعيدش در سال‌هاى متعدّد به يك سال برسد .\r\nاين كار بر خلاف ظاهر چنين تعبيرى است .\r\nمبدأ تبعيد\r\nدر اين مسأله سه احتمال وجود دارد :\r\nالف : زانى را بايد از محلّ اقامت و توطّنش ( شهر باشد ، يا روستا و يا بيابان ) تبعيد كرد ؛ يعنى مبدأ تبعيد همان مكان سكونت زانى است .\r\nب : از محل اجراى حدّ و تازيانه بايد به تبعيد رود .\r\nج : از محل وقوع زنا و جرم بايد روانه تبعيد شود . اين احتمال از كتاب مبسوط شيخ طوسى رحمه الله حكايت شده است .\r\nبراى انتخاب يكى از اين سه احتمال ، بايد مفاد ادلّه و روايات بررسى شود . ممكن است براى هر احتمالى روايت پيدا كرد ؛ لكن مستفاد از آن‌ها احتمال اوّل و دوم است .\r\nروايات را در بحث‌هاى گذشته متعرّض شده‌ايم ؛ از اين رو ، به مقدار مورد استشهاد ازآن‌ها اشاره مىكنيم :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 349 ، باب 1 از ابواب حدّ زنا ، ح 12 .\r\n( 2 ) . همان ، ص 347 ، ح 2 .\r\n( 3 ) . همان ، ص 348 ، ح 6 .\r\n","page_name":" 457 ","page_number":457},
  {"content":"\r\n\r\n1 - روايت عبداللَّه بن طلحه : « ونفي من مصره » « 1 » ؛ در اين روايت آمده است كه زانى يك سال از شهر خودش تبعيد مىشود . كلمه‌ى « مصر » به ضميرى كه به زانى عود مىكند ، اضافه شده است . اين بهترين روايتى است كه بر نفى از وطن دلالت دارد .\r\n2 - روايت محمّد بن قيس نيز مىگويد : « ونفي سنة في غير مصرهما » « 2 » ؛ هرچند دلالت اين روايت به وضوح دلالت روايت سابق نيست ؛ ولى عرف از اين عبارت مىفهمد كه تبعيد بايستى از شهرشان به جايى ديگر باشد .\r\nاين دو روايت دلالت دارد بر اين‌كه تبعيد بايد از مركز اقامت و محل زانى به جاى ديگرى باشد .\r\n3 - روايت ابوبصير : « سألت أبا عبداللَّه عليه السلام عن الزاني إذا زنى أينفى ؟ قال : فقال : نعم من الّتي جلد فيها إلى غيرها » . « 3 » در اين روايت ، راوى از امام عليه السلام پرسيد : آيا درباره‌ى زانى نفى بلد نيز مطرح است ؟\r\nامام عليه السلام فرمود : آرى از سرزمينى كه در آن تازيانه خورده به غير آن تبعيد مىشود .\r\n4 - روايت سماعه نيز مىگويد : « . . . من المصر الّذي جلد فيه » . « 4 » اين دو روايت ، بر خلاف روايات قبل صراحت دارد كه مبدأ تبعيد ، محل اجراى حدّ است . بنابراين اين دو روايت به احتمال دوم دلالت دارد .\r\nممكن است از روايت مثنّى الحنّاط : « ينفى من الأرض إلى بلدة يكون فيها سنة » « 5 » ، احتمال سوم استفاده شود ؛ يعنى مقصود از « ينفى من الأرض » زمينى است كه در آن زنا كرده است . شايد همين روايت مستند شيخ طوسى رحمه الله در مبسوط « 6 » بوده است .\r\nاستفاده‌ى اين احتمال از روايت بعيد است ؛ ظهور روايت در احتمال اوّل بيشتر\r\n\r\n\r\n","description":"","footnote":"\r\n( 1 ) . وسائل الشيعة ، ص 349 ، باب 1 از ابواب حدّ زنا ، ح 11 .\r\n( 2 ) . همان ، ص 347 ، ح 2 .\r\n( 3 ) . همان ، ص 393 ، باب 24 از ابواب حدّ زنا ، ح 2 .\r\n( 4 ) . همان ، ص 393 ، ح 3 .\r\n( 5 ) . همان ، ح 4 .\r\n( 6 ) . المبسوط ، ج 8 ، ص 3 .\r\n","page_name":" 458 ","page_number":458},
  {"content":"\r\n\r\nاز احتمال سوم است ؛ زيرا ، « ينفى من الأرض إلى بلدة » يعنى به سرزمينى غير از سرزمين خودش .\r\nاگر از اين مرحله تنزّل كنيم ، از آن‌جا كه تبعيد بعد از تازيانه مطرح شده است ؛ معلوم مىشود مقصود آن است كه حاكم زانى را گرفته تازيانه مىزند و سپس تبعيد مىكند ؛ يعنى از همان محل اجراى حدّ او را به تبعيد مىفرستد . لذا ، بعيد است روايت دليل بر احتمال سوم باشد . از اين رو ، يا بايد به ادلّه‌ى احتمال اوّل ملحق شود و يا به ادلّه‌ى احتمال دوم .\r\n5 - روايت حنّان بن سدير كه مىگويد : « ينفى من المصر حولًا » « 1 » نيز دلالتى شبيه روايت مثنى الحنّاط دارد ؛ زيرا ، مراد از « مصر » اختلاف است كه آيا مراد ، شهرى است كه در آن زنا كرده ، يا تازيانه خورده و يا محل اقامت او است ؟ همان احتمال‌ها جارى است ؛ و به نظر ما ، ظهورش در محل اجراى حدّ بيشتر است .\r\n6 - محمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن حمّاد ، عن الحلبي ، عن أبي عبداللَّه عليه السلام ، قال : النفي من بلدة إلى بلدة ، وقال :\r\nقد نفى عليّ عليه السلام رجلين من الكوفة إلى البصرة . « 2 » فقه الحديث : امام صادق عليه السلام فرمود : نفى از شهرى به شهر ديگر است . اين روايت در مقام آن نيست كه بگويد : در كجا نفى واجب است ؛ بلكه آن را مفروغٌ عنه گرفته است ؛ يعنى هر جايى كه نفى مطرح باشد ، به اين خصوصيّت است كه از سرزمينى به سرزمين ديگرى تبعيد شود .\r\nاحتمال مىدهيم روايت چنين بوده : « من بلدته إلى بلدة » ؛ يعنى بلد اوّل به ضمير غايب اضافه بوده است . بنا بر اين احتمال : از شهر مجرم به شهر ديگرى معنا مىدهد ، و بايد روايت را در زمره‌ى ادلّه‌ى احتمال اوّل به حساب آورد . به اين احتمال ما تكيه نمىكنيم ؛ مگر آن‌كه به نسخه‌هاى ديگر مراجعه شود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، باب 7 از ابواب حدّ زنا ، ح 7 .\r\n( 2 ) . همان ، ص 393 ، باب 24 از ابواب حدّ زنا ، ح 1 .\r\n","page_name":" 459 ","page_number":459},
  {"content":"\r\n\r\n\r\nفرع دوم : مكان تبعيد\r\nاگر متن روايت « من بلدة إلى بلدة » باشد ، امام عليه السلام در مقابل بيان چيست ؟ آيا مىخواهد بگويد : حقّ نداريد مجرم را به بيابانى كه محل سكونت و زندگى وى نيست ، تبعيد كنيد ؛ بلكه بايد او را به جايى كه محلّ سكونت و اقامتش هست ، فرستاد ؟ اين مقدار دلالت مربوط به « إلى بلدة » است . امّا مقصود « من بلدة » چيست ؟ با توجّه به اين كه امام عليه السلام نفرمود : « إلى البصرة » ، و بلكه فرمود : « من الكوفة إلى البصرة » ؛ معلوم مىشود بر هر دو طرف قضيّه عنايت داشته است . امّا مراد از اين قسمت روايت كه فرمود : « من بلدة » ، چيست ؟ نمىدانيم .\r\nآيا مىخواهد بگويد : اگر يك زانى را در بيابان محاكمه كردند و بر او حدّ جارى شد ، نبايد تبعيدش از آن‌جا باشد ، بلكه بايد از شهر تبعيد گردد و يا چيز ديگرى مراد است ؟\r\nكيفيّت جمع بين دو دسته از روايات\r\nگروه اوّل ملاك تبعيد را شهر زانى قرار داده بود ، و روايات دسته‌ى دوم ، ملاك تبعيد را محل اجراى حدّ مىگفت . چگونه بايد بين آن‌ها جمع كنيم ؟ تعارض بين آن‌ها در چيست ؟\r\nو بايد به علاج تعارض پرداخت .\r\nاگر گفته شود : معمولًا زنا در محل سكونت زانى واقع مىشود و اجراى حدّ نيز در همان شهر است ؛ لذا ، بين دو گروه تنافى وجود ندارد ؛ چرا كه بلد اقامت و بلد اجراى حدّ يكى است .\r\nسؤال مىكنيم : اگر فردى از شهر خود براى زنا به محل ديگرى رفت و در آن‌جا محاكمه شد و به او تازيانه زدند ، آيا مىتوان گفت : جايز است او را به همان محل زنا و اقامه‌ى حدّ تبعيد كنند ؟\r\nامّا اگر اين فرد را به محلّ سوّمى غير از وطن و محل وقوع حدّ تبعيد كنند ، به هر دو مقصود رسيده‌اند ؛ امّا تبعيدش از محل وقوع حدّ به وطنش جايز نيست ؛ زيرا ، عرف با اين معنا مساعدت نمىكند كه زانى را از محل زنا و حدّ به وطنش تبعيد كنند .\r\nبا وجود روايات طايفه‌ى دوم كه مىگويند بايد او را از محل تازيانه تبعيد كرد ، و صراحت در اين معنا دارند . فقيه جرأت نمىكند فتوا به جواز تبعيد از وطن به محل وقوع حدّ بدهد . لذا ، مقتضاى احتياط تبعيد زانى به غير محل اجراى حدّ است .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nفرع سوم : عدم تبعيد از محل اقامه‌ى حدّ به وطن\r\nاز عبارت امام رحمه الله در تحرير الوسيله كه مىفرمايد : « ولو كانت بلد الحدّ غير وطنه ، لا يجوز النفي منها إلى وطنه بل لابدّ أن يكون إلى غير وطنه » ، چه چيزى استفاده مىشود ؟ آيا مقصود ايشان آن است كه شخصى را كه در غير وطنش حدّ مىزنند ، مىتوان به همان محل اجراى حدّ تبعيد كرد و يا متعرّض اين صورت نشده‌اند ؟\r\nبا توجّه به صدر مسأله كه فرمود : « حدّ النفي سنة من البلدة الّتي جلد فيها » حدّ تبعيد يك سال از مكانى است كه در آن تازيانه خورده است ؛ و با توجّه به اين عبارت كه تبعيد به وطن جايز نيست ؛ از مجموع اين دو جمله استفاده مىشود بايد به محلّ سوّمى غير از وطن و مكان اجراى حدّ تبعيد گردد . و مىتوان گفت : قدر متيقّن از روايات باب ، اين معنا است .\r\nاگر گفته شود مبدأ تبعيد را محل وقوع جرم قرار دهيم به لحاظ اين كه مزنىّبها نوعاً اهل همان جايى است كه در آن جرم واقع مىشود . حال ، اگر از محلّ تبعيد گردد ، لازمه‌اش فاصله افتادن بين زانى و مزنىّبها است و اين سبب عدم تكرار رابطه‌ى نامشروع مىشود .\r\nمىگوييم : به اين وجوه اعتبارى نمىتوان اعتماد كرد . علاوه بر آن كه ممكن است محلّ وقوع جرم غير محل سكونت مزنىّبها باشد ؛ مثل اين‌كه مردى زنى را فريب داده از تهران به شمال ببرد و در آن‌جا با او زنا كنند ؛ لذا ، نقطه‌ى وقوع جرم هيچ خصوصيّتى ندارد .\r\nنتيجه : با ملاحظه‌ى روايات ، بايد ملاك تبعيد را همان وطن زانى قرار داد ؛ و اگر زانى را در غير وطنش حدّ زدند ، تبعيد كردن از وطن به محلّ اجراى حدّ مشكل و خلاف احتياط است ؛ ولى تبعيد او به محل سوّمى غير از وطن و مكان اقامه‌ى حدّ ، بحث و اشكالى ندارد .\r\n\r\nفرع چهارم : عدم سقوط تبعيد در صورت اجراى حدّ در بيابان\r\nاگر جرم فردى در بيابان ثابت شد و حاكم شرع بر او حدّ جارى كرد ، آيا به صرف اين‌كه زنا و اجراى حدّ در بيابان بوده ، تبعيد منتفى مىشود ؟ ظاهراً ربطى بين اين دو مطلب نيست ؛ و اجراى حدّ در بيابان ، سبب انتفاى تبعيد نمىگردد ؛ بلكه بايد او را از وطنش به جاى ديگرى تبعيد كنند .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n[ حكم حدّ الغير المحصنة في تكرّر الزنا 
  ]\r\n[ مسألة 5 - في تكرّر الزنا مرّتين أو مرّات في يوم واحد أو أيّام متعدّدة بامرأة واحدة أو متعدّدة حدّ واحد مع عدم إقامة الحدّ في خلالها .\r\nهذا إذا اقتضى الزنا المتكرّر نوعاً واحداً من الحدّ كالجلد مثلًا ، وأمّا إن اقتضى حدوداً مختلفة كأن يقتضي بعضه الجلد خاصّة وبعضه الجلد والرجم أو الرجم فالظاهر تكراره بتكرار سببه . 
  ]\r\n\r\nتكرار زناى غير محصنه\r\nموضوع اين مسأله تكرار زنا است كه در آن سه فرع وجود دارد :\r\n1 - اگر زنا مكرّر و متعدّد باشد ، مثلًا : در يك روز و يا روزهاى متعدّد ، با يك زن و يا زنان مختلف ، بدون اين‌كه پس از هر زنايى حدّى اقامه شود ، در جايى همه‌ى آن‌ها يك‌جا اثبات شد ، يك حدّ بر او جارى مىگردد ؛ در صورتى كه تمام زناها از يك نوع باشند .\r\n2 - اگر نوع زناها با هم اختلاف داشته باشند ، مثل اين كه شخصى نزد حاكم چهار مرتبه اقرار كند من قبل از آن‌كه ازدواج كنم ، زنا كرده‌ام ؛ و پس از اختيار زن و دخول به او ، باز مرتكب زنا شدم . يعنى يك زناى غير احصانى كه حكم آن جلد است ، اثبات شد و يك زناى احصانى كه حدّ آن رجم با تازيانه يا بدون آن است ، ثابت شده ؛ پس در اين صورت ، حدّ بر او تكرار مىشود .\r\n3 - اگر به دنبال زناى اوّل او حدّ جارى شد و باز مرتكب زنا شد ، براى زناى دوم نيز حدّاقامه مىشود .\r\n\r\nدليل فرع اوّل ( اقامه‌ى يك حدّ در زناى مكرّر )\r\nدر اين فرع كه زناهاى متكرّر از يك نوع بوده و در خلال آن‌ها حدّى اقامه نشده است ، ممكن است اشكالى به ذهن بيايد . به اين صورت كه در جايى كه اجراى حدّ مكرّر امكان داشته باشد ، مثل اين‌كه دو زناى غير احصانى باشد - ( امّا اگر دو زناى محصنه بود ، وقتى به\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nخاطر زناى اوّل او را رجم كنيم ، ديگر موضوعى باقى نمىماند تا به خاطر زناى دوم رجم شود . ) - جاى اين بحث هست كه آيا به اين مرد صد تازيانه مىزنند و يا دويست تازيانه ؟\r\nمشهور به شهرت عظيم - كه با آن معامله‌ى اجماع شده است و برخى از فقها به استناد آن فتوا داده‌اند - عدم تكرّر حدّ است . لذا ، اگر كسى صد بار يا بيش‌تر زنا كرده با يك زن يا زنان گوناگون و همه‌ى آن‌ها يك‌جا در دادگاه ثابت شد ، چون همه از يك نوع هستند ، يك حدّ بر او اقامه مىشود . « 1 » در مقابل مشهور ، مرحوم صدوق در كتاب مقنع « 2 » و ابن جنيد رحمهما الله « 3 » تفصيل داده‌اند ؛ به اين‌كه : اگر زناهاى متكرّر با يك زن واقع شده ، فقط صد تازيانه زده مىشود ؛ ولى اگر با زنان مختلف باشد ، به تعدّد زنان حدّ تكرار مىشود .\r\nتنها مستند اين مسأله روايت زير است كه به نفع صدوق و ابن‌جنيد رحمه الله دلالت دارد .\r\nمحمّد بن يعقوب ، عن محمّد بن يحيى ، عن أحمد بن محمّد ، وعن عليّ بن إبراهيم ، عن أبيه جميعاً ، عن ابن محبوب ، عن عليّ بن أبي حمزة ، عن أبي بصير ، عن أبي جعفر عليه السلام ، قال : سألته عن الرجل يزني في اليوم الواحد مراراً كثيرةً .\r\nقال : فقال : إن زنى بامرأة واحدة كذا و كذا مرّة فإنّما عليه حدّ واحد ، فإن هو زنى بنسوة شتّى في يوم واحد وفي ساعة واحدة ، فإنّ عليه في كلّ امرأة فجر بها حدّاً . « 4 » سند حديث : روايت از مرحوم كلينى تا ابن‌محبوب صحيح است و اشكالى از جهت سند ندارد . تمام بحث‌ها درباره شخص علىّ بن ابىحمزه است كه او را واقفى شمرده و تضعيف كرده‌اند ؛ امّا راوى از علىّ بن ابى حمزه ، ابن محبوب است كه يكى ازاصحاب\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 334 ؛ كشف اللثام ، ج 2 ، ص 399 .\r\n( 2 ) . المقنع ، ص 438\r\n( 3 ) . مختلف الشيعة ، ج 9 ، ص 176 .\r\n( 4 ) . وسائل الشيعة ، ج 18 ، ص 392 ، باب 23 از ابواب حدّ زنا ، ح 1 .\r\n","page_name":" 463 ","page_number":463},
  {"content":"\r\n\r\nاجماع با اين خصوصيّت است كه اگر روايتى تا اصحاب اجماع صحيح باشد ، ديگر به افرادى كه پس از اصحاب اجماع تا امام عليه السلام واقع شده‌اند كارى نداريم ؛ به جهت شخصيّت و عظمتى كه اصحاب اجماع در نقل حديث دارند ، سند روايت تا به آنان كه تصحيح شد ، بايد صحيح شمرد . از اين رو ، روايت را بر اين مبنا معتبر دانسته‌اند .\r\nفقه الحديث : ابوبصير از امام باقر عليه السلام پرسيد : مردى كه در يك روز چند مرتبه مرتكب زنا مىشود ، چه حكمى دارد ؟\r\nامام باقر عليه السلام فرمود : اگر با يك زن چند مرتبه زنا كرده ، بيش از يك حدّ به او نمىزنند ؛ امّا اگر در يك روز و يك ساعت با زنان متعدّد فجور كرده ، به تعداد زنان حدّ مىخورد . - اين عبارت امام عليه السلام كه فرموده : « في يوم واحد وفي ساعة واحدة » ، فرد خفىّ را بيان مىكند ؛ مفهومش اين نيست كه اگر در چند روز و يا چند ساعت زنا كرد ، اين حكم را ندارد ؛ بلكه عكس آن را مىرساند ؛ يعنى وقتى چند زنا كه در يك روز و يا يك ساعت حدود مكرّر دارد ، به طريق اولى اگر در چند ساعت و يا چند روز سر زند ، حدّش مكرّر خواهد بود . لذا ، از اين عبارت تقييد استفاده نمىشود .\r\nبه بيان ديگر ، وقتى با يك ساعت شهوت‌رانى بايد چند صد تازيانه بخورد - ( اين فرد خفىّ ) - در صورتى كه چندين ساعت غرق لذّت بوده - ( فرد جلىّ ) - همان حكم به وضوح پياده مىشود .\r\nحلّ اشكالات : اين روايت با چنين دلالت و سندى در منظر فقها بوده و در عين حال ، به غير از صدوق رحمه الله در مقنع « 1 » و ابن جنيد رحمه الله « 2 » كسى به آن فتوا نداده است ؛ يعنى اصحاب از آن اعراض كرده‌اند . لذا ، در بحث‌هاى گذشته گفتيم : اگر يك روايتى از نظر سند معتبر و دلالتى روشن داشته باشد ، با بىاعتنايى اصحاب و فقها مىفهميم و اطمينان پيدا مىكنيم كه فتوا و نظر ائمّه عليهم السلام به آنان رسيده و با توجّه به آن ، ديده‌اند اين روايت مخالف با مذاق امامان عليهم السلام و فتواى آنان است . از اين رو ، آن را طرح كرده‌اند ، و حكم الهى را غير از آن‌چه مفاد اين روايت است ، تشخيص داده‌اند .\r\n\r\n\r\n","description":"","footnote":"\r\n( 1 ) . المقنع ، ص 438 .\r\n( 2 ) . مختلف الشيعة ، ج 9 ، ص 176 .\r\n","page_name":" 464 ","page_number":464},
  {"content":"\r\n\r\nطرح يك اشكال : ممكن است كسى بگويد : اصحاب و فقها بر طبق قاعده مشى كرده‌اند ؛ يعنى به همان قاعده‌ى اصولى « تداخل اسباب » متمسّك شده ، و فتوا داده‌اند .\r\nجواب : اين قاعده مورد اختلاف و بحث است ؛ يعنى در اين‌كه آيا اصل اوّلى تداخل است و يا عدم تداخل ، انظار مختلف است ؛ بعضى به اصالة التداخل و برخى به اصل عدم تداخل قائل‌اند ؛ از اين‌كه فقها با وجود اين اختلاف در مسأله‌ى اصولى ، در اين حكم اتّفاق دارند ، معلوم مىشود كارى به قاعده نداشته‌اند ؛ والّا كسانى كه به عدم تداخل اعتقاد دارند ، بايد فتوا به تكرّر حدّ مىدانند .\r\nاز اين رو ، در اين مسأله كه فقط صدوق و ابن‌جنيد رحمهما الله مخالف هستند ، و شهرتى قريب به اجماع محقّق است ، با وجود يك روايت مخالف با فتواى مشهور ، مىتوان كشف كرد كه نظر و رأى معصوم عليه السلام موافق با رأى اصحاب است .\r\nبيان صاحب جواهر رحمه الله در ردّ قاعده‌ى تداخل\r\nمرحوم صاحب‌جواهر مىفرمايد : اين فرع به طور كلّى ربطى به قاعده‌ى تداخل و عدم تداخل نداشته و مصداق آن نيست . موضوع قاعده جايى است كه موضوعِ حكمى ، طبيعت عمل باشد و عمل در خارج مكرّراً به وقوع پيوسته باشد ؛ حال نمىدانيم آيا حكم مترتّب بر طبيعت ، به تكرار عمل متعدّد مىشود يا نه ؟\r\nدراين مقام ، چنين نبوده و حكم بر روى طبيعت زنا كه فعل مكلّف مىباشد ، نرفته است .\r\nاگر گفته بود : « الزنا غير الإحصانى يوجب الجلد » يعنى حكم روى طبيعت زنا و فعل مكلّف رفته بود ، با تكرار زنا جاى بحث تداخل و عدم تداخل اسباب بود ؛ امّا آن‌چه اساس و مستند حكم و حدّ است ، آيه‌ى زنا است كه حكم را بر روى شخص زانى اعمّ از زن و مرد برده است . الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » با توجّه به اين نكته ، اگر زناهاى مكرّر از زانى سر زند ، در صورتى كه حكم بر طبيعت فعل و زنا مترتّب شده بود ، مىتوانستيم بگوييم : سه فرد از طبيعت محقّق شده است ؛ آيا اصل تداخل است يا عدم آن ؟ امّا حكم روى زانى رفته و با تكرار زنا ، زانى مكرّر نشده\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n","page_name":" 465 ","page_number":465},
  {"content":"\r\n\r\nاست ؛ تكرار زانى به تكرار مرتكبين آن است نه به تكرار فعل . لذا ، زانى همان زانى است و آيه‌ى شريفه كه مىگويد : زانى را صد تازيانه بزنيد ، در اين‌جا كه يك زانى داريم ، بايد صد تازيانه بخورد . لذا ، آيه‌ى شريفه دلالت بر عدم تكرار حدّ به تكرار زنا دارد . « 1 » اين بيان صاحب جواهر رحمه الله بيان خوبى است ؛ هر چند برخى گفته‌اند : تعليق حكم بر وصف مشعر به علّيت است ، اگر مىگويد : به زانى تازيانه بزنيد به علّت زنايش است . امّا در اين مطلب ، تمام نيست ؛ زيرا ، اوّلًا ، مىگوييد : وصف اشعار به عليّت دارد ، نه ظهور در آن ؛ و ثانياً ، بر فرض ظهور در عليّت ، موضوع حكم زانى است نه زنا ، وزانى مكرّر نشده ، بلكه زنا مكرّراً واقع گشته است .\r\nاگر بيان صاحب جواهر رحمه الله پذيرفته شود ، دو راه در اين فرع داريم ؛ ولى بعيد است اتّكاى اصحاب به اين وجه باشد . بلكه از كيفيّت طرح روايت ابوبصير به گونه‌اى كه محقّق رحمه الله به ضرس قاطع مىگويد : بايد روايت را كنار گذاشت ، مىفهميم كه آنان از يك راه و طريقى به رأى و نظر ائمّه عليهم السلام رسيده‌اند . بنابراين ، همان‌گونه كه امام راحل رحمه الله از اصحاب متابعت كرده ، حقّ عدم تكرّر حدّ است به تكرّر زنايى كه از نوع واحد باشد .\r\n\r\nدليل فرع دوم و سوم ( تكرار حدّ )\r\nاگر از شخصى دو نوع زنا محقّق شد ، مانند اين‌كه اقرار به زناى غير احصانى و به زناى احصانى كند ، حدّ يكى تازيانه و حدّ ديگرى رجم است . اين‌جا جاى تداخل نيست ؛ تازيانه يك عنوان خاصّ و رجم عنوان ديگرى است ؛ و اين فرد به زناى موجب رجم و موجب تازيانه اقرار كرده و يا به سبب بيّنه در حقّ او ثابت شده است ؛ بايد حدّ هر كدام بر او جارى گردد ؛ يعنى : ابتدا حدّ سبك ، و پس از آن حدّ سنگين را اقامه مىكنند ؛ والّا اگر او را اوّل رجم كنند ، موضوعى براى تازيانه باقى نمىماند .\r\nاگر پس از وقوع يك زنا حدّ به او زده شد و بار ديگر مرتكب زنا شد ، همان دليلى كه بر اقامه‌ى حدّ در دفعه‌ى اوّل دلالت داشت ، بر اين مرتبه نيز دلالت دارد ؛ يعنى مفاد آيه‌ى شريفه شامل حال او شده و بايد حدّ در حقّ او جارى گردد .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 334 .\r\n","page_name":" 466 ","page_number":466},
  {"content":"\r\n\r\n[ حكم ما لو تكرّر الزنا بعد اقامة الحدّ في كلّ مرّة 
  ]\r\n[ مسألة 6 - لو تكرّر من الحرّ غير المحصن ولو كان امرأة فاقيم عليه الحدّ ثلاث مرّات قتل في الرابعة . وقيل : قتل في الثالثة بعد إقامة الحدّ مرّتين وهو غير مرضيّ . 
  ]\r\n\r\nتخلّل حدّ بين زناى مكرّر\r\nاگر زناى مكرّر از حرّ غير محصنى سر زند و به دنبال هر زنايى ، بر او حدّ جارى شود ، به گونه‌اى كه سه مرتبه او را تازيانه زدند ، در صورتى كه براى بار چهارم مرتكب زنا شد ، حدّ او قتل است ؛ هرچند زناى او غير احصانى هم باشد . گويا سه بار تازيانه خوردن و باز مرتكب زنا شدن ، علامت اين است كه تازيانه بر اين فرد مؤثّر نيست ؛ و گرنه دست از اين عمل برمىداشت .\r\nبرخى از فقها گفته‌اند : پس از دوبار اجراى حدّ تازيانه ، در مرتبه‌ى سوم او را مىكشند ، و شيخ طوسى رحمه الله در كتاب خلاف ، كشته شدن را پس از مرتبه چهارم اجراى حدّ تازيانه فرموده است . « 1 » مشهور فقها قتل را در مرتبه‌ى چهارم دانسته‌اند و سيّد مرتضى رحمه الله در كتاب انتصار « 2 » و ابن زهره رحمه الله در غنيه « 3 » بر آن ادّعاى اجماع كرده‌اند ؛ در مقابل آنان شيخ صدوق و پدرش رحمهما الله « 4 » و ابن ادريس رحمه الله « 5 » فتوا به قتل در مرتبه‌ى سوم داده‌اند ، و ابن ادريس رحمه الله بر آن ادّعاى اجماع دارد .\r\nبا توجّه به نحوه‌ى اختلاف در مسأله ، معلوم مىشود اجماع نقشى در آن ندارد و بايد مستند آن را ملاحظه كرد .\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 408 ، مسأله 55 .\r\n( 2 ) . الانتصار ، ص 519 .\r\n( 3 ) . غنية النزوع ، ص 421 .\r\n( 4 ) . فقه الرضا ، ص 277 ؛ المقنع ، ص 428 ؛ المختلف ، ج 9 ، ص 155 .\r\n( 5 ) . السرائر ، ج 3 ، ص 442 .\r\n","page_name":" 467 ","page_number":467},
  {"content":"\r\n\r\nمستند قول صدوق و ابن‌ادريس رحمهما الله\r\nروايت زير مستند قول آنان است :\r\nبإسناده عن يونس ، عن أبي الحسن الماضي عليه السلام ، قال : أصحاب الكبائر كلّها إذا اقيم عليهم الحد مرّتين قتلوا في الثالثة . « 1 »\r\nفقه الحديث : روايت صحيح السند است . يونس از امام كاظم عليه السلام نقل مىكند كه فرمود :\r\nتمام كسانى كه مرتكب گناه كبيره مىشوند ، بر آنان دو مرتبه حدّ اقامه شده و در مرتبه‌ى سوم كشته مىشوند .\r\nنبايد توهّم شود كه روايت مىگويد : اگر دو مرتبه زنا واقع شد ، در مرتبه‌ى سوم زانى را مىكشند . با توجّه به مسأله‌ى گذشته ، مراد تكرار حدّ است ؛ خواه يك حدّ براى يك زنا خورده باشد و يا براى چند زنا . ملاك تعدّد اجراى حدّ است .\r\nدلالت اين روايت بر مطلوب شيخ صدوق و پدرش و ابن ادريس رحمهما الله تامّ است .\r\nمستند قول مشهور\r\nمستند آنان اين روايت است :\r\nمحمّد بن يعقوب ، عن عليّ بن إبراهيم ، عن أبيه ، عن محمّد بن عيسى بن عبيد ، عن يونس ، عن إسحاق بن عمّار ، عن أبي بصير ، قال : قال أبو عبداللَّه عليه السلام : الزاني إذا زنى يجلد ثلاثاً ويقتل في الرابعة ، يعني : جلد ثلاث مرّات . « 2 »\r\nفقه الحديث : در اين موثّقه ، ابوبصير از امام صادق عليه السلام نقل مىكند كه فرمود : زانى هنگامى كه زنا كرد ، سه مرتبه تازيانه مىخورد ، براى مرتبه‌ى چهارم او را مىكشند . در اين روايت سه نوبت زنا نيامده است ؛ بلكه سه مرتبه تازيانه خوردن مطرح است ، و در نوبت چهارم ، تازيانه‌اى نبوده و بلكه كشته مىشود . تفسيرى كه در آخر روايت آمده ، « يعنى :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 388 ، باب 20 از ابواب حدّ زنا ، ح 3 .\r\n( 2 ) . همان ، ص 387 ، ح 1 .\r\n","page_name":" 468 ","page_number":468},
  {"content":"\r\n\r\nجلد ثلاث مرّات » بنا بر قاعده از راوى است كه به صورت فعل غايب - « يعني » - تفسير و معنا كرده است ؛ اگر از معصوم عليه السلام بود ، مىفرمود : « أعني » . به هر حال ، تفسير بر خلاف ظاهر روايت نيست . اگر اين توضيح هم نبود ، همين مطلب را از روايت مىفهميديم .\r\nدلالت اين روايت موثّقه بر مطلوب مشهور تمام است .\r\nمحمّد بن عليّ بن الحسين في ( العلل وعيون الأخبار ) بأسانيده عن محمّد بن سنان ، عن الرضا عليه السلام في ما كتب إليه : وعلّة القتل بعد إقامة الحدّ في الثالثة على الزاني والزانية لاستحقاقهما وقلّة مبالاتهما بالضرب حتّى كأنّه مطلق لهما ذلك . وعلّة اخرى أنّ المستخفّ باللَّه وبالحدّ كافر ، فوجب عليه القتل لدخوله الكفر . « 1 »\r\nفقه الحديث : در وثاقت محمّد بن سنان تأمّل است .\r\nدر اين روايت ، « في الثالثة » متعلق به « اقامه‌ى حدّ » است و نه « قتل » ؛ هر چند احتمال خلاف ظاهر روايت در تعلّق و وابستگى آن به « قتل » داده مىشود ؛ تا در نتيجه ، اين روايت نيز مانند روايت يونس بر قتل در مرتبه‌ى سوم دلالت داشته باشد . ما اين احتمال را خلاف ظاهر گفتيم ؛ زيرا ، اوّلًا : « في الثالثة » بعد از « إقامة الحدّ » آمده و به آن اقرب است تا به « علّة القتل » است و معقول نيست بين متعلَّق و متعلِّق ، « في الثالثة » كه به آن ربطى ندارد ، فاصله شده باشد . بنا بر اين ، هر دو جار و مجرور متعلّق به « إقامة الحدّ » است .\r\nبنابراين ، مضمون روايت دليل بر قول مشهور مىگردد . در نامه‌اى كه امام رضا عليه السلام به محمّد بن سنان نوشتند ، چنين مرقوم بود : علّت اين كه پس از اجراى سه مرتبه حدّ در حقّ زانى و زانيه ، آن‌ها را مىكشند ، آن است كه اينان پس از سه مرتبه تازيانه خوردن و تحت تأثير قرار نگرفتن ، حالا مستحقّ مرگ هستند .\r\nكيفيّت جمع بين روايات\r\nاين دو دسته روايت با هم قابل جمع هستند ؛ زيرا ، روايت يونس يك حكم كلّى را مىگويد و دو روايت ديگر كه مستند مشهور بود ، حالت خاصّى را مطرح كرده است ؛ لذا ، بين آن‌ها\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 388 ، باب 20 از ابواب حدّ زنا ، ح 4 .\r\n","page_name":" 469 ","page_number":469},
  {"content":"\r\n\r\nرا جمع ، و به روايت يونس تخصيص مىزنيم ؛ زيرا ، روايت يونس مىگفت : در مورد هر گناه كبيره‌اى اگر دو مرتبه حدّ اقامه شد ، مرتبه‌ى سوم آن قتل است .\r\nاين روايت در مورد زنا مىگويد : اگر سه مرتبه حدّ جارى شد ، مرتبه‌ى چهارم آن قتل است . پس ، مىگوييم در زنا خصوصيّتى است كه بايد آن عامّ را تخصيص زد . اين دو دسته روايت ، مانند « أكرم العلماء » و « لاتكرم الفسّاق من العلماء » است . از اين رو ، مانعى براى فتواى مشهور وجود ندارد .\r\nامّا آن‌چه از شيخ طوسى رحمه الله در خلاف « 1 » مطرح كرديم ، همان گونه كه صاحب جواهر رحمه الله « 2 » فرموده : مرحوم شيخ بر اين مطلب نمىتواند دليلى اقامه كند ؛ مگر روايتى كه در باب حدّ عبد رسيده و اشعارى به بيان شيخ طوسى رحمه الله دارد :\r\nمحمّد بن الحسن بإسناده عن عليّ بن إبراهيم ، عن أبيه ، عن الأصبغ بن الأصبغ ، عن محمّد بن سليمان المصري ، عن مروان بن مسلم ، عن عبيد بن زرارة أو بريد العجلي ، قال : قلت لأبي عبداللَّه عليه السلام أمة زنت ؟ قال : تجلد خمسين جلدة ، قلت : فإنّها عادت ، قال : تجلد خمسين .\r\nقلت : فيجب عليها الرجم في شيء من الحالات ؟ قال : إذا زنت ثماني مرّات يجب عليها الرجم . قلت : كيف صارت في ثماني مرّات ؟ فقال : لأنّ الحرّ إذا زنى أربع مرّات واقيم عليه الحدّ قتل ، : فإذا زنت الأمة ثماني مرّات رجمت في التاسعة .\r\nقلت : و ما العلّة في ذلك ؟ قال : لأنّ اللَّه عزّ وجلّ رحمها أن يجمع عليها ربق الرقّ وحدّ الحرّ . قال : ثمّ قال : وعلى إمام المسلمين أن يدفع ثمنه إلى مواليه من سهم الرقاب . « 3 »\r\nفقه الحديث و حكم زناى عبد : مرحوم محقّق رحمه الله در كتاب شرايع مسأله عبد را مطرح كرده ، ولى در تحرير الوسيله به جهت عدم ابتلا متعرّض آن نشده‌اند . ايشان فرموده‌اند : بعضى\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 408 ، مسأله 55 .\r\n( 2 ) . جواهر الكلام ، ج 41 ، ص 333 .\r\n( 3 ) . وسائل الشيعة ، ج 18 ، ص 402 ، باب 32 از ابواب حدّ زنا ، ح 1 .\r\n","page_name":" 470 ","page_number":470},
  {"content":"\r\n\r\nاز فقها گفته‌اند : عبد را پس از هفت‌بار اجراى حدّ ، در مرتبه‌ى هشتم مىكشند ؛ و برخى معتقدند وقتى هشت مرتبه تازيانه خورد ، حدّ او را در مرتبه‌ى نهم قتل است . « 1 » از طرفى ، عبد ، مملوك مولا است و زنايى كه انجام داده ، ربطى به مالكش ندارد ؛ اگر او را بكشيم ، خسارت مالى متوجّه مولا مىشود ؛ لذا ، شارع مقدّس دستور داده است كه بايد اين خسارت جبران شود و قيمت عبد را از بيت المال مسلمين به مولا بپردازند .\r\nجمله‌ى قابل استشهاد ما در روايت براى كلام شيخ طوسى رحمه الله عبارت است از : « لأنّ الحرّ إذا زنى أربع مرّات واقيم عليه الحدّ قتل » . يعنى اگر حرّ چهار مرتبه زنا كرد و بر او حدّ اقامه شد ، به دنبال آن قتل مىآيد . اين قسمت از روايت با قطع نظر از صدر آن ، بر فتواى شيخ طوسى رحمه الله در خلاف دلالت دارد ؛ ليكن با توجّه به صدرش اين اشعار هم از بين مىرود . لذا ، فتواى شيخ رحمه الله نيز بر خلاف نظر مشهور و نظريه صدوقين رحمهما الله « 2 » و مرحوم‌ادريس « 3 » است .\r\n\r\nتساوى مرد و زن در حدّ قتل\r\nرواياتى كه مستند قول مشهور بود و هم‌چنين رواياتى كه مستمسك حلّى و صدوقين رحمهما الله بود ، اختصاصى به مرد زانى نداشت و بين مرد و زن فرقى قائل نبود . لذا ، بنا بر هر سه قول ، مرد و زن در اين حكم مساوى هستند . در مرتبه‌ى سوم يا مرتبه‌ى چهارم يا مرتبه‌ى پنجم كشته مىشود .\r\nاز اين رو ، در تحرير الوسيله قيد « ولو كان امرأة » را براى تصريح به اين جهت مىآورد .\r\nنكته‌ى تمركز بحث بر غير محصن روشن است ؛ زيرا ، زانى محصن در همان مرتبه‌ى اوّل رجم شده و از بين مىرود و ديگر موضوعى براى مسأله‌ى ما باقى نمىماند . لذا ، اين مسأله اختصاص به زناكارى دارد كه اجراى حدّ در حق او سبب سلب حياتش نشود .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 937 .\r\n( 2 ) . فقه الرضا ، ص 277 ؛ المقنع ، ص 428 .\r\n( 3 ) . السرائر ، ج 3 ، ص 442 .\r\n","page_name":" 471 ","page_number":471},
  {"content":"\r\n\r\n[ تخيير الحاكم في إجراء الحدّ على الذّمي 
  ]\r\n[ مسألة 7 - قالوا : الحاكم بالخيار في الذّمي بين إقامة الحدّ عليه وتسليمه إلى أهل نحلته وملّته ليقيموا الحدّ على معتقدهم والأحوط إجراء الحدّ عليه ، هذا إذا زنى بالذمّية أو الكافرة ، وإلّا فيجري عليه الحدّ بلا إشكال . 
  ]\r\n\r\nتخيير حاكم در اجراى حدّ بر ذمّى\r\nدر اين مسأله دو فرع مطرح است :\r\n1 - اگر يك ذمّى يا ذميّه مرتكب زنا شد و طرف او در زنا غير مسلمان بود ، و به حاكم اسلام مراجعه شد ، حاكم مخيّر است بين اين‌كه حدود اسلامى را بر او جارى كند و يا وى را به دادگاه‌هاى خودشان بفرستد تا بر طبق دين خودشان عمل كنند .\r\n2 - اگر طرف زناى ذمّى يا ذمّيه مسلمان باشد ، حاكم شرع بايد حدّ را بر ذمّى جارى كرده و هيچ حقّ تخييرى نيست .\r\n\r\nفرع اوّل : حكم زناى ذمّى با ذمّى\r\nدر صورتى كه كافر ذمّى با زن ذمّى يا كافرى و همين‌گونه زن ذمّى با مرد كافر يا ذمّى زنا كند ، اگر به حاكم و دادگاه‌هاى اسلامى مراجعه شود ، تمام فقها به اتّفاق ، بدون هيچ مخالفتى گفته‌اند : حاكم شرع اسلام مخيّر است بين اين‌كه حدود و احكام اسلام را بر آنان جارى كند و يا اين‌كه در مسأله دخالت نكرده ، آنان را به محاكم قضايى خودشان بفرستد تا قانون دينشان در حقّ آنان پياده شود .\r\nاين تخيير تا اندازه‌اى مخالف قاعده است ؛ چرا كه قاعده جريان احكام اسلام به‌طور تعيين است ؛ زيرا ، در قرآن فرموده : وَمَن يَبْتَغِ غَيْرَ الْإِسْلمِ دِينًا فَلَن يُقْبَلَ مِنْهُ « 1 » ؛ يعنى :\r\n« هر كسى غير از اسلام دينى را بجويد ، از او پذيرفته نمىشود » . در اصول اين مطلب را بحث كرديم كه كفّار همان‌طور كه به اصول مكلّف‌اند ، به فروع نيز مكلّف‌اند ؛ يعنى كافر را\r\n\r\n\r\n","description":"","footnote":"\r\n( 1 ) . سوره‌ى آل عمران ، 85 .\r\n","page_name":" 472 ","page_number":472},
  {"content":"\r\n\r\nدر قيامت بر ترك نماز و روزه و مخالفت با جميع احكام اسلام عقاب مىكنند . بنابراين ، اقتضاى قاعده پياده شدن احكام اسلام است ؛ به خصوص با توجّه به اين‌كه ذمّى تحت حكومت اسلام زندگى مىكند و در اختيار دولت اسلامى قرار دارد ؛ و كسى كه در سايه‌ى حكومت اسلامى زندگى مىكند ، قاعده اين است كه اگر زنا كرد ، مقرّرات اسلام در حقّ او پياده شود .\r\nبا وجود مخالف قاعده بودن تخيير ، پس چرا فقها به طور اتّفاق به آن فتوا داده‌اند ؟\r\n\r\nادلّه‌ى تخيير حاكم شرع\r\nدليل اوّل : قرآن\r\nسَمعُونَ لِلْكَذِبِ أَكلُونَ لِلسُّحْتِ فَإِن جَآءُوكَ فَاحْكُم بَيْنَهُمْ أَوْ أَعْرِضْ عَنْهُمْ وَإِن تُعْرِضْ عَنْهُمْ فَلَن يَضُرُّوكَ شَيًا وَإِنْ حَكَمْتَ فَاحْكُم بَيْنَهُم بِالْقِسْطِ إِنَّ اللَّهَ يُحِبُّ الْمُقْسِطِينَ « 1 » .\r\nدر اين آيه‌ى شريفه ، خداوند متعال به پيامبر اكرم صلى الله عليه و آله مىفرمايد : « هر زمانى كه غير مسلمانان براى محاكمه و قضاوت به سراغ تو مىآيند ، مىتوانى بين آنان بر طبق اسلام حكم كنى و يا از آن‌ها اعراض كرده ، آنان را محاكمه نكنى . اگر از آنان روى گردانى و بر آنان حكم نكنى ، به تو نمىتوانند ضرر و زيانى برسانند . اگر بين كفّار حكم كردى ، به عدالت قضاوت كن ؛ زيرا ، خداوند حاكمان به عدل را دوست مىدارد » .\r\nدلالت آيه و ظهور آن در تخيير واضح و آشكار است ؛ ليكن بر دلالت آن اشكال شده به اين‌كه مفاد آيه با تخييرى كه در چند آيه‌ى بعد فرموده است ، منافات دارد .\r\nوَأَنزَلْنَآ إِلَيْكَ الْكِتبَ بِالْحَقّ مُصَدّقًا لّمَا بَيْنَ يَدَيْهِ مِنَ الْكِتبِ وَمُهَيْمِنًا عَلَيْهِ فَاحْكُم بَيْنَهُم بِمَآ أَنزَلَ اللَّهُ وَلَا تَتَّبِعْ أَهْوَآءَهُمْ عَمَّا جَآءَكَ مِنَ الْحَقّ لِكُلّ جَعَلْنَا مِنكُمْ شِرْعَةً وَمِنْهَاجًا وَلَوْ شَآءَ اللَّهُ لَجَعَلَكُمْ أُمَّةً وَ حِدَةً « 2 » .\r\n\r\n\r\n","description":"","footnote":"\r\n( 1 ) . سوره‌ى مائده ، 42 .\r\n( 2 ) . سوره‌ى مائده ، 48 .\r\n","page_name":" 473 ","page_number":473},
  {"content":"\r\n\r\nدر اين آيه مىفرمايد : قرآن را به حقّ بر تو نازل كرديم ؛ با اين خصوصيّت كه تورات و انجيل و زبور را تصديق مىكند - يعنى كتاب هايى كه در حال نزول قرآن مطرح بوده ، آن‌ها را تأييد كرده ؛ ليكن قرآن بر آن‌ها حاكم است . آن‌گاه نتيجه مىگيرد پس بين غير مسلمانان به آن‌چه خداوند نازل كرده ، حكم كن . - ظهور ابتدايى آيه لزوم مطابق بودن حكم پيامبر صلى الله عليه و آله با مقرّرات اسلام است ؛ لذا ، تخيير معنا ندارد .\r\nاز ابن‌عباس حكايت شده آيه 48 سوره‌ى مائده ناسخ آيه‌ى 42 آن است ؛ يعنى آيه‌ى اوّل دلالت بر تخيير ، و اين آيه دلالت بر تعيين احكام اسلام مىكند . « 1 » نقدى بر ناسخيّت آيه‌ى 48 مائده\r\nاين‌كه آيه‌ى 48 سوره‌ى مائده ناسخ آيه‌ى 42 همان سوره است ، در كتاب‌هاى تفسيرى اهل سنّت آمده است ؛ امّا به علل زير نمىتوان به آن ملتزم شد :\r\nالف : بنا بر آن‌چه مفسّران شيعى به خصوص مرحوم طبرسى رحمه الله در مجمع البيان فرموده ، اين دو آيه با آيات وسط آن‌ها يك مرتبه و در يك جريان نازل شده ، و شأن نزول واحدى دارند كه عبارت است از :\r\nزمانى كه خيبر فتح شد و زير سيطره‌ى حكومت رسول خدا صلى الله عليه و آله درآمد ، يكى از زنان اشراف خيبر كه شوهردار بود با يك مرد زن‌دارى زنا كرد ، يهوديان به علّت اين‌كه زن از اشراف و متشخّص بود ، نمىخواستند او را رجم كنند . از اين رو ، جماعتى از يهود را به مدينه نزد پيامبر خدا صلى الله عليه و آله فرستادند تا او در اين مسأله حكم كند ؛ به خيال خودشان پيامبر صلى الله عليه و آله به غير رجم حكم خواهد كرد .\r\nمسأله زناى محصنه زن و مرد يهودى نزد پيامبر صلى الله عليه و آله مطرح شد و خواهان حكم آن شدند . جبرئيل نازل شد و گفت : بايد اين دو نفر سنگسار شوند ؛ يهوديان ناراحت شده ، و از پذيرفتن اين حكم سر باز زدند .\r\n\r\n\r\n","description":"","footnote":"\r\n( 1 ) . الجامع لأحكام القرآن ، ج 6 ، ص 185 ؛ مجمع البيان ، ج 3 ، ص 325 .\r\n","page_name":" 474 ","page_number":474},
  {"content":"\r\n\r\nجبرئيل به رسول خدا صلى الله عليه و آله گفت : از يهوديان بخواهيد عالم معروفشان « ابن صوريا » را حاضر كنند . از آنان درباره‌ى موقعيّت ابن صوريا سؤال كرد . گفتند : داناترين يهودى بر روى زمين است . پس از احضار او ، رسول خدا صلى الله عليه و آله از او پرسيد : آيا در كتاب شما حدّ زن و مردى كه زناى احصانى كرده‌اند ، رجم نيست ؟ گفت : آرى .\r\nپيامبر صلى الله عليه و آله دستور دادند آنان را سنگسار كرده و اين آيات نيز در همين جريان نازل شد . « 1 » بديهى است معنى ندارد آياتى كه پشت سر هم و در يك واقعه نازل شده باشد ، يكى ناسخ ديگرى باشد .\r\nب : بعضى از محقّقان « 2 » معتقدند اصلًا در قرآن چيزى به عنوان نسخ وجود ندارد ؛ تنها آيه‌ى نجوا در ناسخيّت صراحت دارد .\r\nيأَيُّهَا الَّذِينَ ءَامَنُواْ إِذَا نجَيْتُمُ الرَّسُولَ فَقَدّمُواْ بَيْنَ يَدَىْ نَجْوَلكُمْ صَدَقَةً ذَ لِكَ خَيْرٌ لَّكُمْ وَ أَطْهَرُ فَإِن لَّمْ تَجِدُواْ فَإِنَّ اللَّهَ غَفُورٌ رَّحِيمٌ * ءَأَشْفَقْتُمْ أَن تُقَدّمُواْ بَيْنَ يَدَىْ نَجْوَلكُمْ صَدَقتٍ فَإِذْ لَمْ تَفْعَلُواْ وَ تَابَ اللَّهُ عَلَيْكُمْ فَأَقِيمُواْ الصَّلَوةَ وَ ءَاتُواْ الزَّكَوةَ وَ أَطِيعُواْ اللَّهَ وَرَسُولَه‌ُو وَ اللَّهُ خَبِيرُم بِمَا تَعْمَلُونَ « 3 » .\r\nدر آيه‌ى اوّل دستور آمده بود قبل از نجوا كردن با پيامبر صلى الله عليه و آله صدقه‌اى داده شود . در آيه‌ى دوم فرمود : حالا كه اين حكم بر شما سخت است ، آن را برمىداريم .\r\nج : التزام به نسخ در صورتى است كه دو آيه با يك‌ديگر منافات و تعارض داشته و غير قابل جمع باشند . در آن حالت آيه‌ى متأخّر را ناسخ قرار مىدهيم ؛ امّا در اين مقام ، بين دو آيه هيچ تنافى و تعارضى نيست ؛ چرا كه آيه‌ى اوّل صراحت در تخيير دارد و مىگويد :\r\nفَاحْكُم بَيْنَهُمْ أَوْ أَعْرِضْ عَنْهُمْ « 4 » ولى آيه‌ى دوم فَاحْكُم بَيْنَهُم بِمَآ أَنزَلَ اللَّهُ « 5 » صراحتى در تعيين ندارد ؛ بلكه ظهور در تعيين دارد . و در مباحث اصولى گفته شده : بين\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 325 .\r\n( 2 ) . البيان في تفسير القرآن ، ص 398 .\r\n( 3 ) . سوره‌ى مجادله ، 12 و 13 .\r\n( 4 ) . سوره‌ى مائده ، 42 .\r\n( 5 ) . همان ، 48 .\r\n","page_name":" 475 ","page_number":475},
  {"content":"\r\n\r\nنصّ و ظاهر معارضه‌اى نيست ؛ بلكه نصّ واظهر هميشه قرينه بر تصرّف در ظاهر هستند .\r\nبه بيان ديگر ، در كفايه گفته شده اگر امرى از مولا رسيد و نمىدانيم آيا از آن واجب اراده شده يا واجب تخييرى ؟ مرحوم آخوند فرمود : مقدّمات حكمت و اطلاق ، بر ظهور آن امر در تعيين دلالت دارند . « 1 » در مقابل اين ظهور ، اگر اظهر يا نصّى داشته باشيم ، بين آن‌ها به حمل ظاهر بر اظهر يا نصّ جمع مىكنيم و تعارضى نيست تا بگوييم بيان دوم ناسخ بيان اوّل است . تعارض در جايى است كه هر دو ، نصّ يا ظاهر باشند .\r\nد : احتمال ديگرى كه در ردّ ناسخيّت آيه‌ى 48 سوره‌ى مائده داده مىشود - هر چند احتمال بعيدى است - اين است كه مَآ أَنزَلَ اللَّهُ احكام و مقرّرات اسلام است و ظهور در تعيين دارد ؛ ليكن به واسطه‌ى نصوصيّت آيه‌ى قبل ، دست از اين ظهور بر مىداريم .\r\nمؤيّد آيه‌ى شريفه\r\nروايت ابىبصير را از آن جهت كه سندش صحيح نيست ، به عنوان مؤيّدى بر آيه‌ى شريفه مطرح مىكنيم :\r\nمحمّد بن الحسن بإسناده ، عن سعد بن عبداللَّه ، عن محمّد بن الحسين بن أبي الخطاب ، عن سويد بن سعيد القلا ، عن أيّوب ، عن أبي بصير ، عن أبي جعفر عليه السلام ، قال : إنّ الحاكم إذا أتاه أهل التوراة وأهل الانجيل يتحاكمون إليه ، كان ذلك إليه ، إن شاء حكم بينهم وإن شاء تركهم . « 2 » فقه الحديث : امام باقر عليه السلام فرمود : اگر اهل تورات و انجيل نزد حاكم اسلام آمده ، و از او تقاضاى تحاكم كردند - تحاكم ظهور در مخاصمه و تنازع دارد ؛ ولى مطلب فقط مربوط به باب مخاصمه نيست ، بلكه در باب حدود نيز جريان دارد - براى حاكم اين حقّ هست كه مىتواند طبق احكام اسلام بين آنان حكم كند و يا اعراض كرده تا به محاكم خودشان مراجعه كنند .\r\n\r\n\r\n","description":"","footnote":"\r\n( 1 ) . كفاية الاصول ، ج 1 ، ص 91 .\r\n( 2 ) . وسائل الشيعة ، ج 18 ، ص 218 ، باب 27 از ابواب كيفية الحكم ، ح 1 .\r\n","page_name":" 476 ","page_number":476},
  {"content":"\r\n\r\nعدم تطابق مضمون آيه و روايت با فتواى فقها\r\nدر تعابير فقها مىبينيم حاكم مخيّر است در اجراى حدود اسلامى بر كافر ذمّى و تحويل دادن او به اهل دينش ؛ يعنى يكى از دو طرف تخيير بر او واجب است ؛ يا اجراى حدّ و يا تحويل به محاكم قضايى اهل ذمّه . در صورتى كه مفاد آيه و روايت تخيير حاكم بين اجراى حدّ و رها كردن و واگذارى كافر ذمّى است فَاحْكُم بَيْنَهُمْ أَوْ أَعْرِضْ عَنْهُمْ « 1 » . « إن شاء حكم بينهم وإن شاء تركهم » « 2 » .\r\n\r\nتوجيه فاضل اصفهانى رحمه الله در اين زمينه\r\nمرحوم فاضل اصفهانى رحمه الله گفته است : مقصود فقها از « دفعه إليهم » همان « أعرض عنهم » است ؛ يعنى حاكم شرع مخيّر است در اجراى حدّ اسلام بر كافر ذمّى و اين‌كه بگويد : به من ربطى ندارد . وى سپس به تأييد ادّعاى خود پرداخته ، مىگويد : اگر حاكم اسلامى مجرم را به حكّام يهودى و يا نصرانى تحويل دهد ، چه بسا حكمى بر خلاف احكام اسلام در حقّ او جارى كنند ؛ و اين ، در حقيقت ، امر به منكر است و معنا ندارد اسلام امر به منكر كند و ما را مأمور سازد كه منكرى در خارج تحقّق پيدا كند . « 3 » نقد نظر فاضل هندى رحمه الله\r\nاوّلًا : به چه دليل و قرينه‌اى كلام فقها - ( دفعه إليهم ) - را كه معناى دفع و تحويل دارد ، به اعراض و عدم دخالت تفسير كنيم ؟ اين تفسير ، نادرست و باطل است .\r\nثانياً : وجوب تحويل دادن مجرم به محاكم قضايى آنان ، امر به منكر نيست . شارع مصلحتى را در نظر گرفته و به سبب آن ، به تحويل دادن امر كرده است ؛ يعنى شارع مقدّس ضمن اين كه براى احكام اسلام اصالت قائل شده است ، با اين حال ، نخواسته كفّار ذمّى كه در سايه‌ى اسلام زندگى مىكنند ، ملزم باشند چوب اسلام را بخورند ، و كسى كه به اسلام اعتقاد ندارد را به پذيرفتن مقرّرات اسلام مجبور كنيم .\r\n\r\n\r\n","description":"","footnote":"\r\n( 1 ) . سوره‌ى مائده ، 42 .\r\n( 2 ) . وسائل الشيعة ، ج 18 ، ص 217 ، باب 27 از ابواب كيفية الحكم ، ح 1 .\r\n( 3 ) . كشف اللثام ، ج 2 ، ص 404 .\r\n","page_name":" 477 ","page_number":477},
  {"content":"\r\n\r\nشارع با در نظر گرفتن اين مصلحت مهمّ و مصلحت اجراى قوانين اسلام ، امر به تخيير كرده است . اين توجيه را در نقد سخن فاضل هندى رحمه الله گفتيم ، هر چند فقيه بما أنّه فقيه حقّ توجيه ندارد و نبايد خود را گرفتار توجيه كند ؛ آن‌چه را كه آيات و روايات بر آن دلالت مىكند ، بايد بپذيرد ؛ هرچند با مذاق و عقل او موافق نباشد . آن‌گاه كه دليل محكم و غير قابل خدشه بود ، هر چند خلاف قاعده باشد ، بايد بر طبق آن فتوا دهد .\r\nنظر برگزيده : با توجّه به رواياتى كه در آينده مطرح مىكنيم ، مقتضاى جمع بين آن‌ها و آيه ، قرينه بودن روايات بر مراد از « فأعرض عنهم » مىشود ؛ و اين هم وجهى ديگر بر بطلان كلام صاحب كشف اللثام رحمه الله است .\r\nدليل دوم : روايات\r\nرواياتى كه در اين باب رسيده است ، دو طايفه‌اند .\r\nظاهر طايفه‌ى اوّل اين است كه وقتى يهودى و نصرانى به حاكم اسلام مراجعه كرد ، او بايد به طور حتم و تعيين ، حكم اسلام را در حقّ او پياده كند .\r\nطايفه‌ى دوم ظهورى بر خلاف طايفه‌ى اوّل دارد ، مىگويد : حاكم شرع بايد حتماً او را به محاكم قضايى خودشان تسليم كند تا احكام دينشان در حقّ او اجرا شود .\r\nهر دو طايفه از روايات ، ظهور در تعيين دارد : يكى تعيّن اجراى احكام اسلامى ، و ديگرى ، تعيّن تحويل به حاكم ذمّى . جمع بين اين دو گروه از روايات دست برداشتن از ظهور آن‌ها در تعيين است ؛ كه نتيجه‌ى آن ، جواز اجراى احكام اسلام و جواز دفع به اهل ، يعنى تخيير بين اين دو فعل مىشود . اين خلاصه‌ى استدلال به روايات بود ؛ ولى بايد به بررسى متن همه‌ى آن‌ها پرداخت .\r\nطايفه‌ى اوّل از روايات\r\n1 - عبداللَّه بن جعفر ( في قرب الإسناد ) عن عبداللَّه بن الحسن ، عن عليّ بن جعفر ، عن أخيه موسى بن جعفر عليه السلام ، قال : سألته عن يهودي أو نصراني أو مجوسي اخذ زانياً ، أو شارب خمر ما عليه ؟ قال : يقام عليه حدود المسلمين إذا فعلوا ذلك في مصر من أمصار المسلمين\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nأو في غير أمصار المسلمين إذا رفعوا إلى حكّام المسلمين . « 1 » فقه الحديث : در اين روايت على بن جعفر از برادرش موسى بن جعفر عليهما السلام مىپرسد :\r\nفردى يهودى يا نصرانى يا مجوسى را در حالى كه زنا مىكرد و يا به شرب خمر مشغول بود ، دستگير كردند ، حكم او چيست ؟ چه حدّى در مورد او اجرا مىشود ؟\r\nامام عليه السلام فرمود : اگر اين كار را در مملكت اسلامى به عنوان ذمّى انجام داده يا در غير مملكت اسلامى مرتكب شده ليكن مرافعه را به حكّام اسلامى مراجعه دادند ، حاكم اسلامى احكام اسلام را در حقّ او اجرا مىكند .\r\nاين روايت ظهور در تعيّن اجراى مقرّرات اسلامى در حقّ ذمّى دارد .\r\n2 - وبإسناده عن إسماعيل بن مهران ، عن درست ، عن ابن مسكان ، عن أبي بصير ، قال : سألت أبا عبداللَّه عليه السلام عن دية اليهود والنصاري والمجوس ، قال : هم سواء ثمانمائة درهم .\r\nقلت : إن اخذوا في بلاد المسلمين وهم يعملون الفاحشة . أيقام عليهم الحدّ ؟\r\nقال : نعم ، يحكم فيهم بأحكام المسلمين . « 2 »\r\nفقه الحديث : در اين روايت صحيح ، ابوبصير دو سؤال از امام عليه السلام پرسيده است :\r\nسؤال اوّل : درباره‌ى ديه‌ى يهود ، نصارى و مجوس است ؛ كه امام عليه السلام فرمود : ديه‌ى آنان هشتصد درهم است .\r\nسؤال دوم : اگر در سرزمين‌هاى اسلامى در حالى كه مشغول انجام فاحشه هستند ، آن‌ها را گرفتند ، آيا بر آنان حدّى اقامه مىشود ؟\r\nامام عليه السلام فرمود : آرى احكام مسلمانان درباره‌ى آنان پياده مىشود .\r\nاين روايت نيز ظهور در تعيّن اجراى احكام اسلام دارد .\r\nطايفه‌ى دوم روايات\r\n1 - بإسناده عن أحمد بن محمّد بن عيسى ، عن محمّد بن عيسى ، عن عبداللَّه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 338 ، باب 29 از ابواب مقدّمات الحدود ، ح 1 .\r\n( 2 ) . همان ، ج 19 ، ص 162 ، باب 13 از ابواب ديات النفس ، ح 8 .\r\n","page_name":" 479 ","page_number":479},
  {"content":"\r\n\r\nبن المغيرة ، عن إسماعيل بن أبي زياد ، عن جعفر بن محمّد ، عن آبائه عليهم السلام ، أنّ محمّد بن أبيبكر كتب إلى عليّ عليه السلام في الرجل زنى بالمرأة اليهوديّة والنصرانيّة ، فكتب عليه السلام إليه : إن كان محصناً فارجمه وإن كان بكراً فاجلده مائة جلدة ثمّ انفه ، وأمّا اليهوديّة فابعث بها إلى أهل ملّتها فليقضوا فيها ما أحبّوا . « 1 »\r\nفقه الحديث : در اين روايت ، سكونى - اسماعيل بن ابى زياد - از امام صادق عليه السلام از پدرانش حكايت مىكند : محمّد بن ابى بكر والى و استاندار اميرمؤمنان عليه السلام نامه‌اى درباره‌ى زناى مرد مسلمانى با زن يهودى و يا نصرانى نوشت و كسب تكليف كرد .\r\nامام عليه السلام در جواب مرقوم كرد : اگر زانى محصن است ، او را سنگسار كن ؛ و اگر بكر و غير محصن است ، صد تازيانه به او زده و او را تبعيد كن . امّا زن يهودى را نزد حكّام خودشان فرستاده تا به هر صورتى كه دوست دارند و قواعدشان اقتضا مىكند ، درباره‌ى او حكم كنند .\r\nمدلول روايت ، تعيّن ارجاع به اهل و ملّت ذمّى و حقّ نداشتن محمّد بن ابى بكر براى پياده كردن حكم اسلام در مورد آن زن است ؛ بلكه وظيفه‌ى حتمى او بازگرداندن زن و فرستادن او نزد قاضىهاى ذمّى است تا آن‌ها درباره‌ى او حكم كنند .\r\n2 - إبراهيم بن محمّد الثقفي في ( كتاب الغارات ) ، عن الحارث ، عن أبيه ، قال :\r\nبعث عليّ عليه السلام محمّد بن أبي بكر أميراً على مصر ، فكتب إلى عليّ عليه السلام يسأله عن رجل مسلم فجر بامرأة نصرانيّة . . .\r\n. . . فكتب إليه عليّ عليه السلام : أن أقم الحدّ فيهم على المسلم الّذي فجر بالنصرانيّة وادفع النصرانيّة إلى النصارى يقضون فيها ما شاؤوا . . . . « 2 » فقه الحديث : زمانى كه اميرمؤمنان عليه السلام محمّد بن ابىبكر را به عنوان والى به مصر فرستاد ، محمّد بن ابىبكر در نامه‌اى به امام عليه السلام از چند مطلب پرسيد : يكى از آن‌ها سؤال از\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 361 ، باب 8 از ابواب حدّ زنا ، ح 5 .\r\n( 2 ) . همان ، ص 415 ، باب 50 از ابواب حدّ زنا ، ح 1 .\r\n","page_name":" 480 ","page_number":480},
  {"content":"\r\n\r\nحكم مرد مسلمانى بود كه با زنى نصرانى زنا كرده بود . اميرمؤمنان عليه السلام در جواب نوشت : بر آن مرد مسلمان حدّ اقامه كن و زن نصرانى را به نصارا ارجاع ده تا خودشان درباره‌اش هر حكمى كه مىخواهند اجرا كنند .\r\nبه نظر ما ، اين‌ها دو روايت نيست ؛ بلكه دو راوى يك جريان را نقل مىكنند ؛ منتهى با كمى اختلاف در مطالب . يعنى محمّد بن ابىبكر يك‌بار نامه نوشته و اين مطلب را سؤال كرده ، و امام عليه السلام هم يك‌بار جواب داده است ؛ ليكن دو نفر اين جريان را در دو كتاب نقل كرده‌اند ؛ و اين نيز سبب تعدّد روايت نمىشود . هر چند به حسب صورت و ظاهر اسم آن را دو روايت مىگذاريم ، امّا به حسب باطن يك روايت بيشتر نيست .\r\nمقتضاى جمع بين دو طايفه\r\nآيا تعارضى بين اين دو طايفه از روايات مستقرّ است ؟ و آيا مىتوان قواعد جمع دلالى را پياده كرد ؟ يك طايفه مىگويد : اجراى احكام اسلام بر ذمّى تعيّن دارد ؛ و طايفه ديگر مىگويد : ارجاع به حكّام خودشان متعيّن است . دلالت هر دو گروه نيز به ظهور است نه اين‌كه يكى به ظهور و ديگرى اظهر يا نصّ باشد . چرا قواعد تعارض پياده نشود ؟\r\nمختار و حقّ اين است كه بين دو طايفه تعارضى نيست ؛ زيرا ، ظهور هر طايفه در تعيين به اطلاق و مقدّمات حكمت است و نه به وضع ؛ يعنى مقتضاى اطلاق در هر طايفه حمل بر تعيين است ؛ و در مقام ما هر طايفه‌اى صلاحيّت دارد طايفه‌ى ديگر را تقييد كند . و به طور كلّى تحقّق اطلاق موقوف بر عدم قرينه براى تقييد است و اين‌جا مقيّد داريم ؛ با وجود تقييد ، اطلاق كنار رفته و ظهور هر طايفه در تعيين ساقط گشته ، نتيجه تخيير مىشود .\r\nخلاصه‌ى بحث : هر چند تخيير خلاف قاعده‌ى اوّلى است و قاعده اقتضا مىكند با آمدن اسلام ، احكام آن بايد اجرا شود ، نه احكام تورات و انجيل ؛ ليكن با وجود آيه‌ى شريفه و روايت كه دلالت بر تخيير دارند ، بايد دست از قاعده برداشت و حكم به تخيير كرد .\r\nتوضيحى بر عبارت تحرير الوسيله\r\nاز عبارت امام عليه السلام در تحرير الوسيله استفاده مىشود مطلب براى ايشان صاف نبوده است ؛ از اين رو ، مىفرمايد : « قالوا : الحاكم بالخيار في الذمّي بين إقامة الحدّ عليه وتسليمه إلى\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nأهل نحلته وملّته » ؛ يعنى فقها گفته‌اند : حاكم مخيّر بين اقامه‌ى حدّ بر ذمّى و تسليم او به هم‌كيشانش است . ولى خودشان مىفرمايند : « والأحوط إجراء الحدّ عليه » ؛ يعنى احتياط وجوبى در اجراى حدّ بر ذمّى از طرف حاكم شرع است .\r\nفتوا و عبارت ايشان حكايت از وجود شبهه و اشكال در اصل مسأله دارد ؛ لذا ، با وجود ادلّه ، نتوانسته‌اند به تخيير كه خلاف قاعده است ، حكم كنند .\r\nمختار ما : با بيانى كه ما از مسأله و روايات آن داشتيم ، جايى براى احتياط كردن نيست و فقيه مىتواند در جايى كه كافرى با همانند خودش زنا كند ، فتواى به تخيير بدهد .\r\n\r\nفرع دوم : حكم زناى كافر با مسلمان\r\nاگر ذمّى با زن مسلمانى زنا كرد ، وظيفه‌ى حاكم شرع چيست ؟ صاحب جواهر رحمه الله « 1 » و امام راحل رحمه الله فرموده‌اند : جاى تخيير نيست و بايد حكم اسلام - يعنى قتل - در حقّ او اجرا شود . هر دو بزرگوار بدون ترديد چنين فتوايى را داده‌اند ؛ يعنى جايى براى تخيير و احتمال تخيير نيست . محقّق رحمه الله در كتاب شرايع فقط فرض اوّل ( زناى كافر با كافر ) را گفته و متعرّض فرع دوم نشده است .\r\nمرحوم صاحب جواهر در مقام استدلال مىفرمايد : « نعم ، هو مختصّ بما إذا كان زناؤه به غير المسلمة أمّا بها فعلى الإمام قتله ولا يجوز الإعراض ، لأنّه هتك حرمة الإسلام وخرج عن الذمّة » . « 2 » وقتى ذمّى با زن مسلمان زنا كند ، احترام و حريم اسلام را هتك كرده و از ذمّه خارج شده است .\r\nنقد كلام صاحب جواهر رحمه الله : آيا به مجرّد اين كه كافر ذمّى با زن مسلمانى زنا كند ، به تمام معنا از ذمّه خارج مىشود و به كافر حربى مبدّل شده و آيا قتل كافر غير ذمّى واجب است ؟ تمام اين مطالب ادّعا و اوّل كلام است . عنوان كافر حربى به مجرّد وقوع زنا بر او صادق نيست .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 336 .\r\n( 2 ) . همان .\r\n","page_name":" 482 ","page_number":482},
  {"content":"\r\n\r\nدليل قائلين به تخيير حاكم شرع\r\nادلّه‌ى تخيير حاكم شرع در اجراى حدّ يا تسليم كافر به اهل ملّتش ، نسبت به ادلّه‌ى اوّليه‌اى كه حدود اسلامى را به صورت تعيّن مطرح كرده ، حكومت دارد و شارح آن‌ها است . در حقيقت مىخواهد بگويد : ادلّه‌ى حدود در جاى خودش محفوظ ، امّا در اين مورد به خصوص تخيير مطرح و احكام اسلام تعيّن ندارد ؛ حاكم شرع مىتواند آن را پياده كند و يا كافر را به حكّام ذمّى ارجاع دهد .\r\nاگر ذمّى با محارم خودش زنا كند و به حاكم شرع مراجعه شود ، او مخيّر است حكم قتل را در حقّ او اجرا كند ، يا به حكّام خودشان تحويل دهد تا درباره‌ى او قضاوت كنند . آيا بين اين مورد و موردى كه ذمّى با زن مسلمانى زنا كند ، فرق است ؟ خير ، حدّ هر دو قتل است ؛ همانطور كه ادلّه‌ى تخيير در اين مورد حاكم بر ادلّه‌ى زنا به ذات محرم است ، در مورد زناى ذمّى با زن مسلمان نيز حكومت دارد . در مسأله‌ى حكومت جاى نسبت سنجى نيست كه گفته شود بين اين دو دسته دليل ، نسبت عموم و خصوص مطلق ، يا عموم خصوص من وجه و يا تباين است . اين مسائل در حكومت مطرح نيست ؛ دليل حاكم چون جنبه‌ى نظارت و شرح و تفسير دارد ، مقدّم مىشود .\r\nدر حقيقت ، مفاد دليل كه مىگويد : « إذا زنى الّذي بمسلمة يجب أن يقتل » با ملاحظه‌ى ادلّه‌ى تخيير ، چنين مىشود : « يجب أن يقتل إذا اريد إجراء حكم الإسلام عليه » و يك راه ديگر نيز باز است و آن تحويل دادن به محاكم اهل ذمّه است تا آنان درباره‌ى او قضاوت كنند .\r\nنقدى بر دليل قائل به تخيير\r\nادلّه‌ى تخيير جنبه‌ى حكومت دارد يا تخصيص ؟ اگر حكومت باشد ، چنين مطلبى را مىتوان گفت ؛ امّا هيچ اشعارى به حكومت در ادلّه‌ى تخيير ديده نمىشود . نبايد هر جا مطلبى مطرح شد ، به آن جنبه‌ى حاكميّت و ناظريّت داد . در اين مقام ، حقّ ، تخصيص است نه حكومت ؛ زيرا ، دليلى مىگويد : « إذا تحقّق الزنا بذات محرم فحكمه متعيّناً القتل » . در بحث زناى با محارم روايات را ملاحظه كرديم ، اطلاق داشت و نسبت به تمام مصاديق\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nزناى با ذات محرم چه مسلمان و غير او پياده مىشود .\r\nدر برابر اين دسته از روايات ، ادلّه‌ى تخيير عنوان مخصّصيّت دارد ؛ به اين نحو : « إلّا إذا صدر الزنا بذات محرم من الذمّي فحينئذ الحاكم مخيّر بين أن يقتله و بين أن يدفعه إلى حكّامهم » يعنى اگر زناى با محارم اتّفاق افتاد ، حدّش قتل است ؛ مگر آن كه زانى ذمّى باشد . در اين صورت ، حاكم مخيّر است او را به قتل برساند ، يا به محاكم خودشان تسليم كند .\r\nو به عبارت ديگر ، حكمى كه بر روى يك عامّ و كلّى رفته ، ادلّه‌ى تخيير يك فرد ( ذمّى ) را از تحت آن حكم خارج مىكند ؛ اگر بخواهيم دايره‌ى حكومت را به اين نحو توسعه دهيم ، بايد گفت : مخصّص منفصل اصلًا نداريم . چرا در دو دليل « أكرم العلماء » و « ولا تكرم الفسّاق من العلماء » مسأله حكومت را پياده نمىكنيد ؟\r\nفرق تخصيص با حكومت در اين است كه تخصيص هميشه فرد را از تحت حكم عام خارج مىكند ؛ امّا در حكومت ، گاه موضوع را معنا كرده ، و گاه توسعه و يا تطبيق در معنا ايجاد مىكند . اگر در دليلى داشتيم : « رجل شكّ بين الثلاث والأربع » ، دليل ديگر كه مىگويد : « لا شكّ لكثير الشكّ » كارى به افراد و رجل ندارد ، بلكه به تفسير و توضيح معناى شكّ پرداخته ، و مىگويد : مقصود از شكّ ، شكّى است كه عنوان كثرت نداشته باشد ؛ اگر عنوان كثرت داشت ، دليل « رجل شكّ بين الثلاث والأربع » آن را شامل نمىشود .\r\nبا توجّه به اين‌كه ادلّه‌ى تخيير نسبت به ادلّه‌ى اوّليه جنبه‌ى تخصيص دارند ، جمع بين دو دليل چنين نتيجه مىدهد : « كلّ من زنى بذات محرم يجب أن يقتل إلّاالزاني الذمّي فإنّه يكون الحكم فيه التخيير » ؛ ولى در مورد زناى ذمّى با مسلمان دليل اين‌گونه رسيده است : « الذمّي إذا زنى بمسلمة يجب أن يقتل » . اين دليل قابل تخصيص نيست و در خصوص ذمّى رسيده است ؛ لذا ، دليل تخيير نمىتواند آن را تخصيص بزند ، بلكه مطلب بر عكس است . اين دليل ، ادلّه‌ى تخيير را تخصيص مىزند ؛ زيرا ، ادلّه‌ى تخيير در مطلق ذمّى و ذميّه وارد شده است ؛ در حالى كه موضوع اين دليل ، خصوص ذمّى زانى به مسلمان است ؛ به اين طريق ، مىتوان فتواى امام راحل رحمه الله را استدلالى كرد و اشكالى نيز در آن به نظر نمىرسد .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n[ موارد التخيير في اجراء الحدّ 
  ]\r\n[ مسألة 8 - لا يقام الحدّ رجماً ولا جلداً على الحامل ولو كان حمله من الزنا حتّى تضع حملها وتخرج من نفاسها إن خيف في الجلد الضرر على ولدها ، وحتّى ترضع ولدها إن لم يكن له مرضعة - ولو كان جلداً - إن خيف الإضرار برضاعها . ولو وجد له كافل يجب عليها الحدّ مع عدم الخوف عليه . 
  ]\r\n\r\nموارد تأخير در اجراى حدّ\r\nبر زنِ آبستن زانيه - هر چند از زنا حامله شده باشد و يا از شوهرش باردار بوده و مرتكب زنا شده است - تا هنگامى كه وضع حمل نكرده ، حدّ جلد و يا رجم جارى نمىشود ؛ اگر چه زناى او چه احصانى يا غير آن ثابت شده باشد ؛ بلكه بايد دست نگاه داريم تا وضع حمل او تمام شود و از حالت نفاس كه در چند روز اوّل ولادت بر او عارض مىگردد ، خارج شود . پس از خروج از نفاس ، بر آن زن حدّ جارى مىشود ؛ البته اجراى حدّ تازيانه در صورتى به بعد از خروج از نفاس موكول مىشود كه تازيانه در ايّام آبستنى و يا ايّام نفاس موجب ضرر بر طفل و يا مادر او شود ؛ و گرنه سبب ضررى نيست ، اشكالى در جريان حدّ در حال حمل نيست . اين تفصيل درباره‌ى حدّ رجم جا ندارد ؛ زيرا ، با اجراى آن ، مادر و فرزند هر دو از بين مىروند .\r\nاجراى حدّ رجم و تازيانه پس از خروج از نفاس مشروط است به اين‌كه در حدّ رجم ، زنى براى شير دادن بچّه كم و يا نامناسب نشود ؛ و گرنه با عدم كافل و يا تأثير گذاشتن بر شير مادر ، حدّ جارى نمىشود .\r\nدر صورتى كه فردى پيدا شود و روضاع و كفالت بچّه را متقبّل شود ، بر آن زانيه حدّ مىزنند ؛ به شرط اين‌كه براى ولد با اجراى حدّ بر مادرش ، خوفى و مسأله‌اى پيدا نشود .\r\n\r\nدليل عدم جريان حدّ بر حامل\r\nاسلام در مسأله‌ى اجراى حدّ كمال اهميّت را داده است ؛ به گونه‌اى كه در باب حدود تأخير و مهلت يك ساعت - ( مقصود از ساعت در روايات همان لحظه است ) - را جايز\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nندانسته است . با وجود اين ، چرا بر زن آبستن نبايد حدّى اقامه شود ؛ به خصوص اگر حمل او از زنا باشد ؟\r\nدليل اين مطلب علاوه بر اتّفاق فقها در اين حكم و فتوا ، روايات است :\r\n1 - محمّد بن محمّد المفيد في ( الإرشاد ) عن أمير المؤمنين عليه السلام أنّه قال لعمر وقد اتي بحامل قد زنت فأمر برجمها ، فقال له عليّ عليه السلام : هب لك سبيل عليها ، أيّ سبيل لك على ما في بطنها واللَّه يقول : وَلَا تَزِرُ وَازِرَةٌ وِزْرَ أُخْرَى ؟ فقال عمر : لا عشت لمعظلة لا يكون لها أبو الحسن ، ثمّ قال : فما أصنع بها يا أبا الحسن ؟ قال : احتط عليها حتّى تلد ، فإذا ولدت ووجدت لولدها من يكفله فأقم الحدّ عليها . « 1 »\r\nفقه الحديث : اين روايت مرسله را شيخ مفيد رحمه الله در كتاب ارشاد نقل كرده است ؛ ليكن از آن مرسلاتى نيست كه به منزله‌ى مسند تلقّى شود ؛ امّا اصحاب به آن استناد كرده و بر طبق آن فتوا داده‌اند . اين استناد قوم ، ضعف سند آن را جبران مىكند .\r\nمضمون حديث : زن حامله‌اى را كه مرتكب زناى احصانى شده بود ، نزد عمر آوردند ؛ عمر دستور داد او را رجم كنند . اميرمؤمنان عليه السلام به او فرمود : درست است كه تو بر اين زن حاكميّت و سبيلى دارى و از نظر تو محكوم است ؛ امّا بر آن بچّه‌اى كه در شكم دارد ، چه حاكميّتى دارى و او چه محكوميّتى دارد ؟ در حالى كه خداوند مىفرمايد : هيچ شخصى نمىتواند وزر ديگرى را تحمّل كند و به گردن بگيرد .\r\nعمر گفت : زنده نباشم و مشكلى پيش آيد كه ابوالحسن براى گشودن آن نباشد .\r\nآن‌گاه گفت : پس با اين زن حامله‌ى محكوم به رجم چه كنم ؟\r\nاميرمؤمنان عليه السلام فرمود : از اين زن مراقبت كن و در اختيار و تحت نظرت باشد تا زايمان كند ؛ در آن صورت ، اگر كسى پيدا شد تا از فرزند او محافظت كند ، مىتوانى حدّ را بر او جارى كنى .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 381 ، باب 16 از ابواب حدّ زنا ، ح 7 .\r\n","page_name":" 486 ","page_number":486},
  {"content":"\r\n\r\nاستدلال امام عليه السلام به آيه‌ى شريفه براى ما راهى باز كرد ، كه بتوانيم به آن تمسّك كرده ، استدلال كنيم ؛ و مناقشه‌ى در سند روايت به عنوان ارسال ضررى نمىزند .\r\nبا توجّه به مفاد آيه‌ى وَلَا تَزِرُ وَازِرَةٌ وِزْرَ أُخْرَى « 1 » مىگوييم : حمل هر چند از زنا باشد ، از او كه جرم و گناهى صادر نشده است ؛ پس به چه مناسبت بايد مسأله‌ى ضرر حدّ را تحمل كند .\r\nدلالت اين روايت بر تأخير حدّ رجم تمام است ؛ امّا بر تأخير تازيانه نيز مىتوان از روايت ، همان تفصيلى كه در تحرير الوسيله آمده بود ، استفاده كنيم ؛ به اين بيان : اگر با اجراى تازيانه ضررى متوجّه حمل نمىشود ، اشكالى در جريان آن نيست اگر سبب ضرر بر ولد مىشود ، مفاد آيه شامل آن شده و مانع اجراى حدّ مىگردد .\r\n\r\nدليل تأخير حدّ تا خروج از نفاس\r\nزنى كه در حال نفاس به سر مىبرد ، در يك حالت مرض و كسالت و ناتوانى است و شايد ناراحتى او از يك مريض معمولى به مراتب بيشتر باشد ، دليل تأخير حدّ به جهت ملاحظه‌ى حال زن ، روايتى است كه در سنن بيهقى نقل شده است :\r\nروي عن عليّ عليه السلام قال : إنّ أمة لرسول اللَّه زنت فأمرني أن أجلدها فإذا هي حديث بنفاس فخشيت إن أجلدها فأقتلها ، فذكرت ذلك للنبيّ ، فقال : دعها حتّى ينقطع دمها ثمّ أقم عليها الحدّ . « 2 »\r\nفقه الحديث : رسول خدا صلى الله عليه و آله كنيزى داشت كه مرتكب زنا شده بود ، به من دستور داد او را تازيانه بزنم ؛ وقتى خواستم حدّ را بر او جارى كنم ، تازه نفاس شده بود ، ترسيدم اگر تازيانه‌اش بزنم خودش از بين برود . به پيامبر صلى الله عليه و آله مطلب را گفتم . فرمود : او را رها كن تا از خون پاك شود ، آن گاه حدّ را بر او اقامه كن .\r\nدلالت اين روايت بر تأخير حدّ به لحاظ حال زن تمام است .\r\n\r\n\r\n","description":"","footnote":"\r\n( 1 ) . سوره‌ى انعام ، 164 ؛ سوره‌ى فاطر ، 18 .\r\n( 2 ) . سنن بيهقى ، ج 8 ، ص 229 .\r\n","page_name":" 487 ","page_number":487},
  {"content":"\r\n\r\nامّا دليل تأخير حدّ به لحاظ فرزند ، رواياتى است كه موضوع آن‌ها تأخير حدّ تا پايان شيرخوارگى است كه در آينده به آن‌ها اشاره مىكنيم .\r\nالبتّه تفصيلى كه درباره‌ى تازيانه گفتيم ، در اين مورد نيز مىآيد ؛ يعنى اگر اين جلد سبب اضرار به ولد مىشود ، اجراى آن‌جايز نيست ؛ امّا اگر خوفى بر بچّه نباشد ، اشكالى در اقامه‌ى آن نيست .\r\n\r\nنقدى بر عبارت تحرير الوسيله\r\nدر عبارت تحرير الوسيله - « لايقام الحدّ رجماً ولا جلداً على الحامل ولو كان حمله من الزنا حتّى تضع حملها وتخرج من نفاسها » - دو اشكال به نظر مىرسد :\r\nاشكال اوّل : مستفاد از عبارت اين است كه هر چند حدّ زن حامل ، رجم باشد ، امّا تا از نفاس خارج نشود ، نمىتوان بر او اقامه‌ى حدّ كرد ؛ خواه فرزندش زنده باشد يا مرده . البته به دنبال اين مطلب قيد : « إن خيف في الجلد الضرر على ولدها » را آورده كه مربوط به رجم نيست .\r\nمرحوم محقّق در شرايع نيز فرموده : « لايقام الحدّ على الحامل حتّى تضع وتخرج من نفاسها » « 1 » ؛ لكن ايشان قيدى كه در تحرير آمده است را مطرح نكرده‌اند .\r\nآيا اين مطلب تمام است ؟ زنى زناى محصنه انجام داده ، آبستن از راه حلال يا حرام بوده ، اكنون وضع حمل كرده و فرزندش مرده است ، به چه دليل بايد صبر كنيم تا ايّام نفاس او تمام شود و پس از آن ، او را رجم كنيم ؟ به خصوص با توجّه به اين مسأله كه در آينده مطرح خواهد شد : اگر حدّ مريضى يا زن مستحاضه‌اى رجم باشد ، بايد حدّ فوراً اجرا شود ، نه اين‌كه صبر كنند تا صحّت و سلامتى خود را به دست آورده و آن‌گاه رجم گردد ؛ بر خلاف آن‌چه امروز متداول است كه مريض را معالجه كرده تا بهبودى حاصل شود ، سپس او را اعدام مىكنند . اين يك عمل غير عقلايى است ؛ اگر مقصود شما اين است كه فرد مجرم بايد از صفحه‌ى وجود محو شود ، به چه مناسبتى بايد او را چاق و چلّه كرده ، آن گاه اعدام كنيد ؟\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 938 .\r\n","page_name":" 488 ","page_number":488},
  {"content":"\r\n\r\nمعناى رجم اين است كه زانى محصن بايد از بين برود ؛ لذا ، نفاس هرچند كسالت هم به حساب بيايد ، با انتفاى ولد ، روى اين قاعده بايد در همان حالت او را رجم كرد . كسالت بودن نفاس در حدّ تازيانه نقش دارد ، نه در رجم .\r\nرواياتى كه در اين باره در كتاب مستدرك الوسائل آمده است ، هيچ كدام سند معتبرى ندارد تا به آن‌ها استناد شود .\r\nوبهذا الإسناد : أنّ عليّاً عليه السلام قال : ليس على الحائض حدّ حتّى تطهر ولا على المستحاضة حدّ حتّى تطهر . « 1 »\r\nفقه الحديث : ظاهر روايات اين باب ، عدم اقامه‌ى حدّ بر حامل تا زمان خروج از حالت نفاس است .\r\nاطلاق اين روايات معلوم نيست مفتى به باشد ؛ شاهدش كلام صاحب جواهر رحمه الله است كه فرموده : « لو مات الولد حين وضعه رجمت » « 2 » . ايشان به‌طور قاطع حكم مىكند اگر ولد در هنگام زايمان بميرد ، زن را بلافاصله رجم مىكنيم ؛ و هيچ تصريحى به وجود مخالف نكرده است .\r\nاشكال دوم : قيد « إن خيف في الجلد الضرر على ولدها » مقيّد كردن تازيانه به اضرار بر ولد وجهى ندارد ؛ زيرا ، چه بسا تازيانه بر خود زن ضرر داشته باشد و ولدى هم وجود نداشته باشد ، باز حقّ اجراى حدّ نيست .\r\n\r\nدليل تأخير حدّ رجم تا پايان رضاع\r\nاگر پس از زايمان ، براى بچّه شيردهى نباشد ، در صورتى حدّ رجم بر زن اقامه مىشود كه دو سال كامل بچّه را شير بدهد ؛ و اگر حدّ او تازيانه است ، و اقامه‌ى آن سبب توجّه ضرر و لطمه‌اى بر فرزند و شير او مىشود ، بايد اقامه‌ى حدّ را به تأخير انداخت ؛ و اگر اجراى تازيانه قبل از شيردهى كامل مشكل‌ساز نباشد ، بايد حدّ اجرا شود .\r\n\r\n\r\n","description":"","footnote":"\r\n( 1 ) . شرائع الاسلام ، ج 4 ، ص 938 ، ح 5 .\r\n( 2 ) . جواهر الكلام ، ج 41 ، ص 339 .\r\n","page_name":" 489 ","page_number":489},
  {"content":"\r\n\r\nدليل اين مطلب روايت زير است :\r\nوعنه ، عن أحمد بن الحسن ، عن عمرو بن سعيد ، عن مصدّق بن صدقة ، عن عمّار الساباطي ، قال : سألت أبا عبداللَّه عليه السلام عن محصنة زنت وهي حبلى ، قال : تقرّ حتّى تضع ما في بطنها وترضع ولدها ثم ترجم . « 1 » فقه الحديث : در اين موثّقه ، عمّار ساباطى از امام صادق عليه السلام از زن محصنى مىپرسد كه زنا داده در حالى كه آبستن است . امام عليه السلام فرمود : او را نگاه مىدارند تا زايمان كرده ، بچّه‌اش را شير دهد ؛ سپس او را رجم مىكنند .\r\nمتفاهم عرفى از « ترضع ولدها » چيست ؟ آيا مراد ، دو سالِ كامل شير دادن است و يا همان شير لِبّا ( آغوز ) يعنى اوّلين شيرى كه مادر به بچّه مىدهد و گفته‌اند : در حيات ولد نقش دارد ، مقصود است ؟\r\nاحتمال دوم بر خلاف متفاهم عرفى است ؛ ظاهر اين عبارت ، شير دادن به مقدار متعارف است تا زمانى كه بچّه را از شير بگيرند . لذا ، دلالت روايت و سند آن تمام است .\r\nدو روايت ديگر در مجامع روايى اهل‌سنّت رسيده كه به عنوان مؤيّد ، آن‌ها را مطرح مىكنيم .\r\n1 - أنّه صلى الله عليه و آله قال لها : حتّى تضعي ما في بطنك ، فلمّا ولدت قال : اذهبي فأرضعيه حتّى تفطميه . « 2 » 2 - وفي آخر أنّها لمّا ولدته قال : إذن لا نرجمها وندع ولدها صغيراً ليس له من يرضعه ، فقام رجل من الأنصار فقال : إليّ رضاعه يا نبيّ اللَّه فرجمها . « 3 »\r\nفقه الحديث : زانيه‌اى را نزد پيامبر اكرم صلى الله عليه و آله آوردند ، فرمود : تو را رجم نمىكنيم تا زايمان كنى . زمانى كه وضع حمل كرد ، فرمود : برو فرزندت را شير بده تا او را از شير بگيرى و فطام حاصل شود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 380 ، باب 16 از ابواب حدّ زنا ، ح 4 .\r\n( 2 ) . جواهر الكلام ، ج 41 ، ص 337 ، به نقل از سنن بيهقى ، ج 8 ، ص 229 .\r\n( 3 ) . همان .\r\n","page_name":" 490 ","page_number":490},
  {"content":"\r\n\r\nدر روايت ديگر : پيامبر خدا صلى الله عليه و آله به زانيه‌ى محكوم به رجم فرمود : الآن - ( پس از وضع حمل آمده بود ) - ما تو را رجم نمىكنيم و فرزند صغيرت را بدون مرضعه رها كنيم .\r\nمردى از انصار گفت : من متصدى و عهده‌دار رضاع او مىشوم . پيامبر صلى الله عليه و آله فرمان به رجم آن زن داد .\r\nاز اين روايات استفاده مىشود اگر متكفّلى پيدا نشود كه مسأله‌ى رضاع را به عهده بگيرد ، به گونه‌اى كه با رجم زن ، بچّه بدون شيردهنده باقى بماند ، حدّ رجم اجرا نمىشود .\r\nروايتى كه از ارشاد مفيد خوانده شد نيز بر اين مطلب دلالت داشت : « فإذا ولدت ، ووجدت لولدها من يكفّله فأقم الحدّ عليها » « 1 » ؛ اميرمؤمنان عليه السلام اقامه‌ى حدّ را بر دو مطلب متوقّف كرد : يكى وضع حمل و ديگرى وجود كافل .\r\nبيان روايت معارض\r\nوبإسناده عن يونس بن يعقوب ، عن أبي مريم ، عن أبي جعفر عليه السلام ، قال : أتت امرأة أمير المؤمنين عليه السلام فقالت إنّي قد فجرت ، فأعرض بوجهه عنها فتحوّلت حتّى استقبلت وجهه ، فقالت : إنّي قد فجرت ، فأعرض عنها ثمّ استقبلته فقالت : إنّي قد فجرت ، فأعرض عنها ، ثمّ استقبلته فقالت : إنّي فجرت ، فأمر بها فحبست وكانت حاملًا ، فتربّص بها حتّى وضعت ، ثمّ أمر بها بعد ذلك فحفر لها حفيرة في الرحبة وحاط عليها ثوباً جديداً وأدخلها الحفيرة إلى الحقو وموضع الثديين وأغلق باب الرحبة ورماها بحجر وقال : بسم اللَّه اللّهمّ على تصديق كتابك وسنّة نبيّك ، ثمّ أمر قنبر فرماها بحجر ، ثمّ قال : يا قنبر ائذن لأصحاب محمّد ، فدخلوا فرموها بحجر حجر ثمّ قاموا لا يدرون أيعيدون حجارتهم أو يرمون بحجارة غيرها وبها رمق ، فقالوا : يا قنبر أخبره أنّا قد رمينا بحجارتنا وبها رمق كيف نصنع ؟ فقال : عودوا في حجارتكم فعادوا حتّى قضت ، فقالوا له : قد ماتت ، فكيف نصنع بها ؟ قال : ادفعوها إلى أوليائها ومروهم أن يصنعوا بها كما يصنعون\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 381 ، باب 16 از ابواب حدّ زنا ، ح 7 .\r\n","page_name":" 491 ","page_number":491},
  {"content":"\r\n\r\nبموتاهم . « 1 »\r\nفقه الحديث : ابومريم از امام باقر عليه السلام نقل مىكند : زنى نزد اميرمؤمنان عليه السلام آمده به زنا اعتراف كرد . آن حضرت از او صورت برگردانيد . زن مقابل او آمده ، دوباره اعتراف كرده و امام عليه السلام از او صورت برگردانيد ؛ او اعتراف و اقرار خود را تكرار كرد تا چهار مرتبه كامل شد .\r\nاميرمؤمنان عليه السلام دستور داد او را زندانى كنند و انتظار كشيد تا وضع حمل كند ؛ سپس دستور داد گودالى در رحبه‌ى كوفه كنده و مقدّمات رجم او را فراهم آوردند و او را رجم كردند .\r\nاين روايت هيچ دلالتى بر تأخير حدّ تا پايان رضاع ندارد ؛ بلكه پس از وضع حمل فرمان به رجم داده است .\r\nدر توجيه اين روايت ، چاره‌اى نيست از اين‌كه به قرينه‌ى روايات ديگر بگوييم : كافلى براى طفل او پيدا شده تا بچّه را از نظر شيردهى اداره و نگهدارى كند ؛ از اين رو ، حضرت به رجم دستور داده است ؛ يا اين روايت ، حكمى در يك واقعه‌ى خصوصى بوده است ، و ما توجيه آن را نمىدانيم . به هر حال ، روايت ابومريم نمىتواند در برابر آن روايات نقشى داشته و سبب تزلزل ما شود تا به رجم و اعدام مادر حكم كنيم ، هر چند بچّه بدون سرپرست باقى بماند .\r\n\r\nدليل تأخير حدّ تازيانه تا پايان دوران شيردهى\r\nمطالبى كه تاكنون به عنوان دليل بر تأخير حدّ گفتيم ، مربوط به حدّ رجم بوده ، و روايات بر آن تصريح داشت ؛ امّا در مورد تازيانه هيچ روايتى نداريم ؛ لذا ، بايد حكم آن را از روى قاعده بدست آوريم . آيه‌ى شريفه‌ى وَلَا تَزِرُ وَازِرَةٌ وِزْرَ أُخْرَى « 2 » بر اين مطلب دلالت دارد ؛ زيرا ، اگر اجراى تازيانه ضربه‌اى به شيردهى يا شير بچّه وارد نمىكند ، وجهى براى تأخير حدّ نيست ؛ امّا اگر در كيفيّت شيردهى تأثير دارد ، به مقتضاى آيه ، تازيانه را بايد تأخير انداخت .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 380 ، باب 16 از ابواب حدّ زنا ، ح 5 .\r\n( 2 ) . سوره‌ى انعام ، 164 ؛ سوره‌ى فاطر ، 18 .\r\n","page_name":" 492 ","page_number":492},
  {"content":"\r\n\r\n\r\nحكم حدّ با وجود سرپرست\r\nاگر سرپرست و كافلى براى طفل پيدا شود ، امام راحل رحمه الله مىفرمايند : به شرط عدم خوف بر ولد ، واجب است حدّ بر زن اجرا شود .\r\nتوضيح مطلب : چه‌بسا در روزهاى اوّل براى كودك سرپرستى پيدا نشود ، بلكه پس از گذشت مدّتى طولانى مانند يك سال يا بيشتر ، شخصى حاضر نشود سرپرستى بچّه را عهده‌دار شود ؛ در اين مدّت ، بچّه با مادر انس گرفته و فقدان مادر براى او خطرناك است .\r\nدر اين صورت نيز نمىتوان حدّ را اقامه كرد .\r\nآيا اين مطلب تمام است ؟ رواياتى كه بر كافل دلالت دارد ، يكى روايت ارشاد « 1 » بود كه مفاد آن كفايت كافل است ؛ ولزومى در شير دادن مادر پس از پيدا شدن كافل نيست .\r\nروايت ديگر ، روايت مفصّلى است كه در سابق به آن اشاره كرديم و مفاد آن ، آمدن زنى آبستن به خدمت امير مؤمنان عليه السلام و اعتراف او به زنا بود . اميرمؤمنان عليه السلام از او پرسيدند : آيا شوهر داشتى و او حاضر بود يا نه ؟ زن گفت : آرى . فرمود : برو تا وضع حمل كنى ، آن‌گاه براى تطهير بيا . آن زن رفت ، و پس از وضع حمل آمد و همان سؤال‌ها را تكرار كرد .\r\nامام عليه السلام به او فرمود : برو دو سال كامل او را شير بده . او پس از دو سال آمد و اقرار كرد ؛ اميرمؤمنان عليه السلام فرمود : برو بچّه را كفالت و سرپرستى كن تا عاقل شود ؛ در خوردن و آشاميدن ، و از بلندى نيفتد و در چاه سقوط نكند . آن زن در بازگشت با عمرو بن حريث مواجه شد ، و او متعهّد شد كفالت بچّه را به عهده بگيرد ؛ و سرانجام پس از تكرار اقرار در مرتبه‌ى چهارم ، بر او حدّ را جارى كرد . « 2 » در اين روايت ، مسأله‌ى شيردهى و تكفّل بعد از آن ، قبل از تماميّت اقرارها و ثبوت حدّ بوده است ؛ و نظر امام عليه السلام اين بوده كه اقرارها تكميل نشود ، تا در حقّ اين زن محكوميّت محقّق نشود . اين‌ها ربطى به بحث ما ندارد و نمىتوان به اين مطلب ملتزم شد كه حدّ را به اندازه‌اى تأخير بيندازيم كه اين بچّه بزرگ شود و به حدّ رشد و تميز برسد تا از بامى نيفتد و به چاه سقوط نكند .\r\n\r\n\r\n","description":"","footnote":"\r\n( 1 ) . وسائل الشيعه ، ج 18 ، ص 381 ، باب 16 از ابواب حدّ زنا ، حديث 7 .\r\n( 2 ) . همان ، ص 377 ، باب 16 از ابواب حدّ زنا ، ح 1 .\r\n","page_name":" 493 ","page_number":493},
  {"content":"\r\n\r\n[ حكم التأخير أو التعجيل في الحدود 
  ]\r\n[ مسألة 9 - يجب الحدّ على المريض ونحوه كصاحب القروح والمستحاضة إذا كان رجماً أو قتلًا ولا يجلد أحدهم إذا لم يجب القتل أو الرجم خوفاً من السراية وينتظر البرء .\r\nولو لم يتوقّع البرء أو رأى الحاكم المصلحة في التعجيل ضربهم بالضغث المشتمل على العدد من سياط أو شماريخ ونحوهما . ولا يعتبر وصول كلّ سوط أو شمراخ إلى جسده ، فيكفي التأثير بالاجتماع وصدق مسمّى الضرب بالشماريخ مجتمعاً .\r\nولو برء قبل الضرب بالضغث حُدّ كالصحيح . وأمّا لو برء بعده لم يعد .\r\nولا يؤخّر حدّ الحائض ، والأحوط التأخير في النفساء . 
  ]\r\n\r\nموارد تأخير و تعجيل در اجراى حدّ\r\nاين مسأله مشتمل بر چهار فرع است :\r\nالف : اگر حدّ مجرم قتل و يا رجم باشد ، همان‌گونه كه بر فرد سالم اين حدود اجرا مىشود ، نسبت به مجرم مريض و يا مجروح و زن مستحاضه نيز اقامه مىشود ؛ اگر غير رجم و قتل باشد - يعنى اگر آن حدّ تازيانه بود - دست نگاه داشته و به انتظار سلامت او مىنشينند ؛ مبادا اجراى حدّ سبب سرايت مرض به اعضاى ديگر شود ؛ و پس از بهبودى ، به او تازيانه مىزنند .\r\nب : اگر كسالت مجرم به گونه‌اى است كه انتظار بهبودى و شفاى او نمىرود و تا آخر عمرش بايد با آن دست و پنجه نرم كند ، مانند سرطان در زمان ما و مرض سل در عصر صاحب جواهر رحمه الله كه قابل معالجه نبوده ، و يا حاكم مصلحت را در تعجيل اجراى حدّ مىبيند ، هر چند اميد بهبودى مريض هست ؛ در اين صورت يك دسته و قبضه‌ى صدتايى از تازيانه و يا شاخه‌ى خرما و يا درختان ديگر به هم بسته ، يك‌بار بر او مىزنيم ؛ اگر حدّ مجرم صد تازيانه است . و اگر كمتر باشد ، به اندازه‌ى حدّ او تازيانه و يا غير آن بر مىداريم .\r\n- ضغث يعنى قبضه ، دسته و شمراخ شاخه‌ى خرما است - . در ضربِ قبضه‌ى صدتايى و يا\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nكمتر ، لازم نيست همه‌ى آن‌ها با بدن مجرم برخورد و تماس داشته باشد ، بلكه همين مقدار كه ضرب اين مجموعه بر بدن او صادق آيد ، كافى است .\r\nج : اگر مريض قبل از اجراى چنين حدّى بهبودى يافت ، در اين حال ، بر او مانند افراد سالم حدّ اجرا مىشود ؛ يعنى صد تازيانه و يا كمتر ، به هر مقدارى كه متناسب با گناه او است ، به او زده مىشود ؛ امّا اگر شفا يافتن او پس از اقامه‌ى حدّ بود ، بار ديگر حدّ به او نمىزنند . اين مسأله به نماز و عبادتى شبيه است كه پس از انجام آن ، بار ديگر با حصول شرايط اعاده ندارد .\r\nد : حدّ زن حائض را به جهت حيضش نمىاندازند ، ولى احتياط لزومى در تأخير حدّ زن نفسا است .\r\n\r\nفرع اوّل : عدم جواز تأخير حدّ مريض در رجم و قتل\r\nاگر حدّ مريض ، يا مجروح و يا زن مستحاضه قتل بود ، مانند اين‌كه با محارم خود زنا كرده ، يا بايد رجم شود مثل اين‌كه زناى احصانى از او سر زنده باشد ، اين مرض ، يا جراحت و استحاضه سبب تأخير حدّ نمىگردد ؛ زيرا ، معناى قتل و رجم در حقّ آن فرد نابود كردن اوست ؛ يعنى : اين موجود بايد از بين برود و باقى نماند . از طرفى هم در روايات ، تعابيرى در اين زمينه داريم :\r\nمحمّد بن الحسن بإسناده عن محمّد بن أحمد بن يحيى ، عن بنان بن محمّد ، عن أبيه ، عن ابن المغيرة ، عن السكوني ، عن جعفر ، عن أبيه ، عن عليّ عليه السلام في حديث ، قال : ليس في الحدود نظر ساعة . « 1 »\r\nفقه الحديث : در باب حدود حتّى يك لحظه مهلت داده نشده است .\r\nبا توجّه به اين دو مطلب ، به چه مناسبت بايد انتظار كشيد تا مريض بهبودى يافته ، يا جراحات وى خوب شود و يا ايّام استحاضه‌ى زن سپرى گردد ، سپس بر او حدّ را اقامه كنيم ؟\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 25 از ابواب مقدّمات حدود ، ح 1 .\r\n","page_name":" 495 ","page_number":495},
  {"content":"\r\n\r\nوجهى براى تأخير تصوّر نمىشود . چه بسا مقتضاى منطق هم تعجيل در اجراى حدّ باشد ؛ زيرا ، كسى را كه مىخواهند اعدام كنند ، براى چه ، مخارج سنگينى را متحمّل شوند ، تا شفا يافته و سالم گردد ، آن‌گاه او را نابود كنند . لذا ، على القاعده چنين فردى را بايد در همين حالت كشت .\r\nدر مقابل اين قاعده ، روايتى است كه - در آينده متعرّض آن مىشويم و - مربوط به استحاضه است . كلامى نيز از شهيد ثانى رحمه الله در مسالك وجود دارد كه ما آن را توضيح مىدهيم .\r\nيكى از مطالبى كه در باب رجم مطرح مىشود ، اين است كه اگر زانى از گودال و حفيره‌اى كه براى رجم او تهيّه شده است ، فرار كند ، در صورتى كه جرم او به اقرار ثابت شده باشد ، به او كارى ندارند ؛ امّا اگر زناى او به بيّنه اثبات شده باشد ، او را گرفته به همان محلّ مىبرند و رجم را ادامه مىدهند .\r\nشهيد ثانى رحمه الله مىفرمايد : اگر گناه مريضى را كه مىخواهيد رجم كنيد ، با اقرار ثابت شده باشد ، او را به حفيره برديد و سنگسار كرديد ، چه‌بسا به واسطه‌ى مرض قدرت بر فرار نداشته باشد . اگر بگويى : حقّ فرار ندارد . اين گفته ، بر خلاف حقّى است كه شارع به او عطا كرده است ؛ لذا ، بايد حدّ را تأخير انداخته و او را سنگسار نكنند تا سالم گردد و قدرت فرار پيدا كند . « 1 » صاحب جواهر رحمه الله در نقد كلام شهيد ثانى رحمه الله به كلمه‌ى « وفيه ما لا يخفى » « 2 » اكتفا كرده است .\r\nممكن است نظر ايشان به اين مطلب باشد كه ملازمه‌اى بين حقّ فرار دادن از سوى شارع و آماده كردن امكانات فرار نباشد ؛ يعنى صحيح است كه شارع به او حقّ فرار داده است ، ولى معناى آن ، آماده كرن امكانات براى فرار او نيست . اگر او نمىتواند فرار كند ، ربطى به شارع ندارد ؛ اگر زانى به علّتى غير از كسالت و مرض نتواند فرار كند ، مثل اين‌كه فرد چاق و بدون تحرّكى باشد ، آيا شارعى كه به او حقّ فرار داده است ، بايد براى او وسائل فرار را نيز تهيّه كند ؟\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 377 .\r\n( 2 ) . جواهر الكلام ، ج 41 ، ص 340 .\r\n","page_name":" 496 ","page_number":496},
  {"content":"\r\n\r\nاز بيانات گذشته معلوم شد ، نسبت به مريض و صاحب قروح و مستحاضه غير از حائض و نفسا - كه حكمشان را در فرع آخر مىگوييم - نبايد در حدّ رجم و قتل تأخير كرد ؛ حتّى اگر در مورد آن‌ها تازيانه نيز مطرح باشد ، مانند پيرمرد و پيرزنى كه حدّشان رجم و تازيانه است ؛ ابتدا آن‌ها را تازيانه زده ، آن‌گاه رجم مىكنيم ؛ هر چند مريض و يا صاحب قروح باشند .\r\n\r\nفرع دوم : جواز تأخير حدّ جلد در مريض و مستحاضه\r\nاين فرع در جايى مطرح است كه فقط حدّ او تازيانه باشد . از اين رو ، امام راحل رحمه الله در تحرير الوسيله فرمود : « ولا يجلد أحدهم إذا لم يجب القتل أو الرجم » تا مواردى كه ثبوت تازيانه همراه با قتل و رجم مطرح است را خارج كند ؛ زيرا ، در آن موارد ، تأخير جايز نيست .\r\nدليل بر اين فتوا - عدم جواز اقامه‌ى حدّ بر مريض و صاحب قروح و زن مستحاضه - رواياتى است كه در اين زمينه رسيده‌اند ؛ بايد به بررسى آن‌ها بپردازيم .\r\n1 - وعن محمّد بن يحيى ، عن أحمد بن محمّد ، عن أبي همام ، عن محمّد بن سعيد ، عن السكوني ، عن أبي عبداللَّه عليه السلام ، قال : اتي أمير المؤمنين عليه السلام برجل أصاب حدّاً و به قروح في جسده كثيرة ، فقال أمير المؤمنين عليه السلام : أقرّوه حتّى تبرأ لا تنكؤها عليه فتقتلوه . « 1 »\r\nفقه الحديث : در اين روايت معتبره ، سكونى از امام صادق عليه السلام نقل مىكند كه فرمود :\r\nمردى را نزد اميرمؤمنان عليه السلام آوردند كه بايد بر او حدّ جارى مىشد ؛ در حالى كه بدنش زخم‌هاى فراوانى داشت .\r\nامام على عليه السلام فرمود : او را تحت نظر نگاه داريد تا بهبودى يابد ؛ زخم‌هاى او را باز نكنيد - ( نَكَأ به معناى منفجر شدن و سر باز كردن زخم قبل از زمان طبيعى آن است ) - زيرا ، اين كار سبب قتل او مىگردد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 321 ، باب 13 از ابواب مقدّمات حدود ، ح 4 .\r\n","page_name":" 497 ","page_number":497},
  {"content":"\r\n\r\nهرچند جمود بر ظاهر لفظ اقتضا مىكند كه به دنبال اجراى حدّ تازيانه مرگ باشد ، امّا به نظر عرف « لاتنكؤها عليه فتقتلوه » ، يعنى : ترس از قتل و موت وجود دارد ؛ و در معرض مرگ قرار مىگيرد ؛ لذا ، لازم نيست حتماً علم به تحقّق موت به دنبال اجراى حدّ داشته باشيم ؛ بلكه همين مقدار كه خوف مرگ را بدهيم ، كافى است .\r\n2 - وعن عدّة من أصحابنا ، عن سهل بن زياد ، عن محمّد بن الحسن بن شمون ، عن عبداللَّه بن عبدالرّحمن الأصمّ ، عن مسمع بن عبدالملك ، عن أبي عبداللَّه عليه السلام ، أنّ أمير المؤمنين عليه السلام اتي برجل أصاب حدّاً و به قروح و مرض وأشباه ذلك ، فقال أمير المؤمنين عليه السلام : أخّروه حتّى تبرأ لا تنكؤ قروحه عليه ، فيموت و لكن إذا برأ حدّدناه . « 1 »\r\nفقه الحديث : به نظر ما ، اين روايت ، همان روايت قبل است ؛ منتهى راوى ديگرى آن را نقل و بعضى از عباراتش عوض شده است ؛ و گرنه داستان همان است .\r\nامام صادق عليه السلام فرمود : مردى را نزد اميرمؤمنان عليه السلام آوردند كه بايد بر او حدّ اقامه مىشد ؛ و در بدن او زخم ، مرض و مانند آن بود . حضرت امير عليه السلام فرمود : حدّ او را تأخير بيندازيد تا بهبود يابد . نبايد كارى كرد كه پوست زخم‌هاى او برود و قروح او منفجر گردد ؛ و در نتيجه ، مرد در اثر اجراى حدّ بميرد . هنگامى كه خوب شد ، حدّ الهى را درباره‌اش اجرا مىكنيم .\r\nاين دو روايت در باب تازيانه است ؛ زيرا ، مىفرمايد : اگر به او حدّ بزنيم ، زخم‌هايش باز شده ، و امكان مرگ او هست . امّا روايتى كه در باب مستحاضه رسيده اطلاق دارد :\r\n3 - وعنه ، عن أبيه ، عن النوفلي ، عن السكوني ، عن أبي عبداللَّه عليه السلام ، قال :\r\nلا يقام الحدّ على المستحاضة حتّى ينقطع الدم عنها . « 2 » فقه الحديث : اين روايت به طور كلّى مىگويد : حدّ بر زن مستحاضه اجرا نمىشود ، تا\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 322 ، باب 3 از ابواب مقدّمات حدود ، ح 6 .\r\n( 2 ) . همان ، ص 321 ، ح 3 .\r\n","page_name":" 498 ","page_number":498},
  {"content":"\r\n\r\nخون او منقطع گردد . اطلاق روايت ، هم شامل رجم و هم شامل تازيانه مىشود .\r\nاگر گفته شود : به اطلاق آن تمسّك كرده و حتّى در مورد رجم نيز فتوا به تأخير مىدهيم . در جواب مىگوييم : آن‌چه سبب تضعيف اين اطلاق مىشود ، عدم فتواى هيچ يك از اصحاب به تأخير رجم درباره‌ى زن مستحاضه است ؛ بلكه بر عكس ، به طور صريح فتوا داده‌اند كه زن مستحاضه را بدون تأخير رجم مىكنند . بنابراين ، نمىتوان به اين اطلاق چنگ زد . بايد روايت را به مورد تازيانه منحصر كنيم .\r\nمستفاد از دو روايت اوّل ، لزومِ تأخير حدّ درباره‌ى مريضى بود كه اجراى حدّ در حقّ او خوف قتل و مرگ را به همراه دارد ؛ امّا اگر يقين داريم اقامه‌ى حدّ به اين‌جا منتهى نمىشود ، ولى سبب شدّت مرض و يا طولانى شدن آن مىگردد ، وظيفه چيست ؟\r\nدر تحرير الوسيله آمده : « لا يجلد أحدهم إذا لم يجب القتل والرجم خوفاً من السراية » ، يعنى اگر قتل و رجم واجب نباشد ، به مريض و صاحب قروح و مستحاضه تازيانه نمىزنيم ؛ به خاطر ترس از سرايت . ليكن در روايت چنين مطلبى نيست ، و بلكه آمده بود :\r\n« لا تنكؤها عليه فتقتلوه » « 1 » و « لا تنكؤ قروحه عليه فيموت » « 2 » كه با استفاده از فهم عرف ، قتل و مرگ را به خوف از آن دو معنا كرديم . امّا روايت ، نسبت به سرايت و شدّت مرض ، تصريحى ندارد ، پس چگونه حكم كنيم ؟\r\nاز تناسب حكم و موضوع استفاده مىشود شخصى كه مرتكب كار حرام شده ، عقوبت او فقط تازيانه است ؛ يعنى در رابطه‌ى با اين گناه بايد اين مقدار كيفر شود و زجر ببيند ، نه بيش از آن . امّا اگر به واسطه‌ى اجراى حدّ بر مريض ، مرض و كسالت يك‌ماهه‌ى او به يك بيمارى پنج ساله مبدّل شود ، به چه حسابى چنين كسالتى را به او تحميل كنيم و به گردنش بگذاريم ؟\r\nاجراى حدّ بر چنين فردى ، در حقيقت ، وارد نمودن دو عقوبت بر او است كه دليل ندارد ؛ لذا هر چند روايت مسأله‌ى خوف موت را مطرح كرده ، ليكن مىتوان گفت : فقط\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 321 ، باب 13 از ابواب مقدّمات حدود ، ح 4 .\r\n( 2 ) . همان ، ح 6 .\r\n","page_name":" 499 ","page_number":499},
  {"content":"\r\n\r\nمنحصر به مرگ نيست ؛ بلكه شامل ترس هر چيزى مىگردد كه به سبب تازيانه پيدا شود ؛ خواه مرگ باشد ، يا سرايت و شدّت مرض و مانند آن . و اصلًا در كلمات فقها كلمه‌ى مرگ و قتل نيست ؛ بلكه « خوفاً من السراية » و مانند آن مطرح است .\r\n\r\nفرع دوم : كيفيّت اجراى حدّ تعجيلى بر مريض\r\nاگر مجرم مبتلا به مرضى است كه اميد بهبودى آن نمىرود ، مانند سرطان در اين زمان و يا سل در زمان‌هاى گذشته ، و يا حاكم مصلحت را در تعجيل حدّ مىبيند هرچند كسالت مريض به گونه‌اى باشد كه با گذشت زمان بر طرف شود ، مىفرمايند : « ضربهم بالضغث » ؛ يعنى به يك دسته و قبضه‌اى كه مشتمل بر عدد حدّ ( صد تازيانه و يا صد شاخه‌ى درخت خرما و يا هر درخت ديگرى ) باشد ، يك مرتبه بر آن زن مستحاضه ، يا فرد مريض و يا صاحب قروح مىزنند . لازم نيست هر صد تازيانه يا شاخه‌ى درخت با بدن او تماس پيدا كند ، همين كه با چنين مجموعه‌اى ضرب واقع شود ، كافى است .\r\nدليل بر اين مطلب ، رواياتى است كه در اين مورد رسيده است ؛ كه البته بايد دلالت آن‌ها و كيفيّت جمع بين اين دسته از روايات و رواياتى كه به تأخير حدّ تا بهبودى حكم مىكرد ، ملاحظه شود .\r\n1 - وعن عليّ ، عن محمّد بن عيسى ، عن يونس ، عن أبان بن عثمان ، عن أبي العباس ، عن أبي عبداللَّه عليه السلام ، قال : اتي رسول اللَّه صلى الله عليه و آله برجل دميم قصير قد سقى بطنه وقد درّت عروق بطنه ، قد فجر بامرأة .\r\nفقالت المرأة : ما علمت به إلّاوقد دخل عليّ ، فقال رسول اللَّه صلى الله عليه و آله : أزنيت ؟\r\nفقال له : نعم ، و لم يكن احصن ؛ فصعد رسول اللَّه صلى الله عليه و آله بصره و خفضه ثمّ دعا بعذق فعدّه مائة ، ثمّ ضربه بشماريخه . « 1 »\r\nفقه الحديث : در اين صحيحه ابو العباس مىگويد : امام صادق عليه السلام فرمود : مرد زناكار كوتاه قدّى را نزد رسول‌اللَّه صلى الله عليه و آله آوردند كه خون‌ريزى داشت ، شكمش آب آورده و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 321 ، باب 13 از ابواب مقدّمات حدود ، ح 5 .\r\n","page_name":" 500 ","page_number":500},
  {"content":"\r\n\r\nرگ‌هاى خونى شكمش باز شده و از او خون مىچكيد .\r\nزنى كه مفعول واقع شده بود ، گفت : آن مقدار كه مىدانم ، ورود او بر من است ؛ - ( كنايه از اين كه با من دخول كرده و زنا محقّق شده ) - پيامبر صلى الله عليه و آله از آن مرد پرسيد : آيا زنا كردى ؟\r\nگفت : آرى - فرد مريض محصن نبود - .\r\nپيامبر خدا صلى الله عليه و آله چشمان خود را بالا برده و بعد نظرش را به پايين انداخته ، سپس فرمان داد : شاخه‌ى درخت خرمايى را بياورند ، آن را به صد جزء تقسيم كرد و با شاخه‌هاى آن بر مرد زانى زد .\r\nاين روايت را بايد بر موردى حمل كنيم كه زناى فرد ثابت شده و از اين جهت مشكلى نداشته است .\r\n2 - محمّد بن الحسن بإسناده عن سهل بن زياد ، وبإسناده عن الحسين بن سعيد ، عن الحسن ، عن زرعة عن سماعة ، عن أبي عبداللَّه ، عن أبيه عن آبائه عليهم السلام عن النبي صلى الله عليه و آله ، أنّه اتي برجل كبير البطن قد أصاب محرّماً ، فدعا رسول اللَّه صلى الله عليه و آله بعرجون فيه مائة شمراخ ، فضربه مرّة واحدة ، فكان الحدّ . « 1 »\r\nفقه الحديث : سماعه مىگويد : امام صادق عليه السلام از پدران بزرگوارش نقل فرمود : مردى را نزد رسول گرامى اسلام صلى الله عليه و آله آوردند كه به جهت كسالت ، شكمش خيلى بزرگ شده بود ؛ و وى مرتكب كار حرام ( كنايه از زنا ) شده بود .\r\nرسول خدا صلى الله عليه و آله دستور داد : عرجونى كه در آن صد شاخه بود ، بياورند و با آن يك ضربه بر بدن آن مرد زد . حدّ او همين مقدار بود .\r\n3 - محمّد بن يعقوب ، عن محمّد بن يحيى ، عن أحمد بن محمّد بن عيسى ، عن ابن محبوب ، عن محمّد بن إسماعيل بن بزيع ، عن حنّان بن سدير ، عن يحيى بن عباد المكّي ، قال : قال لي سفيان الثوري : إنّى أرى لك من أبي عبداللَّه عليه السلام منزلة ، فسله عن رجل زنى وهو مريض ، إن اقيم عليه الحدّ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 322 ، باب 13 از ابواب مقدّمات حدود ، ح 7 .\r\n","page_name":" 501 ","page_number":501},
  {"content":"\r\n\r\nمات [ خافوا أن يموت 
  ] ما تقول فيه ؟ فقال : هذه المسألة من تلقاء نفسك ؟ أو قال لك إنسان أن تسألني عنها ؟\r\nفقلت : سفيان الثّوري سألني أن أسألك عنها .\r\nفقال أبو عبداللَّه عليه السلام : إنّ رسول اللَّه صلى الله عليه و آله اتي برجل احتبين [ احبن 
  ] مستسقى البطن ، قد بدت عروق فخذيه وقد زنى بامرأة مريضة ، فأمر رسول اللَّه صلى الله عليه و آله بعذق فيه شمراخ ، فضرب به الرّجل ضربة وضربت به المرأة ضربة ثمّ خلّى سبيلهما . ثمّ قرأ هذه الآية : وَخُذْ بِيَدِكَ ضِغْثًا فَاضْرِبْ بّه‌ِى وَ لَاتَحْنَثْ « 1 » . « 2 »\r\nفقه الحديث : يحيى بن عباد مكّى مىگويد : سفيان ثورى به من گفت : تو در نزد امام صادق عليه السلام داراى مقام و منزلت هستى ؛ به خدمت او رفته ، و از او در مورد مريضى كه زنا كرده بود ، سؤال كن كه اگر بر او حدّ جارى شود ، مىميرد ؛ و يا مىترسند بميرد . نظر شما درباره‌ى او چيست ؟\r\nيحيى بن عباد گويد : من شرفياب شده ، و مسأله را سؤال كردم . امام عليه السلام فرمود : اين پرسش خودت هست و يا انسانى از تو خواسته سؤال كنى ؟ گفتم : سفيان ثورى از من خواسته از شما بپرسم .\r\nامام صادق عليه السلام فرمود : مردى را نزد پيامبر اكرم صلى الله عليه و آله آوردند كه شكمش ورم كرده و خيلى بزرگ شده و آب آورده بود ، رگ‌هاى رانش واضح وآشكار گشته بود و با اين حال با زن مريضى زنا كرده بود . رسول خدا صلى الله عليه و آله دستور داد ساقه‌ى خرمايى كه در آن شاخه‌هاى فراوانى بود آوردند و يك مرتبه بر زن و يك مرتبه بر مرد زد و آنان را رها و آزاد كرد .\r\nآن گاه امام صادق عليه السلام اين آيه را تلاوت فرمود : - ( در جريان ايّوب پيامبر به او گفته شد : ) - ضغثى بردار و با آن بر او بزن و قَسَمَت را نشكن .\r\n4 - عبداللَّه بن جعفر ( قرب الإسناد ) عن عبداللَّه بن الحسن ، عن عليّ بن\r\n\r\n\r\n","description":"","footnote":"\r\n( 1 ) . سوره‌ى ص ، 44 .\r\n( 2 ) . وسائل الشيعة ، ج 18 ، ص 320 ، باب 13 از ابواب مقدّمات حدود ، ح 1 .\r\n","page_name":" 502 ","page_number":502},
  {"content":"\r\n\r\nجعفر ، عن أخيه موسى بن جعفر عليهما السلام ، قال : إنّ رسول اللَّه صلى الله عليه و آله اتي بامرأة مريضة ورجل أجرب مريض قد بدت عروق فخذيه قد فجر بامرأة .\r\nفقالت المرأة : يا رسول اللَّه صلى الله عليه و آله أتيته فقلت له : أطعمني واسقفني ، فقد جهدت ، فقال : لاحتّى أفعل بك ، ففعل ، فجلده رسول اللَّه صلى الله عليه و آله به غير بيّنة مائة شمراخ ضربة واحدة وخلّي سبيله ، و لم يضرب المرأة . « 1 »\r\nفقه الحديث : اين روايت نيز همان جريان را نقل كرده است ؛ و بر اساس مبناى ما ، اين‌ها چهار روايت نيستند . همه‌ى آن‌ها يك جريان را از رسول خدا صلى الله عليه و آله نقل مىكنند .\r\nمنتهى عباراتشان كم و زياد دارد ؛ و سه روايت از امام صادق عليه السلام و يكى هم از امام كاظم عليه السلام است .\r\nكيفيّت جمع بين روايات\r\nروايات گذشته دلالت داشتند كه حدّ به تأخير انداخته شود تا مريضى بهبودى يابد ؛ و بيان مىكردند : با جارى ساختن حدّ سبب انفجار قروح او نشويد ، ممكن است اين كار مقدّمه‌ى مرگ زانى باشد .\r\nليكن اين دسته از احاديث مىگويد : رسول خدا صلى الله عليه و آله حدّ را تأخير نينداخته و در همان حال كسالت و مرضِ مجرم ، حدّ را بر او جارى ساختند ؛ ليكن با فرود آوردن ضربه‌اى مشتمل بر شمراخ و شاخه‌ى درخت چگونه بين اين دو طايفه از روايات جمع كنيم ؟\r\nراه اوّل : مورد روايات صاحب قروح جايى است كه اميد به بهبودى او داشته باشند ؛ از اين رو ، كلمه‌ى « تبرء » در آن‌ها به كار رفته است ؛ امّا مورد روايات شمراخ جايى است كه رفع كسالت متوقّع نباشد . در زمان سابق كسى كه گرفتار استسقا و آب آوردن شكم مىشد ، راه علاجى براى آن نمىدانستند ، از اين رو ، در چنين ناخوشى ، اميد به سلامت و بهبودى مريض نداشته‌اند . لذا ، رسول خدا صلى الله عليه و آله حدّ را در حقّ او اجرا كردند .\r\nراه دوم : رسول خدا صلى الله عليه و آله مصلحتى در تعجيل حدّ مىديدند ، و به همين جهت ، آن را اقامه كردند ؛ ولى روايات قروح مربوط به صورتى است كه در تعجيل حدّ مصلحتى نباشد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 323 ، باب 13 از ابواب مقدّمات الحدود ، ح 9 .\r\n","page_name":" 503 ","page_number":503},
  {"content":"\r\n\r\nاين دو راه براى جمع روايات ، مقابل هم نبوده ، و مىتوان هر دو را وجه توجيه و حمل دانست ؛ لذا ، امام راحل رحمه الله در تحرير الوسيله مىفرمايد : « ولو لم يتوقّع البرء أو رأى الحاكم المصلحة في التعجيل . . . » اگر انتظار بازيابى سلامت مجرم نمىرود و يا حاكم مصلحت را در تعجيل حدّ ديد ، مجموعه‌اى مركب از صد شمراخ خرما و يا غير آن تهيّه كنند و يك مرتبه به او بزنند .\r\n\r\nكيفيّت ضرب شماريخ\r\nنكته‌اى كه بايد به آن توجّه كرد ، اين است كه بايستى عنوان « ضرب » صدق كند ؛ پس ، اگر آن قبضه را يك وجب بالا بياورد و بر بدن زانى بزند ، عنوان « ضرب » صادق نيست .\r\nبه عبارت روشن‌تر ، اگر با يك تازيانه ، يا يك شاخته بر بدن مجرم زده شود ، هر چند كه از فاصله كم باشد ، عنوان « ضرب » محقّق مىگردد ؛ امّا اگر مجموعه و قبضه شد ، بايد به اندازه‌اى بين بدن زانى و قبضه فاصله باشد كه « ضرب » صدق كند ؛ بنابراين ، مجرّد اتّصال و برخورد با بدن ، كافى نيست . آيه‌ى شريفه مىفرمايد : وَخُذْ بِيَدِكَ ضِغْثًا فَاضْرِبْ بّهِ « 1 » .\r\nنكته‌ى مهم ديگر ، آن كه در تحقّق ضرب لازم نيست تك تك تازيانه‌ها ، يا شماريخ و شاخه‌ها با بدن زانى برخورد كند ، چنين برخوردى به طور معمول محال است ؛ زيرا ، هنگامى كه يك قبضه‌ى صدتايى درست شود ، تعدادى از تازيانه‌ها و يا شاخه‌ها در وسط و بالا قرار مىگيرد و فقط مقدارى كه در زير واقع مىشود با بدن زانى تماس پيدا كند . در نتيجه ، مقدارى كه لازم است ، اين است كه استناد ضرب به مجموعه باشد ؛ يعنى با اين مجموعه ، ضرب بر بدن مجرم محقّق گردد ؛ و ناراحتى حاصل از ضرب مسبب از مجموعه و قبضه باشد .\r\n\r\nذكر چند فرع از صاحب جواهر رحمه الله\r\nفرع اوّل : اگر امكان نداشت كه از صد تازيانه و يا شاخه ، يك قبضه درست شود ، آيا مىتوان قبضه‌ى پنجاه‌تايى درست كرد و دوبار به بدن مجرم زد و يا با دو قبضه‌ى پنجاه تايى يك بار به مجرم زد ؟\r\n\r\n\r\n","description":"","footnote":"\r\n( 1 ) . سوره‌ى ص ، 44 .\r\n","page_name":" 504 ","page_number":504},
  {"content":"\r\n\r\nروايات متضمّن مطلبى در اين‌باره نيست ؛ و طبق قاعده اين مطلب مانعى ندارد .\r\nفرع دوم : اگر اقامه‌ى ده تازيانه بر مريض ضرر نداشته باشد ، آيا مىتوان به اين مقدار تازيانه زده و بقيّه را به صورت مجموعه و قبضه به مجرم زد ؟ و اگر مريضى طاقت بيست تازيانه دارد ، هشتاد تازيانه‌ى ديگر را با قبضه‌اى هشتاد تايى اقامه كرد ؟\r\nفرع سوم : اگر مريضى قدرت دارد كه روزى پنج و يا ده تازيانه به او زده شود ، آيا اين‌گونه اجراى حدّ جايز است ؛ و يا همين كه شخصى قدرت صد تازيانه را نداشت ، مسأله « ضغث » مطرح مىشود و نبايد ملاحظه كنيم آيا طاقت بيست تازيانه را دارد يا نه ، و تقسيم حدّ بر ايّام صحيح نيست ؟ « 1 » نظر برگزيده : ظاهر روايت به خصوص با عدم استفصالى كه در برخى از آن‌ها مطرح مىباشد ، اين است كه نبايد چنين دقّت‌هايى صورت گيرد كه آيا قدرت تحمّل بيست تازيانه را دارد و يا مىتوان حدّ را در روزهاى مختلف به او زد ؟\r\nكسى كه مصلحت در مورد او تعجيل حدّ است ، و يا مريضى كه اميدى به رفع كسالتش نيست ، صد تازيانه در حقّ او به صورت ديگر - يعنى به يك قبضه‌ى صد تايى - متحوّل مىشود ؛ خواه قدرت بيست تازيانه را داشته باشد و يا نه . لذا ، در دو فرع اخير اجراى حدّ به همان صورتى كه در روايات آمده ، كفايت مىكند .\r\n\r\nفرع سوم : حكم بازيافت سلامتى قبل از ضرب ضغث و بعد از آن\r\nاگر خواستيم حدّ را با ضغث و قبضه اجرا كنيم ، معلوم شد كسالت شخص مرتفع شده و به صحّت مبدّل گشته است ، در اين صورت جاى اجراى حدّ ضغثى نيست . زيرا ، از روايات استفاده مىشود بايد هنگام اجراى اين حدّ ، عنوان مرض محفوظ باشد ؛ و چنين فردى فاقد اين عنوان است .\r\nاگر به خيال اين‌كه كسالت قابل رفع نيست و با ضغث ، حدّ را اقامه كرديم ؛ امّا پس از گذشت چند روز تصادفاً مرض او بر طرف گشت ، آيا بايد حدّ معمولى در حقّ او اجرا گردد ؟\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 342 .\r\n","page_name":" 505 ","page_number":505},
  {"content":"\r\n\r\nاجراى حدّ براى مرتبه‌ى دوم معنا ندارد ؛ زيرا ، در زمان اجراى حدّ ، مجرم مريض بوده و حدّى كه شارع براى وى معيّن كرده بود ، جارى شده است ؛ دليلى نيز بر اجراى دوباره‌ى آن نداريم .\r\n\r\nفرع چهارم : حكم حدّ زن حائض و نفساء\r\nاگر حدّ حائض رجم باشد ، بايد اجرا گردد ؛ امّا اگر تازيانه باشد ، صاحب جواهر رحمه الله مىفرمايد : حيض كسالت نيست ، بلكه چه‌بسا دليل بر صحّت وسلامتى زن باشد كه به‌طور طبيعى عادت مىشوند ؛ لذا ، وجهى براى تأخير حدّ در ايام حيض نيست . « 1 » نسبت به نفساء ، امام راحل رحمه الله مىفرمايد : « والأحوط التأخير في النفساء » احتياط لزومى تأخير در حدّ زنى است كه زايمان كرده است . ظاهر عبارت ايشان ، احتياط واجب در تأخير حدّ تازيانه و رجم ، هر دو است .\r\nمنشأ اين احتياط ، رواياتى است كه در مستدرك الوسائل ، بحار الأنوار ، عوالى اللئالى و قرب الإسناد نقل شده است . مضمون آن‌ها عدم جريان حدّ بر زن نفساء است تا زمانى كه به طور كامل پاك شود . اين روايات مرسل هستند ، و در گذشته به آن‌ها اشاره كرديم .\r\nصاحب جواهر رحمه الله در باب رجم مىفرمايد : « ولو مات الولد حين وضعته رجمت » « 2 » اگر بچّه هنگام زايمان بميرد ، مادرش را رجم مىكنند . لذا ، جايى براى اين احتياط لزومى نيست ؛ به خصوص با توجّه به مرسل بودن روايات و عمل نكردن اصحاب به آن‌ها . « 3 »\r\n\r\n\r\n","description":"","footnote":"\r\n( 1 ) . ر . ك : مستدرك الوسائل ، ج 18 ، باب 11 از ابواب مقدّمات حدود ، ص 16 - 18 .\r\n( 2 ) . جواهر الكلام ، ج 41 ، ص 339 .\r\n( 3 ) . استاد ( حضرت آية اللَّه فاضل ) در كتاب « تفصيل الشريعة في شرح تحرير الوسيله » ، در « كتاب الحدود » آن ، پس از اشاره به كلام صاحب جواهر رحمه الله و عدم جواز تأخير رجم زن نفساء مىفرمايد : اگر حدّش تازيانه باشد ، در صورتى كه خوف بر آن زن از جهت نفاس و يا بر فرزندش باشد ، تأخير آن لازم است .\r\nآن‌گاه در مقام اشكال بر عبارت تحرير الوسيله فرموده است : چگونه بين اين دو مطلب جمع مىشود : فتوا به احتياط لزومى در تأخير حدّ نفساء - رجم باشد و يا جلد - با فتوا به تأخير رجم تا خروج از نفاس و به تأخير جلد مشروط به خوف بر ولد ؟ ( تفصيل الشريعة في شرح تحرير الوسيله ، كتاب الحدود ، ص 163 ) .\r\n","page_name":" 506 ","page_number":506},
  {"content":"\r\n\r\n[ اجراء الحدّ على المجنون والمرتدّ 
  ]\r\n[ مسألة 10 - لا يسقط الحدّ باعتراض الجنون أو الإرتداد ، فإن أوجب على نفسه الحدّ وهو صحيح لا علّة به من ذهاب عقل ثمّ جنّ اقيم عليه الحدّ رجماً أو جلداً .\r\nولو ارتكب المجنون الأدواري ما يوجبه في دور إفاقته وصحّته اقيم عليه الحدّ ولو في دور جنونه ، ولا ينتظر به الإفاقة ، ولا فرق بين أن يحسّ بالألم حال الجنون أولا . 
  ]\r\n\r\nاجراى حدّ بر مجنون ومرتد\r\nدر اين مسأله دو فرع مطرح است :\r\n1 - اگر فردى در حال كمال عقل ، زنايى مرتكب شد و نزد حاكم به ثبوت رسيد ، در صورتى كه هنگام اقامه‌ى حدّ حالت جنون بر زانى عارض شد و يا مرتد گشت ، مانع اجراى حدّ نمىشود و لازم نيست صبر كنيم تا عاقل گردد و حالت جنون بر طرف شود .\r\n2 - اگر فرد زانى مبتلا به جنون ادوارى باشد و هنگام سلامت عقل مرتكب زنا شود ، در همان حال جنون به او حدّ زده مىشود و به انتظار افاقه و به هوش آمدنش نمىنشينيم ؛ در اقامه‌ى حدّ نيز فرق نيست كه مجنون درد و ناراحتى حسّ مىكند يا نه .\r\n\r\nدليل مسأله\r\nاگر با عروض حالت جنون شكّ كنيم كه حدّ ساقط است يا نه ؟ مقتضاى استصحاب ، وجوب اجراى آن است ؛ ليكن با وجود روايت صحيحه‌اى در اين مقام ، نوبت به اصل عملى نمىرسد . زيرا ، اين روايت هر شكّ و شبهه‌اى را كه جريان اصل متقوّم به وجود آن است ، رفع مىكند .\r\nمحمّد بن عليّ بن الحسين ، بإسناده عن الحسن بن محبوب ، عن عليّ بن رئاب ، عن أبي عبيدة ، عن أبي جعفر عليه السلام ، في رجل وجب عليه الحدّ فلم يضرب حتّى خولط .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nفقال : إن كان أوجب على نفسه الحدّ وهو صحيح لا علّة به من ذهاب عقل اقيم عليه الحدّ كائناً ما كان . « 1 »\r\nفقه الحديث : ابوعبيده از امام باقر عليه السلام درباره‌ى مردى كه حدّ بر او واجب شد ، ليكن قبل از اجراى حدّ حالت جنون به او دست داد ، پرسيد كه حكمش چيست ؟\r\nامام باقر عليه السلام فرمود : اگر در حال صحّت و عقل ، موجِب حدّ را انجام داده باشد ، حدّ را بر او جارى مىكنند ، به هر حال و صورتى كه باشد .\r\nاز كلمه‌ى « لم يضرب » در لسان راوى استفاده مىشود حدّ او تازيانه بوده است . سؤال اين است كه آيا اين حكم به رجم نيز سرايت دارد ؟\r\nاوّلًا : برخى شبهات و اشكالاتى كه در « جَلْد » مطرح است ، در « رجم » مطرح نيست ؛ لذا ، در مورد مستحاضه و صاحب قروح و مريض گفتيم رجم آن‌ها بدون اشكال است ؛ امّا اگر حدّ مجرم تازيانه بود ، اجراى حدّ را به تأخير مىاندازند تا بهبودى حاصل شود .\r\nلذا ، وقتى روايت ، تازيانه زدن زانى را در حال جنون اجازه دهد ، به طريق اولى مىتوان او را رجم كرد .\r\nثانياً : هر چند سؤال از جلد است ، امّا جواب امام عليه السلام اطلاق دارد . فرمود : - « إن كان أوجب على نفسه الحدّ » - هر حدّى باشد ، رجم و يا غير آن . منافاتى نيست در اين‌كه سؤال از مطلب خاصّى و در خصوص جلد باشد ، امّا امام عليه السلام جواب مطلق و عامّى بفرمايد ؛ لذا ، اطلاق جواب امام عليه السلام شامل رجم نيز مىشود .\r\nروايت شريفه به اطلاقش دلالت دارد بر اين‌كه هر فردى در حال سلامت و كمال عقل موجِب حدّى را مرتكب شود ، در حال زوال عقل و عروض حالت جنون مىتوان بر او حدّ اقامه كرد ، خواه جنون او ادوارى باشد ، يا اطباقى .\r\nطرح يك شبهه و دفع آن\r\nبرخى گفته‌اند : بايد بين جنون اطباقى و ادوارى تفصيل داد ؛ اگر جنون او اطباقى باشد ، بعيد نيست كه بگوييم حدّ جلد ساقط مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 317 ، باب 9 از ابواب مقدّمات الحدود ، ح 1 .\r\n","page_name":" 508 ","page_number":508},
  {"content":"\r\n\r\nبعضى تفصيل ديگرى مطرح كرده و گفته‌اند : جنون اطباقى بر دو نوع است ؛ در يك نوع آن ، مجنون از ضربات تازيانه احساس درد و ناراحتى مىكند ، كه در اين صورت ، مانعى از اقامه‌ى حدّ نيست ؛ ليكن در يك نوع ديگرش هيچ احساس درد و ناراحتى از وقوع تازيانه‌ها ندارد ، در اين فرض ، چه فايده‌اى بر اجراى حدّ مترتّب است ؟ عذاب و تازيانه به منظور اين است كه مجرم منزجر گردد و براى بار ديگر تكرار نشود ، و مجنون از عقل بهره‌مند نيست تا در او حالت انزجار و تنبّه پديد آيد .\r\nجواب اين تفصيل‌ها را صاحب جواهر رحمه الله در يك كلمه مىدهد ؛ مىفرمايد : « فما عن بعض من احتمال السقوط في المطبق مطلقاً و آخر من السقوط كذلك إن لم يحسّ بالألم وكان بحيث لا ينزجر به ، كالاجتهاد في مقابلة النصّ والفتوى » . « 1 » يعنى : با وجود روايت صحيحه‌ى ابوعبيده كه دلالتى واضح و روشن دارد ، نمىتوان به اين احتمالات اعتنا كرد .\r\nطرح يك اشكال و جواب آن\r\nاگر بگوييد : رواياتى به اين مضامين داريم كه « لا حدّ على المجنون حتّى يفيق » و « رفع القلم عن المجنون حتّى يفيق » « 2 » ؛ يعنى تا مجنون به حالت عقل برنگردد ، حدّى براى او نيست .\r\nدر پاسخ مىگوييم : اين روايات ربطى به بحث ما ندارد . سخن ما در فرد مجنونى است كه در حال عقل مرتكب زنا شده است ؛ ولى موضوع اين روايت ، مجنونى است كه در حال جنون زنا مىكند . علاوه بر اين كه روايت مىگويد : « لا حدّ على المجنون » ، يعنى نفى ثبوت حدّ از مجنون مىكند ، و اين معنا با اجراى حدّ تفاوت دارد . كلام ما در اجراى حدّ است نه ثبوت و نفى آن . لذا ، روايت صحيحه دلالت دارد حدّ زنا بر فردى كه در حال سلامت عقل به زنا دست زده - در حالت جنون اطباقى باشد و يا ادوارى - اقامه مىگردد .\r\nفلسفه‌بافى براى حدّ و جريانش وجهى ندارد ؛ زيرا ، نمىدانيم تمامْ ملاك و علّتِ\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 343 .\r\n( 2 ) . وسائل الشيعة ، ج 18 ، ص 316 ، باب 18 از ابواب مقدّمات الحدود ، ح 1 و 2 .\r\n","page_name":" 509 ","page_number":509},
  {"content":"\r\n\r\nاجراى حدّ چيست ؟ از كجا مىگوييد : تمامْ ملاك در باب حدّ ، احساس درد و ناراحتى است تا بگوييد مجنون آن را احساس نمىكند ؟ ممكن است يكى از ملاكاتش متنبّه شدن ديگران و عبرت گرفتن آنان باشد ؛ به خصوص با ملاحظه‌ى آيه‌ى شريفه وَ لْيَشْهَدْ عَذَابَهُمَا طَآلِفَةٌ مّنَ الْمُؤْمِنِينَ « 1 » ، در جايى كه ديوانه را تازيانه مىزنند ، اين تنبّه حاصل مىشود ؛ و شايد به صورت قوىتر نيز حاصل گردد .\r\nدر فقه نبايد عقل خود را ملاك قرار داد ، و يك‌سرى مطالب را به عنوان علّت تخيّل نمود ؛ و احكام خدا را تابع آن علل تخيّلى دانست . در فقه ، تابع به هر چه دلالت كند ، متابعت كرده و فتوا مىدهيم .\r\n\r\nحكم زانى پس از ارتداد\r\nعروض ارتداد سبب سقوط حدّ نمىشود ؛ زيرا ، ارتداد به عقوبت كمك مىكند نه اين‌كه مانع عقوبت باشد . ما هيچ دليلى نداريم كه در حال اجراى حدّ ، بايستى اسلام مجرم محفوظ باشد ؛ لذا ، حكم اين فرع نيز روشن است .\r\n\r\n\r\n","description":"","footnote":"\r\n( 1 ) . سوره‌ى نور ، 3 .\r\n","page_name":" 510 ","page_number":510},
  {"content":"\r\n\r\n[ في زمان ومكان إقامة الحدّ 
  ]\r\n[ مسألة 11 - لايقام الحدّ إذا كان جلداً في الحرّ الشديد ولا البرد الشديد ، فيتوخّى به في الشتاء وسط النهار وفي الصيف في ساعة برده خوفاً من الهلاك أو الضرر زائداً على ما هو لازم الحدّ .\r\nولا يقام في أرض العدوّ ، ولا في الحرم على من التجأ إليه ، لكن يضيق عليه في المطعم والمشرب ليخرج . ولو أحدث موجب الحدّ في الحرم يقام عليه فيه . 
  ]\r\n\r\nخصوصيّات زمان و مكان اقامه‌ى حدّ\r\nاين مسأله چهار فرع دارد :\r\n1 - اگر حدّ زانى تازيانه باشد ، در زمستان اوّل صبح و يا نزديك غروب كه هوا به شدّت سرد است ، نبايد حدّ را اجرا كرد ؛ بلكه بايد صبر كنند تا از شدّت سرما كاسته شود . در تابستان مطلب بر عكس است نبايد در وسط روز و در شدّت گرما ، تازيانه بزنند ، بلكه در اوائل روز كه هنوز هوا گرم نشده و يا در اواخرش كه گرما از شدّت افتاده ، حدّ را اجرا مىكنند .\r\nدليل بر اين مطلب ، ترس از هلاكت مجرم و يا ورود ضررى بيش از لازمه‌ى حدّ است در مباحث گذشته گفتيم : آن‌چه از ادلّه‌ى تازيانه استفاده مىشود ، اين است كه مقدار درد و ناراحتى كه زانى بايد ببيند ، به همان اندازه‌اى است كه طبيعت صد ضربه تازيانه توليد مىكند ؛ بنابراين ، براى اضافه‌ى آن ، مثل تازيانه زدن در شدّت سرما و يا گرما مجوّزى نداريم ؛ لذا ، براى عدم تحقّق مازاد صبر مىكنيم تا هوا گرم شود ، يا از گرماى آن كاسته گردد .\r\n2 - حدود اسلامى بايد در كشور اسلام اجرا گردد ؛ بنابراين ، در غير كشور اسلامى اجراى حدّ جايز نيست .\r\n3 - اگر كسى در خارج از حرم خدا مرتكب عمل موجب حدّ شد و پس از اثبات آن و محكوميت به حدّ ، به حرم خدا پناهنده شد ، در حرم بر او حدّ جارى نمىشود ؛ بلكه از نظر طعام و شراب بر او سخت مىگيرند تا مجبور به ترك حرم شود .\r\n4 - اگر فردى در داخل حرم خدا عملى را كه موجب حدّ است مرتكب شد ، در همان جا بر او حدّ اقامه مىشود .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n\r\nادلّه‌ى فرع اوّل ( عدم اجراى حدّ در هواى سرد و گرم )\r\nالف : عرف از رواياتى كه در باب صاحب قروح و مرض و زن مستحاضه رسيده اين مطلب را استفاده مىكند كه مجرم نبايد اضافه‌تر از عذاب تازيانه ، كيفرى ببيند .\r\nب : رواياتى نيز به عنوان تأييد اين فهم عرفى وجود دارد كه عبارتند از :\r\n1 - محمّد بن يعقوب ، عن عليّ بن إبراهيم ، عن صفوان ، عن الحسين بن عطيّة ، عن هشام بن أحمر ، عن العبد الصالح عليه السلام قال : كان جالساً في المسجد وأنا معه فسمع صوت رجل يضرب صلاة الغداة في يوم شديد البرد ، فقال : ما هذا ؟ قالوا : رجل يضرب ، فقال : سبحان اللَّه في هذه الساعة ! إنّه لا يضرب أحد في شيء من الحدود في الشتاء إلّافي أحرّ ساعة من النهار ، ولا في الصيف إلّا في أبرد ما يكون من النهار . « 1 »\r\nفقه الحديث : هشام بن احمر مىگويد : در مسجد پيامبر اكرم صلى الله عليه و آله خدمت موسى بن جعفر عليهما السلام نشسته بودم . امام عليه السلام صداى مردى را شنيد كه در يك روز سرد هنگام نماز صبح به او تازيانه مىزدند . فرمود : چه خبر است ؟ گفتند : به مردى حدّ مىزنند .\r\nامام عليه السلام فرمود : سبحان اللَّه ! آيا در چنين ساعتى حدّ جارى مىكنند ؟ ! در زمستان نبايد به كسى تازيانه بزنند ، مگر در ساعتى كه هوا گرم‌تر از ساعات ديگر باشد ؛ در تابستان نيز نبايد تازيانه بزنند ، مگر زمانى كه هوا از ساعات ديگر خنك‌تر باشد .\r\n2 - وعن الحسين بن محمّد ، عن معلّى بن محمّد ، عن أبي داود المسترقّ ، عن بعض أصحابنا ، قال : مررت مع أبي عبداللَّه عليه السلام وإذا رجل يضرب بالسياط ، فقال أبو عبداللَّه عليه السلام : سبحان اللَّه في مثل هذا الوقت يضرب ؟ قلت له :\r\nوللضرب حدٌّ ؟ قال : نعم ، إذا كان في البرد ضرب في حرّ النهار ، وإذا كان في الحرّ ضرب في\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 315 ، باب 7 از ابواب مقدّمات حدود ، 1 .\r\n","page_name":" 512 ","page_number":512},
  {"content":"\r\n\r\nبرد النهار . « 1 »\r\nفقه الحديث : بعضى از اصحاب مىگويد : در كوچه و خيابان با امام صادق عليه السلام قدم مىزديم ؛ با مردى مواجه شديم كه تازيانه مىخورد . امام عليه السلام فرمود : سبحان اللَّه ! در چنين زمانى بايد تازيانه بخورد ؟ به امام عليه السلام گفتم : آيا ضرب حدّى دارد ؟\r\nفرمود : آرى ، اگر زمستان باشد ، در گرمى روز ، و اگر تابستان باشد ، در خنكى روز به او زده مىشود .\r\n3 - وعنه عن معلّى ، عن عليِّ بن مرداس ، عن سعدان بن مسلم ، عن بعض أصحابنا ، قال : خرج أبو الحسن عليه السلام في بعض حوائجه ، فمرّ برجل يحدّه في الشتاء ، فقال : سبحان اللَّه ! ما ينبغي هذا ، فقلت : ولهذا حدّ ؟ قال : نعم ، ينبغي لمن يحدّ في الشتاء أن يحدّ في حرّ النهار ، ولمن حدّ في الصيف أن يحدّ في برد النهار . « 2 »\r\nفقه الحديث : مضمون اين روايت با دو حديث قبل يكى است .\r\nبنابراين ، با توجّه به اين روايات و فتواى اصحاب بر طبق آن ، در اين مسأله اشكالى نيست .\r\n\r\nبررسى فرع دوم ( اجراى حدّ در ممالك غير اسلامى )\r\nحدّ اسلامى بايد در كشور مسلمان اجرا گردد ؛ و در ممالك كفر اجراى آن جايز نيست . آيا اين فتوا به اطلاقش صحيح است و يا در صورتى كه ترس پناهندگىِ محدود داده شود ، جايز نيست ؟\r\nبه نظر مىرسد اطلاق عبارت تحرير الوسيله - « ولا يقام في أرض العدوّ » - اشكال داشته باشد . مرحوم محقّق مىفرمايد : « ولا يقام في أرض العدوّ مخافة الالتحاق » « 3 » ؛ يعنى هرگاه ترسيده شود اجراى حدّ سبب ملحق شدن فرد به اردوى دشمن مىشود ، نبايد\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 315 ، باب 7 از ابواب مقدّمات حدود ، ح 2 .\r\n( 2 ) . همان ، ص 316 ، ح 3 .\r\n( 3 ) . شرايع الاسلام ، ج 4 ، ص 938 ؛ جواهر الكلام ، ج 41 ، ص 344 .\r\n","page_name":" 513 ","page_number":513},
  {"content":"\r\n\r\nحدّ اقامه شود ؛ امّا اگر اطمينان باشد كه اجراى حدّ در سرزمين دشمن موجب پناهندگى مجرم نمىشود ، به چه دليل حدّ جايز نباشد ؟\r\nدليل بر تقييد روايات زير است :\r\n1 - محمّد بن يعقوب ، عن عليّ بن إبراهيم ، عن ابن فضّال ، عن يونس بن يعقوب ، عن أبي مريم ، عن أبي جعفر عليه السلام ، قال : قال أمير المؤمنين عليه السلام : لا يقام على أحد حدّ بأرض العدوّ . « 1 »\r\nفقه الحديث : در اين روايت معتبر ، امام باقر عليه السلام فرموده است : اميرمؤمنان عليه السلام فرمود : بر هيچ كس در سرزمين دشمن حدّ اقامه نمىشود .\r\nاين روايت ، مطلق و بدون قيد است .\r\n2 - وبإسناده عن الحسين بن سعيد ، عن محمّد بن يحيى ، عن غياث بن إبراهيم ، عن جعفر ، عن أبيه ، عن عليّ عليه السلام ، أنّه قال : لا اقيم على رجل حدّاً بأرض العدوّ حتّى يخرج منها مخافة أن تحمله الحمىُّ فيلحق بالعدوّ . « 2 »\r\nفقه الحديث : در اين روايت معتبر ، اميرمؤمنان عليه السلام فرمود : بر كسى كه در سرزمين دشمن است ، حدّ اقامه نمىكنم تا از آن‌جا خارج شود ؛ زيرا ، ممكن است غيرت و عصبيّت ، او را وادار كند كه به دشمن ملحق شود . و به تعبير رايج اين عصر ، تابعيّت گرفته و به آن‌ها پناهنده شود .\r\nروايت اوّل مطلق و روايت دوم مقيّد است ؛ و ظاهر صناعت اصولى ، حمل مطلق بر مقيّد است ؛ بنابراين ، بايد گفت : عدم اجراى حدّ در سرزمين دشمن مقيّد به ترس از ملحق شدن به آنان است ؛ والّا اگر ترسى نباشد ، حدّ جارى مىشود .\r\n\r\nبررسى فرع سوم و چهارم ( اقامه‌ى حدّ بر پناهنده‌ى به حرم خدا )\r\nاگر شخصى در خارج از حرم خدا موجب حدّى را انجام دهد و محكوم گردد ، ليكن هنگامى كه خواستند بر او اقامه‌ى حدّ كنند ، فرار كرده و به حرم خداوند پناهنده شده ، از\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 317 ، باب 10 از ابواب مقدّمات الحدود ، ح 1 .\r\n( 2 ) . همان ، ص 318 ، ح 2 .\r\n","page_name":" 514 ","page_number":514},
  {"content":"\r\n\r\nآن‌جا كه وَمَن دَخَلَه‌ُو كَانَ ءَامِنًا « 1 » « هر كسى كه داخل حرم شود ، از هر عقوبتى ايمن است » نمىتوان بر او حدّ جارى كرد ؛ بلكه بايد از نظر غذا و آشاميدنى او را در تنگنا قرار دهند و به اندازه‌ى قوت لايموت به او داده تا اين زجر و ناراحتى سبب خروج او از حرم گردد ؛ و آن‌گاه حدّ را بر وى جارى سازند .\r\nامّا اگر فردى در حرم مرتكب گناه موجب حدّ شد ، مىتوان بر او حدّ اقامه كرد ؛ زيرا ، كسى كه احترام حرم را رعايت نكرده و به اين مسأله معتقد نبوده ، مراعات او لازم نبوده و بر او حدّ مىزنند .\r\nدليل بر هر دو فرع روايت زير است :\r\nمحمّد بن الحسن بإسناده عن ابن أبي عمير ، عن هشام بن الحكم ، عن أبي عبداللَّه عليه السلام في الرجل يجني في غير الحرم ثمّ يلجأ إلى الحرم ، فقال :\r\nلا تقام عليه الحدّ ، ولا يطعم ولا يسقى ، ولا يكلّم ، ولا يبايع ، فإنّه إذا فعل به ذلك يوشك أن يخرج فيقام عليه الحدّ .\r\nوإن جنى في الحرم جناية اقيم عليه الحدّ في الحرم ، فإنّه لم ير للحرم حرمة . « 2 »\r\nفقه الحديث : در اين حديثِ صحيحه‌ى به تمام معنا ، امام صادق عليه السلام درباره‌ى مردى كه در غير حرم جنايت كرده و به حرم پناه مىآورد ، فرمود : حدّ بر او در حرم جارى نمىشود ؛ بلكه به او طعام و شراب نمىدهند و با او سخن گفته نمىشود و معامله‌اى نيز با وى انجام نمىدهند .\r\nظاهر روايت اين است كه هيچ غذا و نوشيدنى به وى داده نشود ؛ امّا به لحاظ تعليل ذيل آن - كه فرمود : اگر چنين كنند ، اميد است از حرم خارج شود و بتوان بر او حدّ جارى كرد - مىفهميم مراد سخت‌گيرى در آب و غذا است ، نه اين كه هيچ طعام و شرابى به او ندهند ؛ زيرا ، در اين صورت مىميرد و موضوعى براى خروج از حرم باقى نمىماند . و اگر جنايتش در داخل حرم بوده ، در همان‌جا بر او حدّ مىزنند ؛ زيرا ، اين فرد احترام حرم را رعايت نكرده است .\r\n\r\n\r\n","description":"","footnote":"\r\n( 1 ) . سوره‌ى آل عمران ، 97 .\r\n( 2 ) . وسائل الشيعة ، ج 18 ، ص 346 ، باب 34 از ابواب مقدّمات حدود ، ح 1 .\r\n","page_name":" 515 ","page_number":515},
  {"content":"\r\n\r\n\r\nمقصود از حرم\r\nآيا مراد از حرم همان حرم امن الهى در سرزمين مكّه است يا شامل حرم رسول خدا و ائمّه‌ى اطهار عليهما السلام نيز مىشود ؟\r\nشيخ طوسى رحمه الله در نهايه « 1 » و تهذيب ، « 2 » حرم پيامبر و امامان عليهم السلام را نيز به حرم الهى ملحق كرده است ؛ و ابن حمزه رحمه الله « 3 » فقط به الحاق حرم نبى صلى الله عليه و آله اكتفا مىكند . آيا چنين تعميمى صحيح است ؟ تنها دليل ما در اين مسأله ، روايت هشام است كه ظهور حرم در همان حرم معهود و متعارف ، يعنى حرم كعبه و اطراف آن است ؛ و دليلى نيز بر تعميم نداريم .\r\nبنابراين ، آن‌چه در سابق مرسوم بوده - كه حرم را توسعه داده بودند ؛ به گونه‌اى كه توسعه‌ى آن به امام‌زاده‌ها هم رسيده بود و هر فردى جنايت مىكرد ، خود را به صحن حضرت معصومه عليها السلام رسانده و بست مىنشست و كسى حقّ نداشت متعرّض او شود ، تا چه برسد به حرم امامان و پيامبر صلى الله عليه و آله . اين توسعه - بدون مدرك و دليل است . اين دليل حتّى نسبت به الحاق حرم نبىّ اكرم صلى الله عليه و آله قصور دارد تا چه رسد به حرم غير او .\r\nنكته : شيخ صدوق رحمه الله روايت مرسله‌اى را در من لا يحضره الفقيه آورده كه مفاد آن كه بيرون آوردن جانى از حرم و گردن زدن او است ؛ ليكن روايت مرسله قابل تعارض با صحيحه نيست به خصوص ، ملاحظه‌ى تعليل روايت صحيحه .\r\nمحمّد بن عليّ بن الحسين ، قال : قال الصادق عليه السلام ( في حديث ) يذكر فيه الإسلام والإيمان : وَلَو أنَّ رجلًا دخل الكعبة فبال فيها معانداً اخرج من الكعبة و من الحرم ، وضربت عنقه . « 4 »\r\n\r\n\r\n","description":"","footnote":"\r\n( 1 ) . النهاية في مجرّد الفقه والفتوى ، ص 702 .\r\n( 2 ) . التهذيب ، ج 7 ، ص 419 ، ح 102 .\r\n( 3 ) . الوسيلة ، ص 411 .\r\n( 4 ) . وسائل الشيعة ، ج 9 ، ص 384 ، باب 46 از ابواب مقدّمات الطواف ، ح 3 .\r\n","page_name":" 516 ","page_number":516},
  {"content":"\r\n\r\n\r\nفصل چهارم : كيفيت اجراى حدّ\r\n\r\n","description":"","footnote":"","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n\r\n[ في كيفيّة ايقاع الحدّ 
  ]\r\n[ مسألة 1 - إذا اجتمع على شخص حدود بدأ بما لا يفوت معه الآخر ، فلو اجتمع الجلد والرجم عليه جلد أوّلًا ثمّ رجم ، ولو كان عليه حدّ البكر والمحصن فالظّاهر وجوب كون الرجم بعد التغريب على اشكال ولا يجب توقّع برء جلده في ما اجتمع الجلد والرجم ، بل الأحوط عدم التأخير . 
  ]\r\n\r\nكيفيّت اجراى حدّ\r\nدر اين مسأله چند فرع مطرح است :\r\n1 - در صورتى كه بر مجرمى بايد چند حدّ اقامه شود - خواه موجبِ حدّ ، واحد باشد ، مانند زناى شيخ و شيخه كه سبب رجم و تازيانه است ، و يا موجب متعدّد داشته باشد ، مانند اين‌كه مردى قبل از تحقّق احصان زنا كند و پس از ازدواج و دخول به اهل نيز مرتكب زنا شود ، مقتضاى زناى اولى فقط تازيانه و مقتضاى زناى دوّمى فقط رجم است . - در مقام اجرا ، بايد به حدّى ابتدا شود كه زمينه براى اجراى حدّ ديگر محفوظ بماند ؛ در مثال مذكور ، اوّل به او تازيانه زده مىشود و سپس رجم مىشود . اگر عكس اين كار انجام شود ، با رجم او ، موضوعى براى تازيانه باقى نمىماند .\r\n2 - اگر فردى در حال بكر بودن زنا كرد - حدّ او تازيانه و حلق و تبعيد است - و پس از دخول به همسر و تحقّق احصان نيز مرتكب زنا شد - حدّ او رجم است - در وجوب تأخير رجم تا پس از ايّام تبعيد اشكال داريم .\r\n3 - اگر حدّ فردى تازيانه و رجم باشد ، پس از اجراى تازيانه لازم نيست به انتظار بهبودى پوست بدنش بنشينيم ، بلكه احتياط در عدم تأخير رجم است .\r\n\r\nفرع اوّل : اجتماع حدود\r\nدر صورت اجتماع حدود بايد اجراى حدّى را مقدّم بداريم كه زمينه براى اجراى حدود ديگر باقى بماند . ادلّه‌ى اين مطلب عبارتند از :\r\nالف : صاحب جواهر رحمه الله فرموده : هيچ كس در اين مسأله مخالفت نكرده است .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nب : در مورد رجم و جلد ، لازمه‌ى مقدّم كردن لغويّت جعل تازيانه است ، در صورتى كه سبب واحد باشد ، مانند : زناى شيخ و شيخه ؛ و اگر سبب متعدّد باشد ، مانند : زناى فردى قبل از تأهّل و بعد از آن ، در اين حالت ، گرفتار دو دليل هستيم و امر داير است بين آن كه به يكى عمل شود و ديگرى بدون موضوع بماند و يا به هر دو دليل عمل شود ؛ مقتضاى قاعده جمع بين دو سبب است ؛ يعنى اوّل تازيانه زده شود و سپس رجم كنند . با وضوحِ دليل مسأله ، نيازمند دليل ديگرى نيستيم ؛ هر چند روايات مستفيضه‌اى در اين باب رسيده است .\r\n1 - محمّد بن عليّ بن الحسين بإسناده عن عليّ بن رئاب ، عن زرارة ، عن أبي جعفر عليه السلام ، قال : أيّما رجل اجتمعت عليه حدود فيها القتل يبدأ بالحدود الّتي هي دون القتل ثمّ يقتل بعد ذلك . « 1 »\r\nفقه الحديث : در اين روايت صحيحه ، امام باقر عليه السلام فرموده است : هر مردى كه حدود متعدّد بر او اجتماع كند ، و يكى از آن‌ها قتل باشد ، ابتدا حدود كمتر از قتل جارى شده و سپس او را به قتل مىرسانند . يعنى ، قتل آخرين مرحله است .\r\nنظير همين روايت ، روايت هشتم اين باب است كه على بن رئاب از زراره نقل كرده است ؛ كه بر اساس مبناى ما ، يك روايت است كه دو راوى آن را از على بن رئاب نقل كرده‌اند .\r\n2 - وبإسناده عن الحسين بن سعيد ، عن ابن محبوب ، عن عليّ بن رئاب ، عن زرارة ، عن أبي جعفر عليه السلام ، قال : أيّما رجل اجتمعت عليه حدود فيها القتل فإنّه يبدأ بالحدود الّتي دون القتل ثمَّ يقتل . « 2 » 3 - وعن عليّ بن إبراهيم ، عن أبيه ، عن ابن أبي عمير ، عن حمّاد بن عثمان ، عن أبي عبداللَّه عليه السلام في الرّجل يكون عليه الحدود ، منها القتل ، قال : تقام عليه الحدود ، ثُمَّ يقتل . « 3 »\r\nفقه الحديث : اين روايت بين صحيح و حسن مردّد است . امام صادق عليه السلام درباره‌ى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 325 ، باب 15 از ابواب مقدّمات الحدود ، ح 1 .\r\n( 2 ) . همان ، ص 327 ، ح 8 .\r\n( 3 ) . همان ، ص 326 ، ح 5 .\r\n","page_name":" 520 ","page_number":520},
  {"content":"\r\n\r\nمردى كه حدود متعدّد از جمله قتل به عهده‌ى او است ، فرمود : ابتدا حدود ديگر را اقامه كرده ، سپس او را مىكشند .\r\n4 - وعنه ، عن أبيه ، عن ابن محبوب ، عن عبداللَّه بن سنان وابن بكير جميعاً ، عن أبي عبداللَّه عليه السلام في رجل اجتمعت عليه حدود فيها القتل ، قال : يبدأ بالحدود الّتي هي دون القتل ويقتل بعد . « 1 »\r\nفقه الحديث : سند اين روايت معتبر بوده ، و دلالتش مانند روايات گذشته است .\r\n5 - وبإسناده عن الحسن بن عليّ بن فضّال ، عن ابن بكير ، عن عبيد بن زرارة ، عن أبي عبداللَّه عليه السلام في الرجل يؤخذ وعليه الحدود أحدها القتل . قال :\r\nكان عليّ عليه السلام يقيم عليه الحدّ ثمّ يقتله ، ولا تخالف عليّاً . « 2 »\r\nفقه الحديث : در اين روايت موثّقه ، امام صادق عليه السلام درباره‌ى مردى كه دستگير شده و حدود متعدّد ، كه يكى از آن‌ها قتل است ، به عهده‌ى اوست ، فرمود : اميرمؤمنان عليه السلام حدّ را بر او جارى ساخته ، سپس او را مىكشت ؛ با على مخالفت نكن .\r\nاحتمال مىدهيم واژه‌ى « تخالف » در روايت به صورت متكلّم مع الغير - يعنى : « اخالف » - باشد ؛ ولى در نسخه‌ها به صورت مخاطب - لا تخالف - آمده است ؛ يعنى اين يك حكم الزامى است ، و نبايد با آن مخالفت شود . نظير همين روايت ، صحيحه‌ى محمّد بن مسلم است :\r\n6 - محمّد بن يعقوب ، عن محمّد بن يحيى ، عن أحمد بن محمّد ، عن عليّ بن الحكم عن العلاء بن رزين ، عن محمّد بن مسلم ، عن أبي عبداللَّه عليه السلام في الرجل يؤخذ وعليه حدود أحدّها القتل ، فقال : كان عليّ عليه السلام يقيم عليه الحدود ، ثمّ يقتله ، ولا تخالف عليّاً عليه السلام . « 3 » 7 - وعن عدّة من أصحابنا ، عن أحمد بن محمّد بن عيسى ، عن الحسين بن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 326 ، باب 15 از ابواب مقدّمات حدود ، ح 6 .\r\n( 2 ) . همان ، ح 2 .\r\n( 3 ) . همان ، ح 4 .\r\n","page_name":" 521 ","page_number":521},
  {"content":"\r\n\r\nسعيد ، عن أخيه الحسن ، عن زرعة ، عن سماعة ، عن أبي عبداللَّه عليه السلام ، قال :\r\nقضى أمير المؤمنين عليه السلام في من قتل و شرب خمراً وسرق ، فأقام عليه الحدّ ، فجلده لشربه الخمر و قطع يده لسرقته وقتله بقتله . « 1 » فقه الحديث : امام صادق عليه السلام فرمود : اميرمؤمنان عليه السلام درباره‌ى مردى كه مرتكب قتل و شراب‌خوارى و سرقت شده بود ، به اين صورت قضاوت كرد كه ابتدا به خاطر شراب‌خوارى به او تازيانه زد ، سپس به خاطر دزدى دستش را بريد ، و سرانجام او را قصاص كرده و كشت .\r\nمجموعه‌ى اين روايات بر قاعده‌اى كه در ابتداى فرع گفتيم ، دلالت دارد .\r\n\r\nفرع دوم : كيفيّت اجراى حدّ بكر و محصن بر يك نفر\r\nاگر جوان متأهّلى ، قبل از دخول به همسرش مرتكب زنا شد ، حدّ او تازيانه و تراشيدن سر و تبعيد است . اگر همين فرد پس از دخول به اهل ، بار ديگر زنا كرد ، حدّش ، رجم است . اين دو حدّ را چگونه اجرا مىكنند ؟\r\nمقتضاى قاعده‌ى اوّليه و روايات باب اين است كه وى را تازيانه زده ، سرش را تراشيده و يك سال به تبعيد بفرستند ، و پس از اتمام تبعيد ، او را بكشند . امام راحل رحمه الله در تحرير الوسيله فرموده است : « فالظاهر وجوب كون الرجم بعد التغريب على اشكال » ؛ ابتدا مىفرمايد : ظاهراً واجب است رجم بعد از تبعيد باشد ، آن‌گاه در مسأله ترديد مىكنند ؛ يعنى روشن نيست آن قاعده بر اين مورد هم تطابق داشته باشد ؛ سپس در عدم تأخير احتياط مىكند .\r\nدر باب حدّ مريض و صاحب قروح و مستحاضه گفتيم نبايد رجم را به تأخير انداخت ، و در همان حالت او را سنگسار مىكنند . نكته‌اش اين بود كه چنين فردى بايد از اجتماع كنار گذاشته شده و اعدام گردد ؛ و اين مطلب حكمت و فلسفه‌ى قتل است . با توجّه به اين نكته ، چرا يك سال رجم را تأخير انداخته تا تبعيد و اقامت اجبارى محقّق شود ؟ در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 327 ، باب 15 از ابواب مقدّمات حدود ، ح 7 .\r\n","page_name":" 522 ","page_number":522},
  {"content":"\r\n\r\nنتيجه ، فردى كه گناهش بيشتر از زانى محصن است ، عقوبتش كمتر از او باشد ؛ چرا كه زانى محصن را بىدرنگ رجم مىكنند ، ولى به اين شخص يك سال مهلت مىدهند تا از لوازم حيات و زندگى استفاده كند .\r\nآيا از ضابطه‌ى كلّى در روايات بايد دست برداريم ؟ به نظر مىرسد مىتوان ادّعاى انصراف كرده و بگوييم كلّيتى كه در اين روايات گفته شده ، از اين مورد انصراف دارد . و شايد به جهت همين انصراف ، امام راحل رحمه الله فرمود : « على اشكال » .\r\nاز يك طرف ، فلسفه‌ى رجم و قتل ، نابود شدن فرد است ؛ و از سوى ديگر ، رواياتى داشتيم كه مىگفت : در حدود نبايد تأخير انداخت . با اين حال ، آيا مىتوان مستفاد از روايات مذكور را چنان توسعه دهيم و بگوييم در هر موردى كه چند حدّ مطرح بود ، بايد حدِّ كمتر از قتل را شروع كرده و به قتل پايان دهيم ؛ هر چند سبب يك سال تأخير شود ؛ بلكه به احتمال قوى ، از اين مورد انصراف دارد و به طور قاطع نمىتوانيم آن ضابطه‌ى كلّى را در اين‌جا پياده كنيم .\r\n\r\nكيفيّت تقديم حدود بر يكديگر\r\nآيا ملاكى بر تقديم و تأخير در حدود هست ؟\r\nصاحب جواهر رحمه الله فرمود : اگر در ميان حدود ، حدّى باشد كه در آن جنبه‌ى حقّ الناس مطرح است - ( مانند حدّ قذف كه در آن آبروى ديگران را مورد هتك قرار داده و به آنان نسبت زنا داده است و نتوانسته اين نسبت را با شهود ثابت كند ، ولى در حدّ زنا فقط حقّ خدا مطرح است ) - بر حق‌ّاللَّه مقدّم مىشود . « 1 » اگر اين وجه قوى هم نباشد ، مقتضاى احتياط خواهد بود ؛ به ويژه در جايى كه احتمال داده مىشود ضمن اجراى حدّ اوّل ، اصلًا زمينه‌اى براى حدّ دوم محفوظ نماند ؛ مثل اين كه فرد ناتوان باشد و در صورت اجراى حدّ قذف ، احتمال داده شود كه تلف شده و بميرد .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 346 .\r\n","page_name":" 523 ","page_number":523},
  {"content":"\r\n\r\nطرح يك اشكال\r\nدر اين مورد روايتى داريم كه هيچ فقيهى غير از شيخ مفيد رحمه الله « 1 » به آن فتوا نداده است :\r\nعبداللَّه بن جعفر في ( قرب الإسناد ) ، عن عبداللَّه بن الحسن ، عن علي بن جعفر ، عن أخيه عليه السلام ، قال : سألته عن رجل اخذ وعليه ثلاثة حدود : الخمر والزنا والسرقة ، بأيّها يبدأ به من الحدود ؟ قال : بحدّ الخمر ، ثمّ السرقة ، ثمّ الزنا . « 2 »\r\nفقه الحديث : على بن جعفر به امام كاظم عليه السلام گفت : شخصى را كه سه حدّ - حدّ خمر ، حدّ سرقت و حدّ زنا - بر عهده دارد ، دستگير كردند ، كدام يك بايد اوّل اجرا شود ؟ امام عليه السلام فرمود : با حدّ خمر شروع كرده ، سپس حدّ سرقت و بعد از آن حدّ زنا اقامه مىشود .\r\nاين روايت با معيارهايى كه دست ما وجود دارد ، تطبيق نمىكند ؛ زيرا ، فرقى بين حدّ زنا و حدّ خمر نيست . فقط ممكن است گفته شود : مقصود از حدّ زنا ، تازيانه نبوده است ؛ زيرا ، در موارد زيادى ، حدّ زنا ، قتل و يا رجم است ؛ امام عليه السلام فرموده : حدّ زنا را در آخر اجرا كنند .\r\nوجه تأخير حدّ سرقت از حدّ خمر نيز به جهت اين است كه تازيانه را بر تمام بدن بايد بزنند و اگر دست اين فرد را قطع كنند ، انگشتى وجود ندارد كه تازيانه بر آن فرود آيد . با اين توجيه ، روايت ، مخالفتى با قاعده ندارد ؛ هر چند غير از شيخ مفيد رحمه الله كسى به آن فتوا نداده است .\r\n\r\nفرع سوم : فاصله‌ى بين تازيانه و رجم\r\nدر جايى كه بايد تازيانه و رجم ، هر دو اجرا شود ، فاصله‌ى بين اين دو چه مقدار است ؟\r\nامام راحل رحمه الله در تحرير الوسيله فرمود : واجب نيست براى بهبودى پوست صبر كرد و پس از آن ، رجم را جارى ساخت ؛ بلكه احتياط در عدم تأخير رجم است . در اين فرع ، اختلاف\r\n\r\n\r\n","description":"","footnote":"\r\n( 1 ) . المقنعة ، ص 785 .\r\n( 2 ) . وسائل الشيعة ، ج 18 ، ص 326 ، باب 15 از ابواب مقدّمات الحدود ، ح 3 .\r\n","page_name":" 524 ","page_number":524},
  {"content":"\r\n\r\nشديدى بين فقها ديده مىشود . گروهى مانند شيخ مفيد رحمه الله در مقنعه ، « 1 » شيخ طوسى رحمه الله در نهاية « 2 » و مرحوم ابن زهره در غنيه « 3 » گفته‌اند : بايد به اندازه‌اى صبر كرد كه جاى تازيانه‌ها خوب شده و ناراحتى آن بر طرف گردد ؛ پس از آن ، او را سنگسار مىكنند . دليل اين مطلب آن است كه اگر بلافاصله پس از تازيانه زدن ، شخص سنگسار شود ، هدف شارع از حكم به تازيانه تأمين نمىشود ؛ زيرا ، مقصود از اجراى تازيانه فقط ضرب نيست ، بلكه ناراحتى و رنج‌هايى مثل تورّم محل ضرب و غير آن كه به دنبال تازيانه وجود دارد نيز مورد قصد است ؛ و با سنگسار شدن ، فرد از بين رفته و ديگر متحمّل آن ناراحتىها نمىشود .\r\nابن ادريس رحمه الله در سرائر « 4 » فتوا به استحباب تأخير داده است . علّت آن را نيز روايتى مىداند كه به نحو ارسال به اصحاب نسبت مىدهد : « روي أصحابنا أنّه لا يرجم حتّى يبرأ جلده ، فإذا برأ رجم » ؛ يعنى : اصحاب روايت كرده‌اند : شخص سنگسار نمىشود تا پوست بدنش خوب شود ، آن‌گاه او را رجم مىكنند .\r\nدر علّت فتواى به استحباب مىگويد : غرض شارع از سنگسار هلاكت و نابودى شخص است ؛ پس ، لزومى در تأخير رجم نيست ؛ ولى با وجود چنين روايتى كه اصحاب نقل كرده‌اند ، براى اين‌كه به طور كامل با روايت مخالفت نكرده باشيم ، با ظهور آن مخالفت كرده ، و فتوا به استحباب مىدهيم .\r\nصاحب جواهر رحمه الله و گروهى از متأخّران نيز به استحباب متمايل شده‌اند . « 5 » در برابر اين فتوا ، قول ديگرى مبنى بر عدم جواز تأخير رجم وجود دارد ؛ و بيان مىكند عبارت : « ومنه يتّجه عدم القول بالجواز » اشتباه چاپ شده و صحيح آن : « ومنه يتّجه القول بعدم الجواز » است . مرحوم محقّق اردبيلى رحمه الله در كتاب مجمع الفائدة والبرهان « 6 » تنها\r\n\r\n\r\n","description":"","footnote":"\r\n( 1 ) . المقنعة ، ص 775 .\r\n( 2 ) . النهاية في مجرد الفقه والفتوى ، ص 699 .\r\n( 3 ) . غنية النزوع ، ص 424 .\r\n( 4 ) . السرائر ، ج 3 ، ص 451 .\r\n( 5 ) . جواهر الكلام ، ج 41 ، ص 346 .\r\n( 6 ) . مجمع الفائدة والبرهان ، ج 13 ، ص 61 .\r\n","page_name":" 525 ","page_number":525},
  {"content":"\r\n\r\nكسى است كه به صراحت فتواى به عدم جواز تأخير داده ، و عبارت مرحوم علّامه در ارشاد « 1 » نيز اشعارى به اين معنا ندارد .\r\nمرحوم صاحب‌رياض رحمه الله « 2 » در ردّ نظر محقّق اردبيلى رحمه الله مىفرمايد : تأخير رجم امرى جايز و مورد اتّفاق است ؛ ليكن عدّه‌اى به وجوب تأخير و عدّه‌اى به استحباب آن معتقدند ؛ و فتوا به عدم جواز تأخير ، احداث قول سوّمى در مسأله است ؛ بنابراين ، اين قول به جهت مخالفت با اجماع مركّب و قول فقها كنار گذاشته مىشود ، و بايد يكى از آن دو قول را اختيار كرد .\r\nهر چند قول به وجوب تأخير ، دليل محكمى ندارد ، ولى بزرگانى از فقها به آن فتوا داده‌اند ؛ بنابراين مقتضاى احتياط ، تأخير در رجم است .\r\nصاحب جواهر رحمه الله مىفرمايد : در مسأله ، اتّفاق و اجماع محكمى وجود ندارد كه نتوان با آن مخالفت كرد ؛ بلكه مسأله اختلافى است . شاهدش وجود قول ديگرى از ابن جنيد رحمه الله كه با استناد به روايت اهل سنّت در قضيّه شراجه همدانى « 3 » - كه روز پنجشنبه به او تازيانه زده و در روز جمعه سنگسار شد - گفته : بايد بين تازيانه و سنگسار يك روز فاصله باشد . « 4 » با توجّه به اين اختلاف‌ها ، در تحرير الوسيله فرموده است : تأخير واجب نيست . ايشان با اين كلام ، قول فقهاى متقدّم را نفى كرد . در ذيل نيز فرموده : مقتضاى احتياط عدم تأخير است ؛ كلام صاحب رياض رحمه الله كه احتياط را در تأخير مىديد ، ردّ كرد .\r\nنظر برگزيده : با وجود فتواى بزرگانى چون شيخ مفيد و طوسى رحمه الله و ديگران ، اگر مستند وجوب ، همان علّت‌هايى باشد كه مرحوم صاحب شرايع فرموده ، يعنى تأخير حدّ به خاطر اين است كه دردهاى ناشى از تازيانه را تحمّل كند - « تأكيداً في الزجر » « 5 » - انصاف اين\r\n\r\n\r\n","description":"","footnote":"\r\n( 1 ) . ارشاد الاذهان ، ج 2 ، ص 173 .\r\n( 2 ) . رياض المسائل ، ج 10 ، ص 64 .\r\n( 3 ) . سنن بيهقى ، ج 8 ، ص 220 .\r\n( 4 ) . جواهر الكلام ، ج 41 ، ص 346 .\r\n( 5 ) . شرايع الاسلام ، ج 4 ، ص 938 .\r\n","page_name":" 526 ","page_number":526},
  {"content":"\r\n\r\nاست كه با اين مقدار ، نمىتوان وجوب را اثبات كرد ؛ زيرا ، اگر در اين زمان كه علم پيشرفت كرده ، شخصى به مداواى خود بپردازد و با استعمال دارو درد را از بين ببرد ، آيا حاكم شرع وظيفه دارد كه از فرد تازيانه خورده مراقبت كند تا مبادا به مداواى خود بپردازد ؟ و يا پس از تازيانه او را رها مىكنند و حاكم شرع وظيفه‌ى ديگرى ندارد ؛ فرد تازيانه خورده نيز هر عملى انجام مىدهد به حاكم ربطى ندارد ؟ لذا ، دليل محقّق رحمه الله مفيد فايده نبوده و نمىتواند وجوب را اثبات كند .\r\nاگر دليل متقدّمان بر اين فتوا ، روايت سرائر باشد - « روي أصحابنا لا يرجم حتّى يبرأ جلده وإذا برأ رجم » « 1 » - هر چند اين روايت مرسل است ، ولى بزرگان اصحاب مانند : شيخ طوسى « 2 » شيخ مفيد « 3 » ، ابن زهره « 4 » ، ابن حمزه « 5 » ، ابن برّاج « 6 » و ابن سعيد رحمهما الله « 7 » به آن فتوا داده‌اند .\r\nمرحوم آيت اللَّه بروجردى قدس سره بارها مىفرمود و از آن استفاده‌ها مىبرد كه تدوين كتاب‌هاى فقهى قدما تا زمان شيخ طوسى رحمه الله و بعد از زمان او ، مانند نهايه و غير آن ، به اين صورت بوده كه متن روايات را دسته‌بندى كرده و به تناسب كتاب‌هاى فقهى و ابواب فقهى ، همان متن را بدون سند مىنوشتند و در الفاظ روايات دخل و تصرّف نمىكردند ، بلكه عين عبارت معصوم عليه السلام را مىنوشتند .\r\nاين عمل فقهاى امامى سبب طعنه زدن اهل سنّت شد و گفتند : علماى شيعه اهل اجتهاد و تفريع نيستند و نمىتوانند به ابتكار فروعات دست بزنند ، بلكه عبارت روايات را گردآورى مىكنند ، به همين جهت ، اگر فرعى در روايات مطرح نباشد ، اماميّه آن را نمىآورند ؛ و اين بيانگر بىبهره‌گى آنان از اجتهاد است .\r\nشيخ طوسى رحمه الله براى ردّ اين طعن ، كتاب مبسوط را به عنوان يك كتاب تفريعى و مشتمل بر فروعات بسيار و متعدّد نوشت . ايشان در مقدّمه به اين مطلب اشاره مىكند كه ما گرفتار چنين تهمتى از ناحيه‌ى اهل سنّت بوديم ، و لذا براى اثبات اجتهاد ، اين كتاب را نوشتيم كه\r\n\r\n\r\n","description":"","footnote":"\r\n( 1 ) . السرائر ، ج 3 ، ص 451 .\r\n( 2 ) . النهاية في مجرد الفقه والفتوى ، ص 699 .\r\n( 3 ) . المقنعة ، ص 775 .\r\n( 4 ) . غنية النزوع ، ص 424 .\r\n( 5 ) . الوسيلة ، ص 413 .\r\n( 6 ) . المهذب ، ج 2 ، ص 527 .\r\n( 7 ) . الجامع للشرايع ، ص 550 .\r\n","page_name":" 527 ","page_number":527},
  {"content":"\r\n\r\nسبك آن با ديگر كتاب‌ها تفاوت دارد ؛ و در بردارنده‌ى فروع فراوانى است كه درباره‌ى آن‌ها روايتى نرسيده است .\r\nاز اين رو ، مرحوم آيت‌اللَّه بروجردى رحمه الله ، با توجّه به اين نكته ، اگر در كتاب‌هاى فتوايى مانند نهايه ، مقنعه و امثال آن مسأله‌اى آمده بود كه روايتى در جوامع روايى نداشته باشد ، همان متن كتاب را به عنوان روايت تلقّى كرده و به آن اعتماد مىنمود .\r\nدر فرع مورد بحث ، شيخ طوسى رحمه الله در كتاب نهايه و شيخ مفيد رحمه الله در مقنعه وجوب تأخير را متعرّض شده‌اند ، و ابن ادريس رحمه الله نيز روايتى به اصحاب نسبت مىدهد ؛ آيا با توجّه به اين نكات ، شبهه‌ى وجوب ، تقويت پيدا نمىكند ؟ حمل كردن روايت بر استحباب به چه دليل است ؟ و با وجود اين كه روايتى بر خلاف نداريم ، چه وجهى براى حمل بر استحباب وجود دارد كه مرحوم ابن ادريس قدس سره مرتكب شده است ؟\r\nاز ديگر سو ، فتوا دادن به نفى وجوبِ تأخير نيز مشكل است ؛ هر چند رواياتى وارد شده كه « ليس في الحدود نظر ساعة » « 1 » ؛ ولى با خصوصيّاتى كه گفتيم ، احتياط در تأخير اجراى رجم است .\r\n\r\nادلّه‌ى فتواى امام راحل رحمه الله\r\nبه حسب ظاهر ، براى وجوبِ تأخير رجم ، دليلى نداريم ؛ روايت مرسله‌ى ابن ادريس رحمه الله اعتبارى ندارد ؛ و ارسالش مانند مرسلات مرحوم صدوق نيست كه معتبر باشد .\r\nو از طرف ديگر ، رواياتى بر عدم جوازِ تأخير در حدود دلالت دارد ؛ به ويژه در باب رجم ، رواياتى بر رجم مريض و صاحب قروح و زن مستحاضه و امثال آن دلالت داشت .\r\nبنابراين ، بايستى هم وجوب تأخير را نفى كرد و هم مقتضاى احتياط را در عدم تأخير دانست .\r\nولى به نظر ما ، شبهه‌ى وجوب ، در اين مقام قوى است ؛ و ما نيز چون مرحوم صاحب رياض « 2 » احتياط را در تأخير رجم مىدانيم .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 25 از ابواب مقدّمات حدود ، ح 1 و 2 .\r\n( 2 ) . رياض المسائل ، ج 10 ، ص 64 .\r\n","page_name":" 528 ","page_number":528},
  {"content":"\r\n\r\n[ كيفيّة الرجم و حكم الفرار من الحفيرة 
  ]\r\n[ مسألة 2 - يدفن الرجل للرجم إلى حقويه لا أزيد ، والمرأة إلى وسطها فوق الحقوة تحت الصدر .\r\nفإن فرّ أو فرّت من الحفيرة ردّا إن ثبت الزّنا بالبيّنة ، وإن ثبت بالإقرار فإن فرّا بعد إصابة حجر ولو واحداً لم يردّا ، وإلّا ردّا . وفي قول مشهور إن ثبت بالاقرار لا يردّ مطلقاً وهو أحوط ، هذا في الرجم .\r\nأمّا في الجلد فالفرار غير نافع فيه بل يردّ ويحدّ مطلقاً . 
  ]\r\n\r\nكيفيّت رجم و فرار از حدّ\r\nاين مسأله چند فرع دارد :\r\n1 - اگر بخواهند مردى را رجم كنند ، بايد او را در حفيره و گودالى تا حِقْوَين - يعنى تا جايى كه لگن خاصره وجود دارد كه نزديك ناف مرد است - دفن كنند ؛ و اگر زانى زن باشد ، بيشتر از اين مقدار ، يعنى تا زير سينه‌اش دفن كرده و سپس ، وى را رجم كنند .\r\n2 - اگر مرد و يا زن زانى از حفيره فرار كنند ، در صورتى كه زناى آنان با بيّنه ثابت شده باشد ، آنان را بر مىگردانند ؛ و اگر با اقرار ثابت شده باشد و بعد از برخورد سنگ - هر چند يك دانه - باشد ، وى را بر نمىگردانند ؛ امّا اگر سنگى اصابت نكرده باشد ، او را برمىگردانند ؛ ولى بنا بر قول مشهور ، مطلقاً - چه سنگى اصابت كرده باشد ، و چه سنگى به او برخورد نكرده باشد - زانى را برنمىگردانند ؛ و اين قول ، مطابق احتياط است .\r\n3 - اگر حدّ زانى تازيانه بود ، چه با اقرار ثابت شده باشد و چه با بيّنه ، در صورت فرار ، او را بازگردانده و حدّ مىزنند .\r\n\r\nفرع اوّل : دفن مقدارى از بدن زانى براى رجم\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nآيا براى اجراى حدّ رجم به حفر گودال نياز است ، يا آن كه مقصود از حفر ، اين است كه زانى در هنگام پرتاب سنگ در يك جا متمركز باشد ، و تمركز با بستن به چوب يا درخت و امثال آن حاصل مىشود ، و يا هيچ‌يك از اين امور لازم نيست ؛ بلكه اگر او را در محلّى قرار داده و اطرافش را احاطه كنند و سنگ از هر طرف مانند سيل به سوى او سرازير شود ، كافى است ؟\r\nو بر فرض اين كه لازم باشد گودالى آماده سازند ، آيا بايد پس از قرار دادن زانى در گودال ، اطراف بدنش را با خاك و مانند آن پر كنند تا عنوان دفن محقّق شود - مانند كاشت درخت كه با خاك ريشه‌هايش را مىپوشانند - يا همين كه او را در گودال قرار دهند ، كافى است ؟ تفاوت اين دو حالت در فرار از گودال ظاهر مىشود ؛ در صورت اوّل ، فرارش مشكل مىگردد بر خلاف صورت دوم كه به آسانى مىتواند فرار كند .\r\nرواياتى كه در اين باب رسيده ، بيشتر به عنوان « دفن » اشاره دارد ؛ هرچند در بعضى از آن‌ها « حفر حفيرة » ديده مىشود ؛ بنابراين ، بايد به بررسى روايات پرداخت تا به مفاد آن عمل شود . لذا ، بحث ما در دو مطلب است :\r\nالف : آيا لازم است گودالى حفر شود ؟\r\nب : آيا لازم است مقدارى از بدن مرد و زن زانى براى رجم دفن شود ؟\r\nمطلب اوّل : لزوم حفر گودال\r\nرواياتى در اين زمينه رسيده است كه عبارتند از :\r\n1 - محمّد بن يعقوب ، عن علي بن إبراهيم ، عن محمّد بن عيسى بن عبيد ، عن يونس ، عن إسحاق بن عمّار ، عن أبي بصير ، قال : قال أبو عبداللَّه عليه السلام :\r\nتدفن المرأة إلى وسطها إذا أرادوا أن يرجموها ويرمي الإمام ثمّ يرمي الناس بعد بأحجار صغار . « 1 »\r\nفقه الحديث : در اين موثّقه ، امام صادق عليه السلام فرمود : هنگامى كه بخواهند زنى را رجم كنند ، تا وسط او را دفن مىكنند - معناى وسط در مقدار دفن مىآيد - اوّل امام سنگ پرتاب مىكند ، سپس ديگران ، با سنگ‌هاى كوچك به او مىزنند .\r\nعبارت « تدفن المرأة . . . » ظهور در وجوب دفن دارد ، و نمىتوان از اين ظهور چشم\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 374 ، باب 14 از ابواب حدّ زنا ، ح 1 .\r\n","page_name":" 530 ","page_number":530},
  {"content":"\r\n\r\nپوشيد ؛ و ادّعا كرد ظهور در وجوب يا تحقّق عنوان دفن ندارد ؛ به خصوص ، با توجّه به اين نكته كه در فقه معمولًا عنوان دفن درباره‌ى مردگان استعمال دارد .\r\nاگر براى اين عنوان ، خصوصيّتى نبود و موضوعيّتى نداشت ، به چه وجه و دليلى آن را به كار برده است ؟ لذا ، تا دليل محكمى بر خلاف اين ظهور قائم نشود ، نمىتوان از آن رفع يد كرد .\r\n2 - عن عليّ بن إبراهيم ، عن محمّد بن عيسى بن عبيد ، عن يونس ، عن سماعة ، عن أبي عبداللَّه عليه السلام ، قال : تدفن المرأة إلى وسطها ، ثمّ يرمي الإمام ويرمي النّاس بأحجار صغار ، ولا يدفن الرّجل إذا رجم إلّاإلى حقويه . « 1 »\r\nفقه الحديث : اين موثّقه نيز دلالتى همانند موثّقه‌ى سابق با اضافه‌اى در مرد دارد .\r\nحضرت فرمود : زن را تا وسط دفن كرده ، آن‌گاه امام عليه السلام آغاز به رجم كرد ؛ مردم پس از او با سنگ‌هاى كوچك به او مىزنند ، و براى رجم ، مرد را تا حقوين دفن مىكنند نه بيشتر .\r\nاين روايت ، دفن را درباره‌ى رجم مرد و زن زانى ، هر دو مىآورد و امتياز مرد را بر زن در مقدار دفن بيان مىكند ؛ كه در زن « إلى وسطها » و در مرد « إلى حقويه » است .\r\n3 - وبإسناده عن يونس بن يعقوب ، عن أبي مريم ، عن أبي جعفر عليه السلام ، قال :\r\nأتت امرأة أمير المؤمنين عليه السلام فقالت : إنّي قد فجرت ، فأعرض بوجهه عنها فتحوّلت حتّى استقبلت وجهه ، فقالت : إنّي قد فجرت ، فأعرض عنها ، ثمّ استقبلته فقالت : إنّي قد فجرتُ فأعرض عنها ، ثمّ استقبله فقالت : إنّي فجرت ، فأمر بها فحبست وكانت حاملًا ، فتربّص بها حتّى وضعت ، ثمّ أمر بها بعد ذلك فحفر لها حفيرة في الرحبة وخاط عليها ثوباً جديداً وأدخلها الحفيرة إلى الحقو وموضع الثديين وأغلق باب الرحبة ورماها بحجر وقال : بسم اللَّه اللّهمّ على تصديق كتابك وسنّة نبيّك ، ثمّ أمر قنبر فرماها بحجر . . . . « 2 » سند روايت : اين روايت از نظر سند ، صحيحه است ؛ و مناقشه‌ى بعضى در سند به\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 374 ، باب 14 از ابواب حدّ زنا ، ح 3 .\r\n( 2 ) . همان ، ص 380 ، باب 16 از ابواب حدّ زنا ، ح 5 .\r\n","page_name":" 531 ","page_number":531},
  {"content":"\r\n\r\nمشترك بودن ابومريم وجهى ندارد . زيرا ، هر چند ابومريم كنيه‌ى دو فرد است : يكى از آنان ابومريم انصارى ، ثقه بوده ، و ديگرى ، بكر بن حبيب است كه توثيق ندارد ؛ امّا اين دليل نمىشود كه هر جا ابومريم ذكر شد ، مشترك باشد بين كسى كه وثاقتش ثابت شده و كسى كه توثيق ندارد و روايت از اعتبار ساقط گردد . به علّت اين كه :\r\nاوّلًا : اگر فردى در اسناد روايات تتبّع و دقّت كند ، مىفهمد ابومريم مطلق به انصارى انصراف دارد .\r\nثانياً : راوى از ابومريم ، يونس بن يعقوب است كه حتّى يك روايت از بكر بن حبيب ندارد ؛ و او از شاگردان روايى ابومريم انصارى است .\r\nفقه الحديث : امام باقر عليه السلام فرمود : زنى نزد اميرمؤمنان عليه السلام آمد و اقرار به زنا كرد . آن امام بزرگوار از او رو برگردانيد تا چهار مرتبه اقرار كامل شد . حضرت على عليه السلام به سبب آبستن بودن زن ، دستور داد او را زندانى كنند ؛ آن‌گاه كه وضع حمل او تمام شد ، فرمان به حفر گودالى در رحبه داده ، و دستور داد پيراهن جديدى براى او بدوزند كه تمام بدنش محفوظ باشد . او را تا حقو و پستان‌هايش داخل گودال كردند و شخص امام عليه السلام به او سنگى زد و . . . .\r\nنقد صاحب جواهر رحمه الله بر دلالت اين روايت\r\nمرحوم صاحب جواهر در مقام اشكال بر دلالت روايت ، فرموده است : « وفيه أنّه أعمّ من الوجوب مع قطع النظر عن التأسّي » « 1 » ؛ يعنى هرچند امير مؤمنان عليه السلام اين كار را انجام دادند ، ليكن معناى آن تعيّن و وجوب حفر نيست . كسى نگفته حفر كردن حرام است ؛ بلكه سخن در لزوم و استحباب آن بوده ، و به طور كلّ ممكن است بگوييم نه وجوب دارد و نه استحباب ؛ بلكه حفر گودال يكى از راه‌هاى اقامه‌ى حدّ است .\r\nجواب نقد صاحب جواهر رحمه الله\r\nاين جريان را يك‌بار كتاب تاريخ براى ما نقل مىكند ؛ امّا هرچند تاريخ قطعى باشد ، از نقل تاريخ نمىتوان حكمى از احكام را استفاده كرد ؛ ليكن گاه امام باقر عليه السلام واقعه‌اى را حكايت\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 348 .\r\n","page_name":" 532 ","page_number":532},
  {"content":"\r\n\r\nمىكند كه در اين حال ، نقل او جنبه‌ى تاريخى ندارد ، بلكه هدفش بيان حكم است . بيان حكم به دو نوع است :\r\nالف : امام عليه السلام حكم را به‌طور مستقيم و بدون نقل مسائل گذشته بفرمايد .\r\nب : افعال و گفتار پيامبر و يا اميرمؤمنان عليهما السلام به عملى مستحبّ دست زده يا يكى از راه‌هاى اجراى حدّ رجم را پياده كرده است ؛ بلكه اين بيان مانند گفتار امام باقر عليه السلام است كه بگويد : « احفر حفيرة » . در نتيجه ، حفر گودال تعيّن دارد .\r\nطرح دو اشكال و جواب\r\n1 - در دو روايت گذشته ، عنوان « دفن » مطرح بود ؛ ولى در اين روايت سوم مىفرمايد : « حفر لها حفيرة في الرحبة وأدخلها الحفيرة إلى الحقو وموضع الثديين » « 1 » ؛ يعنى فقط مسأله‌ى حفر گودال و قرار گرفتن زن در آن آمده است . بين اين دو مطلب چگونه جمع مىكنيد ؟\r\nدر پاسخ اين اشكال مىگوييم : دو روايت موثّقه ، مطلبى اضافه‌تر از اين روايت صحيحه را حكايت مىكند ؛ يعنى مشتمل بر عنوان دفن بود ، و اين قرينه است بر آن كه مراد وقوع زن در حفيره به صورت دفن بوده است .\r\nدر نتيجه ، با توجّه به اين روايات صحيحه و موثّقه ، نمىتوانيم از عنوان « دفن » صرف‌نظر كنيم .\r\n2 - در فرع بعد مطرح شده كه اگر زنا با اقرار ثابت شد و زانى از گودال فرار كند ، او را برنمىگرداند . اين مطلب با دفن بدن او تا حقوين و يا نزديك سينه چگونه قابل جمع است ؟\r\nبراى فردى كه قسمتى از بدنش دفن مىشود ، امكان فرار وجود ندارد ، و فرع بعد هيچ‌گاه نمىتواند محقّق گردد و موضوع پيدا كند .\r\nپاسخ اين اشكال آن است كه : اوّلًا : دليلى نيامده كه حاكم را به بازگشتنِ راه فرار موظّف كند .\r\nثانياً : دفن قسمتى از بدن زانى با سنگ ، سيمان و بتون آرمه نيست كه هيچ امكان فرار نداشته باشد ؛ بلكه اطراف بدنش خاك مىريزند و حتّى خاك‌ها را نمىكوبند تا محكم\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 380 ، باب 16 از ابواب حدّ زنا ، ح 5 .\r\n","page_name":" 533 ","page_number":533},
  {"content":"\r\n\r\nگردد ؛ بنابراين ، فرار ممكن است ، هرچند سهولت ندارد ؛ بايد به فرق بين سهولت و امكان فرار توجّه داشت . آن مقدارى كه قائل مىشويم ، امكان فرار است ؛ و دليلى نداريم كه بايد به آسانى راه براى فرار او موجود باشد .\r\nآيا با توجّه به اين‌گونه اشكالات ، حقّ داريم از ظاهر كلمه‌ى « تدفن » صرف‌نظر كنيم ؟\r\nاستعمال اين عنوان ، حاكى از عنايت به آن است ، و گرنه معنا ندارد كه در غير مردگان ، كلمه‌ى « دفن » را به كار ببرند .\r\nنقد شهيد ثانى رحمه الله بر روايات دفن\r\nمرحوم شهيد ثانى در كتاب مسالك « 1 » مىفرمايد : ما هيچ دليلى بر وجوب دفن نداريم ؛ بلكه اصولًا گودال لازم نيست . از پاره‌اى روايات نيز استفاده مىشود نيازى به بستن به درخت ، يا چوب و مانند آن هم نيست . سند رواياتى هم كه دلالت بر وجوب دفن دارد ، ضعيف است و با آن‌ها فقط به يك حكم استحبابى ، آن هم بنا بر تسامح در ادلّه‌ى سنن مىتوان فتوا داد ؛ و به زايد بر استحباب نمىتوان قائل شد .\r\nامّا اين كه در برخى جريان‌ها ذكر شده است كه اميرمؤمنان عليه السلام گودالى حفر كردند ، دليلى بر وجوب حفر نيست . تأسّى به آن امام عليه السلام استحباب حفر گودال را اقتضا دارد ، و ضرورت و وجوب را نمىرساند . در زمان پيامبر اكرم صلى الله عليه و آله نيز نسبت به زن عامرى - صحيح آن « غامدى » است - امر به حفر گودال داد ، ولى نسبت به زن جهنى چنين امرى نداشت . در مسأله‌ى رجم ماعز ، كه چهار بار اقرار كرد ، ابوسعيد خدرى مىگويد : دست ماعز را گرفتيم ، به قبرستان بقيع برده ، پهلوى يك درختى بدون آن كه گودالى را حفر كنيم و يا او را به چيزى ببنديم ، در آن‌جا ايستاد ؛ و بعد ، با سنگ و استخوان و مانند آن بر او زديم و او هم فرار كرد ؛ دستگيرش كرديم و آن‌قدر سنگ به او زديم تا كشته شد . رسول خدا صلى الله عليه و آله به اين جريان اعتراض كردند كه چرا پس از فرار ، او را بازگردانده و سنگ‌باران كرديد ؟\r\nگناهش با اقرار ثابت شده بود . از اين روايت استفاده مىشود گودالى مطرح نبوده است . « 2 »\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 383 .\r\n( 2 ) . سنن بيهقى ، ج 8 ، ص 221 .\r\n","page_name":" 534 ","page_number":534},
  {"content":"\r\n\r\nاشكال ما و صاحب جواهر رحمه الله بر شهيد ثانى\r\nصاحب جواهر رحمه الله مىفرمايد :\r\nاوّلًا : برخى از رواياتى كه در وجوب دفن رسيده بود ، موثّق هستند - دو روايت موثّقه ابوبصير و سماعه و صحيحه‌ى ابى مريم - ؛ بنابراين ، در سند و دلالت آن‌ها هيچ قصور و ضعفى نيست .\r\nثانياً : در قصه‌ى ماعز ، روايات وارده‌ى از شيعه و برخى از روايات عامّه ، دلالت بر حفر گودال دارد .\r\nسپس مىفرمايد : مقصود كسانى كه گفته‌اند گودالى بايد حفر گردد ، دفن در آن است ؛ زيرا ، براى گودال بدون دفن اثرى مترتّب نمىشود و وجودش كالعدم است . « 1 » به نظر ما ، كلام صاحب جواهر رحمه الله تمام و در رابطه با اين فرع هيچ اشكالى جا ندارد ؛ بلكه عنوان « دفن » به حسب روايات موضوعيّت دارد . بايد محكوم را در گودال قرار داد و اطرافش به مقدارى كه در فرع بعد مطرح مىشود ، خاك بريزند به گونه‌اى كه عنوان دفن محقّق گردد .\r\nمطلب دوم : اندازه‌ى دفن بدن زانى\r\nچه مقدار از اعضاى مرد و يا زن زانى ، بايد دفن گردد ؟\r\nامام راحل رحمه الله در تحرير الوسيله فرموده است : در مرد بايد بايد تا حقوين دفن گردد و نه بيش‌تر ؛ غايت هم داخل مغيّا است ، يعنى مقدارى كه ازار آن را مىپوشاند نيز بايد مدفون شود ؛ كلمه‌ى « حقو » به ازار نيز مجازاً گفته مىشود ؛ از باب اين‌كه محل به وسيله‌ى ازار پوشيده مىشود .\r\nدر نتيجه ، بايد مقدارى از لگن خاصره زير پوشش خاك قرار گيرد و طبعاً مقدراى زير ناف واقع مىشود .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 349 .\r\n","page_name":" 535 ","page_number":535},
  {"content":"\r\n\r\nدر زن مىفرمايد : تا وسط بدنش بالاى حقو و زير سينه ؛ يعنى بين اين دو از حقو بالاتر و از سينه پايين‌تر باشد .\r\nمرحوم محقّق فرموده : زن را تا سينه دفن مىكنند و صاحب جواهر رحمه الله آن را قول اشهر دانسته و با « بل » ترقّى كرده ، آن را به مشهور نسبت مىدهد . « 1 » شيخ صدوق رحمه الله در كتاب المقنع مقدار گودال را تمامِ قامت زانى تا گردنش قرار داده ، مىفرمايد : « والرجم أن يحفر له حفيرة مقدار ما يقوم فيها فتكون بطوله إلى عنقه فيرجم » . « 2 » شيخ مفيد رحمه الله در مقنعه « 3 » و ابن زهره رحمه الله در غنيه « 4 » مىگويند : زن و مرد بايد تا سينه دفن شوند و فرقى با همديگر ندارند .\r\nسلّار رحمه الله در كتاب مراسم فرموده است : گودالى براى مرد تا سينه و براى زن تا وسطش حفر مىكند ؛ ولى مقصود از وسط را بيان نكرده است . امّا بنا بر قاعده‌اى كه دست ما هست ، مىتوان مقدار آن را معيّن كرد ؛ زيرا ، مىدانيم زن به تستّر ( پوشش ) بيشترى نياز دارد ؛ از اين رو ، اقتضا مىكند بيشتر دفن شده و پوشيده گردد ، وطبعاً تأذّى او كمتر خواهد بود ؛ زيرا ، هر مقدارى كه دفن بيش‌تر باشد ، آن مقدراى كه پوشيده شده ، از ناراحتى سنگ‌ها مصون خواهد بود . با توجّه به اين قاعده مىتوان گفت : مراد مرحوم سلّار از صدر ، از سينه بالاتر خواهد بود و عكس آن بعيد است ؛ زيرا ، لازمه‌اش اين است كه اندازه‌ى دفن بدن مرد بيشتر از زن باشد ، و اين مخالف با تمام فقها است ؛ زيرا ، همه يا قائل‌اند كه مرد بايد كمتر از زن در گودال باشد و يا به تساوى فتوا داده‌اند . « 5 » مرحوم صدوق رحمه الله در من لا يحضره الفقيه روايت زنى كه عمرو بن حريث متكفّل نگهدارى فرزندش شد را آورده ، و چنين مىنويسد : « حفر لها أمير المؤمنين عليه السلام حفيرة ودفنها فيها إلى حقويها » يعنى تا حقوين او را دفن كرد . « 6 »\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 347 .\r\n( 2 ) . المقنع ، ص 428 .\r\n( 3 ) . المقنعة ، ص 775 - 780 .\r\n( 4 ) . غنية النزوع ، ص 424 .\r\n( 5 ) . المراسم ، ص 254 .\r\n( 6 ) . من لا يحضره الفقيه ، ج 4 ، ص 34 .\r\n","page_name":" 536 ","page_number":536},
  {"content":"\r\n\r\nتذكّر : فتاواى مختلف فقها كشف مىكند كه اجماع مسلّمى در اين مسأله نداريم ؛ بلكه حتّى يك شهرت مسلّمى هم وجود ندارد ؛ هرچند شهرت به تنهايى ، فاقد حجيّت است ، ولى ترقّى صاحب جواهر رحمه الله از اشهر به مشهور نيز اثبات چنين شهرت مسلّمى را نمىكند ؛ بنابراين ، بايد به روايات مراجعه شود .\r\nبررسى روايات در مقدار دفن\r\nچند روايت مرسل در كتاب‌هاى فقهى مانند : جواهر الكلام از كتب عامّه نقل شده كه در جوامع روايى ما به صورت ارسال نيز نيامده است . اين روايات فاقد اعتبار حجيّت هستند .\r\nاز آن جمله است روايات زير :\r\n1 - في المرسل عن النّبيّ صلى الله عليه و آله حفر للعامرية إلى الصدر . « 1 » در اين روايت مرسل ، براى زن عامرى - صحيح آن « غامدى » است - كه زناى محصنه كرده بود ، گودالى تا اندازه‌ى سينه‌ى او حفر كردند .\r\n2 - إنَّه صلى الله عليه و آله رجم امرأة فحفر لها إلى الثندوة . « 2 » « ثندوة » يعنى سينه و جاى پستان ؛ تعبير به « ثندوة » با تعبير به « صدر » يكى است .\r\nدر روايتى كه مرحوم فاضل اصفهانى به نحو ارسال نقل و منبعى كه از آن گرفته معيّن نكرده است ، در قضيه‌ى شراجه يا شراهه كه روز پنجشنبه به او تازيانه زد و روز جمعه رجم كرد ، آورده است : « دفن الشراهة إلى منكبها أو ثدييها » « 3 » منكب از سينه بالاتر است .\r\nاين چند روايت مرسل ، در خصوص زن آمده و هيچ صحبتى از مرد در آن‌ها نيست ، و به آن‌ها نمىتوان عمل كرد ؛ زيرا ، فاقد اعتبار و حجيّت هستند . بنابراين ، بايد به همان\r\n\r\n\r\n","description":"","footnote":"\r\n( 1 ) . سنن بيهقى ، ج 8 ، ص 221 .\r\n( 2 ) . همان ، ص 229 .\r\n( 3 ) . كشف اللثام ، ج 2 ، ص 403 .\r\n","page_name":" 537 ","page_number":537},
  {"content":"\r\n\r\nروايات سه گانه عمل كرد . اقوال فقها نيز براى ما مفيد فايده نيست .\r\nموثّقة أبي بصير ، قال : قال أبو عبداللَّه عليه السلام تدفن المرأة إلى وسطها إذا أرادوا أن يرجموها ويرمي الإمام ثمّ يرمي النّاس بعد بأحجار صغار . « 1 » اين روايت حكم دفن زن را بدين‌گونه بيان كرده كه مقدار دفن تا وسط زن است .\r\nامّا اين‌كه مقصود از وسط چيست ؟ دو احتمال در آن وجود دارد .\r\nالف : از سر تاپاى زن را حساب كرده و وسطش را اخذ مىكنيم . در اين صورت ، وسط براى مرد و زن يكى خواهد بود ؛ ظاهر اين محاسبه ، حقوين را نتيجه مىدهند ؛ زيرا ، حقوين وسط هركسى شناخته مىشود . بنا بر اين احتمال ، ملاك دفن در زن همان حقوين است .\r\nب : از حقوين به بالا را حساب كرده وسط آن را مىگيريم . در اين صورت ، وسط همان سينه و پستان‌ها است .\r\nبا وجود اين دو احتمال در روايت ، استظهار از آن مشكل مىشود و بايد از روايات ديگر كمك گرفت ، و با يارى از قرائنى كه در آن‌ها وجود دارد ، اين روايت را معنا كرد .\r\nموثّقة سماعة عن أبي عبداللَّه عليه السلام ، قال : تدفن المرأة إلى وسطها ثمّ يرمي الإمام ويرمي الناس بأحجار صغار ، ولا يدفن الرجل إذا رجم إلّاإلى حقويه . « 2 » تنها روايتى كه در خصوص مرد داريم ، همين موثّقه است . لذا ، امام راحل رحمه الله فرمود :\r\n« يدفن الرجل للرجم إلى حقويه لا أزيد » مقدار دفن مرد تا حقوين است نه بيشتر ؛ و تأكيد مىكند « لا أزيد » ؛ به علّت اين‌كه مسأله در باب مرد روشن است و معارضى براى روايت و يا ابهامى در دلالت آن نيز وجود ندارد . از اين كه روايت نيز امر را دائر بين نفى واستثنا - « لا يدفن الرجل إذا رجم إلّاإلى حقويه » - قرار داده ، معلوم مىشود كه مسأله خيلى أهميّت دارد ؛ يعنى نبايد سر سوزنى از حقوين تجاوز كرد . بنابراين ، در مورد مرد ، بدون هيچ ترديد و ابهامى ، به دفن تا حقوين حكم مىكنيم .\r\nنكته‌ى ديگرى كه در روايت هست اين كه امام عليه السلام فرمود : زن تا وسط دفن مىشود و پس از آن حكم مرد را فرمود ؛ از اين تفصيل بين زن و مرد استفاده مىشود كه زن تا وسط\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 374 ، باب 14 از ابواب حدّ زنا ، ح 1 .\r\n( 2 ) . همان ، ح 3 .\r\n","page_name":" 538 ","page_number":538},
  {"content":"\r\n\r\nدفن مىگردد ، ولى مرد نبايد بيش از حقوين دفن شود ؛ يعنى وسط مرأة بالاتر از حقوين است و لذا ، احتمال اوّل در روايت ابوبصير از بين مىرود ؛ زيرا ، اگر ملاك وسط اندام باشد ، همان حقوين خواهد بود ؛ و اين مخالف با روايت است ؛ زيرا ، مقابله‌ى بين مرد و زن در روايت اقتضا مىكند كه وسط زن غير از حقوين او باشد . بنابراين ، احتمال اوّل در روايت قبل ساقط مىشود و وسط او موضعى بالاتر از حقوين خواهد بود .\r\nآيا مقصود از وسطى كه بالاى حقوين است ، سينه و صدر است ، همان‌گونه كه محقّق رحمه الله در كتاب شرايع فرموده : « المرأة إلى صدرها » « 1 » و يا مقصود از آن فوق حقوين و پايين‌تر از سينه است كه امام راحل رحمه الله در تحرير الوسيله فرموده : « والمرأة إلى وسطها فوق الحقوة تحت الصدر » ؟ روايت از اين نظر ابهام دارد ، و در روايت سوم دقّت كنيم :\r\nصحيحة أبي مريم : . . . ثمّ أمر بها بعد ذلك فحفر لها حفيرة في الرحبة وخاط عليها ثوباً جديداً وأدخلها الحفيرة إلى الحقو وموضع الثديين . « 2 » اين روايت به دو صورت نقل شده است : يكى همان نقل صاحب وسائل رحمه الله كه در من لا يحضره القيه « 3 » نيز همين گونه است ؛ و ديگرى نقل محدّث كاشانى رحمه الله در كتاب وافى - كتاب منضبطى بوده و ايشان به نقل روايات با كمال دقّت پرداخته است - دارد : « أدخلها الحفيرة إلى الحقو دون موضع الثديين » ؛ صاحب جواهر رحمه الله نيز روايت را موافق با وافى نقل مىكند . « 4 » در اين روايت بايد مرتكب يك خلاف ظاهر شد ؛ زيرا ، هريك از « موضع الثديين » و يا « دون موضع الثديين » با حقوين نمىسازد . چرا كه بين حقو و موضع ثديين فاصله‌ى زيادى هست ؛ زيرا ، « حقو » عبارت از خاصره و لگن خاصره است - همان مقدارى كه با ازار پوشيده مىشود . - از اين رو ، بايد مسامحه‌اى در نقل باشد . اگر دون موضع الثديين باشد ، تسامحش كمتر است .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 938 .\r\n( 2 ) . وسائل الشيعة ، ج 18 ، ص 380 ، باب 16 از ابواب حدّ زنا ، ح 5 .\r\n( 3 ) . من لا يحضره الفقيه ، ج 4 ، ص 28 .\r\n( 4 ) . جواهر الكلام ، ج 41 ، ص 347 .\r\n","page_name":" 539 ","page_number":539},
  {"content":"\r\n\r\nبه هر حال ، مواجه با اين دو نقل هستيم : نقل صاحب وسائل رحمه الله كه با من لا يحضره الفقيه موافق است ؛ و نقل مرحوم فيض كه صاحب جواهر رحمه الله نيز مانند او آورده است . چه بايد كرد ؟\r\nقاعده در چنين مواردى اين است كه اگر دو نقل داشته باشيم كه يكى مشتمل بر زياده و ديگر فاقد آن است ، بايد به زياده اعتماد كرد و ترتيب اثر داد ؛ به علّت اين كه نياوردن زياده ممكن است به سبب غفلت باشد ؛ زيرا ، غفلت و بىتوجّهى چه‌بسا سبب مىشود كلمه‌اى نوشته نشود ، يا مطلبى فراموش گردد ؛ امّا عكس آن ، يعنى غفلت سبب زياد كردن مطلب و جمله‌اى بشود و راوى از پيش خود چيزى را اضافه كند ، خيلى بعيد و نادر است .\r\nدر اين مقام ، امر دائر است بين آن كه مرحوم صدوق و مانند ايشان كلمه‌ى « دون » را فراموش ، يا مرحوم فيض و صاحب جواهر رحمه الله كلمه‌ى « دون » را اضافه كرده باشند ؛ فراموشى و غفلت موجب نقص يك امر معمولى و متعارف است ، ولى غفلت و فراموشىِ موجب زياده ، غير متعارف و غير معمولى است . از اين رو ، ما به « دون موضع الثديين » تكيه كرده ، هرچند مرتكب يك خلاف ظاهر در مورد « حقوين » مىگرديم .\r\nبا توجّه به اين روايت ، « وسط » در آن روايات را بالاتر از خاصره و پائين‌تر از سينه مىدانيم ؛ و آن‌چه امام راحل قدس سره فرمود : وسط زن فوق خاصره و در عين حال پائين‌تر از سينه است ، مستفاد از مجموع اين روايات بوده ؛ امّا عنوان صدر در كلام مرحوم محقّق دليل معتبرى ندارد ؛ مگر اين‌كه مراد از صدر همين معنا باشد كه ما گفتيم .\r\n\r\nفرع دوم : حكم فرار از گودال\r\nاين فرع به مقتضاى كيفيّت اثبات حدّ ، دو صورت دارد :\r\n1 - اگر حدّ زنا در مورد محكوم به رجم از راه بيّنه و شهادت شهود ثابت شده است و مرجوم در حين رجم از گودال فرار كرده باشد ، بايد او را تعقيب كنند و به گودال برگردانده ، حدّ رجم را در حقّ او پياده كنند . در اين حكم ، هيچ تفصيلى نيست .\r\n2 - اگر حدّ زنا به اقرار زانى ثابت شده باشد ، دو نظر وجود دارد :\r\nالف : قول مشهور اين است كه اگر مرجوم فرار كند ، هيچ كس حقّ تعقيب او را ندارد ، بلكه تعقيبش مطلقاً جايز نيست ؛ خواه به او سنگى خورده باشد يا نه .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nب : مرحوم شيخ در نهايه « 1 » و ابن حمزه رحمه الله در وسيله « 2 » گفته‌اند : اگر فرار پس از برخورد سنگ‌ها با بدن او ( هر چند يك سنگ ) باشد ، به گونه‌اى كه ناراحتى سنگ را ديده باشد ، در اين حال ، او را تعقيب نمىكنند ؛ امّا اگر قبل از پرتاب و اصابت سنگ فرار كرده و در حقيقت ، ناراحتى سنگ را نچشيده باشد ، بايد او را تعقيب و دستگير كرده ، به گودال بازگردانده و سنگسارش كنند .\r\n\r\nبررسى ادلّه‌ى فرع دوم\r\nاطلاقات ادلّه‌ى رجم ، حاكم شرع را موظّف به اجراى حدّ كرده ، ولازمه‌ى اقامه‌ى رجم اين است كه مرجوم فرار نكند تا رجم گردد ؛ و اگر فرار كرد ، او را بگيرند و نگاه دارند و نگذارند فرار كند . از اين رو ، به اقامه‌ى دليل بر اعاده‌ى مرجوم در صورت فرار نياز نداريم ؛ آن‌چه محتاج دليل است ، سقوط حدّ رجم و تعطيل شدن آن به فرار مجرم مىباشد .\r\nبنابراين ، قاعده‌ى اوّليه در باب حدّ - به مقتضاى ادلّه و اطلاقاتى كه بر رجم زانى محصن دلالت دارد - اجراى آن است ؛ همان‌گونه كه در باب تازيانه خواهيم گفت : فرار نقشى در سقوط حدّ ندارد ؛ قاعده‌ى اوّليّه اين است كه وقتى گفت : زانى را صد تازيانه بزنيد ، يعنى اگر صدبار هم فرار كرد ، باز بايد اين حدّ پياده شود .\r\nسقوط و عدم اجراى حدّ خلاف قاعده است و بايد دنبال دليل آن گشت ؛ و به مقدار دلالتش دست از قاعده‌ى اوليّه برداشت ؛ بنابراين ، بايد روايات وارده را ملاحظه كنيم :\r\n1 - محمّد بن عليّ بن الحسين ، قال : سئل الصادق عليه السلام عن المرجوم يفرّ ، قال :\r\nإن كان أقرّ على نفسه فلا يردّ ، وإن كان شهد عليه الشهود يردّ . « 3 »\r\nفقه الحديث : اين روايت مرسل است ؛ امّا از مرسلات صدوق مىباشد كه حجّيت دارد ؛ زيرا ، مرحوم صدوق نگفته « رُوي . . . » ، بلكه مثل كسى كه خودش شاهد قصّه و جريان باشد ،\r\n\r\n\r\n","description":"","footnote":"\r\n( 1 ) . النهاية ، ص 700 .\r\n( 2 ) . الوسيلة ، ص 412 .\r\n( 3 ) . وسائل الشيعة ، ج 18 ، ص 377 ، باب 15 از ابواب حدّ زنا ، ح 4 .\r\n","page_name":" 541 ","page_number":541},
  {"content":"\r\n\r\nبه « قال الصادق عليه السلام » تعبير مىكند . اين نوع مرسلات صدوق رحمه الله به نظر ما حجّت است .\r\nاز امام صادق عليه السلام پرسيدند : مرجومى فرار مىكند ، حكمش چيست ؟ امام عليه السلام فرمود :\r\nاگر زنا از راه اقرار ثابت شده باشد ، برگردانده نمىشود - حكم امام عليه السلام به عدم ردّ ، مطلق است در صورت اقرار - امّا اگر از راه بيّنه و شهود اربعه ثابت شده باشد ، وى را بازمىگردانند .\r\nاين روايت ، به طور كامل دلالت بر فرق بين صورت اقرار و بيّنه دارد و نسبت به هر دو مورد نيز مطلق است . سند آن نيز معتبر است . بنابراين ، لازم نيست ضعف آن را به عمل مشهور جبران كنيم ؛ همان‌گونه كه صاحب جواهر رحمه الله فرموده است . « 1 » 2 - بإسناده عن صفوان ، عن غير واحد ، عن أبي بصير ، عن أبي عبداللَّه عليه السلام ، أنّه إن كان أصابه ألم الحجارة فلا يردّ وإن لم يكن أصابه ألم الحجارة ردّ . « 2 » 3 - وبإسناده عن محمّد بن أحمد بن يحيى ، عن العبّاس ، عن صفوان ، عن رجل ، عن أبي بصير وغيره عن أبي عبداللَّه عليه السلام ، قال : قلت له : المرجوم يفرّ من الحفيرة فيطلب ؟ قال : لا ، ولا يعرض له إن كان أصابه حجر واحد لم يطلب ، فإن هرب قبل أن تصيبه الحجارة ردّ حتّى يصيبه ألم العذاب . « 3 » سند اين دو حديث : اين دو روايت سرانجام به يك راوى منتهى مىشود و در واقع اين‌ها يك روايت هستند ؛ زيرا ، در يكى ، صفوان از غير واحد از ابىبصير از امام صادق عليه السلام نقل مىكند ؛ و در ديگرى ، صفوان از رجلى كه او از ابىبصير و غير او از امام صادق عليه السلام روايت مىكند ، آمده است .\r\nنكته : مرسلات دو نوع است ؛ الف : ارسالى كه در روايت با كلمه‌ى « غير واحد » باشد ؛ برخى از فقها چنين روايت مرسلى را حجّت مىدانند ؛ زيرا ، به علّت بسيارى روات نام آنان را نبرده است .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 349 .\r\n( 2 ) . وسائل الشيعة ، ج 18 ، ص 377 ، باب 15 از ابواب حدّ زنا ، ح 5 .\r\n( 3 ) . همان ، ح 3 .\r\n","page_name":" 542 ","page_number":542},
  {"content":"\r\n\r\nب : ارسالى كه به نحو « بعض أصحابنا » يا « عَمَّن روى » باشد كه غير معتبر است .\r\nدر مقام ما ، روايت اوّل از غير واحد نقل مىكند ، علاوه بر اين‌كه راوى آن صفوان است كه مانند ابن ابىعمير مرسلاتش پذيرفته و مقبول است . بر اين مبنا نيز روايت معتبر است .\r\nدر روايت دوم نيز صفوان از رجل دارد كه آن رجل از ابوبصير و غير واحد نقل كرده است و سرانجام به ابوبصير منتهى مىشود ؛ و اين مختصر اختلاف ، سبب تعدّد روايت نمىگردد .\r\nفقه الحديث : هر دو روايت دلالت دارد بر اين‌كه اگر زانى ناراحتى برخورد سنگ را حسّ كرده باشد و پس از آن فرار كرده ، او را برنمى گردانند ؛ و گرنه وى بازگردانده و رجم مىشود .\r\nكيفيّت جمع بين اين سه روايت\r\nروايت صدوق رحمه الله بين اثبات زنا با بيّنه و اقرار تفصيل مىداد ؛ ولى نسبت به فرار قبل از اصابه و بعد از آن اطلاق داشت ؛ امّا اين روايات بين حسّ كردن ناراحتى برخورد سنگ و عدم آن تفصيل مىدهد ؛ و نسبت به كيفيّت اثبات با بيّنه يا اقرار اطلاق دارد . بنابراين ، نسبت بين روايات عموم و خصوص من وجه مىشود .\r\nروايت ديگرى در اين باب وجود دارد كه لازم است آن را نيز ملاحظه كنيم ، تا نسبت بين همه‌ى روايات معيّن گردد .\r\nمحمّد بن يعقوب ، عن عليّ بن إبراهيم ، عن أبيه ، عن عمرو بن عثمان ، عن الحسين بن خالد ، قال : قلت لأبي الحسن عليه السلام : أخبرني عن المحصن إذا هو هرب من الحفيرة هل يردّ حتّى يقام عليه الحدّ ؟ فقال : يردّ ولا يردّ . فقلت :\r\nوكيف ذاك ؟ فقال : إن كان هو المقرّ على نفسه ثمّ هرب من الحفيرة بعد ما يصيبه شيء من الحجارة لم يردّ ، وإن كان إنّما قامت عليه البيّنة وهو يجحد ثمّ هرب ردّ وهو صاغر حتّى يقام عليه الحدّ ، وذاك أنّ ماعز بن مالك أقرّ عند رسول اللَّه صلى الله عليه و آله بالزّنا فأمر به أن يرجم فهرب من الحفرة فرماه الزبير بن العوامّ بساق بعير فعقله فسقط فلحقه النّاس فقتلوه ، ثمّ أخبروا رسول اللَّه صلى الله عليه و آله بذلك ، فقال لهم : فهلّا تركتموه إذا هرب يذهب ، فإنّما هو الّذي\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nأقرّ على نفسه .\r\nوقال لهم : أما لو كان عليّ حاضراً معكم لما ظللتم ، قال : وودّاه رسول اللَّه صلى الله عليه و آله من بيت مال المسلمين . « 1 » سند روايت : صاحب جواهر رحمه الله به تضعيف روايت پرداخته و مىگويد : جابرى نيز ندارد ؛ زيرا ، مشهور به مفاد آن فتوا نداده‌اند .\r\nدر جواب از اين بيان ، گفته‌اند : ضعف روايت از جهت حسين بن خالد است كه نامبرده بين حسين بن خالد ثقفى بدون توثيق و حسين بن خالد خفاف ثقه مردّد است ؛ ليكن حقّ آن است كه بگوييم حسين بن خالد مطلق منصرف به حسين بن خالد خفاف ثقه است ؛ زيرا ، او كثير الرواية است به خلاف حسين بن خالد ثقفى . بنابراين ، روايت ، متّصف به صحّت مىگردد .\r\nفقه الحديث : حسين بن خالد مىگويد : به امام هفتم عليه السلام گفتم : اگر زانى محصن از گودال فرار كند ، آيا بازگردانيده مىشود تا حدّ بر او اقامه گردد ؟ امام عليه السلام در جواب فرمود : هم برمىگردانند و هم برنمىگردانند ؛ يعنى بين موارد فرق است ، در بعضى از موارد او را برمىگردانند و در پاره‌اى موارد برگردانده نمىشود .\r\nآن گاه امام عليه السلام به تفصيل پرداخته ، فرمود : اگر زانى محصن بر ضرر خود اقرار ، و از گودال پس از برخورد و اصابت چيزى از سنگ‌ها فرار كرد ، او را برنمىگردانند . عدم ارجاع به اقرار و برخورد سنگ منوط شده است . در ابتدا اين‌گونه به نظر مىرسد ، ليكن جملات بعدى ، اين ظهور را قدرى سست مىكند ؛ زيرا ، فرمود : و اگر بيّنه بر او قائم شده و او انكار مىكند ، و به سبب اين بيّنه‌ى عادل محكوم به رجم گشته ، او را با خفّت و خوارى برگردانده و حدّ را اقامه مىكنند .\r\nسؤال : اگر در فرض اوّل دو قيد وجود دارد ، پس طرف مقابل آن دو فرد پيدا مىكند ، يكى با نبودن قيد اوّل و يكى با نبودن قيد دوم ؛ يعنى بايد بگويد : « وإن كان إنّما قامت عليه البيّنة أو كان الفرار قبل إصابة الحجارة » ؛ چرا به قسمت دوم اشاره نكرده و فرمود : « وإن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 376 ، باب 15 از ابواب حدّ زنا ، ح 1 .\r\n","page_name":" 544 ","page_number":544},
  {"content":"\r\n\r\nكان إنّما قامت عليه البيّنه وهو يجحد » ؟ اين عدم اشاره ، مقدارى ظهور عدم اصابه‌ى حجاره را سست و متزلزل مىكند ؛ همان‌گونه كه تعليل ذيل روايت نيز در سستى اين دلالت دخالت دارد ؛ زيرا ، فرمود :\r\nماعز بن مالك نزد پيامبر صلى الله عليه و آله اقرار به زنا كرد ، آن حضرت فرمان به رجم او داد .\r\nماعز از گودال فرار كرده ، زبير بن عوام استخوان پاى شترى را به طرفش پرتاب و او را به زمين زده ، مردم رسيده اطرافش را گرفتند و او را كشتند . هنگامى كه جريان را به پيامبر صلى الله عليه و آله گفتند ، رسول خدا صلى الله عليه و آله فرمود : چرا زمانى كه فرار كرد ، او را رها نكرديد تا برود ؟\r\nدر تعليل آن فرمود : او بر ضرر خودش اقرار و اقدام كرده بود و زنا به اقرارش ثابت شده بود ؛ بنابراين ، اگر فرار كرد ، نبايد او را تعقيب مىكرديد .\r\nاين تعليل قرص و محكم است و به دنبال آن سخنى از حسّ كردن درد برخورد سنگ‌ها نيست كه معناى آن ، عدم دخل براى برخورد سنگ‌ها است . چيزى كه نقش دارد و تمام ملاك براى سقوط رجم است ، ثبوت زنا به اقرار مىباشد .\r\nبه نظر ما ، جمله « هو الّذي أقرّ على نفسه » كه در مقام تعليل سقوط حدّ رجم است ، ظهور صدر اين روايت كه مىگويد : « ثمّ هرب من الحفيرة بعد ما يصيبه شيء من الحجارة » ، و هم‌چنين ظهور روايت ابوبصير در قيد بودنِ اصابت و چشيدن مزه و ناراحتى سنگ‌ها را سست مىكند .\r\nدر صورتى كه گفته شود : اگر اين جمله ، قيد سقوط رجم نيست ، براى چه ذكر شده و چه لزومى در بيان آن هست ؟\r\nمىگوييم : اين قيد از قيود غالبى است ؛ يعنى كسى كه وارد گودال شد ، زمانى تصميم بر فرار مىگيرد كه مىبيند سنگ‌ها قابل تحمّل نيستند ، والّا قبل از برخورد سنگ‌ها ، شخصى كه خودش اقرار كرده و وارد گودال شده و هنوز مسأله‌اى برايش پيش نيامده و سنگى به طرف او پرتاب نشده است ، موجبى براى فرار ندارد ؛ غالباً فرار پس از برخورد سنگ است . بنابر اين ، اين روايت نيز مانند مرسله‌ى صدوق مىباشد ، كه تمام ملاكِ سقوط حدّ را اقرار ، و براى عدم آن بيّنه گفته بود . پس ، نقشى براى برخورد سنگ نيست .\r\nدر پايان روايت ، رسول خدا صلى الله عليه و آله فرمود : اگر حضرت على عليه السلام در اين جريان حاضر\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nبود ، حادثه‌اى رخ نمىداد و شما گمراه نمىشديد . و ديه‌ى او را از بيت المال مسلمين پرداخت ، زيرا ، ماعز نمىبايست كشته شود .\r\nنتيجه : روايات دو گروه بودند : يك گروه تفصيل بين اقرار و بيّنه مىداد ، و دسته‌ى ديگر بين درد برخورد سنگ‌ها و عدم آن تفصيل مىداد . اين‌جا تعارض به عموم و خصوص من وجه نيست ؛ بلكه مسأله اطلاق و تقييد مطرح است . يعنى روايت بيّنه و اقرار از نظر اصابه و عدم اصابه مطلق است ، و روايت اصابه‌ى الم حجاره از نظر بيّنه و اقرار اطلاق دارد . لذا ، مانعى از تقييد اطلاق هر كدام به قيد وارد در ديگرى نيست . به عبارت ديگر ، اطلاق روايت اقرار را بر صورت برخورد سنگ‌ها حمل كرده ، و اطلاق روايت چشيدن درد ناشى از برخورد سنگ‌ها را بر صورت ثبوت زنا به اقرار حمل مىكنيم .\r\nاشكال اين حمل ، آمدن تفصيل در باب بيّنه است ؛ در حالى كه در آن‌جا تفصيلى وجود ندارد . از اين اشكال جواب مىدهيم كه اگر به عدم تحقّق تفصيل باب بيّنه علم داشتيم ، چرا به تفصيل در باب اقرار قائل نشويم ؟\r\nنتيجه‌ى اين جمع ، قول مشهور مىشود ؛ يعنى در سقوط رجم دو چيز مدخليّت دارد :\r\nيكى ثبوت زنا به اقرار ، و ديگرى چشيدن درد ناشى از برخورد سنگ‌ها ؛ امّا در باب تازيانه هيچ كس به تفصيل فتوا نداده است ، لذا ، مقتضاى قاعده اين است كه اگر زانى فرار كند ، بايد او را بگيرند و تازيانه را ادامه بدهند . روايت زير نيز در اين باب وجود دارد كه به آن نيازى نيست .\r\nمحمّد بن الحسن باسناده عن محمّد بن عليّ بن محبوب ، عن جعفر بن محمّد ، عن عبداللَّه ، عن محمّد بن عيسى بن عبداللَّه ، عن أبيه ، قال : قلت :\r\nلأبي عبداللَّه عليه السلام الزاني يجلد فيهرب بعد أن أصابه بعض الحدّ ، أيجب عليه أن يخلّي عنه ولايردّ كما يجب للمحصن إذا رجم ؟ قال : لا ، و لكن يردّ حتّى يضرب الحدّ كاملًا . . . . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 407 ، باب 35 از ابواب حدّ زنا ، ح 1 .\r\n","page_name":" 546 ","page_number":546},
  {"content":"\r\n\r\n[ من يبدء بالرجم 
  ]\r\n[ مسألة 3 - إذا أقرّ الزاني المحصن كان أوّل من يرجمه الإمام عليه السلام ثمّ النّاس . وإذا قامت عليه البيّنة كان أوّل من يرجمه البيّنة ، ثمّ الإمام عليه السلام ، ثمّ الناس . 
  ]\r\n\r\nآغازكننده‌ى رجم\r\nدر صورت ثبوت زناى محصنه با اقرار ، آغازگر رجم ، امام عليه السلام و پس از او مردم خواهند بود .\r\nو در صورت ثبوت زنا با بيّنه ، اوّل شهود ، پس از آن امام عليه السلام ، و آن‌گاه مردم رجم مىكنند .\r\nدر اين فرع سه قول وجود دارد :\r\n1 - در هر دو صورت ( ثبوت زنا با اقرار و بيّنه ) ، آغازگر رجم هر كسى مىتواند باشد ؛ هر چند مستحبّ است در صورت اثبات با اقرار ، امام عليه السلام ، و در صورت اثبات با بيّنه ، شهود آغازگر باشند ، امّا از نظر حكم وجوبى و لزومى خصوصيّتى مطرح نيست ؛ هر كسى بخواهد شروع كند ، مانعى ندارد .\r\n2 - آغازگر بايد امام عليه السلام باشد ؛ خواه زنا با بيّنه ثابت شده باشد ، يا با اقرار ؛ و پس از آن ، مردم به رجم بپردازند .\r\n3 - قول مشهور كه شيخ طوسى رحمه الله در كتاب خلاف « 1 » و مبسوط « 2 » بر آن ادّعاى اجماع كرده ، همين قولى است كه امام راحل رحمه الله در تحرير الوسيله گفته‌اند ؛ يعنى تفصيل مىدهند بين ثبوت زنا با اقرار كه امام عليه السلام بايد شروع به رجم كند ؛ و ثبوت آن به بيّنه ، كه شهود آغازگر خواهند بود ، آن‌گاه نوبت امام عليه السلام شده و پس از او مردم شروع مىكنند به سنگسار نمودن زانى .\r\nبراى هر قول نيز روايتى هست كه بايد به بررسى آن‌ها پرداخت .\r\n\r\nدليل قول مشهور ( تفصيل بين ثبوت زنا با اقرار و بيّنه )\r\nوعن محمّد بن يحيى ، عن أحمد بن محمّد ، عن ابن فضّال ، عن صفوان ، عمّن\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 377 ، مسأله 15 .\r\n( 2 ) . المبسوط ، ج 8 ، ص 4 .\r\n","page_name":" 547 ","page_number":547},
  {"content":"\r\n\r\nرواه ، عن أبي عبداللَّه عليه السلام ، قال : إذا أقرّ الزاني المحصن كان أوّل من يرجمه الإمام ثمّ النّاس . فإذا قامت عليه البيّنة كان أوّل من يرجمه البيّنة ثمّ الإمام ثمّ الناس . « 1 » فقه الحديث : اين روايت به طريق كلينى و صدوق رحمهما الله مرسل است . دلالت آن بر مطلوب روشن است . امام عليه السلام فرمود : اگر زانى محصن اقرار كرده باشد ، اوّل كسى كه رجم مىكند ، امام عليه السلام است و پس از او مردم رجم مىكنند . و اگر زنايش با بيّنه ثابت شده باشد ، اوّل بيّنه ، آن‌گاه امام عليه السلام ، و سپس مردم او را رجم مىكنند .\r\nارسال روايت سبب ضعف آن مىگردد ؛ ليكن ضعف آن به علّت استناد مشهور و عملشان به آن ، جبران مىگردد . هر چند مقبوله‌ى عمر بن حنظله « 2 » در باب دو خبر متعارض رسيده است ؛ ليكن از آن استفاده مىشود اگر روايتى با شهرت فتوايى مطابقت داشت ، همان تعليل « إنّ المجمع عليه لا ريب فيه » در موردش پياده مىشود . زيرا ، در صدق عنوان « المجمع عليه » لازم نيست خبر معارضى در مقابلش باشد ؛ چرا كه وجود معارض سبب نمىشود خبر « لا ريب فيه » گردد ؛ بلكه مجمع عليه بودن سبب لاريب‌فيه شدن خبر است . بنابراين ، اگر روايتى با شهرت فتوايى مطابقت داشت ، به آن عمل مىكنيم ؛ خواه معارضى داشته باشد يا نه ؛ وجود معارض نقشى ندارد . مقصود از مجمع عليه در مقبوله ابن حنظله نيز مشهور است ؛ لذا ، در مقابلش شاذّ و نادر را مطرح مىكنند .\r\nبا توجّه به مطالب بالا ، عمل مشهور سبب جبران ضعف سند روايت مىگردد ؛ و از طرف ديگر ، مرسِل روايت ، صفوان بن يحيى است كه مانند إبن ابىعمير به مرسلاتش عمل مىكنند و مورد اعتماد و اعتنا است . هرچند نيازى به اين مطلب نيست و عمده اتّكاى ما به عمل مشهور است كه عين روايت را به صورت فتوا نقل كرده‌اند . بنابراين ، كسى نمىتواند به اين حديث مناقشه‌ى سندى و يا دلالتى داشته باشد . اكنون بايد روايات ديگر را ملاحظه كرد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 374 ، باب 14 از ابواب حدّ زنا ، ح 2 .\r\n( 2 ) . همان ، ص 75 ، باب 9 از ابواب صفات قاضى ، ح 1 .\r\n","page_name":" 548 ","page_number":548},
  {"content":"\r\n\r\n\r\nدليل قول دوم ( آغازگر امام عليه السلام است )\r\nمحمّد بن يعقوب ، عن عليّ بن إبراهيم ، عن محمّد بن عيسى بن عبيد ، عن يونس ، عن إسحاق بن عمّار ، عن أبي بصير ، قال : قال أبو عبداللَّه عليه السلام : تدفن المرأة إلى وسطها إذا أرادوا أن يرجموها ، ويرمي الإمام ثمّ يرمي الناس بعد بأحجار صغار . « 1 » فقه الحديث : امام صادق عليه السلام در اين روايت مىفرمايد : زن را تا وسط بدنش دفن كرده ، آن‌گاه امام عليه السلام و بعد از او ، مردم با سنگ‌هاى كوچك او را رمى مىكنند .\r\nدر اين روايت تفصيلى بين ثبوت زنا با اقرار و يا بيّنه داده نشده است ؛ بلكه به طور اطلاق ، امام عليه السلام حكم كرده است .\r\nوعن عليّ بن إبراهيم ، عن محمّد بن عيسى بن عبيد ، عن يونس ، عن سَماعة ، عن أبي عبداللَّه عليه السلام ، قال : تدفن المرأة إلى وسطها ثمّ يرمي الإمام ويرمي النّاس بأحجار صغار ، ولايدفن الرجل إذا رجم إلّاإلى حقويه . « 2 »\r\nفقه الحديث : دلالت اين موثّقه به روشنى دلالت موثّقه‌ى ابىبصير نيست ؛ زيرا ، در موثّقه‌ى ابوبصير گفت : « ويرمي الإمام ثمّ يرمي الناس بعدُ » ؛ ولى در اين روايت « ثمّ » را به لحاظ دفن آورده ، يعنى پس از دفن ، امام عليه السلام رمى مىكند و پس از او مردم با سنگ‌هاى كوچك وى را سنگسار مىكنند . عطف « يرمي الناس » بر « يرمي الإمام » با « واو » دلالت بر ترتيب نمىكند .\r\nقائلين به ترتيب بين امام عليه السلام و ساير مردم در رجم ، روايت صفوان را مرسله‌ى غير معتبر مىدانند ، و به اين دو موثّقه كه مطلق بوده و شامل بيّنه و اقرار مىگردد ، عمل مىكنند .\r\nمشهور ، اطلاق اين دو موثّقه را نسبت به ثبوت زنا به اقرار و بيّنه به روايت مرسل صفوان تقييد زده ، و مىگويند : شروع امام عليه السلام به رمى در صورتى است كه زنا به\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 374 ، باب 14 از ابواب حدّ زنا ، ح 1 .\r\n( 2 ) . همان ، ح 3 .\r\n","page_name":" 549 ","page_number":549},
  {"content":"\r\n\r\nاقرار ثابت شود ؛ ولى اگر به بيّنه اثبات گشت ، اوّل بايد بيّنه رمى كند ، پس از آنان امام عليه السلام و بعد از او ، مردم .\r\n\r\nدليل قول سوم ( تساوى امام عليه السلام و بيّنه و مردم در آغاز رجم )\r\nاين گروه معتقد بودند براى شروع رجم هيچ خصوصيّتى مطرح نيست ؛ هر يك از امام عليه السلام يا بيّنه و يا مردم مىتوانند آغازگر رمى باشند ؛ بله به عنوان استحباب ، از باب تسامح در ادلّه‌ى سنن ، مىتوانيم حرف مشهور را بپذيريم .\r\nاينان در اثبات مدّعاى خود مىگويند : روايت صفوان به علّت ارسال و ضعف كنار مىرود ؛ و اين دو موثّقه ، هر چند ظهور در وجوب ترتيب دارند و ظاهرشان اين است كه امام عليه السلام بايد مطلقاً - ( ثبوت به اقرار باشد و يا به بيّنه ) - شروع به رمى كند ، ليكن روايتى كه در مورد ماعز بن مالك رسيده است ، اين ظهور را ساقط مىكند .\r\nمحمّد بن يعقوب ، عن عليّ بن إبراهيم ، عن أبيه ، عن عمرو بن عثمان ، عن الحسين بن خالد ، قال : قلت لأبي الحسن عليه السلام أخبرني عن المحصن إذا هو هرب من الحفيرة هل يردّ حتّى يقام عليه الحدّ ؟ . . . وذلك أنّ ماعز بن مالك أقرّ عند رسول اللَّه صلى الله عليه و آله بالزنا فأمر به أن يرجم ، فهرب من الحفرة ، فرماه الزبير بن العوامّ بساق بعير فعقله فسقط فلحقه الناس فقتلوه ، ثمّ أخبروا رسول اللَّه صلى الله عليه و آله بذلك ، فقال لهم : فهلّا تركتموه إذا هرب يذهب فإنّما هو الّذي أقرّ على نفسه قال لهم : أما لو كان عليّ حاضراً معكم لما ظللتم . « 1 » فقه الحديث : امام هفتم عليه السلام در نقل جريان رجم ماعز بن مالك فرمود : زمانى كه مردم او را براى رجم بردند ، ماعز فرار كرد ، او را تعقيب و عقالش كرده و به قتل رسانيدند .\r\nهنگامى كه جريان را براى رسول خدا صلى الله عليه و آله تعريف كردند ، آن حضرت فرمود : چرا پس از فرار او را رها نكرديد و به تعقيب او پرداختيد ؟ آن‌گاه فرمود : اگر على با شما در اين جريان حاضر بود ، چنين مطلبى پيش نمىآمد و ماعز كشته نمىشد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 376 ، باب 15 از ابواب حدّ زنا ، ح 1 .\r\n","page_name":" 550 ","page_number":550},
  {"content":"\r\n\r\nاز روايت استفاده مىشود نه تنها در جريان رمى ماعز ، امام عليه السلام ابتدا به رمى او نكرده ، بلكه اصلًا هيچ كدام از پيامبر و اميرمؤمنان عليه السلام حاضر نبوده‌اند . در صورتى كه اگر لزوم داشت امام عليه السلام آغاز گر رمى باشد ، چرا در اين صحنه و واقعه حاضر نشد ؟ بنابراين ، از عدم حضورشان كشف مىكنيم اين مطلب ، وجوب و لزوم ندارد ؛ بلكه جمع بين ادلّه اقتضاى استحباب دارد .\r\n\r\nنقد قول سوم\r\nآيا مىتوان به استناد روايت حسين بن خالد دست از ظهور روايات گذشته در وجوب و ترتيب برداشت ؟ و يا بايد گفت : ظهور روايت صفوان و موثّقه سماعه و موثّقه ابىبصير در وجوب تمام است و عدم حضور رسول خدا صلى الله عليه و آله شايد به جهت مانعى بوده است . ما علّت عدم حضور آن حضرت را نمىدانيم و نبايد به واسطه‌ى اين روايت دست از ظهور آن روايات برداشت ؛ بلكه اين روايت « قضية في واقعة » است . بنابراين ، فتواى اين گروه بر استحباب تمام نيست .\r\nنظر برگزيده : روايت حسين بن خالد را از جهت قضيّه في واقعه كنار مىگذاريم و جمع بين روايات نيز اقتضاى قول مشهور را دارد ؛ يعنى همان فتوايى كه امام بزرگوار رحمه الله در تحرير الوسيله اختيار كرده‌اند .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n[ كيفيّة الجلد 
  ]\r\n[ مسألة 4 - يجلد الرجل الزاني قائماً مجرّداً من ثيابه إلّاساتر عورته ويضرب أشدّ الضرب ، يفرّق على جسده من أعالي بدنه إلى قدمه ، و لكن يتّقى رأسه ووجهه وفرجه . تضرب المرأة جالسة وتربط عليها ثيابها .\r\nولو قتله أو قتلها الحدّ فلا ضمان . 
  ]\r\n\r\nكيفيّت ضرب تازيانه\r\nدر اين مسأله فروع زير مطرح است :\r\n1 - به مرد زانى در حال قيام تازيانه مىزنند ؛ در حالى كه بدنش برهنه بوده و ساتر عورتى بر تن داشته باشد . تازيانه‌ها را محكم بر بدنش وارد آورده و بر تمام جسدش از بالا تا پايين تقسيم و پراكنده مىكنند ؛ فقط سر و صورت و فرج او استثنا مىشود و بايد از ضرب تازيانه بر آن‌ها پرهيز كرد .\r\n2 - به زن زانى در حال نشسته تازيانه مىزنند ؛ لباس‌هايش را بر بدنش مىپوشانند ؛ به طورى كه چيزى از او پيدا نباشد .\r\n3 - اگر در اثر اقامه‌ى حدّ ، زانى و يا زانيه بميرد ، ضمانى بر عهده‌ى مجرى حدّ نيست .\r\n\r\nفرع اوّل : ضرب تازيانه بر مرد زانى در حال قيام\r\nبين زن و مرد در ضرب تازيانه فرق گذاشته‌اند ؛ تازيانه‌ى مرد بايد در حال ايستاده باشد و زن در حال نشسته ؛ دليل آن روايت معتبره‌ى زير است :\r\nمحمّد بن يعقوب ، عن محمّد بن يحيى ، عن أحمد بن محمّد ، عن عليّ بن الحكم ، عن أبان ، عن زرارة ، عن أبي جعفر عليه السلام ، قال : يضرب الرّجل الحدّ قياماً والمرأة قاعدة ، ويضرب على كلّ عضو ويترك الرأس والمذاكير . « 1 »\r\nفقه الحديث : امام باقر عليه السلام فرمود : بر مرد در حالت ايستاده و بر زن در حالت نشسته\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 369 ، باب 11 از ابواب حدّ زنا ، ح 1 .\r\n","page_name":" 552 ","page_number":552},
  {"content":"\r\n\r\nتازيانه مىزنند ؛ و بر هر عضوى از بدن آن‌ها زده مىشود ، ولى سر و عورتين ترك مىگردد . دلالت روايت بر مطلوب ما ، يعنى اجراى حدّ بر مرد در حالت ايستاده و بر زن در حالت نشسته تمام بوده ، و كسى هم مخالفت نكرده است .\r\n\r\nفرع دوم : پوشش بدن زانى هنگام اجراى حدّ\r\nآيا در زمان اقامه‌ى حدّ بايد تمام بدن زانى به غير از عورتين برهنه و عريان باشد به گونه‌اى كه تازيانه به طور مستقيم با بدنش تماس پيدا كند ؟ دو قول مطرح است :\r\nالف : اگر مرد زانى حين ارتكاب زنا عريان و بدون لباس بوده ، او را برهنه كرده و حدّ را بر بدنش مىزنند ؛ فقط عورتين او پوشيده مىشود و نبايد به آن‌ها تازيانه بزنند . و اگر لباس پوشيده مرتكب زنا شده ، بايد حين اجراى حدّ همان لباس را بپوشد و حاكم شرع حقّ ندارد لباس‌هايش را بيرون آورد ؛ فقط در صورتى كه آن لباس پوستين و نمد و امثال آن باشد كه مانع رسيدن درد تازيانه به بدن او مىشود ، بايد بيرون آورند .\r\nشيخ طوسى رحمه الله « 1 » در بعضى از كتاب‌هايش بر اين قول ادّعاى اجماع كرده است ؛ مرحوم محقّق « 2 » آن را به « قيل » نسبت مىدهد ، و صاحب جواهر رحمه الله « 3 » آن را قول مشهور مىداند .\r\nب : بدن مرد زانى به جز عورتين حين اجراى حدّ بايد برهنه باشد ؛ خواه برهنه مرتكب زنا شده باشد و يا پوشيده ؛ حالت زانى هنگام زنا دخلى در كيفيّت اجراى حدّ ندارد .\r\nاين قول را مرحوم محقّق در شرايع و مختصر النافع ، « 4 » علّامه رحمه الله در قواعد « 5 » و غير اين دو بزرگوار ، فقهاى ديگرى انتخاب كرده‌اند . در غاية المرام « 6 » آن را به مشهور نسبت مىدهد ؛ ليكن صاحب جواهر رحمه الله مىفرمايد شهرت آن ثابت نيست . به نظر ما ، اگر قول مشهورى هم\r\n\r\n\r\n","description":"","footnote":"\r\n( 1 ) . مدّعى اجماع ، ابن زهره در غنية النزوع ، ص 425 است ؛ در تقرير درس سهواً به شيخ نسبت داده‌اند ، ولى در كتاب الحدودبه غنية النزوع نسبت مىدهند . ( ص 180 ) .\r\n( 2 ) . شرايع الاسلام ، ج 4 ، ص 939 .\r\n( 3 ) . جواهر الكلام ، ج 41 ، ص 359 .\r\n( 4 ) . مختصر النافع ، ص 295 .\r\n( 5 ) . قواعد الاحكام ، ج 2 ، ص 254 .\r\n( 6 ) . غاية المرام ، ج 4 ، ص 320 .\r\n","page_name":" 553 ","page_number":553},
  {"content":"\r\n\r\nنباشد ، قول شاذّ و نادر نيز نيست ؛ و مختار امام راحل رحمه الله در تحرير الوسيله همين قول است .\r\nابتدا به بررسى دليل اين قول مىپردازيم :\r\nالف : وعن عليّ بن إبراهيم ، عن محمّد بن عيسى بن عبيد ، عن يونس ، عن إسحاق بن عمّار ، قال : سألت أبا إبراهيم عليه السلام عن الزاني كيف يجلد ؟ قال :\r\nأشدّ الجلد ، قلت : فمن فوق ثيابه ؟ قال : بل تخلع ثيابه ، قلت : فالمفتري ؟ قال :\r\nيضرب بين الضربين جسده كلّه فوق ثيابه . « 1 » فقه الحديث : در اين روايت موثّقه ، اسحاق بن عمّار از امام هفتم عليه السلام پرسيد : چگونه بر زانى تازيانه مىزنند ؟ امام عليه السلام فرمود : محكم مىزنند . راوى پرسيد : از روى لباس ؟\r\nامام عليه السلام فرمود : نه ، بايد برهنه شود و لباس‌ها را درآورد . . .\r\nدر اين روايت ، تفصيلى ديده نمىشود . روايت سوم اين باب نيز مانند همين روايت بوده و از يك راوى است ؛ بنابراين ، به حسب واقع يك روايت بيشتر نيست ؛ هر چند صاحب وسائل رحمه الله آن‌ها را دو روايت قرار داده است ؛ فقط روايت اوّل اضافه‌اى دارد .\r\nراوى سؤال كرد : حدّ قاذف و مفترى را چگونه مىزنند ؟ امام عليه السلام فرمود : به طور متوسّط ، نه ضرب شديد و نه ضرب خفيف ، از روى لباس‌هايش .\r\nب : وعن أبي عليّ الأشعري ، عن محمّد بن عبدالجبّار ، عن صفوان بن يحيى ، عن إسحاق بن عمّار ، قال : سألت أبا إبراهيم عليه السلام عن الزاني كيف يجلد ؟ قال :\r\nأشدّ الجلد ، فقلت : من فوق الثياب ؟ فقال : بل يجرّد . « 2 » سؤال : راوى از امام عليه السلام درباره‌ى زانى پرسيده و ظهور عنوان « زانى » در مرد زانى است . آيا اين حكم اختصاص به مردان دارد و يا مانند « رجل شكّ بين الثلاث والأربع » است كه رجوليّت دخالتى در آن ندارد و بايد الغاى خصوصيّت كرد ؟ همان‌گونه كه از ظاهر فتواى صدوق رحمه الله در كتاب مقنع استفاده مىشود كه فرمود : اگر زن و مردى در حال برهنگى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 369 ، باب 11 از ابواب حدّ زنا ، ح 2 .\r\n( 2 ) . همان ، ح 3 .\r\n","page_name":" 554 ","page_number":554},
  {"content":"\r\n\r\nمرتكب زنا شدند ، تازيانه نيز در حال برهنگى بر آنان زده مىشود . « 1 » جواب : الغاى خصوصيّت از روايت بعيد است و نمىتوان اين كار را انجام داد ؛ بلكه بايد زانى را به همان معناى اصلى آن حمل كرد . امّا نسبت به « أشدّ الضرب » ، خصوصيّتى براى مرد نيست ؛ لذا « تجرّدى » كه در روايت آمده مربوط به مرد است ، و دلالت آن بر مطلوب امام راحل رحمه الله و كسانى كه اين نظر را انتخاب كرده‌اند ، تمام است .\r\n\r\nدليل قول اوّل\r\nوعنه ، عن محمّد بن يحيى ، عن طلحة بن زيد ، عن جعفر ، عن أبيه عليه السلام ، قال :\r\nلا يجرّد في حدّ لا يشنح يعني يمدّ ، وقال : ويضرب الزاني على الحال الّتي وجد عليها ، إن وجد عرياناً ضرب عرياناً ، وإن وجد وعليه ثيابه ضرب وعليه ثيابه . « 2 » سند روايت : ظاهراً روايت معتبره است و نيازى به استناد مشهور براى جبران ضعف سند آن نيست ؛ هر چند از بيان صاحب جواهر رحمه الله « 3 » استفاده مىشود كه اين روايت ذاتاً حجّيت ندارد ؛ بلكه از آن جهت كه مشهور به آن استناد كرده‌اند ، حجت است .\r\nفقه الحديث : امام باقر عليه السلام فرمود : هنگام اجراى حدّ كسى را برهنه نمىكنند . در ادامه‌ى روايت مىفرمايد : « ولا يشنح يعني يمدّ » با جيم نيز نقل شده يعنى « لايشنج » ، كه به معناى تشنج و قبضى است كه براى يك موجود پيدا مىشود ، مانند حالت تقلّص و قبضى كه براى حيوان در ذبح حاصل مىشود . معناى « لايشنج » همان « يمدّ » است ؛ يعنى :\r\nزانى در زمان اجراى حدّ نبايد حالت قبض و گرفتگى و درهم فرو رفتن به خود بگيرد ، بلكه بايد سروپا كشيده و مستقيم باشد .\r\nامّا اگر لا يشنح با « حاء » باشد ، لغت « شنح » را به معناى « شَنَعَ » يعنى امر غير صحيح و\r\n\r\n\r\n","description":"","footnote":"\r\n( 1 ) . المقنع ، ص 428 .\r\n( 2 ) . وسائل الشيعة ، ج 18 ، ص 370 ، باب 11 از ابواب حدّ زنا ، ح 7 .\r\n( 3 ) . جواهر الكلام ، ج 41 ، ص 359 .\r\n","page_name":" 555 ","page_number":555},
  {"content":"\r\n\r\nمعيوب ذكر كرده ، و در اين‌جا مناسبتى ندارد .\r\nدر ادامه‌ى روايت فرمود : زانى را بايد به همان « يمدّ » است ؛ يعنى : زانى در زمان اجراى حدّ نبايد حالت قبض و گرفتگى و درهم فرو رفتن به خود بگيرد ، بلكه بايد سروپا كشيده و مستقيم باشد .\r\nامّا اگر « لا يشنح » با « حاء » باشد ، لغت ، « شنح » را به معناى « شَنَعَ » يعنى امر غير صحيح و معيوب ذكر كرده ، و در اين‌جا مناسبتى ندارد .\r\nدر ادامه‌ى روايت فرمود : زانى را بايد به همان حالى كه مىيابند تازيانه بزنند ، اگر او را عريان يافتند ، برهنه به او تازيانه مىزنند ؛ و اگر پوشيده و لباس بر تن داشت ، حدّ را به همان حالت اجرا مىكنند .\r\nبرخى از فقها مانند صاحب جواهر « 1 » و صاحب كشف اللثام رحمهما الله « 2 » در توضيح روايت گفته‌اند : « يضرب الزاني على الحال الّتي يوجد عليها » ؛ يعنى آن‌چه در وسائل آمده : « على الحال الّتي وجد عليها » به جاى « وجد » ، « يوجد » آورده و گفته‌اند : محتمل است « يؤخذ » باشد ؛ زيرا ، شكل نوشتارى « يوجد » و « يؤخذ » يكى است ، امّا بنابر آن‌چه صاحب وسائل رحمه الله و گروهى از فقها نقل كرده‌اند ، « وجد » قابل اشتباه با « أخذ » نيست .\r\nبنا بر نقل قول وسائل كه با دقّت تحقيق شده و وسائل بيست جلدى را با نسخه‌ها و منابع اصلى آن تطبيق داده‌اند ، دو احتمال در معناى « وجد عليها » هست : يكى آن‌كه : مُراد حالتى است كه زنا واقع گشته است ؛ و ديگرى ، حالت دستگيرى و جلب زانى توسط مأموران است . كدام احتمال به ذهن نزديك‌تر است ؟\r\nاحتمال اوّل به فهم عرف ، نزديك‌تر است ؛ زيرا ، « على الحال الّتي وجد عليها » دو صورت دارد ، حالت برهنگى و حالت پوشيدگى ؛ و گرنه زمانى كه مأمور براى دستگيرى زانى مىآيد ، معنا ندارد كه زانى لخت باشد . برهنه بودن اغلب در حال زنا تصوّر مىشود ، به خلاف زمان دستگيرى ، كه در غالب موارد عريان بودن متصوّر نيست .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 359 .\r\n( 2 ) . كشف اللثام ، ج 2 ، ص 402 .\r\n","page_name":" 556 ","page_number":556},
  {"content":"\r\n\r\nمناسبت حكم و موضوع نيز همين معنا را اقتضا مىكند ؛ يعنى كسى كه جسارت دارد و در مقابل قانون الهى ، جسورانه برهنه شده و عمل نامشروع را مثل يك عمل مشروع فرض كرده و با خيال راحت ، مثل آن كه مىخواهد با زوجه‌اش مجامعت كند ، لباس‌هايش را درمىآورد ، بايد در حال شلّاق خوردن نيز لخت و عريان باشد .\r\nاگر زانى مخفيانه و با لباس پوشيده عمل نامشروع را انجام داد ، يعنى تا اين اندازه مراعات كرده است ، بايد در حال اجراى حدّ نيز به همين مقدار ، او را رعايت كرد .\r\nبا توجّه به مطالب گذشته ، معلوم شد حالت زانى در حين دستگيرى ، تأثير و تناسبى در كيفيّت حدّ ندارد ؛ به خلاف حالت ارتكاب عمل نامشروع . بنابراين ، اوّلًا « يوجد » نيست و « وجد » است و مقصود ، همان حالت ارتكاب جرم است ؛ يعنى « إن وجد عرياناً ضرب عرياناً وإن وجد وعليه ثيابه ضرب وعليه ثيابه » .\r\nكيفيّت جمع بين دو طايفه از روايات\r\nما با دو دسته روايت مواجه هستيم ، يك روايت مىگويد : « يجرّد » و « يخلع ثيابه » و روايت ديگر مىگويد : « إن وجد عرياناً ضرب عرياناً وإن وجد وعليه ثيابه ضرب وعليه ثيابه » ؛ بين آن‌ها چگونه جمع كنيم ؟ سه راه مطرح است :\r\nراه اوّل : دو دسته روايت متعارض هستند و در اثر تعارض ، تساقط كرده و بايد به ادلّه‌ى اوليه مانند اطلاقات ادلّه‌ى تازيانه ، مانند : فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ رجوع كرد كه مقتضاى اطلاق آن نفى هر قيد محتمل است . از اين رو ، اگر احتمال دهيم كه آيا برهنه بودن در زمان اجراى حدّ مدخليّتى در حكم دارد يا نه ؟ در صورتى كه زانى در حين زنا پوشيده و با لباس بوده باشد ، حكم به عدم دخالت آن كرده و مىگوييم : لازم نيست برهنه شود ؛ بلكه مىتوان با همان لباس بر او تازيانه زد .\r\nليكن پس از گذشتن از دو مطلب ، نوبت به اين جمع مىرسد :\r\nاوّلًا : عدم امكان جمع دلالى بين دو روايت ؛ زيرا ، موضوع تعارض جايى است كه جمع دلالى وجود نداشته باشد ؛ ولى اگر عرف بين دو روايت جمع دلالى مىكند ، از باب تعارض خارج شده و موضوع اخبار علاجيّه نخواهد بود .\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nثانياً : بر فرض تعارض ، تساقط در صورت نبود مرجّح است ؛ و گرنه با وجود مرجّح در يك طرف ، نوبت به تساقط نمىرسد .\r\nما در باب متعارضين گفتيم : به مرجّحاتى كه در مقبوله‌ى عمر بن حنظله آمده ، مانند :\r\nشهرت در روايت ، بايد عمل كرد و شهرت فتوايى بر فرض تعارض ، موافق با خبر طلحة بن زيد است ؛ بنابراين ، بايد اين خبر را به استناد موافقت با مشهور ، بر موثّقه‌ى سماعه ترجيح داد .\r\nنتيجه آن كه : با امكان جمع دلالى و يا ترجيح يكى از دو دليل بر ديگرى ، نوبت به اين احتمال نمىرسد و نمىتوان به اطلاقات ادلّه‌ى اوّليه رجوع كرد .\r\nراه دوم : فاضل هندى رحمه الله مىگويد : بين دو روايت ، مسأله‌ى تخيير پياده مىشود ، و به هر يك از آن‌ها كه بخواهيم ، مىتوانيم عمل كنيم ؛ وظيفه‌ى فقيه ، تخيير در اخذ به يكى از دو روايت است . « 1 » اين طريق نيز تمام نيست ؛ زيرا ، مقصود از اين تخيير چيست ؟ آيا با قطع نظر از مقبوله‌ى عمر بن حنظله و مانند آن ، مىگوييد قاعده ، اقتضاى تخيير دارد ؟ در جواب گوييم :\r\nاوّلًا : قبول نداريم قاعده‌ى اوّليّه تخيير باشد ؛ همان‌گونه كه نوع محقّقان گفته‌اند : هرگاه دو اماره تعارض كنند ، قاعده اقتضاى تساقط دارد و نه تخيير .\r\nثانياً : بر فرض پذيرش تخيير به عنوان قاعده‌ى اوّليه ، مورد اين قاعده ، عدم امكان جمع دلالى و صورت تحقّقِ تعارض است . اگر دو روايت به حسب فهم عرف ، قابل جمع باشد ، اصلًا موضوعى براى اين قاعده وجود ندارد .\r\nاگر مقصود از تخيير ، تخييرى است كه از مقبوله‌ى عمر بن حنظله « 2 » و مانند آن استفاده مىشود ، دو اشكال داريم :\r\nاوّلًا : موضوع آن روايات نيز دو خبر متعارض است ؛ و بين اين دو روايت ، تعارضى نيست .\r\nثانياً : بر فرض تحقّق تعارض ، مقبوله‌ى عمر بن حنظله و مانند آن ، بر فرضِ نبودن\r\n\r\n\r\n","description":"","footnote":"\r\n( 1 ) . كشف اللثام ، ج 2 ، ص 402 .\r\n( 2 ) . وسائل الشيعة ، ج 18 ، ص 75 ، باب 19 از ابواب صفات قاضى ، ح 1 .\r\n","page_name":" 558 ","page_number":558},
  {"content":"\r\n\r\nمرجّح ، بر تخيير دلالت دارد ؛ و با وجود مرجّح نوبت به تخيير نمىرسد . بنابراين ، اين وجه نيز ناتمام است .\r\nراه سوم : بين اين دو روايت ، جمع دلالى مىكنيم . به اين صورت كه روايت اسحاق بن عمّار مىگويد : زانى در حال اجراى حدّ بايد مطلقاً برهنه باشد ؛ خواه در حال زنا پوشيده بوده و يا برهنه ؛ و روايت طلحة بن زيد مىگويد : لزوم برهنگى زمانى است كه شخص در حال زنا برهنه بوده باشد و در صورتى كه پوشيده بوده ، از روايت اسحاق بن عمّار خارج و لازم نيست براى اجراى حدّ او را برهنه كنيم .\r\nنتيجه‌ى اين راه به قول مشهور منتهى مىشود كه بر خلاف مختار امام راحل رحمه الله در تحرير الوسيله است ؛ زيرا ، امام رحمه الله به طور كلّى فرموده : بايد لباس‌هاى مرد زانى را درآورد ، مگر عورتين او را ؛ و هيچ فرقى بين وقوع زنا در حال برهنگى و در حال پوشيده بودن نگذاشت . قول مشهور نيز به حدّى نزد ايشان ضعيف و سست بوده كه حتّى اشاره‌اى به آن نكرده‌اند ؛ در صورتى كه محقّق رحمه الله « 1 » پس از بيان فتواى خود ، قول مشهور را به عنوان « قيل » آورده است .\r\nچه توجيهى براى فتواى امام راحل رحمه الله هست كه نه تنها قول مشهور را نپذيرفته ، بلكه حتّى در مقام نقل نيز اشاره‌اى به آن نكرده‌اند ؛ در حالى كه طبق معيارها و ضوابطى كه گذشت ، بايد به آن ملتزم شد ؟\r\nشايد امام عليه السلام روايت طلحة بن زيد را حجّت نمىداند ، نه فى نفسه و نه آن را مطابق با فتواى مشهور دانسته ، يعنى به نظر ايشان در اين قول شهرت مسلّمى وجود نداشته كه بتوان ضعف روايت طلحة بن زيد را جابر باشد و آن را از بين ببرد .\r\nنكته‌ى ديگرى كه بايد توجّه داشت ، اين است كه ما بين روايت طلحة بن زيد و موثّقه‌ى اسحاق بن عمّار جمع دلالى كرديم ؛ زيرا ، روايت اسحاق ، مطلق است ؛ مىفرمايد : « بل يجرّد » و روايت طلحة مىگويد : « بل يجرّد إذا كان في حال الزنا مجرّداً والّا فلا » اين جمع به حسب ظاهر جمع خوبى است ، امّا بايد دقّت كرد ، در موارد مطلق و مقيّد ، يك‌بار مولا مطلق را آورده ، و مثلًا مىگويد « أعتق رقبة » ، و در زمان ديگر براى آن مقيّدى\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 939 .\r\n","page_name":" 559 ","page_number":559},
  {"content":"\r\n\r\nمىگويد : « لا تعتق رقبة كافرة » . در اين صورت ، بحثى در تقييد مطلق نيست . امّا اگر امام عليه السلام مطلق را در جواب سؤال سائل از مورد مقيّد فرموده باشد ، اين مطلق قابل تقييد نيست . در مقام ما ، اگر امام عليه السلام فرموده بود : « يجرّد في حال الجلد » مىگفتيم قابل تقييد است ؛ ولى در موثّقه اسحاق ، او پرسيد : چگونه زانى را مىزنند ؟ امام عليه السلام فرمود : محكم و با ضرب شديد . آن‌گاه پرسيد : از روى لباس ؟ امام عليه السلام فرمود : نه ، بلكه او را برهنه مىكنند .\r\nاگر بخواهيم « بل يجرّد » را تقييد كنيم ، جواب با سؤال مطابقت پيدا نمىكند ؛ زيرا ، اگر در پاره‌اى از موارد جايز باشد از روى لباس تازيانه بزنيم ، چگونه به طور مطلق فرمود :\r\n« لا بل يجرّد » ؟ جواب به تفصيل مىداد ؛ و مىفرمود : در برخى از موارد مجرداً و در بعضى از اوقات كاسياً و لابساً به او تازيانه مىزنند . بنابراين ، از اين كه در جواب فرمود : نه ، بلكه او را برهنه مىكنند ، استفاده مىشود اين حكم قابل تقييد نيست .\r\nاين اطلاق اگر قابل تقييد باشد ، جاى اين سؤال باقى مىماند كه من پرسيدم آيا از روى لباس مىتوان تازيانه زد ، چرا نفى كرديد و تفصيل نداديد ؟ نفى ، با اطلاق منافات دارد .\r\nدر بحث عامّ و خاصّ نيز اين مطلب مطرح است . اگر فردى بپرسد آيا موردى هست كه عالم وجوب اكرام نداشته باشد ؟ در جواب بگويد : نه ، « يجب إكرام العلماء » ، اين عام را نمىتوان به دليل ديگرى كه مىگويد : « لا تكرم العالم الفاسق » تقييد زد ؛ و گرنه لازم مىآيد كه بين سؤال و جواب مطابقت نباشد .\r\nعلّت عدم حمل خاص بر عام ، اين است كه تخصيص و حمل خاص بر عام يك مسأله‌ى تعبّدى نيست ؛ بلكه از باب تقديم اظهر ( خاص ) بر ظاهر ( عام ) است . و در اين مثال ، ديگر جايى براى مسأله اظهر و ظاهر نيست ؛ زيرا ، عموم به واسطه‌ى اين كه در جواب چنين سؤالى واقع شده است ، ظهورى قوىتر از خاص پيدا كرده و تخصيص آن جايز نيست .\r\nدر مسأله مورد بحث ، ممكن است امام راحل رحمه الله روايت طلحة بن زيد را فى نفسه ضعيف مىداند و يا مشهورى كه جابر ضعف سند باشد ، در اين مقام قائل نيست ؛ - ( و بر فرض صحّت سند و وقوع تعارض بين دو روايت ، از آن‌جا كه مطابق فرض شهرتى در\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nمسأله نيست ، لذا ، وجهى براى ترجيح روايت طلحة بر موثّقه اسحاق بن عمّار نيست ؛ و بلكه ، موثّقه مقدّم است . ) - « 1 » نظر برگزيده : به نظر ما ، چون مشهور به روايت طلحة بن زيد عمل كرده‌اند ، ما نمىتوانيم از آن صرف نظر كنيم . بنابراين ، بر فرض تعارض نيز ، روايت طلحة بن زيد مقدّم مىگردد .\r\n\r\nفرع سوم : كيفيّت ضرب تازيانه\r\nمرد و زن زناكار به ضرب شديد در حدّ زنا محكوم‌اند ؛ يعنى نه به صورت ضعيف و نه به صورت متوسّط ، بلكه تازيانه و شلّاق را محكم و به آخرين درجه‌ى شدّتى كه امكان دارد ، بر بدنشان فرود مىآورند . دليل آن ، رواياتى است كه در باب يازدهم ابواب حدّ زنا آمده است :\r\n1 - دو موثّقه‌ى إسحاق بن عمّار : قال : سألت أبا إبراهيم عليه السلام عن الزاني كيف يجلد ؟ قال : أشدّ الجلد . « 2 » 2 - ( في العلل ) و ( عيون الأخبار ) بأسانيده عن محمّد بن سنان ، عن الرّضا عليه السلام فيما كتب إليه : وعلّة ضرب الزاني على جسده بأشدّ الضرب لمباشرته الزّنا واستلذاذ الجسد كلّه به ، فجعل الضرب عقوبة له وعبرة لغيره وهو أعظم الجنايات . « 3 »\r\nفقه الحديث : در سند روايت ، محمّد بن سنان وجود دارد كه ثقه نيست . امام رضا عليه السلام به او نوشتند : علّت اين كه زانى بايد به شديدترين ضربه‌ى تازيانه مضروب گردد ، اين است كه زنا خصوصيّتى دارد كه به واسطه‌ى آن تمام جسد التذاذ پيدا كرده و لذّت مىبرد ؛ پس ، ضرب را عقوبتى براى او و عبرتى براى ديگران قرار داد ؛ در حالى كه زنا از بزرگترين گناه‌ها است .\r\n\r\n\r\n","description":"","footnote":"\r\n( 1 ) . عبارت بين دو پرانتز در تقريرات درس نبود ؛ و ما براى تكميل كلام ايشان از كتاب تفصيل الشريعة ، كتاب الحدود ، صفحه 182 آن را نقل كرديم .\r\n( 2 ) . وسائل الشيعة ، ج 18 ، ص 369 ، باب 11 از ابواب حدّ زنا ، ح 2 و 3 .\r\n( 3 ) . همان ، ص 370 ، ح 8 .\r\n","page_name":" 561 ","page_number":561},
  {"content":"\r\n\r\n3 - وعنه ، عن الحسن ، عن زرعة ، عن سماعة ، عن أبي عبداللَّه عليه السلام ، قال : حدّ الزاني كأشدّ ما يكون من الحدود . « 1 »\r\nفقه الحديث : امام صادق عليه السلام در اين موثّقه فرمود : حدّ زانى مانند شديدترين حدود است .\r\nبه نظر ما ، در استدلال به اين روايت بر مطلوب اشكال هست ؛ زيرا ، مراد از « كأشدّ » كميّت است ؛ چرا كه در باب تازيانه ، حدّى نداريم كه از نظر تعداد و كميّت از حدّ زنا بيشتر باشد ؛ بنابراين ، احتمال مىدهيم روايت ناظر به كميّت باشد ؛ در حالى كه بحث ما در كيفيّت است . همين اشكال در روايت بعد نيز مطرح است .\r\n4 - عبداللَّه بن جعفر في ( قرب الإسناد ) عن السّندي بن محمّد ، عن أبي البخترى ، عن جعفر ، عن أبيه ، عن عليّ عليه السلام ، قال : حدّ الزاني أشدّ من حدّ القاذف وحدّ الشارب أشدّ من حدّ القاذف . « 2 » اشدّيت در اين روايت نيز به معناى كميّت است ؛ نه به معناى اين كه نحوه‌ى ايقاع تازيانه به چه كيفيّت باشد . « 3 » به هر حال ، موثّقه اسحاق بن عمّار و روايت محمّد بن سنان بر مطلوب ما دلالت تمام و كافى دارد كه ضرب بايد شديد و محكم باشد .\r\nوجود روايت معارض\r\nوعنه ، عن حمّاد ، عن حريز ، عمّن أخبره ، عن أبي جعفر عليه السلام ، أنّه قال : يفرّق الحدّ على الجسد كلّه ، ويتّقى الفرج والوجه ، ويضرب بين الضربين . « 4 »\r\nفقه الحديث : روايت ، مرسله است . امام باقر عليه السلام فرمود : بايد حدّ را بر تمام جسد\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 370 ، باب 11 از ابواب حدّ زنا ، ح 4 .\r\n( 2 ) . همان ، ح 9 .\r\n( 3 ) . با توجّه به اين كه حدّ قذف با حدّ شرب خمر در مقدار مساوى است ، بايد اشدّيت در روايت را بر كيفيّت حمل كرد ، نه بر كميّت .\r\n( 4 ) . وسائل الشيعة ، ج 18 ، ص 370 ، باب 11 از ابواب حدّ زنا ، ح 6 .\r\n","page_name":" 562 ","page_number":562},
  {"content":"\r\n\r\nپراكنده كنند و بر بدن تقسيم شود ؛ امّا نسبت به صورت و عورتين پرهيز گردد ، و بين دو ضرب ( شديد و ضعيف ) ، يعنى ضربى متوسط زده شود .\r\nوجه جمع : اين روايت درباره‌ى مطلق حدّ رسيده است ؛ چرا كه حضرت فرمود : « يفرق الحدّ على الجسد كلّه » و نفرمود : « يفرق حدّ الزنا » ؛ حكم را بر روى طبيعت حدّ برده است ؛ بنابراين ، منافاتى ندارد كه به قول امام راحل قدس سره « ويضرب بين الضربين » تقييدى وارد شود و بگوييم « إلّا في حد الزنا » كه ديگر بين ضربين نيست ، بلكه بايد به نحو شديدتر باشد .\r\n\r\nتعميم حكم ضرب شديد نسبت به مرد و زن\r\nآيا اشدّيت فقط در جانب مرد بايد مراعات شود ، يا فرقى بين مرد و زن در اين حكم نيست ؟\r\nمهم‌ترين روايتى كه دلالت بر اشدّ ضرب مىكرد ، موثّقه‌ى اسحاق بن عمّار « 1 » بود كه در آن سؤال مىكرد « عن الزاني كيف يجلد » و امام عليه السلام فرمود : « أشدّ الجلد » ؛ اگر ذيل روايت مطرح نبود ، ما از كلمه‌ى « الزاني » الغاى خصوصيّت كرده ، مىگفتيم : مثل « رجل شكّ بين الثلاث والأربع » است كه رجوليّت خصوصيّتى ندارد ؛ امّا به ملاحظه‌ى ذيل روايت كه راوى پرسيد : « فمن فوق ثيابه ؟ » و امام عليه السلام فرمود : « بل تخلع ثيابه » ، ديگر نمىتوان الغاى خصوصيّت كرد ؛ بلكه اين ذيل را به مناسب حكم و موضوع و شَمّ الفقاهة به مرد اختصاص مىدهيم ؛ بنابراين ، صدر روايت نيز نمىتواند بر زانيه دلالت كند تا به اشدّيت ضرب درباره‌ى او حكم كنيم .\r\nاز روايت سماعه « 2 » كه مىگفت : « حدّ الزاني كأشدّ ما يكون من الحدود » و روايت أبى البخترى « 3 » كه داشت : « حدّ الزاني أشدّ من حدّ القاذف » مىتوان الغاى خصوصيّت كرد ؛ براى اين كه هرچند در اين‌ها عنوان زانى مطرح است ، ولى در مقام مقايسه‌ى حدّ زنا با ساير حدود است ؛ و اگر در مقايسه ، شدّت مطرح شد ، اختصاص به مرد ندارد ؛ زيرا ، حدّ زنا مشترك بين مرد و زن است . لذا ، اگر دلالت اين دو روايت را تمام بدانيم ، مىتوانيم در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 369 ، باب 11 از ابواب حدّ زنا ، ح 3 .\r\n( 2 ) . همان ، ح 2 .\r\n( 3 ) . همان ، ص 370 ، ح 4 .\r\n","page_name":" 563 ","page_number":563},
  {"content":"\r\n\r\nمورد زن به اشدّيت ضرب فتوا دهيم .\r\nدر روايت محمّد بن سنان « 1 » كه مىفرمود : « علّة ضرب الزاني على جسده بأشدّ الضرب لمباشرته الزنا و استلذاذ الجسد كلّه به » عنوان زانى مطرح است ، لكن در مقام بيان علّت حكم است ، و علّت نيز عموميّت دارد و بين زن و مرد مشترك است . اشتراك علّت در مرد و زن ، سبب اشتراك در اشدّيت ضرب است .\r\n\r\nفرع چهارم : تفريق ضرب بر بدن\r\nامام راحل رحمه الله فرمود : تازيانه بايد بر تمام بدن تقسيم شود ؛ يعنى صد تازيانه فقط به پشت يا پاهاى او زده نشود ، بلكه بر تمام اعضاى بدن به جز سر و صورت و فرج ( آلت رجوليت و انوثيّت ) زده مىشود . از سوى ديگر ، لازم نيست به طور مساوى بر اعضا تقسيم شود به گونه‌اى كه اگر به كمر او ده تازيانه زدند ، بر قسمت پايين و يا بالاى آن نيز ده تازيانه بزنند ؛ بلكه مقصود اين است كه تمام بدن درد تازيانه را احساس كند .\r\nروايت محمّد بن سنان « 2 » كه علّت ضرب را مطرح كرد ، مىخواهد بگويد : تمام اعضاى بدن مقصّرند ؛ زيرا ، همه‌ى اعضاى بدن از اين عمل زشت لذّت برده‌اند ؛ پس ، بايد درد تازيانه را نيز احساس كنند .\r\nدر اين فرع ، بايد در دو مطلب سخن بگوييم : يكى در مستثنى منه يعنى تقسيم تازيانه بر تمام بدن ؛ و ديگرى ، در مستثنى ، كه آيا دو چيز ( صورت و فرج ) استثنا شده است يا سه چيز ( سر ، صورت و فرج ) ؟\r\nمطلب اوّل : تقسيم تازيانه بر تمام بدن\r\nمرسله‌ى حريز : عمّن أخبره ، عن أبي جعفر عليه السلام ، أنّه قال : يفرّق الحدّ على جسده كلّه . . . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 370 ، باب 11 از ابواب حدّ زنا ، ح 9 .\r\n( 2 ) . همان .\r\n( 3 ) . همان ، ح 6 .\r\n","page_name":" 564 ","page_number":564},
  {"content":"\r\n\r\nدر اين روايت مىفرمايد : حدّ بايد بر تمام بدن تفريق گردد . اگر از ذيل روايت و اطلاق « ويضرب بين الضربين » زنا را خارج كرديم و به تقييد آن حكم داديم ، معنايش تقييد صدر روايت نيست ؛ زيرا ، چند حكم در روايت آمده است ؛ نسبت به يكى از آن‌ها ، زنا را خارج كرديم ، امّا بر خروج زنا از بقيّه احكام دليلى نداريم ؛ بنابراين ، همان‌گونه كه در حدود ديگر بايد حدّ بر تمام بدن تقسيم شود ، در باب زنا نيز بايد حدّ را بر همه‌ى بدن بزنند .\r\nروايت محمّد بن سنان نيز در علّت ضرب - نه علّت اشدّيت - بر تمام بدن فرمود :\r\n« وعلّة ضرب الزاني على جسده بأشدّ الضرب لمباشرته الزنا واستلذاذ الجسد كلّه به » ؛ « 1 » تمام اعضاى بدن به سبب اين زنا لذّت برده‌اند ؛ بنابراين ، ضرب به عنوان عقوبت براى تمام جسد و عبرتى براى ديگران جعل شده ، در حالى كه بزرگ‌ترين جنايات است .\r\nاين دو روايت از نظر سند خوب نيستند ؛ و عمده مستند ما صحيحه‌ى زير است :\r\nزرارة عن أبي جعفر عليه السلام ، قال : يضرب الرّجل الحدّ قائماً ، والمرأة قاعدة ويضرب على كلّ عضو و يترك الرأس والمذاكير . « 2 » در اين روايت ، امام باقر عليه السلام فرمود : ضرب بايد بر تمامى اعضا واقع شود . نكته‌ى مهمّى كه روايت به خوبى بر آن دلالت دارد ، وقوع جمله‌ى « يضرب على كلّ عضو » بعد از ضرب مرد و زن است ؛ يعنى اين حكم بايد درباره‌ى مرد و زن زانى پياده گردد و حدّ بر تمام بدن هر دو تقسيم شود ؛ بنابراين ، دلالت روايت و سند آن هر دو تمام است و جاى ترديدى در عقد مستثنى منه نيست .\r\nسؤال : نكته‌اى كه به ذهن خطور مىكند و طرح آن را از ديگران نديديم ، اين است كه آيا تفريق حدّ بر دو طرف بدن - يعنى : مثلًا پنجاه تازيانه از پشت گردن تا پشت پا و پنجاه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 370 ، باب 11 از ابواب حدّ زنا ، ح 8 .\r\n( 2 ) . همان ، ص 369 ، ح 1 .\r\n","page_name":" 565 ","page_number":565},
  {"content":"\r\n\r\nتازيانه از بالاى سينه تا روى پا - است و يا مقصود اين است كه صد تازيانه را اگر از گردن شروع كنند و تا پشت پا به پايان برسانند ، كافى است ؟\r\nجواب : به نظر مىرسد ضرب بر يك طرف كفايت نمىكند ؛ زيرا ، اگر همه‌ى تازيانه‌ها را بر پشت او بزنند ، صدق نمىكند كه به شكم و سينه‌ى او تازيانه زده‌اند ؛ « تفريق الضرب على الجسد كلّه » هنگامى صادق است كه ضرب بر هر دو طرف وارد شود .\r\nمطلب دوم : مقدار مستثّنى شده از بدن\r\nفقه در استثناى صورت و فرج از كلّ بدن ، اتّفاق دارند و در استثناى سر اختلاف شده است . مرحوم شيخ طوسى رحمه الله در كتاب مبسوط فرموده است بعضى به استثناى سر معتقدند ، « 1 » و در كتاب خلاف مطلب را بالاتر برده ، مىگويد : ابوحنيفه سر را استثنا كرده است ؛ ليكن اجماع اماميّه بر خلاف اين مطلب است و فقط صورت و فرج استثنا مىشود . « 2 » مقدار دلالت روايات باب بايستى بررسى شود .\r\nصحيحة زرارة ، عن أبي جعفر عليه السلام قال : . . ويضرب على كلّ عضو ويترك الرأس والمذاكير . « 3 » نقل روايت به طريق كلينى رحمه الله مطابق با وسائل است ؛ ليكن نقل شيخ صدوق رحمه الله كه به سند صحيح از ابان از زراره است ، « ويترك الوجه والمذاكير » دارد . لذا ، روايت مردّد مىشود كه آيا امام عليه السلام اراده‌ى استثناى صورت را داشته يا سر را ؟\r\nدر مرسله‌ى حريز آمده است : « يفرّق الحدّ على الجسد كلّه ويتّقى الفرج والوجه » « 4 » ؛ بنابراين ، صورت و فرج را استثنا كرده است .\r\nوبإسناده ، عن الصّفار ، عن السندي بن الربيع ، عن عليّ بن أحمد بن محمّد بن أبي نصر ، عن أبيه ، عن جميل بن درّاج ، عن محمّد بن مسلم ، عن أبي جعفر عليه السلام ، قال : الّذي يجب عليه الرجم يرجم من ورائه ولا يرجم من\r\n\r\n\r\n","description":"","footnote":"\r\n( 1 ) . المبسوط ، ج 8 ، ص 8 .\r\n( 2 ) . الخلاف ، ج 5 ، ص 375 ، مسأله 12 .\r\n( 3 ) . وسائل الشيعة ، ج 18 ، ص 369 ، باب 11 از ابواب حدّ زنا ، ح 1 .\r\n( 4 ) . همان ، ص 370 ، ح 6 .\r\n","page_name":" 566 ","page_number":566},
  {"content":"\r\n\r\nوجهه ، لأنّ الرجم والضرب لايصيبان الوجه ، وإنّما يضربان على الجسد على الأعضاء كلّها . « 1 » فقه الحديث : امام باقر عليه السلام در اين روايت فرمود : رجم از پشت سر است و بر صورت سنگ زده نمىشود ؛ زيرا ، رجم و ضرب نبايد به صورت برسند و بر تمام اعضا زده مىشود .\r\nتعليل اين روايت عامّ است ، و در رجم و ضرب پياده مىشود ؛ بنابراين ، اين روايت بر استثناى صورت ، و روايت حريز و زراره بر استثناى فرج دلالت داشت ؛ پس ، در اين دو عضو جاى ترديدى نيست .\r\nاشكال در استثناى سر است كه روايت زرارة به نقل كلينى رحمه الله متضمّن آن بود ، و روايت ديگرى نيز بر استثناى آن نداريم . در اين صورت ، چه بايد كرد ؟ آيا اگر نقل روايت صحيحه‌اى مختلف شد ، بايد با آن به صورتِ دو روايت عمل كرد ؛ يعنى سر را نيز از موارد استثنا بدانيم ؟ زيرا ، دو روايت با هم تنافى ندارد ؛ يكى مىگويد : « يترك الرأس والمذاكير » و ديگرى مىگويد : « يترك الوجه والمذاكير » .\r\nيا دو نقل مختلف ، سبب تعدّد روايت نمىشود ؛ بلكه نمىدانيم كدام يك از اين دو روايت ، از امام عليه السلام صادر شده است ؛ آيا امام عليه السلام سر را استثنا كرده‌اند يا صورت را ؟ اگر در وجه و صورت دليل ديگر نمىداشتيم ، در آن هم مردّد مىمانديم ؛ امّا با وجود دليل ديگر ، نسبت به استثناى آن ترديدى نيست ؛ ولى نسبت به سر ، دليل ديگرى نيست ؛ پس ، چه بايد گفت ؟\r\nملاحظه‌ى اين نكته كه سر ، جاى حسّاس و مركز مغز انسان است ، آسيب‌هايى كه به سر وارد مىشود ، در حيات و عقل انسان اثر دارد ؛ بنابراين ، بعيد است بتوانيم سر را نيز در زمره‌ى اعضايى بشماريم كه به آن‌ها مىتوان حدّ زد و تازيانه وارد كرد . از اين رو ، اگر كسى نتواند فتوا بدهد ، مقتضاى احتياط ، به خصوص با توجّه به نقل كلينى رحمه الله ، استثنا كردن سر است ، همان‌گونه كه امام راحل رحمه الله در تحرير الوسيله فرمود .\r\nبه عبارت ديگر ، در باب تازيانه متوجّه اين نكته مىشويم كه شارع با جعل اين حدّ نمىخواسته انسان از بين برود و يا عقلش را از دست بدهد و به صورت يك معلول\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 375 ، باب 14 از ابواب حدّ زنا ، ح 6 .\r\n","page_name":" 567 ","page_number":567},
  {"content":"\r\n\r\nمادام العمر سربار جامعه باشد . اين از مناسباتى است كه انسان مىتواند خودش درك كند . روشن است كه اگر دو تازيانه محكم بر سر مجرم بزنند ، حيات و عقل او در مخاطره مىافتد .\r\n\r\nفرع پنجم : حكم مرگ بر اثر اجراى حدّ\r\nاگر مرد يا زن زانى در اثر اجراى حدّ تازيانه بميرند - يعنى بر خلاف وضع طبيعى تازيانه ايجاد قتل كرد - مرحوم امام مىفرمايند : ضمانى بر مجرى حدّ نيست ؛ زيرا ، كسى كه مشغول انجام يك واجب شرعى و وظيفه‌ى الهى است ، در حقيقت از خودش اختيارى ندارد ؛ بلكه الزام الهى گريبان‌گير او شده و او را وادار به زدن تازيانه كرده است . در حقيقت ، به دستور خداوند متعال كار را انجام مىدهد ؛ بنابراين ، اگر اين كار او سبب مرگ شخصى كه حدّ مىخورد شد ، معنا ندارد حكم به ضمان او كنيم . در آينده در موجبات ضمان خواهيم گفت : در اين موارد ضمانى نيست .\r\n\r\n","description":"","footnote":"","page_name":" 568 ","page_number":568},
  {"content":"\r\n\r\n[ آداب الرجم 
  ]\r\n[ مسألة 5 - ينبغي للحاكم إذا أراد إجراء الحدّ أن يعلم الناس ليجتمعوا على حضوره ، بل ينبغي أن يأمر بالخروج لحضور الحدّ ، والأحوط حضور طائفة من المؤمنين ثلاثة أو أكثر .\r\nوينبغي أن يكون الأحجار صغاراً بل هو الأحوط . ولا يجوز بما لا يصدق عليه الحجر كالحصى ولا بصخرة كبيرة تقتله بواحدة أو اثنتين .\r\nوالأحوط أن لا يقيم عليه الحدّ من كان على عنقه حدّ سيّما إذا كان ذنبه مثل ذنبه .\r\nولو تاب بينه و بين اللَّه جاز إقامته ، وإن كان الأقوى الكراهة مطلقاً ، ولا فرق في ذلك بين ثبوت الزنا بالإقرار أو البيّنة . 
  ]\r\n\r\nآداب رجم\r\nدر اين مسأله چهار فرع است :\r\n1 - زمانى كه حاكم شرع تصميم بر اجراى حدّ - رجم باشد يا تازيانه - گرفت ، سزاوار است مردم را در جريان گذاشته و به آنان اعلام كند تا در مراسم اقامه‌ى حدّ حاضر شوند .\r\nآن گاه مىفرمايد : نه تنها اعلام كردن سزاوار است ، بلكه به مردم امر كند و از آنان بخواهد در مراسم شركت كنند .\r\n2 - بنا بر احتياط ، گروهى از مؤمنين - سه نفر يا بيشتر - در اين مراسم حضور يابند .\r\n3 - مستحب است از سنگ‌هاى كوچك استفاده شود ؛ بلكه مطابق با احتياط است . و جايز نيست ؛ سنگريزه و شن كه سنگ نيستند رجم كنند ؛ و يا به سنگ بزرگى كه با زدن يك يا دو عدد از آن زانى كشته مىشود ، مجرم را سنگسار كنند .\r\n4 - احتياط در عدم اقامه‌ى حدّ توسّط كسى است كه حدّ به گردن دارد ؛ به خصوص اگر گناهش مانند گناه مجرم باشد . اگر مجرى حدّ بين خود و خدايش توبه كرده ، مىتواند حدّ را اجرا كند ؛ هرچند قول قوى كراهت آن است - خواه توبه كرده باشد يا نه - ؛ فرقى در اين مطلب نيست كه زنا با اقرار ثابت شده باشد يا به بيّنه .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n\r\nفرع اوّل : استحباب اعلام مؤمنين و امر به حضور آنان\r\nدر اين فرع دو حكم مستحبّى مطرح است ، يكى اعلام مؤمنين و ديگرى امر به حضور يافتن در مراسم اجراى حدّ . دليل اين دو حكم ، فعل اميرمؤمنان عليه السلام است كه به مردم فرمان مىداد خارج شوند و در آن مراسم شركت كنند .\r\nاز فعل آن امام بزرگوار عليه السلام بيش از رجحان استفاده نمىشود ؛ زيرا ، فعل ، لسان ندارد و در صورتى كه همراه با قرينه نباشد ، ظهور در وجوب پيدا نمىكند . رواياتى نيز در اين مورد رسيده كه به برخى از آن‌ها اشاره مىكنيم .\r\nمحمّد بن يعقوب ، عن عليّ بن إبراهيم ، عن أبيه ، عن ابن محبوب ، عن عليّ بن أبي حمزة ، عن أبي بصير ، عن عمران بن ميثم ، أو صالح بن ميثم ، عن أبيه ، إنّ امرأة أقرّت عند أمير المؤمنين عليه السلام بالزنا أربع مرّات فأمر قنبراً فنادى بالنّاس فاجتمعوا ، وقام أمير المؤمنين عليه السلام فحمد اللَّه وأثنى عليه ، ثمّ قال : أيّها النّاس إنّ إمامكم خارج بهذه المرأة إلى هذا الظهر ليقيم عليها الحدّ إن شاء اللَّه ، فعزم عليكم أمير المؤمنين لمّا خرجتم وأنتم متنكّرون ومعكم أحجاركم لا يتعرّف منكم أحد إلى أحمد فانصرفوا إلى منازلكم إن شاء اللَّه .\r\nقال : ثمّ نزل ، فلمّا أصبح النّاس بكرة خرج بالمرأة وخرج النّاس معه متنكّرين متلثّمين بعمائهم وبأرديتهم ، والحجارة في أرديتهم وفي أكمامهم حتّى انتهى بها والنّاس معه إلى الظهر بالكوفة ، فأمر أن يحفر لها حفيرة ثمّ دفنها فيها ، ثمّ ركب بغلته وأثبت رجله في غرز الرّكاب ، ثمّ وضع إصبعيه السبابتين في اذنيه . ونادى بأعلى صوته : أيّها النّاس إنّ اللَّه عهد إلى نبيّه صلى الله عليه و آله عهداً عهده محمّد صلى الله عليه و آله إليّ بأنّه لا يقيم الحدّ من للَّه‌عليه حدّ ، فمن كان للَّه‌عليه مثل ما له عليها فلا يقيم عليها الحدّ .\r\nقال : فانصرف النّاس يومئذ كلّهم ما خلا أمير المؤمنين والحسن والحسين عليهم السلام فأقام هؤلاء الثلاثة عليها الحدّ يومئذ و ما معهم غيرهم . قال :\r\nوانصرف يومئذ في من انصرف محمّد بن أمير المؤمنين عليه السلام . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 341 ، باب 31 از ابواب مقدّمات الحدود ، ح 1 .\r\n","page_name":" 570 ","page_number":570},
  {"content":"\r\n\r\nفقه الحديث : صالح بن ميثم از پدرش ميثم تمّار نقل مىكند : زنى نزد اميرمؤمنان عليه السلام چهار مرتبه به زنا اقرار كرد . امام عليه السلام به قنبر دستور داد مردم را به مسجد دعوت كند . زمانى كه مردم اجتماع كردند ، امام عليه السلام برخاست ، حمد و ثناى الهى به جا آورده فرمود :\r\nاى مردم ، امام شما براى اجراى حدّ بر اين زن تصميم دارد به خارج كوفه برود ان شاءاللَّه ، پس امامتان تصميم دارد وقتى شما بيرون آمديد ، بيايد . شما به گونه‌اى بياييد كه هيچ كس رفيق خودش را نشناسد ، يعنى با حالت تنكّر و عدم شناسايى بياييد .\r\nسنگ‌هاىتان را به دنبال خود بياوريد ، فردى از شما ديگرى را نشناسد ، به منازل خود برويد ، ان شاء اللَّه . آن‌گاه امام عليه السلام پايين آمد .\r\nفردا صبح ، امام عليه السلام همراه با آن زن و مردمى كه روى خود را به عمامه‌ها و عباهاىشان پوشيده بودند و سنگ‌هاىشان را در آستين يا عبا آورده بودند ، خارج شد تا به پشت كوفه رسيد ؛ دستور داد گودالى كندند و آن زن را در آن دفن كرد . سپس بر مركب خود سوار شد و پاهايش را در ركاب استوار كرده ، انگشتان سبابه را در گوش خود گذاشته و با صداى بلند فرمود :\r\nاى مردم ، خداوند با پيامبرش عهدى بسته و پيامبرش نيز با من همان پيمان را بست كه كسى كه حدّى از خدا در گردن دارد به اقامه‌ى حدّ نپردازد . بنابراين ، هر فردى كه حدّى همانند حدّ اين زن به عهده دارد ، در اجراى حدّ شركت نكند .\r\nدر پى اين سخنان ، همه‌ى مردم برگشتند ، مگر اميرمؤمنان و حسن و حسين عليهم السلام ، اين سه بزرگوار به اقامه‌ى حد پرداختند و كسى با آنان مشاركت نداشت .\r\nدر اين روايت ، امر اميرمؤمنان عليه السلام ظهور دارد در اين كه قنبر مردم را دعوت كند ؛ در حقيقت ، مردم را براى شركت در اين مراسم دعوت كردند . از اين عمل اميرمؤمنان عليه السلام مقدارى كه استفاده مىشود ، رجحان اين معنا است ؛ امّا اين كه به حدّ وجوب برسد يك امر الزامى در مقام اجراى حدّ باشد ، اين مطلب را دلالت ندارد .\r\nوعن عليّ بن إبراهيم ، عن أحمد بن محمّد بن خالد ، رفعه إلى\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nأمير المؤمنين عليه السلام قال : أتاه رجل بالكوفة فقال يا أمير المؤمنين إنّي زنيت فطهّرني ، و ذكر أنّه أقرّ أربع مرّات - إلى أن قال : - ثمّ نادى في النّاس يا معشر المسلمين اخرجوا ليقام على هذا الرّجل الحدّ ولا يعرفنّ أحدكم صاحبه ، فأخرجه إلى الجبان ، فقال : يا أمير المؤمنين أنظرني اصّلي ركعتين ، ثمّ وضعه في حفرته واستقبل النّاس بوجهه ، ثمّ قال : معاشر المسلمين إنّ هذه حقوق اللَّه فمن كان للَّه‌في عنقه حقّ فلينصرف ولايقيم حدود اللَّه من في عنقه حدّ .\r\nفانصرف النّاس وبقي هو والحسن والحسين ، فرماه كلّ واحد ثلاثة أحجار فمات الرجل ، فأخرجه أمير المؤمنين عليه السلام ، فأمر فحفر له وصلّى عليه ودفنه ، الحديث . « 1 » فقه الحديث : در اين مرفوعه آمده است : مردى در كوفه نزد اميرمؤمنان عليه السلام آمد و چهار مرتبه به زنا اقرار كرد و از امام عليه السلام خواست كه او را تطهير كند . امام عليه السلام از مردم خواست تا براى اجراى حدّ بر آن مرد به صورت ناشناس خارج شوند .\r\nروايت متضمّن اعلام و امر به خروج است ؛ شايد علّت ناشناس آمدن همان مطلبى باشد كه در آخر روايت آمده و در روايت ديگر نيز دارد كه همه‌ى مردم برگشتند مگر اميرمؤمنان و امام حسن و امام حسين عليهم السلام . لذا ، امام عليه السلام براى اين كه افراد حاضر يكديگر را نشناسند و به راز همديگر پى نبرند اين فرمان را داد .\r\nاين روايت نيز مانند حديث قبلى حاكى از فعل امام است ، و بنابراين ، بيش از رجحان استفاده نمىشود . امّا اگر حاكى قول امام بود ، امكان داشت اشكالاتى طرح شود ؛ ليكن در روايت اوّل ميثم تمّار واقعه را تعريف مىكند و روايت دوم مرفوعه است و معلوم نيست چه كسى اين واقعه را حكايت كرده است . بنابراين ، جاى هيچ‌گونه شبهه‌اى نيست ؛ زيرا ، ما هستيم و حكايت فعل اميرالمؤمنين عليه السلام نه چيز ديگر . اين مقدار حكايت نيز دلالتى بر وجوب ندارد .\r\nتوهّم تنافى اين فتوا با آيه‌ى زنا\r\nمستفاد از ادلّه‌ى گذشته استحباب اعلام و امر مردم به حضور در مراسم اقامه‌ى حدّ بود . اين دو حكم استحبابى با مفاد آيه‌ى شريفه : وَ لْيَشْهَدْ عَذَابَهُمَا طَآلِفَةٌ مّنَ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 342 ، باب 31 از ابواب مقدّمات حدود ، ح 3 .\r\n","page_name":" 572 ","page_number":572},
  {"content":"\r\n\r\nالْمُؤْمِنِينَ « 1 » تنافى دارد ؛ - البته بنا بر اين‌كه مفاد آيه وجوب حضور گروهى از مؤمنان در مكان اجراى حدّ باشد - زيرا ، معناى استحباب اعلام و امر به خروج ، جواز ترك آن است .\r\nيعنى ممكن است عمل نشود ، و حاكم شرع ، اعلام نكرده و فرمان به خروج ندهد . در اين صورت ، چگونه وَ لْيَشْهَدْ عَذَابَهُمَا طَآلِفَةٌ مّنَ الْمُؤْمِنِينَ « 2 » امتثال مىشود ؟ شرط حضور گروهى از مؤمنين خبردار شدن آنان است ؛ اگر چيزى به آنان اعلام نشود ، از كجا مطلب را بفهمند ؟ از اين رو ، نمىتوان بين استحباب اعلام و وجوب حضور گروه مؤمنين جمع كرد ؛ بلكه بايد حكم به وجوب اعلام و خروج داد ، نه اين كه به صورت « ينبغي » و استحباب آن را بيان كرد .\r\nجواب توهّم : صدور اين حكم استحبابى به لحاظ توده‌ى مردم و جمعيّت زياد است ؛ يعنى در جريان گذاشتن همگان استحباب دارد . در حالى كه آيه‌ى شريفه ناظر به وجوب حضور گروهى از مؤمنان است كه به تعبير بسيارى از فقها ، مراد از طائفه و گروه بيش از يك نفر است .\r\nشاهد بر اين جواب ، كلام محقّق حلّى رحمه الله در شرايع الاسلام است كه فرمود : « وينبغي أن يُعلم النّاس ليتوفّروا على حضوره » « 3 » ايشان به جاى « يجتمعوا » كه در عبارت تحرير الوسيله آمده ، فرمود : « ليتوفّروا » ، يعنى جمعيّت زيادى جمع شود .\r\nبا توجّه به اين مطالب ، معلوم شد آن‌چه واجب است حضور گروهى از مؤمنين يك نفر و بيشتر است ، و آن‌چه استحباب دارد ، اعلام همگانى است ؛ و بين اين دو ، تنافى نيست .\r\nشاهد اين مطلب نيز حكمى است كه در مسائل گذشته گفتيم ؛ مبنى بر آن كه اگر زنا با بيّنه ثابت شده ، ابتدا بيّنه رجم مىكند . سنگسار كردن فرع اطّلاع و آگاهى آنان از زمان رجم است ؛ پس از شهود ، امام عليه السلام ، و در آخر ، نوبت به ديگر مردم مىرسد . مردم عنوان ديگرى هستند ، لذا ، اگر مىگوييم : سزاوار است به مردم زمان اجراى حدّ را اعلام كند .\r\nمعنايش اين نيست كه به يك يا دو نفر بگويد ؛ بلكه امتثال اين امر استحبابى به در جريان\r\n\r\n\r\n","description":"","footnote":"\r\n( 1 ) شرايع الاسلام ، ج 4 ، ص 939 .\r\n( 2 ) . سوره‌ى نور ، 2 .\r\n( 3 ) . شرايع الاسلام ، ج 4 ، ص 939 .\r\n","page_name":" 573 ","page_number":573},
  {"content":"\r\n\r\nگذاشتن توده‌ى مردم از اهل مسجد و بازار و غيره است ، تا هنگام اجراى حدّ اجتماع كنند ، و مراسم اقامه‌ى حدّ را از نزديك ببينند .\r\nدر نتيجه ، اين دو حكم استحبابى ، منافاتى با آيه‌ى شريفه ندارد .\r\n\r\nفرع دوم : حكم حضور گروه مؤمنين\r\nدر اين فرع دو بحث داريم :\r\n1 - آيا حضور گروه مؤمنين واجب است يا مستحب ؟\r\n2 - تعداد افراد چقدر است ؟\r\nبحث اوّل : وجوب و يا استحباب حضور مؤمنان\r\nظاهر آيه‌ى شريفه كه مىفرمايد : وَ لْيَشْهَدْ عَذَابَهُمَا طَآلِفَةٌ مّنَ الْمُؤْمِنِينَ امر غايب است كه ظهور در وجوب دارد ؛ همان‌گونه كه فرموده : فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ امر حاضر ، وظهور در وجوب داشت ؛ ليكن شيخ طوسى رحمه الله در كتاب خلاف بر استحباب حضور گروه مؤمنان ادّعاى اجماع كرده است و با وجود اين ادّعا ، نمىتوان به ظاهر آيه تمسّك كرده ، به وجوب حكم كنيم .\r\nامام راحل رحمه الله از يك طرف دلالت آيه را ديده ، و از سوى ديگر ، اجماع شخصيّت عظيمى مانند شيخ طوسى رحمه الله را ملاحظه كرده‌اند ؛ از اين رو ، راه احتياط لزومى را طى كرده است .\r\nبه نظر ما ، بايد در عبارت شيخ طوسى رحمه الله دقّتى كرد تا معلوم گردد آيا ادّعاى اجماع دارد يا نه ؟ ايشان مىفرمايد : « يستحبّ أن يحضر عند إقامة الحدّ على الزاني طائفة من المؤمنين بلا خلاف لقوله : وَ لْيَشْهَدْ عَذَابَهُمَا طَآلِفَةٌ مّنَ الْمُؤْمِنِينَ وأقلّ ذلك عشرة و به قال الحسن البصري » . « 1 » هرچند ظاهر كلام ايشان استحباب است و بر آن ادّعاى « لاخلاف » كرده ، ليكن مطلب را به اين‌جا ختم نمىكند ؛ بله در ادامه به آيه استدلال مىكند . دليلى كه مرحوم شيخ به آن اعتماد كرده ، « لاخلاف » نيست ؛ يعنى نمىگويد چون در اين مسأله اجماع داريم ، به\r\n\r\n\r\n","description":"","footnote":"\r\n( 1 ) . كتاب الخلاف ، ج 5 ، ص 374 ، مسأله 11 .\r\n","page_name":" 574 ","page_number":574},
  {"content":"\r\n\r\nاستحباب معتقد مىشويم ؛ بلكه شيخ طوسى رحمه الله به آيه تمسّك مىكند .\r\nدر اين حالت براى ما راهى باز مىشود كه بگوييم : كلمه‌ى « يستحبّ » در دو موقعيّت استعمال مىشود : يك‌بار در مقابل « يجب » ، پس « يستحبّ أن يحضر عند إقامة الحدّ على الزاني طائفة من المؤمنين » ، يعنى چنين كارى واجب نيست . اگر مقصود مرحوم شيخ اين باشد ، چگونه به آيه تمسّك كرده است ، در حالى كه هيچ قرينه‌اى بر استحباب نيست و آيه ظهور در وجوب دارد ؟ از اين رو ، مىفهميم : « يستحبّ » به معناى مقابل وجوب نيست ؛ بلكه به معناى رجحان است ، در مقابل كسى كه مىگويد : حضور گروه مؤمنان رجحانى ندارد ؛ شيخ رحمه الله گفته : « يُستحبّ » كه با وجوب نيز مىسازد .\r\nشاهد اين مطلب نيز استدلال ايشان به آيه‌اى است كه هيچ قرينه‌اى بر استحباب ندارد و در دلالتش بر وجوب ، نقص و منعى مشاهده نمىگردد . از اين رو ، افرادى مانند صاحب جواهر رحمه الله « 1 » و غير او كه ظاهر كلام مرحوم شيخ را ديده‌اند و گفته‌اند : ادّعاى اجماع و لا خلاف بر استحباب دارد ؛ مثل آن كه به اين نكته توجّه نكرده‌اند كه « يستحبّ » در مقابل چه چيزى به كار رفته است ؛ اگر در مقابل « يجب » اطلاق شده بود ، حرف اينان درست بود ؛ امّا با استشهاد شيخ طوسى رحمه الله به آيه‌ى شريفه نمىسازد . ولى اگر استعمال « يستحبّ » در مقابل قول كسانى باشد كه به طور كلّ منكر رجحان هستند ، در اين صورت ، نه تنها با وجوب ، بلكه با استشهاد به آيه نيز منافات ندارد .\r\nاگر بگوييد : « يستحبّ » در مقابل وجوب استعمال شده است ، مىگوييم : خودِ شيخ طوسى رحمه الله با استشهادش به آيه‌ى شريفه ، به « لاخلاف » عمل نكرده است . آن وقت چگونه استدلال به آيه را كنار بگذاريم با آن كه شيخ رحمه الله نيز به آن عمل كرده است ؟ از عبارت اوّل او هيچ چيزى را نمىتوانيم استفاده كنيم ؛ آن‌چه اساس مطلب مرحوم شيخ را تشكيل مىدهد ، استدلال به آيه است ؛ بنابراين ، به نظر مىرسد كه ما حقّ رفع يد از ظاهر آيه‌ى شريفه را نداريم ؛ آيه‌ى وَ لْيَشْهَدْ عَذَابَهُمَا طَآلِفَةٌ مّنَ الْمُؤْمِنِينَ « 2 » ظهور در وجوب\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 353 .\r\n( 2 ) . سوره‌ى نور ، 2 .\r\n","page_name":" 575 ","page_number":575},
  {"content":"\r\n\r\nدارد و چيزى كه مانع و صارف از اين وجوب باشد ، وجود ندارد . از اين رو ، نبايد به احتياط لزومى قائل شد ، بلكه بالاتر از آن ، بايد فتوا به وجوب داد .\r\nبحث دوم : تعداد مؤمنان\r\nدر تعداد گروه مؤمنان اختلاف شديدى است ؛ اعداد يك ، دو ، سه ، چهار ، و ده به عنوان حدّاقل از طايفه در كلمات آمده است ؛ برخى نيز آن را به عرف حواله كرده‌اند .\r\nنكته : در عبارت تحرير الوسيله ، امام راحل رحمه الله فرموده است : « والأحوط حضور طائفة من المؤمنين ثلاثة أو أكثر » ؛ اين عبارت ، دو احتمال دارد :\r\n1 - امام راحل در اصل حضور طائفه احتياط كرده ، ولى در تعداد آنان ، سه يا بيش‌تر به طور قطع فتوا داده است .\r\n2 - در هر دو مطلبِ حضور طائفه و تعدادشان احتياط كرده‌اند ؛ در برابر كسانى كه حدّاقل طايفه را دو يا يك نفر گفته‌اند .\r\nظاهرِ عبارت ، احتمال اوّل را تقويت مىكند ؛ يعنى احوط مربوط به حضور طايفه در مقابل عدم حضور آنان است ؛ امّا « ثلاثة أو أكثر » تفسير طايفه است ؛ و از بين اقوالى كه در تعداد طايفه وجود دارد ، ايشان اين اقوال را اختيار كرده است . شاهدش اين كه اگر در هر دو مطلب احتياط كرده بودند ، بايد « الأحوط » را تكرار مىكردند .\r\nتحديد حدّاقل طائفه به يك نفر\r\nجمع زيادى از فقها مانند علّامه رحمه الله در قواعد « 1 » محقّق رحمه الله در نافع « 2 » ، شيخ قدس سره در نهايه « 3 » ، ابن سعيد حلّى رحمه الله در جامع « 4 » ، مرحوم طبرسى در مجمع البيان « 5 » ، طوسى رحمه الله « 6 » در تبيان و ابن عباس رحمه الله در\r\n\r\n\r\n","description":"","footnote":"\r\n( 1 ) . قواعد الاحكام ، ج 2 ، ص 254 .\r\n( 2 ) . مختصر النافع ، ص 295 .\r\n( 3 ) . النهاية في مجرّد الفقه والفتوى ، ص 701 .\r\n( 4 ) . جامع الشرايع ، ج 549 .\r\n( 5 ) . مجمع البيان ، ج 7 ، ص 196 .\r\n( 6 ) . التبيان ، ج 7 ، ص 406 .\r\n","page_name":" 576 ","page_number":576},
  {"content":"\r\n\r\nتفسير طائفه « 1 » حدّاقل را يك نفر گفته‌اند ؛ يعنى اگر يك نفر از مؤمنين شاهد و ناظر رجم و تازيانه باشد ، به آيه‌ى شريفه عمل شده است ؛ خواه به وجوب حضور طائفه يا به استحباب آن ، معتقد باشيم .\r\nادلّه‌ى اين قول\r\n1 - فرّاء « 2 » از علماى لغت گفته است : معناى لغوى طائفه قطعه است . اگر تكّه‌اى از پارچه‌اى بچينيم ، به آن قطعه ، « طائفة من الثوب » مىگويند ؛ بنابراين ، « طائفة من المؤمنين » يعنى يك قطعه از آنان كه بر يك فرد از مؤمنين نيز صادق است .\r\n2 - به دو آيه‌ى زير استدلال كرده‌اند :\r\nوَ إِن طَآلِفَتَانِ مِنَ الْمُؤْمِنِينَ اقْتَتَلُواْ فَأَصْلِحُواْ بَيْنَهُمَا فَإِن‌م بَغَتْ إِحْدَلهُمَا عَلَى الْأُخْرَى فَقتِلُواْ الَّتِى تَبْغِى حَتَّى تَفِىءَ إِلَى أَمْرِ اللَّهِ فَإِن فَآءَتْ فَأَصْلِحُواْ بَيْنَهُمَا بِالْعَدْلِ وَ أَقْسِطُواْ إِنَّ اللَّهَ يُحِبُّ الْمُقْسِطِينَ * إِنَّمَا الْمُؤْمِنُونَ إِخْوَةٌ فَأَصْلِحُواْ بَيْنَ أَخَوَيْكُمْ وَ اتَّقُواْ اللَّهَ لَعَلَّكُمْ تُرْحَمُونَ . « 3 » اگر دو طايفه از مؤمنين در مقام قتال و مقاتله‌ى با يكديگر برآمدند ، بين آنان صلح برقرار كنيد ، اگر يكى از آن‌ها اراده ظلم داشت و زير بار صلح واقعى نرفت ، ديگران موظّف‌اند با او بجنگند و او را از بين ببرند تا اين‌كه به امر خدا رجوع كند و سر تسليم در برابر آن فرود آورد . پس ، اگر به امر خدا بازگشت ، بين آنان صلحى عادلانه برقرار كنيد و عدالت ورزيد كه خداوند\r\n\r\n\r\n","description":"","footnote":"\r\n( 1 ) . الجامع لأحكام القرآن ، ج 12 ، ص 166 ؛ الدرّ المنثور ، ج 5 ، ص 18 .\r\n( 2 ) . معجم مقاييس اللغة ، ج 3 ، ص 433 ؛ القاموس المحيط ، ج 3 ، ص 175 .\r\n( 3 ) . سوره‌ى حجرات ، 9 و 10 .\r\n","page_name":" 577 ","page_number":577},
  {"content":"\r\n\r\nعدالت پيشگان را دوست دارد . همانا مؤمنان با يكديگر برابرند ؛ پس ، بين برادران ايمانى صلح برقرار كنيد و تقواى الهى پيشه كنيد ؛ باشد كه مورد رحمت الهى واقع شويد .\r\nمحل شاهد از آيه‌ى اوّل طَآلِفَتَانِ مِنَ الْمُؤْمِنِينَ است كه در آيه‌ى دوم كه به دنبال همين آيه و در رابطه‌ى با صلح است ، مىفرمايد : فَأَصْلِحُواْ بَيْنَ أَخَوَيْكُمْ ؛ از « طائفه » به « أخويكم » تعبير شده ، كه جمع « أخ » و آن هم مفرد و واحد است . در نتيجه ، دو آيه يكديگر را تفسير مىكنند و مقصود از « طائفتان » ، همان « اخويكم » يعنى دو فرد از مؤمنين است ؛ منتهى دو فرد حدّ اقل است ؛ اگر دو گروه نيز باشد ، مانعى ندارد .\r\n3 - روايتى از اميرمؤمنان عليه السلام كه صاحب جواهر رحمه الله « 1 » از آن به مرسل تعبير كرده ، در حالى كه مسند است :\r\nوعنه ، عن محمّد بن يحيى ، عن غياث بن إبراهيم ، عن جعفر ، عن أبيه ، عن أمير المؤمنين عليه السلام ، في قول اللَّه عزّ وجلّ : وَ لَاتَأْخُذْكُم بِهِمَا رَأْفَةٌ فِى دِينِ اللَّهِ قال : في إقامة الحدود ، و في قوله تعالى : وَ لْيَشْهَدْ عَذَابَهُمَا طَآلِفَةٌ مّنَ الْمُؤْمِنِينَ قال : الطائفة واحد ، « 2 » الحديث .\r\nسند حديث : مراد صاحب جواهر رحمه الله از ارسال چيست ؟ اگر مقصودش ملاقات نكردن امام باقر عليه السلام حضرت اميرمؤمنان عليه السلام است ، به چنين مطلبى در اصطلاح حديث ارسال گفته نمىشود ؛ بلكه ارسال درباره‌ى غير معصوم مطرح است ؛ و گرنه اگر امامى از امام ديگر هر چند با فاصله‌ى زياد نقل كند ، به آن روايت ، مرسل نمىگويند .\r\nدر اين روايت ، كلينى رحمه الله با سه واسطه مطلب « 3 » را از امام صادق عليه السلام نقل كرده است ؛ و سند روايت ، موثّقه است .\r\nفقه الحديث : از اميرمؤمنان عليه السلام در آيه‌ى شريفه وَ لَاتَأْخُذْكُم بِهِمَا رَأْفَةٌ فِى دِينِ اللَّه نقل شده كه آن حضرت « دين اللَّه » را به اقامه‌ى حدود ، و هم‌چنين طائفه را به يك نفر معنا مىكند ؛ يعنى حدّ اقلّش يك نفر است .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 354 .\r\n( 2 ) . وسائل الشيعة ، ج 18 ، ص 370 ، باب 11 از ابواب حدّ زنا ، ح 5 .\r\n( 3 ) . مرحوم شيخ طوسى روايت را در تهذيب با اسناد خودش از حسين بن سعيد از محمّد بن يحيى نقل مىكند و ربطى به‌كلينى رحمه الله ندارد و واسطه‌ها بيش از سه نفر هستند .\r\n","page_name":" 578 ","page_number":578},
  {"content":"\r\n\r\nتفسير تبيان « 1 » و مجمع البيان « 2 » همين روايت را به نحو ارسال از امام باقر عليه السلام نقل كرده و گفته‌اند : « روى ذلك عن الباقر عليه السلام » هر چند اين روايت در وسائل از امام صادق عليه السلام نقل شده است ، امّا ايشان از پدرشان امام باقر عليه السلام ، روايت را حكايت كرده‌اند .\r\nمؤيّد آن روايتى است كه حاجى نورى رحمه الله در كتاب مستدرك از كتاب جعفريات و به تعبير ديگر « اشعثيات » آورده است :\r\nفي قوله تعالى : وَ لْيَشْهَدْ عَذَابَهُمَا طَآلِفَةٌ مّنَ الْمُؤْمِنِينَ ، قال : المؤمن الواحد يجزىء إذا شهد » . « 3 » فقه الحديث : اگر يك مؤمن در مراسم اجراى حدّ حاضر شود ، براى امتثال اين آيه‌ى شريفه كفايت مىكند .\r\nتفسير حدّاقل طايفه به يك نفر ، طرفدار زيادى در مفسرّان و فقها دارد ؛ و مرحوم محقّق در شرايع پس از نقل چند قول ، به آن تمايل پيدا كرده و آن را حسن مىداند . « 4 » تحديد حدّاقلّ طائفه به دو نفر\r\nعكرمه از اهل سنّت به آن قائل شده است ؛ و به آيه‌ى نفر در اين مورد استدلال مىكند :\r\nفَلَوْلَا نَفَرَ مِن كُلّ فِرْقَةٍ مّنْهُمْ طَآلِفَةٌ لّيَتَفَقَّهُواْ فِى الدّينِ . . . . « 5 » در اين آيه ، طائفه كمتر از فرقه قرار داده شده است ؛ زيرا ، مىفرمايد : از هر فرقه‌اى يك طايفه كوچ كنند . بنابراين ، كمتر بودن طايفه از فرقه دو احتمال دارد : يكى اين كه طايفه يك نفر باشد ؛ و احتمال ديگر آن‌كه دو نفر مراد باشد ؛ ليكن دو نفر با احتياط موافق است . « 6 »\r\n\r\n\r\n","description":"","footnote":"\r\n( 1 ) . التبيان ، ج 7 ، ص 406 .\r\n( 2 ) . مجمع البيان ، ج 7 ، ص 196 .\r\n( 3 ) . مستدرك الوسائل ، ج 18 ، ص 75 ، باب 42 از ابواب حدّ زنا ، ح 6 .\r\n( 4 ) . شرايع الاسلام ، ج 4 ، ص 939 .\r\n( 5 ) . سوره‌ى توبه ، 123 .\r\n( 6 ) . الدرّ المنثور ، ج 5 ، ص 18 .\r\n","page_name":" 579 ","page_number":579},
  {"content":"\r\n\r\nتحديد حدّاقل طايفه به چهار نفر\r\nشافعى حدّاقل از طايفه را چهار نفر گفته است ؛ ولى نتوانسته دليل محكمى بر آن اقامه كند .\r\nفقط به مناسبت اين كه حدّاقل شهود در باب زنا چهار نفر است ، مىگويد : طايفه نيز بايد چهار نفر باشند . « 1 » اين نيز استحسانى بيش نيست .\r\nتحديد حدّاقل طايفه به ده نفر\r\nشيخ طوسى رحمه الله در عبارت كتاب خلاف طايفه را به ده نفر تفسير كرده ، و اين معنا را به حسن بصرى نسبت داده است ؛ « 2 » ولى بر آن استدلالى نمىكند .\r\nتحديد حدّ اقل به سه نفر\r\nابن ادريس رحمه الله مىفرمايد : اقلّ طايفه سه نفر است . « 3 » از زهرى و قتاده نيز اين معنا حكايت شده است ؛ جبايى نيز گفته : « من زعم أنّ الطائفة أقلّ من ثلاثة فقط غلط » هر كسى خيال كند كه طايفه كمتر از سه نفر و با يك يا دو نفر محقّق مىشود ، اشتباه كرده است . « 4 » ادلّه‌ى اين قول عبارت است از : 1 - وقتى به عرف مراجعه مىشود ، مىبينيم بين طائفه و جماعت فرقى قائل نيست ؛ يعنى اگر در آيه به جاى طَآلِفَةٌ مّنَ الْمُؤْمِنِينَ ، « جماعة من النّاس » نيز گفته مىشد ، عرف همان معنا را مىفهميد .\r\nبه نظر عرف ، جماعت بر كمتر از سه نفر تطبيق ندارد ؛ بلكه معناى ظاهرى عرفى آن ، سه نفر و بيشتر است .\r\n2 - طائفه در لغت از « طواف و طوف » مشتقّ است . ابن فارس در مقاييس اللغة مىگويد :\r\n\r\n\r\n","description":"","footnote":"\r\n( 1 ) . الامّ ، ج 6 . ص 155 ؛ الشرح الكبير ، ج 10 ، ص 169 .\r\n( 2 ) . الخلاف ، ج 5 ، ص 374 ، مسأله 11 .\r\n( 3 ) . السرائر ، ج 3 ، ص 454 .\r\n( 4 ) . احكام القرآن للجصّاص ، ج 5 ، ص 106 ؛ الجامع لأحكام القرآن ، ج 12 ، ص 166 .\r\n","page_name":" 580 ","page_number":580},
  {"content":"\r\n\r\nطواف به معناى دور زدن و احاطه كردن است . علت اطلاق طواف بر طواف خانه‌ى خدا ، اين است كه طواف‌كننده ، خانه‌ى خدا را احاطه مىكند و آن را محاط به خودش قرار مىدهد ؛ به لحاظ اين كه تمامى جوانب كعبه را دور مىزند و مىچرخد ، به چنين احاطه‌اى طواف مىگويند .\r\nبه مرد طواف كننده « طائف » و به زن طواف كننده « طائفه » گويند . اگر ما طايفه را به معناى جماعت مىگيريم ، آن مادّه و معناى اصلى محفوظ و از بين نرفته است . هر جا كه طائفه اطلاق شود ، جنبه‌ى احاطه و در برگرفتن لحاظ شده است . مىگويند : فلانى طائفه دارد است ، يعنى بستگان و فاميل‌هايى دارد كه او را احاطه كرده‌اند ؛ گويا پشتيبان او بوده و يك حالت مصونيّت برايش به وجود آورده‌اند . پس در اين اطلاق نيز جهت احتفاف و احاطه مراعات شده است . و آن‌چه فرّاء گفته مبنى بر آن كه به قطعه‌اى از لباس نيز « طائفة من الثوب » گويند ، استعمالى مجازى است . ابن فارس « 1 » دوبار تصريح مىكند كه اين كاربرد در ثوب ، مجاز است ؛ امّا به علت آن اشاره نمىكند .\r\nخصوصيّتى كه سبب مجازيّت مىشود ، اين است كه وقتى مىگوييم : « فلانى طائفه‌دار است » . طايفه را در مقابل جمعيّت مىسنجيم . در اين سنجش ، دو حيثيّت است ؛ در يكى ، جنبه‌ى احتفاف و احاطه وجود دارد ؛ و در ديگرى ، جنبه‌ى قشرى از جمعيت و گروهى از مجموعه لحاظ شده است ؛ و گرنه اگر مجموعه‌اى وجود نداشته باشد ، اصلًا معنا ندارد كه كلمه‌ى طائفه را به كار ببريم . لذا ، اگر كلّ مؤمنين مطرح نباشند ، نمىتوان گفت : طَآئِفَةٌ مّنَ الْمُؤْمِنِينَ .\r\nاز اين رو ، وقتى طايفه به لحاظ مجموعه سنجيده شود ، عنوان قطعه و بعض مجموعه صادق است . پس ، دو جهت در عنوان طائفه نقش دارد : جهت احاطه و فراگيرى ، و جهت بعضيّت و جزئى از مجموعه بودن . از اين‌جا معلوم شد كه استعمال « طائفة من الثوب » فقط به لحاظ جهت دوم است ؛ بنابراين ، استعمالى مجازى است .\r\nجهت اصلى و اوّلى در معناى طائفه ، احتفاف و احاطه است كه لغت نيز « طَوَف » را به احاطه و احتفاف و دوران و دربرگيرى و امثال آن معنا مىكند . به لحاظ اين خصوصيّت ، نمىتوان طايفه را كمتر از سه نفر دانست . « 2 » اين بيان ابن فارس ، صحيح و با لغت در مادّه‌ى اصلى كاملًا مطابقت دارد ؛ لذا ، اگر ما\r\n\r\n\r\n","description":"","footnote":"\r\n( 1 ) . معجم مقاييس اللغة ، ج 3 ، ص 433 .\r\n( 2 ) . همان .\r\n","page_name":" 581 ","page_number":581},
  {"content":"\r\n\r\nبوديم و لغت ، مىگفتيم : حدّاقلّ از طايفه سه نفر است . ليكن در مقابل اين ادلّه و حرف‌ها ، روايت موثّقه در تفسير آيه ، طايفه را فرد واحد معنا كرده است ؛ و با وجود چنين حديثى كه در مقام تفسير رسيده ، آن هم آيه‌اى كه مربوط به حكم شرعى است ، نمىتوان از اين موثّقه گذشت .\r\nاگر آيه مربوط به حكم شرعى نبود ، و مطلبى تاريخى و يا قصّه‌اى را بيان مىكرد ، ممكن بود در حجّيت خبر واحدِ در آن مناقشه كرد ؛ ولى اين آيه مربوط به حكم شرعى ، و روايت واردِ در تفسيرِ آن موثّقه است ، پس بايد به آن عمل كرد . روايت اشعثيّات اگر فى نفسه حجيّت نداشته باشد ، به عنوان مؤيّد مىتواند مطرح گردد . نتيجه اين بيان ، نپذيرفتن قول ابن ادريس رحمه الله « 1 » است . هر چند همين قول مختار امام راحل رحمه الله در تحرير الوسيله نيز هست ؛ و از جنبه‌ى صناعتى ، مجبوريم روايت را اخذ و حدّاقل طايفه را واحد بدانيم . اگر اين موثّقه نبود ، به مختار امام و ابن ادريس رحمه الله فتوا مىداديم .\r\n\r\nفرع سوم : اندازه‌ى سنگ‌ها\r\nامام راحل رحمه الله در تحرير الوسيله مىفرمايد : سنگ‌هايى كه به طرف مرجوم و يا مرجومه پرتاب مىشود ، سزاوار است كوچك باشند ؛ بعد مىفرمايد : احتياط اقتضاى اين معنا را دارد . سپس فرموده است : از چيزى كه بر آن عنوان سنگ صدق نمىكند مانند شن و سنگ‌ريزه ، همچنين از صخره و تخته‌ى سنگى مثلًا صد كيلويى كه با پرتاب يك ، يا دو عددِ آن ، كار مجرم ساخته مىشود و مىميرد ، نبايد استفاده كرد .\r\nبايد ادلّه‌ى اين مطلب را ديد تا معلوم گردد آيا فتوا با دليل مطابقت دارد يا نه ؟\r\nروايات را در گذشته مطرح كرديم ، اكنون به آن‌ها اشاره مىكنيم :\r\nالف : موثّقه‌ى أبوبصير : قال أبو عبداللَّه : تدفن المرأة إلى وسطها إذا أرادوا أن يرجموها ، ويرمي الإمام ثمّ يرمي النّاس بأحجار صغار . « 2 » در اين روايت مىگويد : « يرمي الإمام ، ثمّ يرمي النّاس » بايد عنوان « رمى » و پرتاب\r\n\r\n\r\n","description":"","footnote":"\r\n( 1 ) . السرائر ، ج 3 ، ص 454 .\r\n( 2 ) . وسائل الشيعة ، ج 18 ، ص 374 ، باب 14 از ابواب حدّ زنا ، ح 1 .\r\n","page_name":" 582 ","page_number":582},
  {"content":"\r\n\r\nكردن داشته باشد ، مانند : رمى سهام و رمى حجر ؛ لذا ، رسيدن سنگ به مرجوم كافى نيست ؛ مثلًا كسى بالاى سرزانى رفته و يك سنگ يك تُنى را بر سرش بيندازد ، در اين صورت عنوان رمى صدق نمىكند ؛ بلكه انداختن سنگ صادق است .\r\nعنوان دوّمى كه در روايت آمده ، عنوان « حجر » و عنوان سوم ، « صغار » است ؛ و هر سه عنوان در اين موثّقه ، و موثّقه‌ى سماعه آمده است .\r\nب : موثّقه‌ى سماعه ، عن أبي عبداللَّه عليه السلام ، قال : تدفن المرأة إلى وسطها ثمّ يرمي الإمام ويرمي الناس بأحجار صغار . . . . « 1 » بنابراين ، بايد هر سه عنوان موجود باشد تا رجم صادق آيد ؛ پس ، اگر از چوب يا اشياى ديگر استفاده شود ، اثر ندارد . سنگ‌ها نيز بايد كوچك باشند .\r\nآيا « صغار » در مقابل « كبار و متوسّط » است و يا آن‌طور كه صاحب جواهر رحمه الله فرموده ، « 2 » احتمال دارد مقصود سنگ‌هاى معتدل و متوسط باشد ؟ بنا بر اين احتمال ، شن را نه به جهت اين كه سنگ بر آن صدق نمىكند ، بلكه از جهت عدم صدق سنگ متوسّط بر آن ، خارج مىكنيم ؛ زيرا ، شن ، سنگ‌هاى بسيار ريز و كوچك هستند .\r\nسنگ‌هاى بزرگى كه با يك مرتبه انداختن به علّت زيادى وزن موجب قتل مرجوم و مرجومه مىشود نيز با عنوان « احجار صغار » خارج مىشود .\r\nتعبير امام راحل رحمه الله به « وينبغي أن يكون الأحجار صغاراً بل هو أحوط » و مرحوم محقّق در شرايع به « ينبغي أن تكون الحجارة صغاراً » « 3 » وجهى ندارد ؛ زيرا ، هر دو موثّقه ظهور در وجوب دارد ؛ همان‌گونه كه نسبت به جهات ديگر ، دفن و ترتيب رمى امام عليه السلام و رمى ناس را لزومى مىدانستيد ، بايد كوچك بودن سنگ‌ها را نيز واجب بدانيد ؛ و به چه دليل ذيل روايت از حكم لزومى خارج شود ؟ روايت در مقام بيان مصداق احجار نيست ؛ بلكه در مقام بيان كيفيّت رجم از جهات مختلف است . يكى از جهات مطرح شده ، اندازه‌ى سنگ است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 374 ، باب 14 از ابواب حدّ زنا ، ح 3 .\r\n( 2 ) . جواهر الكلام ، ج 41 ، ص 355 .\r\n( 3 ) . شرايع الاسلام ، ج 4 ، ص 939 .\r\n","page_name":" 583 ","page_number":583},
  {"content":"\r\n\r\nبنابراين ، با توجّه به اين دو روايت معتبر كه ظهور در حكم الزامى دارد ، نه تنها « ينبغي » را نبايد مطرح كرد ، حتّى جايى براى احتياط هم نيست ؛ مگر اين‌كه از جهت عدم تعرّض مشهور ، كسى جرئت برفتوا نداشته باشد ؛ و گرنه بنابر ضوابط و قواعد ، بايد حكم به لزوم و وجوب كنيم .\r\n\r\nفرع چهارم : حكم كسى كه حدّ بر عهده دارد\r\nاگر كسى حدّ بر عهده‌ى او باشد ، به خصوص اگر مشابه با همين حدّ باشد ، آيا مىتواند در رمى شركت كند ؟ آيا شركت كنندگان در رجم بايد افرادى باشند كه هيچ‌گونه حدّى از حدود الهى در حقّ آن‌ها ثابت نباشد ؟ شخصى كه بدهكار است ، حقّ طلبكارى از حقّ خدا را ندارد . در اين مسأله دو قول مطرح است :\r\nالف : تقريباً - مشهور - به كراهت رمى توسّط كسى كه بر گردن حدّى دارد ، قائل هستند ؛ خواه حدّش مشابه با اين حدّ باشد يا مشابه نباشد . امام رحمه الله نيز همين نظر را اختيار كرده‌اند .\r\nب : برخى فتوا به حرمت داده و گفته‌اند : حرام است مجرى حدّ كسى باشد كه حدّى بر گردن دارد ؛ اين گروه بر دو دسته‌اند : يك گروه در حدّ مشابه ، و گروه ديگرى در مطلق حدود به تحريم رأى داده‌اند ؛ يعنى مشابه با اين حدّ باشد يا نه .\r\nبررسى مطلب در دو جهت ضرورى است .\r\n1 - آيا مفاد ادلّه ، حرمت است يا كراهت ؟\r\n2 - آيا حكم در حدود مشابه جارى است يا مطلق حدود ؟\r\nروايات را در گذشته بررسى كرده‌ايم ، اكنون به آن‌ها اشاره مىكنيم :\r\nجهت اوّل : مفاد ادلّه در حرمت و كراهت\r\n1 - روايت ميثم : . . . ونادى بأعلى صوته : أيّها النّاس إنّ اللَّه عهد إلى نبيّه صلى الله عليه و آله عهداً عهده محمّد صلى الله عليه و آله إليّ بأنّه لايقيم الحدّ من للَّه‌عليه حدّ .\r\nقال : فانصرف النّاس يومئذٍ كلّهم ما خلا أمير المؤمنين والحسن والحسين عليهم السلام فأقام هؤلاء الثلاثة عليها الحدّ يومئذٍ و ما معهم غيرهم . قال :\r\nوانصرف يومئذ في من انصرف محمّد بن أمير المؤمنين عليه السلام . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 341 ، باب 31 از ابواب مقدّمات الحدود ، ح 1 .\r\n","page_name":" 584 ","page_number":584},
  {"content":"\r\n\r\nفقه الحديث : روايت مربوط به زنى است كه چهار مرتبه اقرار كرد و اميرمؤمنان عليه السلام به قنبر دستور دادند تا مردم را در مسجد جمع كند . پس از اجتماع مردم ، فرمود : مىخواهيم بر اين زن حدّ اجرا كنيم . . . امام عليه السلام در روز اجراى حدّ انگشتان سبّابه در دو گوش مبارك گذاشت و با صداى بلند فرمودند : خداوند با پيامبرش عهدى بسته و رسول خدا صلى الله عليه و آله آن عهد را به من سفارش كرده است ؛ به اين كه هر فردى كه خدا بر عهده‌ى او حدّى دارد ، حقّ ندارد حدّ را اقامه كند و مجرى حدّ باشد .\r\nدر ذيل اين روايت ، آمده است كه همه‌ى مردم منصرف شده و برگشتند ، مگر اميرمؤمنان و امام حسن و امام حسين عليهم السلام و اين سه نفر حدّ را اقامه كردند ، كسى همراه آنان نبود ؛ و در ميان جمعيّتى كه برگشت محمّد بن اميرالمؤمنين ديده مىشد .\r\nظهور اين حديث كه از نظر سند معتبر است ، در حرمت و عدم جواز ، قابل انكار نيست ؛ به خصوص با اين سخت‌گيرى و شدّت عملى كه امام عليه السلام به خرج داد . اگر مسأله يك مسأله‌ى كراهتى است ، نبايد به اين‌گونه برخورد شود ؛ زيرا ، اين بيان آبروريزى و هتك حيثيّت به دنبال داشت ؛ و يك عمل كراهتى مجوّز چنين چيزى نيست كه حتّى نام فرزند اميرمؤمنان عليه السلام در منصرفين آورده شود .\r\nاگر مسأله يك حكم كراهتى بود ، امام عليه السلام در مسجد متذكّر مىشد و به مردم مىفرمود .\r\nاز اين كه حضرت حكم را محكم پياده كردند ، و هيچ‌گونه مسامحه‌اى در رفتار امام عليه السلام ملاحظه نمىكنيم ، معلوم مىشود حكم آن حرمت بوده است .\r\n2 - وعن عليّ بن إبراهيم ، عن أبيه ، عن ابن أبي عمير ، عن زرارة ، عن أبي جعفر عليه السلام ، قال : اتي أمير المؤمنين عليه السلام برجل قد أقرّ على نفسه بالفجور .\r\nفقال أمير المؤمنين عليه السلام لأصحابه اغدوا غداً عليّ متلثّمين . فقال لهم : من فعل مثل فعله فلا يرجمه ولينصرف فقال : فانصرف بعضهم وبقي بعضهم فرجمه من بقي منهم . « 1 »\r\n\r\n\r\n","description":"","footnote":"\r\n( 1 ) . وسائل الشيعه ، ج 18 ، ص 342 ، باب 31 از ابواب مقدّمات الحدود ، ح 2 .\r\n","page_name":" 585 ","page_number":585},
  {"content":"\r\n\r\nفقه الحديث : روايت بين صحيحه و حسنه مردّد است . امام باقر عليه السلام فرمود : مردى را كه به فجور اقرار كرده بود نزد اميرمؤمنان عليه السلام آوردند . امام عليه السلام به اصحابش فرمود : فردا در حالى كه سر و صورت خود را پوشيده‌ايد ، نزد من بياييد . وقتى فردا آمدند ، امام عليه السلام فرمود :\r\nهر كه عملى مشابه با عمل اين مرد انجام داده ، حق رجم ندارد و برگردد . برخى از اصحاب منصرف شده و تعدادى باقى ماندند و او را رجم كردند .\r\nدلالت اين روايت نيز بر مطلوب تمام است .\r\n3 - مرفوعه برقى : قال : معاشر المسلمين إنّ هذه حقوق اللَّه فمن كان للَّه‌في عنقه حقّ فلينصرف ولا يقيم حدود اللَّه من في عنقه حدّ فانصرف النّاس وبقي هو والحسن والحسين عليهم السلام . . . . « 1 » فقه الحديث : هر چند اين حديث را كلينى رحمه الله از برقى به طور مرفوعه روايت مىكند و از اين رو ، حجيّت ندارد ؛ ليكن علىّ بن ابراهيم اين روايت را در تفسيرش از پدرش ازابى نجران از عاصم بن حميد از ابىبصير مرادى از امام صادق نقل مىكند كه سندش خوب و معتبر است .\r\nمردى در كوفه نزد اميرمؤمنان عليه السلام آمد و به زنا اقرار كرد . جمعيّت را براى رجم او دعوت كردند ، آن‌گاه حضرت فرمود : اى مسلمانان ، حدّى كه مىخواهيد پياده كنيد حقّ خداست ؛ بنابراين هر كسى در گردنش حقّى باشد ، حقّ اقامه‌ى حدود را ندارد و برگردد .\r\nمحمّد بن عليّ بن الحسين بإسناده عن سعد بن طريف ، عن الأصبغ بن نباتة حديث : . . . فغدا النّاس كما أمرهم قبل إسفار الصّبح ، فأقبل عليّ عليه السلام ثمّ قال :\r\nنشدت اللَّه رجلًا منكم للَّه‌عليه مثل هذا الحقّ أنْ يأخذ للَّه‌به ، فإنّه لا يأخذ للَّه بحقّ من يطلبه اللَّه بمثله . . . . « 2 » فقه الحديث : داستان مردى است كه نزد اميرمؤمنان عليه السلام به زنا اقرار كرد و بنا شد فردا صبح او را رجم كنند . پس از تشريف فرمايى ، اوّلين جمله‌اى كه امام عليه السلام فرمود ، اين بود :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 342 ، باب 31 از ابواب مقدّمات حدود ، ح 3 .\r\n( 2 ) . همان ، ح 4 .\r\n","page_name":" 586 ","page_number":586},
  {"content":"\r\n\r\nهر مردى از شما را به خدا سوگند مىدهم كه اگر مثل اين حقّ را به گردن دارد و خودش بايد رجم گردد ، او را رجم نكند ؛ زيرا ، كسى كه بدهكار است ، براى خدا مطالبه نمىكند حدّى را مانند آن‌چه بدهكار است .\r\nنكته : اگر روايت منحصر به يك يا دو روايت بود ، بايد كوشش كرد تا سند آن‌ها را درست كنيم ؛ امّا اگر روايات متعدّد بود و بيشتر آن‌ها صحيحه و يا حسنه بود ، روى يك روايت بنا بر نقلى دست گذاشتن و مناقشه‌ى سندى كردن اثرى ندارد . در مقام ما ، لااقلّ سه روايت معتبره و غير قابل مناقشه وجود دارد كه هر سه روايت در حرمت اقامه‌ى حدّ و رمى توسّط كسى كه خودش حدّ بدهكار است ، ظهور دارد ؛ ما به چه سبب و دليل و مجوّزى دست از اين ظهور برداريم ؟\r\nآيا شهرت مىتواند سبب شود تا از ظهور دست برداريم ؟ اگر مشهور روايتى را حمل بر كراهت كردند ، آيا اين استفاده‌ى مشهور ، مىتواند براى ما معيار و ملاك باشد ؟\r\nمشهور اين احاديث را معتبر دانسته‌اند ؛ به همين دليل ضعيف شمرده شدن توسّط سند اين روايات وجهى ندارد ؛ و سند بسيارى از اين روايات خوب است ؛ پس چرا دست از ظهور اين روايات در حرمت برداشته و « لايرجمه » ، « لايقيم الحدّ » و امثال آن را حمل بر كراهت كنيم ؟\r\nشبهه‌ى صاحب رياض رحمه الله و دفع آن\r\nمرحوم صاحب رياض فرموده است : اجراى حدّ يكى از واجبات الهى و از مصاديق امر به معروف و نهى از منكر است . در اين صورت ، چگونه مىتوان عدّه‌اى را از اين واجب خارج كرد ؟ « 1 » در دفع آن گفته‌اند :\r\nاوّلًا : اگر از مصاديق امر به معروف و نهى از منكر است ، چرا شما حكم به كراهت مىكنيد ؟ امر به معروف واجب است نه مكروه ؛ فرقى بين مكروه و حرام در اين جهت نيست . اگر از مصاديق امر به معروف باشد ، حتماً واجب است و نمىتواند متّصف به حرمت و كراهت شود .\r\n\r\n\r\n","description":"","footnote":"\r\n( 1 ) . رياض المسائل ، ج 10 ، ص 76 .\r\n","page_name":" 587 ","page_number":587},
  {"content":"\r\n\r\nثانياً : مگر هر چيزى كه از مصاديق امر به معروف و نهى از منكر شد ، شرايط و حدود ندارد ؟ اين مقام هر چند از مصاديق امر به معروف و نهى از منكر است ، شرطش شروع رمى توسط امام عليه السلام يا شهود بود ، آيا مىتوانيد بگوييد : اين شرط با ادلّه‌ى امر به معروف نمىسازد و فرقى بين امام عليه السلام و غير او در اجراى حدّ نيست ؟\r\nاز اين رو ، ممكن است يكى از شرايط اجراى حدّ در اين مقام ، جارى نشدنش توسّط كسى باشد كه حدّى به گردن دارد . اقامه‌ى حدّ بر كسانى كه مشغول ذمّه به حدّى نباشند ، يك واجب كفايى است . لذا ، استدلال‌هاى صاحب رياض رحمه الله و غير او مقبول نيست ؛ و با توجّه به اين روايات ، هر چند مشهور به كراهت فتوا داده‌اند ، نمىتوانيم به كراهت قائل شويم ؛ بلكه بايد به حسب روايات صحيحه قائل به حرمت آن شد .\r\n\r\nجهت دوم : در تعميم يا اختصاص حكم\r\nآيا حرمت و كراهت به جايى كه حدّ مشابهى برگردن داشته باشند مثلًا كسانى كه مىخواهند رجم كنند ، خودشان حدّ رجم بر عهده داشته باشند و يا اعمّ از حدّ مشابه و غير آن است ؛ پس ، اگر حدّ شرب خمر يا قذف و مانند آن نيز بر عهده‌ى آنان ثابت بود ، اين حكم جارى است و نمىتوانند متصدّى رجم شوند ؟\r\nلسان روايات مختلف است ، بلكه در يك روايت ، دو لسان وجود دارد ؛ مثلًا در روايت ميثم تمّار داشت : « أيّها النّاس إنَّ اللَّه عهد إلى نبيّه صلى الله عليه و آله عهداً عهده محمّد صلى الله عليه و آله إليّ بأنّه لا يقيم الحدّ من للَّه‌عليه حدّ » . خداوند با پيامبرش عهدى بست كه اقامه‌ى حدّ نكند كسى كه حدّ به عهده دارد . در روايت نگفته : « من للَّه‌عليه الحدّ » تا بگوييم « الف و لام » اشاره به همان حدّ سابق باشد ، بلكه از اين جمله ، حدّ مطلق استفاده مىشود .\r\nامّا در دنبال روايت با فاء تفريع فرمود : « فمن كان للَّه‌عليه مثل ما له عليها فلا يقيم عليها الحدّ » « 1 » كسى كه خداوند بر عهده‌ى او حدّى دارد همانند حدّى كه بر اين زن ثابت است ، پس اقامه‌ى حدّ بر اين زن نكند . اين قسمت از روايت ، در حدّ مماثل ظهور دارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 341 ، باب 31 از ابواب مقدّمات حدود ، ح 1 .\r\n","page_name":" 588 ","page_number":588},
  {"content":"\r\n\r\nدر روايت ابوبصير : « فمن كان للَّه‌في عنقه حقّ فلينصرف ولا يقيم حدود اللَّه من في عنقه حدّ » . « 1 » فرمود : هر كسى كه در گردنش حقّى باشد ، برگردد . حضرت ، « حقّ » را نكره و با تنوين آورد ؛ يعنى اگر حدّى به عهده دارد ؛ نمىتواند اقامه‌ى حدّ كند . اين روايت نيز دلالت بر مطلق حدّ دارد .\r\nدر روايت ديگرى ، ابن ابى عمير از زراره نقل مىكند - ولى در كافى و تهذيب « عن من روى » آمده ، يعنى روايت مرسل است ، ليكن از مرسلات ابن ابى عمير است كه بعضى آن را حجّت مىدانند . - كه امام عليه السلام فرمود : « من فعل مثل فعله فلا يرجمه ولينصرف » . « 2 » اين بيان ظهور در حدّ مشابه و مماثل دارد ، نه حدّ مطلق .\r\nدر روايت اصبغ بن نباته نيز آمده است كه امام فرمود : « نشدت اللَّه رجلًا منكم للَّه‌عليه مثل هذا الحقّ أن يأخذ للَّه‌به ، فإنّه لا يأخذ للَّه‌بحقّ من يطلبه اللَّه بمثله » « 3 » ؛ حضرت مردم را قسم مىدهد هر كسى مثل اين حقّ را به عهده دارد ، حقّ ندارد حقّ خدا را بگيرد ؛ و در تعليل نيز فرمود : كسى كه خدا از او طلبكار است و خدا حقّى را از او مىخواهد ، معنا ندارد از ديگران همان حقّ را براى خدا استيفا كند .\r\nبنابراين ، در روايات ، هم مطلق حدّ و هم حدّ مشابه مطرح است ؛ در اين حالت وظيفه چيست ؟\r\nكيفيّت جمع بين روايات\r\nاگر رواياتى كه مىگويد : هر كسى حدّ مشابه به گردن دارد ، حقّ اقامه‌ى حدود را ندارد ، مفهوم داشته باشد ، با رواياتى كه مطلق حدّ را مىگويد ، تنافى ابتدايى پيدا مىكند و بايد حمل مطلق بر مقيّد كرد ؛ زيرا ، تا تنافى محقّق نشود ، نمىتوانيم تقييدى داشته باشيم .\r\nبنابراين ، اگر يك دليل بگويد : « أعتق رقبة » و دليل ديگر بگويد : « أعتق رقبة مؤمنة » ، از آن‌جا كه هر دو مثبت حكم هستند و هيچ منافاتى با يكديگر ندارند ، نمىتوانيم « أعتق رقبة مؤمنة » را مقيّد قرار دهيم .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 341 ، باب 31 از ابواب مقدمات حدود ، ح 3 .\r\n( 2 ) . همان ، ح 2 .\r\n( 3 ) . همان ، ح 4 .\r\n","page_name":" 589 ","page_number":589},
  {"content":"\r\n\r\nمقام ما از اين قبيل است ؛ به خصوص كه در اين‌جا مطلب روشن‌تر است ؛ زيرا ، در روايت ميثم ، صدر روايت مطلق بوده و ذيل آن مربوط به حدّ مشابه است كه بر همان صدر تفريع شده است ؛ اگر بين دو حكم تنافى بود ، چگونه در يك عبارت هر دو نقل شده و يكى بر ديگرى تفريع شده است ؟\r\nدر صورتى كه گفته شود : اگر بين دو دليل تنافى وجود ندارد ، پس ذكر « مثل » لغو است ؛ چرا امام عليه السلام مطرح كرده است ؟ مىگوييم : در دو مثال « أعتق رقبة » و « أعتق رقبة مؤمنة » چه مىگويى ؟ يك راه حلّ ، حمل بر فضيلت و شدّت حكم در مقيّد است ؛ لذا ، در مورد حدّ مماثل قائل به كراهت شديد ، يا حرمت مؤكّد مىگرديم . بنابراين ، لغويّتى لازم نيامده و تقييدى نيز در كار نيست .\r\nنتيجه بنا بر هر دو مسلك - ( حرمت و كراهت ) - حكم اختصاص به حدّ مشابه ندارد ؛ بلكه اعمّ از مشابه مىباشد ؛ هرچند در حدّ مشابه حكم شديدتر است . لذا ، امام راحل رحمه الله ابتدا احتياط كرده ، منتهى احتياط در حدّ مماثل را قوىتر دانسته ؛ و سپس ، فتوا به كراهت مىدهند كه لازمه‌اش اقوائيّت كراهت در حدّ مشابه است .\r\nدليل اعتبارى نيز مناسب با همين فتوا است . كسى كه خودش به خدا بدهكار است ، معنا ندارد براى خدا طلب كارى كند . اگر مىخواهد طلب خدا وصول شود ، بايد خودش به اداى آن اقدام كند ؛ فرقى ندارد اين بدهكارى و بستانكارى از يك نوع باشند يا مختلف .\r\n\r\nمجوّز بودن توبه جهت اقامه‌ى حدّ\r\nاگر در بين كسانى كه براى اقامه‌ى حدّ شركت كرده‌اند ، فرد يا افرادى باشند كه حدّى - هر چند مثل حدّ رجم - بر ذمّه دارند ، امّا بين خود و خدا توبه كرده‌اند ، آيا چنين افرادى حقّ رمى دارند ؛ و كراهت يا حرمتى در رمى آنان نيست ؟\r\nمسأله بنا بر ضوابط و قواعد تمام است ؛ چرا كه با توبه‌ى خاطى ، حدّ از او ساقط مىگردد . بنابراين ، مىتواند در اجراى حدّ بر ديگرى شركت كند ؛ ليكن به ملاحظه‌ى بعضى از روايات اشكالى مطرح است . در روايت ميثم تمّار و غير آن ، پس از سخنان امام عليه السلام\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nآمده است كه : « فانصرف النّاس وبقي هو والحسن والحسين عليهم السلام » ، « 1 » يا « فانصرف النّاس يومئذ كلّهم ما خلا أميرالمؤمنين والحسن والحسين عليهم السلام » « 2 » . اين مطلب به ذهن مىآيد چرا همه‌ى مردم برگشتند ؟ اگر حدّى بر عهده‌ى آنان بود ، توبه مىكردند و به مجرّد توبه ، مىتوانستند متصدّى رجم گردند .\r\nخطاب اميرمؤمنان عليه السلام به « معاشر المسلمين » است ؛ به ده نفر ، « معاشر المسلمين » نمىگويند ؛ بايد جمعيّت فراوانى حاضر باشد كه اين‌گونه خطاب كرده باشد . و اگر گفته شود مردم جاهل به حكم بودند ؛ مىگوييم امام عليه السلام كه جاهل نبود ، بايد مردم را متوجّه مىكرد و به آنان تذكّر مىداد كه « من تاب بينه و بين اللَّه يسقط الحدّ عنه ويجوز له التصدّي للرجم » ؛ هر كسى بين خود و خدايش توبه كند ، حدّ از او ساقط شده و مىتواند در رجم شركت كند .\r\nنكته‌اى كه در اين‌جا به ذهن آمد ، اين است كه : شايد امام عليه السلام در مقام اثبات عصمت خود و حسنين بوده ، و اين راه خوبى براى اثبات اين معنا است ؛ به گونه‌اى كه امتياز امام حسن و امام حسين عليهما السلام را بر سائر فرزندانش ثابت كرد ؛ زيرا ، برخى از فرزندانش كه آن‌جا بود - يعنى محمّد - او نيز برگشت . ظاهراً مقصود محمّد بن حنفيه است .\r\nبنا بر جريان طبيعى - اگر امام عليه السلام در مقام اثبات عصمت خود و حسنين عليهم السلام نبوده - بايد مسأله‌ى رجم را در مسجد مطرح و به مردم بگويد : هر كسى بر عهده‌ى او حدّى است ، شركت نكند ؛ مگر اين‌كه توبه كند . جاى گفتن اين مطلب در مسجد است . چه لزومى دارد مردم را به صحنه بياورند و به آنان بگويند : سر و روى بسته و پوشيده به صحرا بياييد .\r\nآن‌گاه با گفتن يك جمله ، همه را مجبور به مراجعت كند ؟ اين كار به خاطر مصلحتى همانند ابراز و اثبات عصمت خود و فرزندانش بوده است .\r\nاز اين رو ، گفتار صاحب جواهر رحمه الله كه مىگويد : مردم جاهل بوده‌اند ؛ لذا ، توبه نكرده‌اند ، « 3 » تمام نيست . زيرا ، با وجود امام عليه السلام كه عالم است و مىتواند آنان را توجيه كند ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 342 ، باب 31 از ابواب مقدّمات الحدود ، ح 3 .\r\n( 2 ) . همان ، ح 1 .\r\n( 3 ) . جواهر الكلام ، ج 41 ، ص 357 .\r\n","page_name":" 591 ","page_number":591},
  {"content":"\r\n\r\nجايى براى اين بيان باقى نمىماند . در نتيجه ، گفتن اين حكم براى اثبات عصمت و امامت خود و دو فرزندش بوده است .\r\n\r\nعدم فرق بين ثبوت حدّ به اقرار يا بيّنه\r\nحكمى كه تا به اين‌جا اثبات شد - يعنى كراهت يا حرمت اجراى حدّ توسط كسى كه حقّى به عهده دارد - مطلق است ؛ و شامل اثبات حدّ به اقرار يا بيّنه مىشود و فرقى ندارد كه محكوميّت مجرم از چه طريقى ثابت شده باشد .\r\nامام راحل رحمه الله با اين بيان ، اشاره كرده است به مخالفت برخى از فقها به نام « صيمرى » « 1 » كه فرموده اصولًا حرمت يا كراهت مربوط به جايى است كه محكوميّت مجرم به اقرار ثابت شده باشد ؛ و گرنه اگر جرم با بيّنه ثابت شده باشد ، جاى اين حرف‌ها نيست ؛ و دو دليل بر اين مطلب اقامه كرده است :\r\n1 - رواياتى كه در اين باب رسيده ، مربوط به جايى است كه زنا با اقرار ثابت شده باشد ؛ بعضى از آن‌ها درباره‌ى اقرار زن و برخى درباره‌ى اقرار مرد بود ، و نمىتوان از اقرار تعدّى كرده ، حكم را به جايى كه زنا با بيّنه ثابت شده باشد ، سرايت داد .\r\n2 - اگر جرم با بيّنه اثبات شود ، در سابق گفتيم كه ابتدا شهود شروع به رجم مىكنند ، سپس امام عليه السلام و بعد از آنان مردم . بنابراين ، اگر در گردن شهود حدّى باشد - و به فرض ، حدّ رجم بين خود و خدايش به گردن داشته باشد - شهود گرفتار مىشوند ؛ از طرفى مىگوييد :\r\nبايد رجم را شروع كنند ؛ و از طرف ديگر فتوا مىدهيد كسى كه حدّى به عهده دارد حقّ ندارد متصدّى رجم شود ؛ پس ، چه عملى انجام دهد ؟ بنابراين ، براى نجات از اين محذور ، مىگوييم اين شرط در مورد زنايى كه به بيّنه ثابت شده است ، نمىباشد .\r\nنقد كلام صيمرى\r\n\r\n\r\n","description":"","footnote":"\r\n( 1 ) . رياض المسائل ، ج 10 ، ص 77 .\r\n","page_name":" 592 ","page_number":592},
  {"content":"\r\n\r\nبر فرض پذيرفتن دليل دوم ، مقدار دلالت آن ، فقط عدم شرطيّت را در خصوص شهود ثابت مىكند ؛ امّا نسبت به بقيّه‌ى مردم ، به چه دليل شرط نباشد ؟ لذا ، دليل اخصّ از مدعّا است .\r\nمرحوم صاحب جواهر رحمه الله نيز دو جواب مىدهد :\r\nاوّلًا : در بيّنه عدالت معتبر است . بنابراين ، بايد توبه كرده باشد ؛ و گرنه مضرّ به عدالت او است . زيرا ، عدم توبه يا اصرار بر عدم توبه ، سبب فسق انسان مىشود . از اين رو ، اگر بيّنه توبه كرده ، حدّى بر عهده ندارد ؛ و اگر توبه نكرده ، عدالت ندارد و حدّى با قول او ثابت نمىشود ؛ يعنى جمع بين عدالت و بقاى حدّ بر گردن بيّنه امكان ندارد .\r\nثانياً : گفته شد كه براى نجات از محذور ، دست از شرطيّت برمىداريم ؛ يعنى دليل شروع رجم توسط شهود را بر دليل شرطيّت عدم حدّ به عهده‌ى متصدّى رجم مقدّم كرديد ؛ به چه دليل براى رفع محذور آن دليل را مقدّم كرديد ؟ عكس آن را عمل كنيد ؛ زيرا ، بين دو دسته روايت ، نسبت عموم و خصوص من وجه برقرار است . روايات گذشته مىگفت :\r\nشهود ابتدا كنند ، اعمّ از اين‌كه به عهده‌ى آنان حدّ باشد يا نه ؛ و اين روايات مىگويد : هر كه حدّى به عهده دارد ، متصدّى اقامه‌ى حدّ نشود ؛ خواه حدّ به بيّنه ثابت شده باشد يا به اقرار .\r\nدر مادّه‌ى اجتماع ، كه عبارت است از جايى كه شهود « فيما بينه و بين اللَّه » حدّى به گردن دارند ، تعارض است ؛ به چه دليل روايات شروع رجم را مقدّم مىكنيد ؟ روايات شرطيّت را ترجيح دهيد .\r\nثالثاً : درست است كه روايات شرطيّت درباره‌ى اقرار رسيده ، امّا مورد ، مخصّص اين روايات نيست . مفاد بيان اميرمؤمنان عليه السلام : « من فعل مثل فعله فلا يرجمه » و « من كان للَّه في عنقه حدّ فلينصرف ولا يقيم حدود اللَّه من في عنقه » « 1 » اين است كه هر كسى حدّ به عهده دارد ، حدّ را اجرا نكند . اين بيان عامّ است و ورود آن در موردى كه زنا با اقرار ثابت شده ، سبب نمىشود حكم عامّ را به مورد اقرار اختصاص دهيم . « 2 » از اين رو ، امام راحل رحمه الله فرمود : « لا فرق في ذلك بين ثبوت الزنا بالإقرار أو البيّنة » .\r\nاين كلام براى دفع شبهه‌ى صيمرى است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 342 ، باب 31 از ابواب مقدّمات حدود ، ح 3 .\r\n( 2 ) . جواهر الكلام ، ج 41 ، ص 357 .\r\n","page_name":" 593 ","page_number":593},
  {"content":"\r\n\r\n[ تجهيز المرجوم قبل الرجم 
  ]\r\n[ مسألة 6 - إذا اريد رجمه يأمره الإمام عليه السلام أو الحاكم أن يغتسل غسل الميّت بماء السدر ثمّ ماء الكافور ثمّ القراح ، ثمّ يكفّن كتكفين الميّت يلبس جميع قطعه ويحنّط قبل قتله كحنوط الميّت ، ثمّ يرجم فيصلّى عليه ويدفن بلا تغسيل في قبور المسلمين .\r\nولا يلزم غسل الدم من كفنه ، ولو أحدث قبل القتل لا يلزم إعادة الغسل . و نيّة الغسل من المأمور ، والأحوط نيّة الآمر أيضاً . 
  ]\r\n\r\nتجهيز زانى مرجوم قبل از رجم\r\nامام راحل رحمه الله به عنوان آخرين مسأله‌ى كيفيّت رجم ، فرموده است : زمانى كه اراده‌ى رجم زانى را كردند ، امام معصوم عليه السلام يا حاكم شرع به محكوم دستور مىدهد با آب سدر و كافور و آب خالص سه غسل ميّت را انجام دهد ؛ سپس ، همان قطعه‌هايى كه ميّت را با آن كفن مىكنند ، بپوشد و قبل از كشته شدن مانند ميّت حنوط كند و پس از تمام شدن رجم بر او نماز خوانده ، او را در قبرستان مسلمانان دفن كنند . تا كسى خيال نكند با رجم ، از عنوان مسلمان بودن بيرون رفته است .\r\nاگر هنگام رجم بدنش خونى شد و كفن را به خون آلوده كرد ، لازم نيست آن را تطهير كنند ؛ بلكه با همان كفن خون آلود او را دفن مىكنند . اگر قبل از كشته شدن ، حدثى - اصغر يا اكبر - از او سر زد ، اعاده‌ى غسل لازم نيست ؛ بلكه همان غسل قبلى كفايت مىكند .\r\nنيّت غسل را خود مجرم مىكند ، هر چند احتياط اين است كه آمر و حاكم شرع نيز نيّت كند .\r\nفقها معمولًا اين مسأله را در كتاب طهارت مورد بحث و بررسى قرار مىدهند و مقدارى كه در كتاب حدود متعرّض مىشوند ، نماز و دفن او در مقابر مسلمين است ، تا كسى خيال نكند اكنون كه او را رجم كرده‌اند ، ميّتى است كه احترام ندارد و بايد او را به حال خود رها كرد يا در غير مقابر مسلمانان به خاك سپرد .\r\nما در اين‌جا اشاره‌ى اجمالى به ادلّه‌ى مطالب مذكوره خواهيم داشت .\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nمحمّد بن يعقوب ، عن عدّة من أصحابنا ، عن سهل بن زياد ، عن محمّد بن الحسن بن شمون ، عن عبداللَّه بن عبدالرّحمن ، عن مسمع كردين ، عن أبي عبداللَّه عليه السلام ، قال : المرجوم والمرجومة يغسّلان ويحنّطان ويلبسان الكفن قبل ذلك ، ثمّ يرجمان ويصلّى عليهما ، والمقتصّ منه بمنزلة ذلك يغسّل ويحنّط ويلبس الكفن ( ثمّ يقاد ) ويصلّى عليه . « 1 » سند حديث : سند اين روايت از طريق كلينى رحمه الله جدّاً ضعيف است ؛ طريق شيخ طوسى رحمه الله نيز مرسل بوده و شيخ صدوق رحمه الله نيز آن را به صورت مرسل از اميرمؤمنان عليه السلام نقل كرده است .\r\nفقه الحديث : در اين حديث ، به قرينه عبارات بعد ، مقصود از مرجوم و مرجومه كسى است كه مىخواهند او را رجم كنند ، نه اين كه مرجوم بالفعل باشد .\r\nعلاوه آن كه ، در كتاب كافى « يُغْسلان » است كه اتّحاد سياق با آن موافق است ؛ ولى در كتاب تهذيب ، « يغتسلان » است ؛ كه بنابر عبارت تهذيب يعنى بر خودشان واجب است غسل كنند و به امر حاكم و امام عليه السلام نياز ندارد ؛ امّا اگر « يُغْسلان » باشد امر امام عليه السلام موضوعيّت دارد ، و بايد او فرمان بدهد . بنابر نقل تهذيب ، وقتى بر مرجوم و مرجومه غسل واجب بود ، نيّت كردن نيز واجب است ؛ مانند غسل جنابت .\r\nامّا اگر « يغسّلان » باشد كه ظاهر جملات بعدى نيز مؤيّد آن است ، مقصود اين نيست كه آنان را مرده حساب كرده و حاكم يا نايب او ، وى را غسل ميّت دهند . اين معنا بعيد است ؛ بلكه مقصود اين است كه بايد به ايشان گفته شود : « غسل كنيد » .\r\nدر اين‌جا دو احتمال هست : يكى آن‌كه امام عليه السلام دستور غسل مىدهد ؛ ولى خودشان نيّت كنند ؛ و احتمال دوم اين كه « يغسّلان » تا اين درجه بالا رفته كه امام عليه السلام بايد نيّت كند تا اضافه‌ى غسل به حاكم بيشتر باشد و بتوان آن را به صيغه‌ى مجهول خواند . از اين رو ، امام راحل رحمه الله در تحرير الوسيله احتياط كرده و مىفرمايد : مجرم و آمر هر دو نيّت كنند .\r\nامام صادق عليه السلام در روايت مىفرمايد : مرجوم و مرجومه غسل داده مىشوند و حنوط به\r\n\r\n\r\n","description":"","footnote":"\r\n( 1 ) . وسائل الشيعة ، ج 2 ، ص 703 ، باب 17 از ابواب غسل ميت ، ح 1 .\r\n","page_name":" 595 ","page_number":595},
  {"content":"\r\n\r\nاعضاى بدن آنان ماليده مىشود و همان پارچه‌هاى كفنى را قبل از رجم مىپوشند ؛ آن‌گاه رجم مىشوند . پس از رجم ، بر آنان فقط نماز خوانده مىشود .\r\nاين روايت هر چند از نظر سندى ضعيف است ، ولى به تعبير صاحب جواهر رحمه الله « 1 » تمام اصحاب بر طبق آن فتوا داده‌اند ؛ بنابراين ، ضعف سندش از بين مىرود . اين مسأله به قدرى در اين جهت استحكام دارد كه مرحوم محقّق در كتاب معتبر « 2 » و شهيد اوّل رحمه الله در كتاب ذكرى « 3 » مىگويند : هيچ كس با مضمون اين روايت مخالفت نكرده است .\r\nذكر يك شبهه و دفع آن\r\nممكن است در ذهن كسى بيايد كه روايت گفته است : « يغسّلان » ؛ شايد مقصود از غسل ، غسل ميّت نباشد كه به كيفيّت مخصوصى است و در آن بايد سه غسل با آب سدر و كافور و آب خالص انجام داد . بلكه « يغسّلان » يعنى بايد غسل انجام دهند ؛ امّا اين كه غسل آنان غسل ميّت باشد به دليل نيازمند است ؛ به خصوص با توجّه به اين كه در جايى نيامده است بر افراد زنده ، سه غسل به كيفيّت غسل ميت واجب باشد .\r\nاين احتمال و شبهه ، نيش غولى است ؛ زيرا ، ملاحظه‌ى روايت بيانگر اين است كه غسل و حنوط و كفنى كه در مورد اموات بعد از مرگشان انجام مىدهند ، براى مرجوم و مرجومه كه در آستانه‌ى مرگ هستند ، قبل از مرگشان انجام شود .\r\nدر مورد قصاص نيز روايت همين مطلب را بيان مىكند . مراسمِ بعد از مرگ ، قبل از آن و به همان كيفيّت انجام شود ؛ نه با كيفيّت ديگرى .\r\nمتفاهم عرفى از روايت كه مىگويد : « يغسّلان و يحنّطان و يلبسان » همان مراسم بعد از مرگ است كه شارع بنا بر حكمت و مصلحتى ، آن را قبل از مرگ واجب كرده است .\r\nبنابراين ، نمىتوان چشم بسته به اطلاق تمسّك كرده و بگوييم : « يغسّلان » و « يؤمران بالغسل » اطلاق داشته ، و بر بيش از يك غسل دلالت ندارد ؛ و در اين غسل هيچ كيفيّتى\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 358 .\r\n( 2 ) . المعتبر ، ج 1 ، ص 347 .\r\n( 3 ) . الذكرى ، ص 42 .\r\n","page_name":" 596 ","page_number":596},
  {"content":"\r\n\r\nمطرح نيست ؛ بلكه فهم عرفى در معناى اين روايت حجيّت دارد و عرف نيز تقدّم همان اعمالِ پس از مرگ را مىفهمد .\r\nاز اطلاق روايت در اين جهت مىتوان استفاده كرد كه اگر قبل از رجم ، غسل كرد ، او را كافى است ؛ خواه بعد از غسل محدث به حدث اكبر يا اصغر شده باشد يا نه . در روايت از اين جهت تقييدى نيست و همين طور از جهت خون آلود شدن كفن و لباس‌هاى پوشيده شده ، كه طبيعى رجم ، خون‌آلود شدن كفن است . روايت مىگويد : « يرجمان ويصلّى عليهما » مطلب تمام است .\r\nروايت بر غسل و حنوط و كفن قبل از رجم و نماز بعد از رجم دلالت داشته ، و همين طور دلالت آن در باب قصاص كامل است ؛ امّا نسبت به دفن در مقابر مسلمانان متعرّض نيست ؛ ليكن رواياتى از طريق شيعه و سنّى بر اين مطلب دلالت دارد .\r\nوعنه ، عن أحمد بن محمّد بن خالد ، رفعه إلى أمير المؤمنين عليه السلام ، قال :\r\nأتاه رجل بالكوفة ، فقال : إنّي زنيت فطهّرني . . . فمات الرجل فأخرجه أمير المؤمنين عليه السلام فأمر فحفر له وصلّى عليه ودفنه . فقيل : يا أمير المؤمنين ألا تغسّله ؟ فقال : قد اغتسل بما هو طاهر إلى يوم القيامة ، لقد صبر على أمر عظيم . « 1 » فقه الحديث : مردى در كوفه نزد اميرمؤمنان عليه السلام آمد و چهار مرتبه اقرار به زنا كرد ؛ اميرمؤمنان عليه السلام او را به بيرون شهر برده و رجم كردند ؛ هنگامى كه مُرد ، امام عليه السلام فرمان داد قبرى براى او حفر كنند . نماز بر او خواند و او را دفن كرد . از امام عليه السلام سؤال شد چرا غسلش ندادى ؟ پاسخ فرمود : او به چيزى غسل كرد كه تا قيامت پاك مىماند .\r\nدر عبارت « قد اغتسل بما هو طاهر إلى يوم القيامة » دو احتمال وجود دارد :\r\nالف : قبل از رجم ، غسل كرده كه براى او ايجاد طهارتى نمود كه با مرگ از بين نمىرود و تا قيامت باقى است .\r\nب : مراد اغتسال معنوى است ؛ يعنى همين مقدار كه به زنا اقرار كرد ، تطهير شده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 375 ، باب 14 از ابواب حدّ زنا ، ح 4 .\r\n","page_name":" 597 ","page_number":597},
  {"content":"\r\n\r\nشاهدش نيز ورود رواياتى است كه مىگفت : « إنّي زنيت فطهّرني » . بنابراين ، مقصود اين است كه نفس اقرار و آمادگى براى رجم خود مطهّر و كفّاره است .\r\nبنا بر احتمال دوم ، غسل او ربطى به بحث ما پيدا نمىكند . ولى در مورد دفن ، مىتوان به آن استناد كرد ؛ ليكن فعل امام عليه السلام را حكايت مىكند و از آن استفاده‌ى وجوب نمىشود .\r\nصحيحة أبي مريم عن أبي جعفر عليه السلام ، قال : أتت امرأة أمير المؤمنين عليه السلام فقالت إنّي فجرت . . . فقالوا له : قد ماتت فكيف نصنع بها ؟ قال : فادفعوها إلى أوليائها ومروهم أن يصنعوا بها كما يصنعون بموتاهم . « 1 » فقه الحديث : زنى نزد اميرمؤمنان عليه السلام آمده ، به زنا اقرار كرد ؛ در حالى كه آبستن بود .\r\nامام عليه السلام پس از وضع حمل ، او را رجم كرد و پس از مراسم رجم فرمود : او را به بستگانش تحويل دهيد و به آنان فرمان دهيد هر كار با مردگان خود انجام مىدهند ، با بدن اين زن نيز انجام دهند .\r\nدلالت اين روايت بر مطلب تمام است . اهل سنّت نيز چند روايت آورده‌اند ؛ يكى درباره‌ى زن جهنى است كه مىگويد : « فأمر بها نبيّ اللَّه وعليها ثيابها ثمّ أمر بها ورجمت وصلّى عليها ، فقال له عمر : تصلّي عليها يا نبيّ اللَّه وقد زنت ؟ فقال : لقد تابت توبة لو قسمت بين سبعين من أهل المدينة لوسعتهم وهل وجدت توبة أفضل من أن جادت بنفسها » « 2 » ؛ پيامبر صلى الله عليه و آله پس از رجم بر آن زن نماز خواند . عمر اعتراض كرد ؛ آن حضرت فرمود : توبه‌اى كرد كه اگر بين هفتاد نفر از اهل مدينه تقسيم شود ، همه را فرا مىگيرد و نجات مىدهد . آيا توبه‌اى بالاتر از اين هست كه جان خودش را براى خدا از دست داد و حاضر شد براى تطهير خودش جان بدهد ؟\r\nحضرت درباره‌ى زن غامدى نيز فرمود : « لقد تابت توبة لو تابها صاحب ميسر لغفر اللَّه له ثمّ أمر بها فصلّى عليها ودفنت » « 3 » ؛ توبه‌اى كرد كه اگر باجگيران - كه خيلى ظلم و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 380 ، باب 16 از ابواب حدّ زنا ، ح 5 .\r\n( 2 ) . سنن بيهقى ، ج 8 ، ص 225 .\r\n( 3 ) . همان ، ص 221 .\r\n","page_name":" 598 ","page_number":598},
  {"content":"\r\n\r\nستم مىكردند - يا قماربازان چنين توبه‌اى كنند - در بعضى از نسخه‌ها « صاحب مُكس » دارد كه به معناى ماليات‌چى و مسؤول ماليات است - خدا مىپذيرد . آن‌گاه دستور دادند بر او نماز خوانده شود و دفن گردد .\r\nاين تعبير در روايات ، مروبط به دفن در مقابر مسلمانان است و غير آن وجهى ندارد .\r\nتفصيل اين مطلب در كتاب طهارت بيان شده است .\r\n\r\n","description":"","footnote":"","page_name":" 599 ","page_number":599},
  {"content":"\r\n . \r\n","description":"","footnote":"","page_name":" 600 ","page_number":600},
  {"content":"\r\n . \r\n","description":"","footnote":"","page_name":" 601 ","page_number":601},
  {"content":"\r\n . \r\n","description":"","footnote":"","page_name":" 602 ","page_number":602},
  {"content":"\r\n . \r\n","description":"","footnote":"","page_name":" 603 ","page_number":603},
  {"content":"\r\n . \r\n","description":"","footnote":"","page_name":" 604 ","page_number":604},
  {"content":"\r\n . \r\n","description":"","footnote":"","page_name":" 605 ","page_number":605},
  {"content":"\r\n . \r\n","description":"","footnote":"","page_name":" 606 ","page_number":606},
  {"content":"\r\n . \r\n","description":"","footnote":"","page_name":" 607 ","page_number":607},
  {"content":"\r\n . \r\n","description":"","footnote":"","page_name":" 608 ","page_number":608},
  {"content":"\r\n . \r\n","description":"","footnote":"","page_name":" 609 ","page_number":609},
  {"content":"\r\n . \r\n","description":"","footnote":"","page_name":" 610 ","page_number":610},
  {"content":"\r\n . \r\n","description":"","footnote":"","page_name":" 611 ","page_number":611},
  {"content":"\r\n . \r\n\r\n","description":"","footnote":"","page_name":" 612 ","page_number":612}
  ]