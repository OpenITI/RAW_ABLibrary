[
  {"content":"\r\n\r\nسلسله پژوهش هاى اعتقادى\r\n( 2 )\r\nمظلوميت برترين بانو\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1326\r\nعنوان قراردادى : مظلومية الزهرا عليها السلام . فارسى .\r\nعنوان و پديدآور : مظلوميت برترين بانو / على حسينى ميلانى ؛ مترجم هيئت تحريريهء مركز حقايق اسلامى\r\nمشخصات نشر : قم : حقايق اسلامى ، 1386 .\r\nمشخصات ظاهرى : 144 .\r\nفروست : سلسله پژوهش هاى اعتقادى : 2 .\r\nشابك : 8 - 61 - 2501 - 964 - 978\r\nوضعيت فهرست نويسى : فيپا\r\nيادداشت : كتاب نامه ص 137 - 142 ؛ همچنين به صورت زير نويس .\r\nموضوع : فاطمه زهرا ( س ) . 8 ؟ قبل از هجرت - 11 ق . - - احاديث .\r\nموضوع : فاطمه زهرا ( س ) . 8 ؟ قبل از هجرت - 11 ق . - - تعيب وايزاء .\r\nشناسه افزوده : مركز حقايق اسلامى\r\nرده بندى كنگره : 1386 6041 م 57 ح / 2 / 27 bp\r\nرده بندى ديويى : 973 / 297\r\nشماره كتابخانه ملى : 1027158\r\nمركز الحقائق الاسلامية\r\nنام كتاب : مظلوميت برترين بانو\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلام\r\nشمارگان : 1500 نسخه\r\nنوبت چاپ : پنجم / 1387\r\nچاپ : وفا\r\nشابك : 8 - 61 - 2501 - 600 - 978\r\n8 - 61 - 2501 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، روبه روى صندوق قرض الحسنه دفتر تبليغات ، تلفن : 7837320 - 0251\r\nتهران : 1 . قيطريه : خيابان برادران سليمانى ( حكمت سابق ) ، پلاك 98 ، نمايشگاه كتاب اعراف ، تلفن : 22208592 - 021\r\n2 . خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن : 2242262 - 0511 09151199484\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\nبسم اللَّه الرّحمن الرّحيم\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياء آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nمظلوميت برترين بانو\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم اللَّه الرّحمن الرّحيم\r\nالحمد للَّه ربّ العالمين ، والصلاة والسلام على سيّدنا محمّد وآله الطيّبين الطّاهرين ، ولعنة اللَّه على أعدائهم أجمعين من الأوّلين والآخرين\r\n\r\nپيش‌گفتار\r\nسخن را از مظلوميّت حضرت فاطمهء زهرا عليها السلام آغاز مىكنيم ؛ راستى چرا موضوع سخن ما ، در مناقب و فضايل آن بانوى بزرگوار نيست ؟\r\nچرا محور سخن ما ، زندگى آن بانوى بانوان نيست ؟\r\nچرا از « مظلوميّت زهرا عليها السلام » سخن مىگوييم ؟\r\nدر پاسخ به اين پرسش خاطرنشان مىگردد :\r\nبرخى گويند : چون اتّفاقات زندگانى حضرت زهرا عليها السلام صرفاً يك قضيّهء تاريخى است ، شايستهء آن نيست كه مطرح شود و افكار\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nعمومى ، با طرح آن ، تحريك گردد ؛ چرا كه هر قضيّهء تاريخى ، مىتواند راست و يا دروغ باشد ( ! ! ) .\r\nما دربارهء نقد اين سخن ، بدون هيچ تعصّب و تشنّجى سخن خواهيم گفت ؛ گرچه شكيبايى بر آن‌چه واقع شده و خواندن و سخن گفتن دربارهء آن‌ها ، بسيار تلخ است .\r\nما در اين نوشتار در حدّ امكان سعى داريم كه پاسخ خود را با استفاده از مهم‌ترين ، مشهورترين ، صحيح‌ترين و كهن‌ترين كتاب‌ها و منابع اهل سنّت به اثبات رسانيم .\r\nبه راستى ، اگر قضيّه‌اى با اين اهميّت صرفاً به صورت واقعه‌اى تاريخى مطرح شود ، لازمه‌اش اين نيست كه به جنگ‌هاى رسول خدا صلّى اللَّه عليه وآله ، به جايگاه امير مؤمنان على عليه السلام در اين نبردها ، به خوابيدن آن حضرت در جايگاه پيامبر خدا صلّى اللَّه عليه وآله ، به ازدواج امير مؤمنان على عليه السلام با فاطمهء زهرا عليها السلام ، به جنگ‌هايى كه در دوران امير مؤمنان على عليه السلام رخ داد ، به واقعهء كربلا و شهادت سيّدالشهدا عليه السلام ، فقط به عنوان قضيّه‌هايى تاريخى نگريسته شود ؟ !\r\nپس براى چه در اين قبيل موارد بحث‌هاى اعتقادى و تحقيقى مطرح و كتاب‌ها و مقاله‌ها نوشته مىشود ؟\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nهمچنين با اين مبنا ، ديدگاه‌هاى اهل سنّت نظير : همراهى ابوبكر در غار با پيامبر خدا صلّى اللَّه عليه وآله ، - به پندار آن‌ها - نماز او در جايگاه پيامبر خدا صلّى اللَّه عليه وآله به هنگام بيمارى آن حضرت و موارد ديگرى كه - به پندارشان - در كتاب‌هاى خود براى برترى پيشوايان و مناقب اميران خود ، بدان‌ها استدلال مىكنند ، همگى بايستى واقعه‌هايى صرفاً تاريخى تلقّى گردند و از سخن گفتن دربارهء آن‌ها پرهيز شود .\r\nاز اين رو ، قضاياى اتّفاق افتاده در زندگى حضرت زهرا عليها السلام صرفاً تاريخى نيستند . بلكه آن رويدادها ، با اساس مذهب ما پيوند خورده است و تمام رويدادهايى كه به اين ماجرا ملحق مىشوند و بعد از آن واقع شده‌اند ، همه با اين ماجرا گره خورده است .\r\nاگر از مذهب شيعهء اثنا عشرى قضيّهء مظلوميّت حضرت زهرا عليها السلام و آثارى كه بر آن مترتّب مىشود ، گرفته شود ؛ بخش بسيار مهم و سرنوشت‌سازى از تاريخ اسلام ، حذف مىشود ؛ و مذهب ما نيز به مذهبى همچون ساير مذاهب تبديل خواهد شد .\r\nبنا بر اين ، نبايد گفته شود كه « اين هم يك قضيهء تاريخى است و تحقيق در آن فقط جنبهء تاريخى دارد » ، چرا كه قضيهء مظلوميّت آن حضرت عليها السلام ، ارتباط مستقيم با عقيده و اصل مذهب جعفرى دارد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nما در اين نوشتار ، دربارهء ماجراى مظلوميّت حضرت زهرا عليها السلام مطالبى را به تفصيل بيان خواهيم داشت كه همهء اين مطالب ، اگر چه در پى هم هستند ؛ امّا غالباً مستقل‌اند و يقين داريم كه در پايان اين مطالب ، روشن خواهد شد كه اين واقعه ، از جايگاهى عقيدتى برخوردار است و تأثير مستقيمى در سير و هدف اين مكتب دارد ؛ به نحوى كه پيروان اين مذهب را در پيمودن صراط مستقيم ، استوارتر مىنمايد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش يكم : جايگاه و منزلت حضرت زهرا عليها السلام در پيشگاه خدا و فرستاده او ( ص )\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nنگاهى به جايگاه و منزلت حضرت زهرا عليها السلام از ديدگاه روايات\r\nبديهى است كه احاديث فراوانى در شناسايى شخصيّت حضرت فاطمهء زهرا عليها السلام ، و منزلت و شؤونات آن حضرت در پيشگاه خدا و رسولش صلّى اللَّه عليه وآله وجود دارد ، تا جايى كه بزرگانى از شيعه و سنّى ، به منظور جمع‌آورى آن‌ها ، كتاب‌هاى جداگانه‌اى را سامان داده‌اند .\r\nما پيش از ورود به مباحث مورد نظر ، ابتدا به ذكر چند روايت در اين زمينه مىپردازيم . اين احاديث - كه در كهن‌ترين منابع اهل سنّت مندرج است - نقش مهمّى را در زمينهء شناخت آن حضرت عليها السلام ايفا مىنمايد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nفاطمه عليها السلام ، سرور بانوان\r\nدر حديثى كه از پيامبر خدا صلّى اللَّه عليه وآله نقل شده است ، حضرتش مىفرمايد :\r\n« فاطمة سيّدة نساء أهل الجنّه »\r\n« فاطمه سرور بانوان بهشتيان است » .\r\nاين حديث با تعابير ديگرى نيز از آن حضرت صلّى اللَّه عليه وآله نقل شده است ؛ مثلًا : در سخنى مىفرمايد :\r\n« فاطمة سيّدة نساء هذه الأُمّه »\r\n« فاطمه سرور بانوان اين امّت است » .\r\nدر تعبير ديگرى مىفرمايد :\r\n« فاطمة سيّدة نساء المؤمنين »\r\n« فاطمه سرور بانوان مؤمن است » .\r\nدر سخن ديگرى آمده است :\r\n« فاطمة سيّدة نساء العالمين »\r\n« فاطمه سرور بانوان جهانيان است » .\r\nشايان ذكر است كه اين حديث با الفاظ مختلف ، در كتاب‌هاى :\r\nصحيح ( تأليف : بُخارى ) ، المسند ( تأليف : احمد بن حنبل ) ،\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nالخصائص ( تأليف : نَسايى ) ، المسند ( تأليف : ابى داوود طيالسى ) ، صحيح ( تأليف : مُسلم ) ، بخش فضائل الزهرا عليها السلام ، المستدرك ( تأليف : حاكم نيشابورى ) ، صحيح ( تأليف : تِرمذى ) ، صحيح ( تأليف : ابن ماجه ) و ديگر منابع « 1 » آمده است .\r\nبر اساس اين سخنانِ پيامبر خدا صلّى اللَّه عليه وآله كه از منبع وحى سرچشمه مىگيرد ، حضرت فاطمه زهرا عليها السلام سرور بانوان جهانيان از پيشينيان و پسينيان است .\r\n\r\nفاطمه عليها السلام ، پارهء تن پيامبر خدا\r\nصلّى اللَّه عليه وآله\r\nدر حديث ديگرى كه در منابع معتبر شيعه و سنّى آمده است ، پيامبر خدا صلّى اللَّه عليه وآله مىفرمايد :\r\n« فاطمة بضعة منّي من أغضبها أغضبني »\r\n« فاطمه ، پارهء تن من است ؛ هر كس او را به خشم آورد ، مرا به خشم آورده است » .\r\n\r\n\r\n","description":"","footnote":"\r\n( 1 ) صحيح بُخارى : 4 / 209 ، كتاب بدء الخلق ، باب مناقب قرابة رسول اللَّه ، الخصائص : 34 ، المسند ابى داوود طيالسى : 197 ، صحيح مُسلم : 7 / 143 ، الطبقات : 2 / 40 ، مسند احمد : 6 / 282 ، حلية الأولياء : 2 / 39 ، المستدرك : 3 / 151 ، صحيح ابن ماجه : 1 / 518 ، سنن تِرمذى : 5 / 326 .\r\n","page_name":" 23 ","page_number":23},
  {"content":"\r\n\r\nاين حديث ، با همين متن ، در كتاب صحيح ( تأليف : بُخارى ) « 1 » و ديگر مصادر ديده مىشود .\r\nدر تعبير ديگرى پيامبر خدا صلّى اللَّه عليه وآله فرمود :\r\n« فاطمة بضعة منّي يريبني ما أرابها و يؤذيني ما آذاها »\r\n« فاطمه ، پارهء تن من است ؛ مرا آشفته مىكند ، هر آن‌چه او را آشفته كند و مرا ناراحت مىسازد ، هر چه كه او را ناراحت كند » .\r\nاين تعبير در كتاب‌هاى صحيح ( تأليف : بُخارى ) ، مسند ( تأليف :\r\nاحمد بن حنبل ) ، صحيح ( تأليف : ابى داوود ) ، صحيح ( تأليف : مُسلم ) و ديگر مصادر آمده است « 2 » .\r\nدر صحيح مُسلم آمده است كه پيامبر خدا صلّى اللَّه عليه وآله فرمود :\r\n« إنّما فاطمة بضعة منّي يؤذيني ما آذاها » « 3 »\r\n« به طور حتم ، فاطمه ، پارهء تن من است ؛ آن‌چه كه او را بيازارد ، مرا مىآزارد » .\r\n\r\n\r\n","description":"","footnote":"\r\n( 1 ) صحيح بُخارى : 4 / 210 ، كتاب بدء الخلق ، باب مناقب قرابة الرسول و منقبة فاطمه عليها السلام .\r\n( 2 ) صحيح بُخارى : 6 / 158 ، مسند احمد : 4 / 328 ، صحيح مُسلم : 7 / 141 ، كتاب فضائل الصحابة ، باب فضائل فاطمة بنت النبى صلّى اللَّه عليه وآله ، سنن ابى داوود : 1 / 460 .\r\n( 3 ) صحيح مُسلم : 7 / 141 ، باب فضايل فاطمه عليها السلام .\r\n","page_name":" 24 ","page_number":24},
  {"content":"\r\n\r\nاحمد بن حنبل در المسند نقل مىكند كه پيامبر خدا صلّى اللَّه عليه وآله فرمود :\r\n« إنّما فاطمة بضعة منّي يؤذيني ما آذاها وينصبني ما أنصبها »\r\n« بىترديد ، فاطمه ، پارهء تن من است ؛ آن‌چه كه او را بيازارد ، مرا مىآزارد و آن‌چه كه او را اندوهگين سازد ، مرا اندوهگين مىكند » « 1 » .\r\nهمين حديث را تِرمذى نيز در كتاب صحيح خود نقل كرده است « 2 » . حاكم نيشابورى نيز پس از نقل اين حديث در المستدرك مىگويد :\r\nاين حديث بر مبناى بُخارى و مُسلم ، صحيح است « 3 » .\r\nاحمد بن حنبل در جاى ديگرى از كتاب المسند اين گونه نقل مىكند كه پيامبر خدا صلّى اللَّه عليه وآله فرمود :\r\n« فاطمة بضعة منّي يقبضني ما يقبضها و يبسطني ما يبسطها »\r\n« فاطمه ، پارهء تن من است ؛ آن‌چه كه او را اندوهگين كند ، مرا\r\n\r\n\r\n","description":"","footnote":"\r\n( 1 ) مسند احمد : 4 / 5 .\r\n( 2 ) سنن ترمِذى : 5 / 360 .\r\n( 3 ) المستدرك : 3 / 158 .\r\n","page_name":" 25 ","page_number":25},
  {"content":"\r\n\r\nاندوهگين مىكند و آن‌چه كه او را شاد كند ، مرا شاد مىكند » « 1 » .\r\nهمين تعبير در المستدرك و ديگر منابع نيز آمده است و حاكم نيشابورى در ذيل آن مىگويد :\r\nاسناد آن ، صحيح هستند « 2 » .\r\n\r\nخشم و خشنودى فاطمه عليها السلام ، خشم و خشنودى خداست\r\nدر حديث زيبايى ، پيامبر خدا صلّى اللَّه عليه وآله ، دختر گرامى خود را اين گونه توصيف مىنمايد :\r\n« إنّ اللَّه يغضب لغضب فاطمة ويرضى لرضاها »\r\n« خداوند به خشم فاطمه ، خشمگين و به خشنودى او ، خشنود مىگردد » .\r\nاين حديث را در كتاب‌هاى : المستدرك ، الإصابه و تهذيب التهذيب مىتوانيد بيابيد ؛ البتّه نويسندهء كنز العمّال نيز آن را از ابى يَعْلى ، طَبَرانى و ابى نعيم ، روايت مىكند . همچنين نويسندگان ديگرى نيز اين حديث را روايت كرده‌اند « 3 » .\r\n\r\n\r\n","description":"","footnote":"\r\n( 1 ) مسند احمد : 4 / 323 .\r\n( 2 ) المستدرك : 3 / 153 ، كنز العمّال : 12 / 111 ، 13 / 674 .\r\n( 3 ) المستدرك : 3 / 158 ، الاصابه : 8 / 266 ، تهذيب التهذيب : 12 / 392 ، كنز العمّال : 12 / 111 و 13 / 674 .\r\n","page_name":" 26 ","page_number":26},
  {"content":"\r\n\r\n\r\nنخستين فردى كه به پيامبر خدا صلّى اللَّه عليه وآله ملحق مىگردد\r\nسرانجام ، هنگام وفات پيامبر خدا صلّى اللَّه عليه وآله فرا رسيد ، حضرتش در آن لحظات حسّاس ، دخترش فاطمه عليها السلام را خواند و آهسته به او چيزى گفت ؛ فاطمه عليها السلام گريست . ديگر بار او را فرا خواند و آهسته به او چيزى گفت ؛ فاطمه عليها السلام خنديد « 1 » .\r\nهنگامى كه پيامبر خدا صلّى اللَّه عليه وآله دار فانى را وداع گفت ، عايشه ، فاطمه عليها السلام را سوگند داد تا اين راز را باز گويد تا بداند كه پيامبر صلّى اللَّه عليه وآله به او چه گفته است .\r\nفاطمه عليها السلام فرمود :\r\n« سارّني رسول اللَّه ( أو : سارّني النبيّ ) فأخبرني أنّه يقبض في وجعه هذا فبكيتُ ، ثمّ سارّني فأخبرني أنّي أوّل أهل بيته أتْبعه فضحكتُ »\r\n« پيامبر خدا صلّى اللَّه عليه وآله « 2 » آهسته به من گفت كه در اين\r\n\r\n\r\n","description":"","footnote":"\r\n( 1 ) در برخى از عبارات اين حديث آمده است كه راز گويى پيامبر صلّى اللَّه عليه وآله با فاطمه عليها السلام ، بر عايشه گران آمد .\r\n( 2 ) على رغم اين كه در منابع اهل سنّت درود و صلوات پس از نام مبارك‌پيامبر خدا صلى اللَّه عليه وآله به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم .\r\n","page_name":" 27 ","page_number":27},
  {"content":"\r\n\r\nبيمارى ، دار فانى را وداع خواهد گفت ؛ من گريستم . آن‌گاه ديگر بار آهسته به من خبر داد كه من نخستين فرد از اهل بيتش هستم كه در پى او خواهم رفت ؛ پس من خنديدم » .\r\nاين حديث در صحيح مُسلم و بُخارى و سنن تِرمذى و المستدرك حاكم و كتاب‌هاى ديگر نيز آمده است « 1 » .\r\n\r\nراستگوترين فرد پس از پيامبر خدا صلّى اللَّه عليه وآله\r\nعايشه در مورد شخصيّت والاى حضرت فاطمهء زهرا عليها السلام لب به سخن گشوده و مىگويد :\r\n« ما رأيت أحداً كان أصدق لهجة منها غير أبيها »\r\n« هيچ شخصى را راستگوتر از فاطمه ، جز پدرش نديدم » .\r\nحاكم نيشابورى اين روايت را در المستدرك آورده است و در ذيل آن مىگويد : اين روايت بر مبناى بُخارى و مُسلم ، صحيح است و ذهبى نيز بر صحّت آن اقرار دارد ؛ همچنين اين حديث در كتاب‌هاى الإستيعاب و حلية الأولياء نيز آمده است « 2 » .\r\n\r\n\r\n","description":"","footnote":"\r\n( 1 ) صحيح بُخارى : 4 / 183 ، صحيح مُسلم : 7 / 142 ، المستدرك : 4 / 272 ، مسند احمد : 6 / 282 ، اين حديث در سنن ترمِذى : 5 / 369 با اندكى تفاوت نقل شده است .\r\n( 2 ) المستدرك : 3 / 160 ، حلية الأولياء : 2 / 41 ، الإستيعاب : 4 / 1896 .\r\n","page_name":" 28 ","page_number":28},
  {"content":"\r\n\r\n\r\nاستقبال پيامبر خدا صلّى اللَّه عليه وآله از فاطمهء زهرا عليها السلام\r\nعايشه در روايت ديگرى مىگويد :\r\n« كانت إذا دخلت عليه - على رسول اللَّه صلّى اللَّه عليه وآله - قام إليها فقبّلها ورحّب بها وأخذ بيدها فأجلسها في مجلسه »\r\n« هنگامى كه فاطمه ، حضور رسول خدا صلّى اللَّه عليه وآله شرفياب مىشد ؛ پيامبر به استقبالش برمىخاست ، او را مىبوسيد و به او خوش آمد مىگفت و دستش را مىگرفت و او را در جايگاه خود مىنشاند » .\r\nحاكم نيشابورى پس از نقل اين روايت مىنويسد : اين روايت ، بنا بر مبناى بُخارى و مُسلم ، صحيح است و ذهبى نيز بر صحّت آن اقرار دارد « 1 » .\r\n\r\nمحبوب‌ترين بانو\r\nطَبَرانى روايت مىكند و مىگويد : پيامبر خدا صلّى اللَّه عليه وآله به على مرتضى عليه السلام فرمود :\r\n« فاطمة أحبّ إليّ منك وأنت أعزّ عليّ منها »\r\n« فاطمه نزد من محبوب‌تر از توست ، و تو در نزد من ، از او عزيزترى » .\r\n\r\n\r\n","description":"","footnote":"\r\n( 1 ) المستدرك : 3 / 154 .\r\n","page_name":" 29 ","page_number":29},
  {"content":"\r\n\r\nهيثمى پس از آن كه اين روايت را در مجمع الزوائد نقل مىكند ، مىگويد : رجال اين حديث ، رجال صحيح هستند « 1 » .\r\n\r\nنگاهى به گفتارهاى علماى اهل سنّت\r\nآن‌چه گذشت ، احاديثى بود كه آن‌ها را به عنوان مقدّمه‌اى براى بحث‌هاى آينده برگزيديم و در مطالبى كه بيان خواهد شد و در تحليل رويدادهايى كه مطرح خواهد شد ، از اين احاديث بهره‌هاى بسيار خواهيم برد .\r\nهمان گونه كه ملاحظه گرديد ، اين احاديث از مصادر مهمّ اهل سنّت و با اسنادى كه نزد آن‌ها صحيح است ، گزينش شده بود ؛ البتّه در دلالت آن‌ها نيز هيچ گونه مناقشه‌اى راه ندارد .\r\nيكى از دلالت‌هاى اين احاديث ، اثبات عصمت حضرت فاطمه عليها السلام است ، افزون بر آن كه آيهء تطهير و ديگر دلايل نيز اين نكته را ثابت مىكند .\r\nعلاوه بر اين ، افراد بسيارى از محدّثانِ حافظ و بزرگان علماى اهل سنّت قائل‌اند كه حضرت زهرا عليها السلام از خليفه اول و دوم ، برتر است .\r\n\r\n\r\n","description":"","footnote":"\r\n( 1 ) مجمع الزوائد : 9 / 202 .\r\n","page_name":" 30 ","page_number":30},
  {"content":"\r\n\r\nحتّى برخى از آن‌ها با استدلال به دلالت اين احاديث ، به ويژه حديثى كه از پيامبر خدا صلّى اللَّه عليه وآله نقل شده است كه حضرتش فرمود : « فاطمة بضعة منّي » ، فاطمه عليها السلام را از همهء خلفاى چهارگانه نيز برتر شمرده‌اند و دليل آن‌ها ، فقط همين احاديثى است كه بيان كرديم .\r\nاكنون ، جا دارد كه عبارت « مَنّاوى » را كه مشتمل بر اقوال برخى از علماى بزرگ اهل سنّت است ، ذكر كنيم .\r\nاو در كتاب فيض القدير و در شرح حديث « فاطمة بضعة منّي » مطلبى را از « سُهيلى » - از بزرگان علماى حافظ اهل سنّت كه سيرهء ابن هُشام و كتاب‌هاى ديگرى را شرح كرده است - مىآورَد و مىگويد :\r\n« استدلّ به السهيليّ على أنّ من سبّها كفر ، لأنّه يغضبه وأنّها أفضل من الشيخين »\r\n« سُهيلى ، طبق اين روايت ، بر كفر كسى كه به فاطمه دشنام دهد ، استدلال مىكند . و مىگويد : هر كس او را دشنام دهد ، رسول خدا صلّى اللَّه عليه وآله را به خشم آورده است و فاطمه عليها السلام برتر از ابوبكر و عمر است » .\r\nبه راستى ملاحظهء چه امرى را كردند ؟ مگر نه اين است كه سبّ او موجب خشم پيامبر خدا صلّى اللَّه عليه وآله است ؟ و هر كس موجب خشم\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nپيامبر شود ، كافر محسوب مىگردد .\r\nاگر اين لام در « لأنّه يغضبه » لام علّت باشد ، با توجّه به اين‌كه علّت ، يا عموميّت دهنده است و يا تخصيص دهنده ؛ ناگزير و به دلايل مختلف ، لام علّت در اين‌جا ، عموميّت دهنده خواهد بود كه كفر را به اثبات مىرساند .\r\nپس هر چه موجب خشم فاطمه عليها السلام شود ، موجب كفر خواهد بود .\r\nپس آزار فاطمه عليها السلام نيز موجب كفر است ، چون بىترديد ، آزار فاطمه عليها السلام ، رسول خدا صلّى اللَّه عليه وآله را به خشم مىآورَد .\r\nمَنّاوى در ادامه مىگويد :\r\n« قال ابن حجر : وفيه - أيفي هذا الحديث - تحريم أذى من يتأذّى المصطفى بأذيّته ، فكلّ من وقع منه في حقّ فاطمة شيء فتأذّت به فالنبيّ ( صلّى اللَّه عليه وآله ) يتأذّى به بشهادة هذا الخبر ، ولا شيء أعظم من إدخال الأذى عليها في ولدها ، ولهذا عرف بالاستقراء معاجلة من تعاطى بالعقوبة بالدنيا ولعذاب الآخرة أشد »\r\n« ابن حجر گويد : در اين حديث ، تحريم آزار كسى است كه با آزار او ، رسول خدا صلّى اللَّه عليه وآله مورد آزار قرار مىگيرد . بنا بر اين ، هر كوتاهى و آزارى كه در حقّ فاطمه عليها السلام واقع شود و او را\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nآزار دهد ، به گواهى اين حديث ، رسول خدا صلّى اللَّه عليه وآله را مورد آزار قرار داده است و چيزى فاطمه عليها السلام را بيش از آن نمىآزارد كه فرزندانش را بيازارند . به همين دليل ، با استقراء به دست مىآيد : كسى كه چنين كند ، به زودى در دنيا كيفر خود را خواهد ديد و البتّه عذاب جهان آخرت شديدتر خواهد بود » .\r\nاز اين رو ، اين حديث ، حكم به حرمت آزار فاطمه عليها السلام مىنمايد ، چرا كه او ، پارهء تن رسول خدا صلّى اللَّه عليه وآله است ؛ بلكه - آن سان كه گذشت - آزار او ، موجب كفرورزى است .\r\nسپس مَنّاوى مىافزايد :\r\n« قال السُبكي : الّذي نختاره وندين اللَّه به أنّ فاطمة أفضل من خديجة ثمّ عائشه .\r\nقال شهاب الدين ابن حجر : ولوضوح ما قاله السُبكي تبعه عليه المحقّقون .\r\nو ذكر العَلَم العراقي : إنّ فاطمة وأخاها إبراهيم أفضل من الخلفاء الأربعة باتّفاق » « 1 » « سُبكى گويد : آن‌چه ما اختيار مىكنيم و در برابر خداوند ، آن را بر\r\n\r\n\r\n","description":"","footnote":"\r\n( 1 ) فيض القدير فى شرح الجامع الصغير : 4 / 421 .\r\n","page_name":" 33 ","page_number":33},
  {"content":"\r\n\r\nگردن مىگيريم ، اين است كه فاطمه عليها السلام برتر از خديجه و عايشه است .\r\nشهاب الدين ابن حجر گويد : به دليل روشنى سخنِ سُبكى ، محقّقان و پژوهشگرانِ پس از او ، در اين نظر از او پيروى كرده‌اند .\r\nعلم الدين عراقى گويد : فاطمه و برادرش ابراهيم - به اتّفاق علما - از خلفاى چهارگانه برتراند » .\r\nبنا بر اين ، بين ما و اهل سنّت در اين كه فاطمه عليها السلام از ابوبكر و عمر برتر است و آزار او موجب دخول در آتش است ، هيچ اختلافى مشاهده نمىشود .\r\nهمان گونه كه ملاحظه كرديد ، اين احاديث به طور كامل ، مطلق هستند و هيچ گونه قيدى در آن‌ها به چشم نمىخورد ؛ وقتى پيامبر خدا صلّى اللَّه عليه وآله مىفرمايد : « خداوند ، به غضب فاطمه ، غضب مىكند » ؛ نمىفرمايد : اگر چنين و چنان بود ، يا به فلان شرط ، يا اگر غضبش به فلان علّت بود ؛ بلكه بدون هيچ قيدى مىفرمايد : « خداوند ، به غضب فاطمه ، غضب مىكند » .\r\nاين غضب به چه سببى باشد ؟ نسبت به چه كسى باشد ؟ در چه زمانى باشد ؟ هيچ اشاره‌اى ندارد و به طور كامل ، مطلق است .\r\nو آن‌گاه كه حضرتش مىفرمايد : « آن‌چه او را اذيت مىكند ، مرا\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاذيت مىكند » ؛ ديگر نمىفرمايد : اگر چنين بود ، يا اگر اذيّت كننده فلانى بود ، يا اگر در فلان وقت بود ، بلكه حديث به طور كامل ، مطلق است و هيچ قيد و شرطى ندارد .\r\nاز طرفى ، اين احاديث بيانگر آن است كه پذيرش سخن فاطمه عليها السلام - هر چه باشد - ضرورى است و تكذيب او - در هر ادّعايى كه بنمايد - حرام است . همچنين ملاحظه شد كه عايشه گواهى مىدهد كه او بعد از پدرش ، راستگوترينِ مردم است .\r\nآرى ! پيامبر خدا صلّى اللَّه عليه وآله با علم به آن چه كه بعد از او اتّفاق خواهد افتاد ، اين سخنان را فرمود و ديگران را بر اين خصوصيّات آگاه نموده است .\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nبخش دوم نگاهى به جايگاه و منزلت امير مومنان على عليه السلام در پيشگاه پيامبر خدا ( ص )\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nآزار على عليه السلام ، آزار پيامبر خدا صلّى اللَّه عليه وآله است\r\nپيش‌تر ، سخن در اين بود كه به راستى ، آزار فاطمه عليها السلام در واقع ، آزار پيامبر خدا صلّى اللَّه عليه وآله است ، اينك روايتى را مىخوانيم كه در آن ، آزار على عليه السلام ، همان آزار پيامبر خدا صلّى اللَّه عليه وآله دانسته شده است .\r\nاحمد بن حنبل در المسند مىگويد : پيامبر خدا صلّى اللَّه عليه وآله فرمود :\r\n« من آذى عليّاً فقد آذاني »\r\n« هر كه على را بيازارد ، در واقع مرا آزرده است » « 1 » .\r\nاين حديث ، در منابع بسيارى از جمله : صحيح ( تأليف : ابن حِبّان ) ،\r\n\r\n\r\n","description":"","footnote":"\r\n( 1 ) مسند احمد : 3 / 483 .\r\n","page_name":" 39 ","page_number":39},
  {"content":"\r\n\r\nالمستدرك ( تأليف : حاكم نيشابورى ) ، الإصابه ( تأليف : ابن حجر ) و أُسد الغابه ( تأليف : ابن اثير ) نقل شده است « 1 » .\r\nمتّقى هندى اين روايت را در كتاب كنز العمّال از ابن شِيبه و احمد بن حنبل نقل كرده است « 2 » .\r\nبُخارى در تاريخ خود ، و طبرانى و ديگران نيز اين حديث را آورده‌اند « 3 » .\r\n\r\nكينه‌ورزى با على عليه السلام ، نفاق است\r\nمُسلم در صحيح خود ، روايتى را از على عليه السلام - با تأكيد و سوگند - نقل كرده است كه آن حضرت فرمود :\r\n« والّذي فلق الحبّة وبرأ النسمة ! إنّه لعهد النبيّ الأُميّ إليّ : أن لا يحبّني إلّامؤمن ولا يُبغضي إلّامنافق » « 4 »\r\n\r\n\r\n","description":"","footnote":"\r\n( 1 ) صحيح ابن حِبّان : 15 / 365 ، المستدرك : 3 / 121 ، الإصابه : 4 / 534 ، أُسد الغابه : 4 / 114 .\r\n( 2 ) كنز العمّال : 11 / 601 .\r\n( 3 ) المستدرك : 3 / 122 ، مجمع الزوائد : 9 / 129 ، در أُسد الغابه و الإصابه ، در شرح حال عدّه‌اى از ائمّه نقل شده است .\r\n( 4 ) صحيح مُسلم : 1 / 61 ، كتاب الإيمان ، باب بيان اطلاق اسم الكفر على من ترك الصلاة .\r\n","page_name":" 40 ","page_number":40},
  {"content":"\r\n\r\n« سوگند به خدايى كه دانه را شكافت و انسان را آفريد ! عهد و پيمانى است از پيامبر امّى به من ، كه : جز مؤمن مرا دوست نمىدارد و جز منافق مرا دشمن نمىشمارد » .\r\nاين روايت ، با همين متن و نظير آن ، در منابع بسيارى از پيشوايان اهل سنّت از جمله : نَسايى ، تِرمذى ، ابن ماجه نقل شده است « 1 » .\r\nهمچنين احمد در المسند ، حاكم در المستدرك و متّقى هندى در كنز العمّال ، آن را نقل كرده‌اند « 2 » .\r\nدر مسند احمد و صحيح تِرمذى اين گونه آمده است :\r\nامّ سلمه گويد كه پيامبر خدا صلّى اللَّه عليه وآله همواره مىفرمود :\r\n« لا يحبّ عليّاً منافق ولا يبغضه مؤمن »\r\n« منافق هرگز على را دوست نمىدارد و مؤمن ، هيچ گاه او را دشمن نمىشمارد » .\r\nجالب توجّه اين كه از اين احاديث ، چنين استفاده مىشود كه :\r\nدوست داشتن على عليه السلام با دوستى منافقان ، قابل جمع نيست ؛ لذا ، اگر كسى به امامت على عليه السلام و ولايت آن حضرت پس از\r\n\r\n\r\n","description":"","footnote":"\r\n( 1 ) سنن ابن ماجه : 1 / 42 ، سنن نَسايى : 8 / 117 ، سنن ترمِذى : 5 / 299 .\r\n( 2 ) مسند احمد : 1 / 84 ، 128 ، كنز العمّال : 13 / 120 شمارهء 36385 .\r\n","page_name":" 41 ","page_number":41},
  {"content":"\r\n\r\nپيامبر خدا صلّى اللَّه عليه وآله معتقد باشد و از طرفى ، منافقان را دشمن ندارد ، چنين فردى ، خودش منافق است و از جانب هر دو گروه مؤمنان و منافقان نيز رانده خواهد شد ؛ چرا كه از يك سو ، منافقان ، به ولايت على عليه السلام معتقد نيستند و اين فرد ، معتقد است ؛ از طرفى ، مؤمنان ، منافقان را دوست نمىدارند و اين فرد ، منافقان را دشمن نمىدارد .\r\nبنا بر اين ، در هيچ حالى و به هيچ شكلى ، اين دو موضوع با يكديگر قابل جمع نيستند .\r\n\r\nپيامبر خدا صلّى اللَّه عليه وآله از خيانت امّت خبر مىدهد\r\nحاكم نيشابورى در المستدرك ، روايتى را از على عليه السلام نقل مىكند كه حضرتش فرمود :\r\n« إنّه ممّا عهد إليّ النبيّ صلّى اللَّه عليه وآله أنّ الأُمّة ستغدر بي بعده »\r\n« از پيمان هايى كه پيامبر صلّى اللَّه عليه وآله از من گرفته اين است كه امّت پس از او ، به من خيانت خواهند كرد » « 1 » .\r\nحاكم نيشابورى پس از نقل اين روايت مىنويسد : اسناد اين روايت صحيح است .\r\n\r\n\r\n","description":"","footnote":"\r\n( 1 ) المستدرك : 3 / 140 .\r\n","page_name":" 42 ","page_number":42},
  {"content":"\r\n\r\nذهبى نيز در تلخيص المستدرك مىنويسد : اين روايت صحيح است « 1 » .\r\nاين در حالى است كه علماى اهل سنّت مقرّر كرده‌اند كه هر حديثى كه در تصحيح آن ، ذهبى با حاكم نيشابورى همراه و موافق باشند ، در حكم دو حديث صحيح است .\r\nگفتنى است كه اين حديث را ابن ابى شِيبه ، بزّار ، دارقُطْنى ، خطيب بغدادى ، بيهقى و ديگران نيز نقل كرده‌اند « 2 » .\r\n\r\n\r\n","description":"","footnote":"\r\n( 1 ) تلخيص المستدرك : 3 / 140 .\r\n( 2 ) تاريخ بغداد : 11 / 216 ، تاريخ مدينة دمشق : 42 / 447 ، تذكرة الحفاظ : 3 / 995 .\r\n","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n\r\nبخش سوم كينه هاى پنهانى\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nكينه‌هايى در دل مردم\r\nابو يَعلى و بزّار - به سندى كه حاكم ، ذهبى ، ابن حِبّان و ديگران آن را صحيح دانسته‌اند - از على عليه السلام روايت كرده‌اند كه آن حضرت فرمود :\r\n« بينا رسول اللَّه صلّى اللَّه عليه و سلم آخذ بيدي ونحن نمشي في بعض سكك المدينه ، إذ أتينا على حديقة ، فقلت :\r\nيا رسول اللَّه ! ما أحسنها من حديقه !\r\nفقال : إنّ لك في الجنّة أحسن منها .\r\nثمّ مررنا بأُخرى ، فقلت : يا رسول اللَّه ! ما أحسنها من حديقه !\r\nقال : لك في الجنّة أحسن منها .\r\nحتّى مررنا بسبع حدائق ، كلّ ذلك أقول ما أحسنها ويقول :\r\nلك في الجنّة أحسن منها ، فلمّا خلا لي الطريق اعتنقني ، ثمّ\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nأجهش باكياً .\r\nقلت : يا رسول اللَّه ! ما يبكيك ؟\r\nقال : ضغائن في صدور أقوام لا يبدونها لك إلّامن بعدي .\r\nقال : قلت : يا رسول اللَّه ! في سلامة من ديني ؟\r\nقال : في سلامة من دينك »\r\n« روزى رسول خدا صلّى اللَّه عليه وآله دست مرا گرفت و با هم در برخى از كوچه‌هاى مدينه راه مىرفتيم ، تا به باغى رسيديم ؛ من گفتم : اى رسول خدا ! چه باغ زيبايى !\r\nرسول خدا صلّى اللَّه عليه وآله فرمود : تو در بهشت ، باغى زيباتر از اين دارى .\r\nسپس به باغ ديگرى برخورديم ، من گفتم : اى رسول خدا ! چه باغ زيبايى !\r\nرسول خدا صلّى اللَّه عليه وآله فرمود : تو در بهشت ، باغى زيباتر از اين دارى .\r\nتا به هفت باغ گذر كرديم كه من مىگفتم : چه باغ زيبايى ! و رسول خدا صلّى اللَّه عليه وآله مىفرمود : تو در بهشت ، باغى زيباتر از اين دارى . هنگامى كه راه خلوت شد ، رسول خدا صلّى اللَّه عليه وآله مرا در آغوش خود كشيد و گريست ؛ گفتم : اى رسول خدا ! براى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nچه گريه مىكنيد ؟\r\nفرمود : كينه‌هايى از تو ، در دل اين قوم است كه آن‌ها را آشكار نمىكنند مگر بعد از من .\r\nگفتم : اى رسول خدا ! آيا در آن هنگام ، دين من سالم است ؟\r\nفرمود : آرى ، دين تو سالم است » .\r\nاين حديث با همين عبارت در مجمع الزوائد از ابى يَعلى و بزّار نقل شده است « 1 » و همچنين به همين سند ، در المستدرك « 2 » موجود است و حاكم نيشابورى و ذهبى « 3 » ، هر دو آن را صحيح دانسته‌اند .\r\nبنا بر اين ، به طور يقين ، سند آن صحيح است ؛ گرچه در كتاب المستدرك ، سند به صورت اختصار ذكر شده است .\r\nخدا مىداند كه آيا اين تصرّف از سوى خود حاكم بوده است و يا نسخه‌برداران ، يا ناشران كتاب !\r\nبا ملاحظه مىتوان دريافت كه سند ، همان سندى است كه در نزد ابو يَعلى ، بزّار و حاكم بوده است ؛ حاكم اين سند را صحيح شمرده و ذهبى نيز با او موافقت نموده است .\r\n\r\n\r\n","description":"","footnote":"\r\n( 1 ) مجمع الزوائد : 9 / 118 .\r\n( 2 ) المستدرك : 3 / 139 .\r\n( 3 ) ميزان الاعتدال : 3 / 355 .\r\n","page_name":" 49 ","page_number":49},
  {"content":"\r\n\r\nتنها فرقى كه بين اين دو منبع ملاحظه مىشود ، در اين نكته است كه در كتاب حاكم نيشابورى ، حديث ، به صورت ناقص نقل شده است .\r\nيعنى حديث به جملهء « تو در بهشت ، باغى زيباتر از اين دارى » پايان مىيابد .\r\nهمچنين احاديث صريحى وجود دارد كه نشان مىدهند : مراد از « اقوام » در اين حديث ، قريش است كه در عنوان بعدى ، برخى از آن‌ها ، نقل خواهد شد .\r\n\r\nعاملان هلاكت مردم پس از پيامبر خدا صلّى اللَّه عليه وآله چه كسانى بودند ؟\r\nموضوع ديگرى كه قابل ذكر است اين‌كه سبب اصلى هلاكت مردم پس از پيامبر خدا صلّى اللَّه عليه وآله همان قريش بودند . در روايتى آمده است كه ابو هريره گويد : پيامبر خدا صلّى اللَّه عليه وآله فرمود :\r\n« يهلك أُمّتي هذا الحيّ من قريش »\r\n« گروهى از قريش ، امّت مرا به نابودى و هلاكت خواهند كشاند » .\r\nگفتند : چه دستور مىفرماييد ؟\r\nفرمود :\r\n« لو أنّ الناس اعتزلوهم »\r\n« مردم از آنان دورى گزينند » .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nابو هريره در روايت ديگرى گويد كه از پيامبر راستگوى تصديق شده شنيدم كه مىفرمود :\r\n« هلاك أُمّتي على يدي غلمة من قريش »\r\n« هلاكت و نابودى امّت من ، به دست شهوت‌رانانى از قريش است » .\r\nگفتند : مروان از آن‌هاست ؟\r\nابو هريره گفت : اگر بخواهم مىتوانم يكايك آن‌ها را نام ببرم و بگويم كه هر يك ، از كدام قبيله‌اند .\r\nاين دو حديث ، حديث صحيح هستند « 1 » .\r\n\r\nكينه‌هاى قريش و بنى اميّه نسبت به پيامبر خدا صلّى اللَّه عليه وآله و اهل بيت‌او عليهم السلام\r\nپيش‌تر بيان شد كه پيامبر خدا صلّى اللَّه عليه وآله در مورد بروز كينه‌ها و خيانت‌ها خبر داده بود ؛ اكنون مىخواهيم نمونه‌هايى از كينه‌هاى قريش به ويژه بنى اميّه را نسبت به پيامبر و اهل بيت عليهم السلام ارائه دهيم . برخى از اين كينه‌ها ، حتّى در زمان خود آن حضرت صلّى اللَّه عليه وآله نيز بروز كرده بود و چون آن‌ها نمىتوانستند از پيامبر خدا صلّى اللَّه عليه وآله\r\n\r\n\r\n","description":"","footnote":"\r\n( 1 ) مسند احمد : 2 / 288 و 301 و 324 و 328 .\r\n","page_name":" 51 ","page_number":51},
  {"content":"\r\n\r\nانتقام بگيرند ، از اهل بيت او عليهم السلام انتقام گرفتند ؛ تا بدين وسيله از پيامبر صلّى اللَّه عليه وآله انتقام گرفته باشند .\r\nامير مؤمنان على عليه السلام مىفرمايد :\r\n« اللهمّ إنّي أستعديك على قريش ، فإنّهم أضمروا لرسولك ضروباً من الشر والغدر ، فعجزوا عنها ، وحُلت بينهم وبينها ، فكانت الوجبة بي والدائرة عليّ .\r\nاللهمّ احفظ حسناً وحسيناً ، ولا تمكّن فجرة قريش منهما ما دمت حيّاً ، فإذا توفّيتني فأنت الرقيب عليهم وأنت على كلّ شيء شهيد » « 1 »\r\n« بارخدايا ! از تو در برابر قريش ، يارى مىطلبم ؛ آن‌ها ، شرارت‌ها و كينه‌هايى را نسبت به رسول خدا صلّى اللَّه عليه وآله در دل‌هايشان پنهان كرده بودند كه از ابراز آن ، عاجز ماندند . تو نگذاشتى كه آسيبى به او برسانند ، اكنون نوبت به من رسيده و آن كينه‌ها بر من فرود آمده و مرا در بر گرفته است .\r\nخدايا ! حسن و حسين را نگهدارى كن و تا زمانى كه من زنده هستم ، فاجرانِ قريش را بر آن‌ها مسلّط مكن ، و آن‌گاه كه مرا\r\n\r\n\r\n","description":"","footnote":"\r\n( 1 ) شرح نهج البلاغه : 20 / 298 .\r\n","page_name":" 52 ","page_number":52},
  {"content":"\r\n\r\nميراندى ، تو خود نگهبان آنان باش كه تو بر هر چيز گواه هستى » .\r\nدر اين سخن ، امير مؤمنان على عليه السلام از شرارت‌ها و كينه‌هايى سخن مىگويد كه در دل قريش پنهان بود و خداوند تا زمانى كه رسول خدا صلّى اللَّه عليه وآله زنده بود ، از بروز آن‌ها جلوگيرى كرد و پس از ايشان ، آن كينه‌ها بر امير مؤمنان على عليه السلام باريد و وى را در بر گرفت .\r\nهمچنين آن حضرت عليه السلام در اين سخن ، اشاره مىنمايد كه قريش ، حسن و حسين عليهما السلام را به عنوان انتقام گرفتن از پيامبر خدا صلّى اللَّه عليه وآله ، خواهند كشت .\r\nحضرتش در خطبه‌اى ديگر مىفرمايد :\r\n« وقال قائل : إنّك يا بن أبي طالب ! على هذا الأمر لحريص .\r\nفقلت : بل أنتم - واللَّه - أحرص وأبعد ، وأنا أخص وأقرب ، وإنّما طلبت حقّاً لي وأنتم تحولون بيني وبينه ، وتضربون وجهي دونه ، فلمّا قرّعته بالحجّة في الملأ الحاضرين هبّ كأنّه بهت لا يدري ما يجيبني به .\r\nاللهمّ إنّي استعديك على قريش و من أعانهم ، فإنّهم قطعوا رحمي ، وصغّروا عظيم منزلتي ، وأجمعوا على منازعتي أمراً\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nهو لي ، ثمّ قالوا : ألا إنّ في الحقّ أن تأخذه وفي الحقّ أن تتركه » « 1 »\r\n« شخصى به من گفت : اى پسر ابو طالب ! تو به خلافت حريص هستى .\r\nگفتم : به خدا سوگند ! شما حريص‌تريد و حال آن كه خلافت ، ربطى به شما ندارد و من از همه به آن سزاوارتر و نزديك‌تر هستم . من حقّ خودم را مىطلبم و شما بين من و آن ، جدايى مىافكنيد و نمىگذاريد به آن برسم .\r\nوقتى در جمع حاضران ، آن شخص را با دليل و برهان كوبيدم ، به خود آمد ، گويى حيران ماند و نتوانست پاسخ مرا بگويد .\r\nخدايا ! من در برابر تو ، از قريش و آنان كه قريش را يارى مىنمايند ، دادخواهى مىنمايم . چرا كه آنان پيوند خويشاوندى مرا بريدند ، بزرگى مقام و منزلت مرا كوچك شمردند و به پيكار با من - در آن‌چه حقّ من بود - هم‌پيمان شدند . سپس گفتند : هان ! كه گاهى بايد حق را بگيرى و گاهى بايد آن را رها كنى » .\r\n\r\n\r\n","description":"","footnote":"\r\n( 1 ) نهج البلاغه : 2 / 84 .\r\n","page_name":" 54 ","page_number":54},
  {"content":"\r\n\r\nآن بزرگوار در ضمن نامه‌اى به عقيل مىنويسد :\r\n« فدع عنك قريشاً وتركاضهم في الضلال ، وتجوالهم في الشقاق ، وجماحهم في التيه ، فإنّهم قد أجمعوا على حربي إجماعهم على حرب رسول اللَّه صلّى اللَّه عليه وآله قبلي ، فجزت قريشاً عنّي الجوازي ، فقد قطعوا رحمي وسلبوني سلطان ابن أُمّي » « 1 »\r\n« قريش و پيشتازى آن‌ها را در گمراهى ، و تلاش هايشان را در جدايى افكندن ، و سركشىهايشان را در سرگردانى ، از خود دور كن ؛ چرا كه آن‌ها بر جنگِ با من هم‌پيمان شده‌اند ؛ آن سان كه پيش از من ، براى جنگ با رسول خدا صلّى اللَّه عليه وآله چنين كرده بودند . قريش از من پاداش‌هايى گرفتند ، آنان پيوند خويشاوندى مرا قطع كردند و حكومت پسر مادرم را از من ، به تاراج بردند » .\r\nابن عَدى در كتاب الكامل روايت مىكند :\r\nروزى ابوسفيان گفت : مَثَل محمّد در ميان بنى هاشم ، به سان گُل خوش‌بويى در ميان گندزار است ( ! ! ) « 2 » .\r\n\r\n\r\n","description":"","footnote":"\r\n( 1 ) شرح نهج البلاغه : 16 / 151 .\r\n( 2 ) شايان يادآورى است كه ما در مقابل ترجمهء عبارات مندرج در منابع آن‌ها كه محل تأمّل و دقّت نظر مىباشند ، علامت ( ! ! ) را نهاده‌ايم .\r\n","page_name":" 55 ","page_number":55},
  {"content":"\r\n\r\nعدّه‌اى از مردم ، سخن او را به پيامبر خدا صلّى اللَّه عليه وآله رساندند .\r\nپيامبر در حالى كه خشم در چهره‌اش ديده مىشد ؛ آمد ، ايستاد و فرمود :\r\n« ما بال أقوام تبلغني عن أقوام . . . »\r\n« اين‌ها چه سخن‌هايى است كه از برخى شنيده مىشود » ؟ ! « 1 » اين روايت به اين صراحت در الكامل ابن عَدى از ابوسُفيان نقل شده است .\r\nدر برخى از كتاب‌هاى ديگر ، همين روايت با همين سند ، ذكر شده است ، ولى به جاى ابوسُفيان آمده است : مردى گفت . براى نمونه به مجمع الزوائد « 2 » بنگريد .\r\nدر روايت ديگرى آمده است :\r\nعبدالمطَّلِب بن ربيعه بن حارث بن عبدالمطِّلِب مىگويد كه گروهى از انصار نزد رسول خدا صلّى اللَّه عليه وآله آمدند و گفتند : ما سخن‌هاى زشتى از مردم قبيلهء شما مىشنويم ، حتّى يكى از آن‌ها مىگويد : محمّد مانند درخت خرمايى است كه در زباله‌دانى روييده است « 3 » ( ! ! ) .\r\n\r\n\r\n","description":"","footnote":"\r\n( 1 ) الكامل فى الضعفاء : 3 / 28 .\r\n( 2 ) مجمع الزوائد : 8 / 215 .\r\n( 3 ) همان .\r\n","page_name":" 56 ","page_number":56},
  {"content":"\r\n\r\nالبتّه اين روايت نيز در برخى از منابع تحريف شده است .\r\n\r\nاين همه كينه‌توزى براى چيست ؟\r\nبه راستى آيا در اين همه كينه‌توزى ، سببى به جز ارتباط مخصوص بين پيامبر خدا صلّى اللَّه عليه وآله و امير مؤمنان على عليه السلام وجود دارد ؟ پس ، اينان از على عليه السلام انتقام مىگيرند ؛ تا از اين طريق ، از پيامبر خدا صلّى اللَّه عليه وآله انتقام گرفته باشند .\r\nالبتّه بر اين ارتباطِ مخصوص ، نقش امير مؤمنان على عليه السلام در جنگ‌ها و كشتن قهرمانان قريش را نيز بايد افزود .\r\nعثمان در سخنى به امير مؤمنان على عليه السلام به همين مطلب تصريح كرده است . آبى در كتاب نثر الدرر « 1 » از قول ابن عبّاس مىگويد :\r\nبين على عليه السلام و عثمان گفت و گو شد ، عثمان گفت :\r\n« ما أصنع إن كانت قريش لا تحبّكم ، وقد قتلتم منهم يوم بدر سبعين كأنّ وجوههم شنوف الذهب »\r\n« چه كنم كه قريش تو را دوست نمىدارد ! تو در جنگ بدر ، هفتاد\r\n\r\n\r\n","description":"","footnote":"\r\n( 1 ) اين كتاب چاپ شده و در دست‌رس مىباشد . براى آگاهى بيشتر به شرح نهج البلاغه : 9 / 23 مراجعه شود .\r\n","page_name":" 57 ","page_number":57},
  {"content":"\r\n\r\nتن از آن‌ها را - كه هر يك چون گوهرى از طلا بودند ( ! ! ) - كشته‌اى » .\r\nآنان ، نتوانستند اين كينه‌ها و دشمنىها را نسبت به رسول خدا صلّى اللَّه عليه وآله بروز دهند ، از اين رو ، پس از ايشان ، از اهل بيت آن حضرت عليهم السلام انتقام گرفتند ؛ آن سان كه رسول خدا صلّى اللَّه عليه وآله از آن خبر داده بود .\r\nآرى ، وقايع همچنان يكى پس از ديگرى بروز مىكردند ؛ آنان از حضرت زهرا عليها السلام و امير مؤمنان على عليهما السلام انتقام گرفتند ، از امام حسن و امام حسين عليهما السلام انتقام گرفتند . . . و اين كينه‌توزى آنان ، همچنان تا به امروز ادامه دارد .\r\n\r\nبرخى كينه‌توزىها نسبت به على و زهرا عليهما السلام\r\nشكى وجود ندارد كه با كنترل شديدى كه نسبت به نشر روايات و احاديث معصومين عليهم السلام بود و با وجود دخل و تصرّف‌هايى كه از سوى محدّثان و راويان اهل سنّت ، در احاديث اعمال مىگرديد و نيز با توجّه به منعِ خلفا از نقل احاديث مهم و نيز سوزاندن ، پاره كردن و از بين بردن كتاب‌هايى كه چنين احاديثى در آن‌ها درج شده بود ، لذا نمىتوان انتظار داشت كه وقايع مربوط به مظلوميّت حضرت زهرا عليها السلام با تمام جزئيّات آن ، به صورت صحيح نقل شده و به دست ما رسيده باشد ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبلكه ما فقط مىتوانيم به اندكى از آن اندك ، كه تنها برخى از محدّثان و مورّخان - با تمام آن مشكلات و موانع و از پس آن همه پرده‌پوشىها و درگيرىها - روايت كرده‌اند ، دست يابيم .\r\nرسول خدا صلّى اللَّه عليه وآله به اهل بيتش خبر داده بود كه اين امّت ، بعد از من به شما خيانت خواهند كرد و اينان ، كينه‌هاى خود را بروز داده و انتقام خواهند گرفت .\r\nيعنى با آزار دادن پارهء تن پيامبر عليها السلام از پيامبر خدا صلّى اللَّه عليه وآله انتقام خواهند گرفت ؛ چرا كه او پارهء تن و تكه‌اى از وجود پيامبر صلّى اللَّه عليه وآله است و به همين دليل ، انتقام از حضرت زهرا عليها السلام ، همان انتقام از پيامبر خدا صلّى اللَّه عليه وآله است . اين پارهء تن در ميان اين امّت باقى مانده بود تا آن كه اين امّت ، امتحان شوند و آن‌ها ، آن‌چه در دل نهفته دارند ، آشكار سازند .\r\nآرى ، زودتر از زود اين امتحان واقع شد و پس از مدّت زمانى كوتاه ، اين پارهء تن رسول خدا صلّى اللَّه عليه وآله به سوى او بازگشت و به او ملحق شد .\r\nما هرگز انتظار نداريم كه به تمام اين مسائل ، آن هم به صورت تفصيلى ، دسترسى پيدا كنيم ؛ بلكه اگر پنجاه درصد آن را نيز بيابيم ، مىتوانيم پنجاه درصد ديگر را استنباط كنيم و بفهميم .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاكنون آشنا شديم كه چگونه روايات را تحريف مىكردند ، تا جايى كه نقل حاكى از سخن تند و ناگوار ابوسُفيان در مورد پيامبر خدا صلّى اللَّه عليه وآله را تحريف كردند و نام ابوسفيان را از آن ميان برداشتند و به جاى آن ، عبارت « مردى گفت » را نهادند !\r\nبنا بر اين ، شما چگونه انتظار داريد كه راويان ، همهء رخدادهايى را كه پس از پيامبر خدا صلّى اللَّه عليه وآله واقع شده است را براى ما بازگو كنند ؟ چگونه توقّع داريد كه راويان اخبار ، بتوانند همهء آن حوادث تلخ و ناگوار را بازگو نمايند ؟\r\nامّا از سوى ديگر ، خداوند لطف خود را از بندگانش دريغ نفرموده و با وجود آن همه ديوارهاى بلند و جلوگيرىهاى شديد و تهديدهاى فراوانى كه در نقل روايات رخ نموده است ، باز هم در اين باره ، گوشه‌هايى از اخبار و احاديث به دست ما رسيده است تا راه حقّ و باطل از يكديگر تميز داده شود .\r\nگفتنى است كه ما در اين نوشتار فقط از مصادر مهمّ اهل سنّت نقل قول مىكنيم و به هيچ عنوان به آن‌چه در كتاب‌هاى شيعه آمده است ، استناد نمىنماييم . تلاش ما در اين است كه تا حدّ امكان ، از كهن‌ترين منابع استفاده كنيم و از تأليفاتى كه در قرن‌هاى اخير سامان يافته‌اند ، مطلبى را نقل ننماييم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nبخش چهارم تحريف و سانسور حقايق\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\nتحريف و سانسور حقايق\r\nبه راستى از كينه‌ها ، جنايت‌ها و خيانت‌هاى رخ داده ، در كتاب‌ها - جز اندكى - اثرى ديده نمىشود ؛ علّت آن هم واضح است ، چرا كه خلفا ، ساليان درازى تدوين حديث را منع كردند و آن‌گاه كه دوران تدوين آغاز شد ، اين عمل ، به دست حاكمان و با نظارت و كنترل آن‌ها صورت پذيرفت .\r\nدر چنين شرايطى ، هر كسى در اين زمينه ، روايتى از رسول خدا صلّى اللَّه عليه وآله در اختيار داشت ، آن را نقل نكرد و اگر هم كسى چيزى نقل كرد ، نوشته نشد . همچنين از نشر آن و از اين كه به ديگران منتقل شود نيز جلوگيرى شد ؛ تا جايى كه اگر نزد كسى كتابى بود كه در آن ، خبر و اثرى از اين قبيل مسائل وجود داشت ، آن كتاب را از او گرفتند و نابود ساختند ، يا خودِ او ، آن كتاب را مخفى كرد و براى احدى آشكار ننمود .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمواردى از اين قبيل را به عنوان نمونه بيان مىنماييم :\r\nابن عَدى در بخش پايانى كتاب الكامل فى الضعفاء در شرح حال « عبدالرزاق بن هَمّام صَنعانى » - كه استاد بُخارى بود - مىنويسد :\r\nصَنعانى احاديث گوناگون بسيارى داشت و دانشمندان مورد اعتماد مسلمانان و پيشوايان آن‌ها ، به نزد او رحل سفر بسته و احاديث او را تدوين كردند ؛ ولى از ترس ، حديثى از او نقل نكردند . البتّه او را به تشيّع نيز نسبت داده‌اند . او احاديثى را در فضايل نقل كرده است كه هيچ يك از راويان ثقات ، موافق نقل آن‌ها نبودند و همين امر ، مهمترين دليل بر كنار گذاشتن احاديث اوست .\r\nالبتّه وى در مثالب و عيب‌هاى ديگران نيز احاديثى نقل كرده بود كه من در اين‌جا آن‌ها را نمىآورم ؛ ولى در مورد صدق او اميدوارم كه مشكل نداشته باشد . تنها كارى كه از او سر زده اين است كه احاديثى در فضايل اهل بيت عليهم السلام و معايب ديگران ، نقل كرده است « 1 » .\r\nابن عَدى در شرح حال حافظ بزرگ ، عبدالرحمان بن يوسف بن خَراش مىنويسد :\r\nاز عبدان شنيدم كه مىگفت : ابن خَراش دو جلد كتاب - كه در\r\n\r\n\r\n","description":"","footnote":"\r\n( 1 ) الكامل فى الضعفاء : 6 / 545 .\r\n","page_name":" 64 ","page_number":64},
  {"content":"\r\n\r\nمعايب و مثالب شيخين نوشته بود - به بندار تحويل داد و با دو هزار درهم اجازهء نقل آن‌ها را داد .\r\nپس اين كتاب دو جلدى كجاست ؟\r\nابن عَدى در ادامه گويد : به نظر من ابن خَراش از روى عمد دروغ نمىگويد « 1 » .\r\nبنا بر اين ، وى دروغگو نيست .\r\nحال اگر به كتاب سير أعلام ذهبى يا تذكرة الحفّاظ او مراجعه كنيد ، اين مطلب را ملاحظه خواهيد كرد كه ذهبى ، چگونه به ابن خَراش حمله مىكند و به او دشنام مىدهد و به سان سبّ كفرورزان ، او را سبّ مىكند « 2 » .\r\nكسى نپندارد كه ابن خَراش شيعه بوده ، چرا كه او از بزرگان دانشمندان اهل سنّت و از پيشوايان جرح و تعديل است . آن‌ها در پذيرش و عدم پذيرش قول راوى ، به رأى و نظر او اعتماد مىكنند .\r\nبه نمونه‌هايى در اين زمينه توجّه كنيد :\r\n1 - ابن خَراش در شرح حال عبداللَّه بن شقيق - كه ابن حَجَر\r\n\r\n\r\n","description":"","footnote":"\r\n( 1 ) الكامل فى الضعفاء : 5 / 519 .\r\n( 2 ) سير أعلام النبلاء : 13 / 509 ، تذكرة الحفّاظ : 2 / 684 ، ميزان الإعتدال : 2 / 600 .\r\n","page_name":" 65 ","page_number":65},
  {"content":"\r\n\r\nعَسقلانى در تهذيب التهذيب آورده است - مىگويد : عبداللَّه بن شقيق فرد مورد اعتمادى بود ، او عثمانى بود و نسبت به على عليه السلام كينه مىورزيد « 1 » .\r\nاز اين رو ، ابن خَراش شيعه نبود ، چرا كه او اين راوى را توثيق مىنمايد و به صراحت مىگويد كه او عثمانى بوده و نسبت به على عليه السلام كينه‌توزى داشته است .\r\nآرى او شيعه نبود ، بلكه از بزرگان اهل سنّت و از حافظان بزرگ بود ، در عين حال ، دو جلد كتاب نيز در مثالب ابوبكر و عمر نگاشته بود .\r\nاحمد بن حنبل در كتاب العلل مىگويد : ابو عَوانه « 2 » كتابى در معايب و بلاياى اصحاب رسول خدا صلّى اللَّه عليه وآله نوشته بود .\r\nسلّام بن ابى مطيع « 3 » نزد او آمد و گفت : اى ابى عَوانه ! آن كتاب را به من بده .\r\nابو عَوانه كتاب را به او داد و سلّام آن را گرفت و سوزاند « 4 » .\r\n\r\n\r\n","description":"","footnote":"\r\n( 1 ) تهذيب التهذيب : 5 / 223 .\r\n( 2 ) ابو عَوانه ، يكى از بزرگان حُفّاظ و محدّثان اهل سنّت است ، وى كتابى به نام صحيح‌ابى عَوانه تأليف كرده است .\r\n( 3 ) كه ذهبى او را چنين توصيف مىكند : پيشواى رهبران و از رجال صحيحين است . سير أعلام النبلاء : 7 / 428 .\r\n( 4 ) كتاب العلل والرجال : 1 / 60 .\r\n","page_name":" 66 ","page_number":66},
  {"content":"\r\n\r\n2 - احمد بن حنبل در همان كتاب نقل مىكند كه عبدالرحمان بن مهدى « 1 » گويد : از اين كه نگاهى به كتاب ابى عَوانه كرده‌ام ، از خدا آمرزش مىطلبم « 2 » .\r\nجالب است ! يكى از اين كه به آن كتاب نگريسته ، از خدا آمرزش مىطلبد و ديگرى ، كتاب را از او مىگيرد و بدون اجازه و رضايت او ، آن را به آتش مىكشد .\r\n3 - در ميزان الإعتدال در شرح حال ابراهيم بن حكم بن زهير كوفى آمده است :\r\nابو حاتِم گويد : او رواياتى در معايب معاويه نقل كرده است كه ما آن‌ها را پاره كرديم « 3 » .\r\n4 - در شرح حال حسين بن حسن اشقر ذكر كرده‌اند :\r\nاحمد بن حنبل از او حديث نقل مىكرد و مىگفت : به نظر من او دروغگو نبود « 4 » .\r\n\r\n\r\n","description":"","footnote":"\r\n( 1 ) ذهبى در توصيف او مىگويد : او پيشواى نقد پرداز نيكو و سرور حافظان بود .\r\nسير أعلام النبلاء : 9 / 192 .\r\n( 2 ) كتاب العلل والرجال : 3 / 92 .\r\n( 3 ) ميزان الإعتدال : 1 / 27 .\r\n( 4 ) دقّت كنيد ! احمد بن حنبل از او حديث نقل مىكند و مىگويد : به نظر من او دروغگو نبود .\r\n","page_name":" 67 ","page_number":67},
  {"content":"\r\n\r\nبه احمد گفتند : « اشقر » احاديثى عليه ابوبكر و عمر روايت مىكند و بابى در ذكر معايب آن‌ها نگاشته است .\r\nاحمد بن حنبل چون چنين شنيد ، گفت : پس شايستگى آن را ندارد كه از او حديث نقل شود « 1 » .\r\nبه راستى آن دو جزء از كتاب ، يا آن بابى كه مشتمل بر معايب ابوبكر و عمر بود ، كجاست ؟\r\nچرا چيزى از آن براى ما روايت نشده و به دست ما نرسيده است ؟\r\nچرا به محض اين كه احمد بن حنبل مىفهمد كه « اشقر » دربارهء شيخين چنان احاديثى را روايت مىكند و آن‌ها را در كتاب خود مىآورَد ، نظر خود را دربارهء او تغيير مىدهد و به ناگاه ، در نگاه او « اشقر » ، دروغگو و غير قابل اعتماد مىشود و شايستگى نقل و روايت حديث را از دست مىدهد ؟\r\nاز طرفى ، علماى اهل سنّت در شرح حال بسيارى از بزرگان حديث - كه جزو راويان صحاح ششگانه هستند - ، گفته‌اند : آن‌ها به ابوبكر و عمر دشنام مىداده‌اند .\r\nبراى نمونه ، شرح حال اسماعيل بن عبدالرحمان السُدّى « 2 » ،\r\n\r\n\r\n","description":"","footnote":"\r\n( 1 ) تهذيب التهذيب : 2 / 291 .\r\n( 2 ) همان : 1 / 274 .\r\n","page_name":" 68 ","page_number":68},
  {"content":"\r\n\r\nتليد بن سليمان « 1 » ، جعفر بن سليمان الضبعى « 2 » و ديگران را ملاحظه نماييد .\r\nبه راستى چرا به شيخين دشنام مىدادند ؟\r\nآيا روايتى - بلكه روايت‌هايى - به آن‌ها رسيده بود كه آنان را وادار به دشنام گويى مىكرد و آن‌ها با ديدن آن روايات ، به خود اجازه مىدادند كه به عمر و ابوبكر لعن و فحش نثار كنند ؟\r\nآن روايات اكنون كجاست ؟\r\nهمچنين ، در شرح حال رجال ، بزرگان و حافظانشان ، دشنام گويى به عثمان و معاويه فراوان ديده مىشود ؛ به اندازه‌اى كه شايد غير قابل شمارش باشد .\r\nخاطرنشان مىگردد كه در نيمهء دوم قرن سوم ، لعن و طعن بر شيخين بسيار گزارش شده است . زائدة بن قدامه - كه در نيمهء دوم قرن سوم مىزيسته است - مىگويد :\r\nچه زمانه‌اى شده است ؟ ! مردم ، ابوبكر و عمر را دشنام مىدهند « 3 » .\r\n\r\n\r\n","description":"","footnote":"\r\n( 1 ) تهذيب الكمال 4 / 264 .\r\n( 2 ) تهذيب التهذيب 2 / 82 83\r\n( 3 ) همان 3 264 .\r\n","page_name":" 69 ","page_number":69},
  {"content":"\r\n\r\nاين امر همچنان گسترش مىيافت ، تا در قرن ششم ، يكى از محدّثان بزرگ اهل سنّت به نام عبدالمغيث بن زهير بن حرب حنبلى بغدادى ، كتابى در فضيلت يزيد بن معاويه و جلوگيرى از لعنِ بر او ، نگاشت و چون از او علّت تأليف چنين كتابى را پرسيدند ، پاسخ گفت :\r\nهدف من اين بود كه زبان‌ها را از لعن خلفا باز دارم « 1 » .\r\nدر اواخر قرن هشتم هجرى ، به تفتازانى مىرسيم ؛ او در شرح المقاصد چنين مىگويد :\r\n« فإن قيل : فمن علماء المذهب من لم يجوّز اللعن على يزيد مع علمهم بأنّه يستحق ما يربو على ذلك ويزيد ؟\r\nقلنا : تحامياً عن أن يرتقى إلى الأعلى فالأعلى » « 2 » « اگر گفته شود كه چرا برخى از علماى مذهب ، با اين كه مىدانند يزيد مستحقّ لعن است ، لعن او را جايز نمىشمارند ؟\r\nدر پاسخ مىگوييم : به خاطر اين كه از لعن افراد بالاتر از يزيد ، جلوگيرى كرده باشند » .\r\nدر عصر ما نيز نويسندگانى در مناقب يزيد ، حَجّاج و هند\r\n\r\n\r\n","description":"","footnote":"\r\n( 1 ) سير أعلام النبلاء : 21 / 161 .\r\n( 2 ) شرح المقاصد : 5 / 311 .\r\n","page_name":" 70 ","page_number":70},
  {"content":"\r\n\r\nكتاب‌هايى تأليف مىكنند . به نظر من تمام اين نويسندگان مىدانند كه فضايل و مناقبى را كه به اين قبيل افراد نسبت داده‌اند ، سراسر دروغ است و آن افراد ، سزاوار لعن هستند ؛ تنها هدف اصلى ، مشغول كردن نويسندگان ، پژوهشگران ، انديشمندان و افراد ديگر به اين موضوعات است ؛ شايد كه لعن و نفرين به افراد بالاتر از آن‌ها و خلفاى نخستين سرايت نكند .\r\nو از همين جا مىفهميم : هدف كسانى كه با شعائر حسينى و مراسم عزادارى و نقل وقايع عاشورا مخالفت مىكنند ، اين است كه يزيد لعن نشود و لعن ، از او به خلفاى نخستين ، سرايت نكند .\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nبخش پنجم مصادرهء فدك و پيامدهاى آن\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nمصادرهء فدك و تكذيب حضرت زهرا\r\nعليها السلام\r\nيكى از رخدادهاى مهمّى كه پس از رحلت پيامبر خدا صلّى اللَّه عليه وآله در رابطه با خاندان آن حضرت عليهم السلام رخ داد ، مصادرهء فدك بود كه ملك شخصى حضرت زهرا عليها السلام محسوب مىشد . از مهم‌ترين پيامدهاى اين رفتار ، تكذيب دختر پيامبر خدا صلّى اللَّه عليه وآله بود .\r\nبه اعتقاد ما ، تكذيب حضرت زهرا عليها السلام و نپذيرفتن سخن او ، خود به تنهايى ، يكى از بزرگترين مصيبت‌ها است « 1 » .\r\n\r\n\r\n","description":"","footnote":"\r\n( 1 ) به راستى كه مصيبت بزرگى است . در حالات يكى از فقهاى بزرگ شيعه نقل شده است كه در ايّام عزادارى امام حسين عليه السلام ، يكى از سخنرانان در محضر وى ، به هنگام ذكر مصيبت اين جمله را گفت : « حضرت زينب عليها السلام وارد مجلس ابن زياد شد » .\r\nاو مىخواست اين صحنه را توضيح دهد كه آن فقيه به سخنران اشاره كرد كه اندكى صبر كند و بقيّهء ماجرا را نخواند ؛ سپس فرمود : ما بايستى حقّ اين جمله را كه « حضرت زينب عليها السلام وارد مجلس ابن زياد شد » به شايستگى ادا كنيم .\r\nبه راستى مصيبتى ناگوار و بس بزرگ است ! !\r\n","page_name":" 75 ","page_number":75},
  {"content":"\r\n\r\nماجراى فدك تنها مسئلهء مِلك و زمين نيست ، بلكه مسئلهء ظلم به حضرت زهرا عليها السلام ، تضييع حق و عدم احترام به او ، بلكه فراتر از آن ، مسئلهء اذيّت ، تكذيب و به خشم آوردن اوست . اكنون خلاصهء ماجرا را - آن سان كه در كتاب‌هاى مهم و معتبر آمده است - از چند محور بازگو مىنماييم .\r\n\r\nفدك ملك حضرت زهرا عليها السلام بود\r\nفدك در زمان رسول خدا صلّى اللَّه عليه وآله مِلك حضرت زهرا عليها السلام بود و آن حضرت صلّى اللَّه عليه وآله در دوران حيات خود ، فدك را به فاطمه عليها السلام بخشيده بود و اين مطلب ، در كتاب‌هاى شيعه و سنّى ديده مىشود . روايات اين بخش را از كتاب‌هاى اهل سنّت نقل مىنماييم :\r\nبزّار ، ابو يَعلى ، ابن ابى حاتِم و ابن مُردَوَيْه اين گونه نقل مىكنند كه ابو سعيد خُدرى گويد :\r\nهنگامى كه آيهء « وَآتِ ذَا الْقُرْبى حَقَّهُ » « 1 » نازل شد ، رسول خدا صلّى اللَّه عليه وآله ، فاطمه عليها السلام را فرا خواند و فدك را به وى بخشيد .\r\n\r\n\r\n","description":"","footnote":"\r\n( 1 ) سورهء اسراء : آيهء 26 .\r\n","page_name":" 76 ","page_number":76},
  {"content":"\r\n\r\nاين حديث از ابن عبّاس نيز روايت شده است ، مىتوانيد آن را به روايت از اين بزرگان و محدّثان در كتاب الدر المنثور ببينيد « 1 » . همچنين حاكم ، طَبَرانى ، ابن النجار ، هيثمى ، ذهبى ، سيوطى ، متّقى هندى و ديگران نيز از راويان اين حديث محسوب مىشوند .\r\nابن ابى حاتِم اين حديث را در تفسيرش روايت مىكند ، تفسيرى كه ابن تيميّه در كتاب منهاج السنّه آن را خالى از هر حديث جعلى مىداند « 2 » .\r\nبسيارى از علما و بزرگان اهل سنّت اقرار دارند كه فدك در زمان حيات رسول خدا صلّى اللَّه عليه وآله ، مِلك فاطمه عليها السلام بوده و به عنوان عطيّه‌اى از سوى رسول خدا صلّى اللَّه عليه وآله به فاطمهء زهرا عليها السلام شناخته مىشده است .\r\nسعدالدين تفتازانى و ابن حَجَر مكّى از آن جمله‌اند .\r\nابن حَجَر مكّى در الصواعق مىنويسد :\r\n« إنّ أبابكر انتزع من فاطمة فدكاً » « 3 » « ابوبكر فدك را از فاطمه گرفت » .\r\n\r\n\r\n","description":"","footnote":"\r\n( 1 ) الدر المنثور فى التفسير بالمأثور : 4 / 177 .\r\n( 2 ) منهاج السنّه : 7 / 13 .\r\n( 3 ) الصواعق المحرقه : 31 .\r\n","page_name":" 77 ","page_number":77},
  {"content":"\r\n\r\nاز اين رو ، فدك در دست حضرت زهرا عليها السلام بود و ابوبكر آن را گرفت .\r\nچرا ؟ و به چه دليل ؟\r\nفرض مىكنيم كه ابوبكر نمىدانست كه فدك ، مِلك زهرا عليها السلام بوده است و رسول خدا صلّى اللَّه عليه وآله آن را به ايشان بخشيده و وى را مالك فدك قرار داده است ، آيا پيش از گرفتن فدك از فاطمهء زهرا عليها السلام نبايستى در اين باره از وى سؤال كند ؟\r\n\r\nچرا شهادت شهود پذيرفته نشد ؟\r\nاگر ابوبكر نمىدانست كه فاطمه عليها السلام مالك فدك است ، آيا نمىبايست شهادت شهود را مىپذيرفت ؟\r\nهر چند به اتّفاق همه ، در اين شرايط ، خواستن شاهد خلاف قاعدهء عرفى ، فقهى و حقوقى « يد » است ؛ امّا با فرض اين كه او بتواند شاهد بخواهد ، تاريخ گواه است كه امير مؤمنان على عليه السلام بر مالكيّت فاطمه عليها السلام شهادت داده است ؛ پس چرا نبايد شهادت او پذيرفته شود ؟\r\nدر كتب اهل سنّت براى دفاع از ابوبكر در اين مسئله گفته‌اند :\r\n« لعلّه كان من اجتهاده عدم قبول الشاهد الواحد ، وإن كان يعلم بصدق\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nهذا الشاهد »\r\n« شايد از اجتهاد ابوبكر اين بوده است كه شهادت يك شاهدِ تنها را نپذيرد ، گرچه علم به راستگويى اين شاهد داشته باشد » « 1 » .\r\nامّا مىبينيم كه رسول خدا صلّى اللَّه عليه وآله در ماجراى « خزيمه ذو الشهادتَين » ، شهادت يك شاهدِ تنها را پذيرفته است و اين مطلب در كتاب‌هاى شيعه و سنّى آمده است « 2 » .\r\nافزون بر اين ، در روايتى آمده است كه پيامبر خدا صلّى اللَّه عليه وآله در قضيّه‌اى كه تنها شاهد آن ، عبداللَّه بن عمر بوده است ، شهادت او را پذيرفته است . اين روايت در صحيح بُخارى نقل شده است « 3 » .\r\nابن اثير در جامع الأُصول مىگويد : رسول خدا صلّى اللَّه عليه وآله به گواهى شاهدِ تنها - كه عبداللَّه بن عمر بود - ، قضاوت كرده است « 4 » .\r\nآيا در نظر ابوبكر ، على عليه السلام از عبداللَّه بن عمر كمتر است ؟\r\n\r\n\r\n","description":"","footnote":"\r\n( 1 ) شرح المواقف : 8 / 356 .\r\n( 2 ) الكافى : 7 / 401 باب النوادر ، من لا يحضره الفقيه : 3 / 108 ، المجموع : 20 / 223 ، المبسوط : 16 / 114 .\r\n( 3 ) صحيح بُخارى : 3 / 143 .\r\n( 4 ) جامع الأُصول : 10 / 557 .\r\n","page_name":" 79 ","page_number":79},
  {"content":"\r\n\r\n\r\nداورى با سوگند\r\nفرض مىكنيم كه ابوبكر مىتواند در ملكيّت حضرت زهرا عليها السلام ترديد كند و فرض مىكنيم كه به گواهى على عليه السلام نيز شك كند ؛ چرا از فاطمه عليها السلام نمىخواهد كه سوگند ياد كند تا سوگند او در كنار شهادت على عليه السلام قرار گيرد و مطلب تمام شود ؟\r\nاين در حالى است كه ما مىدانيم رسول خدا صلّى اللَّه عليه وآله بارها به شاهد و سوگند قضاوت كرده است . چنان كه در صحيح ابو داوود « 1 » و صحيح مُسلم « 2 » روايت شده است ؛ بلكه قضاوت به شاهد و سوگند را جبرئيل براى پيامبر خدا صلّى اللَّه عليه وآله آورده است و اين نوع قضاوت ، در كتابُ الخلافهء كنز العمّال موجود است .\r\nصاحب المواقف و شارح آن ، در توجيه رفتار ابوبكر مىگويند :\r\n« لعلّه لم ير الحكم بشاهد و يمين » « 3 » « شايد ابوبكر حكم شاهد و قَسَم را قبول نداشت » .\r\nدر پاسخ مىگوييم : اگر چنين باشد ، پس بايد خود ابوبكر سوگند ياد مىكرد ؛ پس چرا سوگند ياد نكرد ؟ و حال آن كه فاطمه عليها السلام\r\n\r\n\r\n","description":"","footnote":"\r\n( 1 ) صحيح ابى داوود : 3 / 419 .\r\n( 2 ) صحيح مُسلم : 5 / 128 .\r\n( 3 ) شرح المواقف : 8 / 356 .\r\n","page_name":" 80 ","page_number":80},
  {"content":"\r\n\r\nهمچنان مِلك خود را مطالبه مىنمود .\r\nهمهء اين مواردى كه مطرح شد ، بدون در نظر گرفتن عصمت حضرت زهرا و حضرت على عليهما السلام است و بررسى مسئله ، به عنوان يك موضوع حقوقى بيان شد ، پس بايد تمام موازين حقوقى ، كه در كتاب‌هاى قضايى ذكر شده‌اند ، بر آن منطبق باشد .\r\nهمچنين در اين ماجرا ، امام حسن و امام حسين عليهما السلام و نيز امّ ايمن - كه رسول خدا صلّى اللَّه عليه وآله به بهشتى بودن او گواهى داده بود « 1 » - نيز شهادت داده‌اند ، امّا شهادت آن‌ها نيز پذيرفته نشد .\r\n\r\nدو قضيّه مشابه و حكم متفاوت\r\nاكنون اين قضيّه را در شكل ديگرى بحث مىنماييم و مىگوييم :\r\nاگر به فرض مُحال ، بپذيريم كه فاطمه و اهل بيت عليهم السلام معصوم نيستند و فاطمه عليها السلام نيز پارهء تن رسول خدا صلّى اللَّه عليه وآله نيست و فدك هم در زمان حيات رسول خدا صلّى اللَّه عليه وآله در دست او نبوده است ، در اين مطلب كه ايشان يكى از بزرگان صحابه بوده است ، شكّى نيست .\r\nبىترديد آن حضرت عليها السلام مانند يكى از صحابه است ، ولى\r\n\r\n\r\n","description":"","footnote":"\r\n( 1 ) ر . ك : شرح حال او در طبقاتِ ابن سعد ، و الإصابهء ابن حَجَر : 4 / 432 .\r\n","page_name":" 81 ","page_number":81},
  {"content":"\r\n\r\nمىبينيم كه در قضيّه‌اى كاملًا مشابه كه دربارهء يكى ديگر از صحابه رخ داده است ، ابوبكر سخن آن صحابى را مىپذيرد و او را تصديق مىكند و به سخنش ترتيب اثر مىدهد ؛ در حالى كه به سخن حضرت زهرا عليها السلام وقعى نمىنهد ؟ !\r\nبُخارى و مُسلم از جابر بن عبداللَّه انصارى روايت كرده‌اند كه هنگامى كه اموال بحرين را نزد ابوبكر آوردند ، جابر نزد او بود و به او گفت : رسول خدا صلّى اللَّه عليه وآله به من فرموده بود : هر گاه اموال بحرين بيايد ، مقدارى از آن را به تو مىبخشم .\r\nابوبكر به جابر گفت : برو هر اندازه كه پيامبر به تو وعده داده بود ، بردار « 1 » .\r\nآرى ، رسول خدا صلّى اللَّه عليه وآله در قيد حيات نيست ، جابر ادّعا مىكند كه رسول خدا صلّى اللَّه عليه وآله به او وعده داده است كه : « اگر اموال بحرين بيايد ، فلان مقدار به تو مىدهم » . حال كه اموال بحرين رسيده است ، ابوبكر جانشين رسول خدا صلّى اللَّه عليه وآله شده است ؛ و فقط با شنيدن ادّعاى جابر ، سخن او را تصديق مىكند ، به گفتهء او ترتيب اثر مىدهد و مقدارى را كه ادّعا مىكند ، به او مىپردازد .\r\n\r\n\r\n","description":"","footnote":"\r\n( 1 ) صحيح بُخارى : 3 / 58 ، صحيح مُسلم : 7 / 75 .\r\n","page_name":" 82 ","page_number":82},
  {"content":"\r\n\r\n\r\nتوجيه واقعه\r\nدر اين ماجرا - كه در صحيح بُخارى و مُسلم آمده است - دقّت كنيد و ببينيد كه شارحان صحيح بُخارى ، چگونه كار ابوبكر را در پذيرش ادّعاى آن صحابى دربارهء وعدهء رسول خدا صلّى اللَّه عليه وآله به او - آن هم بدون مطالبهء هيچ شاهد و سوگندى در ادّعايش - توجيه مىكنند :\r\nالف - كرمانى در كتاب الكواكب الدرارى فى شرح صحيح البُخارى كه يكى از مشهورترين شرح‌هاى بُخارى است ، مىگويد :\r\n« وأمّا تصديق أبي بكر جابراً في دعواه ، فلقوله صلّى اللَّه عليه و سلم : من كذب عَلَيّ متعمداً فليتبوّأ مقعده من النار » ، فهو وعيد ، ولا يُظنّ بأنّ مثله - مثل جابر - يقدم على هذا » « 1 » « تصديق جابر در اين ادّعايش از سوى ابوبكر ، به دليل سخن پيامبر صلّى اللَّه عليه وآله بوده است كه فرمود : « هر كس از روى عمد بر من دروغ ببندد ، آتش را جايگاه خويش ساخته است » و اين يك وعدهء عذاب است و گمان نمىرود كه كسى چون جابر ، اقدام به چنين كارى كند » .\r\nشما كه گمان نمىكنيد جابر اقدام به چنين كارى كند و به\r\n\r\n\r\n","description":"","footnote":"\r\n( 1 ) الكواكب الدرارى فى شرح البُخارى : 10 / 125 .\r\n","page_name":" 83 ","page_number":83},
  {"content":"\r\n\r\nرسول خدا صلّى اللَّه عليه وآله دروغ ببندد ، بلكه بر عكس گمان مىكنيد كه او در ادّعايش صادق باشد ، چرا دربارهء حضرت زهرا عليها السلام - فقط به عنوان يك صحابى همانند ديگر صحابه - چنين گمانى را نداريد ؟\r\nب - ابن حَجَر عسقلانى در فتح البارى مىگويد :\r\n« وفي هذا الحديث دليل على قبول خبر الواحد العدل من الصحابة ، ولو جرّ ذلك نفعاً لنفسه » « 1 » « اين حديث دليلى است بر اين كه سخن صحابى عادل به صورت انفرادى بايد مورد قبول باشد ، گرچه اين سخن سودى براى او در پى داشته باشد » .\r\nپس ، اين توجيه ، بر قبول سخن او دلالت مىكند ؛ چرا كه ابوبكر از جابر شاهدى بر صحّت ادّعايش نخواسته است ؛ امّا اين برخورد كجا و برخورد او با زهرا عليها السلام كه مىگفت : « رسول خدا صلّى اللَّه عليه وآله فدك را به او بخشيده است و فدك را مِلك او قرار داده است » ، كجا ؟ !\r\nج - عينى در كتاب عمدة القارى فى شرح صحيح البُخارى مىگويد :\r\n« إنّما لم يلتمس شاهداً منه - أيمن جابر - لأنّه عدل ، بالكتاب والسنّه ، أمّا الكتاب فقوله تعالى : « كُنْتُمْ خَيْرَ أُمَّةٍ أُخْرِجَتْ\r\n\r\n\r\n","description":"","footnote":"\r\n( 1 ) فتح البارى فى شرح البُخارى : 4 / 375 .\r\n","page_name":" 84 ","page_number":84},
  {"content":"\r\n\r\nلِلنَّاسِ » « 1 » وقوله تعالى : « وَكَذَلِكَ جَعَلْنَاكُمْ أُمَّةً وَسَطاً » « 2 » فمثل جابر إنْ لم يكن من خير أُمّة فمن يكون ؟ وأمّا السنّه ، فلقوله صلّى اللَّه عليه و سلم : « من كذب عَلَيّ متعمداً » . . . ولا يظنّ بمسلم فضلًا عن صحابي أنْ يكذب على رسول اللَّه صلّى اللَّه عليه و سلم متعمّداً » « 3 » « چون جابر به دليل قرآن و سنّت « عادل » است ، پس ابوبكر هم از او شاهد نخواسته است ، دلايل قرآنى نيز بر اين ، حكم مىكند ؛ آن‌جا كه مىفرمايد : « كُنْتُمْ خَيْرَ أُمَّةٍ أُخْرِجَتْ لِلنَّاسِ » و يا در آيهء ديگر كه مىفرمايد : « وَكَذَلِكَ جَعَلْنَاكُمْ أُمَّةً وَسَطاً » .\r\nبنا بر اين ، اگر كسى چون جابر از « خَيْرَ أُمّةٍ » نباشد ، پس چه كسى چنين است ؟ و دليل از سنّت هم روايتى است كه رسول خدا صلّى اللَّه عليه وآله فرموده است : « هر كس از روى عمد بر من دروغ ببندد ، جايگاه خود را آتش قرار داده است » .\r\nبنا بر اين ، گمان نمىرود مسلمانى از روى عمد به رسول خدا صلّى اللَّه عليه وآله دروغ ببندد ، تا چه رسد به يك صحابى » .\r\n\r\n\r\n","description":"","footnote":"\r\n( 1 ) سورهء آل عمران : آيهء 110 .\r\n( 2 ) سورهء بقره : آيهء 143 .\r\n( 3 ) عمدة القارى فى شرح البُخارى : 12 / 121 .\r\n","page_name":" 85 ","page_number":85},
  {"content":"\r\n\r\nچگونه ابوبكر ، جابر را در ادّعايش تصديق مىكند ، ولى حضرت زهرا عليها السلام را در ادّعايش تصديق نمىكند ؟\r\nآيا حضرت زهرا عليها السلام كمتر از جابر است ؟\r\nآيا او از مصاديق « خَيْرَ أُمَّةٍ » به شمار نمىرود ؟\r\nآيا گمان مىرود كه ايشان به رسول خدا صلّى اللَّه عليه وآله دروغ ببندد ؟ در حالى كه شما نسبت به هيچ مسلمانى - تا چه رسد به يك صحابى - چنين گمانى نداريد .\r\nفرق بين ادّعاى جابر و ادّعاى فاطمه عليها السلام - با صرف نظر از همهء مقاماتش و تنها بر اين اساس كه وى نيز يكى از صحابه است - چيست ؟\r\nچرا ادّعاى جابر پذيرفته مىشود ؟\r\nچگونه خبر واحد ، آن‌جا حجّت مىشود ؟\r\nچرا ادّعاى فاطمه عليها السلام با وجود قاعدهء « يد » و شاهدهاى متعدّد پذيرفته نمىشود ، امّا ادّعاى جابر بدون هيچ شاهد و قَسَمى پذيرفته مىشود ؟ !\r\nبنا بر اين ، در وراى اين قضيّه ، موضوع ديگرى وجود دارد . . . .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nمطالبهء فدك به عنوان ارث\r\nفاطمه عليها السلام نااميد به خانه برمىگردد . . . ؛ آن‌گاه روزى ديگر مىآيد تا فدك و ديگر اموال بازمانده از رسول خدا صلّى اللَّه عليه وآله را به عنوان ارثِ پدرش مطالبه نمايد .\r\nفدك از سرزمين‌هايى بود كه رسول خدا صلّى اللَّه عليه وآله براى تصرّف آن‌ها ، لشكركشى نكرده بود ؛ و چنين سرزمين‌هايى به اتّفاق همهء علما از آنِ شخص رسول خدا صلّى اللَّه عليه وآله است و ديگر مسلمانان ، هيچ گونه سهمى در آن ندارند . از سوى ديگر ، هر مال و حقّى كه از مسلمانى پس از مرگ او بماند ، از آنِ ورثهء اوست و - به اتّفاق نظر - حضرت زهرا عليها السلام نزديك‌ترين وارث پيامبر صلّى اللَّه عليه وآله است ؛ لذا آن حضرت عليها السلام وقتى با تكذيب ادّعاى مالكيّت فدك مواجه مىشود ، آن را به عنوان ميراث مطالبه مىفرمايد .\r\nآن‌چه بيان شد ، چهار مقدّمه بود كه به طور مرتّب و پى در پى آورده شد .\r\nقضيّهء ذيل را بُخارى و مُسلم از عايشه روايت كرده‌اند . ما روايت بُخارى را نقل مىكنيم :\r\nعايشه گويد :\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n« إنّ فاطمة عليها السلام بنت النبي أرسلت إلى أبي بكر تسأله ميراثها من رسول اللَّه صلّى اللَّه عليه وآله ، ممّا أفاء اللَّه عليه بالمدينة وفدك و ما بقي عن خمس خيبر ، فقال أبوبكر : إنّ رسول اللَّه قال : « لا نورّث ما تركناه صدقة » ، إنّما يأكل آل محمّد في هذا المال ، وإنّي واللَّه لا أُغيّر شيئاً من صدقة رسول اللَّه عن حالها التي كان عليها في عهد رسول اللَّه ، ولأعلمنّ فيها بما عمل به رسول اللَّه .\r\nفأبى أبو بكر أن يدفع إلى فاطمة منها شيئاً ، فوجدت فاطمة على أبي بكر فهجرته ، فلم تكلّمه حتّى توفّيت ، وعاشت بعد النبي ستّة أشهر ، فلمّا توفّيت دفنها زوجها علي ليلًا و لم يؤذن بها أبا بكر وصلّى عليها . . . » « 1 » « فاطمه ، دختر رسول خدا براى ابوبكر پيغام فرستاد و اموال « فىء » موجود در مدينه ، فدك و آن‌چه از خمس خيبر مانده بود را به عنوان ميراث باقى مانده از رسول خدا صلّى اللَّه عليه وآله ، مطالبه كرد .\r\nابوبكر در پاسخ گفت كه رسول خدا صلّى اللَّه عليه وآله گفته است :\r\n« ما ارث نمىنهيم ، هر چه از ما بماند ، صدقه است » ؛ آل محمّد\r\n\r\n\r\n","description":"","footnote":"\r\n( 1 ) صحيح بُخارى : 5 / 82 ، كتاب المغازي ، باب غزوهء خيبر ، صحيح مُسلم : 5 / 153 ، كتاب الجهاد والسير .\r\n","page_name":" 88 ","page_number":88},
  {"content":"\r\n\r\nفقط مىتوانند از آن مال استفاده كنند ؛ به خدا سوگند ! چيزى از صدقه‌اى را كه رسول خدا قرار داده و در زمان خود او بوده است ، تغيير نمىدهم و دربارهء آن‌ها همان گونه رفتار خواهم كرد كه رسول خدا رفتار مىكرد .\r\nابوبكر از اين كه چيزى از آن اموال را به فاطمه عليها السلام بدهد ، خوددارى كرد .\r\nفاطمه عليها السلام بر ابوبكر خشم گرفت و او را ترك كرد و با او سخن نگفت تا از دنيا رفت . او بعد از پيامبر ، شش ماه زندگى كرد و هنگامى كه فوت كرد ، همسرش على ، شبانه بر او نماز خواند ، او را دفن كرد و ابوبكر را خبر ننمود » .\r\nماجراى مطالبهء فدك به عنوان ارث ، از سوى حضرت زهرا عليها السلام ، از موضوعاتى است كه در طول تاريخ و از زمان‌هاى قديم محور نگارش كتاب‌هاى زيادى بوده است و خطبهء حضرت زهرا عليها السلام در اين باره ، خطبه‌اى جاودانى است كه بر پيشانى روزگار خواهد ماند .\r\nدر اين جا نيز پرسش‌هايى مطرح است :\r\n- چگونه گفتهء ابى سعيد و ابن عبّاس ، شهادت على و حسنين عليهم السلام و سخن ديگران دربارهء اين كه رسول خدا صلّى اللَّه عليه وآله فدك را به فاطمه عليها السلام بخشيده است ، پذيرفته نمىشود ، ولى سخن ابوبكر كه\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبه تنهايى مىگويد : « پيامبران ارث نمىنهند » پذيرفته مىشود ؟\r\n- چرا سخن آن همه صحابى بزرگ ، بر سخن يك تن ترجيح داده مىشود ؟\r\nآرا و نظريّات علما را در اين زمينه ملاحظه كنيد ، نظريّات آن‌ها متفاوت و كلماتشان به طور جدّ مضطرب است .\r\nآن‌ها از توجيه اين مطلب درمانده شده‌اند ، مهم‌ترين چيزى كه شايد بتوان گفت اين است كه مىگويند : « ابوبكر تنها راوى اين حديث نيست ، بلكه اين حديث از متواترات است و ابوبكر فقط آن را روايت كرده است » .\r\n\r\nنكاتى قابل تأمّل\r\nاين نظريه را در قالب چند نكته بررسى مىكنيم :\r\nنكتهء نخست\r\nچرا تا آن زمان ، كسى اين سخن را از رسول خدا صلّى اللَّه عليه وآله نشنيده بود ؟\r\nچرا كسى آن را نقل نكرده بود ؟ و حتّى تا آن لحظه ، كسى اين روايت را از خود ابو بكر نيز نشنيده بود ؟\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nنكتهء دوم\r\nچرا تا آن روز ، هيچ يك از اهل بيت پيامبر عليهم السلام اين حديث را نشنيده بودند ؟ و حتّى وارثان پيامبر از وجود چنين سخنى خبر نداشتند ؟ چرا همسران پيامبر صلّى اللَّه عليه وآله عثمان را نزد ابوبكر فرستادند و سهم ارث خود را مطالبه كردند ؟ چرا عثمان اين سخن پيامبر را به آن‌ها گوشزد نكرد ؟ چرا عثمان نزد ابوبكر رفت و خواستهء همسران پيامبر صلّى اللَّه عليه وآله را به او گفت ؟\r\nپس عثمان هم مانند اهل بيت عليهم السلام و همسران رسول خدا صلّى اللَّه عليه وآله از وجود اين حديث بىخبر بوده است .\r\nفخر رازى در اين مورد ، نكتهء ظريفى در تفسيرش آورده است ؛ او مىگويد :\r\n« إنّ المحتاج إلى معرفة هذه المسألة ما كان إلّافاطمة وعلي والعبّاس ، وهؤلاء كانوا من أكابر الزهّاد والعلماء وأهل الدين ، وأمّا أبوبكر ، فإنّه ما كان محتاجاً إلى معرفة هذه المسأله ، لأنّه ما كان ممّن يخطر بباله أنّه يورّث من الرسول ، فكيف يليق بالرسول أن يبلّغ هذه المسألة إلى من لا حاجة له إليها ، ولا يبلّغها إلى من له إلى معرفتها أشدّ الحاجة ؟ » « 1 »\r\n\r\n\r\n","description":"","footnote":"\r\n( 1 ) التفسير الكبير : 9 / 210 .\r\n","page_name":" 91 ","page_number":91},
  {"content":"\r\n\r\n« دانستن مسئلهء ارث پيامبر صلّى اللَّه عليه وآله مورد نياز كسى جز فاطمه ، على و عبّاس « 1 » نبوده است و اين‌ها خود از بزرگان علما ، اهل دين و از زاهدان روزگار بوده‌اند ، ولى ابوبكر نيازمند دانستن اين مسئله نبوده و به ذهنش هم خطور نمىكرده است كه از رسول خدا صلّى اللَّه عليه وآله ارث ببرد ؛ پس چگونه زيبندهء رسول خداست كه اين مسئله را به كسى كه نيازمند آن نيست ، بياموزد و به كسانى كه بيشترين نياز را به دانستن آن دارند ، نياموزد ؟ » .\r\nنكتهء سوم\r\nاز همهء اين موارد كه صرف نظر كنيم ، ادّعاى تواتر حديث ، چيزى جز يك ادّعاى دروغ نيست ؛ چرا كه علماى اهل سنّت ، خود تصريح دارند كه ابوبكر ، تنها ناقل اين حديث است و به همين دليل ، در بحث حجيّت خبر واحد ، به عنوان نمونه و مثالى براى خبر واحد ، همين خبر را مطرح مىكنند « 2 » .\r\n\r\n\r\n","description":"","footnote":"\r\n( 1 ) تذكّر به اين نكته ضرورى است كه بر اساس فقه جعفرى عمو ، در طبقهء اول قرارنمىگيرد و با وجود اولاد ، از برادرزاده‌اش ارث نمىبرد .\r\n( 2 ) اگر ترديد داريد به منابع ذيل بنگريد : ابن حاجب در المختصر فى علم الأُصول : 2 / 59 ، فخر رازى در المحصول فى علم الأُصول : 2 / 85 ، غزالى در المستصفى فى علم الأُصول : 2 / 121 ، آمدى در الإحكام فى اصول الأحكام : 2 / 75 و 348 ، بُخارى در كشف الأسرار فى شرح أُصول البزودى و دانشمندان ديگر عامه در كتاب‌هاى اصول فقه همين مطلب را بيان كرده‌اند .\r\n","page_name":" 92 ","page_number":92},
  {"content":"\r\n\r\nافزون بر اين ، در احاديث ديگر نيز شواهدى بر انفراد ابوبكر در نقل اين حديث ، وجود دارد « 1 » ؛ و حتّى متكلّمان نيز اقرار دارند كه ابوبكر در نقل اين حديث ، منفرد است « 2 » .\r\nنكتهء چهارم\r\nبىترديد ، ابوبكر هم از راويان اين حديث نيست ؛ حتّى به صورت منفرد ؛ بلكه اين سخن ، حديثى جعلى است كه برخى براى دفاع از ابو بكر ساخته‌اند . ابوبكر در آن ماجرا هيچ جوابى نداشته كه ارائه دهد و به اين حديث نيز استدلال نكرده است .\r\nاين نكته‌اى است كه آن را حافظ عبدالرحمان بن يوسف ابن خَراش گفته است .\r\nاو مىگويد : اين حديث ، حديث باطلى است كه مالك بن اوس بن حدثان آن را جعل كرده است و همو ، راوى اين داستان است .\r\n\r\n\r\n","description":"","footnote":"\r\n( 1 ) براى نمونه بنگريد به : كنز العمّال : 12 / 605 ح 14071 .\r\n( 2 ) بنگريد : شرح المواقف : 8 / 355 و شرح المقاصد : 5 / 278 .\r\n","page_name":" 93 ","page_number":93},
  {"content":"\r\n\r\nابن عَدى در شرح حال حافظ ، ابن خَراش « 1 » مىنويسد :\r\n« سمعت عبدان يقول : قلت لابن خَراش : حديث ما تركناه صدقه ؟\r\nقال : باطل ، أتّهم مالك بن أوس بالكذب » « 2 » « از عبدان شنيدم كه مىگفت : به ابن خَراش گفتم كه دربارهء حديث « ما تركناه صدقه » چه مىگويى ؟ گفت : سخن باطلى است ؛ به نظر من ، مالك بن اوس آن را ساخته و او دروغگو است » .\r\nآرى ، به راستى مىبينيد كه چگونه محكمات قرآن را با يك حديث جعلى - كه اين حافظ بزرگ آن را باطل دانسته است - كنار مىنهند ؟\r\n\r\n\r\n","description":"","footnote":"\r\n( 1 ) درگذشتهء سال 283 ه ق . او در معايب شيخين ، دو جلد كتاب نوشته است . به جهت همين دو جلد كتاب ، وى را به شيعه بودن متّهم كرده‌اند ؛ اين در حالى است كه همهء كتاب‌هاى عامّه از قول و آراى ابن خَراش در علم حديث و رجال ، پر است . ملاحظه كنيد و ببينيد كه چگونه ذهبى بر او حمله مىكند و مىگويد :\r\nبه خدا سوگند ! اين شيخى كه پايش لغزيده ، هموست كه كوشش و تلاشش تباه شده است ؛ چرا كه او حافظ عصر خود بود و در تحصيل علم ، سفرهاى طولانى داشت ، داراى اطّلاعات بسيار بود و احاطهء در علم داشت ؛ امّا بعد از اين ، از علمش بهره نبُرد ( گويى آن‌گاه از علم و دانش خود بهره مىبرند كه فقط به نفع خلفا سخن بگويند ) .\r\n( 2 ) الكامل فى الضعفاء : 5 / 518 .\r\n","page_name":" 94 ","page_number":94},
  {"content":"\r\n\r\nبنا بر آن چه گفته شد ، روشن گرديد كه ماجراى غصب فدك و تكذيب حضرت زهرا و اهل بيت عليهم السلام ، از قضايايى بوده است كه پيامبر خدا صلّى اللَّه عليه وآله از آن خبر داده بود .\r\nبه راستى ، هنگامى كه انسان آزاد ، چنين قضايايى را مىنگارد يا مىخواند و يا بازگو مىكند ، دلش خون مىشود ؛ امّا اكنون بخشى از قضايايى را كه تحقيق و بررسى كرده‌ايم ، بازگو مىنماييم ؛ تا به بينش و بصيرت خود و خوانندگان ، بيفزايم .\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nبخش ششم : آتش به خانه وحى\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nسوزاندن خانهء حضرت زهرا عليها السلام\r\nپيش‌تر بيان شد كه اين قوم ، از بازگويى حوادث و نقل جزئيّات امور و درج تفصيل وقايع ، جلوگيرى كردند . آيا با وجود اين شما توقّع داريد كه بُخارى برايتان نقل كند : فلانى ، فلانى و فلانى با دست خودشان خانهء زهرا عليها السلام را آتش زدند ؟\r\nآيا انتظار مشاهدهء چنين جملاتى را در كتب عامّه داريد ؟ !\r\nديديد كه بُخارى ، مُسلم و ديگران ، احاديثى را كه يك دهم اين مسائل نيز اهميّت ندارد ، چگونه تحريف مىكنند ؛ تا چه رسد به اين وقايع ؟ !\r\nسوزاندن خانهء زهرا عليها السلام از مسائل قطعى در احاديث و كتاب‌هاى ما است ، علما ، راويان و نويسندگان ما ، بر آن اتّفاق نظر دارند و كسى كه آن را انكار كند ، يا در آن ترديد نمايد ، يا ديگران را به ترديد\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nوادارد ، - هر كه باشد - از محدودهء علماى ما ، بلكه از جمع شيعيان ، خارج است .\r\nدر كتب اهل سنّت اين مسئله به شكل‌هاى مختلفى آمده است .\r\nدر اين نوشتار قضايا ، اخبار و روايات اين مسئله به گونه‌اى مرتّب شده كه هيچ نكته‌اى بر خوانندگان و حقيقت‌جويان مشتبه نگردد و نكات بحث ، به هم نياميزد ؛ تا هشيارانه ملاحظه شود كه در نقل اين ماجرا و حوادث مربوط به آن ، چه‌ها كه نكرده‌اند !\r\nو در همين مقدارى هم كه نقل كرده‌اند ، چه دسيسه‌ها كه به كار نبرده‌اند ! ؟ و آن‌چه را كه نقل نكرده‌اند ، يا از نقل آن جلوگيرى شده است ، و يا از روى عمد ، نقل آن را ترك كرده‌اند ؛ خود بحث ديگرى است .\r\nاينك مطالبى را كه در اين مورد نقل كرده‌اند ؛ تحت چند عنوان بيان مىكنيم .\r\n1 - تهديد به سوزاندن\r\nبعضى از اخبار و روايات مىگويد : عمر بن خطّاب به سوزاندن تهديد كرد .\r\nپس نخستين عنوان بحث ، « تهديد » است . اين مطلبى است كه در كتاب المصنّف نوشتهء ابن ابى شِيبه - يكى از اساتيد و مشايخ بُخارى\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n( درگذشتهء سال 235 ه ق ) - ديده مىشود .\r\nاو ماجرا را به سند خود از زيد بن اسلم و زيد هم از پدرش اسلم ، روايت مىكند .\r\nاسلم - كه غلام عمر بوده است - مىگويد :\r\n« حين بويع لأبي بكر بعد رسول اللَّه ، كان علي والزبير يدخلان على فاطمة بنت رسول اللَّه ، فيشاورونها ويرتجعون في أمرهم .\r\nفلمّا بلغ ذلك عمر بن الخطّاب ، خرج حتّى دخل على فاطمة فقال : يا بنت رسول اللَّه ! واللَّه ! ما أحد أحبّ إلينا من أبيك ، و ما من أحد أحبّ إلينا بعد أبيك منك ، وأيم اللَّه ما ذاك بمانعي إنْ اجتمع هؤلاء النفر عندك أن أمرتهم أن يحرّق عليهم البيت » « 1 » « هنگامى كه پس از رسول خدا ، با ابوبكر بيعت شد ؛ على و زبير وارد خانهء فاطمه ، دختر رسول خدا مىشدند و با او دربارهء وضعيّتشان مشورت مىكردند .\r\n« چون اين خبر به عمر بن خطّاب رسيد ، او نزد فاطمه رفت و گفت : اى دختر رسول خدا ! به خدا سوگند ! شخصى محبوب‌تر از پدرت ، نزد ما نيست و بعد از پدرت ، شخصى محبوب‌تر از تو ،\r\n\r\n\r\n","description":"","footnote":"\r\n( 1 ) المصنَّف : 7 / 432 .\r\n","page_name":" 101 ","page_number":101},
  {"content":"\r\n\r\nنزد ما نيست ؛ به خدا سوگند ! اگر اين افراد نزد تو جمع شوند ، چيزى مانع من نمىشود كه فرمان دهم تا خانه را به رويشان بسوزانند » .\r\nاين مطلب در تاريخ طبرى نيز با سند ديگرى آمده است :\r\n« أتى عمر بن الخطّاب منزل علي ، وفيه طلحة والزبير ورجال من المهاجرين فقال : واللَّه ! لأُحرقنّ عليكم أو لتخرجنّ إلى البيعة .\r\nفخرج عليه الزبير مصلتاً سيفه ، فعثر فسقط السيف من يده ، فوثبوا عليه فأخذوه » « 1 » « عمر بن خطّاب به خانهء على آمد ، طلحه و زبير « 2 » و گروهى از مهاجرين ، در خانهء على جمع شده بودند ؛ عمر گفت : به خدا سوگند ! يا براى بيعت خارج مىشويد ، يا خانه را بر شما مىسوزانم .\r\nزبير با شمشير آخته بيرون آمد ، ليز خورد و شمشير از دستش افتاد . به سويش حمله كردند و او را گرفتند » .\r\n\r\n\r\n","description":"","footnote":"\r\n( 1 ) تاريخ طبرى : 3 / 202 .\r\n( 2 ) به اين نكتهء مهمّ و حسّاس دقّت شود كه طلحه نيز در اين جمع حضور داشته است ؛ زبير [ در آن زمان 
  ] از نزديكان اهل بيت عليهم السلام است ؛ ولى طلحه ، از تيرهء « تيم » ، قبيلهء ابوبكر است .\r\n","page_name":" 102 ","page_number":102},
  {"content":"\r\n\r\nما در اين مبحث ، به همين دو مأخذ اكتفا مىكنيم ؛ امّا برخى از بزرگان و حُفّاظ حديث اهل سنّت ، تا اين حد هم نقل نكرده‌اند ؛ بلكه بيشتر به تحريف و سانسور حقايق اقدام كرده‌اند .\r\n« ابن عبدالبر » در كتاب الإستيعاب همين خبر را از طريق ابى بكر بزّار ، به همان سندى كه نزد ابن ابى شِيبه بود ؛ از زيد بن اسلم و او هم از اسلم ، بدين صورت روايت مىكند :\r\n« إنّ عمر قال لها : ما أحد أحبّ إلينا بعده منك .\r\nثمّ قال : ولقد بلغني إنّ هؤلاء النفر يدخلون عليك ولأن يبلغني لأفعلنّ لأفعلنّ » « 1 » « عمر به فاطمه گفت : بعد از پدرت كسى محبوب‌تر از تو ، نزد ما نيست .\r\nسپس افزود : به من خبر رسيده است كه آنان نزد تو مىآيند ؛ اگر بيرون نيايند ، چنين و چنان مىكنم » .\r\nهمان خبر ، همان سند ، همان راوى ، و تا اين حد تصرّف !\r\nكسانى كه تا اين حد ، روايات را تحريف مىكنند ؛ چگونه توقّع داريد كه برايتان نقل كنند كه : « او خانه را آتش زد » ؟ !\r\n\r\n\r\n","description":"","footnote":"\r\n( 1 ) الإستيعاب في معرفة الأصحاب : 3 / 975 .\r\n","page_name":" 103 ","page_number":103},
  {"content":"\r\n\r\nكدام عاقل مىتواند چنين توقّعى از اينان داشته باشد ؟ و اگر كسى چنين توقّعى داشته باشد ، يا نادان است يا خود را به نادانى زده است و قصد شوخى دارد .\r\n2 - آوردن آتش گيره و فِتيله\r\nدر برخى ديگر از رواياتى كه به اين ماجرا پرداخته‌اند ، عنوان « آتش گيره آورْد » يا « فتيله آورْد » ديده مىشود كه برخى از مصادر آن را بيان مىنماييم :\r\nبَلاذرى ( درگذشتهء سال 224 ه ق ) در أنساب الأشراف با سلسله سند خود ، اين گونه روايت مىكند :\r\n« إنّ أبا بكر أرسل إلى علي يريد البيعة ، فلم يبايع ، فجاء عمر ومعه فتيله .\r\nفتلقّته فاطمة على الباب ، فقالت فاطمة : يابن الخطّاب ! أتراك محرّقاً عَلَيّ بابي ؟ !\r\nقال : نعم ، وذلك أقوى فيما جاء به أبوك » « 1 » « ابوبكر براى على پيام فرستاد و از او خواست كه بيعت كند ، او بيعت نكرد ؛ عمر با فتيله‌اى آمد .\r\n\r\n\r\n","description":"","footnote":"\r\n( 1 ) أنساب الأشراف : 1 / 586 .\r\n","page_name":" 104 ","page_number":104},
  {"content":"\r\n\r\nفاطمه پشت در ايستاد و گفت : اى پسر خطّاب ! مىخواهى دَرْ را بر من آتش بزنى ؟\r\nعمر گفت : آرى ! و اين از آن‌چه پدرت آورده ، قوىتر است » .\r\nابن عبدربّه ( درگذشتهء سال 328 ه ق ) در العقد الفريد مىنويسد :\r\n« وأمّا علي والعبّاس والزبير ، فقعدوا في بيت فاطمة حتّى بعث إليهم أبوبكر ليخرجوا من بيت فاطمة وقال له : إنْ أبوا فقاتلهم .\r\nفأقبل بقبس من نار على أنْ يضرم عليهم الدار ، فلقيته فاطمة فقالت :\r\nيابن الخطّاب ، أجئت لتحرق دارنا ؟\r\nقال : نعم ، أو تدخلوا ما دخلت فيه الأُمّه » « 1 » « على ، عبّاس و زبير در خانهء فاطمه نشستند تا اين كه ابوبكر شخصى را « 2 » فرستاد و از آن‌ها خواست تا براى بيعت خارج شوند و به او گفت : اگر نپذيرفتند ، آن‌ها را بكش .\r\nعمر با شعله‌هايى از آتش آمد تا خانه را بر آن‌ها آتش زند ؛ فاطمه او را ديد و گفت : اى پسر خطّاب ! آيا آمده‌اى كه خانهء\r\n\r\n\r\n","description":"","footnote":"\r\n( 1 ) العقد الفريد : 5 / 13 .\r\n( 2 ) فردى كه ابتدا رفته است ، شخصى غير از عمر بوده است و ابوبكر بعد از او ، عمر رافرستاده است .\r\n","page_name":" 105 ","page_number":105},
  {"content":"\r\n\r\nما را بسوزانى ؟\r\nعمر گفت : آرى ! مگر ، آن‌چه را كه مردم پذيرفته‌اند ، شما هم بپذيريد » .\r\nعبارات نقل شده را با يكديگر مقابله كنيد تا تفاوت‌هاى آن‌ها و ميزان تحريفات و تصرّفات ، مشخّص شود .\r\nتاريخ نگار اهل سنّت ، ابو الفداء ( درگذشتهء سال 732 ه ق ) نيز در كتاب المختصر فى أخبار البشر اين روايت را نقل كرده است و در انتهاى آن اين گونه مىنويسد :\r\n« وإنْ أبوا فقاتلهم ، ثمّ قال : فأقبل عمر بشيء من نار على أن يضرم الدار » « 1 » « . . . اگر نپذيرفتند ، آن‌ها را بكُش ، پس عمر با مقدارى آتش آمد تا خانه را بسوزاند » .\r\n3 - حاضر كردن هيزم براى سوزاندن خانه\r\nمسعودى در مروج الذهب مىنويسد :\r\n« عُرْوَة بن زبير » براى توجيه اعمال برادرش « عبداللَّه بن\r\n\r\n\r\n","description":"","footnote":"\r\n( 1 ) المختصر فى أخبار البشر : 1 / 156 .\r\n","page_name":" 106 ","page_number":106},
  {"content":"\r\n\r\nزبير » - كه بنى هاشم را در شِعْب محصور ساخته و هيزم جمع كرده بود تا آن‌ها را بسوزاند ، مگر اين كه با او بيعت كنند ؛ - مىگويد : عمر نيز هيزم آماده كرده بود تا خانه را بر كسانى كه از بيعت با ابوبكر سر باز زده بودند ، بسوزاند « 1 » .\r\nعُرْوَة بن زبير گويد : « هيزم حاضر كرد » ، ديگران مىگويند :\r\n« مقدارى آتش آورد » . آرى ، هيزم آماده بود ، آتش نيز آوردند ؛ آيا مىخواهيد تصريح كنند كه آتش را بر هيزم نهادند ؟\r\nيعنى اگر تصريح نكنند - كه هرگز هم تصريح نمىكنند - در اين خبر ( آتش زدن در خانه ) ، شك - يا تشكيك - مىكنيم ؟\r\nخبرى كه امامانِ ما ، آن را قطعى مىدانند و علما و طائفهء شيعه ، بر آن اتّفاق نظر دارند ؟ !\r\n4 - آمدن براى سوزاندن\r\nعبارت ديگرى كه ديده مىشود ، اين است : « عمر به خانهء على آمد تا آن را به آتش بكشاند » .\r\nاين عبارت در برخى از كتاب‌ها ، از جمله كتاب روضة المناظر فى\r\n\r\n\r\n","description":"","footnote":"\r\n( 1 ) مروج الذهب : 3 / 86 ، اين سخن را ابن ابى الحديد نيز از قول مسعودى در شرح نهج البلاغه ( 2 / 147 ) آورده است .\r\n","page_name":" 107 ","page_number":107},
  {"content":"\r\n\r\nأخبار الأوائل والأواخر « 1 » نوشتهء ابن شحنه ( درگذشتهء سال 882 ) وجود دارد ؛ او مىگويد :\r\n« إنّ عمر جاء إلى بيت علي ليحرّقه على من فيه ، فلقيته فاطمة فقال :\r\nأُدخلوا فيما دخلت فيه الأُمّه »\r\n« عمر به خانهء على آمد تا آن را بر كسانى كه داخل آن بودند ، بسوزاند ؛ فاطمه او را ديد ، او به فاطمه گفت : شما نيز آن‌چه را كه امّت پذيرفته‌اند ، بپذيريد » .\r\nنويسندهء الغارات ، ابراهيم بن محمّد ثقفى ، در كتاب خود دربارهء وقايع سقيفه ، از احمد بن عمرو بجلى ، و او از احمد بن حبيب عامرى و از حمران بن أعين و او از امام جعفر صادق عليه السلام روايت مىكند كه حضرتش فرمود :\r\n« واللَّه ، ما بايع عليّ حتّى رأى الدخان قد دخل بيته »\r\n« به خدا سوگند ، على بيعت نكرد تا اين كه ديد دود خانه‌اش را فرا گرفته است » .\r\nالبتّه كتاب اين محدّث بزرگ كه حاوى اين روايت بوده ، به دست\r\n\r\n\r\n","description":"","footnote":"\r\n( 1 ) اين كتاب ، در حاشيهء برخى از چاپ‌هاى الكامل ابن اثير : 164 - كه تاريخ معتبرىاست - چاپ شده است .\r\n","page_name":" 108 ","page_number":108},
  {"content":"\r\n\r\nما نرسيده است . اين عبارات را شريفِ مرتضى قدّس سرّه در كتاب الشافى فى الإمامه از وى نقل نموده است « 1 » .\r\nوقتى به شرح حال ابراهيم بن محمّد ثقفى ( درگذشتهء سال 280 يا 283 ) مراجعه مىكنيم ، در تأليفات او دو اثر به نام‌هاى : السقيفه و المثالب ديده مىشود ؛ امّا اين دو كتاب به دست ما نرسيده است .\r\nالبتّه علماى اهل سنّت نيز براى وى شرح حال نگاشته‌اند و هيچ گونه جرح و ايرادى بر او وارد نكرده‌اند ؛ مهم‌ترين چيزى كه گفته‌اند ، اين است كه : « او رافضى است » .\r\nآرى ، او رافضى است و كتاب‌هاى السقيفه و المثالب را نگاشته و روايتى از اين دست را به صورت مستند ، از امام صادق عليه السلام نقل كرده است .\r\nيكى از دلايل صحّت روايت ثقفى ، سخن حافظ ، ابن حَجَر عسقلانى است ؛ او مىگويد :\r\n« لمّا صنّف كتاب المناقب والمثالب أشار عليه أهل الكوفة أن يخفيه ولا يظهره .\r\nفقال : أيّ البلاد أبعد عن التشيّع ؟\r\n\r\n\r\n","description":"","footnote":"\r\n( 1 ) الشافى فى الامامه : 3 / 241 .\r\n","page_name":" 109 ","page_number":109},
  {"content":"\r\n\r\nفقالوا له : إصفهان .\r\nفحلف أنْ يخفيه ولا يحدّث به إلّافي إصفهان ثقةً منه بصحّة ما أخرجه فيه ، فتحوّل إلى إصفهان وحدّث به فيها » « 1 » « زمانى كه ثقفى كتاب المناقب و المثالب را تأليف كرد .\r\nاهل كوفه به او گفتند تا آن‌ها را مخفى كند و آشكار نسازد .\r\nاو گفت : كدام شهر از مبانى تشيّع دور تر است ؟\r\nگفتند : اصفهان « 2 » .\r\nاو سوگند خورد كه كتاب را مخفى سازد و حديثى از آن را نگويد مگر در اصفهان و تمام آن‌چه از اين كتاب روايت مىكند ، از افراد موثّق باشد و رواياتش همه صحيح .\r\nپس به اصفهان رفت و روايات كتابش را در آن جا بازگو كرد » .\r\nاين ماجرا را ابو نعيم اصفهانى نيز در أخبار اصفهان آورده است .\r\nدر روايت اخير ، سخن از « دود » است كه حضرتش فرمود :\r\n« واللَّه ما بايع علي حتّى رأى الدخان قد دخل بيته »\r\n« به خدا سوگند ! على بيعت نكرد تا ديد دود خانه‌اش را فرا گرفته است » .\r\n\r\n\r\n","description":"","footnote":"\r\n( 1 ) لسان الميزان : 1 / 102 .\r\n( 2 ) البتّه اصفهان در آن زمان .\r\n","page_name":" 110 ","page_number":110},
  {"content":"\r\n\r\nهر چند ناقلان ، در روايات پيشين از اين كه تا اين حد به ماجرا تصريح كنند ، خوددارى كرده بودند ؛ ولى از « هيزم » ، « آتش » ، « شعله » ، « فتيله » و به صراحت سخن گفته بودند ؛ فقط ننوشته بودند : « آتش بر هيزم نهاد » .\r\nآيا شما مىخواهيد اين را هم تصريح كنند ؟\r\nآيا راويان اين اخبار ، عاقل نيستند ؟\r\nآيا آن‌ها نمىخواهند زنده بمانند و زندگى كنند ؟\r\nهمه مىدانيم كه شرايط موجود ، به آن‌ها اجازه نمىداد كه به بيش از اين ، تصريح كنند .\r\nاز طرف ديگر ، آنان مىدانستند كه خوانندگان كتاب‌هايشان و كسانى كه اين روايات به دست آن‌ها مىرسد ، عاقل هستند و فهم دارند و از آن‌چه گفته شده است ، مطالب ديگرى را كه به ميان نيامده است ، حدس زده و خواهند فهميد .\r\nآيا مىخواهيد بگويند : چنين اتّفاقى رخ داده است و به صراحت به تمام موارد و جزئيّات آن تصريح كنند ؟\r\nيعنى اگر تصريح آشكار و نصّ كامل نيافتيد ، ترديد مىكنيد و ديگران را به ترديد وامىداريد ؟ به خدا اين رويّه ، شگفت‌انگيز است .\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nبخش هفتم سقط حضرت محسن ( ع )\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nپسران على عليهم السلام\r\nروايات علماى اهل سنّت در مورد سقط جنين فاطمه عليها السلام بسيار آشفته و مشوّش است و هر كس به روايات ، اقوال و سخنان آنان در اين زمينه مراجعه كند ، به اين نكته پى خواهد برد .\r\nاين روايات ، تصريح دارند كه على عليه السلام سه پسر داشت :\r\nحسن ، حسين و محسن - يا محسِّن ، يا محسَّن - كه رسول خدا صلّى اللَّه عليه وآله اين نام‌ها را با تشبيه به نام‌هاى فرزندان هارون : ( شبر ، شبير ، مبشر ) ، بر آن‌ها نهاده بود .\r\nاين مطالب در المسند احمد بن حنبل « 1 » و المستدرك حاكم نيشابورى « 2 » و ديگر مصادر عامّه موجود است ؛ حاكم نيشابورى ،\r\n\r\n\r\n","description":"","footnote":"\r\n( 1 ) مسند احمد : 1 / 118 .\r\n( 2 ) المستدرك : 3 / 165 .\r\n","page_name":" 115 ","page_number":115},
  {"content":"\r\n\r\nروايت را صحيح دانسته و ذهبى « 1 » نيز صحّت آن را تأييد كرده است .\r\nاكنون اين پرسش مطرح است كه آيا على عليه السلام پسرى به اين نام داشته است ؟\r\nمىگويند : آرى ، او فرزندى به نام محسن داشت .\r\nمىپرسيم : چگونه زيست ؟ و سرانجامش چه شد ؟\r\nآن‌ها وجود او را مىپذيرند ، امّا در ادامهء مطلب ، دچار اختلاف مىشوند . آيا شما انتظار داريد كه آشكارا و بدون هيچ گونه پرده‌پوشى و با صراحت و شفّافيّت كامل سخن بگويند ؟ !\r\nديديم و در بحث‌هاى آينده نيز خواهيم ديد كه اين‌ها نمىتوانستند همهء حقايق را بگويند ؛ لذا ، اخبار و احاديث را بازيچهء خود ساختند ؛ با اين فرض ، آيا توقّع داريد كه در اين خصوص ، به صراحت سخن بگويند ؟ !\r\nالبتّه گاهى در اين ميان افرادى پيدا شده‌اند كه حقيقت را بازگو كرده‌اند و البتّه با مشكلاتى نيز رو به رو مىشدند و تاوان سنگينى براى بازگويى حقيقت دادند . يكى از آن‌ها ابن ابى دارم ( درگذشتهء سال 352 ه ق ) است .\r\n\r\n\r\n","description":"","footnote":"\r\n( 1 ) تلخيص المستدرك : 3 / 165 .\r\n","page_name":" 116 ","page_number":116},
  {"content":"\r\n\r\nذهبى در شرح حال او مىگويد :\r\n« الإمام الحافظ الفاضل أبوبكر أحمد بن محمّد السري بن يحيى بن السري بن أبي دارم التميمي الكوفي الشيعي [ أصبح شيعياً ! ! 
  ] محدّث الكوفه ، حدّث عنه الحاكم ، و أبوبكر بن مردويه ، و يحيى بن إبراهيم المزكّي ، وأبو الحسن بن الحمّامي ، والقاضي أبوبكر الجيلي ، وآخرون . كان موصوفاً بالحفظ والمعرفة ، إلّاأنّه يترفّض [ لماذا يترفض ؟ ! 
  ] ، قد ألّف في الحطّ على بعض الصحابة » « 1 » « امام ، حافظ ، فاضل ، ابوبكر احمد بن محمّد السرى التميمى الكوفى ، الشيعى [ شيعى شده 
  ] ؛ از محدّثان كوفه . حاكم ، ابوبكر بن مردويه ، يحيى بن ابراهيم مزكّى ، ابوالحسن بن الحمّامى ، قاضى ابوبكر جيلى و ديگران ، از او حديث نقل كرده‌اند . او متّصف به حفظ و معرفت است [ در وثاقت او مشكلى نيست 
  ] جز اين كه رافضىگرى مىكند ، و دربارهء معايب برخى از صحابه ، كتابى نگاشته است » .\r\nذهبى در اين كتاب ، بيش از اين نمىگويد و به اتّهام رافضىگرى و اشاره به نگاشتن كتاب در معايب صحابه اكتفا مىكند ؛ امّا وقتى به كتاب\r\n\r\n\r\n","description":"","footnote":"\r\n( 1 ) سير أعلام النبلاء : 15 / 576 .\r\n","page_name":" 117 ","page_number":117},
  {"content":"\r\n\r\nديگر ذهبى به نام ميزان الإعتدال مراجعه مىكنيم ، مىبينيم كه در آن جا نيز از اين شخص ياد كرده است و از حافظ محمّد بن احمد كوفى ، ابى بشر دولابى « 1 » نقل مىكند و مىگويد :\r\n« . . . . كان مستقيم الأمر عامّة دهره ، ثمّ في آخر أيّامه كان أكثر ما يقرأ عليه المثالب ، حضرتُه ورجل يقرأ عليه : إنّ عمر رفس فاطمة حتّى أسقطت بمحسن » « 2 » « او در طول زندگانى خود داراى عقيدهء مستقيم بود ؛ امّا در روزهاى پايانى عمر ، بيشترين رواياتى كه بر او خوانده مىشد دربارهء كارهاى ننگ‌آور صحابه بود . روزى بر او وارد شدم ، ديدم شخصى نزد او چنين مىخواند : عمر با لگد به فاطمه زد و او محسن را سقط كرد » .\r\nملاحظه مىكنيد ! اين راوى در طول زندگانى داراى عقيدهء مستقيم بود ؛ امّا چون در پايان زندگانى ، روايات مربوط به كارهاى ننگ‌آور صحابه را نقل مىكند ، از عقيدهء مستقيم خارج مىشود ! !\r\nآرى ! اگر در آن هنگام ، اين راوى نمىآمد و آن روايت را براى او\r\n\r\n\r\n","description":"","footnote":"\r\n( 1 ) سير أعلام النبلاء : 14 / 309 .\r\n( 2 ) ميزان الإعتدال : 1 / 139 .\r\n","page_name":" 118 ","page_number":118},
  {"content":"\r\n\r\nنمىخوانْد ، شايد روايت مذكور ، هيچ گاه به دست ما نمىرسيد .\r\nعمران بن حصين نيز از بزرگان صحابه است . از او بسيار تمجيد كرده‌اند و در شرح حالش آورده‌اند : به خاطر گرانقدرى و جلالت شأن ، فرشتگان با او سخن مىگفته‌اند « 1 » .\r\nهنگامى كه اين شخص مرگ را احساس كرد ، يكى از يارانش را خبر كرد و براى او درباره متعهء حج - كه عمر بن خطّاب آن را حرام كرده بود و او اين تحريم عمر را زشت مىشمرد - حديث نقل كرد ؛ ولى با او شرط كرد كه تا زنده است ، اين حديث را از قول او نقل نكند و فقط پس از مرگش ، اين حديث بازگو شود « 2 » .\r\n\r\n\r\n","description":"","footnote":"\r\n( 1 ) بنگريد : الإصابه فى تمييز الصحابه : 3 / 26 .\r\n( 2 ) متن روايت اين گونه است كه مطرف گويد : عمران در بستر بيمارى بود - همان بيمارى كه در اثر آن از دنيا رفت - به من پيغام فرستاد و گفت : من احاديثى را براى تو نقل مىكنم كه شايد پس از من ، خداوند به وسيلهء آن‌ها تو را بهره‌مند سازد .\r\nاگر از اين بيمارى بهبودى يافتم ، آن‌ها را پنهان دار و اگر از دنيا رفتم ، مىتوانى بازگو كنى . آن‌ها به دست من رسيده است ؛ بدان كه پيامبر خدا صلّى اللَّه عليه وآله بين حج و عمره را جمع كرد و در اين مورد آيه‌اى نياورد و پيامبر نيز از اين كار نهى نكرد ، بلكه مردى آن‌چه مىخواست در مورد آن ، با رأى و نظر خود بيان كرد . ( مسند احمد : 4 / 434 ) .\r\n","page_name":" 119 ","page_number":119},
  {"content":"\r\n\r\n\r\nسقط حضرت محسن عليه السلام\r\nيكى ديگر از افرادى كه بر وقوع چنين جنايتى نسبت به حضرت زهرا عليها السلام تصريح دارد ، نَظّام معتزلى ( درگذشتهء سال 231 ) است . نَظّام يكى از بزرگان معتزله و از افراد بىباك و نترس بوده است . وى از بزرگانِ علما به شمار مىآيد . و در مسائل كلامى ، نظرات خاصّى دارد كه گاه ، خلاف مشهور است . نظريات او در لابه‌لاى كتاب‌ها مطرح شده است . او مىگويد :\r\n« إنّ عمر ضرب بطن فاطمة يوم البيعة حتّى ألقت الجنين من بطنها ، وكان يصيح عمر : أحرقوا دارها به من فيها ! !\r\nو ما كان بالدار غير علي وفاطمة والحسن والحسين »\r\n« در روز بيعت ، عمر به شكم فاطمه زد و در اثر اين ضربه ، جنين از شكم فاطمه افتاد و عمر فرياد مىزد : خانه را بر هر كه در آن است ، بسوزانيد ! !\r\nو در خانه ، كسى جز على ، فاطمه ، حسن و حسين نبود » .\r\nاين سخن نَظّام را شهرستانى در الملل والنحل « 1 » و صَفَدى در\r\n\r\n\r\n","description":"","footnote":"\r\n( 1 ) الملل والنحل : 1 / 59 .\r\n","page_name":" 120 ","page_number":120},
  {"content":"\r\n\r\nالوافى بالوفيات « 1 » نقل كرده‌اند و در كتاب‌هاى ديگر نيز ديده مىشود .\r\nابن قُتَيْبَه نيز در كتاب المعارف اين موضوع را آورده بود ، امّا اكنون كه به چاپ جديد و موجود از كتاب المعارف مراجعه مىكنيم ، عبارت مورد نظر را نمىيابيم ؛ چرا كه كتاب تحريف شده است !\r\nابن شهرآشوب ( درگذشتهء سال 585 ) از كتاب المعارف اين گونه نقل مىكند : « محسن با ضربهء قنفذ عدوى سقط شد » « 2 » .\r\nولى در متنى كه اخيراً چاپ و تحقيق شده ( ! ! ) اين گونه آمده است :\r\n« محسن بن على در دوران كودكى از دنيا رفت » .\r\nسبط بن جَوزى در تذكرة الخواص مىگويد : « او در دوران كودكى مُرد » « 3 » .\r\nاز ميان محدّثانِ متأخّر ، حافظ ، محمّد بن معتمدخان بَدَخْشانى در كتاب نزل الأبرار فيما صحّ من مناقب أهل بيت الأطهار مىگويد : « او در كوچكى مُرد » « 4 » .\r\n\r\n\r\n","description":"","footnote":"\r\n( 1 ) الوافى بالوفيات : 6 / 17 .\r\n( 2 ) مناقب آل أبى طالب : 3 / 358 .\r\n( 3 ) تذكرة الخواصّ : 54 .\r\n( 4 ) نزل الأبرار : 74 .\r\n","page_name":" 121 ","page_number":121},
  {"content":"\r\n\r\nوقتى به شرح نهج البلاغهء ابن ابى الحديد مراجعه مىكنيم ، مىبينيم كه او از شيخ و استاد خود نقل مىكند كه وقتى ماجراى هَبّار بن الأسود - كه زينب ، دختر رسول خدا صلّى اللَّه عليه وآله را ترساند و او سقط جنين كرد و رسول خدا صلّى اللَّه عليه وآله هَبّار را مهدور الدّم خواند - در نزد او نقل شد ؛ شيخ گفت : اگر هنگامى كه اين مردم به خانهء فاطمه هجوم آوردند و او را ترساندند - تا آن‌چه در شكم داشت سقط شد - رسول خدا صلّى اللَّه عليه وآله زنده بود ؛ به يقين ، به مهدور الدّم بودن كسى كه فاطمه را ترسانده بود ، حكم مىفرمود .\r\nابن ابى الحديد به او مىگويد : آيا آن‌چه را كه برخى از محدّثان روايت كرده‌اند كه : « فاطمه ترسيد و محسن سقط شد » از قول شما روايت كنيم ؟\r\nشيخ به او گفت : از من ، نه اين روايت و نه بطلان آن را نقل نكنيد ! « 1 » آرى ، آنان روايت نمىكنند و هر گاه كه روايت كنند ، تحريف مىنمايند و اگر كسى چنين رواياتى را ذكر كند ، انواع تهمت‌ها را بر او مىبندند .\r\n\r\n\r\n","description":"","footnote":"\r\n( 1 ) شرح نهج البلاغهء ابن ابى الحديد : 14 / 192 .\r\n","page_name":" 122 ","page_number":122},
  {"content":"\r\n\r\n\r\nبخش هشتم حرمت خانه خدا حضرت زهرا عليه السلام\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n\r\nهجوم به خانهء وحى\r\nشكّى نيست كه هواداران خليفه ، به خانهء حضرت زهرا عليها السلام هجوم آوردند و حرمت آن را شكستند . اين موضوع از امور مسلّمى است كه هيچ شك و شبهه‌اى در آن راه ندارد و حتّى شخصى مثل ابن تيميّه نيز در آن ترديد نمىكند .\r\nابن تيميّه نيز اصل قضيّه را منكر نمىشود ، امّا دست به توجيه مىزند و مىگويد : « او به خانه حمله كرد تا ببيند آيا از اموال خداوند كه بايد تقسيم شود ، چيزى در آن‌جا يافت مىشود كه آن را به مسلمانان برساند ( ! ! ) » « 1 » .\r\nبه راستى ، اگر كسى در اين امر ترديد كند ، بدتر از ابن تيميّه نخواهد بود ؟ چنين فردى چگونه مىتواند ادّعا كند كه شيعه است يا از\r\n\r\n\r\n","description":"","footnote":"\r\n( 1 ) منهاج السنة : 8 / 291 .\r\n","page_name":" 125 ","page_number":125},
  {"content":"\r\n\r\nفرزندان پيامبر خدا صلّى اللَّه عليه وآله و حضرت فاطمهء زهرا عليها السلام است ؟\r\nاز ابوبكر روايت كرده‌اند كه پيش از مرگ و در آخرين لحظات زندگى خود گفته است :\r\nمن بر چيزى از امور دنيا تأسّف نمىخورم مگر سه كارى كه كرده‌ام و اى كاش نمىكردم ، و سه كارى كه ترك كرده‌ام و اى كاش ترك نمىكردم ؛ و اى كاش سه سؤال از رسول خدا صلّى اللَّه عليه وآله پرسيده بودم . . . .\r\nاين روايت بسيار مهمّى است و ما تنها به نكاتى از آن - كه به آن‌ها نياز داريم - ، اشاره مىكنيم :\r\n« 1 - وددت أنّي لم أكشف بيت فاطمة عن شيء وإن كانوا قد غلقوه على الحرب .\r\n2 - وددت أنّي كنت سألت رسول اللَّه لمن هذا الأمر فلا ينازعه أحد »\r\n« 1 - اى كاش خانهء فاطمه را نمىگشودم ، اگر چه براى جنگ ، آن را بسته بودند .\r\n2 - اى كاش از رسول خدا صلّى اللَّه عليه وآله مىپرسيدم كه بعد از شما ، خلافت از آنِ كيست ؛ تا كسى در آن نزاع نكند » .\r\nآيا گمان مىبريد كه او در اين آرزويش صادق بود ؟ مگر او در روز\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nغدير ، وقايع ديگر و جايگاه‌هاى ديگر از زمرهء نخستين بيعت‌كنندگان نبود ؟ !\r\nاين آرزوهاى ابوبكر در تاريخ طبرى نيز ديده مىشود ؛ البتّه ابن عبدربّه در العقد الفريد ، محدّث بزرگ حافظ امام ابى عبيد قاسم بن سلّام در كتاب الأموال ، مسعودى در مروج الذهب و ابن قُتَيْبَه دينورى در الإمامة والسياسه نيز آن‌ها را نقل كرده‌اند « 1 » .\r\nالبتّه در اين مورد نيز قلم تحريف فعّال بوده است ؛ به كتاب الأموال مراجعه كنيد ، در آن ، به جاى « اى كاش ! خانه فاطمه را نمىگشودم » آمده است : « اى كاش ! چنين و چنان نمىكردم » !\r\nببينيد چطور جملهء واقعى را حذف مىكنند و به جاى آن « چنين و چنان » مىگذارند !\r\nآيا با اين وضع انتظار داريد حقايق را همان گونه كه بوده است ، نقل كنند ؟ از چه كسى چنين توقّع و انتظارى را داريد ؟\r\nآرى ، اين چنين فريبكارانه ، دست به تحريف مىزنند و اين گونه سخن مىرانند .\r\n\r\n\r\n","description":"","footnote":"\r\n( 1 ) كتاب الأموال : 131 ، الإمامه والسياسه : 1 / 18 ، تاريخ طبرى : 3 / 430 ، مروج الذهب : العقد الفريد : 2 / 254 .\r\n","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\nبخش نهم نگاهى به چند قضيه ديگر\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\n\r\nچند نكتهء ضرورى\r\nدر پايان اين مجموعه ، يادآورى چند نكته - به طور اختصار - ضرورى به نظر مىرسد .\r\n\r\nنكتهء اول :\r\nفاطمه عليها السلام هرگز با ابوبكر بيعت نكرد و در حالى كه از ابوبكر خشمگين بود ، از دنيا رفت « 1 » .\r\nاين نكته در كتاب‌هاى صحاح و ديگر كتاب‌هاى عامّه ، موجود است و ما آن را از عايشه نقل كرديم .\r\nدر اين‌جا چند پرسش مطرح است :\r\n- به نظر شما ، آيا فاطمه عليها السلام ، بدون شناخت و بيعت با امام زمانش از دنيا رفت ؟\r\n- آيا مىتوان پذيرفت كه فاطمه - اويى كه علماى اهل سنّت وى را\r\n\r\n\r\n","description":"","footnote":"\r\n( 1 ) ر . ك : مسند احمد : 1 / 6 ، صحيح بُخارى : 4 / 42 ، السنن الكبرى للبيهقى : 6 / 300 ، فتح البارى : 6 / 139 ، عمدة القارى : 15 / 19 .\r\n","page_name":" 131 ","page_number":131},
  {"content":"\r\n\r\nبرتر از ابوبكر و عمر مىدانند - به مرگ جاهليّت از دنيا رفته باشد ؟\r\n- آيا او كه اذيّت كردنش حرام و موجب كفر است ، بدون بيعت با امام زمانش از دنيا رفته است ؟\r\nچه كسى مىتواند چنين سخنى را بگويد ؟\r\nپس ، اگر چنين نيست ، امام زمان او كيست ؟\r\n\r\nنكتهء دوم :\r\nعلى عليه السلام ابوبكر را از درگذشت حضرت زهرا عليها السلام آگاه نساخت ؛ لذا ، نه ابوبكر و نه هيچ كس ديگر از آن قوم ، در نماز بر جنازهء فاطمه عليها السلام حاضر نشدند .\r\nمىدانيد كه در آن روزگار خواندن نماز بر ميّت ، يكى از كارهاى خليفه بوده و با وجود او يا حاكم مدينه ، هيچ كسى حق نداشته است بدون اجازهء آن‌ها ، بر ميّت نماز بخواند .\r\nهنگامى كه عبداللَّه بن مسعود از دنيا رفت ، بدون اطّلاع و اجازهء عثمان ، او را به خاك سپردند ؛ بدين جهت ، عثمان مأمورى را نزد عمّار فرستاد و او را مورد ضرب و شتم قرار داد ؛ نظير اين امر در تاريخ بسيار اتّفاق افتاده است .\r\nبنا بر اين ، عدم دعوت از ابوبكر براى حضور در نماز حضرت زهرا عليها السلام ، نشانه و رمزى حاكى از نپذيرفتن امامت و خلافت اوست .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاز اين رو ، اهل سنّت مىدانند كه نماز نخواندن ابوبكر بر جنازهء شريف حضرت زهرا عليها السلام ، دليل بر عدم خلافت اوست ، حديثى جعل كردند مبنى بر اين‌كه على عليه السلام فردى را نزد ابوبكر فرستاد و ابوبكر با عمر و عدّه‌اى از اصحاب آمدند و بر حضرت زهرا عليها السلام نماز خواندند ؛ على عليه السلام نيز در اين نماز به ابوبكر اقتدا كرد ( ! ! ) و ابوبكر در نماز چهار تكبير گفت ( ! ! )\r\nاكنون پس از مطالعهء اين دروغ‌ها ، اين متن را نيز ملاحظه كنيد :\r\nحافظ ابن حَجَر عسقلانى در شرح حال عبداللَّه بن محمّد قدامه قدامى مصيصى مىنويسد : او يكى از ضعفا است كه از مالك بن انس ، مطالب فاجعه آميزى را از جعفر بن محمّد نقل كرده است « 1 » .\r\nآنان در مورد اهل بيت عليهم السلام سخنان ناروايى مىگويند و روايات بسيارى را از زبان اهل بيت سلام اللَّه عليهم عليه آنان جعل مىنمايند ، از جمله اين‌كه آن‌ها بيشتر اوقات رواياتى را از زبان امير مؤمنان و فرزندان ايشان و يا از زبان فرزندش محمّد حنفيّه نقل كرده‌اند كه نمونه‌اى از آن‌ها ، اين روايت است :\r\nجعفر بن محمّد از پدرش محمّد باقر از جدّش نقل مىكند كه :\r\nفاطمه شب هنگام از دنيا رفت . ابوبكر ، عمر و گروه بسيارى براى\r\n\r\n\r\n","description":"","footnote":"\r\n( 1 ) لسان الميزان : 3 / 334 .\r\n","page_name":" 133 ","page_number":133},
  {"content":"\r\n\r\nمراسم نماز او حاضر شدند . ابوبكر به على گفت : جلو برو و نماز بگزار !\r\nعلى گفت : نه ، به خدا سوگند ! بر تو كه خليفهء پيامبر خدا هستى پيشى نمىگيرم !\r\nابوبكر جلو ايستاد و نماز خواند و در اين نماز چهار تكبير گفت « 1 » .\r\nاين‌ها از مصيبت‌هاى امّت ماست ، كه نه تنها قضايا را به طور واقعى نقل نكرده‌اند ؛ بلكه در برابر آن ، رواياتى را جعل نموده‌اند .\r\n\r\nنكتهء سوم :\r\nفاطمه عليها السلام وصيت كرد كه شبانه دفن شود تا مظلوميّت او در طول تاريخ جاودان بماند . سخنان امير مؤمنان على عليه السلام به هنگام دفن آن حضرت ، بسيارى از جوانب تاريخى اين مسئله را باز مىنمايد و در بردارندهء حقايق زيادى است . اين سخنان ، بسيارى از مصائب را بازگو مىكند ؛ آن سان كه زيبنده است كه هر مؤمنى در اين خطبه دقّت و تأمّل كند « 2 » .\r\nابن تيميّه در توجيه وصيّت حضرت زهرا عليها السلام به دفن شبانه ، گويد : افراد بسيارى شبانه دفن شدند .\r\n\r\n\r\n","description":"","footnote":"\r\n( 1 ) لسان الميزان : 3 / 334 ، الكامل : 4 / 258 ، ميزان الاعتدال : 2 / 488 .\r\n( 2 ) نهج البلاغه : 2 / 182 .\r\n","page_name":" 134 ","page_number":134},
  {"content":"\r\n\r\nولى پرواضح است كه فاطمه عليها السلام وصيّت كرد كه شبانه غسل داده شود و شبانه دفن شود و افرادى كه ايشان را مورد آزار قرار دادند ، باخبر نشوند .\r\nآرى ، همانطور كه گفتيم ، برخى از طرفداران ابوبكر ، خبرى با مضمون نمازگزاردن ابوبكر بر جنازهء آن حضرت عليها السلام را جعل كرده‌اند ؛ ولى خوشبختانه شخصيّتى چون ابن حَجَر عسقلانى ، به دروغ بودن آن خبر ، تصريح نموده است « 1 » .\r\n\r\n\r\n","description":"","footnote":"\r\n( 1 ) لسان الميزان : 3 / 334 .\r\n","page_name":" 135 ","page_number":135},
  {"content":"\r\n\r\n\r\nسخن پايانى\r\nآن‌چه در اين نوشتار آمد ، نگاهى گذرا به قضايايى بود كه پس از پيامبر خدا صلّى اللَّه عليه وآله رخ داده . روشن است كه به جزئيّات مطالب پرداخته نشد و تفاصيل اقوال و روايات در اين قضايا ، بيان نشده است .\r\nالبتّه در منابع شيعى از طريق اهل بيت عليهم السلام و شيعيان آن‌ها ، اين قضايا به طور مفصّل بررسى و نقل شده است .\r\nاميد است آن‌چه كه بيان شد ، براى راه‌يابى خردمندان و كاوشگرانى كه با ديدهء انصاف در پى تحقيق و پژوهش دربارهء اين قضايا هستند ، كافى باشد .\r\nدرود خداوند بر پيامبر رحمت ، حضرت محمّد مصطفى صلّى اللَّه عليه وآله و خاندان معصوم او باد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nكتاب نامه\r\n1 . قرآن كريم .\r\n2 . نهج البلاغه .\r\nحرف « الف »\r\n3 . الإحكام فى اصول الأحكام : على بن محمّد آمدى ، دار الكتاب العربى ، بيروت ، چاپ دوم ، سال 1406 .\r\n4 . الإستيعاب في معرفة الأصحاب : ابن عبدالبرّ ، دار الكتب العلميّه ، بيروت ، لبنان ، چاپ اول ، سال 1415 .\r\n5 . أُسد الغابه : ابن اثير ، دار الكتب العلميّه ، بيروت ، لبنان .\r\n6 . الإصابه فى تمييز الصحابه : ابن حجر عسقلانى ، دار الكتب العلميّه ، بيروت ، لبنان ، چاپ اول ، سال 1415 .\r\n7 . الإمامه والسياسه : ابن قتيبه ، مؤسسهء نشر و پخش حلبى و شركاءه .\r\n8 . أنساب الأشراف : سمعانى ، دار الفكر ، بيروت ، لبنان ، چاپ اول ، سال 1408 .\r\nحرف « ت »\r\n9 . تاريخ بغداد : خطيب بغدادى ، دار الكتب العلميّه ، بيروت ، چاپ اول ، سال 1417 .\r\n10 . تاريخ الطبرى : طبرى ، از منشورات كتابفروشى اروميّه ، قم ، ايران .\r\n11 . تاريخ مدينة دمشق : ابن عساكر ، دار الفكر ، بيروت ، سال 1415 .\r\n12 . تذكرة الحفّاظ : ذهبى ، دار احياء التراث العربى بيروت ، لبنان .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n13 . تذكرة الخواصّ : سبط بن جَوزى ، مؤسّسهء اهل البيت عليهم السلام ، بيروت ، لبنان ، سال 1401 .\r\n14 . التفسير الكبير : فخر رازى ، دار الفكر ، بيروت ، لبنان ، سال 1415 .\r\n15 . تلخيص المستدرك : ذهبى ، دار المعرفه ، بيروت ، لبنان .\r\n16 . تهذيب التهذيب : ابن حجر عسقلانى ، دار الكتب العلميّه ، بيروت ، لبنان ، چاپ اول ، سال 1415 و دار الفكر ، بيروت ، سال 1404 .\r\nحرف « ج »\r\n17 . جامع الأُصول : ابن اثير ، دار الفكر ، بيروت ، لبنان ، چاپ اول ، سال 1417 .\r\nحرف « ح »\r\n18 . حلية الأولياء : ابونعيم اصفهانى ، دار الكتب العلميّه ، بيروت ، لبنان ، چاپ اول ، سال 1418 .\r\nحرف « خ »\r\n19 . الخصائص : نَسايى ، مجمع إحياء الثقافة الإسلامية ، قم ، ايران ، چاپ اول ، سال 1419 .\r\nحرف « د »\r\n20 . الدر المنثور في التفسير بالمأثور : جلال الدين سيوطى ، دار الكتب العلميّه ، بيروت ، لبنان ، چاپ اول ، سال 1421 .\r\nحرف « س »\r\n21 . سنن ابن ماجه : محمّد بن يزيد قزوينى ، دار الفكر ، بيروت .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n22 . سنن ابى داوود : سليمان بن اشعث سجستانى ، دار الفكر ، بيروت ، چاپ اول ، سال 1410 .\r\n23 . سنن تِرمذى : ترمِذى ، دار الفكر ، بيروت ، سال 1403 .\r\n24 . السنن الكبرى : بيهقى ، دار الفكر ، بيروت .\r\n25 . سير أعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\nحرف « ش »\r\n26 . شرح المقاصد : تفتازانى ، از منشورات شريف رضى ، قم ، ايران ، چاپ اول ، سال 1409 .\r\n27 . شرح المواقف : سيّد شريف جرجانى ، از منشورات شريف رضى ، قم ، ايران ، چاپ اول ، سال 1412 .\r\n28 . شرح نهج البلاغه : ابن ابى الحديد معتزلى ، دار احياء التراث العربى ، بيروت ، لبنان ، چاپ دوم ، سال 1387 .\r\nحرف « ص »\r\n29 . صحيح ابى داوود : سليمان بن اشعث سجستانى ( أبى داوود ) ، دار الكتاب العربى ، بيروت .\r\n30 . صحيح بُخارى : بُخارى ، دار ابن كثير ، دمشق ، بيروت ، يمامه ، چاپ پنجم ، سال 1414 و دار الفكر ، بيروت ، سال 1401 .\r\n31 . صحيح مُسلم : مُسلم نيشابورى ، مؤسسه عز الدين و دار الفكر ، بيروت ، لبنان ، چاپ اول ، سال 1407 .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n32 . الصواعق المحرقه : ابن حجر هيتمى مكّى ، مكتبة القاهرة ، قاهره ، مصر .\r\nحرف « ط »\r\n33 . الطبقات الكبرى : ابن سعد ، دار الكتب العلميّه ، بيروت ، لبنان ، چاپ دوم ، سال 1418 .\r\nحرف « ع »\r\n34 . العقد الفريد : ابن عبد ربّه ، دار الكتاب العربى بيروت ، لبنان .\r\n35 . عمدة القارى فى شرح البُخارى : بدر الدين عينى ، دار الفكر ، و دار احياء التراث العربى ، بيروت ، لبنان .\r\nحرف « ف »\r\n36 . فتح البارى فى شرح البُخارى : ابن حجر ، دار الكتب العلميّه ، بيروت ، لبنان ، چاپ اول ، سال 1410 و دار المعرفه ، چاپ دوم .\r\n37 . فيض القدير فى شرح الجامع الصغير : مَناوى ، دار الكتب العلميّه ، بيروت ، لبنان ، چاپ اول ، سال 1415 .\r\nحرف « ك »\r\n38 . الكافى : شيخ محمّد بن يعقوب كلينى رازى ، دار الكتب اسلاميه ، تهران ، چاپ پنجم ، سال 1363 ش .\r\n39 . الكامل فى الضعفاء : ابن عدى ، دار الكتب العلميّه ، بيروت ، لبنان ، چاپ اول ، سال 1418 .\r\n40 . كتاب الأموال : محدّث و حافظ كبير ابو عبيد القاسم بن سلّام .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n41 . كتاب العلل ومعرفة الرجال : احمد بن حنبل .\r\n42 . كشف الأسرار فى شرح أُصول البزودى : بُخارى .\r\n43 . كنز العمّال : متقى هندى ، دار الكتب العلميّه ، و مؤسسه الرساله ، بيروت ، لبنان ، چاپ اول ، سال 1419 .\r\n44 . الكواكب الدرارى فى شرح البُخارى : كرمانى ، دار احياء التراث العربى ، بيروت ، لبنان ، چاپ دوم ، سال 1401 .\r\nحرف « ل »\r\n45 . لسان الميزان : ابن حجر ، دار الكتب العلميّه ، بيروت ، لبنان ، چاپ اول ، سال 1416 .\r\nحرف « م »\r\n46 . المبسوط : سرخسى ، دار المعرفه ، بيروت ، سال 1406 .\r\n47 . مجمع الزوائد : هيثمى ، دار الفكر ، بيروت ، لبنان ، سال 1412 .\r\n48 . المجموع : محى الدين نَوَوى ، دار الفكر ، بيروت .\r\n49 . المحصول فى علم الأُصول : فخرالدين محمّد بن عمر بن حسين رازى ، دار الكتب العلميّه ، بيروت ، چاپ اول ، سال 1408 .\r\n50 . المختصر فى أخبار البشر : عمادالدين اسماعيل بن ابى الفداء ، دار عبداللطيف ، مصر .\r\n51 . المختصر فى علم الأُصول : ابن حاجب .\r\n52 . مروج الذهب : مسعودى ، دار المعرفه ، بيروت ، لبنان .\r\n53 . المستدرك : حاكم نيشابورى ، دار الكتب العلميّه ، بيروت ، لبنان ، چاپ اول ، سال 1411 .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n54 . المستصفى فى علم الأُصول : غزالى ، دار احياء التراث العربى ، بيروت ، لبنان .\r\n55 . مسند ابو داوود : سليمان بن داوود طيالسى ، دار المعرفه ، بيروت .\r\n56 . مسند احمد بن حنبل : احمد بن حنبل ، دار احياء التراث العربى و دار صادر ، بيروت ، لبنان ، چاپ سوم ، سال 1415 .\r\n57 . المصنَّف : ابن ابى شيبة ، دار الفكر ، بيروت ، لبنان ، سال 1414 .\r\n58 . الملل والنحل : شهرستانى ، دار السرور ، بيروت ، لبنان ، چاپ اول ، سال 1368 .\r\n59 . مناقب آل أبى طالب : ابى جعفر محمّد بن على بن شهراشوب سروى مازندرانى ، انتشارات ذوى القربى ، قم ، چاپ اول ، سال 1421 .\r\n60 . من لا يحضره الفقيه : محمّد بن على بن بابويه ، معروف به شيخ صدوق ، انتشارات جامعه مدرسين ، قم ، چاپ دوم .\r\n61 . منهاج السنّه النبويّة : ابن تيميّه ، مكتبة ابن تيميّه ، قاهره ، مصر ، چاپ دوم ، سال 1409 .\r\n62 . ميزان الإعتدال : ذهبى ، دار الكتب العلميّه و دار المعرفه ، بيروت ، لبنان ، چاپ اول ، سال 1416 .\r\nحرف « ن »\r\n63 . نزل الأبرار : حافظ محمّد بن معتمدخان بدخشانى حارثى ، انتشارات نقش جهان ، تهران ، چاپ اول ، سال 1403 .\r\nحرف « و »\r\n64 . الوافى بالوفيات : صفدى ، بيروت ، شركت متحد پخش ، سال 1420 .\r\n\r\n","description":"","footnote":"","page_name":" 142 ","page_number":142},
  {"content":"\r\n . \r\n","description":"","footnote":"","page_name":" 143 ","page_number":143},
  {"content":"\r\n . \r\n\r\n","description":"","footnote":"","page_name":" 144 ","page_number":144}
  ]