[
  {"content":"\r\n\r\nتبصرة العوام فى معرفة مقالات الأنام\r\n\r\n","description":"","footnote":"","page_name":" مقدمهء ناشر 1 ","page_number":1},
  {"content":"\r\n . \r\n","description":"","footnote":"","page_name":" مقدمهء ناشر 2 ","page_number":2},
  {"content":"\r\n\r\nفلسفه و عرفان\r\n3\r\nتبصرة العوام فى معرفة مقالات الأنام\r\nمنسوب به\r\nسيد مرتضى بن داعى حسنى رازى\r\nبتصحيح\r\nعباس اقبال\r\nانتشارات اساطير\r\n\r\n","description":"","footnote":"","page_name":" مقدمهء ناشر 3 ","page_number":3},
  {"content":"\r\n\r\nتبصرة العوام فى معرفة مقالات الانام\r\nمنسوب به\r\nسيد مرتضى داعى الاسلام\r\nبه تصحيح\r\nشادروان عباس اقبال آشتيانى\r\nچاپ اول : 1313 ه‍ . ش : مطبعه مجلس\r\nچاپ دوم : 1364 ه‍ . ش . شركت انتشارات اساطير\r\nچاپ : و صحافى چاپخانهء صنوبر\r\nتيراژ : 2000 نسخه\r\nحق هرگونه چاپ و انتشار محفوظ ومخصوص شركت انتشارات اساطير است\r\n\r\n","description":"","footnote":"","page_name":" مقدمهء ناشر 4 ","page_number":4},
  {"content":"\r\n\r\n\r\nفهرست مندرجات\r\nمقدمه ناشر الف - ى\r\nمقدمه 1 - 3\r\nباب اول : در ذكر مقالات فلاسفه 4 - 12\r\nباب دوم : در مقالات مجوس و دين ايشان 13 - 21\r\nباب سوم : در بعضى از مقالات جهودان و ترسايان و صبابيان 22 - 27\r\nباب چهارم : در اصل فرق اسلام 28 - 35\r\nباب پنجم : در ذكر فرق خوارج 36 - 46\r\nباب ششم : در ذكر فرق معتزله 47 - 55\r\nباب هفتم : در مقالات جهم صفوان 56 - 58\r\nباب هشتم : در مقالات مرجيان 59 - 61\r\nباب نهم : در بيان ظهور مقالت نجّاريان 62 - 63\r\nباب دهم : در مقالات كرّاميّان 64 - 74\r\nباب يازدهم : در مقالات مشبّهه و مجسمه 75 - 86\r\nباب دوازدهم : در مقالات اصحاب تناسخ 87 - 90\r\nباب سيزدهم : در مقالات اهل سنت و جماعت 91 - 95\r\nباب چهاردهم : مالك و اصحابش و شافعى و اصحابش 96 - 107\r\nباب پانزدهم : در مقالات ابن كلاب و ابو الحسن اشعرى 108 - 121\r\nباب شانزدهم : در مقالات صوفيان 122 - 133\r\n\r\n","description":"","footnote":"","page_name":" مقدمهء ناشر 5 ","page_number":5},
  {"content":"\r\n\r\nباب هفدهم : در كلمات قشيرى در رساله‌اش 134 - 141\r\nباب هيجدهم : در مقالت قومى كه دعوى سنت و جماعت مىكنند 142 - 166\r\nباب نوزدهم : در مقالت اصحاب اهل دوم كه شيعه خوانده ميشوند 167 - 193\r\nباب بيستم : در دانستن حق كه با كدام قومست 194 - 199\r\nباب بيست و يكم : در ذكر اندكى از اعتقاد اماميان 200 - 211\r\nباب بيست و دوم : در حكايت فدك 212 - 225\r\nباب بيست و سوم : در حديثى چند كه اهل سنت بر اماميان زدند 226 - 250\r\nباب بيست و چهارم : در ذكر بعضى از فضايح بنى اميه 251 - 260\r\nباب بيست و پنجم : در بيان چند مسئله بين اهل عدل و جبر 261 - 267\r\nباب بيست و ششم : در ذكر چند مسئله كه بر اماميه تشنيع مىزنند 268 - 272\r\nفهرست اعلام تاريخى و جغرافيائى 273 - 288\r\nفهرست اصطلاحات و القاب 289 - 294\r\nفهرست اسامى كتب 295\r\n\r\n","description":"","footnote":"","page_name":" مقدمهء ناشر 6 ","page_number":6},
  {"content":"\r\n\r\n\r\nمقدمهء ناشر\r\nكتاب حاضر يعنى تبصرة العوام فى معرفة مقالات الأنام يكى از دو كتاب فارسى است در فنّ ملل و نحل و شرح مقالات و آراء و ديانات كه براى ما از قبل از استيلاى مغول بجا مانده است . كتاب اوّل يعنى بيان الأديان كه قريب يك قرن پيش از تبصرة العوام تأليف شده اوّل بار بهمّت مرحوم شفر مستشرق مشهور فرانسوى در جزء مجموعهء منتخبات فارسى بسال 1883 ميلادى در پاريس و بار ديگر بدستيارى ناشر اين كتاب سال گذشته در طهران منتشر شده است .\r\nاگر چه كتاب تبصرة العوام از جهت عبارت بسلاست و فصاحت بيان الأديان نيست و حيثيّت قدمت آن كتاب را نيز ندارد ولى به دو نظر از بيان الأديان مهمتر بشمار مىآيد : اوّل از جهت تفصيل مطالب و اشتمال آن بر غالب مواضيع مهمّهء ملل و نحل كه حجم آن را قريب شش برابر از مقدار موجود از بيان الأديان بيشتر كرده است : دوّم از اين جهت كه مؤلّف آن از علماى اماميّه و از شيعيان اثنى عشرّيه است و چون ما را امروزه در فنّ ملل و نحل كتاب مستقلّى از مؤلّفين اماميّه كه زمان تأليف آن مقدّم بر تاريخ تأليف تبصرة العوام باشد در دست نيست از اين نظر نيز تبصرة العوام مخصوصا مهمّ محسوب مىشود و ميتوان آن را قديم‌ترين نسخهء موجودى دانست كه علماى اماميّه در فنّ ملل و نحل به زبان فارسى تأليف كرده‌اند امّا افسوس كه مؤّلف آن به اين علّت كه از علماى حديث و از رواة اخبار بوده نه از زمرهء مورّخين و فضلاى اهل تحقيق در نقل حكايات ملل غير اماميّه و ردّ مقالات ايشان نتوانسته است از تعصّب خويشتن را بر كنار نگاه دارد و از طعن و قدح شديد مخالفين خوددارى كند و با اينكه بغالب كتب فرق و ملل ديگر مراجعه كرده و آنها را در دسترس خود داشته در نقل آراء و مقالات مخالفين مسامحهء بسيار بخرج\r\n\r\n","description":"","footnote":"","page_name":" مقدمهء ناشر 7 ","page_number":7},
  {"content":"\r\n\r\nداده و غالبا مطالبى را نقل كرده است كه بعقيدهء خود آنها را سخيف و ضعيف ميشمرده و غرض او ابطال و ردّ آنها بوده است و اختيار اين روش اختصاص بمؤّلف تبصرة - العوام كه از علماى اماميّه است ندارد بلكه مؤلّفين ساير فرق و مذاهب اسلامى نيز كه مثل مؤلّف تبصرة العوام از رواة حديث و علماى اخبار بوده‌اند به همين طرز عمل ميكرده و در ردّ مقالات اماميّه عين همين مسلك را در كتب خود اختيار مىنموده‌اند .\r\nبا وجود اهميّت تبصرة العوام از لحاظ مذهب شيعه و زبان فارسى اين كتاب چنان كه بايد مشهور و معروف نشده و مؤلّف آن را هيچكس بدرستى نشناخته است سهل است بعضى از مؤلّفين شيعه در معرّفى مؤلّف كتاب تبصرة العوام مرتكب خبطهاى عجيب شده از جمله جماعتى بمناسبت اسم سيّد مرتضى كه در مقدّمهء بعضى از نسخ خطّى اين كتاب هست آن را از تأليفات سيّد شريف اجلّ علم الهدى ابو القاسم علىّ بن حسين مرتضى ( 355 - 436 ) كه قريب يك قرن و نيم قبل از تأليف كتاب حاضر فوت كرده بوده شمرده‌اند و بعضى ديگر مؤلّف تبصرة العوام را از معاصرين حجّة الاسلام امام محمّد غزّالى طوسى ( متوفّى سال 505 ) دانسته و بوقوع ملاقات و مذاكراتى بين ايشان اشاره نموده‌اند در صورتى كه اين هر دو بيان افسانه است و از لحاظ تاريخى درست در نمىآيد . اينك ما آنچه را كه راجع بعصر تأليف تبصرة العوام و مؤلّف آن از كتب مختلفه التقاط كرده‌ايم ذيلا باطّلاع خوانندگان محترم مىرسانيم .\r\n\r\nزمان تأليف تبصرة العوام\r\nمتأسّفانه در سراسر كتاب تبصرة العوام در هيچ جا تصريحى به زمان تأليف اين كتاب نيست و هيچكس از مصنّفين و علماى اماميّه نيز به اين مطلب و عصر مؤلّف آن اشاره‌اى نكرده . با اين حال از مطالعهء خود كتاب ميتوان به زمان تقريبى تأليف آن پى برد بشرح ذيل :\r\n1 - در ص 183 مؤلّف در باب اسماعيليّه گويد : « بعد از آن ملوك مصر\r\n\r\n","description":"","footnote":"","page_name":" مقدمهء ناشر 8 ","page_number":8},
  {"content":"\r\n\r\n[ يعنى خلفاى فاطميّه 
  ] منقطع شدند و اتباع حسن تا زمان ما هنوز باقيند » . قلع ريشهء اسماعيليّه در مشرق زمين چنان كه ميدانيم در تاريخ 653 - 654 بدست هولاكو صورت گرفت بنابراين كتاب تبصرة العوام قبل از بر افتادن جانشينان حسن صبّاح يعنى قبل از سال 653 تأليف شده است .\r\n2 - مؤلّف تبصرة العوام در كتاب خود سه بار در صفحات 120 و 175 و 253 از امام علّامهء بزرگ فخر الدّين محمّد بن عمر رازى نام ميبرد و او را از متأخّران اصحاب امام شافعى ميشمارد و ذكرى نيز از ايّامى كه امام فخر رازى در جامع خوارزم بوعظ و تذكير اشتغال داشته بميان ميآورد .\r\nامام فخر رازى بسال 543 يا 544 در رى متولّد شده و در سال 606 در هرات فوت كرده است و او در دستگاه سلطان علاء الدّين تكش خوارزمشاه ( 568 - 596 ) و پسرش سلطان علاء الدّين محمّد ( 596 - 617 ) باحترام تمام ميزيسته و لابد در عهد يكى ازين دو خوارزمشاه بوده است كه در خوارزم بدرس و وعظ سر ميكرده و اگر در اين تاريخ سنّ امام فخر را كه استادى جليل القدر و محترم و نزد عامّه و خوارزمشاه معزّز و مكرّم بوده در حدود سى و پنج و چهل فرض كنيم واقعه‌اى كه مؤلّف تبصرة العوام از مجلس وعظ امام فخر در خوارزم نقل مىكند با حدود سنهء 580 يا يكى دو سه سال پيشتر يا پست‌تر مقارن مىشود و قريب بيقين است كه اگر تبصرة العوام بعد از تاريخ 580 تأليف نشده باشد قبل از آن تاريخ تأليف نشده چه مؤلّف سه بار از امام فخر رازى و كتاب تفسير او و اهميّت مقامش در ميان اصحاب امام شافعى در رديف ابو بكر باقلانى و سهل صعلوكى و امام - الحرمين جوينى و حجّة الاسلام غزّالى و راغب اصفهانى بشكلى نام ميبرد كه مسلّم مىشود كه در حين تأليف تبصرة العوام شهرت امام فخر رازى عالمگير شده بوده و پيروان شافعى او را از جهت مقام علمى و استادى در سلك بزرگانى مثل باقلانى و غزّالى و جوينى و راغب مىآورده و ديگران نيز او را در همين پايه ميدانسته‌اند .\r\n\r\n","description":"","footnote":"","page_name":" مقدمهء ناشر 9 ","page_number":9},
  {"content":"\r\n\r\nو اين حال اگر هم فرض كنيم كه در حيات امام فخر بوده لابد در قسمت اخير عمر او صورت گرفته نه در اوايل كار و ايّام شباب او ، يعنى بعد از تاريخ 580 .\r\n3 - در صفحهء 101 در باب لعنت فرستادن اهل سنّت بر خاندان رسول مؤلّف گويد : « خوارزم و رى هزار ماه هر روز هزار دينار زر سرخ ميدادند و هرگز لعنت نكردند و اهل اسفراين و اصفهان برين پنجاه ماه زيادت بكردند و چون ظاهر نتوانستند كردن در اصفهان بعد از بانگ نماز گفتندى هو هو و آن منارهء هو هو را در زمان عبد اللّطيف خجندى خراب كردند » .\r\nعبد اللّطيف خجندى يكى از افراد خاندان بسيار مشهور خجنديان است كه در اصفهان رياست شعبهء شافعيّه را داشتند و در اين شهر صاحب رياست و دستگاه امارت بودند و با رؤساى حنفيّهء اصفهان يعنى خاندان صاعدى بر سر رياست و در تشويق اهل علم و ادب و اصطناع شعرا رقابت ميكردند .\r\nاز اين خاندان دو نفر بنام عبد اللّطيف مشهورند يكى عبد اللّطيف بن محمّد بن ثابت بن حسن خجندى كه در اصفهان رياستى عظيم داشت و بسال 523 بدست اسماعيليّه كشته شد ( ابن الأثير وقايع سال 523 و حواشى لباب الالباب ج 1 ص 354 بقلم آقاى ميرزا محمّد خان قزوينى ) ديگرى خواجه ابو القاسم صدر الدّين عبد اللّطيف بن محمّد بن عبد اللّطيف بن محمّد بن ثابت بن حسن خجندى نوادهء عبد اللّطيف اوّل كه از افاضل علما و ادبا و در سرودن شعر به فارسى و عربى ماهر بوده و بمراتب از جدّ خود مشهورتر است و او بسال 580 در همدان در مراجعت از حج فوت كرد و جنازه‌اش را با تجليل تمام باصفهان آوردند ( ابن الأثير وقايع سال 580 و فوات الوفيات ج 2 ص 7 و لباب الألباب ج 1 ص 265 - 265 و حواشى همان جلد ص 355 و غيره ) .\r\nغرض مؤلّف تبصرة العوام ظاهرا از عبد اللّطيف خجندى كه بفرمان او منارهء هو هو را در اصفهان خراب كردند بمناسبت مزيد شهرت و قدرت ، همين خواجه\r\n\r\n","description":"","footnote":"","page_name":" مقدمهء ناشر 10 ","page_number":10},
  {"content":"\r\n\r\nعبد اللّطيف ثانى است كه بسال 580 وفات يافته و چون مؤلّف تبصره از زمان او بصيغهء گذشته ياد مىكند اگر اين احتمال كه غرض او از عبد اللّطيف همين شخص ثانى است صحيح باشد معلوم مىشود كه او كتاب تبصره را مدّتى بعد از تاريخ 580 تأليف نموده است .\r\n\r\nمؤلف تبصرة العوام\r\nدر نسبت كتاب تبصرة العوام بمؤلّف حقيقى آن بين مصنّفين شيعه اختلاف است و علّت اين امر آنست كه مؤلّف نه در مقدّمه و نه در متن هيچ جا بنام خود تصريح نكرده حتّى اشارهء بيّنى نيز در طىّ مندرجات تبصرة العوام نيست كه از روى آن بتوان حكمى قطعى در باب مؤلّف حقيقى آن كتاب كرد .\r\n1 - جماعتى اين كتاب را چنان كه سابقا هم اشاره كرديم از مؤلّفات سيّد شريف علم الهدى ابو القاسم علىّ بن حسين مرتضى ( 355 - 436 ) دانسته‌اند . اين قول بكلّى مردود است زيرا كه اگر چه از مطالعهء تبصرة العوام نام و هويّت مؤلّف آن صريحا استخراج نميشود ولى چنان كه ديديم اشاراتى در آن هست كه زمان تأليف آن را مقارن اواخر دوّم قرن ششم يا اوايل قرن هفتم قرار ميدهد و اين زمان بيش از يك قرن مؤخّرتر از عصر علم الهدى سيّد مرتضى نقيب موسوى مشهور است .\r\n2 - جمعى ديگر از جمله عبد اللّه افندى مؤّلف رياض العلما اين كتاب را از مصنّفات شيخ ابو الفتوح جمال الدّين حسين بن على رازى صاحب تفسير مشهور فارسى يعنى روح الجنان شمرده‌اند ( روضات الجنّات ص 184 ) .\r\nاگر چه تاريخ تولّد و وفات شيخ ابو الفتوح رازى درست مشخّص نيست ولى چون او شيخ روايت و استاد شيخ رشيد الدّين محمّد بن على سروى معروف بابن شهرآشوب مؤّلف معالم العلما و مناقب آل ابيطالب ( متوفى سال 588 ) و شيخ منتجب الدّين علىّ بن ابى القاسم قمّى صاحب فهرست مشايخ الشّيعه ( كه در سال 585 حيات داشته و اندكى بعد از آن تاريخ فوت كرده ) بوده و اواخر ايّام عمر\r\n\r\n","description":"","footnote":"","page_name":" مقدمهء ناشر 11 ","page_number":11},
  {"content":"\r\n\r\nامام علّامه فخر خوارزم ابو القاسم محمود بن عمر زمخشرى صاحب كشّاف ( متوفّى سال 538 ) را درك كرده بنابراين زمان او با نيمهء اوّل و اواسط قرن ششم هجرى مقارن مىشود و چون تبصرة العوام به شرحى كه اشاره كرديم در اواخر قرن ششم يا اوايل قرن هفتم تأليف شده مستبعد مينمايد كه از تأليفات شيخ ابو الفتوح رازى باشد .\r\n3 - مؤّلف كتاب كشف الحجب و الاستار عن اسماء الكتب و الاسفار ( ص 96 ) كتاب تبصرة العوام را بقولى تأليف جمال الدّين المرتضى ابو عبد اللّه محمّد بن الحسن ابن الحسين الرّازى ميشمارد .\r\nدر كتب فهرست مشايخ شيعه و تذكره‌هاى علماى اماميّه شخصى به اين نام و نسب به نظر نگارندهء اين سطور نرسيد و معلوم نشد كه مؤلّف كتاب كشف الحجب و الاستار اين قول را از كجا نقل كرده و جمال الدّين المرتضى ابو عبد اللّه محمّد بن الحسن بن الحسين الرّازى كيست ؟\r\n4 - صاحب روضات الجنّات كتاب تبصرة العوام را تأليف سيد صفيّ الدّين ابو تراب مرتضى بن قاسم حسنى رازى ميشمارد « 1 » و اين انتساب كتاب تبصره بسيّد مرتضى بن داعى رازى چنان كه در حاشيهء مقدّمهء يكى از دو نسخه‌اى كه در حين طبع در دست ما بود نيز قيد شده از جميع آراء ديگر مشهورتر است .\r\nسيّد صفىّ الدّين ابو تراب مرتضى بن قاسم داعى حسنى و برادرش ابو حرث مجتبي هر دو از شاگردان شيخ مفيد ابو محمّد عبد الرّحمن بن احمد بن الحسين الخزاعي النّيشابورى بوده‌اند كه در رى اقامت داشته و اين شيخ مفيد خزاعى نيشابورى كه عمّ پدر شيخ ابو الفتوح جمال الدّين حسين بن على صاحب تفسير مشهور است از شاگردان بلاواسطهء سيّد شريف مرتضى علم الهدى ( 355 - 436 ) و برادرش سيّد رضى ( متوفّى سال 406 ) و شيخ طوسى ( متوّفى 460 ) بوده و بنابراين در\r\n\r\n\r\n","description":"","footnote":"\r\n( 1 ) روضات الجنّات صفحات 184 و 388 و 389 و 565\r\n","page_name":" مقدمهء ناشر 12 ","page_number":12},
  {"content":"\r\n\r\nقرن پنجم هجرى ميزيسته و باقرب احتمالات در نيمهء دوّم آن و بحدّ اكثر در اواخر اين قرن وفات يافته است . بنابراين سيّد ابو تراب مرتضى و برادرش سيّد ابو حرث مجتبى در نيمهء دوّم قرن پنجم هجرى خدمت شيخ مفيد خزاعى نيشابورى شاگردى و اخذ روايت و حديث ميكرده‌اند و اين دو برادر هر دو شيخ روايت شيخ منتجب الدّين قمى صاحب كتاب فهرست معروفند و جميع مروّيات شيخ مفيد نيشابورى را مستقيما و بعضى از روايات سيّد رضى و علم الهدى سيّد مرتضى و شيخ الطّايفه ابو جعفر طوسى را از طريق استاد خود شيخ مفيد مذكور جهت منتجب الدّين صاحب فهرست نقل كرده‌اند . بنابراين مقدّمات زمان اهميّت و اعتبار و دورهء تعلّم و تعليم سيّد مرتضى و سيّد مجتبى پسران قاسم داعى حسنى مقصور مىشود بين زمان شيخ مفيد نيشابورى ( نيمهء دوّم يا باكثر تخمين اواخر قرن پنجم هجرى ) و زمان شيخ منتجب الدّين كه بنابر اشارهء شاگرد او امام رافعى قزوينى صاحب كتاب تدوين اندكى بعد از سال 585 وفات يافته است .\r\nاز شرحى كه سابقا در باب زمان تأليف كتاب تبصرة العوام گذشت فى الجمله معلوم شد كه مؤّلف اين كتاب در اواخر قرن ششم و اوايل قرن هفتم هجرى ميزيسته و اين كتاب را او قبل از سال 653 و باحتمال قوى بعد از تاريخ 600 هجرى تأليف نموده است ، بنابراين تأليف كتاب تبصرة العوام را نميتوان بسيّد مرتضى ابن داعى كه مطابق شرح مذكور در فوق پيش از سال 585 كه از سنين متقارب بسال فوت شاگرد او شيخ منتجب الدّين قمى است منتسب داشت بخصوص كه شيخ منتجب الدّين مذكور با وجود كمال آشنائى به حال استاد خود در مختصر شرح حالى كه از او بدست داده بهيچوجه اشاره بچنين تأليفى منسوب بسيّد مرتضى بن داعى نمى نمايد و حال آنكه فهرست شيخ منتجب الدّين مثل معالم العلماء ابن شهر آشوب كه هر دو ذيل فهرست شيخ طوسى محسوب ميشوند در ذكر اسامى مشايخ شيعه و مصنّفات ايشان است و تا آنجا كه نگارندهء اين سطور تفحّص كرده‌ام نام تبصرة العوام در هيچيك از دو كتاب فهرست شيخ منتجب الدّين و معالم العلماء كه هر دو قبل از تاريخ 590\r\n\r\n","description":"","footnote":"","page_name":" مقدمهء ناشر 13 ","page_number":13},
  {"content":"\r\n\r\nهجرى تأليف يافته‌اند نه بنام سيّد مرتضى بن داعى و نه بنام كسى ديگر مذكور نيست و اين ظاهرا دليل است بر آنكه اين كتاب بعد از عهد شيخ منتجب الدّين و ابن شهر آشوب تأليف شده است .\r\nبارى با اين مقدّمات در نسبت تبصرة العوام بسيّد مرتضى بن قاسم داعى حسنى نيز اشكالاتى پيش ميآيد كه با معلومات ناقصى كه على العجاله در باب كتاب تبصرة - العوام و سيّد مرتضى بن داعى در دست داريم نميتوانيم آنها را حلّ كنيم و قطعا بگوئيم كه اين كتاب تأليف سيّد مرتضى بن داعى مذكور هست يا نه .\r\nمستشرق معروف انگليسى ريو « 1 » كه گويا بهيچوجه از سيّد مرتضى بن داعى خبرى نداشته اين كتاب را از تأليفات سيّد مرتضى علم الهدى نامى غير از سيّد شريف مرتضى علم الهدى علىّ بن الحسين موسوى معروف ميداند كه در نيمهء اوّل قرن هفتم هجرى ميزيسته و در جزء نسخ خطّى موزهء بريتانيا مجموعه‌اى هست بنام كيفيّات النّسخ كه منتخبى است از چندين كتاب از جمله در آن مجموعه استخراجاتى از كتابى هست بنام انساب نامه در ترجمهء احوال ائمّه كه آن را سيّد ابو تراب نامى در سال 653 بايران آورده و اندكى بعد از اين تاريخ كتاب مزبور را شخصى بنام و لقب سيّد مرتضى علم الهدى از عربى به فارسى ترجمه كرده است « 2 » .\r\nاين سيّد مرتضى علم الهدى كه ظاهرا در خراسان نيز ميزيسته و زمانش ( حدود سال 653 ) با زمان تأليف تبصرة العوام درست مقارن است احتمال بسيار قوى ميرود كه مطابق حدس ريو از روى ذكرى كه در بعضى از نسخ خطّى تبصرة العوام از شخصى باسم سيّد مرتضى علم الهدى بعنوان مؤلّف اين كتاب هست مؤلّف واقعى كتاب مزبور باشد امّا اين سيّد مرتضى علم الهدى كه بوده و شرح حال او را كجا ميتوان بدست آورد معلوم نيست و راقم اين سطور نتوانستم در كتب رجال و فهرستهاى مشايخ\r\n\r\n\r\n","description":"","footnote":"\r\n( 1 )  ueiR \r\n( 2 ) رجوع كنيد بفهرست نسخ فارسي موزهء بريتانيا تأليف ريو ج 1 ص 140 و ج 3 ص 1061 و 1801\r\n","page_name":" مقدمهء ناشر 14 ","page_number":14},
  {"content":"\r\n\r\nشيعه و مصنّفات ايشان احوال او را بدست بياورم .\r\nخلاصهء مطلب اينكه در باب مؤلّف تبصرة العوام نگارنده با وجود كمال كوششى كه مقدورم بود و جهدى كه مخصوصا در روشن ساختن اين مشكل به كار بردم نتوانستم بنتيجه‌اى كه منظور بود برسم و مسئله همچنان به حال ابهام باقى ماند . اميد است كه بعدها منابعى ديگر در اينخصوص بدست آيد و بفضل خداوند و همّت و توجه ارباب اطلاع مشكل مذكور حلّ شود و مؤلّف اين كتاب نفيس معلوم گردد .\r\n* * * كتاب تبصرة العوام دو بار در طهران هر دو مرتبه بضميمهء كتاب قصص العلماء ميرزا محمّد تنكابنى طبع شده و هر دو طبع آن مغلوط و سقيم و در بسيارى از موارد محرّف و پاره‌اى قسمتهاى آن لا يقرء است يك دفعه بسال 1309 و دفعهء ديگر بسال 1313 هجرى قمرى ، ولى گويا اوّلين چاپى كه از اين كتاب شده است چاپى است كه در لاهور هند بسال 1296 به عمل آمده در حاشيهء كتاب معارف الفرقة النّاجية و النّارّية تأليف سيّد ابو القاسم لاهورى و اين هر سه چاپ يعنى دو چاپ طهران و چاپ لاهور سنگى است ، چاپ لاهور به خط نستعليق و دو چاپ طهران به خط نسخ . نگارندهء اين سطور در طبع كتاب تبصرة العوام چاپ سال 1309 طهرانرا با دو نسخهء خطّى از آن در دست داشته ، يكى نسخه‌اى بخطّ نسخ مورّخ بتاريخ 20 جمادى الاولى سال 1020 متعلّق بجناب آقاى عطاء الملك روحى نمايندهء محترم كرمان دام اجلاله ديگرى به خط نستعليق متعلّق بدوست فاضل عزيزم آقاى ميرزا سعيد خان نفيسى مد ظلّه كه از ابتدا و انتهاى آن اوراقى افتاده . اين دو نسخه هر دو بسيار مغلوط و محرّف است .\r\nبا اينكه نسخ خطى تبصرة العوام بالنّسبه فراوان است نگارندهء اين سطور براى عجله‌اى كه بعللى در كار طبع اين كتاب ميشد از مراجعه بنسخ عديده و دادن اختلافات نسخ صرف نظر كرد و به همين علّت سرعتى كه در طبع ميشد متأسّفانه نسخهء حاضر چنان كه منظور بود خالى از اغلاط از چاپ خارج نشد و فرصت براى نوشتن حواشى و پارهء توضيحاتى كه لازم مينمود فراهم نگرديد مخصوصا در نظر بود كه در آخر مقدّمه در باب\r\n\r\n","description":"","footnote":"","page_name":" مقدمهء ناشر 15 ","page_number":15},
  {"content":"\r\n\r\nمنابعى كه مؤلف تبصرة العوام در دست داشته شرحى نوشته شود كه مطالب اين كتاب از چه كتابهائى اقتباس شده و از آنها كدام قسمتها بصحّت و درستى نقل گرديده و در كدام قسمتها تحريف به عمل آمده . اين مبحث نيز به همان علّت مذكور در فوق على العجاله موقوف ميماند فقط خوانندگان محترم را بفهرست اسامى كتبى كه در متن تبصرة العوام مذكور شده و ما در آخر كتاب جدولى از آنها بدست داده‌ايم احاله ميكنيم و از آن جمله از كتبى كه نظر عمدهء مؤّلف تبصرة العوام در نقل مقالات مخالفين اماميّه و ملل غير اسلامى به آنها بوده يكى كتاب الفرق بين الفرق تأليف ابو منصور عبد القاهر بغدادى اشعرى است . كه در سال 429 فوت كرده ديگرى كتاب الملل و النّحل تأليف محمّد بن عبد الكريم شهرستانى متوّفى سال 548 .\r\nچون اين كتاب نيز به شرحى كه در مقدّمهء بيان الاديان متعرّض شده بخرج جناب مستطاب عالى آقاى حاج امين التّجار اصفهانى بطبع رسيده است بر ذمّه خود فرض ميدانم كه از معظّم له و از حضرات معظم آقاى تقى زاده و آقاى آقا سيد عبد الرّحيم خان خلخالى مدّ ظلّهما كه وسيلهء انجام اين امر خير بوده‌اند تشكّر كنم .\r\nخرداد 1313 عبّاس اقبال\r\n\r\n","description":"","footnote":"","page_name":" مقدمهء ناشر 16 ","page_number":16},
  {"content":"\r\n\r\n\r\n[ مقدمه 
  ]\r\nبسم اللّه الرّحمن الرّحيم حمد و سپاس مر خداى را عزّ و جل كه جمله موجودات را بوجود آورد و از نيستى بهستى رسانيد بىمايهء هيولى ، مقدّرى كه قادر است بر جمله صورتها ، مدبّرى كه اساس عالم نهاد بنيكوترين تدبيرى ، حكيمى كه مسخّر اوست جملهء مخلوقات او بافعال محكم كرده ، در ازل عالم بود بكلّ معلومات ، قديمى كه عدم بر او راه نيابد ، هميشه بوده و باشد ، موجودى كه وجودش علّت موجوداتست ، حيّ كه حيوة همهء موجودات نتيجهء فعل اوست ، قادر با لذّات نه بقدرت ، عالم نه بعلم ، موجود نه بوجود ، حىّ نه بحيوة ، باقى نه ببقاء ، قديم نه بقدم ، سميع نه بسمع ، بصير نه ببصر ، اين صفات او را ذاتيست نه معنوى ، حاجت و الم و شهوت و نفع و ضرّ و غم و شادى بر او روا نه ، منزّه از همهء عيبها و مستغنى از جملهء مخلوقات ، احتياج همه به دو و او به هيچ محتاج نه ، بىمثل و مانند و شريك و نظير و يار و مشير و زن و فرزند و پيوند ،  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  و   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   . صد هزاران صلوات و تحيّات بر جان پاك مطهّر مجتبي و معلّى مزكّى محمّد مصطفى سيّد اوّلين و آخرين مهتر و بهتر عالم و آدم ، و برادر او و ابن عمّ او مرتضى علىّ بن ابى طالب و يازده فرزند وى كه امامان بر حقّ و حجّتان خداى بر خلق و معصومان از صغاير و كبايرند و راه نمايان و پيشوايان ملّت ، صلواة اللّه عليهم و على جميع الانبياء و المرسلين و على محبّيهم الرّاضين بمحبّتهم ، و على الظّالمين و المبغضين لعنة اللّه و الملئكة و النّاس اجمعين .\r\nبدان كه مدّت مديدست كه جماعتى از سادات عظام و علما و غير هم از اين ضعيف [ مرتضى بن داعى الحسنى « 1 » 
  ] التماس ميكردند كه مختصرى از عقايد اصحاب مقالات و اديان و ملل بپارسي جمع كن از كتب علماى اين صنعت و مشايخ علماى اين فنّ ، عوايق\r\n\r\n\r\n","description":"","footnote":"\r\n( 1 ) در نسخ چاپى همه « سيّد مرتضى الملقّب بعلم الهدى » مذكور است كه الحاقى است . در دو نسخهء ما در متن كتاب نامى مذكور نيست ولى در حاشيهء نسخهء آ عبارت بين دو قلّاب نوشته شده .\r\n","page_name":" 1 ","page_number":17},
  {"content":"\r\n\r\nروزگار مانع آن بود . چون وعده دادن از حدّ بگذشت و اشتياق ايشان هر روز زيادت بود لازم شد شروع كردن و به قدر وسع بعضى از مذاهب و اعتقاد هر قومى ياد كردن بر وجه اختصار تا جماعتى كه بمطالعهء آن مشغول شوند از تطويل آن ملول و متحيّر نشوند و عقيده‌هاى صحيح از فاسد بدانند و جامع و كامل از بارى تعالى ثواب جزيل و عطاى جميل يابند و اين كتاب را تبصرة العوام فى معرفة مقالات الأنام نام نهاده شد و بر بيست و شش باب مرّتب ساخته :\r\nباب اول : در مقالات فلاسفه و امثال ايشان .\r\nباب دوم : در مقالات مجوس .\r\nباب سيم : در مقالات جهودان و صابيان و ترسايان .\r\nباب چهارم : در ذكر اصل فرق اسلام و مقالات ايشان .\r\nباب پنجم : در ذكر خوارج .\r\nباب ششم : در فرق معتزله .\r\nباب هفتم : در مقالات جهم بن صفوان .\r\nباب هشتم : در مقالات مرجيان .\r\nباب نهم : در مقالات نجّاريه .\r\nباب دهم : در مقالات كرّاميّه .\r\nباب يازدهم : در مقالات مشبّهه .\r\nباب دوازدهم : در مقالات اهل تناسخ .\r\nباب سيزدهم : در مقالات اهل سنّت و جماعت .\r\nباب چهاردهم : در ذكر سيّم و چهارم از ايشان .\r\nباب پانزدهم : در مقالات ابن كلّاب و اشعرى .\r\nباب شانزدهم : در مقالات صوفيان .\r\nباب هفدهم : در كلمات جنيد كه قشيرى در رسالهء خود ياد كرده است .\r\nباب هجدهم : در مقالات اهل سنّت و جماعت در حقّ انبيا و رسل .\r\n\r\n","description":"","footnote":"","page_name":" 2 ","page_number":18},
  {"content":"\r\n\r\nباب نوزدهم : در مقالات اصحاب اهل دوّم از فرق اسلام كه ايشان را شيعه خوانند .\r\nباب بيستم : در دانستن حقّ از باطل .\r\nباب بيست و يكم : در ذكر اعتقاد اماميّه .\r\nباب بيست و دوم : در حكايت فدك .\r\nباب بيست و سوم : در ذكر احاديث و موضوع و نادرستى آن .\r\nباب بيست و چهارم : در فضايح بنى اميّه .\r\nباب بيست و پنجم : - در حكايت اهل عدل و جبر .\r\nباب بيست و ششم : در ذكر چند مسئله از مذهب اماميّه .\r\nو از حق تعالى توفيق ميخواهد در اتمام آن و استغفار مىكند از سهو و خطائى كه در كتاب بيفتد .\r\n\r\n","description":"","footnote":"","page_name":" 3 ","page_number":19},
  {"content":"\r\n\r\n\r\nباب اول در ذكر مقالات فلاسفه و برادران ايشان از اصحاب نجوم و طبايع و غيرهم\r\nبدان كه فلاسفه عالم را قديم گويند و نفى صانع مختار كنند و صانع را علت اولى خوانند و گويند عالم معلول علّت اولى است و هر دو با هم بودند چنانك قرص آفتاب و نورش ، و گويند كه اوّل چيزى كه از علّت اولى پديد آمد عقل بود و او بمنزلت دوّمست از علّت اولى در عدد نه در قدم و آن را عقل كل و فعال خوانند و گويند اين آن عقلست كه در قرآن آن را قلم خوانده است و تأثير اين در نفس همچون تأثير قلم باشد در لوح و گويند نفس آن لوحست كه در قرآن ياد كرده است و نفس را سيّم خوانند در عدد و گويند عقل جزويست كه بدان نيك از بد و نفع از ضرّ بداند و قوّتى از قوّتهاى نفس كلّى ، و گويند عقل ساكنست حركت نكند و نفس در عقل ثابتست و هميشه نفس متحرّكست و عقل چون خواهد كه علم علّت اولى بداند متحرّك شود حركتى راست و گويند نفس در عالم عقلى چون مشتاق علّت اولى شود بعلّت اولى رسد و گويند علّت اولى داند كه عقل معلول ويست و جز ازين هيچ نداند و گويند جاهلست آنچه بالاء ويست زيرا كه ويرا بكمال نشناسد و همچنين جاهلست بدانچه در زير ويست از بهر آنكه نفس خود را به از آن شناسد كه عقل ويرا . و گويند هرچه زير فلك قمر است معلول طبايعست و طبايع معلول نفس و نفس معلول عقل و عقل معلول علّت اولى و بعضى از ايشان گويند زمان محيط چيزهاى زمانى باشد و نفس محيط زمانست و عقل محيط نفس و علّت اولى محيط عقل يعنى علّت اولى كه آن را صانع مىخوانند در گرد جمله موجودات در آمده است و گويند دانش بارى تعالى بذات خود نفس ويست و گويند عالم و علم و معلوم هر سه يك ذاتست و علّت اولى را جز عالمى « 1 » هيچ صفتى ديگر نيست و گويند علّت اولى\r\n\r\n\r\n","description":"","footnote":"\r\n( 1 ) در چاپى ، صانعى\r\n","page_name":" 4 ","page_number":20},
  {"content":"\r\n\r\nرا لذّتى باشد از بهر آنكه ذات خود را مدركست و عقول را بادراك او لذّت كمتر از آن وى باشد ، و گويند كواكب هر چه « 1 » بالاى ايشانست بينند « 2 » و علّت اولى را بينند و حركت كواكب و افلاك تمام و دايمست و ايشان همه زنده‌اند و تغيير بديشان روا نيست و جمله را يك حياتست و مشترى فاعل عالم ارضيست و مدّبر اوست بقوّتى كه در ويست از علّت اولى ، و گويند كواكب و زمين ذوات عقولند و گويند آفتاب و جملهء كواكب بينند و شنوند هر آنچه زير ايشانست ، و گويند زمين حسّ دارد و شنود و بيند و آشامد و چشد اگر چه به آن ما نماند ، و گويند از عقل مجرّد عقل دوّم و فلك نهم پديد آمد و از عقل دوّم عقل سوّم و فلك ثوابت و از عقل سيّم عقل چهارم و فلك زحل و از عقل چهارم عقل پنجم و فلك مشترى و از عقل پنجم عقل ششم و فلك مرّيخ و از عقل ششم عقل هفتم و فلك شمس و از عقل هفتم عقل هشتم و فلك زهره و از عقل هشتم عقل نهم و فلك عطارد پديد آمد و از عقل نهم عقل دهم و فلك قمر پس عقول ده بود و افلاك نه و چون گويند ملائكه بدان اين عقول مجرّد را خواهند « 3 » و گويند جمله ازلىاند . بدان كه مذهب فلاسفه مختلفست و بعضى اقوالشان متضاد . افلاطون گويد صانع قديم عقلست و بالاى او هيچ نيست و نفوس قديم عقلست و بالاى او هيچ نيست و نفوس قديمست و انتقال مىكند بنسخ يعنى از تنى بتنى مىرود و بعضى از شاگردان وى با وى موافق باشند و ارسطو گويد بالاى عقل چيزى ديگر هست و آن را مبدا الاول يا مسبب الاول خواند و گويد مبداء الاوّل بغايت كمالست زيرا كه عاشق ذات خودست و بدان مشغولست و گويد جوهر قديمست و از مبدأ الاوّل فيض قوّت بجواهر مىباشد و صورت در وى مىپوشاند بىعلم و ارادت مبداء الاوّل ، مانند نور آفتاب از آفتاب .\r\nابو نصر فارابى در كتابى كه آن قرآن فلاسفه است گويد اين جمله مذهب فلاسفه است مونس ( ؟ ) و قومى كه تابع اواند گويند در عالم تغيير و تبديل و فعل و انفعال و منفعت و مضرّت هيچ ازينها نيست بلكه انتقالست مثل آنكه مردى بسايه نشسته بود روى وى نيكو نمايد و چون بآفتاب نشيند رويش زشت نمايد ، مرد يكيست و آنچه بنگرند دو .\r\n\r\n\r\n","description":"","footnote":"\r\n( 1 ) در آ : هر چند\r\n( 2 ) در آ : نه بينند\r\n( 3 ) در چاپى : بعضى عقول مجرّد را هيولى خوانند .\r\n","page_name":" 5 ","page_number":21},
  {"content":"\r\n\r\nطيسوس و قومى از مصريان و قولونس الفيومى و افلاطون القبظى الحلوانى گويند در عالم چيزى نيست الّا آنچه به چشم بينند و به گوش شنوند و هيچ نقل و حركت و فناء و زوال و تغيير نيست الّا آنكه فاعل و محرّك مىبينيم و تغيير و زوال مخلوق .\r\nافلاطون قبطى گويد و آنان كه تابع وى باشند كه علّت اولى خلق را از نفس خود بيافريد و هر موجود كه هست خالق باشد و مخلوق . الّا آنكه تمامتر بود در فضيلت اوليتر بود بربوبيّت . و قومى هم از ايشان گويند عالم يك اصل بود بر صيغتى « 1 » قديم و آن صيغت نخستين بود ، از آن صيغت اين شكل محدّث پديد آمد و قومى گويند حبّهء بود آن حبّه شكافته شد و اين اختلاف چيزها و شكلها پديد آمد و قومى گويند اصل عالم دو جوهر متضادّ بود با يكديگر امتزاج كردند و از آن امتزاج اين عالم پديد آمد و قومى گويند در ازل عالم را هيچ كيفيّت و اعراض نبود و بعد از آن متحرّك شد و چهار حركت بكرد و از آن چهار حركت اين عالم حاصل آمد .\r\nثاليس و انكساغورس و فيثاغورس و سقراط گويند ذات عالم قديم است و صفاتش محدث ، و قومى از متقدّمان ايشان گويند مثل ارسطاطاليس و ديافرطيس « 2 » و ثامسطيوس و برقلس و از متأخّران ابو على سينا و ابو نصر فارابى كه عالم قديمست بذات و صفاتش .\r\nو اصحاب هيولى گويند اصل عالم قديمست و تركيبش محدث و قومى گويند كه افلاطون و ارسطاطاليس و سقراط عالم را قديم نگويند و اعتماد برين نيست بلكه قول اوّل درست‌تر دانند .\r\nو ابو نصر فارابى گويد كه صانع عقل محض است بفعل مجرّد از مادّه و عشق و خرّمى او بذات خويش مانند عشق و خرّمى ما باشد بذات ما و گويد صانع عاقلست و هم عقل و هم معقول و گويند خداى تعالى عالمست بكليّات و جاهلست بجزئيّات و بدين علم كلّى آن خواهند كه داناست بمبادى و بعلم جزئى افعال حيوانات خواهند و جز آن و بعضى گويند هر چه مىبينيم از آثار عالم جزئيست و هر چه تصوّر كنيم\r\n\r\n\r\n","description":"","footnote":"\r\n( 1 ) در چاپى : صفتى\r\n( 2 ) در نسخه‌ها : فرطبس\r\n","page_name":" 6 ","page_number":22},
  {"content":"\r\n\r\nبمنطق يا نظر فلسفى آن كلّى بود ، آنكه گويند آنچه از علّت اوّلى حاصل شود جزئى باشد و آنچه از فلسفه و منطق حاصل شود كلّى و اكثر فلاسفه گويند كه بارى تعالى جز نفس خود هيچ ديگر نداند الّا ابو على سينا و اتباع وى كه گويند نفس غير نيز داند و گويند بارى تعالي جوهر بسيطست يعنى او را هيچ ماهيّت و حقيقت نيست كه اضافت آن با وجود او توان كرد بلكه وجود او وجود محضست و وجود واجب او را بمنزلت ماهيت است اشخاص را .\r\nامّا جالينوس و بطليموس و طبيعيان و مهندسان جمله نفى صانع و نفوس كنند و گويند ما مرغ از بيضه ديديم و بيضه از مرغ و آدمى از منى و منى از آدمى ، هميشه چنين بود و هميشه چنين باشد ، و گويند چون اخلاط در تن آدمى صافي باشد عيش وى خوش باشد و چون تغيير در اخلاط پديد آيد عيش حيوان ناخوش باشد .\r\nمهندسان گويند حركت افلاك دائم بود و آن طبيعيست و فلك را از آن خبر نباشد از بهر آنكه حركت طبيعيست نه ارادى و گويند تأثير افلاك و كواكب در كليّات بود نه در جزئيّات و بعضى گويند كه ايشان را تأثير در همه چيزهاست بطبع مانند تأثير آتش در هيزم .\r\nكيال روايت كند از بعضى يونانيان كه فلك همچون دولابست و چيزها معدودست ، زيادت و نقصان نپذيرد ، چون يكى تلف شود يكى بوجود آيد و نفس آنچه تلف شود نقل كند بذات موجود مثل آنكه اصحاب تناسخ گويند .\r\nدر ذكر روح و نفس : اكثر فلاسفه گويند روح حيوانى است و منشاء آن دل بود ، و روح طبيعى و منشاء آن جگر بود و روح نفسانى و منشاء آن دماغ بود و بيشترين ايشان گويند روح قديمست و بعضى گويند محدثست امّا چون از تن مفارقت كند باقى بماند و گويند معاد عبارت از آن باشد كه ارواح با موضع خود رسند و در آن حال اگر ايشان را مآل نيك بود آن را بهشت خوانند و اگر بد باشد آن را دوزخ خوانند و گويند معنى بهشت و دوزخ كه در قرآن آمده اينست و گويند معنى قول خداى عزّ و جل كه ميگويد : ارجعى الى ربّك راضية مرضيّة آن باشد كه روح با عقل\r\n\r\n","description":"","footnote":"","page_name":" 7 ","page_number":23},
  {"content":"\r\n\r\nاولى رسد و گويند ثواب بر دو گونه بود يكى روحانى و آن نظر بود بعالم ملكوت به چشم عقل و يكى لذّت و راحت كه تعلّق بجسم دارد و عقوبت هم دو نوع بود يكى روحانى و آن دورى بود از ملكوت ، ديگر جسمانى بود چون حرارت و برودت . و گويند حشر اجساد محالست چون روح از تن مفارقت كرد اگر او را خصالهاى حميده باشد و رنجى از وى بحيوانى نرسيده باشد بعقل پيوندد و او را لذّتى باشد و اين معنى را بهشت خوانند و اگر نفس شرير و فاجر بوده باشد چون از جسد جدا شود و قصد عقل اولى كند بكرهء اثير رسد در زير آن بماند و نتواند كه قصد ملكوت كند تا بعقل رسد ، اگر زير قطب جنوب بماند از گرما معذّب شود و اگر در زير قطب شمال بماند از زمهرير معذّب بود ، پس معنى عذاب دوزخ و زمهرير اين باشد ، و گويند معنى سعادت آن بود كه روح بعالم علوى رسد و شقاوت آن بود كه در عالم ظلمت بماند ، و قومى از ايشان گويند كه سعادت نفس آن بود كه جوهرش بكمال رسد و كمال جوهر دانستن علوم و ترك حرص و شهوت كردنست و بيشترين فلاسفه تناسخى باشند و بعضى گويند نفس نقل نكند الّا به مثل آن جسدى كه از وى بيرون آمده باشد و نفس خيّر با خيّر شود و نفس شرير با شرير ، و بعضى گويند نفس فاجر در جانب جنوب يا شمال بماند چنان كه از پيش ياد كرديم و گويند نفس استعمال فكر كند مادام كه با جسد باشد و چون بعالم عقل رسد فكر نكند و نفس تا در جسد بود ناطق بود بفكر و چون بعالم علوى رسد ناطق بود بنطق عقلى بفعل بىصورت . و گويند نفس چون در جسد بود قابل تجزّى باشد بعرض نه بذات چنان كه گويند نفس مفكّره جز از نفس شهوانى است و نفس شهوانى جز از نفس بهيمى ، ديگر گويند هيچ جزء از اجزاى نفس در مكان نيست امّا افعال او در اعضاى حيوان ظاهر مىشود و گويند نفس ناطقه هر فعل از افعال كه كند بواسطهء نفس بهيمى كند چون از جسد مفارقت كرد چيزهاى عقلى داند و چيزهاى حسّيى نداند از بهر آنكه خسيس است و گويند هرقل جبّار او پادشاهى بزرگ بود و افعالى چند كرده بود كه پادشاهان بعد از او مانند آن نتوانند كردن و همچنين ايشان كه پيش از وى بودند ، چون بعالم علوى رسيد\r\n\r\n","description":"","footnote":"","page_name":" 8 ","page_number":24},
  {"content":"\r\n\r\nآنها همه در چشم وى خوار و حقير بودند پس معلوم شد كه محسوسات خوار و خسيست .\r\nافلوطرخس گويد نفس عبارتست از اجزاى آتشين رونده درين هيكل ،\r\nو ديو جانس گويد نفس عبارتست از هوا كه در اندرون ميرود و بيرون ميآيد ،\r\nو ثالس ملسطى گويد نفس عبارتست از آب ، و قومى از ايشان گويند نفس عبارتست از مجموع اخلاط چهارگانه چون قدر هريك معيّن بود ، و قومى گويند نفس عبارتست از خون و قومى گويند نفس جسمى لطيفست و قومى گويند نفس عبارتست از اعتدال مزاج و قومى گويند عبارتست از ارواحى كه در دماغ متكوّن شود از بهر چيزى كه تعلّق بدماغ دارد و دماغ را صلاحيّت قبول آن باشد و قومى گويند كه نفس عبارتست از شكل و تخطيط و درين معنى اقوال بسيارست اگر جمله ياد كنيم خواننده را ملالت انگيزد .\r\n\r\nاما آنچه فلاسفه گويند در نواميس كه مسلمانان آن را نبوت خوانند\r\nبدان كه ايشان چيزهاى چند شرط كنند در ناموس ، گويند نفس ناطقه دو نوعست ، اوّل عملى دوّم نظرى . بعملى محسوسات در توان يافت و بنظرى معقولات و حسّ اخصّ آلاتست در ادراك محسوسات و محسوسات اخصّ مدركاتست و معقولات بهترين مدركاتست و عقل عاليترين اسباب ادراكاتست و قوّت متخيّله متّصلست بهر دو و خادم ايشانست پس قوّت متخيّله مادّهء قوّت عملى باشد و قوّت عملى مادّهء قوّت نظرى و قوّت نظرى مادّهء عقل منفعل و عقل منفعل مادّهء عقل مستفاد و عقل مستفاد مادّهء عقل فعّال و در حقيقت جمله يك چيزست و چون قوّت متخيّله قوّت عملى شود و عملى نظرى و نظرى عقل منفعل و عقل منفعل عقل مستفاد و عقل مستفاد عقل فعّال پس چون بافعال متّحد شود بدرجهء كمال رسد و وحى بفعّال آيد و از فعّال بمستفاد و از مستفاد بمنفعل آنگه حكيمى فيلسوف شود اگر فيض كند بقوّت متخيّله بافعال يكى شود و جملهء آنچه بود و آنچه باشد بداند و راه سعادت اعظم بنمايد و خيرات اوّل و آخر بيان كند و بفرمايد و حاكم و رئيس شود و در نفسها حكم كند و رئيسى بود كه هيچ رئيس بالاى وى نباشد و ناموسى بود كه طاعت وى واجب باشد و فعّال اينجا عبارتست از جبرئيل و مبدأ\r\n\r\n","description":"","footnote":"","page_name":" 9 ","page_number":25},
  {"content":"\r\n\r\nاوّل خداى تعالى و فيض وحى و اتّصال معراج و ناموس نبوّت .\r\nبدان كه اين قوم را خبط بسيارست ، يك بار گويند مبدأ اوّل عقلست و او اشرف موجوداتست و نزديكتر بمبدأ اوّل و ديگر گويند عقل خدايست و ملائكه بنزد ايشان قوّتهاى نفس كلّيست و مشاهدهء ادراك بعقل ، و افلاطون كتاب نواميس تصنيف كرده است و در آنجا در حقّ انبيا گويد اين حكايات كه گفته شد . بدان كه اين قوم را اعتقاد بصانع و انبيا و كتب و هر چه بخلق رسانيده‌اند از امر و نهى و احكام و اخبار و امثال اين نباشد و جملهء شريعتها و دين‌هاى رسل و اخبار گور و عذاب و حشر و نشر و حساب و ترازو و صراط و بهشت و دوزخ و ثواب و عقاب و ملائكه و ملك الموت همه را محال و هذيان دانند و گويند كه كتب رسل سخن ايشانست و هركرا بدين چيزها كه ياد كرديم ايمان بود او را جاهل خوانند و گويند رسولان جمله حكما بودند . امّا ايشان را جاه و منصب دوست بود از بهر مصلحت كار خويش اين شرايع و دينها بنهادند تا نادانان و جاهلان را مطيع خود كنند و اگر چنين نكردندى كس مطيع ايشان نشدى ، و گويند رسولان اگر چه حكما بودند درجهء ارواح ايشان نزد عقل اوّل كمتر از آن حكماى ديگر باشد زيرا كه ايشان ترك حكم و رياست و اتباع كرده بودند و رسل ترك آن نكردند و گويند سرگردانى خلق و گمراهى ايشان همه از انبيا و رسل بود و اگر ايشان را حبّ جاه و رياست نبودى و خلق را با حال خود بگذاشتندى در دنيا فساد از اين كمتر بودى . و گويند نكاح را فايده آنست كه چون فرزندى در وجود آيد دانند كه تربيت او كرا ميبايد كرد و او را با كدام خانه ميبايد رفت و اگر بدانچه شخصى گويد اين زن را به تو دادم و او گويد خواستم بدين كلمه هيچ حلال نشود و اگر فضايح و كفر ايشان جمله ياد كنيم بطومارها تمام نشود ، بدين قدر اقتصار كنيم .\r\nاما اصحاب افلاك و نجوم ، ميان ايشان خلافست در قدم عالم و از آنان كه گويند عالم قديم است قومى گويند قسمت تعلّق ببروج دارد تا چهار طبايع بر آن بروج بنگرد حيوان پديد نيايد آنگه ابتدا از حمل كنند و گويند دوازده هزار سال شمسى قسم حمل بود و در وى هيچ حاصل نيايد زيرا كه حمل برج آتشيست و بيك عنصر چيزى\r\n\r\n","description":"","footnote":"","page_name":" 10 ","page_number":26},
  {"content":"\r\n\r\nحاصل نشود و ده‌هزار سال قسم ثور بود و ثور ارضيست و به دو عنصر هيچ حاصل نشود يكى گرم و خشكست و دوّم سرد و خشك و هشت هزار سال قسم جوزا بود ، چون سه طبيعت جمع شد گرم و خشك ، و سرد و خشك ، و گرم و تر نباتات پديد آيد و چون دور بسرطان رسيد و آن سرد و ترست چهار طبيعت تمام شد و حيوان پديد آيد ، و قسمت سرطان هفت هزار سال بود و هفت سيّاره درين سير با وى شريك باشند در هزار سال اوّل زحل شريك وى بود و در هزار دوّم مشترى و همچنين تا بقمر رسد و هزار آخر شريك قمر بود . و گويند چون دور تمام شود عالم خراب شود و در دور اسد و سنبله و ميزان هيچ حيوان نباشد و چون دور بعقرب رسد حيوان پديد آيد و گويند ابدا چنين باشد . در بروج آتشى و ارضى هيچ نبود و در بروج هوائى نباتات پديد آيد و در قسمت برج آبى حيوان پس بقول ايشان هرسى هزار سال كه خراب باشد بعد از آن هفت هزار سال آبادان بود و هميشه برين ترتيب و هرگاه كه خراب شود آب ربع مسكون را بگيرد و چون آبادان شود عمارت در آن ربع بود كه آب از آن نقل كرده باشد و قومى ديگر ازيشان گويند كه دور تعلّق بسير اوجات دارد و در آن دو مذهبست ، بعضى گويند ببيست و چهار هزار سال يك دور اوجات تمام شود و بعضى گويند بسى و شش هزار سال تمام شود و نزد ايشان هرگاه كه بروج از مثلّثه نقل كند بمثلّثهء ديگر عمارت نقل كند از ربعى بربعى ديگر و هميشه چنين باشد و ايشان كه گويند عالم را آخر هست سه فرقه‌اند : اول اصحاب سند هند و ايشان گويند مدّت ايّام عالم چهار هزار و سيصد و بيست و شش هزار سال شمسى باشد فرقت دوم اهل هند ، ايشان گويند مدّت ايّام عالم چهار طورست و هر طورى چهار كور و هر كورى چهار دور و هر دورى شش هزار سال مجموع آن سيصد و هشتاد و چهار هزار سال باشد ، فرقت سيم اهل فرس و ايشان گويند مدّت ايّام دنيا سيصد و شصت هزار سال باشد و آن را به چهار قسم كنند بر عدد فصلهاى سال و هر قسمى را طور نام كنند پس هر طورى بسه قسم كنند چنان كه هر فصلى سه ماهست و آن را كور نام كنند پس هر كورى بسه قسم كنند بعدد روزهاى ماه و آن را دور خوانند پس هر\r\n\r\n","description":"","footnote":"","page_name":" 11 ","page_number":27},
  {"content":"\r\n\r\nدورى به دوازده قسم كنند بعدد ساعات روز و آن را عمر خوانند و هيچ كس از منجّمان و فلاسفه و مسلمانان انكار آن نكنند كه شايد عمرها دراز باشد مثل هزار سال و دو هزار سال و زيادت و اصحاب طبايع گويند غايت عمر صد و بيست سال باشد و بيش ازين صورت نبندد .\r\nبدان كه بناى مذهب فلاسفه بر يك اصلست از انكار صانع و قدم عالم و چون درست شود كه عالم محدثست لابد كه ويرا محدثى بايد و آن محدث صانع باشد و چون قدم عالم باطل باشد جمله مقالات ايشان باطل بود .\r\n\r\nدليل بر حدوث اجسام بر وجه مختصر :\r\nبدان كه جسم اگر قديم بود در ازل يا ساكن باشد يا متحرّك و هر دو قسم باطلست پس عالم قديم نباشد دليل بر آنكه اگر جسم قديم بودى يا ساكن بودى يا متحرّك از بهر آنكه جسم را از حيّز گزير نباشد و چون در حيّز قرار نگيرد متحرّك بود و عقلا از وجود جسم جز ازين دو قسم ندانند پس لازم بود كه جسم يا ساكن بود يا متحرّك زيرا كه واسطهء نيست ميان سكون و حركت و جسم در ازل نه ساكن بود زيرا كه ادوار افلاك نزد ايشان ازليست پس جسم در ازل ساكن نبود و نشايد كه در ازل متحرّك بود زيرا كه حركت عبارت بود از نقل از مكانى بمكانى ديگر پس حركت مسبوق باشد بموضع انتقال و نشايد كه ازل مسبوق بود به چيزى و جمع ميان حركت و سكون هر دو محال بود پس لازم شود كه جسم محدث باشد از بهر آنكه سابق نيست بر حركت يا سكون ، و حركت و سكون هر دو محدثند لازم شود كه جسم محدث بود و نيز چون حركت آمد سكون نيست شد و چون سكون حاصل شد حركت نيست شد ، اگر حركت و سكون قديم بودندى عدم بر ايشان روا نبودى و چون درست شد حدوث جسم لازم آمد كه عالم را صانعى قادر مختار باشد تا فعل محكم از وى درست بود و اين دليل بود بر فساد مقالات فلاسفه و جملهء دهريان و اينقدر كفايت بود درين موضع .\r\n\r\n","description":"","footnote":"","page_name":" 12 ","page_number":28},
  {"content":"\r\n\r\n\r\nباب دوم در مقالات مجوس و دين ايشان\r\nبدان كه مذهب مجوس آنست كه عالم را دو صانعست : يزدان و اهرمن ، يزدانرا خداى گويند و اهرمن را شيطان . و گويند باريتعالى چون عالم را بيافريد انديشهء بد كرد گفت مبادا كه مرا ضدّى باشد كه مرا عدو باشد شيطان از فكر وى پديد آمد و بعضى ديگر گويند چون يزدان تنها بود او را وحشتى پديد آمد فكر بد كرد و اهرمن از آن پديد آمد و اهرمن بيرون عالم بود از سوراخى نظر كرد و يزدانرا بديد و جاه و منزلت او ملاحظه كرد حسد برد و شرّ و فساد در وى پديد آمد يزدان ملائك بيافريد تا لشكر وى باشند و خود و لشكر با اهرمن جنك كردند و جنك ميان ايشان دير بماند ، چون يزدان نتوانست منع اهرمن كردن با يكديگر صلح كردند و شمشيرها پيش قمر بنهادند و قومى گويند پيش ملائكه بنهادند به شرط آنكه اهرمن در عالم باشد آن مدّت كه معيّن كرده بودند ، و هر كدام كه عهد بشكستند پيش از آنكه مدّت به آخر رسد او را بشمشير خود بكشند و چون مدّت به آخر رسد اهرمن از عالم بيرون شود و چون بيرون بود عالم خير محض باشد و شرّ و فساد باقى نماند و بعضى از ايشان گويند يزدان و اهرمن هر دو جسمند و بعضى گويند اهرمن نه جسمست و يزدان جسمست و گويند يزدان مطبوعست بر خير و شرّ نتواند كردن و اهرمن مطبوعست بر شرّ و خير نتواند كردن و هر چه خيرست در عالم از يزدان حاصل شود و هرچه شرّست از اهرمن و گويند بيماريها و آفريدن موذيات مانند مار و كژدم و جز ايشان قبيحست و آن از اهرمن حاصل شود و اين باطلست زيرا كه فكر و شك نزد ايشان همه قبيحست و آن از يزدان حاصل شود .\r\nو زردشت نبىّ مجوس از اهل آذربايجان بود و در پارس مقيم بود و حال او چنان بود كه وى علم نجوم نيك دانستى و طلسمات و مخاريق زير زمين بساخت و نفقات\r\n\r\n","description":"","footnote":"","page_name":" 13 ","page_number":29},
  {"content":"\r\n\r\nچند سال در آنجا ضبط كرد بعد از آن تن برنجورى داد و پسر را گفت چون من تن خود را مرده سازم گور در جنب زيرزمين بكن و چنان كن كه من در زيرزمين بينم پس زردشت تن بمرك داد و پسر او را بجنب آن سرداب برد چنان كه فرموده بود چون خلق باز گشتند او در آن سرداب رفت و مدّتى در آنجا بنشست بعد از آن بيرون آمد و كتابى بياورد كه آن را زند و پازند خوانند و گفت خداى مرا زنده گردانيد و برسالت بشما فرستاد . مجوس ويرا قبول كردند و گويند وى رسول يزدانست و گويند گشتاسب و اسفنديار او را حبس كردند و زردشت معجزها ظاهر كرد او را رها كردند . زردشت گويد خالق آن آفريند كه مشتهاى ذات وى بود و چون در عالم خير و شرّ هست لازم بود كه عالم را دو خالق باشد و گويد خالق خير خداى بود قادر كه از هيچ عاجز نشود و خالق شرّ و فساد و ظلمات شيطان [ كه 
  ] ناتمام بود و عاجز باشد و ديصان از ايشان گويد كه هر دو قادرند الّا آنكه صاحب خير ابتدا كرد و خير بيافريد و صاحب شرّ نيز شرّ بيافريد و هر گه كه او خيرى كند صاحب شرّ نيز در ازاى آن شرّى كند و بعضى از ايشان گويند جسم را دو خالقند و بعضى گويند جسم را هيچ خالق نيست الّا آنكه دو خالق او را يافتند خالق خير با وى خير كرد و خالق شرّ با وى شرّ كرد و قومى گويند جسم را خالق خير آفريد و قومى ديگر گويند خالق شرّ آفريد و گويند هر آن جسم كه از وى خير بوجود آيد خالق وى خالق خير بود .\r\n\r\nدر ابتداى آفرينش خلق\r\nمجوس گويند پدر خلايق گيومرث بود نه آدم و او از اصطخر بود ، چون در اصطخر بمرد منى از وى بيرون آمد و در زيرزمين روانه شد و چهل سال در زمين بماند آنكه درخت ريباس از آن پديد آمد و شكافته شد و مشى و مشانه از آن بيرون آمدند يعنى آدم و حوّا و قومى گويند درخت ريباس از جنس نبات استحالت كرد و جنس انسان شد و فرزندان آدم و حوّا در ضلالت و گمراهى بودند تا روزگار اوشهنج و او ايشانرا با عبادت خداى خواند و گيومرث\r\n\r\n","description":"","footnote":"","page_name":" 14 ","page_number":30},
  {"content":"\r\n\r\nرا جز از هند و فرس ديگران ندانند و سه قوم ازيشان او را دانند اوّل كيشيه دوّم مانيه ، سيّم غاليه و گويند آدم و حوّا گمراه و ضالّ بودند فيشداذ يعنى آنكه سابق بود به حق و سنّت تاحا ( ؟ ) را ديد پدر عرب كه ظلم ميكرد و حقّ ديگران بظلم بدست فروميگرفت برخاست و خطبه كرد و گفت شما بسيار شديد شما را لابد رئيسى بايد مطاع به دفع ظلم ظالم از مظلوم كند ايشان گفتند تو اوليترى بملك از ما ، او اوّل كسى بود كه آتش پرستيد و آتش خانه كرد در خراسان كه آن را نارسدير خوانند و ديوان بهر او كردبنداذ بنا كردند و معنى كردبنداد آنست كه آن را كرده يافتند و گويند سذق او بنهاد و گويند گيومرث نهاوند را معمور يافت و اين دليل بود كه گيومرث نه ابو البشر بود و گويند از بهر اين او را نهاوند خوانند و گويند طوفان نوح در زمين فرس نبود و طوفان عام پيش از آدم و حوّا بود و انوشاذيه ازيشان گويند خضر يار همهء انبياست و جز از وى كسى يار انبيا نبود و او برادر جمشيد بود ، مانويّه گويند در زمان دارا زردشت اروند ظاهر شد و مجوس انكار آن كنند و مانويّه گويند عيسى عليه السّلام خلق را بزردشت ميخواند و گويند موسى عليه السّلام نه پيغمبر بود و مجوس گويند از اوّل عمر دنيا تا آخر زوال بلاد دوازده هزار سال يزدان مقرّر كرده است و اوّل انسانى كه آفريد گيومرث بود و اوّل حيوانى كه آفريد ثور بود كه او را گاوايوداذ خوانند و ايشان در مركز علوّيات بماندند سه هزار سال بىآفتى و آن سالهاى حمل بود و ثور و جوزا پس ايشان را به زمين فرستادند و سه هزار سال كه سالهاى سرطان و اسد و سنبله است بىآفتى و بلا در زمين بماندند و چون دور به ميزان رسيد و مضادات و فساد ظاهر شد گيومرث و ثور مالك آب و گل و نبات شدند سى سال از دور ميزان ، پس گيومرث بمرد و از پشت وى نطفهء بيرون آمد و در زمين فرو رفت و چهل سال در زمين بماند و از آن درخت ريباس پديد آمد چنان كه از پيش گفتيم و گويند طالع الف ميزان سرطان بود و شمس و قمر و سيّارگان در شرف بودند الّا عطارد و مجوس گويند سيّارهء پنجگانه نحسند و گويند اگر نه آن بودى كه ايشان در برجها راجع شوند بقمر بسى آفتها و بلاها پديد آمدى امّا كواكب بيابانى دفع شرّ ايشان ميكنند و اين حكايات\r\n\r\n","description":"","footnote":"","page_name":" 15 ","page_number":31},
  {"content":"\r\n\r\nاز كتاب كيان و بيان از كتب مجوس نقل كردم و در كتاب خوره روزان گفته‌اند كه خمسه در آخر اسفندار مذماه بود و آن را جهنبار گويند و گويند در اين روزها خداى تعالى جهان بيافريد و درين روزها چيزها فرو فرستاد و در سحرگاه شب نوروز از اوج بر بالا شوند و گويند درين خمسهء مختار هر روز بعد از نماز زمزمه از بهر صاحب روز لازم بود و همهء عبادتهاى ايشان در آن وقت درست بود كه روى به بول گاو بشويند پس عبادت كنند و قومى ازيشان گويند ابتداى خلق از مهل و از مهليان بود نه از آدم و حوّا و اهل هند و چين گويند اوّل خلق نه از يك پدر بود كه اگر از يك پدر بودى خلق يكسان بودندى و در اشكال ايشان تفاوت نبودى . مجوس گويند ارواح جزويست از نور ربّ العزّه و ايشان را در جسمها محو و محبوس كرده‌اند و جسم جزويست از ظلمت و ظلمت جزوى از ابليس چنان كه نور جزويست از ربّ العزّه .\r\nبدان كه هيچ مذهب نزديكتر بمذهب فلاسفه از مذهب مجوس نيست و ايشان و طى مادر و خواهر و دختر و عمّه و خاله و آنچه از ايشان بزايند جمله حلال دانند اّلا آنكه فلاسفه جملهء قبايح شرعى و محرّمات مباح دارند و مجوس گويند شرع مباح كرده است الّا آنكه هر فرزندى كه ازينها بزايد او را در شرف تفاوت بود فرزند كه از مادر خود آورد شريف‌تر بود از آنكه از دختر آورده بود و آنچه از دختر آورد شريفتر از آنكه از خواهر آورد و آنچه از جدّهء خويش آورد شريف‌تر از همه بود . يكى از مجوس كه او از جملهء وزراء بود شرح اين داده است . گويد چون مادر اين فرزند جدّهء پدر باشد اين فرزند را فراستى و كياستى باشد و فصيح و نيكو طلعت بود و داهى و محتال باشد و درين معنى مبالغتى عظيم ميكرد تا گفت كه عطارد مردى بود كه از جدّهء جدّ خود بوجود آمده بود و او زنى پير بود قبيح منظر ، باز عطارد را به روى شفقت بود كه هيچ مرد بر وى التفات نميكرد در روزى كه مجوس آن را بزرگوار دارند از بهر تبرّك و شفقت با وى وطى كرد در حالى كه آفتاب طلوع ميكرد و عيّوق با وى بود آن عجوزه حامل شد و در مدّت حمل سيب اصفهانى و به در خمر ميخويسانيد\r\n\r\n","description":"","footnote":"","page_name":" 16 ","page_number":32},
  {"content":"\r\n\r\nو مغز فستق با قبيت « 1 » و شكر بروغن گاو مىسرشت و بخورد وى ميداد تا آن وقت كه بار خواست نهادن و چون وضع حمل نزديك شد حكماء و رؤساء مجوس پيش وى حاضر كرد و در مقابل وى بنشستند پيرزن اشارت كرد بديشان كه دور شويد و ايشان دور شدند ، گفت برابر آفتاب بايستيد و دعا و تضرّع كنيد ، ايشان برابر آفتاب بايستادند و نماز و دعا كردند و صدقه دادند ، چون معبود خضوع و خشوع و تضرّع ايشان بديد آن فرزند از وى بيرون آورد ، آدميى كه در حال سخن گفت و ايشان را امر و نهى كرد و وعظ گفت و پند داد و زجر كرد و بخورد و بياشاميد و وطى كرد و در ساعت برفت و ايشان درو مىنگريستند و او از زمين بر بالا ميرفت و خلق به دو مىنگريستند تا به آسمان رسيد و چون بآفتاب رسيد سوخته شد پس پارهء فحم پيش ايشان فرو افتاد ايشان چون آن حال بديدند عاجز و متحيّر و غمناك شدند و مدهوش بماندند پس روز هفتم از مولد او در بيت العباده جمع شدند و بر عادت خود معبود را عبادت كردند بخضوع و خشوع ، آنگه نورى روشن گرد ايشان در آمد چنان كه ايشانرا بپوشانيد پس آن نور شخصى جسمانى بايستاد و خداى را ثنا و ستايش كرد و گفت حمد پدر قديم ميكنم آن قديمى كه پيش وى چيزى نبود و او را سببى نيست و عقلها مانند وى نيابند و هيچ كس او را در نيابد و او كامل‌تر و افضل‌تر همه چيزهاست و او سزاوار حمدست بجلال خود و سزاوار شكرست با فضال خود و رحمت و شفقت او بر خلق و لطفى كه ويرا بر ايشانست ، و يارى دهد بعلوم و حكمت مددى كه منقطع نشود و ياريى كه زائل نگردد ، وجود او را اوّل نيست و وجود او را غايت نه و شما را اعلام ميكنم اى برادران و دوستان كه من فلان بن فلانم يعنى آفتاب و من به دو رسيدم و مرا قبول روحانى گردانيد و مرا نام عطارد كرد و مرا مددى داد بقوّهء فعّال لطيف و گويا گردانيد و من دستورى خواستم تا شما را زيارت كنم مرا دستورى داد من پيش شما آمدم تا شما را خبر دهم از آنچه ديدم از بزرگى لاهوت و فراخى ملكوت او و آنچه من بدان رسيدم و مرا حاصل شد تا شما بدانيد كه معبود شما بزرگوار و كريم و رحيمست و من تذكرهء\r\n\r\n\r\n","description":"","footnote":"\r\n( 1 ) در آ و ب ، قتيت ، ظاهرا قبيت كه همان قبيط و ناطف و كبيت و كبيتاست كه حلواى مغزينه باشد .\r\n","page_name":" 17 ","page_number":33},
  {"content":"\r\n\r\nرها خواهم كرد از من كه نزديك بود بهدايت و راه نمودن شما پس بعصاء چوپان در آويخت و از طرف آن نورى درخشنده چون چراغ ظاهر شد چنان كه بروز و شب روشن بود پس آن شخص دگر باره بالا رفت و بافق شد و آن نور بماند درخشان و آن اوّل آتشيست كه آن را پرستيدند پس مجوس از آن چراغها و شمعها افروختند و بآتشكده‌ها فرستادند در بلاد دور و نزديك و سبب آتش مجوس آن بود و محتاج هيزم نبود تا در زمان موتيل اوّل اتّفاق چنان بود كه مست شد و عورت برابر آفتاب برهنه كرد پارهء آتش بر وى افتاد و او را بسوخت و خلق آن را ميديدند و آن نور برفت پس گريه و فرياد و جزع ايشان بسيار شد و اين معنى بر ايشان سخت بود ، در مواضع عبادات و مساجد آتشها بر افروختند مشابه آن نور و اين حكايت از قاضى ابو طاهر محمد بن الحسين الفزارى الشيرازى روايت كرده‌اند .\r\n\r\nمزدكيان\r\nو مزدك از مجوسست و اصلش از نيريز بود و در زمان قباد بود پدر انوشيروان و مخرقها و شعبدها نيك دانستى و اصل اباحت او بود ، هرچه در دين مجوس و ديگر اديان حرام بود او بر قوم و اتباع خود مباح كرده چنان كه اعتقاد فلاسفه و عرفاست كه ايشان هيچ چيز در عالم حرام ندارند و از انوشيروان عظيم ميترسيد ، روزى قباد بآتشكده رفت و انوشيروان با وى بود و آتشكدهء بزرگ بدست مزدك بود ، مزدك قباد را گفت ميخواهم كه زيارت آتش كنى ، قباد نزديك آتش رفت و انوشيروان از پس قباد بود سلاح پوشيده بر عادت ملوك ، مزدك آتش را گفت سخن گوى و پادشاه را از كارهاى بزرگ و بلاها خبر ده و آنچه در عالم ظاهر خواهد شد آگاه كن و غرضش آن بود كه آن تلبيسى كه وى ساخته بود چون قباد بشنود نوشيروان را هلاك كند ، چون مزدك از آن سخن فارغ شد آوازى شنيد از ميان آتش كه من تشنه‌ام و خون انوشيروان ميخواهم كه او قصد دارد كه ترا هلاك كند و بپادشاهى بنشيند و تو ازو غافلى كه ترا ظنّى نيك در حقّ ويست . چون قباد اين سخن بشنيد او و نوشيروان هر دو متحيّر شدند\r\n\r\n","description":"","footnote":"","page_name":" 18 ","page_number":34},
  {"content":"\r\n\r\nو حيران بماندند . انوشيروان عاقل بود و دانا ، مزدك را گفت بگوى تا يك بار ديگر اين سخن باز گويد تا شاهنشاه نيك معلوم كند . قباد ديگر بار هم بر آن صفت از ميان آتش آن سخن بشنيد پس انوشيروان بدان موضع رفت كه آواز از آن بيرون مىآمد از پيش و پس و يمين و يسار آتش تفحّص كرد زيرا آن موضع كه آتش بر آن ميسوخت سوراخى ديد برابر درمى ، پيكان تير در آن سوراخ كرد و آن را قدرى فراخ كرد سردابى ديد و مردى در آنجا نشسته و آن سخن كه شنيد ميگفت . قباد را گفت اگر شاهنشاه نظرى بدين سوراخ كند ويرا اين سخن كه شنيد يقين شود . قباد نزديك سوراخ رفت مرد را و سردابه را بديد مخرقهء مزدك برو ظاهر شد . انوشيروان را گفت وى را به تو بخشيدم هر چه خواهى با وى بكن ، انوشيروان مزدك و اتباعش را جمله هلاك كرد .\r\n\r\nمانويّه\r\nو قومى ديگر از مجوس كه ايشانرا مانويه خوانند ايشان گويند عالم را دو صانع است يكى نور و دوّم ظلمت و هر دو زنده‌اند .\r\n\r\nديصانيّه\r\nو قومى ديگر كه ايشانرا ديصانيه خوانند ايشان گويند نور زنده است و ظلمت ميّت و همه گويند نور و ظلمت هر دو قديمند و گويند مزاج عالم ازين هر دو باشد و از يكديگر دور بودند بطبع ، نور در جهت بالا بود و ظلمت در جهت زير ، آنگه ميان ايشان امتزاج حاصل آمد باتّفاق و گويند در عالم هيچ نيست جز از نور و ظلمت و قومى ازيشان گويند امتزاج ميان ايشان بود و نور خير كند و شرّ نتواند كرد و ظلمت شرّ كند و خير نتواند كرد و هر چه منفعت و لذّت و راحت بود آن را خير گويند و مضرّت و بيمارى و مشقّت و مرگ را شرّ گويند جملهء مانويّه مقرّ باشند بنبوّت عيسى و منكر نبوّت موسى و هارون باشند .\r\nبدان كه نور و ظلمت هر دو جسمند و ما در باب مقالات فلاسفه بيان كرديم كه جسم محدّثست و محدث صانعى را نشايد و نيز پيش ايشان نور بطبع در علوّ باشد ابدا و ظلمت\r\n\r\n","description":"","footnote":"","page_name":" 19 ","page_number":35},
  {"content":"\r\n\r\nبطبع در سفل باشد ابدا و امتزاج ميان ايشان محال بود از بهر آنكه اگر نور بسفل آيد و با ظلمت امتزاج كند از طبيعت بيرون رفته باشد ، چون از طبيعت بيرون رفته باشد نه نور باشد و اگر ظلمت بفوق شود و با نور مزج كند از طبع بيرون رفته باشد آنگه نه ظلمت بود و قول ديصانيّه از همه عجبتر كه ظلمت نزد ايشان مواتست و موات صانعى را نشايد و نيز گويند نور عالمست و ظلمت جاهل و مزج ميان علم و جهل صورت نبندد و اگر صورت بندد لازم آيد كه علم نور ناقص شود و جهل ظلمت يعنى اگر آب گرم به آب سرد بياميزى هم قوّت آب گرم ناقص شود در گرمى و هم قوّت آب سرد در سردى و همچنين اگر منى سركه با منى عسل بياميزى هر دو از طبع اصلى خود بيرون شوند پس نور و ظلمت چون حفظ خود نتوانند كرد چگونه عالم توانند آفريد .\r\n\r\nمرقيونيّه\r\nو قومى ديگر ازيشان و اين قوم را مرقيونيه خوانند ميان نور و ظلمت واسطه گويند و چون تفسير آن واسطه كنند آن را حاصلى نباشد و چيزى از آن فهم نشايد كرد و گويند نور محبوسست در حبس ظلمت و پيش ازين محبوس نبود از بهر اين فساد و ظلم و شرّ در عالم بيشتر از خيرست . و اين جهلى عظيمست ، نور چون خود را از زندان ظلمت خلاص نميتواند داد چگونه عالم تواند آفريد .\r\nبدان كه ذكر ثنوّيان در باب مجوس از آن ياد كرديم كه اصل همه يكيست و اگر چه در بعضى مقالات مختلفند نبينى كه همه گويند عالم را دو صانعست و اگر چه بهرى يزدان و اهرمن گويند و بهرى نور و ظلمت و چون اصل يكى بود در يك باب ياد كرديم .\r\nبدان كه مجوس گويند كه گاوان ملئكه‌اند و ايشان را عيدى هست از عيدها كه گاوى را دست و پاى محكم ببندند و بر بالاى بلندى برند و گويند انزلى لا تنزلى يعنى فرورو و فرومرو و دست از آن باز دارند چون به زمين رسيد و مرد او را يزدان كشت خوانند و گوشت وى بتبرّك بخورند و به يكديگر فرستند و مجوس غسل جنابت نكنند\r\n\r\n","description":"","footnote":"","page_name":" 20 ","page_number":36},
  {"content":"\r\n\r\nو گويند جز از ذكر نبايد شستن و گويند مثال اين چنان بود كه كسى جز رى چند در بار دارد يكى از آن در نجاست افتد لازم نباشد كه جمله را بشويد بلكه آنچه نجاست بوى رسيده باشد ببايد شست و مرده را نشويند و در گور نكنند ، بعضى جايهاى فراخ كرده باشند عظيم و آن را دخمه خوانند چون يكى بميرد ريسمانى بگيرند و مرده را بدان محكم در آن جامه كه در آن مرده باشد بى كفن او را بدان دخمه اندازند و بعد از دو روز با سر وى شوند اگر كلاغ يا مرغى ديگر چشم وى بيرون آورده باشد گويند از اهل بهشتست و اگر نياورده باشد گويند از اهل دوزخست و قومى از ايشان مرده را در جامه بپاى باز دارند و چوبى به زمين فروبرند كه سر آن دو شاخ باشد چنان كه سر دو شاخ زير زنخدان مرده باشد و همچنان بگذارند مقالات و فضايح ايشان بسيارست و اگر خواهيم كه جمله ياد كنيم ملالت خيزد اوليتر آنكه بدين اختصار كنيم .\r\n\r\n","description":"","footnote":"","page_name":" 21 ","page_number":37},
  {"content":"\r\n\r\n\r\nباب سوم در بعضى از مقالات جهودان و ترسايان و صابيان\r\nبدان كه يهود بعد از موسى و هرون صلواة اللّه عليهما هفتاد و يك فرقه شدند و هر فرقهء آن ديگر را ضالّ و گمراه دانند و آنچه در زمان ما در بلاد عجمند دو فرقه ظاهرترند يكى را قراان خوانند و يكى را ربانان ، و ربّانان بعدل گويند و كفر و فواحش و ظلم بر خداى نبندند و گويند بد نكند و نخواهد و بدان راضى نباشد و ثواب و عقوبت خلايق بر قدر افعال ايشان دهد چنان كه حكمت اقتضاى آن كند و او را نتوان ديد و جا و مكان ندارد موافق مذهب اهل عدل . و قرّاان مشبّهى باشند و گويند او بر عرشست و سر و دست و پاى و جملهء اعضا دارد و رود و آيد چنان كه مشبّههء اهل اسلام گويند و كفر و فسق و فجور و ظلم و جملهء فواحش ازو دانند و گويند او را بتوان ديد چنان كه مجبّره گويند ، و جملهء يهود مقرّ باشند بهر نبى و رسول كه پيش از موسى و هرون و يوشع بن نون بود و يوشع را نبى دانند نه وصىّ و بنوزده نبى كه بعد از موسى بودند ايمان دارند الّا سليمان و عيسى و محمّد عليهم السّلام و گويند سليمان ساحر بود و جنّ و انس بسحر مطيع او بودند و گفته‌اند كه يهود سليمان را رسول دانند و گويند عيسى پسر يوسف نجّار بود و مريم را ناسزا گويند و ايشان و ترسايان گويند عيسى را يهود بكشتند و اين دروغست و خداى تعالى در قرآن ميگويد :  وَ ما قَتَلُوهُ وَ ما صَلَبُوهُ .  و گويند چهار زن پيغمبر بودند : مريم خواهر هرون و موسى عمران و حلدى و استار و ربقى ، و گويند موسى گفت هرگز شرع و دين من منسوخ نشود .\r\nيهود در نسخ بر سه قولند ، قومى گويند نسخ شرايع جايز نبود عقلا و قومى گويند عقلا روا بود امّا شرع منع آن كرده كه موسى گفت شرع من منسوخ نشود و\r\n\r\n","description":"","footnote":"","page_name":" 22 ","page_number":38},
  {"content":"\r\n\r\nقوم سيّم و ايشانرا عيسوى خوانند گويند نسخ شريعت جايز نيست عقلا و شرعا و محمّد عليه السّلام رسول بود امّا او را بعرب فرستاده بودند نه ببنى اسرائيل و اين قوم اندك باشند .\r\nبدان كه از اصحاب ملّتها جهودان را دشمنى بيشتر بود با مسلمانان چنان كه خداى تعالى در قرآن ياد كرده است و ايشان گويند محمّد صلى اللّه عليه و آله و سلّم آنچه ميكرد و مينمود از معجزات بقوّت سحر ميكرد و ابليس يار وى بود درين معنى و كعبه را بيت الشّيطان خوانند و اين ازيشان عجب نبود كه چون موسى بكوه طور سينا رفت بمناجات و هرون را در ميان قوم بگذاشت و هرون نبىّ مرسل بود چون وعده از سى بگذشت و بچهل شد هفتاد هزار بنى اسرائيل گوساله پرست شدند و قول هرون قبول نكردند . چون موسى باز آمد و ايشان را ملامت كرد و خواستند كه توبه كنند قبول نكرد ، توبهء ايشان آن بود كه يكديگر را بكشند ، شمشير در يكديگر نهادند چون بيست هزار كشته شدند جبرئيل آمد كه تا ديگر نكشند و توبه قبولست . ديگر چون هرون وفات يافت و موسى او را دفن كرد و با پيش بنى اسرائيل آمد قول او قبول نكردند و گفتند هرون را تو كشتى تا رسالت از آن تو بود ، موسى دعا كرد تا هرون زنده شد و گفت خداى مرا بميراند و موسى مرا نكشت و فضايح بسيارست ايشان را و از جملهء فضايح ايشان آنكه گويند خواهرى كه از مادر باشد شايد كه ويرا بزن كنند و اگر مادر پدرى بود نكاحش درست نباشد و يهود به ظاهر اين را انكار كنند و پيش ايشان مرد نتواند كه طلاق زن دهد بلكه پيش قاضى ايشان رود و قاضى دو كس از عدول ايشان پيش زن فرستد تا بگويند كه قاضى ترا طلاق داد ، اگر زن پيش از سه روز باز گردد طلاق واقع نبود و اگر بعد از سه روز آيد طلاق واقع شود و جماعتى گويند كه نزد ايشان هر گه كه طلاق واقع شد هرگز آن زن را زن نتوان كرد البتّه و مرا اين معنى يقين نيست ، امكان دارد كه راست بود .\r\n\r\n","description":"","footnote":"","page_name":" 23 ","page_number":39},
  {"content":"\r\n\r\n\r\nامّا ترسايان و مقالات ايشان\r\nچون عيسى عليه السّلام را به آسمان بردند نصارى بهفتاد و دو فرقت شدند و بعضى مر بعضى را كافر خوانند .\r\nبدان كه جملهء نصارى گويند معبود جوهريست سه اقنوم و اين اقانيم يكى را اقنوم اب خوانند و آن قديم بود ، ديگر اقنوم ابن و آن كلمه است ، سيّم را اقنوم روح القدس گويند و آن حيات است ، و گويند معلومات يا جوهر بود يا عرض و نشايد كه خداى عرض بود لابد كه جوهر بود و گويند نشايد كه مركّب بود ، لازم آيد كه جوهر بسيط بود و چون حكمتش درست نشود الّا كه حىّ ناطق باشد پس واجب كند كه حىّ ناطق باشد و عيسى را پسر خداى گويند و كلمهء او دانند و گويند معنى كلمه آنست كه خلق بوجود او راه يابند و روح القدس يعنى كه دين به دو زنده شود و آنچه در اتّحاد ميگويند نامعقولست نه ايشان ميدانند و نه بفهم كس مىتوانند رسانيدن چون پرسيم ايشان را كه اتّحاد چيست و عبادت عيسى چرا واجبست گويند از بهر آنكه لاهوتست يعنى خداى و قومى گويند از بهر آنكه عيسى واسطه است ميان ما و ميان لاهوت و يعقوبيّه از ايشان گويند اتّحاد بذات بود و ناسوت لاهوت باشد و اين فاسدست زيرا كه نزد ايشان لاهوت جوهر بسيطست و ناسوت جسم مركّب پس اتحاد تصوّر نبندد و اگر اتّحاد تصوّر داشتى لازم بودى كه لاهوت مركّب شدى يا ناسوت بسيط و اين هر دو باطلست و نسطوريّه گويند ميان ايشان ممازجه نبود الّا آنكه كلمهء ناسوت مسيح را هيكل گردانيد پس مسيح دو جوهرست و دو اقنوم و ملكائيّه گويند كه اتّحاد با ايشان كلّى بود نه بمسيح پس مسيح دو جوهرست و يك اقنوم و بعضى گويند اتّحاد آن بود كه كلمه در مسيح تأثير كرد چنان كه صورت در آينه تأثير كند بىآنكه نقل كند و بعضى گويند معنى اتّحاد آنست كه كلمه بر دست عيسى تدبير چيزها كرد و ايشان در بعضى تسبيحها گويند ايمان داريم بواحدى كه پدرست و مالك همه چيزها و بربّ واحد مسيح پسر خداى كه از پدر پديد آيد پيش از همه چيزها و نه مصنوعست ، إله حقّ از إله حقّ از جوهر پدر خود ، در اقانيم خلاف كنند و بعضى\r\n\r\n","description":"","footnote":"","page_name":" 24 ","page_number":40},
  {"content":"\r\n\r\nگويند اعيان و ذواتند و بعضى گويند خواصّند يعنى اعراض چندند كه ملازم ذات و بند و بعضى گويند يا خواصّست يا صفات و گويند آن چيزى را شايد گفت كه از جوهر چيزيست كه شريك وى بود در صفت ذاتى و چون عيسى از جوهر لاهوت بود لازم باشد كه شريك وى بود و انفصال عيسى از لاهوت آنست كه خداى با آنكه پدر بود اوليتر از عيسى و عيسى با آنكه پسر بود اوليتر از آنكه پدر باشد و گويند مسيح خداست و مسيح بحواريان گفت شما برادران منيد پس اگر حواريان و عيسى را فرزندان بودندى خداى جدّ ايشان بودى ، ( تعالى اللّه عن ذلك علوّا كبيرا . )\r\nو جملهء نصارى گويند يوحنا و مرقس و متى و لوقى اينان از حواريان بودند و بهترند از داود و موسى و سليمان و هرون و جملهء انبيا ، و گويند آدم و نوح و ابراهيم و اسحق و يعقوب نه انبيا بودند امّا صالحان بودند و حقّ بديشان مىآمد و ملائكه ايشان را زيارت ميكردند و خداى بديشان آموزانيده بود هر چه خواهد بود پيش از آنكه باشد و ايشان خلق را بخداى خواندندى چنان كه خداى فرموده بود و گويند سليمان ملعون بود ، صد هزار لعنت بر آن كس كه اعتقاد چنين دارد و گويند نشايد نام سليمان بردن در كليسا از بهر آنكه يكى از اسرتيان خويش را كه نام وى حشامه بود دستورى داده بود تا در خانهء سليمان بتان مىپرستيدند و گويند سليمان را ملك بيش از نيمى از شام نبود با آنكه ايشان روايت كنند كه خداى تعالى وحى كرده بود بداود كه ترا فرزندى باشد و من پدر وى باشم و او پسر من و لكن چون پيش رأس الجالوت كه رئيس يهود بود رفت كافر شد ، نعوذ باللّه ازين اعتقاد .\r\nو گويند يكى ازيشان يعنى حواريان كه نزد ايشان به از ملائكه و انبياست و آن يوحنا بود ، سى درم از يهود بستد و ايشان را دليلى كرد بعيسى تا يهود عيسى را بگرفتند و بكشتند و بر درخت كردند و يوحنّا يقين ميدانست كه عيسى پسر خداست و گويند عيسى در مهد سخن نگفت و همچنين جملهء بىدينان از فلاسفه و غيره انكار كنند سخن گفتن عيسى [ را 
  ] در مهد كه عيسى در مهد گفت : انّى عبد اللّه ، من بندهء خدام و ايشان گويند عيسى خداست و مجوس و يهود انكار سخن عيسى در مهد كنند و گويند\r\n\r\n","description":"","footnote":"","page_name":" 25 ","page_number":41},
  {"content":"\r\n\r\nانسان نبى نباشد الّا آن وقت كه كتابى بياورد و اللعجب كه نزد ايشان چهار زن انبيا بودند :\r\nحلدى و استار و ربقى و مريم و ايشان را كتابى نبود و اين ضدّ سخن اوّليست . و گويند قول خداى كه فرعون هامان را گفت :  يا هامانُ ابْنِ لِي صَرْحاً  دروغست ، هامان بعد از فرعون بود بمدّتى دراز و او در زمين پارس مىبود و فرعون در زمين مصر و اگر هامان در زمان فرعون بودى در تورية ياد كرده بودى .\r\nبدان كه اين قول ايشان باطلست از بهر آنكه روا باشد كه هامان كه در پارس بود نه آن هامان باشد كه با فرعون بود و اگر گوئيم كه همان بود روا باشد زيرا كه اتّفاقست كه فرعون از فارس بود و نقل كرد بمصر ، چرا نشايد كه هامان از پارس با فرعون يا بعد از فرعون نقل كند بمصر و آنچه گويند كه ميان ايشان روزگارى بسيار بود درست نيست و اگر درست شود آن هامان ديگر بوده باشد و لازم نيايد كه در عالم هامان خود يكى بوده باشد و آنچه گويند كه اگر چنين بودى تورية بدان ناطق بودى گوئيم اگر جملهء احكام و قصّه‌ها و اخبار در تورية بودى بانجيل و ديگر كتابها حاجت نبودى و فرستادن آن بىفايده بودى .\r\nبدان كه نصارى و مجوس ختنه نكنند و غسل جنابت و حيض و نفاس و استحاضه نكنند و در حيض زن را وطى كنند و گويند هر كه زنى كرد هيچ زن ديگر نتواند كردن و نتواند كه وطى كنيزك كند و نتواند كه او را طلاق دهد و زنى ديگر خواهد يا كنيزك را وطى كند و چون شوهر بميرد زن نتواند كه هرگز شوهرى ديگر كند و نزديك ايشان هيچ حدّ و قصاص نباشد و جملهء فضايح ايشان بر شمردن ملال انگيزد و بدين قدر اختصار كنيم .\r\nامّا صابيان گويند عالم را صانعى هست كه فلك و كوكب را بيافريد به احكام تمام و تدبير عالم بكواكب داد و هرچه در عالم پديد آيد مدّبر آن كواكب باشند و ايشان عبادت كواكب كنند و بر صورت هر يك از كواكب هفتگانهء سيّار بت‌ها تراشند و سجدهء ايشان كنند و گويند از بهر آنكه ما از كواكب دوريم سجدهء بت ميكنيم كه بر صورت ايشانند و بروز ، و شب كه آفتاب تحت الارض باشد و كواكب ظاهر شوند ، خود سجدهء\r\n\r\n","description":"","footnote":"","page_name":" 26 ","page_number":42},
  {"content":"\r\n\r\nكواكب كنيم و اين قوم سخن خود را نقض كردند و گفتند كواكب قديمند و گويند كواكب از بهر آن مستحقّ عبادتند كه مدبّر چيزهااند كه در عالم پديد مىآيد و قومى ازيشان گويند كه كواكب مستحقّ عبادت نيستند بلكه ما ايشان را قبلهء خود ساخته‌ايم و عبادت خداى را ميكنيم چنان كه شما كعبه را قبلهء خود سازيد و قومى ازيشان گويند عالم قديمست چنان كه فلاسفه گويند و نزد ايشان احكام شرايع و نبوّت و كتب منزل و عبادات همه باطل بود چنان كه فلاسفه گويند ، و دهريان و صابيان فرق بسيارند و جمله گويند هود و صالح و شعيب و موسى و هرون و عيسى و محمّد صلواة اللّه عليهم نه پيغمبران بودند و هرمس و ذروثيوس و افلاطون و سقراط و بقراط و ارسطاطاليس جمله انبيا بودند و ايشان فرق بسيارند و هر قومى را مقالات و فضايح بود بر خلاف قوم ديگر و آن قوم كه عبادت كواكب كنند از بهر آنكه ايشان مدّبرانند اين قوم غسل جنابت و ديگر غسلها بكنند و از نجاست احتراز كنند الّا آنكه خمر نزد ايشان حلالست همچون نزد مجوس بخلاف يهود و نصارى كه ايشان عبادت كواكب نكنند و ديگر از هيچ احتراز نكنند و برهمن هندى و اتباع او گويند كه صانع عالم نوريست نه چون نورهاى ديگر كه به چشم توان ديد و عالم و قادر و سميع و بصيرست و صابيّهء واسط « 1 » گويند اوّل انبيا آدم بود و آخرشان شيث و با اين همه ايمان بعيسى دارند و براهمهء هند انكار بعثت انبيا كنند و گويند بعثت انبيا قبيحست از بهر آنكه انبيا چيزى ميفرمايند كه موافق عقل بود ، عقل خود كفايت بود و اگر خلاف عقل بود قبيح باشد و بعضى ازيشان گويند كه آدم و ابراهيم هر دو پيغمبر بودند و جز ايشان هيچ پيغمبر ديگر نبود .\r\nبدان كه سخن اصحاب مقالات و ارباب ملل بسيارست و از ياد كردن آن ملالت خيزد و اينقدر اينجا كفايتست و غرض از ياد كردن اين معنى آن بود كه هر كه مطالعهء اين كند از مقالات هر قومى با خبر بود و اصول ايشان داند و المنّة للّه .\r\n\r\n\r\n","description":"","footnote":"\r\n( 1 ) در نسخه ها : واسطه\r\n","page_name":" 27 ","page_number":43},
  {"content":"\r\n\r\n\r\nباب چهارم در اصل فرق اسلام و مقالات ايشان\r\nپيغمبر عليه السّلام گفته است كه يهود پس از موسى بهفتاد و يك فرقت شدند و امّت من بهفتاد و سه فرقت شوند جمله هلاك باشند الّا يك فرقت كه نجات يابند .\r\nبدان كه هر فرقتى از اين فرق گويند كه ناجى مائيم و ديگران همه كافر و گمراهند و هميشه در دوزخ باشند امّا اجماع امّتست كه اين جمله فرق [ چون 
  ] بشهادتين و صانع و انبيا و اصول شرع اقرار كردند خون و مال و زن و فرزند ايشان در حصن آمد و چون يكى ازيشان بميرد غسل و نماز بر وى و كفن و دفنش واجب بود و در گورستان مسلمانان دفن كنند و اگر چه يكديگر را كافر و گمراه خوانند و از يكديگر ميراث گيرند و اگر كسى بخلاف اين گويد از تعصّب و بىديانتى باشد و اصل آنست كه گفتيم اوّل .\r\nبدان كه اصل اين هفتاد و سه فرقت دو است و هر يك را دو نامست يكى محمود و ديگر مذموم . امّا اصل اوّل قومى كه ايشان خود را اهل سنت و جماعت خوانند اين نام محمودست و خصم ايشانرا نواصب خوانند و اين نام مذمومست . اصل دوّم قومى كه ايشان خود را شيعه و اهل ايمان خوانند و خصم ايشانرا روافض خوانند و اين اسم نزد خصم اسم ذمّست ، پس ايشان كه گويند امام بعد از رسول ابو بكر بود خود را اهل سنّت و جماعت خوانند و اين قوم كه گويند امام بعد از نبى على بود خود را اهل ايمان و شيعه خوانند و هر قوم تفسير لقب كه ايشان را بدان خوانند طلب كنند ، اوّل نواصب گويند كه اگر از نصب آن ميخواهيد كه امام را نصب كرديم اين لقب نزد ما مذموم نيست بلكه محمودست و اگر آن ميخواهيد كه ما نصب عداوت خاندان رسول كرديم اين باطلست كه ما نصب عداوت خاندان نكرديم .\r\n\r\n","description":"","footnote":"","page_name":" 28 ","page_number":44},
  {"content":"\r\n\r\nگوئيم اين درستست نه باطل از بهر آنكه يارى دادن كسى بر آنكه حقّ ديگرى باطل كند ظلم بود و شما را درست نشد و هرگز نشود كه امامت باختيارست و بعد از رسول امام ابو بكر بود پس نصب او دليل بود بر دشمنى آنكه حقّ وى باطل كرديد و نيز آنچه بنى اميّه با خاندان رسول كردند ترك و كابل و روم مثل آن با مسلمانان نكنند و ايشان امامان و مقتدايان شمااند و ايشان را مسلمان و مؤمن دانيد و لعنت ايشان روا نداريد و آن كس كه ايشان را لعنت كند كافر دانيد و معويه چون ملك بگرفت بفرمود تا در بلاد اسلام بر همهء منبرها و منارها لعنت بر خاندان رسول ميكردند و هزار ماه اين لعنت ميكردند الّا دو سال كه ملك عمر عبد العزيز بود ، چون عمر عبد العزيز بمرد ديگر باره بفرمودند تا لعنت ميكردند ، اگر نه اين عداوت على و خاندان رسول بود چرا بنى اميّه را مسلمان دانيد بدانچه ايشان كردند و آن كس كه لعنت ايشان كند كافر . اگر گويند كسى كه بر على و خاندان رسول لعنت كرد ما او را امام نگوئيم و مسلمان ندانيم هدم اصل مذهب خويش كرده باشند زيرا كه اصل مذهب ايشان آنست كه امامت به اختيار امّتست و گويند چون يك كس از امّت بيعت كرد بر ديگران واجب باشد كه بيعت كنند و آن قوم كه بر معويه و يزيد و مروان بيعت كردند بيش از آن بودند كه بر ابو بكر و عمر بيعت كردند ، اگر ايشان نه امام بودند لازم شود كه ابو بكر و عمر نه امام باشند و پيش شما ايشان امامند لازم شود كه ايشان نيز امام باشند و هر كه منصف و عاقل بود و طلب نجات آخرت كند او را شكّى نباشد در كفر آن كس كه امامش كسى بود كه بر علىّ بن ابى طالب و خاندان رسول لعنت كرده باشد و بفرمودهء او پسران رسول را كشته و دختران وى را بغارت برده رويها گشاده از كربلا تا بدمشق ، هر كه ايشان را مسلمان داند بايد كه اعتقاد كند كه دوزخ نيست و وعيدهاى قرآن همه دروغست و جملهء كفّار در بهشت باشند و نيز بر اصل مذهب ايشان اگر اينان را امام و مقتدايان ندانند لازم شود كه درين قرب صد سال كه ملك بنى اميّه بود جملهء عقود و نكاحها باطل بود و هر فرزند كه بنكاح بلا ولى آمده بود حرامزاده بود الّا نزد ابو حنيفه و العجب كه نزد شافعى فرقست ميان مؤمن و مسلمان ، گويد هر كه مؤمن بود مسلمان بود و نه هر كه مسلمان بود مؤمن بود و ابو سعيد متوالى از اصحاب شافعى مختصرى در كلام كرده است نام آن غنيه ، در آنجا گويد يزيد از جملهء مؤمنانست و حال او در بهشتست\r\n\r\n","description":"","footnote":"","page_name":" 29 ","page_number":45},
  {"content":"\r\n\r\nبنگر بر عداوت اين شخص دشمن آل محمّد را كه قناعت نكرد كه يزيد را مسلمان خواند بلكه مؤمنش خواند ، نعوذ باللّه من الخذلان و الميل الى اعداء اللّه .\r\nاگر گويند پيغمبر گفته است اصحاب من همچون ستارگانند بهر كدام كه اقتدا كنيد راه يابيد و صحابه بر ابو بكر بيعت كردند و راضى شدند پس درست شد كه وى امام بود و نصب ما حقّ بود و چون نصب حقّ باشد ظلم نكرده باشند و چون ظلم نكرده باشند عداوت لازم نيايد پس قول شما باطل بود بجواب گوئيم اين از احاديث آحادست باجماع موجب علم نباشد و اين مسئلهء علميست پس اين حجّت نباشد ، وجه دوّم ايشان را گوئيم اين عامّست يا خاصّ ، اگر گويند عامّست و بدان جملهء صحابه ميخواهند گوئيم عموم اين حديث باطلست از بهر آنكه در صحابه منافق بودند مثل ابو سفيان و معويه و عمرو عاص و حكم و مروان حكم و برادرش و اصحاب عقبه هر شبى قصد آن كردند كه هلاك پيغمبر كنند چنان كه در كتب تواريخ مسطورست الّا آنكه در عددشان خلافست ، بعضى گويند پانزده كس بودند از قريش و معويه و عمرو عاص از جملهء اين نه‌اند و شش نه از قريش بوده‌اند و واقدى گويد كه اصحاب عقبه سيزده بودند و رسول نام ايشان با حذيفه و عمار بگفت و چون اين منافقان از صحابه باشند نشايد كه معنى اين حديث عامّ باشد از بهر آنكه رسول نگويد كه هر كه اقتدا بمنافق كند او راه يابد .\r\nاگر گويند معنى حديث خاصّست نه عامّ و معنى آنكه بهر صحابى كه منافق بود اقتدا كنى راه يا بى گوئيم روا نبود كه رسول اللّه چنين گويد از بهر آنكه نفاق از افعال قلوبست و ما را بر ضماير دلها اطّلاع نباشد و اين قدر از منافقان كه ميدانيم از قول رسول دانستيم .\r\nوجه ديگر آنكه نزد شما از مهاجر و انصار كه حصار عثمن دادند و او را كشتند و ايشان كه تقاعد كردند از نصرت وى نه منافق بودند بلكه لازم بود كه اقتدا بديشان كردن بر حقّ بود و همچنين عايشه و طلحه و زبير و معويه كه با امير المؤمنين على مصاف كردند و اتباع ايشان همه بر حقّ باشند و هر كه خون يكى بريخت از جانبين\r\n\r\n","description":"","footnote":"","page_name":" 30 ","page_number":46},
  {"content":"\r\n\r\nبر حقّ بود و چون ايشان بر حقّ باشند كشتگان از هر دو جانب در دوزخ باشند بل اگر يكى بامداد در لشكر امير المؤمنين على بودى و قومى را از معويه بكشتى و وقت پيشين نزد معويه رفتى و قومى از لشكر امير المؤمنين على يا امير المؤمنين على را بكشتى بر حقّ بودى كه در هر دو زمان اقتدا بصحابه كرده بود و اين كفر محض بود و بر عاقل پوشيده نماند .\r\nوجه ديگر آنكه مسلّمست كه اين حديث درستست و نه عامّست ، چرا نشايد كه بدان امير المؤمنين على را خواهد و آن قوم از صحابه كه بر ابو بكر بيعت نكردند هژده بودند از مهاجر و انصار مثل : امير المؤمنين علي و ابو ذرّ و سلمان و عمّار و مقداد و خالد بن سعيد بن العاص و ابو بريدة الاسلمى و ابيّ بن كعب و خزيمة بن ثابت ذو الشّهادتين و ابو الهيثم بن تيهان و سهل بن حنيف و عثمان بن حنيف و ابو ايّوب انصارى و جابر بن عبد اللّه انصارى و حذيفة بن اليمان و سعد بن عبادة و قيس بن سعد و عبد اللّه بن العبّاس و باتّفاق امّت اينها از نفاق دور بودند پس هر كه اقتدا بديشان كند و گويد ابو بكر نه امام بود راه يافته باشد .\r\nاگر گويند مسلّم نيست كه اين صحابهء كبار بيعت نكردند بلكه جملهء صحابه بر ابو بكر بيعت كردند گوئيم اين جهل و مكابره باشد .\r\nابن قتيبه در كتابى از تصانيف خويش گويد هژده كس از صحابه رافضى بودند و بيعت نكردند امير المؤمنين على و هفده كس كه با وى بودند . اگر گويند بعد از چند روز همه بيعت كردند گوئيم آنكه بعد از چند روز بيعت كرد ازو باكراه و ضرب بيعت بستدند و اتّفاقست كه سلمان را چندان بزدند كه گردنش كژ شد و تا بمرد كردنش كژ بود و امير المؤمنين على بيعت نكرد چنان كه بخارى و مسلم ياد كرده‌اند و چون فاطمه عليها سلام وفات يافت نواصب گويند على بيعت كرد و شيعه مسلّم ندارند پس نواصب را بيان بايد كرد .\r\n\r\n","description":"","footnote":"","page_name":" 31 ","page_number":47},
  {"content":"\r\n\r\nامّا سعد بن عباده اجماع امّتست كه او بر هيچكس بيعت نكرد و نتوانستند كه ويرا الزام كنند از بهر آنكه قبيلهء او بنى خزرج بسيار بودند از فتنهء ايشان ترسيدند و چون امارت بعمر رسيد روزى در ميان بازار مدينه ميگذشت سعد را گفت يا بيعت كن يا مدينه را رها كن ، سعد گفت شهرى كه تو در آن امير باشى بر من حرام شد كه در آن مقام كنم برخاست و بشام رفت و او را قبيلهء بسيار بود در دوديه از رستاق دمشق هر هفته بديهى بودى پيش خويشان بعد از مدّتى از ديهى بدان ديگر ميرفت از باغى كه براهگذار او بود تيرى بينداختند و او را بكشتند .\r\nبلاذرى در تاريخ خود گفته است كه آن تير محمّد بن مسلمة انصارى زد و او را زر داده بودند و از مدينه بشام فرستاده تا او را بكشد و قومى گويند هم خالد وليد بشام رفته بود از ترس عمر و هر يكى تيرى انداختند و سعد را بكشتند و جهّال گويند جنّيان او را بكشتند و بر درختى رفته بودند و دف ميزدند و اين بيت ميگفتند :\r\n قد قتلنا سيّد الخزرج سعد بن عباده * و رميناه بسهمين فلم نخط فؤاده \r\nبدان كه اين سخن جاهلان بود و ايشان را لازم شود كه عمر از رسول اللّه و ابو بكر بهتر بود از بهر آنكه رسول را خصمان بسيار بودند از قريش مثل ابو جهل و عتبه و شيبه و غير ايشان و ديوان كفّار را از بهر رسول نكشتند و سعد را از بهر عمر بكشتند و سعد سيّد انصار بود اگر گويند ديوان كافر بودند كه سعد را كشتند گوئيم اين طعنست كه شما در حقّ عمر ميكنيد كه جنّيان كافر سيّد انصار را از بهر عمر بكشتند .\r\nامّا شيعه از خصم پرسند كه بر افضى و رفض چه ميخواهى ، لازم بود كه گويد رفض در لغت انداختن و ترك بود و در عرف اصطلاح رفت كه رافضى آن كس بود كه گويد ابو بكر نه امام بود بعد از رسول اللّه و امام امير المؤمنين على بود گوئيم بدان طريق كه معنى رفض انداختن بود روا باشد كه ايشان را رافضى خوانند يعنى ترك باطل كردند و از پى حقّ رفتند و اگر آن خواهى كه حقّ را ترك كردند و باطل گرفتند ترا بر اين دليل به كار بايد و هرگز نيابى و ممكن نبود اگر سخن بانصاف گوئى و اگر\r\n\r\n","description":"","footnote":"","page_name":" 32 ","page_number":48},
  {"content":"\r\n\r\nبرفض رفض اصطلاحى خواهى يعنى ايشان بامامت ابو بكر نگرويدند اين درست باشد و مدحست نه ذمّ ، اگر گويند آنچه اصل ساختى باطلست از بهر آنكه قومى دعوى كنند كه امام بعد از رسول عبّاس بود پس سه اصل باشد گوئيم اين قول باطلست از بهر آنكه اتّفاق امّتست كه در وقت آنكه امير المؤمنين على غسل رسول اللّه ميكرد عبّاس گفت امير المؤمنين على را ، دست دراز كن تا بر تو بيعت كنم كه چون من بيعت كنم مردم گويند عمّ رسول بر پسر عمّ رسول بيعت كرد كس با تو خلاف نكند . اگر امامت از از آن عبّاس بودى با امير المؤمنين نگفتى كه دست دراز كن تا بر تو بيعت كنم و اين معنى در زمان ابو مسلم صاحب الدّعوه شد كه او را اعتقاد آن بود كه امامت بميراثست و عبّاس عمّست و امير المؤمنين على پسر عمّ و او را با عمّ ميراث نرسد و اين باطلست از دو وجه يكى از پيش ياد كرديم از قول عبّاس و بيعت ، دوّم آنكه اگر بميراث بودى هم از آن امير المؤمنين على بود زيرا كه اجماع اهل بيتست كه عمّ پدرى با پسر عمّ مادر پدرى ميراث نگيرد و عبّاس عمّ رسول بود از پدر و امير المؤمنين على پسر عمّ بود هم مادرى و هم پدرى ، پس اين قول باطلست كه ابو مسلم و اتباع وى گفته‌اند از راوندى « 1 » و غير او چون درست شد كه اصل دو است امّا شيعت و سنّى و ناصبى و رافضى چنان كه خصمان يكديگر را بدان منسوب كنند پس فرقت يك اصل كه ايشان را رافضى خوانند بعضى از نواصب گويند هژده فرقتند و بعضى گويند بيست فرقتند . اگر هژده حساب كنى كه نواصب پنجاه و پنج فرقت باشند و اگر بيست نواصب پنجاه و سه . اگر گويند اهل سنّت و جماعت يك فرقتند و اين پنجاه و دو فرقت ديگر كه ايشان را بر ما مىبنديد نزد ما كافرند چگونه از ما باشند و مقالت ايشان ضدّ اعتقاد ما باشد گوئيم اينكه شما خويشتن را نام اهل سنّت ميكنيد يا حقيقتست اين نام يا اصطلاح ، اگر گويند حقيقتست محال بود از بهر آنكه سنّت آن بود كه پيغمبر نهاده بود امّا بقول يا فعل كرده بود و شما در اكثر احوال قياسات كنيد و سنّت مأوّل گردانيد\r\n\r\n\r\n","description":"","footnote":"\r\n( 1 ) در نسخه‌ها : ابن راوندى\r\n","page_name":" 33 ","page_number":49},
  {"content":"\r\n\r\nعلى الخصوص ابو حنيفه كه بجزوى از صد جزو از احاديث كار نكند و گويد قياس مقدّمست بر اخبار آحاد و خبر تواتر اندك توان يافت پس هر كه ترك احاديث و سنّت رسول كرد او سنّى بود لازم آيد كه مشبّهى آن بود كه ترك تشبيه كند و فساد اين سخن بر هيچ عاقل پوشيده نماند . اگر گويد ابو حنيفه و اصحاب قياس ببعضى احاديث كار كنند و آن حديث ترك كنند كه مخالف قياس باشد و قياس اصليست از اصول دين ، جواب گوئيم هيچ كس نيابى از هفتاد و سه فرقت كه تمسّك وى بخبر رسول كمتر از آن ابو حنيفه بود چرا ابو حنيفه از اهل جماعت و سنّتست و ديگران از اهل بدعت .\r\nامّا آنچه گويند كه ترك خبرى كند كه مخالف قياس بود و قياس اصليست گوئيم پيغمبر قياس دانست يا نه اگر گويند دانست گوئيم چرا سخنى گفت بخلاف قياس و نزد شما قياس از اصول دينست چگونه روا باشد كه سنّت وى بر خلاف دين بود و اجماع امّتست كه دين و اصلش آن باشد كه پيغمبر نهاده بود بامر خداى و اگر گويند رسول را قياس معلوم نبود لازم شود كه خداى را هم معلوم نبود از بهر آنكه خداى گفت :\r\n  وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ،   گفت هيچ از هواى خود نگويد و آنچه گويد از وحى گويد كه به دو آيد پس چون قياس نزد شما اصليست از اصول دين و خدا و رسول وى را معلوم نبود لازم آيد كه دين نه دين محمّد بود و اصحاب قياس عالمتر از خدا و رسول باشند كه اصلى ميدانند كه خداى و رسول را معلوم نبود و اين كفر محضست ، ( تعالى اللّه عمّا يقول الملحدون علوّا كبيرا ) .\r\nوجه ديگر در جواب آنكه ايشان گويند كه اين پنجاه و دو فرقت نه از مااند و ما ايشان را همه كافر دانيم پس ايشان نه از ما باشند گوئيم اماميان متّفقند كه هر آن كس كه بتوحيد و عدل و نبوّت و امامت بدان شرايط كه مذهب ايشانست نگويد وى كافر بود و خلاف ميان ايشان در شرعيّاتست بعضى گويند كه مخالف در شرع همچون مخالف در اصل بود و اصّح آنست كه مخالف در شرع فاسق بود نه كافر و نوزده فرقت را كه شما ايشان را بر ما مىبنديد معلومست كه ايشان نزد ما همه كافرند چگونه ايشان از ما باشند پس درست شد كه اسم سنّت و جماعت يا نصب و اسم شيعت\r\n\r\n","description":"","footnote":"","page_name":" 34 ","page_number":50},
  {"content":"\r\n\r\nو مؤمن و رافضى بعد از رسول در زمان ما اصطلاحيست نه حقيقى و چون ايشان را از بهر آن بر ما مىبنديد كه ايشان گويند امام بعد از رسول على بود ابو بكر نبود لازم آيد كه اين پنجاه و دو فرقت از شما باشند زيرا كه ايشان را اعتقاد آنست كه بعد از رسول امام ابو بكر بود نه على و چون ايشان كه دعوى سنّت كنند پنجاه و سه فرقتند چه عيب اگر ايشان كه دعوى شيعت كنند بيست فرقت باشند .\r\nامّا دليل بر آنكه اسما و القاب فريقين اصطلاحيست آنست كه اصحاب و ارباب مقالات متّفقند كه اسم رفض از آن روز ظاهر شد كه زيدبن على خروج كرد بر هشام بن عبد الملك و با وى پانزده هزار سوار بودند و بيست هزار پياده ، جماعتى گويند كه بعضى از لشكر تبرّى كردند از شيوخ ، زيد ايشان را منع كرد ، از ايشان قومى زيد را ترك كردند زيد گفت رفضوني يعنى ترك من كردند از آن وقت باز اين قوم را رافضى خوانند .\r\nبدان كه اين سخن خصمست و حال بخلاف اين بود كه ايشان ميگويند ، دليل بر اين آنست كه اصحاب تواريخ نقل كرده‌اند كه چون زيد بن على را تير زدند و از پشت اسب جدا شد گفت : اين سائلي عن ابى بكر و عمر هما قاماني هذا المقام مگر كسى پيش ازو پرسيده بود كه چه گوئى در حقّ شيخان او در حال آنكه تيرى بوى رسيد اين بگفت و معنيش آن بود كه كجاست آنكه حال ابو بكر و عمر از من مىپرسيد ايشان مرا بدين جايگه رسانيدند و اين لفظ عبد الرحمن همدانى در كتاب الفاظ ياد كرده است ، پس قول اوّل باطل شد .\r\nبدان كه چون زيد بن على خواست كه خروج كند قومى از شيعه بر وى جمع شدند ، ظنّ ايشان چنان بود كه خروج زيد باذن امامست چون معلوم شد ايشان را كه صادق عليه السّلام ويرا منع مىكند از خروج از وى بگرديدند ، زيد گفت : رفضونى مرا ترك كردند و آن قوم كه با زيد بماندند آن قوم را رافضيّه لقب نهادند پس درست شد كه اصل دو بيش نيست و باقى فرق فروع اين دو اصلست .\r\n\r\n","description":"","footnote":"","page_name":" 35 ","page_number":51},
  {"content":"\r\n\r\n\r\nباب پنجم در ذكر فرق خوارج و مقالات و ابتداى كار ايشان\r\nبدان كه هر فرقى كه ايشان منسوب باسلامند دعوى كنند كه دين و اسلام و ايمان آنست كه اعتقاد ايشانست و باقى نه ايمانست و نه اسلام بلكه استسلامست و اوليتر آنكه اوّلا ذكر دين و ايمان و اسلام ياد كنيم پس ذكر مقالات ايشان .\r\nبدان كه دين بر ده معنى باشد .\r\nاول توحيد چنان كه خداى گفت :  إِنَّ الدِّينَ عِنْدَ اللَّهِ الْإِسْلامُ ، \r\nدوم شريعت چنان كه خداى گفت :  الْيَوْمَ أَكْمَلْتُ لَكُمْ دِينَكُمْ ،  يعنى شريعت شما تمام كردم امروز ،\r\nسيم حساب چنان كه خداى گفت :  الدِّينُ الْقَيِّمُ ، * \r\nچهارم جزا چنان كه گفت :  مالِكِ يَوْمِ الدِّينِ ، \r\nپنجم طاعت ، عمرو بن كلثوم گويد :\r\n و ايّام لنا عزّ طوال * عصينا الملك فيها ان ندينا \r\nششم قهر و غلبه كردن ، اعشى گويد :\r\n هو دان الرّباب اذكر * ه الدّين دراكا بغزوة و صيال \r\nهفتم ملك چنان كه زهير گويد :\r\n لئن حللت بواد فى بنى اسد * فى دين عمرو و حالت دوئنا فدك \r\nهشتم حدود چنان كه گفت :  وَ لا تَأْخُذْكُمْ بِهِما رَأْفَةٌ فِي دِينِ اللَّهِ  يعنى در حدّها\r\n\r\n","description":"","footnote":"","page_name":" 36 ","page_number":52},
  {"content":"\r\n\r\nنهم عيد چنان كه گفت :  اتَّخَذُوا دِينَهُمْ لَعِباً وَ لَهْواً  يعنى عيد .\r\nامّا ايمان : بدان كه ايمان تصديق بود بهر چه تصديق آن واجبست از توحيد و عدل و نبوّت و امامت و تصديق جملهء انبيا و كتبهاى منزل و ملائكه و حشر و نشر و جمله احوال قيامت از حساب و صراط و بهشت و دوزخ و جز آن . دليل بر آنكه ايمان تصديقست قول خداى .  وَ ما أَنْتَ بِمُؤْمِنٍ لَنا وَ لَوْ كُنَّا صادِقِينَ ،  يعنى بمصدّق و تصديق از افعال قلوب باشد و هر مؤمنى مسلمان بود و نه همهء مسلمانان مؤمن باشد چنان كه خداى گفت :  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ ،  ميگويد اعراب گفتند ايمان آورديم بگو ايشان را كه ايمان نياورديد امّا اسلام آورديد و ايمان هنوز در دل شما نيامده است . در اين آيت دو دليلست يكى آنكه ايمان جز از اسلامست ، دوّم آنكه ايمان از افعال قلوبست و افعال قلوب تصديق بود . از صادق عليه السّلام پرسيدند چه چيزست كه چون بنده آن بكند ايمان وى كامل بود ، گفت آنكه توّلى كند باولياى خدا و تبرّى كند از اعداى خدا و با صادقان باشد چنان كه وى فرموده است و خداى تعالى در قرآن ميگويد :\r\n يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ . \r\nامّا اسلام : بدان كه اسلام فرمان بردارى و انقياد بود اگر بطوع باشد و اگر باكراه چنان كه رسول ميگويد كه مرا فرمودند كه با خلق كار زار كنم تا آنوقت كه بگويند :\r\nلا إله الّا اللّه محمّد رسول اللّه ، و چون گفتند مال و خون ايشان در حصن آمد . و اسلام حقيقى دين خالص باشد چنان كه خداى گفت :  إِنَّ الدِّينَ عِنْدَ اللَّهِ الْإِسْلامُ ،  و امير المؤمنين على از بهر اين گفت در حقّ كسانى كه خلاف وى ميكردند : و اللّه ما اسلم القوم و لكنّ استسلموا ميگويد بخداى كه آن قوم مسلمان نبودند يعنى حقيقى بلكه مسلمانى بر خود نهاده بودند يعنى خود را مسلمان مىنمودند و اگر چه ايشان را نبود . پس چون حقيقت دين و ايمان و اسلام ياد كرديم\r\n\r\n","description":"","footnote":"","page_name":" 37 ","page_number":53},
  {"content":"\r\n\r\nدر ذكر فرق شروع كنيم .\r\nبدان كه اصل اين فرق چنان كه ياد كرديم دو است و اين هفتاد و سه فرقت شاخهاى اين دو اصلست و اگر چه بعد از تعداد ايشان اگر بشمرى هفتاد و سه فرقت بيش باشند لكن آن زيادت از اين هفتاد و سه گانه بيرون نباشند . مثال اين در مذهب شافعى كه مزنى چند مسئله بخلاف شافعى بگويد نگويند كه مزنى و آنكه موافق اوست فرقتىاند از شافعى و هر فرقتى كه باشد اگر يكى به چيزى خلاف اهل ملّت خويش كند از آن فرقت بيرون نشود .\r\nفرق خوارج در اصل پنج بوده‌اند : ازارقه و عجارده و نجدات و صفريّه و اباضيّه .\r\nفرق ميان اباضيّه و ازارقه آنست كه ازارقه گويند اصحاب كباير همه مشركند و همچنين كودكان ايشان و گويند خون كودكان ايشان كه گناه كبيره كرده باشند مباح بود مثل خون پدران ايشان و اباضيّه گويند كه هر كه بخلاف ايشان بود از اهل قبله اموال و سلاح و هر چه در حرب حاضر كرده باشند همه غنيمت بود جز از فرزندان ايشان و گويند نكاح ايشان درست بود و ميراث ازيشان توان گرفت و گويند دار مخالفان ايشان دار اسلامست الّا لشكرگاه سلطان كه آن دار بغى باشد و جايز دارند گواهى مخالف ايشان بر آنكه موافق ايشان بود . و ازارقه گويند كه كودكان مسلمانان در دوزخ باشند يعنى هر كه بر خلاف ايشان بود و اصحاب خلف از ايشان همچنين گويند و اين ازارقه اتباع نافع بن ازرق الحنفى باشند و او با عبد اللّه بن العبّاس مناظره كرد و از شجاعان خوارج بود و او گويد در دار الكفر است الّا كسى كه ايمان ظاهر كند و كشتن ايشان و نكاحشان مباح نباشد و ميراث ازيشان توان گرفت و ايشان كافران عربند ، ازيشان جز اسلام قبول نشايد كرد ، اگر اسلام نياورند قتلشان واجب بود و نشايد در جهاد ايشان توّقف كردن و هر كه توّقف كند كافر بود و اين نافع ازرق رئيس\r\n\r\n","description":"","footnote":"","page_name":" 38 ","page_number":54},
  {"content":"\r\n\r\nخوارج بصره و اهواز بود و حصار بصره داد و در بصره رفت و با مهلّب حرب كرد و مهلّب او را از بصره بيرون كرد بكرمان شد . و اباضيّه گويند ، قوله تعالى :  وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ  در حقّ على عليه السّلام فرود آمده است و قوله تعالى :  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ  در حقّ ابن ملجم عليه اللّعنه فرود آمده است ، و ازارقه گويند كودكان مشركان در دوزخ باشند ابدا با پدران خويش و صفرّيه انكار آن كنند و ازارقه گويند چون دار مخالفان دار كفرست هر كه در آنجا اقامت كند كافر بود و گويند قتل ذرارى مخالفان واجبست و گويند رجم باطلست و نشايد كرد و گويند امانت آنكس كه بر خلاف ايشان بود حلالست و ردّش لازم نبود زيرا كه مخالف ما مشركست و گويند حدّ بر كسى كه قذف محصن گويد نشايد راندن امّا اگر قذف زنى محصن گويد حدّ لازم بود و گويند نصاب در سرقت معتبر نباشد و در اندك و بسيار قطع واجب بود .\r\nامّا نجدات گويند و اين قوم را از براى آن نجدات خوانند كه ايشان اتباع نجدة بن عامر الحنفياند و او از رؤساى خوارج بود و در مكّه امامت خوارج كردى در مقابل عبد اللّه بن زبير روز آدينه و عبد اللّه طلب امامت ميكرد و نجدة و نافع با جماعت خوارج در مكّه با عبد اللّه بن زبير جمع شده بودند پس از او برگشتند و با يكديگر خلاف كردند ، نجده بيمامه رفت و نافع ببصره و سبب خلاف آن بود كه نافع ميگفت تقيّه نشايد كرد و از جهاد نتوان نشست كه كفر بود و نجده ميگفت تقيّه روا باشد و نجدات گويند معرفت خدا و آن رسول و حرام داشتن خون مسلمانان و مالشان و تحريم غصب و اقرار كردن بدانچه خداى تعالى فرستاد جمله واجبست دانستن آن و آنچه جز ازينست خلق در آن معذورند تا آنوقت كه حجّت روشن شود و هر كه باجتهاد خود چيزى حلال كند كه حرام بود و هر كه گويد اين مجتهد مخطيست مستوجب عقاب بود يا گويد كه جايز بود كه مجتهد را عذاب كنند كافر باشد پس اين ديگر باره خون اهل عهد در دار تقيّه و مال ايشان مباح كردند و تبرّى واجب كردند از آنكس كه آن را حرام داند\r\n\r\n","description":"","footnote":"","page_name":" 39 ","page_number":55},
  {"content":"\r\n\r\nو گويند هر كه نظرى اندك مايه يا گناهى صغيره كند و بر آن مداومت نمايد او مشرك بود و شارب خمر و دزد مسلمان باشند ابدا اگر بر آن مداومت نمايند .\r\nامّا صفريّه رئيس اين قوم را ابن الصّفّار گفتندى و قومى گويند از بهر آن ايشان را صفريّه خوانند كه مجاهدهء بسيار كشيدندى و در عبادت روى ايشان زرد بودى از اين جهت بدين لقب منسوبند و گويند هر كبيرهء كه موجب حدّ نبود مرتكب آن كافر نباشد چون ترك نماز و روزه و حجّ و اين قوم موافق ازارقه باشند در همهء بدعت‌ها الّا آنكه روا ندارند كشتن اطفال مخالفان ايشان چنان كه ازارقه روا دارند .\r\nعجارده بيست فرقت باشند و جمله يكديگر را كافر گويند و خلاف ازارقه كنند و خون و مال ايشان را مباح دانند و تبرّى از ايشان واجب دانند و گويند هرجا كه مال ايشان يا بى گرفتن آن روا بود .\r\n\r\n[ فرق عجارده 
  ]\r\n\r\n[ فرقت اول ميمونيّه 
  ]\r\nو فرق عجارده را اول ميمونيّه خوانند و ايشان گويند نكاح دختر پسر و دختر دختر و دختر برادر و دختر خواهر و دختر برادر جمله روا بود و گويند سورت يوسف نه از قرآنست از بهر آنكه در ذكر عاشق و معشوقست و اين معنى نشايد كه كلام خداى بود و بيشتر عجارده گويند براءة از طفل واجب بود تا وقت بلوغ چون بالغ شود او را باسلام خوانند ، ديگر گفتند كودكان همه در بهشت باشند .\r\n\r\n[ فرقت دوم حمزيّه 
  ]\r\nفرقت دوم از عجارده ايشان را حمزيّه خوانند گويند هر كه خداى را بجمله نامها نشناسد جاهل بود بخداى و هركه بخداى جاهل بود كافر باشد .\r\n\r\n[ فرقت سيم صلتيّه 
  ]\r\nفرقت سيم از عجارده را صلتيّه خوانند و ايشان گويند نه اولاد مسلمانان را و نه اولاد مشركان را نه ولايتست و نه عداوت و نه براءة از ايشان . چون بالغ شوند پس ايشان را باسلام خوانيم يعنى به اعتقاد اگر ايشان اقرار كنند ولايت ايشان را لازم شود و اگر انكار كنند عداوت و براءة و قتلشان واجب بود .\r\n\r\n[ فرقت چهارم شبيبيّه 
  ]\r\nفرقت چهارم از عجارده را شبيبيّه گويند و ايشان گويند امامت زن درست\r\n\r\n","description":"","footnote":"","page_name":" 40 ","page_number":56},
  {"content":"\r\n\r\nبود چون قيام بدان تواند نمودن و با مخالفان حرب تواند كرد و ايشان گويند امامت زن درست بود گويند غزاله مادر شبيب امام بود چون شبيب وفات يافت ، و ايمن بن حزيم الاسدى ميگويد در حقّ غزاله :\r\n اقامت غزالة سوق الضّراب * لاهل العراقين حولا قميطا \r\n سمت للعراقين في جيشها * فلاقا العراقين منها اطيطا \r\n\r\n[ فرقت پنجم مكرّميّه 
  ]\r\nفرقت پنجم مكرّميّه گويند تارك نماز كافرست و لكن از جهلست بخداى تعالى اگر او عالم بودى و معرفت حاصل كرده بودى گناه كبيره نكردى و در جمله كباير همچنين گويند .\r\nحفصيّه از عجارده گويند ميان شرك و ايمان يك خصلتست و آن معرفتست و هر كه معرفت خداى تعالى حاصل نكرد و ديگر چيزها از معرفت رسول و آنچه بدان تعلّق دارد از شريعت و احوال قيامت و ثواب و عقاب جاهل بود و ارتكاب جمله كباير كند كافر بود نه مشرك و اگر وى را معرفت خداى حاصل نباشد مشرك بود .\r\nيزيديّه ازيشان گويند كه خداى تعالى رسولى از عجم بفرستد و از آسمان كتابى بوى فرستد بيك بار هر چه بايد در آنجا باشد و شريعت رسول منسوخ كند و گويند كه ملّت صابيان كه خداى در قرآن ياد كرده است اين ملّت بود كه دين رسول منسوخ كند نه اين ملّت كه صابيان اين زمانه دارند و گويند موالات هر كه گواهى دهد بنبوّت محمّد از اهل كتاب واجب بود و اگر چه مسلمان نشود و قومى ازيشان گويند طاعت اگر نه از بهر خداى بود درست باشد و قومى ازيشان گويند هيچ حجّت نيست خداى را بر خلق در توحيد الّا خبر يا اشارتى كه قايم مقام خبر بود و قومى گويند هر كه در دين اسلام آمد جمله شرايع بر وى واجب بود و اگر چه او را وقوف بر آن شريعت نباشد و قومى گويند روا بود فرستادن رسولان و اگر چه ايشان را هيچ معجزه نباشد و قومى گويند هر كه خبرى بوى رسيد كه سركه حرامست و قبله را بگردانيدند واجب\r\n\r\n","description":"","footnote":"","page_name":" 41 ","page_number":57},
  {"content":"\r\n\r\nبود كه اعتقاد كند كه اين شخص كه اين خبر داد يا كافرست يا مؤمن و لازم بود كه آن بخبر بداند و واجب نيست كه داند كه اين بخبر بداند و قومى ديگر گويند بر مردم واجب نيست رفتن به نماز و حجّ و هيچ از اسباب طاعات واجب نبود الّا عين طاعت واجب بود فحسب ، و جمهور ايشان گويند كه عالم جمله فانى شود بعد از فناء خلق زيرا كه عالم از بهر خلق آفريد چون خلق نماند عالم نماند .\r\nاباضيّه گويند روا بود كه خداى تعالى در يك زمان يك شخص را به دو چيز متضادّ فرمايد گويند مثال چنان كه شخصى در ميان زرع يكى شود بىدستورى وى او درين حال مأمورست ببيرون آمدن از ميان زرع و منهيست از بيرون آمدن از بهر فساد زرع .\r\nضحّاكيّه گويند روا بود كه كنيزك مسلمانان بكافر فروشند و چون در دار تقيّه بود نكاح زن مسلمان با كافر درست بود و امّا اگر دار از آن خوارج بود روا نباشد .\r\nبيهسيّه و نسبت ايشان با رئيس ايشان بود ابو بيهس ، و ايشان بر خلاف ازارقه باشند و گويند دار دو است : دار كفر و دار ايمان يعنى هر كجا كه اهل مقالت ايشان باشد و مخالف در ميان ايشان نبود آن دار ايمان باشد و گويند هر كه كبيرهء ازو واقع شود پيش از آنكه آن را بوالى بر دارند و او را حدّ زنند او را كافر نگوئيم و بعد از حدّ كافر گوئيم و مذهب صفريّه همچنين بود و گويند چون امام كافر شود رعيّت جمله كافر باشند و جملهء گناه‌ها شرك بود و گويند هر كه شرابى كه اصل وى حلال بوده است چون خورد و مست شد و ترك نماز كرد يا خداى را يا يكى از انبيا را دشنام داد در مستى كافر نشود و بدان بر وى هيچ ننويسند .\r\nنسويّه و اخنسيّه از خوارج جزيره همچون بيهيسيان نكاح مؤمنه با مشرك درست دارند و گويند چون ما زن از اهل كتاب خواهيم چرا روا نباشد كه دختر بديشان دهيم كه هيچ فرق نيست ميان دادن بديشان و خواستن ازيشان و ديگر قياس\r\n\r\n","description":"","footnote":"","page_name":" 42 ","page_number":58},
  {"content":"\r\n\r\nدر شرع جايز دارند و ايشان را اين لازم بود .\r\nو عوفيّه ازيشان گويند هر شرّ كه بدان ترك نماز يا ارتكاب كباير بود آن كفر باشد .\r\nامّا شمراخيّه گويند خون ايشان در سرّ حرامست و در آشكارا حلال و خون آنكه مخالف ايشان بود در ميان ايشان حلالست و در دار تقيّه حرام .\r\nو خازميّه گويند خير و شرّ جمله بقضاء و قدر خداى تعالى بود چنان كه مجبّره گويند و ميمونيّه و حمزهء آذرك و اتباع وى را كافر گويند و اصحاب خلف و معبد ازيشان گويند اطفال مخالفان هميشه با پدران ايشان در دوزخ باشند .\r\nمعبديّه گويند كه هر زن كه نه بر اعتقاد ايشان بود نكاح وى حرام باشد و گويند روا بود كه زكات ببنده دهند و روا بود كه از بنده زكات بستانند و گويند هر كه اين اعتقاد نكند و زكات بر بنده واجب نداند كافر بود و شيبان بن سلمه ازيشان گويد خداى تعالى بخلق ماند باعضا و جوارح و جز آن .\r\nرشيديّه گويند كه هر آن زرع كه آب آسمان خورده بود در آن ده يك واجب بود و آنچه آب رود و چشمه‌ها و كاريزها و آب دولابها خورده بود از بيست يكى واجب بود .\r\nامّا اطرافيّه گويند هر كه شريعت و آنچه بر وى واجب بود از كسانى كه در اطراف مسلمانانى باشند بنداند آن قوم معذورند و هيچ شرع بريشان واجب نبود البتّه و خوارج سجستان و قهستان را عطويّه خوانند از بهر آنكه ايشان اتباع شخصىاند كه نام وى عطيّه بود .\r\nامّا محكّمه : بدان كه اوّل قومى از خوارج كه ظاهر شدند ايشان را محكّمه خوانند و سبب ظهور ايشان آن بود كه چون امير المؤمنين على بصفّين شد بجنگ معويه و با وى هجده مصاف بكرد چنان كه در تواريخ و كتب سير مسطورست و قومى\r\n\r\n","description":"","footnote":"","page_name":" 43 ","page_number":59},
  {"content":"\r\n\r\nگويند بيست و هفت ، و هفتاد هزار خلق كشته شدند پنجاه هزار از لشكر معويه و بيست هزار از لشكر امير المؤمنين و قومى در عدد قتلى خلاف كنند ، چون نزديك آن بود كه جمله خوارج از لشكر معويه هلاك خواستند شد معويه و عمر و عاص با يكديگر مشورت كردند و گفتند حيلتى مىبايد انديشيد كه دفع اين محنت بكنيم و اگر نه على همه را بكشد پس اتّفاق كردند هر دو منافق كه بامداد پيش از آغاز حرب مصحف‌ها بر سر نيزه كنند و برابر لشكر امير المؤمنين على بايستند و گويند اى قوم ما كويندهء لا إله الّا اللّه‌ايم بيائيد تا به قرآن كار كنيم . چون روز شد و آن كه در شب انديشيدند كار بستند و مصحف‌ها بر سر نيزه‌ها كردند و آواز بر داشتند گفتند بيائيد تا به قرآن كار مىبايد كرد ، لشكر امير المؤمنين على گفتند راست ميگوئيد به قرآن كار مىبايد كرد امير المؤمنين على گفت اين قوم را معلوم شد كه هلاكشان زود خواهد بود اين مكر و حيلت ساختند بدين حيلت فريفته مشويد ، اگر معويه و عمر و عاص را به قرآن ايمان بودى بشومى ايشان هفتاد هزار خلق هلاك نشدى يك امروز ديگر پاى داريد كه كار ايشان به آخر رسيد . از جملهء جوانب لشكر آواز دادند كه اگر به قرآن كار نكنى و بحكمين راضى نشوى ترا بكشيم چنان كه گاو سفيد را كشتيم يعنى عثمان را . امير المؤمنين على چون آن بديد گفت اختيار شما راست . اتّفاق كردند بدان كه از لشكر معويه يكى و يكى از لشكر امير المؤمنين على به شهر روند و حكميّت كنند و قصّهء اين درازست و در تواريخ مسطور ، پس از لشكر معويه عمر و عاص بيرون آمد ، امير المؤمنين على گفت عبد اللّه عبّاس را بفرستيد قوم همه فرياد بر داشتند بيك بار و گفتند ممكن نبود كه ما بدين راضى شويم امام از مضر و حكم از مضر نتواند بود . ابو موسى اشعرى با عمر و عاص برود . امير المؤمنين على گفت ابو موسى نه لايق اين كارست لشكرش گفتند ما راضى نشويم الّا بابو موسى ، پس ابو موسى را با عمر و عاص بفرستادند . در راه كه ميرفتند با يكديگر مشورت كردند ، گفتند خلق از دست امير المؤمنين على و معويه در رنجند و ما را از مردم بر آوردند هر دو را خلع مىبايد كرد و ديگرى نصب كرد تا اين فتنه ساكن شود ، اتّفاق كردند كه هر دو را خلع كنند و عبد اللّه بن\r\n\r\n","description":"","footnote":"","page_name":" 44 ","page_number":60},
  {"content":"\r\n\r\nعمرو عاص را امارت دهند و دختر ابو موسى بزنى بوى دهند و او خليفه باشد و ايشان هر دو وزير باشند . چون به شهر رفتند روز آدينه بر منبر رفتند و عمرو ابو موسى را گفت تو اوّل على را خلع كن . ابو موسى گفت اى قوم بدانيد كه على و معويه هر دو ملك ميخواهند و خلق درين فتنه هلاك شدند بر من گواه باشيد كه من على را از امامت بيرون كردم چنان كه اين انگشترى از انگشت بيرون آوردم و انگشترى از انگشت بيرون كرد بعمرو عاص داد و عمرو انگشترى بستد و گفت اى قوم شما را معلومست كه چندين هزار خلق كشته شد و على فتنه ميجويد بر من گواه باشيد كه من خلافت در معويه پوشانيدم چنان كه اين انگشترى در انگشت كردم و انگشترى در انگشت كرد . ابو موسى گفت با من غدر كردى ، آنگاه بلشكرگاه آمدند و آنچه اهل سنّت گويند عمرو با ابو موسى غدر كرد و ابو موسى نميخواست كه امير المؤمنين على را خلع كند دروغست بلكه غدر اين بود كه ما ياد كرديم و ابو موسى را سخت بود كه وزارت ازو فوت شد . بدان كه ابو موسى هميشه دشمن امير المؤمنين على بود و عثمان وى را اميرى كوفه داده بود ، چون عثمان را بكشتند امير المؤمنين على وى را به حال خود رها كرد امير كوفه بود تا آن وقت كه عايشه و طلحه و زبير ببصره رفتند و امير المؤمنين على خواست كه دفع ايشان كند . چون بمنزلى رسيد كه ميان كوفه و بصره است آنجا فرود آمد عمّار را بكوفه فرستاد تا لشكر بيارد ، چندانكه وى تحريض كرد لشكر را ابو موسى دفع ميكرد و ميگفت من از رسول شنيده‌ام كه گفت فتنهء باشد بعد از من هر كه آن دريابد بهتر آن باشد كه به خانه شود و در بر خود ببندد و اهل كوفه قول او قبول ميكردند . چون حال بدين جا انجاميد عمّار كس فرستاد و حال معلوم امير المؤمنين على كرد و امير المؤمنين على ، حسن و عبد اللّه بن عبّاس را بكوفه فرستاد و ابو موسى را معزول كرد ، او را عداوت امير المؤمنين زيادت شد و ابو موسى از اصحاب عقبه بود ، روزى ميان وى و عمّار خصومتى افتاد در مدينهء رسول اللّه ، ابو موسى دشنام ميداد عمّار را ، قومى حاضر بودند عمّار ابو موسى را گفت اصحاب عقبه چند بودند وى هيچ نگفت ، قوم گفتند سؤال بر تو كرد چرا وى را جواب نميدهى ، ابو موسى گفت در زمان پيغمبر گفتندى\r\n\r\n","description":"","footnote":"","page_name":" 45 ","page_number":61},
  {"content":"\r\n\r\nكه چهارده بودند ، عمّار گفت اگر تو در ميان ايشان بودى پانزده بودندى ، ابو موسى گفت بخداى ترا سوگند مىدهم كه مرا فضيحت نكنى ، عمّار گفت من نام كسى نبردم ، و واقدى در كتاب تواريخ اين معنى ياد كرده است امّا نام ابو موسى نبرد . يكى از بزرگان صحابه با عمّار مكاوحت ميكرد ، عمّار وى را بدان طريق دفع كرد و عادت ايشان اينست كه هر كسى كه خواهد كه ذكر يكى از صحابه كند در چيزى كه موجب تشنيع باشد نام آن صحابى ظاهر نكند و گويد يكى از صحابه چنين كرد يا چنين گفت القصّه بطولها چون ابو موسى و عمرو عاص با لشكرگاه آمدند و خلق را غدر ايشان معلوم شد دوازده هزار مرد از لشكر امير المؤمنين على برگشتند و گفتند تو كافر شدى بحكمين ، از آن روز نام آن قوم محكمّه كردند و ابتداء خوارج ايشان بودند .\r\nبدان كه مذهب جملهء خوارج آنست كه امير المؤمنين على و عثمان و عايشه و طلحه و زبير و مالك اشتر و معويه و عمرو عاص و لشكر ايشان كافر شدند و تبرّى ازيشان واجبست و نزد اين ملاعين در وقت نكاح اگر تبرّى از على نكنند نكاح منعقد نشود عليهم لعنة اللّه و الملائكة و النّاس اجمعين .\r\n\r\n","description":"","footnote":"","page_name":" 46 ","page_number":62},
  {"content":"\r\n\r\n\r\nباب ششم در ذكر فرق معتزله و احوال ايشان\r\nبدان كه قومى گويند بيست فرقتند و قومى گويند هفت فرقت اوّل ايشان و اصل بن عطاء بود . ايشان دعوى كنند كه او شاگرد ابو هاشم بن محمّد بن الحنفيّه بود و حسن بصرى هم از معتزله بود و گويند اوّل معتزله او بود و قومى گويند اوّل معتزله غيلان دمشقى بود و او هم معتزلى بود و هم مرجىّ ، هشام بن عبد الملك او را بكشت .\r\nامّا و اصل بن عطا اوّل كسى بود كه اظهار منزلة بين المنزلتين كرد و گفت صاحب كبيره از ايمان بيرون شود و كافر نشود پس او را نه مؤمن شايد خواندن و نه كافر بلكه فاسق خوانند و گويد گواهى امير المؤمنين على و طلحه و زبير قبول نشايد كرد الّا كه با ايشان ديگرى بود . امّا عمرو بن عبيد گويد كه گواهى على و طلحه و زبير هرگز نشايد شنيدن نه در اندك و نه در بسيار و ابو الهذيل گويد هر كه طاعتى كند اگر چه نه از بهر خداى بود او مطيع باشد و گويد مقدورات خداى تعالى متناهيست و چون مقدورات وى فانى شد اهل بهشت و دوزخ بر هيچ قادر نباشند از نفع و ضرّ با صحّت عقول ، و خداى تعالى بعد از انتهاى مقدورات نه بر منافع قادر بود و نه بر مضارّ و نتواند كه ساكن را متحرّك كند و نه متحرّك را ساكن و نتواند كه هيچ آفريند بعد از آن و خيّاط او را عذرى نهد جاهلانه و گويد ابو الهذيل بدين آن ميخواهد كه خداى جمله لذّات در اهل بهشت جمع كند و جمله آلام در اهل دوزخ پيش از آنكه مقدورات وى فانى شود و اين جهلست و گويند اهل آخرت ملجأ باشند بكردن فعل\r\n\r\n","description":"","footnote":"","page_name":" 47 ","page_number":63},
  {"content":"\r\n\r\nو بحقيقت فعل نه از ايشان بود چنان كه جملهء مجبّره گويند از جهميان و كلابيّه و نجّاريه و اشاعره در دنيا ، و گويند خداى تعالى قادرست بقدرت و عالمست بعلم و قدرت و علم ذات ويست و گويند كلام خداى بعضى نه در محلّ بود و آن قول كن باشد در محلّ و آن از جنس كلام ما بود .\r\nامّا نظّام و اتباعش گويند خداى تعالى بر فعلى قادر بود كه بداند كه صلاح خلق در آنست و نتواند كه چيزى كند با بندگان كه صلاح ايشان در آن نباشد و نتواند كه زياده كند بر عذاب اهل دوزخ و نتواند كه چيزى از آن كم كند و همچنين نتواند كه زيادت كند بر نعيم اهل بهشت و نتواند كه نقصان كند و گويد خداى قادر نبود بر آنكه درويش را توانگر كند و تندرست را مريض و بينا را كور كند و چون داند كه درويشى و كورى و بيمارى او را بهتر بود از توانگرى و بينائى و تندرستى و نتواند كه مار يا كژدم يا جسمى آفريند كه چون داند كه صلاح در آفرينش غير اينها بهترست كه در آفرينش اينها و جملهء خلايق از زبانيه و جنّ و انس قادر باشند بر آنكه كودكى كه بر كنار آتش ايستاده بود وى را در آتش اندازند و خداى تعالى بر آن قادر نبود ، و گويند خداى تعالى مشكورست بر عدل و نيكوى كردن و اگر چه وى بر ظلم و زشتى قادر نبود و گويند ارواح يك جنسست و اجسام دو نوع يكى زنده و دوّم مرده و زنده محال بود كه بميرد و مرده محال بود كه زنده شود و اين مذهب ثنويانست و ديصانيّه چنان كه ايشان گويند كه انسان نوريست زنده و طبع او آن بود كه بر بالا شود و او نميرد و نور سبكست كه هرگز گران نشود و تاريكى چيزيست گران كه هرگز سبك نشود و مرده هرگز زنده نشود ، و گويد حيوان جمله يك جنسند ، مفارقت نباشد در توّلد ادراك و عمل ، چون متّفق بود دليل باشد بر اتّفاق مولد و يك جنس را دو عمل مختلف نبود چنان كه از آتش گرمى و سردى تصوّر نبندد و گويد افعال حيوان جمله يك جنسست و آن حركت و سكون جمله متمائلند و علوم و ارادات از جملهء حركاتست و افعال يك جنسست فرق نيست ميان آن كس كه گويد لعن اللّه ابليس و ميان آنكه گويد رحم اللّه ابليس ، و گويند در عالم جزوى نباشد كه متجزّى نشود و احاطت باجزاى عالم ممكن\r\n\r\n","description":"","footnote":"","page_name":" 48 ","page_number":64},
  {"content":"\r\n\r\nنبود و طفره اثبات كند و گويد جزو در مكان تاسع و عاشر بود بىآنكه گذر كرده بود بدان كه ميان هر دو طرف جسم باشد و از مكان اوّل زايل شده بود يا در مكان اوّل فانى شده باشد و گويد معلومات جز بحس نتوان دانست و مقدورات باستدلال توان دانستن نه به چيزى ديگر ، و گويد خداى تعالى جمله مخلوقات را در يك زمان بيافريد بىتقديم و تأخير زيرا كه مكوّن كمون بعضى را بر بعضى تقديم و تأخير بظهور مىرساند پس آبا و امّهات مقدّم نباشند بر اولاد ، و گويد خبر تواتر با كثر ناقلان ممكن باشد كه دروغ بود و روا بود كه علم ضرورى باخبار آحاد حاصل شود ، و گويد ابو هريره دروغ بيش از همهء خلايق گفتى و عمر را شكّ افتاد در دين در روز حديبيّه و در وفات حضرت رسول و در بر شكم فاطمه زد ، و گويد انشقاق قمر و رؤيت جنّ مستحيل بود و گويد هر كه صد و نود و نه درم خيانت كند يا بدزدد فاسق نشود تا دويست درم نباشد و گويد هر كه ترك نماز فريضه كند يا جملهء نمازها عمدا عاصى نباشد در خداى تعالى و فاسق‌ترين خلقان باشد در حال سكر و از براى اين گفت شاعر ، و گويند اين شعر خود از نظّام است :\r\n ما زلت آخذ روح الزّق في لطف * و استبيح دما من غير مذبوح \r\n حتّى انتشت و لي روحان في جسد * و الزّقّ مطّرح جسم بلا روح \r\nو گويد فضل در آخرت بر اطفال مانند فضل بود بر بهايم و حشرات و همه در بهشت باشند زيرا كه فضل مختلف نبود .\r\nو اسوارى گويد معرفت خداى تعالى نه از ايمانست و هر آن چيزى كه خداى را معلوم بود كه نكند او بر آن چيز قادر نبود و هر چه خبر داد كه نكند بر آن چيز قادر نبود و العجب كه گويد او را قدرت باشد بر ضدّين .\r\nو اسكافى گويد خداى تعالى بر ظلم قادر نباشد امّا قادر بود كه ظلم كند بر اطفال و مجانين .\r\n\r\n","description":"","footnote":"","page_name":" 49 ","page_number":65},
  {"content":"\r\n\r\nو جعفر بن مبّشر گويد بعضى از فاسقان اهل قبله بدتر باشند از زنادقه و مجوس ، و گويد اگر كسى مردى را بفرستد كه فلان زن بسوى من بخواه ، باز آيد و زن با وى بود ، مرسل آن زن را وطى كند آن وطى طلاق باشد و حدّى بر وى واجب نشود چون نيّت آن بود كه او را زن خواهد كرد و اجماع صحابه بر حدّ كسى كه خمر خورد خطاست و هر كه حبّهء بدزدد از ايمان بيرون باشد .\r\nو بشر گويد انسان قادر بود بر ايجاد الوان و سمع و بصر بر سبيل توّلد و همچنين طعوم و رايحه هرگه كه اسباب بكند ، گويد خداى قادرست بر تعذيب طفل و ظالم بود در تعذيب او و چون او را تعذيب كند آن كودك عاقل و بالغ بود و عاصى و مستحقّ عقابست و اين سخن متناقضست زيرا كه ميگويد خداى قادرست بر ظلم و بعد از كردن ظلم عدل شود .\r\nو ابو موسي مزدار گويد هر كه با سلطان اختلاط كند و در صحبت او بود كافر باشد و از وى ميراث نگيرند و او از كسى ميراث نگيرد و گويد خداى بر ظلم و دروغ قادر بود و اگر ظلم كند و دروغ گويد خداى تعالائى بود ظالم و دروغگوى ، ( تعالى اللّه عمّا يقول الملحدون علوّا كبيرا ، ) و گويد فعل از دو فاعل جايز بود بر سبيل توّلد .\r\nهشام فوطى گويد روا نباشد گفتن : حسبنا و نعم الوكيل ، و قرآن بدان ناطقست و ميگويد :  وَ قالُوا حَسْبُنَا اللَّهُ وَ نِعْمَ الْوَكِيلُ . \r\nو جملهء معتزله گويند اثبات اسماى خداى تعالى كردن بقياس جز از آن كه در قرآن و سنّتست روا بود ، و گويند هر كه اعتقاد كند كه خداى تعالى ضارّ و نافعست كافر بود ، و گويند نشايد اطلاق كردن كه خداى تعالى تأليف كرد ميان دلها ، و گويند اعراض دليل نباشد بر وجود صانع و نه بر صدق يكى از انبيا و رسل ، و گويند هر كه افتتاح نماز كرد بشرايط و آخر نماز را فاسد كند اوّل نمازش معصيت بود و پيش از آنكه نماز را فاسد كند او را طريقى نبود كه بداند كه آن نماز معصيتست و فاسدست\r\n\r\n","description":"","footnote":"","page_name":" 50 ","page_number":66},
  {"content":"\r\n\r\nپس اوّل نماز و آخرش معصيت بود .\r\nاصمّ گويد هر كه اعتقاد كند كه بهشت و دوزخ آفريده است كافر بود ، صالحي گويد روا بود كه جوهر خالى بود از همهء اعراض و گويد وجود قدرت و علم و ارادت و سمع و بصر و رؤيت در ميّت جايز بود .\r\nاحمد حايط و حدثى گويند عالم را دو صانعست هر دو خالق يكى قديم ديگرى محدث و آن مسيح است و روز قيامت حساب خلق مسيح كند و آنچه خداى تعالى ميگويد :  وَ جاءَ رَبُّكَ وَ الْمَلَكُ صَفًّا صَفًّا  اين معنى دارد و گويد قوله تعالى :\r\n يَأْتِيَهُمُ اللَّهُ فِي ظُلَلٍ مِنَ الْغَمامِ  يعنى عيسى ، و گويد آنچه رسول گفت : خلق اللّه آدم على صورته يعنى بر صورت عيسى ، و گويد آن حديث كه جبّار قدم در دوزخ نهد يعنى عيسى قدم در دوزخ نهد ، و گويد مسيح را از بهر آن مسيح خوانند كه جسم لحمانى در خود پوشانيد و بدان ظاهر شد و بتناسخ گويد ، و نيز گويد خداى تعالى پيش ازين دور ديگر بيافريد و تن درست و معرفت دريشان بيافريد و نعمت بريشان تمام كرد و مأمور و منهى حيّى قادرست و آن روح بود و حيوان جمله يك جنسند و جملهء حيوانات احتمال تكليف توانند كرد و اگر چه صورتهاى ايشان مختلفست وجوب امر و نهى بنگردد و خرافات ايشان بسيارست در ياد كردن آن فايده نيست .\r\nاحمد بن ايّوب بن بانوش او نيز بتناسخ گويد خداى تعالى جملهء خلق را بيك بار بيافريد و ايشان را تكليف كرد هر كه فرمان برد او را بعلّيّين برد و هركه عاصى شد او را بدين عالم فرستاد و در ادوار و صورتها ميگرداند الّا آنكه چون به صورت بهيمى رسيد تكليف از وى بيفتاد .\r\nو احمد حايط و حدثى طعن در نبى زدندى بدان كه زنان بسيار داشت و گويند ابو ذرّ زاهدتر بود از رسول و اين مذهب ايشان موافق مذهب مانويّه است كه او خلق بدان داشته بود كه ترك نكاح كنند و بلواطه مشغول شوند تا نسل منقطع شود و\r\n\r\n","description":"","footnote":"","page_name":" 51 ","page_number":67},
  {"content":"\r\n\r\nارواح از ممازجت اجسام خلاص يابد .\r\nمعمر و اصحابش گويند هيچ از اعراض فعل خداى تعالى نيست بلكه اعراض جمله از افعال اجسامست و اجسام پديد آيد امّا بطبع و امّا به اختيار ، و خداى تعالى بر اعراض قادر نبود پس بر اصل ايشان خداى تعالى نه خالق موت باشد نه خالق حيات پس اجسام خود زنده ميشوند و تورية و انجيل و زبور و قرآن و جملهء كتابها نه كلام خداى بود زيرا كه نزد ايشان اينها نه قائم بذات خداى تعالى و نه فعل اواند و كفر اين قوم بر هيچ عاقل پوشيده نماند ، و گويند خداى تعالى نفس خود را نداند زيرا كه نزد ايشان شرط معلوم آنست كه جز از عالم باشد و گويند انسان را هيچ فعل نيست الّا ارادت و اعراضهاى ديگر از افعال اجسام و اجسادست نه از فعل انسان بود و محدود غير انسان باشد .\r\nو ثمامة الاشرس گويد كه بسيار از حيوان مثل پشّه و مگس و كيك و كنه و مانند اينها ايشان را خالق نباشد و خود پديد آيند و ابن قتيبه در كتاب مختلف الحديث گويد ثمامه خلق را ديد كه روز جمعه به مسجد جامع ميرفتند بعضى ياران خويش را گفت اين خران را ببينيد كه چگونه اين اعرابى يعنى رسول صلّى اللّه عليه و آله ايشان را سرگردان كرده است ، و جاحظ در كتاب مضاحكه گفته است كه روزى مأمون ميگذشت در راه ثمامه را ديد مست ، در ميان گل افتاده ، مأمون گفت : عليك لعنة اللّه ثمامه گفت : تتري ثمّ تتري ، مأمون بخنديد و بگذشت .\r\nثمامه گويد همهء كفّار و فلاسفه و دهريان و زنديقان و مجوس و يهود و نصارى روز قيامت نه در بهشت باشند و نه در دوزخ و ايشان را و كودكان و بهايم را خداى تعالى خاك گرداند و باد ببرد زيرا كه قيامت و بهشت و دوزخ جاى ثواب و عقابند و اينها را نه ثواب باشد و نه عقاب از بهر آنكه ايشان خداى را بضرورت نمىشناسند و گويند افعال متوّلد را صانع نباشد و اين باطلست زيرا كه اگر روا باشد كه بعضى افعال را فاعل نبود روا باشد كه جملهء افعال را صانع نباشد و اين كفر بود زيرا كه افعالست كه دليلى بر\r\n\r\n","description":"","footnote":"","page_name":" 52 ","page_number":68},
  {"content":"\r\n\r\nصانع مىكند اگر فعل را فاعل نبود عالم قديم باشد و گويد دار درين زمانه دار كفرست امّا سبى حرامست ، و مادر وى كنيزك بود پس لازم شود كه وى حرامزاده بود . و ثمامه و جاحظ متّفقند كه بنده را هيچ فعل نيست جز از ارادت ، و معرفت خداى تعالى ضروريست طبعا . و ابن راوندى حكايت كند از جاحظ كه او گفت كه خداى تعالى هيچكس را ابدا در دوزخ بنگذارد و هيچكس را در دوزخ نكند الّا آنكه آتش بطبع خويش ايشان را به خود در كشد و كتاب حيل دزدان و كتاب غش صناعات و كتاب نواميس و مخاريق تصنيف كرده است و غرضش دزدى آموزانيدن و غشّ كردن و مخرقه دانستن بوده است .\r\nخيّاط گويد : جسم پيش از وجود جسم بوده است پس عالم قديم باشد ،\r\nاصمّ گويد : معويه امام بود ،\r\nابو القاسم كعبى گويد كه معرفت خداى تعالى در قيامت در كسى بود چنان كه در دنيا ، پس لازم بود روا داشتن كفر و ضلالت و وقوع شكّ و جهل از اهل آخرت و اين خلاف اجماع امّتست و كعبى گويد خداى تعالى قادر نباشد كه چيزى كند با يكى از مكلّفان نيكوتر از آنكه كرده است در دنيا . و فضل حدثى گويد : هيچ حيوانى نباشد از هر نوع كه بود تا كيك و پشّه و جز اينها الّا كه در ميان ايشان نبى نباشد و خداى تعالى خلق را در بهشت بيافريد و چون در بهشت معصيت كردند ايشان را از آنجا بيرون كرد ، هر كه در دنيا چيزى يابد به نسبت آن يابد كه در اوّل مطيع بوده باشد و اگر رنج و بلا يابد بسبب آن بود كه در دور اوّل گنه كرده باشد و اعتقاد فضل و قومش مانند اهل تناسخ باشد و حماريّه ازيشان گويند كه انسان قادر بود كه بعضى از حشرات بيافريند . و يكى از علما گويد مردى بود در نيشابور ازين قوم و او را عيسى خبّاز گفتندى ، درين مسئله با ابو علي ثقفى مناظره كرد و بعد از دو سه روز پيش ابو على آمد و گوشت پارهء گنده كرم درو افتاده در دست داشت ، گفت اين كرمها خلق منست\r\n\r\n","description":"","footnote":"","page_name":" 53 ","page_number":69},
  {"content":"\r\n\r\nابو على گفت اگر تو ايشان را آفريدى بگو تا عدد ايشان چندست ، مرد منقطع شد .\r\nابو على جبّائى و بعضى ازيشان گويند كه ابو على گفت روا بود كه خداى تعالى را مطيع خوانند زيرا كه طاعت موافق ارادت بود نه موافق امر و چون خداى تعالى مراد بنده روا كرد و حاجت او بر آورد مطيع بنده بود و روا بود كه گويند زنان عالم را خداى تعالى آبستن كند زيرا كه خلق او مىآفريند .\r\nامّا ابو هاشم گويد خداى قادر نبود بر آنكه جز وى از دنيا نيست كند مادام كه زمين و آسمان باشد و چون خواهد كه عالم را فنا كند جز وى از فنا بيافريند و بدان يك جزو فنا جمله عالم نيست گرداند و اين محال بود از بهر آنكه چون فنا ضدّ عالم باشد و عالم ضدّ فنا چگونه بيك جزو از فنا عالمى بدين عظيمى نيست گردد پس لازم بود كه بهر جزوى از عالم جزوى از فنا بيافريند آنكه جمع ضدّين بود ، اجتماع مستحيلست در عقل ، و گويد روا بود كه كسى مستحق ذمّ و عقاب باشد اگر چه نه عاصى بود زيرا كه مكلّف قادر روا بود كه نه فعل كند و نه ترك ابدا و اگر چه ممنوع نباشد او را گوئيم اگر اين قادر مأمور بود بيكى از مقدورات وى و نكند مستحّق عقاب بود نه از بهر آنكه معصيتى كرده است بلكه از براى آنكه واجب بجاى نياورده است و نيز وى را گوئيم اگر شايد كه كسى عاصى باشد و اگر چه فعل معصيت نكرده باشد و گويد كافر اگر مسلمان شود و يك درم در ذمّت وى بود از مظالم و بميرد ابدا در دوزخ بماند و ايمان وى را سود ندارد ، و گويد اگر كسى توبه كند از گناهى كه كرده باشد و او را در وقت توبه بر مثل آن گناه قدرت نبود توبه درست نباشد يعنى اگر كسى دروغى گفت و بعد از آن گنگ شد يا حرام كرد و او را عورت بريدند توبهء ايشان قبول نباشد ، و گويد هر كه بر خلاف ايشان باشد هميشه در دوزخ بود ، پس نزد ايشان بهشت خالى بماند كه خلق همه در دوزخ باشند ،\r\nو ابن اخشيد و اصحاب وى از معتزله ابو هاشم و اتباع وى را كافر دانند و ابو على گويد روا بود كه يك عرض موجود بود و معدوم ،\r\n\r\n","description":"","footnote":"","page_name":" 54 ","page_number":70},
  {"content":"\r\n\r\nابو الحسين بصرى از شاگردان قاضى عبد الجبّار همدانى خلاف جملهء معتزله كند در چند مسئله ، گويد معدوم نه ذواتست ، و گويد كرامات حقّست چنان كه مجبّره گويند ، و در زمان ما معتزله بيش از دو فرقت نيابى يا بهشميّه يا ابو الحسينيّه و مقالات هر قومى اندك ياد ميكنيم تا ملالت حاصل نشود .\r\nامّا مقالات نظّام ياد كرديم پيش ازين حكايات و چون بدين موضع رسيديم خاطر تقاضاى آن كرد كه كلمهء چند ديگر از مقالات وى درين موضع ياد كنيم .\r\nبدان كه نظّام و اتباعش كويند قدرت و علم و حيوة و سمع و بصر و اردات خداى تعالى نشايد گفت كه اشيأاند و نه اجسام و نه اعراض و نه اواند و نه جز ازوند و نه بعضى ازو زيرا كه صفاتند و صفات را صفتى ديگر نشايد كردن ، و گويد افعال بندگان صفات ايشانست و صفت ايشان نه ايشانست و نه جز ازيشان و آن اعراضست و نه اجسام و نه اشياء و اين سخن متناقضست زيرا كه اگر جواهر اعراض باشد لازم باشد كه اشيا بود ، و گويد حركات و سكنات و اردات و كلام و طاعت و معصيت و كفر و ايمان و لونها و طعمها و بويها جمله اجسامند و لون جسم طعم و بوى ويست ، و زرقان از وى حكايت كند كه او گفت هر حركت فعلست و سكون نه فعلست .\r\n\r\n","description":"","footnote":"","page_name":" 55 ","page_number":71},
  {"content":"\r\n\r\n\r\nباب هفتم در مقالات جهم صفوان و اتباع وى\r\nبدان كه جهم صفوان بدعت و مقالت او بترمذ ظاهر شد و سلم بن احو زمازنى او را بكشت بمرو در آخر ملك بنى اميّه و بدعتهاى او بسيارست اندكى ياد كنيم و آن هشت چيزست كه از همهء فضايح وى زشترست و ظهور مقالات جهم در زمان تابعين بود :\r\nاول گويد خداى تعالى چيزى بيافريد و نام او رحمن پس عرش بيافريد و گفت الرّحمن علي العرش استوي يعنى آن رحمن مخلوق .\r\nدوم آنكه گويد خداى تعالى را وصف نشايد كرد به آنكه او شيئست و نه شايد گفتن كه عالم و حىّ و سميع و بصير و موجود ، و بحول و قوّت وصف نشايد كرد و روا بود كه گويند قادرست زيرا كه فاعل جز وى نيست و نشايد وصف او كردن بهر چه در قرآن و سنّت آمده است از اسما و صفاتى كه آن مشتركست پس لازم بود كه او را جز از خالق و رازق و قادر و إله نتوان گفت ،\r\nسيم آنكه گويد خداى تعالى عالمست بعلمى محدث و در ازل عالم نبود ،\r\nچهارم آنكه گويد كه چون خلايق كه اهل بهشت باشند در بهشت روند و اهل دوزخ در دوزخ آنگه بهشت و دوزخ با جملهء مخلوقات نيست شوند و جز از خداى تعالى هيچ نماند و خداى در قرآن ميگويد :  أُكُلُها دائِمٌ ،  مأكولات بهشت دايم بود و ميگويد :  عَطاءً غَيْرَ مَجْذُوذٍ ،  عطائيست كه هرگز قطع نشود و ميگويد :  خالِدِينَ فِيها أَبَداً *  ، اهل دوزخ از كفّار هميشه در دوزخ باشند ،\r\nپنجم آنكه گويد خلق را هيچ قدرت و فعلى نيست و ايشان مضطرّ و ملجأاند\r\n\r\n","description":"","footnote":"","page_name":" 56 ","page_number":72},
  {"content":"\r\n\r\nبر افعال چنان كه درخت مضطرّست در حركت چون باد وى را بجنباند و كوه مضطرّ ثباتست و اضافت با بنده بر سبيل مجاز بود نه بر حقيقت چنان كه گويند درخت مىجنبد و آب ميرود و دريا ايستاده است ، ايشان را در آن هيچ فعل نيست حيوان نيز [ بر 
  ] همين مثال بود و او هيچ فعل نتواند كردن البتّه ؛\r\nششم گويد حقّ تعالى معلوم خلق نيست زيرا كه معلوم مخلوق بود ،\r\nهفتم گويد نشايد كه كسى گويد اللّه يا رب خداى من يا خالق منست زيرا كه خداى را نتوان ديدن و هر چه نتوان ديدن خبر دادن ازو محال بود ،\r\nهشتم گويد قدرت و مقدور و علم و معلوم يكى باشد ،\r\nامّا ضرار بن عمرو و قومش گويند هر چه خداى تعالى آفريده است در آسمان و زمين از جملهء چيزها ، ملائكه و حيوان از انسان و هر چه حيوة دارد همه ارادت خداى تعالى است ، بميرد و زنده شود و خورد و آشامد و جماع كند و ظلم و فواحش كند و كافر شود و چون كافر شد و فواحش كرد خداى تعالى ازو بيزار شود و او را دشمن دارد و گويد حدّ ارادت و حقيقتش اينست ، و گويد جسم مركّبست از لون و طعم و رايحه و حرارت يا برودت و يبوست يا رطوبت و گويد عذاب گور و سؤآل منكر و نكير محال بود و گويد امامت غير قرشى درست باشد و گويد استطاعت پيش از فعل بود و بعد از فعل باشد و بافعل بود .\r\nو بكريّه گويند و ابن بكريّه اصحاب بكر خواهر زادهء عبد الواحد باشند كه انسان روحست چنان كه نظّام گويد و گويند خداى را در قيامت ببينيم بر آن صورت كه وى بيافريند و گويند هر كه گناه كبيره كرد منافق بود چنان كه حسن بصرى گويد ، و گويند معبود صاحب كبيره شيطان بود اگر چه وى از اهل ايمانست و گويند سير و پياز حرامست و گويند اگر بادى در شكم كسى بجنبد وضويش واجب بود .\r\nسليمان بن عبّاد صيمرّى گويد تحدّى به قرآن واقع نشد از بهر آنكه قرآن عرضست و عرض دليل نبود بر صدق رسول و معجز بايد چيزى بود كه وجودش به صورت دانند و گويد هر چه در قرآنست از لفظ تحدّى بر طريق مدح و مبالغت كلام آمده است\r\n\r\n","description":"","footnote":"","page_name":" 57 ","page_number":73},
  {"content":"\r\n\r\nو وصف حسن او نه از بهر حقيقت تحدّى و آنكه خلق عاجز باشند از مثل نظم قرآن و اين كفرست كه خداى ميگويد :  قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  ، و گويد قبايح مختلف باشد بحسب فاعلان ، اگر فواحش و قبايح و ظلم خداى تعالى كند نيكو بود و اگر بنده كند زشت بود چنان كه مجبّره گويند .\r\n\r\n","description":"","footnote":"","page_name":" 58 ","page_number":74},
  {"content":"\r\n\r\n\r\nباب هشتم در مقالات مرجيان\r\nبدان كه مرجيان پنج فرقتند :\r\n\r\n[ فرقت اول يونسيان 
  ]\r\nاول يونسيان و ايشان اصحاب يونس شمرىاند و گويند ايمان معرفت خداى تعاليست و خضوع او و خضوع ترك استكبار بود يعنى خود را بزرگ ندانى و او را دوست دارى چون اين خصايل در يكى جمع شود مؤمن بود ، و گويند ابليس خداى تعالى را ميدانست و ميشناخت امّا باستكبار كافر شد پس هر يك خصلت از اين خصلتها بگذارد كافر بود .\r\n\r\n[ فرقهء دوم غسّانيّه 
  ]\r\nفرقهء دوم غسّانيّه‌اند و نسبت ايشان با غسّان بود رئيس ايشان و اين مرجيان كوفه باشند مثل ابو حنيفه و ابو يوسف و محمّد بن الحسن و جهم و غيلان و ابن عمران و ابو شمر و فضل رقاشى و جز ايشان از اصحاب الرّأى گويند ايمان قولست نه تصديق و عمل ، گويند خداى تعالى اصحاب كبائر را بيامرزد و هيچ عذاب نكند ، و گويند بايد كه مقرّ بود بهر چه خداى تعالى بخلق فرستاد بر طريق جمله دون تفصيل و گويند ايمان زيادت شود امّا نقصان نپذيرد و گويند كه اگر كسى گويد كه ميدانم كه خداى تعالى خنزير حرام كرده است امّا نمىدانم كه اين خنزير گوسفندست يا حيوانى ديگر مؤمن بود و اگر گويد كه خداى تعالى حجّ بر خلق واجب كرده است و بخانهء خداى تعالى ميبايد رفت امّا نميدانم كه خانهء خداى تعالى كعبه است يا خانهء يمن يا به مغرب مؤمن بود و اگر گويد كه ميدانم خداى تعالى محمّد را بخلق فرستاد برسالت امّا نميدانم كه محمّد زنگى بود يا هندى يا رومى يا عربى مؤمن بود و غسّان\r\n\r\n","description":"","footnote":"","page_name":" 59 ","page_number":75},
  {"content":"\r\n\r\nاين حكايت از ابو حنيفه روايت كرده است .\r\n\r\n[ فرقت سيم ثوبانيّه 
  ]\r\nفرقت سيم ثوبانيّه ، ايشان اصحاب ابى ثوبان‌اند ، گويند ايمان معرفت خداى تعالى بود و معرفت رسول و هر چه نشايد در عقل كه خداى تعالى ترك آن كند و آنچه ترك آن روا باشد معرفت آن نه از ايمان بود .\r\n\r\n[ فرقت چهارم تومنيّه 
  ]\r\nفرقت چهارم تومنيّه‌اند ، ايشان اصحاب ابو معاذ تومنى ، گويند ايمان آن باشد كه تو را از كفر نگاه دارد و آن خصلتهاى چندست كه اگر كسى آن را ترك كند يا يكى خصلت از آن خصلتها وى كافر بود و آن خصلتها كه به ترك آن يا يكى از آن كافر شوند ايمان بود و هر كبيرهء كه مسلمانان اجماع نكرده باشند كه به ترك آن كافر شود يعنى به ترك واجبى ، آن ترك نه كبيره بود اگر چه تارك آن را فاسق خوانند .\r\nو گويند كه اگر كسى مسلمانى را بكشد و يا لطمهء بر وى مىزند كافر شود نه از بهر لطمه و قتل و ليكن از بهر استخفاف و عداوت و بغض مسلمانان .\r\n\r\n[ فرقت پنجم مريسيّه 
  ]\r\nفرقت پنجم مريسيّه‌اند ايشان اصحاب مريسى باشند و ابن راوندى درين موافق ايشان باشد ، گويند ايمان تصديق بدل و زبان باشد ، و گويند سجود بآفتاب و ماهتاب نه كفر بود امّا علامت كفر باشد و گويند صفتهاى خداى تعالى مخلوق باشد الّا چهار صفت : قادرى و عالمى و مشيّت و تخليق ،\r\nو صالحى از ايشان گويد ايمان معرفت خداى تعالى باشد فحسب ، و كفر آن بود كه خداى را نشناسد و اگر كسى گويد كه خداى سه است كافر نبود امّا اين قوليست كه كافر اظهار كند و گويد معرفت خداى تعالى دوستى وى بود و فروتنى كردن خداى را و چون خداى تعالى را شناخت اگر منكر رسول بود ايمانش درست باشد و گويد نماز و جملهء مأمورات نه عبادت خدايست بلكه عبادت خداى تعالى معرفت وى باشد و ايمان يك خصلت باشد و زيادت و نقصان پذيرد .\r\nو ابو شمر مرجىّ گويد ايمان معرفت خداى تعالى بود و معرفت دوستى اوست و خضوع بدل و اقرار به زبان بدان كه خداى يكيست بىمثل ، اگر حجّت انبيا ظاهر\r\n\r\n","description":"","footnote":"","page_name":" 60 ","page_number":76},
  {"content":"\r\n\r\nشده باشد اقرار بانبيا و تصديق ايشان را از ايمان بود و نه هر خصلتى ازين خصال ايمان باشد و نه بعضى از ايمان مانند سياهى و سفيدى در ابلق ، نه هر يكى ازيشان ابلق است و نه بعضى ، و ابن شبيب حكايت كرد از ابو شمر كه ايمان معرفت خداى تعالى و رسول بود و هر چه وى آورد از نزد خداى تعالى و معرفت عدل و هر كه در آن شكّ آورد كافر باشد و آنكه در كفر وى شك كند وى نيز كافرست و معرفت بىاقرار نه ايمان بود .\r\nو غيلانيّه از مرجئه گويند معرفت اوّل ضرورى بود و ايمان معرفت دوّم بود بخداى تعالى و دوستى و خضوع و اقرار بهرچه رسولان از نزد وى آورده‌اند .\r\nو محمّد بن شبيب ازيشان گويد ايمان معرفت خداى تعالى بود و اقرار كردن بدان كه او يكيست بىمثل و معرفت رسول و آنچه آورد از نزد خداى تعالى چيزى كه ميان مسلمانان در آن خلاف نباشد ، و ترك استكبار و دوستى خداى تعالى و خضوع كردن و هر خصلتى از ايمان طاعتست و بعضيست از ايمان و هر كه خصلتى از ايمان ترك كند كافر بود .\r\nو مرجيان بعضى جبرى باشند و بعضى عدلى و گفته‌اند كه بعضى نيز مشبّهى باشند و اللّه اعلم ، و ظهور مرجيان در زمان مأمون بن هرون الرّشيد بود .\r\n\r\n","description":"","footnote":"","page_name":" 61 ","page_number":77},
  {"content":"\r\n\r\n\r\nباب نهم در بيان ظهور مقالت نجّاريان\r\nبدان كه مقالت نجّار و اصحابش در زمان مأمون بود و ايشان در اصل سه فرقتند : اوّل برغوثيّه ، دوّم زعفرانيّه ، سيّم مستدر كه ، جمله در صفات بارى تعالى با معتزله موافق باشند و نفى رؤيت كنند و در افعال و كسب و آنكه استطاعت مع الفعل بود با مجبّره موافق باشند و در قرآن كه كلام خداست بسه فرقت شدند ، فرقتى گويند چون بنويسند جسم بود و چون خوانند عرض باشد و اين كفر باشد از بهر آنكه به خون يا به نجاست بنويسند لازم بود كه حروف كه از نجاست نوشته كلام خداى بود تعالى اللّه عن ذلك و گويند اگر قرآن را بر سنگ يا چوب نقش كنند آن قرآن بود بعد از آنكه سنگ و چوب بودند و مستدركه گويند رسول باصحاب خويش گفت قرآن مخلوقست و هر كه چنان كه رسول گفت كه قرآن مخلوقست نگويد كافر بود و بعضى گويند كه رسول نگفت كه قرآن مخلوقست و مستدركه گويند اقوال هر كه مخالف ايشان باشد كفر و ضلالت بود و بدعت و گفته‌اند اگر يكى از مخالفان گويد لا إله الّا اللّه محمّد رسول اللّه قول او كفر و ضلالت باشد پس ايشان را لازم بود كه اگر كسى گويد كه حسين نجّار نه كافر بود بلكه مسلمان بود او حلال‌زاده بود نه حرام‌زاده اين قول نزد ايشان كفر و ضلالت باشد يا كسى گويد كه حسين نجّار بحشر و روز قيامت و بهشت و دوزخ ايمان داشت اين جمله نزد ايشان كفر و ضلالت بود و چون اين كفر و ضلالت بود درست كرده باشند كه حسين نجّار نه حلال زاده بود و نه مسلمان و اگر گويند اين سخن كه شما گفتيد راستست نه كفر و ضلالت ، اصل مذهب خود باطل كرده باشند و ايشان را گوئيم اساسى بدين صفت كه شيخ شما نهاده است بر هيچ عاقل فساد آن\r\n\r\n","description":"","footnote":"","page_name":" 62 ","page_number":78},
  {"content":"\r\n\r\nپوشيده نماند و حسين نجّار گويد كه اعراض چون جمع شود مثل لون و طعم و رايحه جسم بود چنان كه ضرار گفت و ظاهر آنست كه اين خلاف مذهب ويست و بر وى بسته‌اند امّا گويد افعال متوّلد از فعل خداى تعالى است نه از طبع يا فعل ديگرى چنان كه مجبّره گويند و حسين گويد عذاب گور محالست .\r\n\r\n","description":"","footnote":"","page_name":" 63 ","page_number":79},
  {"content":"\r\n\r\n\r\nباب دهم در مقالات كرّاميّان و اوّل ظهور ايشان\r\nبدان كه ظهور ابو عبد اللّه كرّام در زمان عبد اللّه بن طاهر بود بنيشابور و اصل ابو عبد اللّه كرّام از سيستان بود .\r\nعبد اللّه بن عمر روايت كرد كه رسول اللّه نشسته بود و ابو بكر و عمر و عثمان و صحابه از مهاجر و انصار ، و من در پيش وى رفتم و او با صحابه سخن مىگفت ، گفت قومى ظاهر شوند در امّت من و ابتداى ظهور ايشان بعد از دويست و پنجاه سال بود و ايشان بروز روزه دارند و بشب نماز كنند برياى خلق ، و جامه‌هاى ايشان كهنه بود و جمعيّتشان از بهر طمع بود و همّتشان آن بود كه شكم پر كنند ، رويهاى ايشان زرد بود و دلهاى ايشان سياه ، در ذات خداى تعالى سخن گويند بجهل و انكار كتاب خداى كنند و علم آموزند از بهر طمع دنيا ، هر كه ايشان را بيند بايد كه با ايشان مخالطت نكند و چون بميرند بر ايشان نماز نكند و اگر بيمار شوند ايشان را نپرسد ، گفتم مادر و پدرم فداى تو باد اى رسول خدا بكدام علامت ايشان را بتوان شناخت ، گفت ايشان چون ظاهر شوند ظهورشان بخراسان بود و آن كه اصل مذهب ايشان نهد از سجستان باشد و آن قوم باشند كه ايشان را كرّاميّه گويند ، ايشان بدترين اضعاف مرجيان باشند و ايشان رئيس خويش را بنام من خوانند و من ايشان را حلال نكنم زيرا كه او دين مرا بدل كند و انكار سنّت من كند و گويد ايمان اقرارست و دين اضطرار ، لعنت خدا برو باد و اتباع و دوستان وى و اين كلمه را رسول اللّه سه بار بگفت يعنى لعنت .\r\n\r\n","description":"","footnote":"","page_name":" 64 ","page_number":80},
  {"content":"\r\n\r\nقاضى ابو جعفر محمد بن اسحق زوزنى ، و او از مصنّفان اصحاب شافعى بود گويد در كتابى از تصانيف ابو عبد اللّه كرّام ديدم در باب آنكه روا نباشد كه بر زمين كسى گذر كنند بى دستورى وى الّا در يك حالت و اين آن وقت باشد كه جنازهء رهبانى در راهى تنگ بوى رسد و در جنب راه باغى يا زرعى از آن كسى باشد لازم بود كه در آن جاى رود و بايستد و يك مشت خاك برگيرد و چشمها فرو گيرد تا چون جنازه برابر وى رسد خيو بر آن خاك اندازد و خاك را بر جنازه بر افشاند و از پس وى بگويد :\r\nاللّهمّ العنه لعنا تامّا كثيرا خدايا برو لعنت كن لعنتى تمام و بسيار . و قاضى گويد كه ابو عبد اللّه كرّام را كتابى هست از تصانيف او و آن را نام كتاب السّر است و بخطّ خود بر پشت آن كتاب نوشته است :  لا يَمَسُّهُ إِلَّا الْمُطَهَّرُونَ ،  و از جمله چيزها كه در آنجا ياد كند گويد چه فايده است در آفريدن سباع و چون آفريد قوت وى را گوشت كند و ايشان را بر حيوانات مسلّط كند تا خونشان مىريرند و گوشتشان ميخورند و مىتوانست كه قوتشان نبات و گياه كند و نكرد ، اگر بكردى بحكمت نزديكتر بودى بيان كنيد كه وجه اين تدبير خود چيست . و هم درين كتاب گويد : بنى آدم گنه مىكنند و اين حيوانات از اشتر و گاو و گوسفند و صيدهاى مرغان كه گوشت ايشان مىخورند هيچ گنه ندارند از براى چه گوشت اينها مباح كرد و در كدام حكمت روا بود كه عاصيان و گمراهان را بر مطيعان مسلّط كند ، و هم درين كتاب گويد : چه فايده است در آفريدن مار و كژدم و موش پس فرمودن كه ايشان را بكشيد تا رسول اللّه گويد خداى تعالى شجاع را دوست دارد و اگر خود مارى كشته باشد و گويد كه موش را بكشيد اگر چه در حرم باشد ، و هم درين كتاب گويد : اين چه خصومتست از احاديث انبيا كه بنى آدم را در آن افگنده‌اند تا ايشان بشكّ مىافتند ، چرا ملكى بديشان نفرستاد چون نه از جنس آدميان بودى خلق را بخداى خواندى ايمان آوردندى و هيچكس بغلط نيفتادى و اين كتاب را از بهر آن سرّ خوانند كه آن را ظاهر نكنند الّا بر خواصّ قوم او . قاضى گويد خبر دادند مرا كه روزى بزّازى پيش ابو عمرو مازنى حاضر بود ،\r\n\r\n","description":"","footnote":"","page_name":" 65 ","page_number":81},
  {"content":"\r\n\r\nابو عمرو او را گفت ابو عبد اللّه كرّام برسالت اوليتر بود از محمّد بن عبد اللّه ، ابو عمرو گفت بچه دليل و از كجا ميگوئى ، گفت زيرا كه ابو عبد اللّه كرّام زاهدتر بود و بعلم كلام از محمّد عالم‌تر بود و نيز كار زار نكرد با كس و كس را نكشت و خانهء كس نبرد ابو عمرو گفت حال چنينست كه تو ميگوئى و ليكن اين ظاهر مكن نزد عموم كه بر ما تشنيع زنند و اعتقاد من اينست كه تو گفتى ، بزّازى گفت چرا غلاة به ظاهر ميگويند كه جبرئيل را بعلى فرستاده بودند بغلط بمحمّد رفت و جايز نبود كه ما گوئيم كه ابو عبد اللّه كرّام از محمّد برسالت اوليتر بود ، ابو عمرو گفت از بهر اين ايشان را بر منبرها و منارها لعنت مىكنند ، مىخواهى كه ما را نيز مانند ايشان لعنت كنند ، گفت نه ، مازنى گفت پس اين اعتقاد پنهان دار . و از مابلوس ( ؟ ) كه از كبار ائمّهء كرّاميان بود پرسيدند كه ابو عبد اللّه كرّام فاضلتر بود يا رسول ، گفت نام دو بزرك برديد و قدر ايشان بسيار عظيم و بزرگست ، تميز كردن ميان ايشان دشوار بود ، امّا ابو عبد اللّه كرّام تصانيف بسيار كرده است و محمّد هيچ كتاب تصنيف نكرده است . قاضى گويد درين كتاب گفته است ابو عبد اللّه كرّام : اگر رسول از بهر خلق شريعتى نهادى بخلاف اين كه نهاده است بهتر بودى زيرا كه ميگويد اگر فسوى يا ضرطهء از شخصى بيرون آيد وضو بر وى واجب بود و اعضاى وضو هيچ گناه نكرده‌اند شستن و مسح آن واجب مىكند و جز از موضع راست كه گناه مىكند يا كرده است نمىبايد شستن با آنكه جرم وى كرده است كسى را كه گنه نكرده است بجرم ديگرى مؤآخذه مىكند اين نه حكمت بود . هم در كتاب سرّ ميگويد چرا چون يكى ديگرى را بكشد بخطا رسول گويد ديت مقتول بر عاقله بود و ايشان كسى را نكشتند ، بدانكه قاتل خويش ايشان بود ديت مقتول بريشان واجب كند و از مجرم هيچ نستانند . ديگر آنكه غسل بر جنب واجب كند و مجرم ذكر باشد نه اعضاى ديگر اين نه حكمت بود كه جملهء تن را بگناه ذكر مؤآخذه كنند . و همچنين گويد چون آب نيابد به خاك تيمّم كند در وضو نظافت هست چون آب نيابد حكمت آن بود كه اعضا را به خاك پليد آلوده كند بدان خاك كه در وى مالد . و نيز گويد رسول فرمود كه هر دو چشم را ديت تمام بود و هر دست را\r\n\r\n","description":"","footnote":"","page_name":" 66 ","page_number":82},
  {"content":"\r\n\r\nديت تمام و محاسن را ديتى و در هر دو پاى ديتى و در زبان ديتى و همچنين اعضاى ديگر تا ديات بيشتر شود و بستاند و چون بكشتند يك ديت واجب شود و در كشتنش اين جملهء اعضا فاسد مىشود اين نه حكمت باشد ، اگر ديت بدن بر اعضا كردى بسويّه چنان كه هر عضوى را قسمى بودى بهتر و نيكوتر بودى زيرا كه مجموع اعضا را ديتى بود چنان كه بدن را . و همچنين گويد نه حكمت بود بريدن دستى كه ديت وى پانصد دينار باشد از بهر دانگى و نيم كه بدزدد . و گويد محمّد خلق را بشكّ افگند در نبوّت خود كه يكى را حبس ميكرد و يكى را مىكشت و ديگرى را مىگذاشت چنان كه مىخواست و يكى را بكشت و دختر وى بيامد و در حقّ رسول قصيدهء بگفت و او را مدح كرد و بعد از مدح عتاب كرد بكشتن پدرش و گفت پدرم را كه از قريش بود و او را با تو قرابتى بود بكشتى ، محمّد گفت اگر پيش از قتل او بيامدى او را به تو بخشيدمى و هلاكش نكردمى اگر خداى تعالى فرموده بود كشتن او چرا گفت نكشتمى و اگر نفرموده بود چرا بكشت و امثال اين از افعال ملوك و متسلّطان بود نه از افعال انبياء . و درين كتاب گويد فسوى از كسى بيرون آيد لابد باوى ترى بود اگر چه اندك باشد چرا نمىفرمايد كه زير جامه بشوئيد چنان كه بادى از غبار خالى نبود فسوه از ترى خالى نبود . و گويد نيّت در جملهء عبادات واجب نيست ، وضو و غسل و نماز و زكات و روزه و حجّ چون فرض بود بى نيّت درستست و چون سنّت بود نيّت بايد كرد . و گويد هيچ تكبير در نماز ركن نيست و نماز شدّت خوف را تكبير بود و در آن ايما نباشد از بهر ركوع و سجود و اگر در جامهء نجس نماز كند اعادت لازم نباشد و اگر چه در حال نماز به نجاست جامه عالم بود . و قاضى ابو جعفر كتابى كرده است و ديگر جز ازين هزار مسئله از فضايح اين قوم آنجا ياد كرده است و گويد قعود در نماز و هر دو تشهّد سنّت بود و گويد چون سر از سجدهء آخرين برداشتى نماز تمام بود و ، كتاب السّر اوّل تا آخر در تشنيعات و اعتراضات بود بر خداى تعالى و رسول و جملهء انبيا و آنچه ياد كرديم انموذجيست از آن هزاران ، لعنت و نفرين بر آن ملعون و اتباع وى باد . و آن ملعون كتابى ديگر كرده است نامش كتاب عذاب القبر و در آنجا گويد : بدان اى دوست خداى كه در نماز باشى و از تو باد اندك بيرون آيد\r\n\r\n","description":"","footnote":"","page_name":" 67 ","page_number":83},
  {"content":"\r\n\r\nشيطان ترا گويد اى دوست خداى بادى يا فسوهى از تو بيرون آمد بگوى دروغ گفتى هيچ ضرطه و فسوه از من بيرون نيامد ، اگر دوّم و سيّم بار همچنين گويد تند شو و خشم گير و گوى سوگند بخور بطلاق و عتاق كه اين معنى از من بوجود آمد اگر بطلاق و عتاق سوگند بخورد دروغ مىگويد و اگر سوگند نخورد بدان كه هم دروغ مىگويد كه شيطان باك ندارد از سوگند بدروغ خوردن . خرافات اين ملعون نگر كه چگونه حدث در نماز روا مىدارد و امثال اين حكايات درو بسيار بود . و از جمله چيزها كه كرّاميّان را كه اتباع او اند بدان وصيّت كرده است گويد جملهء گناهان از لواطه و زنا و استمناء و دزدى كردن و گواهى بدروغ دادن پنهان بتوان كرد الّا خمر خوردن كه پنهان نمىتوان كردن آب روى مردم ببرد و با او هيچ نفاق نتوان كرد . پس من جملهء كباير بر شما مباح كردم الّا خمر كه آن را بر شما حرام كردم بزّازى از اصحاب ايشان گويد از عبد الجسيم بن ابى عبد اللّه كرّام شنيدم كه او گفت از پدر خود ابو عبد اللّه كرّام شنيدم كه او گفت اگر يك قطره خمر در درياى آبسكون افتد و بنجشكى از آن آب خورد قطرهء و بپرّد و بعد از هفت سال بدرياى محيط رسد و ذرّهء از سرگين بنجشك در درياى محيط افتد آب درياى محيط و گوشت هر حيوانى كه در آن دريا باشد حرام شود تا اگر كسى ذرّهء گوشت ماهى كه در آن دريا باشد بخورد حدّ بر وى واجب شود و اگر بميرد نماز بر وى نشايد كردن و او را در ناوس مجوس بايد انداخت تا مرغان او را بخورند . و گويد اگر چه آب اندك بود چون نجاستى در وى افتد و رنگ يا بوى يا طعم بنگرداند پاك بود . و ديگر گويد اگر كسى بول در آب ايستاده يا روان كند يا غايط در آب روان كند حدّ قذف بر وى واجب شود و آن هشتاد تازيانه باشد . ديگر گويد مسح نعلها كردن واجب بود و گويد غسل از استمنا كردن واجب نبود و گويد مجامعت اگر نه بدخول بود بلكه بين الفخذين غسل واجب نكند اگر چه انزال منى حاصل شود و گويد لواطهء كودكان و بزرگان كفّار و مشركان و مجوس و يهود و نصارى عبادت باشد و گويد قوله تعالى :\r\n لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ \r\n\r\n","description":"","footnote":"","page_name":" 68 ","page_number":84},
  {"content":"\r\n\r\n صالِحٌ ،  دليل بود بر آنچه از پيش گفتيم و شاعر ايشان اين معنى بشعر آورده است :\r\n و كم من يهودّي مليح علوته * و احسن شيئي مسلم فوق كافر \r\nو گويند بين الافخاذ مباحست از آن همهء خلق زيرا كه پيغمبر گفته است :\r\nاعيروا افخاذكم فخذهاى خود را بعاريت بدهيد و اين ملعون معنى حديث نميداند و اين قصّه معروفست و آن چنان بود كه رسول وقتى در سفر بود و صحابه باوى بودند ، جماعتى از صحابه رنجور بودند و ضعيف ، نمىتوانستند بر چهارپاى نشستن رسول اين خبر بگفت : اعيروا افخاذكم ، يعنى زانوها فرود آريد تا ضعيفان پاى بر آن نهند و بر چهار پاى نشينند ، ملعون حديث نبوى را بنوعى زشت تفسير كرد . و گويد زن چون پاك بود وطيش به غير معهود حرام بود و چون حايض شود شايد وطى كردن به غير معهود . و گويد مثال اين چنان بود كه آب بود تيّمم روا نبود و چون آب نباشد تيّمم كنند و شاعرشان درين معنى گويد :\r\n لاهتكنّ خلقة الجبّار * و يؤخذ الجار بذنب الجار \r\nتا اين موضع سخن ابو عبد اللّه كرّام بود و او را تصانيف چندست مالا مال از كفر و زندقه و بدتر ازين و بدين اقتصار كنيم الّا يك مسئلهء ديگر كه اينجا ياد كنيم : وقتى ابو عبد اللّه كرّام در نيشابور بود بيان اوقات نماز مىكرد ابتدا به نماز صبح كرد تا به نماز خفتن رسيد گفت وقت نماز خفتن آن وقتست كه شفق فرو شود ، از وى پرسيدند كه شفق چيست گفت ستاره ايست روشن چون آفتاب فرو شود در جانب مغرب پديد آيد چون آن ستاره فرو شود وقت نماز خفتن بود .\r\nقاضى ابو جعفر زوزنى گويد يكى از علماى كرّاميّان مهمان من بود چند روز از بازار پنبه خريده بود روزى چون وقت نماز پيشين بود در مستراح رفت ، پاى برهنه وضو كرد چون بيرون آمد آب از پاى وى مىچكيد بسر سجّاده رفت ، وى را گفتم تو بر سر نجاست بمستراح رفنى و بيرون آمدى و پاى بر نجاست زدى و نماز خواهى كرد بانك برداشت گفت اى جاهل اشكال علم بخوان تا مردم ترا جاهل نخوانند و بسخريّه\r\n\r\n","description":"","footnote":"","page_name":" 69 ","page_number":85},
  {"content":"\r\n\r\nدر تو ننگرند تو نميدانى كه پاى بر نجاست خشك نهى پليد نشود اگر چه پاى تر بود آنگه در نماز رفت ، چون از قراءة فارغ شد روى با من كرد و گفت كسى را بفرست تا آن پنبه بستاند گفتم اين چه نمازست كه تو مىكنى و آنگه به ركوع رفت گفت سبحان ربّى العظيم چون از ركوع سر برداشت گفتم مذهب كدام شخصست سخن گفتن در نماز ، گفت اى جاهل تو ندانى كه هر گناهى كه كرّامى كند آن را بنيكى بنويسند و هر نيكى كه يكى بكند كه نه كرّامى باشد او را گناهى بنويسند . قاضى گفت سيد ابو البركات علوى با ابو بكر بن اسحق كرامى مناظره مىگرد در امامت ابو بكر ، گفت من امامت يزيد بنصّ قرآن درست كنم و تو نتوانى كه ايمان على درست كنى ، ميان ايشان سخن بسيار رفت ، سيّد گفت تو چگونه اثبات امامت كسى توانى كرد كه او خون فرزند رسول بناحقّ بريخت ، كرّامى گفت غايت ما فى الباب آنست كه او خونى بناحقّ بريخت و خون ناحقّ ريختن ابطال امامت نكند ، خداى تعالى گفت :\r\n إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ ،  پس امامت يزيد درست بود . سيّد ابو البركات گفت ندانستم كه هيچ مسلمان را اين اعتقاد باشد و خوارج كه على را كافر گويند در حقّ يزيد اين اعتقاد ندارند كه تو دارى ، كرّامى گفت من بر قضيّت قول رسول مىروم رسول گفته است هر كه على را اندك مايه دشمن ندارد نه از من باشد و من اقتدا برسول كرده‌ام .\r\nبدان كه كرّاميّه فرق بسيارند و ايشان كفرها بسيار مىگويند در اسماء و صفات بارى تعالى و صفات انبياء ، جمله گويند از ابن كرّام و اتباعش كه خداى جسمست و او را حدّ و نهايتست و ملاقات و مماسات اجسام بر وى روا بود و قومى ازيشان صفت خداى تعالى بجسم اجسم كنند يعنى جسم وى از همهء جسمها بزرگترست ، و قومى گويند اطلاق اين در حقّ بارى تعالى جايز نبود ، ابو عبد اللّه كرّام گويد خداى تعالى احدى الذّات احدى - الجواهرست ، و گويد بارى تعالى در مكان مخصوصست بر بالاى عرش و اصحابش گويند\r\n\r\n","description":"","footnote":"","page_name":" 70 ","page_number":86},
  {"content":"\r\n\r\nهمه عرش مكان اوست و اگر عرش ديگر بيافريند هر دو مكان وى باشد اگر صد عرش ديگر بيافريند همين نسبت بود و او مماسّ جمله عرشها باشد و برين قول لازم بود كه هر جزوى مماسّ عرش باشد پس متحيّز باشد و نقض سخن امام خود كرده باشند كه خداى تعالى احدى الذّات و احدى الجواهرست و قومى گويند ازيشان عرش اوّل مكان او بود ديگر عرشها مكان وى نباشد پس لازم بود كه در مساحت كوچكتر از عرش باشد و بعضى گويند بعضى از عرش مكان وى باشد و بعضى فضله بود پس عرش بزرگتر از وى بود ، و ديگر اصحابش نقض آن كردند كه در اوّل گفتند خداى را حدّ و نهايتست و آخر گفتند حدّ و نهايت ندارد زيرا كه محدود و متناهى آن بود كه وى را حدّ و نهايت بود در جهات ششگانه و خداى را نزد ما حدّ و نهايت از يك جهتست و آن تحتست و اين قول از مانويّه گرفتند كه نور متناهيست از جهت سفل دون جهات پنجگانه ، و گويند عرش بغايتيست در بلندى كه خداى تعالى قادر نبود كه بالاى وى عرش ديگر بيافريند الّا عرش كه بر وى نشسته است بآسمانها نزديكتر گرداند بالاى آن عرشى ديگر تواند آفريد و گويند خداى تعالى محلّ حوادثست ، ارادت و اقوال و مماسات و ادراكات و مرئيّات و مسموعات در وى حادث شود ، و گويند هيچ چيز در عالم حادث نشود الّا بحدوث ارادت و قول در ذات خداى تعالى و آن ارادت و قول را ايشان ايجادين و خلقين خوانند و گويند هيچ در عالم نيست نشود الّا بعد از حدوث ارادت و قول در ذات بارى تعالى و آن را عدمين خوانند ، و گويند ايجاد و اعدام هر دو حادثند نه مخلوقند و نه محدث ، و گويند خداى تعالى خالق و رازق و غافرست در ازل و همچنين جمله اسما كه از افعال مشتقّ باشند و اگر چه در ازل فعل نبود ، آنگه گويند خداى بر آن حوادث قادر بود كه در ذات وى حادث شود جز از آنكه بيافريد يا خواهد آفريدن از عالم يا در عالم ، ديگر گويند حوادث كه در ذات ويست مقدور وى بود و هيچ چيز بقدرت نيافريد و اجسام و اعراض را بارادت و قول آفريد و قدرت ، و گويند حوادث كه در ذات بارى حادث شود بيشتر از جملهء اجسام و اعراض باشد كه در عالمست زيرا كه هر جسمى و عرضى كه در عالمست دو عرض در ذات بارى حادث شود يكى ارادت\r\n\r\n","description":"","footnote":"","page_name":" 71 ","page_number":87},
  {"content":"\r\n\r\nدوّم قوله : كن ، و همچنين در ذات وى اعدامات حاصل شود دو چندان كه از اجزاى عالم معدوم شود و همچنين ادراكات در ذات وى حاصل شود بعدد مرئيّات و مسموعات و در وى مماسات حادث شود بعدد آنكه مماس اوست از اجزاى عرش پس حوادث كه در ذات وى حادث شود نزد ايشان اضعاف اجسام و اعراض عالم بود ، و گويند محال بود كه خداى تعالى چيزى بيند يا شنود بعد از آنكه بسمع و بصر در نفس وى حادث شود و آن ادراك بود آن مرئى و مسموع را و اگر آن ادراك از بهر نفس خود بيافريند مسموعات شنوند و مبصرات بينند چون موجود باشد ، و گويند نفس خود را آنگاه ديد كه احداث كرد در نفس خويش رؤيت ادراك آنگه نفس خود بديد بدان رؤيت كه بيافريد ، و گويند لازم بود كه اوّل مخلوقات حيوان بود تا بدان دليل سازند بر معرفت بارى تعالى و نشايد كه اوّل جمادات آفريند ، و گويند رسالت و نبوّت دو صفتند قائم بذات رسول و نبى و اين صفت نه و حيست و نه امر باداى رسالت و نه اظهار معجزات بر دست وى و نه عصمت از معاصى و نه رسانيدن رسالت ، و گويند هر كه اين صفات درو باشد بر خداى تعالى واجب بود او را برسالت فرستادن و معنى رسالت و نبوّت نزد ايشان آن بود كه ياد كرديم و در فرق ميان رسول و مرسل گويند رسول معنى آن قائم بود بمرسل كه موجب ارسال وى بود و مرسل را براى آن مرسل خوانند كه خداى تعالى او را بخلق فرستاده باشد و گويند مرسل نبود كه نه رسول باشد و رسول بود كه نه مرسل باشد و گويند عزل مرسل از ارسال روا بود و عزل رسول از رسالت روا نباشد و اين سخنيست كه نه خود مىدانند معنى آن و نه بفهم هيچگس معنى آن مىتوانند رسانيدن ، و گويند در حكمت روا نبود كه اقتصار كردن بر يك رسول و گويند ارسال رسل از واجباتست و گويند اعادت درست نبود الا بمعنى احياء و بعث و جز از اين هيچ روا نبود و زكرى گويد : پنج چيز قديمست ، صانع و روح و مكان و زمان و هوا ، گويند علم بر افعال خداى تعالى جايز نبود چنان كه بر معقولات وى جايز نبود : و گويند ترك معنى بود ثابت ، و حاصل قدرت در آن تأثير كند و آن مثل قدرت قايم شود آنگه نوعى بود از افعال ، خفافيّه و ابراهيم مهاجر ازيشان گويند اسما اعراضست قائم\r\n\r\n","description":"","footnote":"","page_name":" 72 ","page_number":88},
  {"content":"\r\n\r\nبذات شخص ، و گويند جملهء اعراض از اصوات و غيرها باقيند ، و گويند علم نه مقدور بندگانست و ايشان و رمّاني از معتزله گويند الوان الّا در مكان نتواند بود و بتقدير مكان كون نباشد ، و بعضى ازيشان گويند قرآن معجزست از جهت اخبارى چند كه بود و آنچه خواهد بود نه از جهت نظم و تأليف و فصاحت ، و گويند خلق عير مخلوق بود زيرا كه اختلاف الفاظ دليل بود بر اختلاف معانى ، و گويند ارادت و كراهيّت يكى باشد و هميشه مريد بود بارادتى كه آن كراهيّت بود در ذات بارى تعالى و اصل آنست كه اين خلاف معتقد ايشانست و گويند صفت و وصف دو معنيند مختلف ، صفت قائم بود بذات و آن الّا بصدق نباشد و صفت قائم بود بذات و روا بود كه صدق نباشد و در كلام و تكلّم همين معنى گويند ، و گويند يك علم را تعلق بود ببيشتر از يك معلوم بر طريق تفضيل در شاهد و غايب ، و گويند مخلوقات محتاج تخليق باشند از قبل خداى تعالى ، و گويند ايلام اموات بىروح جايز بود پس ايشان را لازم شود كه ايلام جمله جمادات جايز دارند تا اگر قومى بر كوه خواهند رفتن و يكى ازيشان گويد بدين كوه مرويد امروز كه كوه را درد سر مىكند اين سخن راست بود بر اصل ايشان ، و گويند ايمان قولست فحسب ، و گويند ابو ذرّ رسول را گفت من مؤمنم انشاء اللّه ، رسول گفت تو در ايمان بشكّى بگو من مؤمنم حقّا كما اسلفت ، يعنى آنچه از پيش كرده‌ام از گناهان اگر خداى خواهد بيامرزد و اگر خواهد مرا عقوبت كند ، و گويند ايمان آنست كه از دل حاصل شود چون گفتند بلى ، و لا إله الّا اللّه محمّد رسول اللّه از مرتدّ بعد از ارتداد نه ايمان باشد ، و گويند ايمان منافق و آن انبيا و رسل و ملائكه يكسان بود ، و گويند منافق مؤمن حقيقيست اگر چه هميشه در دوزخ بود و گويند عمّار را چون مشركان اكراه كردند بر كلمهء كفر و او كلمه بگفت كافر حقيقى بود و اگر چه او هميشه در بهشت باشد و گويند معرفت نه كسبيست و شايد كه خداى تعالى هميشه در خلق آفريند بى انكه ما را در آن فعل باشد و نشايد كه خلق را امر كنند بدان ، ايشان را گوئيم چون ايمان آن بود كه در زبان حاصل شد تكرار شهادتين نه ايمان بود و جز از مرتدّان هيچ آدمى مأمور نباشد بمعرفت و مكلّف نباشند و اين نزد جملهء امّت كفرست ، و\r\n\r\n","description":"","footnote":"","page_name":" 73 ","page_number":89},
  {"content":"\r\n\r\nگويند حسين بن علّى بر امام وقت بيرون آمد صد هزار لعنت بر آن امام ايشان باد ، و گويند خداى تعالى در صورتهاى نيكو فرود آيد ، و گويند وقوع كفر از جملهء انبيا و رسل روا باشد و گويند بلعم باعورا و برصيصا رسولان بودند و كافر شدند ، و گويند حرام نه روزى بود از جهت ملك [ و 
  ] رزق [ نه 
  ] از جهت غذا چنان كه حلال روزى باشد .\r\n\r\n","description":"","footnote":"","page_name":" 74 ","page_number":90},
  {"content":"\r\n\r\n\r\nباب يازدهم در مقالات مشبّهه و مجسّمه\r\nبدان كه اصل تشبيه از يحيى بن معين و احمد بن حنبل و سفيان ثورى و اسحق بن راهويه و داود اصفهانى و هشام بن الحكم برخاست ، و قومى از مجبّره گويند احمد تشبيه نگفته است و اين تعسّف بود جملهء حنابله برآنند كه احمد گفت استوى استقرّ ، و جملهء شافعيان كه در اعتقاد بر خلاف شافعى باشند چون ازيشان استكشاف مذهب و اعتقاد كنى گويند مذهب شافعى داريم و اعتقاد احمد ، و نيز حنابله در اعتقاد مخالف يكديگر نيستند چنان كه اصحاب ابو حنيفه و مالك و شافعى كه اگر مخالف بودندى روا بودى كه كسى گفتى كه اين قوم كه تشبيه مى گويند دروغ بر احمد مىبندند و قول ايشان كه نفى تشبيه مىكنند از وى درست‌تر نبينى كه اگر مسئلهء در مذهب ابو حنيفه يا شافعى كه ايشان در آن مسئله هيچ خلاف نكنند اگر كسى در آن مسئله شكّ كند لازم بود كه ازيشان كه مذهب ابو حنيفه دارند از كسانى كه مذهب شافعى دارند بپرسد پس چون جمله حنابله تشبيه گويند و از اصحاب و علماء خويش ابا عن جدّ روايت كنند تا با حمد رسد و هرگز حنبلى نديدم كه نفى تشبيه كرد لازم بود كه نقل ايشان از امام خود درست بود .\r\nبدان كه اين قوم را كه اصل تشبيه ازيشان ظاهر شد جز هشام بن الحكم و مجبّره ايشان را اهل سنّت خوانند و اگر كسى تشبيه از هشام فرا گرفته بود ايشان را مشبّههء روافض خوانند و مشبّههء زمان ما را بيشتر القاب دو نوع بود يكى محمود بود نزد ايشان چنان كه خود را اهل سنّت و جماعت خوانند و سلفي و اصحاب حديث\r\n\r\n","description":"","footnote":"","page_name":" 75 ","page_number":91},
  {"content":"\r\n\r\nو خصم ايشان را مشبّهه و مجسّمه و مجبّره و حشويّه خوانند ، و در زمان ما جمله مشبّهيان در اعتقاد يك فرقت باشند و در شرعيّات هفت فرقت :\r\nاول : قومى از كرّاميّان كه ايشان در فروع شرع مذهب ابو حنيفه دارند ،\r\nدوم : بعضى از اصحاب مالك ،\r\nسوم : بعضى از اصحاب شافعى ،\r\nچهارم : جملهء اصحاب سفيان ثورى ،\r\nپنجم : جملهء اصحاب اسحق بن راهويه ،\r\nششم : جمله اصحاب احمد بن حنبل ،\r\nهفتم : اكثر كرّاميّان كه در اصل و فروع مذهب ابو عبد اللّه كرّام دارند ،\r\nو اهل تشبيه و تجسيم از داودى و هشامى و جز ايشان در بن زمان كسى نيابى الّا اين هفت فرقت .\r\nبدان كه جملهء مشبّهه خداى تعالى را جا و مكان اثبات كنند و گويند بر عرش نشسته و پاها بر كرسى نهاده و سر و دست و جملهء اعضا اثبات كنند ، و گويند هر چه او را جا و مكان نباشد آن چيز معدوم بود نه موجود ، و گويند كه چون خواست كه آدم را بيافريند آئينهء پيش خود بنهاد و نظر در آئينه كرد و آدم را بر صورت خود بيافريد و قومى گويند جملهء اعضا دارد الّا حلقوم و خرطوم ، و بعضى گويند خرطوم هم دارد و گويند يكى بود از كباير ائمّهء حشويان قومى احاديث بر وى سماع مىكردند از وى پرسيدند كه خداى تعالى اعضا دارد گفت جملهء اعضا چنان كه ما داريم ، مرد بدست اشارت به عورت كرد ، شيخ گفت آن نيز دارد ، شاگرد گفت نرست يا ماده شيخ فرو ماند يكى از اهل مجلس شيخ گفت : و ليس الذّكر كالانثى ، شيخ گفت : هو ذكر يعنى نرست و روايت كند ابو المهزام از ابو هريره كه رسول را پرسيدند كه خداى از چيست گفت از آب و لكن نه از آب زمينست و نه از آب آسمان و لكن اسب را بيافريد و او را بدوانيد تا عرق بكرد پس خود را از آن عرق بيافريد ، تعالى عن ذلك ، و گويند عروه روايت كند\r\n\r\n","description":"","footnote":"","page_name":" 76 ","page_number":92},
  {"content":"\r\n\r\nاز عبد اللّه بن عمرو بن عاص كه گفت خداى تعالى ملايكه را از موى سينه و دستهاى خود بيافريد ، و گويند كعب قرظى روايت كند از عمر بن عبد العزيز كه چون خداى از حساب خلق فارغ شود با جماعتى از ملائكه مىرود تا بنزديكتر درجه بايستد و سلام كند بر اهل بهشت ، ايشان جواب باز دهند و گويند اين آن سلام بود كه خداى در قرآن ميگويد :  سَلامٌ قَوْلًا مِنْ رَبٍّ رَحِيمٍ  ، و گويند درجه بدرجه مىرود و بريشان سلام مىكند تا آن وقت كه با جاى و موضع خود رسد ، و گويند جمله دلهاى بنى آدم ميان دو انگشتان خداى تعاليست ، مىگرداند چنان كه مىخواهد ، و گويند خداى عزّ و جلّ چون تجلّى كرد بكوه طور سينا اندكى تجلّى كرد و گويند رسول صفت اندكى مىكرد انگشت ابهام را زير انگشت كوچك نهاد و اشارت كرد يعنى اين قدر تجلّى كرد و گويند ابو هريره روايت كرده است از رسول كه گفت : الايمان يمانيّ و الحكمة يمانيّة و اجد نفس ربّكم من قبل اليمن ، يعنى ايمان يمانيست و حكمت يمانيست و نفس پروردگار شما مىيابم از جانب يمن ، تعالى اللّه عن ذلك علوّا كبيرا ، و گويند ابو هريره چون اين آيت مىخواند :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  چون بدينجا رسيد كه :  أَنَّ اللَّهَ سَمِيعٌ بَصِيرٌ ، *  دستها بر چشم و گوشها نهاد و گفت همچنين از رسول شنيدم كه مىخواند و ديدم كه دستها بر چشمها و گوشها نهاد و گويند محمّد بن عبّاد روايت كند از ابن عبّاس كه گفت حجر الاسود يمين خداى تعاليست و زمين بدان مصافحت كند با بندگان و گويند منقرى روايت كند از ابو هريره از رسول كه خداى آدم را بدست خويش بيافريد و از روح خويش درو دميد پس هر دو كف دست فراهم گرفت و آدم را گفت هر كدام كه مىخواهى بستان ، آدم گفت دست راست پروردگار گرفتم و هر دو دستش راستست آنگه خداى تعالى كف را بگشود صورت آدم و ذرّيتش در آن بود و گويند سليمان جبير از ابو هريره روايت كند از رسول كه گفت بايد كه چون با يكى كار زار كند بايد كه روى ويرا بپرهيزد كه خداى آدم را بر صورت خود آفريد ، و گويند عكرمه روايت كرد از ابن عبّاس از رسول كه گفت نزد خداى رفتم در بهشت\r\n\r\n","description":"","footnote":"","page_name":" 77 ","page_number":93},
  {"content":"\r\n\r\nعدن خداى را ديدم جعد موى در جامهء سبز پوشيده ، و گويند ابو سلّام اسود روايت كند از ثوبان مولاى رسول از رسول كه او بعد از نماز بامداد بيرون آمد و گفت بارى تعالى نزد من آمد و گفت يا محمّد مىدانى كه ملاء اعلى در چه خصومت مىكند ، گفتم يا رب نمىدانم كف را هر دو بر ميان دو كتف من نهاد چنان كه من لذّت انامل وى در سينهء خود بيافتم و روايت كند از عطاء يزيد از ابو هريره و از رسول كه خداى تعالى نزد اهل بهشت آيد بر صورتى كه خلق او را بدان صورت نشناسند گويد من خداى شماام گويند نعوذ باللّه منك ، ما اينجا نشسته‌ايم تا خداى ما بيايد ما او را شناسيم آنگاه در آن صورت بيايد كه خلق او را بدان بشناسند ، گويد من خداى شماام ايشان گويند تو خداى مائى آنگه نزد وى شوند و مصافحه كنند . روايت كنند از مغيرهء شعبه كه سعد عباده رسول را گفت اگر من در خانه روم و مردى را با زن خويش بينم اگر او را بكشم مرا بزه باشد رسول گفت شما را عجب مىآيد غيرت سعد و من از سعد غيور ترم و خداى از من غيور ترست و هيچ شخص نباشد كه او غيورتر از خداى تعالى بود و گويند حميد اعرج روايت كند از مجاهد كه داود عليه السّلام روز قيامت گويد يا رب مرا به خود نزديك كن حقّ تعالى ندا كند كه نزديك شو تا مسّ وى و گويند سفيان عينيه چون اين حديث بخواند دست به زانو نهاد يعنى داود مسّ زانوى بارى كند ، تعالى اللّه عن ذلك . و مجاهد روايت كند از عبيد بن جبير كه گفت قوله تعالى :  وَ إِنَّ لَهُ عِنْدَنا لَزُلْفى وَ حُسْنَ مَآبٍ *  گويد معنى آن بود كه بنده را به خدا نزديك گرداند تا مسّ بعضى از وى بكند ، و گويند ابو عبيده روايت كند از عبد اللّه مسعود كه او گفت بشتابيد به نماز جمعه كه خداى تعالى هر روز آدينه ظاهر شود بر اهل بهشت بر تلّى از كافور اسپيد و اهل بهشت هر كدام كه زودتر به نماز رفته بود بوى نزديكتر باشد ، و گويند عبد اللّه عليم روايت كند از عبد اللّه مسعود كه گفت هيچكس نباشد از شما الّا كه خداى تعالى با وى خلوت سازد ، و گويند فرزند آدم چه عمل كردى بعلمى كه ميدانستى ، و گويند مجاهد روايت كند از ابن عمر كه گفت خداى در حجاب شد از خلق به چهار چيز : بنار و ظلمت و نور و طلعت ، و گويند ابو برده روايت كند\r\n\r\n","description":"","footnote":"","page_name":" 78 ","page_number":94},
  {"content":"\r\n\r\nاز ابو موسى اشعرى از رسول كه گفت خداى تعالى روز قيامت تجلّى كند بندگان را و مىخندد ، و گويند عبيد بن جبير گفت من در مسجد نشسته بودم كه قتادهء نعمان بيامد حديثى چند مىگفت قوم برخاستند و مرا گفتند يا بن جبير با ما بيا تا برويم ، احوال ابو سعيد خدرى را پرسيم كه مىگويند رنجورست گفت چون در پيش وى رفتيم بنشست باز خفته بود و پاى راست بر پاى چپ نهاده و برو سلام كرديم و بنشستيم قتاده دست كرد و پاى ابو سعيد خدرى بگرفت گفت اى برادر پاى من به درد آوردى ، قتاده گفت چنين مىخواستم ، رسول گفت چون خداى تعالى از آفرينش عالم فارغ شد به پشت باز خفت و پاش بر پاى نهاد ، ابو سعيد خدرى چون اين بشنيد گفت ديگر باره چنين كنم ، و گويند ضحّاك روايت كند از ابن عبّاس كه او گفت محمّد شب معراج خداى تعالى را ديد به چشم سر بر صفت جوانى امرد ، و گويند چون ضحّاك ازين فارغ شد فرو خواند :   ما زاغَ الْبَصَرُ وَ ما طَغى لَقَدْ رَأى مِنْ آياتِ رَبِّهِ الْكُبْرى   و گويند ابو زيدبن عقيل گويد : رسول اللّه را گفتم يا رسول خداى ما كجا بود پيش از آنكه خلق بيافريند گفت در ابرى بود كه نه بالاى آن هوا بود و نه زيرش آب پس عرش را بر آب بيافريد ، و گويند هر شب آدينه بر زمين آيد و در شبهاى ديگر هر شب به آسمان دنيا آيد و منادى مىكند كه هيچ توبه كنندهء هست كه توبهء وى قبول كنم و هيچ استغفار كنندهء هست كه او را بيامرزم . و گويند چون به دنيا آيد بر خرى نشيند و گويند حمّاد سلمه روايت كند كه خداى تعالى روز عرفه فرود آيد به عرفات بر شتر سرخ موى نشسته پيرهن زرّين پوشيده باشد ، در حكايت گويند كه در اصفهان يكى از فقهاى مشبّهه بود پشم اشتر پارهء داشت در حقّه نهاده و بمشك و عود مبخّر كرده و در چيزها پوشيده مثل آنكه آثار رسول اللّه دارند ، گفتى كه چون احمد بن حنبل بحجّ رفت خداى را ديد در عرفات بر شترى نشسته ، احمد او را بشناخت برفت و در آن شتر آويخت خداى شتر برانگيخت و برفت ، پارهء پشم آن شتر در دست احمد بماند اين آن پشمست ، هر گه كه مشبّهيى بيمار شدى در اصفهان زرى چند پيش آن شخص فرستادندى او آن حقّه بر گرفتى و بخانهء آن شخص بيمار رفتى و آن پشم به آب گلاب بر آوردى\r\n\r\n","description":"","footnote":"","page_name":" 79 ","page_number":95},
  {"content":"\r\n\r\nو بدان رنجور دادى تا بعضى بخوردى و بعضى ديگر به خود ماليدى ، و يحيى بن خزيمه در تصانيف خويش جمله اعضا بر شمردى چنان كه آن آدمى و در انوثيّت و ذكوريّت فرو مانده بود گفت در قرآن و حديث نمىيابم ، شخصى در مجلسى برو خواند و ليس الذّكر كالانثى ، چون بشنيد گفت : افدت و اجدت فايده دادى و خوب گفتى در تصنيف بنوشت كه ذكرست ، و گويند رنجور شد و ملائكه بپرسش او رفتند ، و گويند جسمست چنان كه عرش قدر چهار انگشت فضله است ازو ، شب معراج كه رسول بمعراج رفت بر آنجا نشاندندش ، گويند چون رسول اللّه خواست كه بنشيند كوزهء بلور آنجا نهاده بود پاى رسول بسرش آمده بود و بشكست خداى تعالى دست فراز كرد و رداى رسول بگرو بگرفت گفت كوزه باز فرست و رداى خود بستان .\r\nحكايت كند شخصى كه در پيش معاذ رفت در ايّام التّشريق طعامى نهاده مىخوردند ، اين شخص از معاذ پرسيد كه خداى را اعضا هست يا نه ، معاذ گفت و اللّه كه او همچو سكباج است كه تو مىخورى خون و گوشت و گويند روز قيامت فاطمه صلوات اللّه عليها بيايد و پيراهن خون آلود حسين بر دوش افگنده تا داد خواهد ، خداى چون وى را ببيند بيزيد گويد در زير عرش رو كه فاطمه ترا مىبيند ، وى در زير عرش پنهان شود چون فاطمه برسد فرياد بر آورد و داد خواهد خداى تعالى پاى برهنه كند دستارچه در روى بسته گويد اى فاطمه اينك پاى من همچنان مجروحست از زخم نمرود ، و من او را عفو كردم تو نيز يزيد را عفو كن ، فاطمه يزيد را عفو كند قحيب بن الاسود گويد روز عيد بمصّلى مىرفتم خلقى بسيار حاضر شده بودند و اميرى مىآمد با علمها و طبلها يكى از پس من گفت خدايا هيچ طبلى نيست الّا طبل تو گفتم خداى را طبلى نيست گفت پس او تنها آيد و تنها رود و تنها نشيند و در پيش وى علمها نباشد و طبلها ، اگر چنين باشد او كمتر از اين امير باشد ، و گويند بارى تعالى امردست موى چند دارد و نعلين زرّين در پاى دارد ، و قومى گويند بعضى ملائكه را از پارهء درّاعهء خويش بيافريد و در مرغزار سبز بر كرسى نشيند و ملائكه آن كرسى\r\n\r\n","description":"","footnote":"","page_name":" 80 ","page_number":96},
  {"content":"\r\n\r\nبر گيرند ، و گويند روز قيامت حساب خلق كند و او بر صورت آدم بود ، و گويند هرشب بر اسب به زمين آيد ، و گويند چون راضى بود عرش سبك باشد و ملائكه بدانند كه او راضيست و چون خشم گيرد عرش گران شود ، حملهء عرش بدانند كه وى خشم گرفته است ، و گويند او را خنصر و بنصر و ابهامست و بانگشت بر شمارند و وسطى و سبّابه ترك كنند ، و گويند دل مؤمن ميان دو انگشت خداست ، چون بنده بر كوع شود زير قدم خداى بود ، و گويند روز قيامت دوزخ فرياد كند كه كجاست آنچه مرا وعده كردى ، جبّار قدم در دوزخ نهد ، بعض از وى پر شود آنگه ساكن شود و فرياد نكند ، و گويند روز قيامت هر يك از مسلمانان مىآيند و جهودى مىآرند و گويند اين فداى منست و جهود را در دوزخ رها كنند و خود در بهشت روند ، و گويند رعد ملكيست كه ابر را بزجر مىراند و ما بسيار ابرها مىبينيم كه هيچ رعد با وى نبود پس ابر از زجر ملك خالى بود و خداى تعالى ميگويد :  يُرْسِلُ الرِّياحَ فَتُثِيرُ سَحاباً  ، من باد را بفرستم تا ابر را بر انگيزد ، و گويند برق مقرعه ايست از آتش در دست ملك و ابر را بدان مىراند ، سبحان اللّه اگر ابر را ملك مىراندى ملك محتاج تازيانه نبودى در راندن ابر ، و گويند لون آسمان سفيدست امّا كوهيست كه آن را كوه محيط مىخوانند و آن از زمرّد سبزست و سبزى آسمان عكس كوه محيطست و اين جهلى عظيمست كه لون آسمان اگر از عكس لون كوه محيط بودى بايستى كه هوا و زمين همه سبز بودى ، و گويند آفتاب و ماهتاب و كواكب همه قنديلهاست هر يك بدست فرشته ايست در آسمان مىآويزند چنان كه ما قنديلها در مساجد در آويزيم از جاى بجاى نقل مىكنيم يعنى ملك ايشان را از برجى ببرجى نقل مىكند چنان كه ما قنديلها در مساجد نقل مىكنيم از رواقى برواقى و از صفّهء بصفّهء ، و گويند آفتاب بر گوسالهء نشسته و ملكان ببر بندها او را مىكشند چون فرو شود ملكى او را به زير عرش برد و آنجا عبادت خداى مىكند چون بامداد آيد او را بافق مشرق آرد بگوساله نشانده و آن ملكان او را ببر بندها مىكشند تا شام ، و در ماهتاب همچنين مىگويند\r\n\r\n","description":"","footnote":"","page_name":" 81 ","page_number":97},
  {"content":"\r\n\r\nماهتاب را غلافيست همچون غلاف شمشير و ملكى بر آن موّكلست و آن فرشتهء موّكل بتدريج او را در آن غلاف مىكند و بيرون مىآرد ، چهارده شبانروز در غلاف مىكند تا جمله ناپديد مىشود و چهارده شبانروز از غلاف بيرون مىآرد چون بيرون آيد آن را بدر خوانند و زيادت و نقصان قمر ازينست و العجب كه خداى تعالى چون آسمان مىآفريد شمس و قمر بيافريد و چون فرشته نيافريده بود قمر را كه در غلاف مىكرد و بيرون مىآورد ، و گويند سبب كسوف و خسوف آن بود كه آفتاب از گوساله در افتد و رفتن جاى خويش بار نداند آنكه در دريا افتد و تر شود ، تاريكى در وى پديد آيد تاريكى را كسوف خوانند ، و ماهتاب همچنين چون در دريا تر شود آن را خسوف خوانند ، سبحان اللّه فرشتگان كه بر بندها دريشان كرده‌اند و مىكشند چرا رها مىكنند كه ايشان از پشت گوساله بيفتند ، مگر ملكان را قوّت آن نيست كه ايشان را نگاه دارند ، و نيز ما بسيار كسوف و خسوف در وسط سماء ديده‌ايم از ابتدا تا آخر انجلاء پس در وسط السّماء در كدام دريا مىافتد ، و گويند دو فرشته هستند يكى جوهر سفيد در دست دارد و يكى جوهر سياه و ايشان موكّلند بليل و نهار ، چون ملك كه جوهر سفيد دارد در آسمان بياويزد روز شود و چون فرشتهء ديگر جوهر سياه بياويزد روز شود و چون فرشتهء ديگر جوهر سياه بياويزد شب شود و گويند درازى روز و شب و كوتاهيشان از آن بود كه اگر فرشته جوهر سفيد را دير تر بگذارد روز درازتر بود و شب كوتاه و اگر ملكى جوهر سياه ديرتر بر گيرد شب دراز بود و روز كوتاه ، و گويند آسمان را عمد هست اگر چه نمىبينيم و گويند هر آدمى يا حيوانى ديگر كه مىرود ناگاه مىافتد و بميرد آن بود كه خود را بدان ستون زده است بصدمهء آن بمرد و ما آن را نمىبينيم ، و گويند علّت زلزله آن بود كه خداى تعالى تجلّى كند بر زمينى و آن زمين خرّم و شاد شود از آن خرّمى در اضطراب آيد آن را زلزله خوانند ، و در مدّ و جزر گويند خداى تعالى را ملكيست كه چون پاى به دريا نهد آب دريا در اضطراب آيد و بر ساحل افتد آن را مدّ گويند و چون پاى از آن بيرون آرد آب با موضع خود رود آن را جزر گويند ، و گويند\r\n\r\n","description":"","footnote":"","page_name":" 82 ","page_number":98},
  {"content":"\r\n\r\nفواكه و حبوب در عهد اوّل بزرگتر بود ازين كه در زمان ماست تا گويند يك عدس همچند سيرى بوده است و دانهء گندم چند گردهء قيسى و خوشهء غلّه چند درختى ، و گويند بالاى مردم هفتاد گر بودى بگز ايشان و اين معنى از ثنويان گرفته‌اند ، و گويند در عالم هيچ چيز از معادن نبود تا آن وقت كه خداى عزّ و جلّ عذاب فرستاد بقوم يونس چون آن قوم ايمان آوردند و عذاب ازيشان برداشت آن عذاب پاره پاره شد و در زمين پراكنده شد از آن آهن و مس و جز آن از معادن پديد آمد ، و گويند درياها از بقيّت طوفان نوحست و پيش از طوفان نوح هيچ دريا در عالم نبود ، و گويند تاريكى و جنبش بادهاى سخت كه درختان از بيخ بركند آن نفس اژدها بود كه در صحرا بود چون عمرش دراز شود حيوان زمين ازو در رنج باشند خداى تعالى فرشتگان را بفرمايد تاوى را در دريا اندازند چون اهل دريا از وى برنج آيند فرياد بردارند آنگه خداى تعالى ملائكهء چند بفرستد تا او را از دريا بردارند در هوا برند و در بلاد يأجوج و مأجوج اندازند و روزى ايشان باشد و بخورند ، و گويند هر برقى كه حيوانى بكشد آن آهن بود كه خداى تعالى آن را به آتش گرم كند و ملائكه را بفرمايد تا آن را بدان كس كه خواهد اندازند چون به دو رسد بميرد ، و گويند هيچ قطره از باران به زمين نيايد الّا ملكى با وى بود تا آن قطره بجاى خود بنهد ، و ما مىبينيم كه قطرات بر نجاست و مردار مىافتد و اجماع امّتست كه ملك نزديك نجاست نشود ، و گويند خداى تعالى ملكى را موكّل ارحام كرده است چون وقت خروج منى بود ملك بيايد و خطاب كند با رحم كه گشاده شو و بستان آنچه در تو بوديعه مىنهند چون نطفه برخم افتاد ملك گويد يا رب چه كنم خطاب كند كه صورت نگار از مرد يا زن يا دو يا بيش ، يا شقىّ يا سعيد و اين خلاف قول خداى تعاليست كه مىگويد :  هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ  ، و نيز اتّفاق امّتست كه چون جبرئيل برسول آمد اوّل بار رسول مستشعر شد و حال با خديجه گفت ، خديجه گفت اگر ديگر بار بيايد مرا خبر كن ، جبرئيل بار دوّم باز آمد رسول گفت آمد خديجه سر برهنه شد رسول گفت برفت خديجه گفت\r\n\r\n","description":"","footnote":"","page_name":" 83 ","page_number":99},
  {"content":"\r\n\r\nاين ملكست اگر ديو بودى نرفتى ، سبحان اللّه چون ملك در جائى نرود كه زنى سر برهنه كرده بود چگونه نزديك رحم زن رود و صورت نگارد و اين جاهلان بقول خود فضيحت شدند ، و گويند اگر كسى نظر در آينه كند آن صورت كه مىبيند حقيقت ذات وى بود لازم شود كه يك جسم در يك زمان در دو مكان بود ، و گويند علّت آنكه از يك نطفه يك انسان يا دو يا سه حاصل مىشود آنست كه خداى تعالى در ذرّيت آدم بيافريد ذرّه‌هاى كوچك و سفيد و سرخ و آن ذرّات را در آدم نهاد پس از آدم بيرون آورد بحوّا و از حوّا بفرزندان ديگر فرزند به فرزند تا آخر عهد همچنين كند و خداى تعالى خلق را از نطفه نمىآفريند بلكه از آن ذرّات مىآفريند كه با منى بيرون مىآيد اگر در يكى با نطفه بيرون آيد يك فرزند بزايد و اگر دو بيايد دو و اگر سه بيايد سه و اگر مردى با زنى عقيم مجامعت كند آن ذرّه را ضايع كرده باشد و زنى با مرد عقيم همچنين بود و خداى تعالى ميگويد :    فَلْيَنْظُرِ الْإِنْسانُ مِمَّ خُلِقَ خُلِقَ مِنْ ماءٍ دافِقٍ يَخْرُجُ مِنْ بَيْنِ الصُّلْبِ وَ التَّرائِبِ    ، و مىگويد :  ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً ،  و مىگويد :  خَلَقَ مِنَ الْماءِ بَشَراً  و گويند چون آب مرد غلبه كند فرزند نر بود و چون آب زن غلبه كند فرزند ماده بود و خداى مىگويد :  يَهَبُ لِمَنْ يَشاءُ إِناثاً وَ يَهَبُ لِمَنْ يَشاءُ الذُّكُورَ ،  و گويند رسول فرموده است كه از خداوند بلا بگريزيد و خبر رسول چنانست كه : احذروا اذيّة ذوى العاهات ، مىگويد پرهيز كنيد از ظلم آن كس كه او را رنج رسيده باشد و تأكيد را گفت يعنى ايشان را رقّت دلها زيادت بود از آن كه دعاى ايشان باجابت نزديكتر بود پس اذّيت ايشان بزرگتر بود از اذّيت تندرستان ، و گويند جنّيان گروه گروه مىميرند چنان كه آدميان مىميرند و گويند صورت صور بزرگست و بعدد خلايق سوراخها در وى بود و ارواح در صور كنند و ملك در دهان گيرد و در وى دمد و بدان باد هر روحى با جاى خود رود ، و خداى تعالى مىگويد :  كَما بَدَأْنا أَوَّلَ خَلْقٍ \r\n\r\n","description":"","footnote":"","page_name":" 84 ","page_number":100},
  {"content":"\r\n\r\n نُعِيدُهُ  و گفت :  كَما بَدَأَكُمْ تَعُودُونَ  ، پس لازم بود كه در اوّل خلقت نفخ روح هم بصور بوده باشد و گويند اوّل چيزى كه خداى تعالى آفريد جوهرى بود پس نظر كرد بدان جوهر آن جوهر آب روان شد و از آن آب خلق بيافريد ، ديگر گويند : اوّل ما خلق اللّه القلم و امثال اين بسيارست اگر خواهيم جمله خرافات اهل حشو ياد كنيم بيك مجلّد تمام نشود و اين جمله مقالات قوميست كه خود را اصحاب حديث و اهل سنّت و جماعت خوانند و هر كه درين خلاف كند او را اهل زيغ و ضلالت خوانند .\r\nبخطّ ابو الفتوح العجلي الاصفهانى الشّفعوى يافتم نوشته كه روايت كند از افضل الدّين ابو الوفاء از ابو نعيم كه گفت جزوى به من عرضه كردند بخطّ شيخ ابو بكر محمّد بن عمر بن الحسن الزّاهد كه در آن ذكر مقالات مشبّهه و مجسّمه بود جمله بدعت كه از آن قبيح‌تر نبود و بسى از آن بدعتها بكفر مىانجاميد و ما بعضى از آن درين كتاب ياد خواهيم كرد .\r\nبدان كه اين قوم گويند كه ارواح نه مخلوقست و قرآن كه مىشنويم از خداى تعالى كلام را بر زبان بندگان مىخواند و هر آن رقعه كه نام خداى تعالى بر آن بود و نوشته است ذات بارى تعالى در آن رقعه باشد و بنده را هيچ فعل و قدرت و استطاعت نيست جمله افعال از بارى تعالى صادر مىشود و اضافت فعل با بنده بر طريق مجاز بود چنان كه جهم بن صفوان گويد ، و گويند ايمان نه مخلوقست و در قيامت جملهء خلايق از مؤمن و كافر خداى را به چشم سر ببينند و روزه دار را از غروب شمس طعام و شراب خوردن تا طلوع شمس روا بود و مباح بود ، و گويند اّلا مصحف از جلد و آهن و غلاف جمله قديمند و هر كه گويد رحمت مخلوقست جهنّمى باشد و هر كه گويد خداى تعالى نه جسمست كافر باشد و قنوت خواندن در نماز كفر بود و سلام كردن بر كسى كه نه [ از 
  ] مشبّهه و مجسّمه باشد و جواب سلام دادن روا نباشد و نماز به آخر وقت واجب شود و فرق نيست ميان فريضه و سنّت و ميان جاهل و عالم و فاسق و زاهد و هر كه ترك نماز كند در زمان جهالت قضاى آن لازم بود دست بر هم\r\n\r\n","description":"","footnote":"","page_name":" 85 ","page_number":101},
  {"content":"\r\n\r\nنهد و امام قوم اگر بانك نماز گويد جهنّمى بود و هر كه پاى از زمين بر تواند گرفت و ديگر بر زمين تواند نهاد حجّ بر وى واجب بود و اگر چه زاد و راحله ندارد و اگر كسى حديثى از محدّث شنيده باشد و قومى گويند تو نشنيده‌اى او نشنيده باشد و اگر روايت كاذب باشد و يقين داند كه آن حديث نشنيده است و گويند تو شنيده‌اى شنيده باشد و اگر روايت كند صادق بود و بيع مصحف حرام بود .\r\nبدان كه قومى باشند كه ايشان را معطّله خوانند و اعتقاد ايشان ضدّ اعتقاد مشبّهه باشد گويند نشايد صفت كردن وى به چيزى كه آن مخلوقى بود موجود ، نشايد گفت بارى تعالى شيئى است يا موجود يا حىّ يا قادر يا عالم يا سميع يا بصير و امثال اين ، در قرآن توّقف كنيم نگوئيم مخلوقست و غير مخلوق و اين را از ملاحده گرفته‌اند ، و قومى ازيشان گويند كه كفّار چون بيك بار سوخته‌اند در دوزخ بعد از آن همچنان باشند و هيچ الم و رنج نباشد ابدا مثل فحم آنجا افتاده باشند ،\r\nبدان كه محمّد بن الفضل الكازريني الفارسى كتابى كرده است در اعتقاد نام آن هدايه ، و اين شخص از اصحاب شافعى بود و در آن كتاب خرافات بسيار ياد كرده است ، خواستيم كه بعضى از آن اينجا ياد كنيم ، دعوى آن كند كه وى اعتقاد سلف دارد ، ترك آن كرديم زيرا كه سخن در اين باب دراز شد امّا در باب ذكر فقها بعضى از مقالات وى هم ذكر كرده شود انشاء اللّه تعالى .\r\n\r\n","description":"","footnote":"","page_name":" 86 ","page_number":102},
  {"content":"\r\n\r\n\r\nباب دوازدهم در مقالات اصحاب تناسخ\r\nبدان كه جملهء فلاسفه و مجوس و يهود و نصارى و صابيان بتناسخ گويند و در فرق اسلام بيشتر ايشان در اعتقاد تناسخى باشند . امّا فلاسفه گويند نسخ چهار نوع بود : نسخ و مسخ و رسخ و فسخ ، امّا نسخ در اجسام آدميان بود و مسخ در بهايم و سباع و طيور و انواع حيوان و فسخ در انواع دوابّ و حشرات ارض و آب ، مثل مار و كژدم و خنافس و جعلان و سرطانها و سلحفاتها و رسخ در انواع اشجار و نبات ، و گويند انسان را مسخ كنند در اين اصناف چهار گانه بر قدر مراتب ايشان و هميشه مىگردند در اجسادها از جسدى بجسدى ، و گويند رئيس اين قوم انبيا و رسل باشند ، و گويند عالم دوّار و گردانست و جز از دنيا هيچ سراى ديگر نيست و حشر و نشر و قيامت و صراط و ميزان و حساب و بهشت و دوزخ همه محالست ، و گويند قيامت عبارت از بيرون آمدن روحست از بدنى و رفتن ببدنى ديگر ، اگر خير كرده باشد به بدن خيّر نقل كند و اگر شرّ كرده باشد به بدن شرير نقل كند و ايشان را در اجساد راحت بود و لذّت باشد و عذاب و مشقّت بود ، هرروح كه در جسد انسانى بود او را راحت و لذّت باشد و هركه در اجسادهاى ديگر بود و خسيس مثل كلاب و خنازير معذّب بود و آخر مسخ ايشان در كرمكى بود كوچك به قدر آنكه بسوراخ سوزن برود ، و گويند معنى آيه كه ميگويد :  وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ  اينست چون بدين حدّ رسيد و ازين كرمك كوچك [ كه در طبرستان آن را ركنا خوانند 
  ] مفارقت كرد ديگر بار نقل بجسد آدمى كند ، ابدا چنين نقل مىكند و اين معنى عبارت بود از بهشت و دوزخ و معاد ، و گويند جسد بمنزلهء جامه‌ها باشد چون كهنه شود آنها\r\n\r\n","description":"","footnote":"","page_name":" 87 ","page_number":103},
  {"content":"\r\n\r\nرا بيندازند ، و گويند قول خداى تعالى :  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها  معنيش اينست كه گفتيم و قوله تعالى :  أَيِّ صُورَةٍ ما شاءَ رَكَّبَكَ  ، معنيش اينست كه در هر صورتى كه خواهد ترا بنشاند يعنى اگر خواهد اين نقل بآدمى كند و اگر خواهد بسك يا خوك يا جز آن ، و گويند قوله تعالى :  وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ  آن مىخواهد كه هر چه بر روى زمين مىرود و در هوا مىپرد در دور اوّل آدمى بودند چون شما . و گويند قوله تعالى :  وَ نُنْشِئَكُمْ فِي ما لا تَعْلَمُونَ  ، آن مىخواهد كه شما در دور خود ندانيد كه روح شما نقل بكدام كالبد خواهد كرد ، كالبد آدمى يا كالبد ديگر حيوانات ، و احمد بن حايط و فضل حدثى در تناسخ غلوّ بسيار كرده‌اند گويند هر رنج و آفت كه به اطفال و بهايم رسد از آن بود كه در دور اوّل گنه كرده باشند درين دور جزاى آن مىيابند ، و گويند هر چه ذبح او مباحست از بهر آن بود كه در دور اوّل هيچ خون نريخته باشد و گويند شهوت از استر از بهر آن بريده شد كه در دور اوّل زانيه بود و اگر نيز بود او را حلقه در افگنند تا به مقصود نرسد ، و گويند تيس درين دور از بهر آن بر مادر و خواهر و دختر و خاله و عمّه جهد و با ايشان ضراب كند كه در اوّل زنا نكرده است ، پس ايشان را لازم شود كه ملامت كسى نكنند كه بر ايشان ظلم كند از بهر آنكه اين ظلم و عقوبت جز از آن باشد كه در دور اوّل كرده باشند و هر كه رنج كسى بدست آرد كه او مستحقّ آن رنج باشد او مستوجب ملامت نباشد مثل آنكه حدّ زانى يا قاذف يا خمّار زند يا دست سارق ببرد مستوجب نباشد و اگر كسى ايشان را بكشد دليل بود بر آنكه ايشان در دور اوّل خون كسى بنا حقّ ريخته‌اند يا اگر كسى را زن يا فرزند ايشان در دور اوّل مثل آن كرده باشند با زن و فرزند ديگران ، و ميان ايشان خلافست كه قومى در دور اوّل يكديگر را بشناسند يا نه ، بعضى گويند در دور دوّم يكديگر را شناسند و دانند كه ارواح ايشان نقل كرده است با اجساد ديگر ، و بعضى گويند هر روح كه نقل از جسد انسان بجسد انسانى ديگر كرده بود يكديگر\r\n\r\n","description":"","footnote":"","page_name":" 88 ","page_number":104},
  {"content":"\r\n\r\nدانند و حالت انتقالشان معلوم باشد و هر دو وجه باطلست امّا بطلان وجه اوّل آنست كه اگر حالت منسوخيّت معلوم بودى بايستى كه در دور اوّل جماعتى كه يكى را از برادران يا خويشان يا دوستان مىشناختند و بعضى ازيشان شرير و قتّال بودند و درين دور روح ايشان نقل بخوك يا سك يا كفتار كرد اين شخص كه روح وى هم بجسد ايشان نقل كرده است دانستى كه خوك يا سك يا كفتار آن شريرست كه در دور اوّل برادر يا خويش يا دوست او بود و چون معلوم نيست قول ايشان باطل باشد و بطلان وجه دوّم آنست كه هر روح كه در دور دوّم نقل هم به انسان كرده باشد يكديگر را شناسند چنان كه در اوّل مىشناختند بايستى كه اگر شخصى را در دور اوّل صد دينار بر ديگرى بود و غريم مفلس شد اداى مال نتوانست كرد و درين دور توانگرست صاحب مال طلب قرض كردى يا او خود اداى آن بكردى يا اگر در دور اوّل شخصى برادرى داشت و در دور دوّم نقل روح آن برادر بجسد زنى بوده است اين شخص را معلوم بود كه روح اين زن در دور اوّل در جسد برادر وى بود و چون هرگز اين معنى ندانست و نخواهد دانست لازم شود كه قول ايشان باطلست ، و گويند هر كه در دور اوّل زن بوده باشد در دور دوّم مرد باشد و آنكه در آن مرد بوده باشد درين دور زن تا مناكحتى كه در دور اوّل ميان ايشان رفته باشد درين دور به قدر آن استيفا كنند تا اگر وطى اوّل بحلال بوده باشد هم درين دور بحلال بود و اگر حرام بوده باشد درين دور هم به حرام بود و اگر در دور اوّل انسان وطى بهيمه يا سك يا خوك كرده باشد درين دور نقل روح او به مثل آن بهيمه يا سك يا خوك باشد تا اين انسان مثل آن فعل با بهيمه بكند پس ايشان را لازم شود كه اگر شخصى در دور اوّل روزى با زنى اين فعل كرده باشد و روز ديگر با كودكى و روز سيّم با گاوى يا خرى و همچنين با سك و خوك و كفتار درين دور آن شخص روزى زن بود و روزى مرد و روزى كودك و همچنين تا آخر و فساد اين قول بر هيچكس پوشيده نباشد ، و اين قوم در مدّت ادوار و اكوار خلاف كنند و بعضى گويند دوازده هزار سال بود و بعضى گويند هزار سال و قومى گويند چون ادوار در جسدها بگردد پاك شود آنگه\r\n\r\n","description":"","footnote":"","page_name":" 89 ","page_number":105},
  {"content":"\r\n\r\nبه آسمان شود و با ملايكه باشد و اين قوم را طاريه خوانند ، و قومى ازيشان گويند خداى تعالى هفت آدم بيافريد يكى بعد از ديگرى و آن اوّل قدر پنجاه هزار سال در زمين مقام كند با نسل خود احياء و امواتا پس قيامت بريشان بر خيزد آدم با اهل خير به آسمان رود و اهل شرّ در طبقهء زمين دوّم رفته و اين معنى بهشت و دوزخ بود پس آدم دوّم بيافريند با نسل چون آن مقدار بريشان گذشت آن آدم به آسمان دوّم برند و اين شرير را به زمين دوّم هم بدين منوال تا هفت آدم را بيافريند هر يك اريشان ، چون آدم هفتم به آسمان هفتم برسد با نسل خود از اهل خير و ملائكه روحانى شوند و عبادت خداى مىكنند و اهل شرّ از زمينى بزمينى زير آن مىشوند چون به زمين هفتم رسيدند مورد جعل و خنافس و سلحفات و امثال اين شوند از حشرات زمين ، و اهل تناسخ را مقالات بسيارست و ما بدين قدر اختصار كرديم تا بملالت نينجامد .\r\n\r\n","description":"","footnote":"","page_name":" 90 ","page_number":106},
  {"content":"\r\n\r\n\r\nباب سيزدهم در مقالات قومي كه ايشان خود را از اهل سنّت و جماعت خوانند\r\nبدان كه اين قوم هفت فرقت باشند : فرقت اوّل داوديان و ظاهر آنست كه اكنون از اصحاب داود هيچكس نمانده است دوّم : اصحاب ابو حنيفه و ايشان در اعتقاد پنج فرقت باشند : اوّل معتزله ، دوّم نجّارى سوّم كرّامى ، چهارم مرجيّ ، پنجم جبرى ، اهل خوارزم در فروع حنفى باشند و در اصول معتزلى و بخاريان و سوادش و رستاق كاشان حنفى باشند بر طريق نجّارى و بعضى از كرّاميّان غور و سند حنفى باشند و حنفيان كوفه و بغداد و سوادش و ابو حنيفه و تلامذهء وى مرجىّ باشند ، حنفيان بلاد خراسان و كلّ ماوراء النّهر و فرغانه و بلاد ترك جبرى باشند . امّا ابو حنيفه گويد معرفت خداى تعالى بعقل واجب شود ، صاحب متقن در كتاب خود اين نقل از وى كرده است ، و نقل كرده‌اند كه ابو حنيفه در كتاب فقه اكبر گفته است لابد خداى تعالى در جهتى باشد و او بر عرش مستويست ابو حفص بخارى ردّ بر مبتدعان گويد كه ابو حنيفه گفت كه خداى تعالى با موسى سخن گفت از بالاى هفت آسمان و بالاى زمين و بموسى شنوانيد و او بر بالاى عرش بود و گويد ايمان قولست فحسب ، و در بعضى اوقات گويد ايمان قولست و تصديق و در زمانى ديگر گفته است ايمان قول و عملست ، ديگر گويد تصديق ايمانست و اقرار اسلام پس تشبيه تصديق بروح كرده است و تشبيه اقرار بجسد و گويد : الايمان لا يزيد و لا ينقص معلوم\r\n\r\n","description":"","footnote":"","page_name":" 91 ","page_number":107},
  {"content":"\r\n\r\nنيست كه اين اقوال او در ايمان كدام مقدّمست و كدام مؤخّر ، و گويد خداى را ماهيّتى است كه خود داند و كس نداند چنان كه ضراربن عمرو گويد و گويد از جن هر كه كافر بود در دوزخ بماند ابدا و آنكه مؤمن بود در بهشت نرود و ليكن خداى تعالى گناهان او بيامرزد و او را از عقاب سخت نگاه دارد ، و از محمّد بن حسن پرسيدند كه اطفال در بهشت باشند يا در دوزخ گفت ابو حنيفه نگفتى كه اطفال در بهشت باشند يا در دوزخ و من نيز نگويم كه اطفال مسلمانان و مشركان در بهشت باشند يا در دوزخ امّا مىدانم كه خداى تعالى كسى را نه بىجرمى عقوبت كند و ابو حنيفه گويد خداى تعالى در ازل خالق و رازق بود و در كلام خداى تعالى وقتى گفتى قديمست و وقتى گفتى محدثست ، معلوم نيست كه در آخر عمر بر كدام قول بود . سعيد بن سالم گفت كه اسمعيل بن حماد بن ابى حنيفه را ديدم در خانهء مأمون گفت قرآن مخلوقست و اين دين من و پدر و جدّ منست ، و محمّد بن الحسن گويد هر كه به قرآن سوگند خورد سوگند منعقد نشود زيرا كه بمخلوق سوگند خوردن باشد و اين معنى شاشى در كتاب مستظهرى در باب ايمان ياد كرده است ، و از اين جهت كه اقوالش در كلام مختلف بود در زمان ما صاحب حديثى بود در اصفهان وى را حافظ ابو موسى گفتندى از اصحاب شافعى وقتى در حلقهء املاء نقلى درين باب از ابو حنيفه مىكرد گفت : كذب المرجيّ المعتزلّى و اكابر اصفهان را اين معنى معلوم باشد ، و متأخّران اصحاب ابو حنيفه گويند خداى تعالى در ازل خالق بود و رازق ، خلق صفت اللّه است و فعل صفت ذات اللّه و خلق هر دو ازليند و اين سخن متناقضست زيرا كه همهء عقلا دانند كه فاعل پيش از فعل بود و فاعل چون سابق بود ازلى نباشد ، و گويند تكوين صفت ازلى بود و كون صفت محدث و گويند زمين و آسمان نه خلق خدااند بلكه مخلوق اواند و جملهء امّت متّفقند كه جملهء اجسام خلق خداى تعاليند و خداى تعالى ميفرمايد :  لَخَلْقُ السَّماواتِ وَ الْأَرْضِ \r\n\r\n","description":"","footnote":"","page_name":" 92 ","page_number":108},
  {"content":"\r\n\r\n أَكْبَرُ مِنْ خَلْقِ النَّاسِ  ، اگر خلق صفت ذات بارى بودى هيچ معنى نبودى فرق كردن ميان خلق آسمان و خلق ناس پس باطل شد كه خلق ازلى باشد و اين قول از دهريان و فلاسفه فرا گرفتند ، و گويند اين معنى قول ابو حنيفه است كه گفته است حقّ تعالى در ازل خالق و رازقست و اين سخت طرفه است كه چون دهرى گويد خلق ازليست زنديق باشد پس چون ابو حنيفه گويد امام اهل سنّت و جماعت باشد اين قول فقهاى ماوراء - النّهرست ، و حنفيان خراسان و ماوراء النّهر و تركستان گويند صفات ذات بارى و صفات افعالش جمله قديمست ، و گويند ايمان مخلوقست و غير مخلوق آنچه مخلوقست فعل بنده بود چنان كه لا إله الّا اللّه محمّد رسول اللّه و آنچه در مصحف نوشته است نه مخلوق بود و اين مذهب قومى بود ازيشان ، و اهل بخارا گويند ايمان قديمست و ايشان و اهل سمرقند گويند هدايت قديمست ، و گويند انبيا معصومند از صغاير و كباير امّا از خطا و سهو و نسيان و زلّت نه معصومند ، و گويند چهار زن را نبوّت بود حوّا و آسيه و مادر موسى و مريم ، و هيچ فرقت ازين پنجگانه نباشند الّا آن را كه بر خلاف ايشان باشد مسلمان دانند ، و محمّد بن الحسن در كتاب الصّلواة گويد نماز از پس معتزلى درست نباشد ، اگر گويند آن كس را كافر گويند كه در اعتقاد بر خلاف ايشان باشد گوئيم اين سخن باطلست از آنكه ابو عصمة عبد الواحد بن زيد البخارى در كتاب الاصول فى التوحيد گويد علىّ بن ابى طالب عليه السّلام روايت كند از رسول كه او فرمود كه جهودان هفتاد و يك فرقت باشند همه هالك باشند الّا يك فرقت و نصارى هفتاد و دو فرقت شوند همه هالك باشند الّا يك فرقت و شما هفتاد و سه فرقت شويد همه هالك باشيد الّا يك فرقت و آن يك فرقت به دوازده فرقت شوند همه بر ضلالت روند الّا يك فرقت . ابو عصمه گويد آنچه يازده فرقت اهل ضلالت باشند يعنى هر كه او را خطا افتد در فقه بنزد آنكه اجتهاد كند بعد از آنكه بعقيده به راه راست باشد ، بعضى از حنفيان گويند ايشان كه ضالّ باشند مثل اوزاعى و ربيعهء راى و ابن ابى ليلي\r\n\r\n","description":"","footnote":"","page_name":" 93 ","page_number":109},
  {"content":"\r\n\r\nو داود و عثمان [ ابى شيبة 
  ] و يحيى بن معين و سفيان ثورى و اسحاق بن راهويه و مالك و شافعى و حسن بن الحسين ، گويند اين قومند كه رسول گفت كه ايشان اهل ضلالتند ، و درين كتاب گويد آن فرقت كه بر حقّند ابو حنيفه و اصحاب رأيند ، و ابو عصمه گويد آنچه اصحاب ابو حنيفه گفتند نزد من خطاست از بهر آنكه رسول گفت مجتهد مصيبست ، و اين حكايت كه ياد كرديم مقالت يك فرقتست و از آن سبب فرقت چهارم را مقالت ياد نكرديم هر فرقتى را در باب خود ياد كرديم و هيچ فرقت ازين پنجگانه نيابى الّا كه ايشان گويند كه اعتقاد ابو حنيفه اينست كه ما داريم ديگران دروغ مىگويند . اين فرقت پنجگانه جمله مذهب ابو حنيفه دارند . ابو بكر خوارزمى در تاريخ از تأليف خود روايت مىكند از عمر بن حمّاد بن ابى حنيفه كه گفت نام ابو حنيفه ، نعمان بن ثابت بن زوطىّ بود و اين زوطىّ از كابل بود و بندهء تيم بن ثعلبه بود و بعد از آن بندهء بنى قفل و ثابت بر اسلام زائيد ، و حارث بن ادريس گويد كه ابو حنيفه از ترمذ بود و گويد ثابت بن مرزبان از ابناء پارس بود و در اجداد من هيچكس بنده نبوده‌اند و ابو حنيفه در سال هشتاد از هجرت نبى عليه السّلام بوجود آمد و در سال صد و پنجاه از هجرت رسول از دنيا مفارقت كرد و او را هفتاد سال بود و ابو حنيفه كوچك بود و پدر او را بنزديك امير المؤمنين على برد و امير المؤمنين على برو دعا كرد ببركت بر ذريّهء او و ما امّيد ميداريم كه دعاى امير المؤمنين على در ما مستجاب باشد .\r\nبدان كه اين حكايت دروغست از بهر آنكه اجماع امّتست كه امير المؤمنين على در سال چهلم از هجرت حضرت رسول بجوار ارحم الرّاحمين رسيد و ابو حنيفه در سال هشتادم بوجود آمد بعد از چهل سال از وفات آن مرد چگونه على را ديده باشد .\r\nو از غلوّ اصحاب ابو حنيفه يكى آنست كه گويند رسول گفته است : ابو حنيفة سراج امّتى ، اگر امّت را از چراغى ناگزيرست و آن چراغ ابو حنيفه است\r\n\r\n","description":"","footnote":"","page_name":" 94 ","page_number":110},
  {"content":"\r\n\r\nآن امّت كه ابو حنيفه را در نيافتند از نور وى محروم و بىبهره ماندند و همچنين كسانى كه در زمان وى بودند و بعد از وى تا قيامت و تبع وى نشدند و ترك مذهب وى كردند ايشان را از آن نور نصيب نباشد و در ضلالت و ظلمت گرفتار باشند و ايشان از خرافات اين‌چنين بسيار گويند و در ذكر آن هيچ فايده نيست .\r\n\r\n","description":"","footnote":"","page_name":" 95 ","page_number":111},
  {"content":"\r\n\r\n\r\nباب چهاردهم در ذكر فرقت سيّم و چهارم كه ايشان خود را و شركا را اهل سنّت و جماعت خوانند مالك و اصحابش و شافعى و اصحابش\r\n\r\n[ اصحاب مالك 
  ]\r\nامّا اصحاب مالك در اعتقاد پنج فرقت باشند :\r\n\r\n[ فرقت 
  ] اول خوارج :\r\nو ايشان در مغرب زمين بسيار باشند مثل تاهرت عليا و تاهرت سفلى و در رستاقهاى اين هر دو شهر و بعضى در زمين افريقيّه و مواضع ديگر و ذكر مقالات ايشان در باب مقالات خوارج كرديم الّا آنكه خوارج تاهرت از جملهء خوارج بدتر باشند . از جملهء افعال ايشان يكى آن بود كه نعلهاى اسب بمسمار بر در خانه زنند و آن را عظيم مبارك دانند و گويند چون حسين بن على را بكشتند و سرش از تن جدا كردند اسبان بر جسد وى براندند تا استخوانهاى وى در جملهء اعضا خرد كردند بدين سبب نعلها را عزيز دارند و از بهر آن بر در خانه زنند تا چون در اندرون مىروند و بيرون مىآيند دستها را بدان مىمالند و بر وى فرومىآرند و در عشر محرّم كودكان ايشان سر خر مرده در چوب كنند و در شهر مىگردانند ، در خانه‌ها حلواها و قطايف كرده باشند چون كودكان بدر خانه‌ها روند گويند ستّي المرؤسة اطعمينا المطنفّسة ، معنى آنست كه ستّى ، مرؤسه آورديم ما را مطنفّسه بده ، به زبان ايشان قطايف را مطنفّسه خوانند و آن چوب كه سر خر بر آن كرده باشند مرؤسه ، آنگه از خانه‌ها قطايف يا حلوا يا آنچه ساخته باشند بدان كودكان مىدهند و ده روز محرّم بدين صفت در شهر و دههاى ايشان اين چنين مىگردانند و آن را بفال دارند و مبارك دانند .\r\n\r\n","description":"","footnote":"","page_name":" 96 ","page_number":112},
  {"content":"\r\n\r\n\r\n[ فرقت دوم معتزله 
  ]\r\nفرقت دوم معتزله باشند ، ابو على و ابو هاشم و اكثر معتزلهء بصره و ابو الحسين جمله مالكى مذهب بودند و ذكر اين فرقت در باب مقالت معتزله ياد كرديم .\r\n\r\n[ فرقت سوم مشبّهه 
  ]\r\nفرقت سوم مشبّهه باشند و مشبّههء مغرب از ديگر مشبّهه تعضّب بيشتر كنند ، گويند ابو الحسن اشعرى نصرانى بود مىخواست تا دين رسول و اعتقاد بر خلق تباه كند بميان مسلمانان آمد گفت مسلمان شدم و بدعتهاى چند بنهاد زيادت از آنكه نصارى گويند ، و او را خواهرى بود از رهبانيّهء نصارى وقتى بشد تا او را بيند خواهر او را به خود راه نداد ، اشعرى حيلهء چند انگيخت و تملّقها نمود تا او را راه داد چون به دو رسيد خواهر او را لعنت كرد و گفت دين آبا و اجداد خود رها كردى و بدين محمّد رفتى او گفت من دين آبا ترك نكردم و غرض من افساد دين محمّد بود و بدعتهاى چند از بهر ايشان نهادم كه تا روز قيامت از آن خلاص نيابند و اشعرى همان نصرانيست كه در اوّل بود ، خواهرش ازين سخن خوشدل شد و او را دعا كرد ، و اين حكايت از بعضى مشبّههء مغرب شنيدم ، و العهدة عليهم .\r\n\r\n[ فرقت چهارم سالميان 
  ]\r\nفرقت چهارم از مالكيان كه ايشان را سالميان خوانند و مالكيان بصره جمله سالمى باشند و ايشان را مقالات بسيارست يكى از آن جمله آنست كه گويند جملهء اهل عرصات از كافر و مسلمان خداى را به چشم سر بينند ، و گويند مرده در گور خورد و آشامد و جماع كند پس گورهاى سالميان هميشه پر از نجاست باشد و چون ايشان را حشر كنند هم جنب باشند .\r\n\r\n[ فرقت پنجم اشعرى 
  ]\r\nفرقت پنجم اشعرى باشند و اعتقاد اشعريان بعد ازين ياد كنيم .\r\nمالك گويد ايمان نقصان شود و ليكن زيادت نشود و قومى گويند كه مالك گفت :\r\nاستوى استقرّ و بعضى گويند ازو معنى استوى پرسيدند گفت استوى معلومست و كيفيّت مجهول يعنى كيفيّت نشايد گفت . و هر يك فرقت ازين پنج فرقت آن را كه بخلاف ايشان بود در اعتقاد كافر گويند و در فروع جمله اصحاب مالكند هر يك دعوى كنند اعتقاد ما اعتقاد مالك است .\r\n\r\n","description":"","footnote":"","page_name":" 97 ","page_number":113},
  {"content":"\r\n\r\n\r\n[ اصحاب شافعى 
  ]\r\nامّا اصحاب شافعى شش فرقت باشند ، نسبت شافعى : نامش محمّد بن ادريس بن عبّاس بن عثمان بن شافع بن سائب بن عبيد بن يزيد بن هاشم بن عبد المطّلب بن عبد مناف ، پدر دهم شافعى عبد مناف است و هاشم كه جدّ رسولست از پسران عبد مناف بود و قومى باشند از اصحاب شافعى كه با يكديگر مكاوحت كنند با اصحاب ابو حنيفه و مالك و احمد بن حنبل و غيرهم ، ايشان گويند مذهب شافعى بهتر از آن ديگرانست زيرا كه وى خويش رسول بود و چون فضيلت بقربت رسول و علم و تقوى باشد آن كس كه نفس وى نفس رسول باشد و عالم و شجاع و متّقى و فاضلتر خلق باشد بعد از رسول بمقتدائى و امامت اوليتر باشد از ديگران اگر عصبيّت و حبّ جاه و طمع در حطام دنياوى نبودى اختلاف در دين ظاهر نشدى و كار آخرت خلل و فساد درش پديد نيامدى و خير در عالم بيشتر از شرّ بودى .\r\n\r\n[ فرقت اول مشبّهى 
  ]\r\nفرقت اول از اصحاب شافعى مشبّهى باشند و در تشبيه غلوّ كنند مثل اهل همدان و كره و بروجرد و اصفهان و يزد و هرات و سلماس و شيراز و غير آن ،\r\n\r\n[ فرقت دوم سلفى 
  ]\r\nفرقت دوم كه ايشان خود را سلفى خوانند ، اين قوم بتشبيه نزديك باشند الّا آنكه غلوّ نكنند .\r\n\r\n[ فرقت سوم خوارج 
  ]\r\nفرقت سوم خوارج باشند و رئيس ايشان حسين كرابيسى بود ، و در كتب اصحاب شافعى چنان كه مزني و ربيع و ابن سريج و ابو سعيد اصطخرى اصحاب وجوهند او نيز صاحب وجوه بود و جملهء خوارج بصره و مرباط و عمان و اسفراين شافعى باشند ، و اين كرابيسى كتابى كرده است در آن تشنيع چند زده كه امير المؤمنين على در احكام چند كه در كتاب بر شمارد بر خطا بود ، و هم درين كتاب گويد حسن و حسين نه از ذرّيهء رسول بودند و اين آيه را كه خداى مىگويد :\r\n ما كانَ مُحَمَّدٌ أَبا أَحَدٍ مِنْ رِجالِكُمْ  دليل سازند و اين معروفست و چندين كس از علما كتابها كرده‌اند در نقض اين كتاب ،\r\n\r\n[ فرقت چهارم معتزلى 
  ]\r\nفرقت چهارم از اصحاب شافعى معتزلى باشند و رئيس ايشان ماوردي بود و\r\n\r\n","description":"","footnote":"","page_name":" 98 ","page_number":114},
  {"content":"\r\n\r\nراغب اصفهانى و اين مشهورست و در زمان ما آنچه مىدانيم قصبهء هست از اعمال خوزستان ميان بصره و عسكر مكرم كه آن را مفردات خوانند جمله معتزلى باشند و مذهب شافعى دارند و در قديم اهل ارّجان از بلاد پارس جمله معتزلى بودند شافعى مذهب و بعضى از اهل پسا ، و هنوز درين زمان در شيراز كاروانسرائى هست خراب كه وقف عدليان پسا بوده است ،\r\n\r\n[ فرقت پنجم اشعرى 
  ]\r\nفرقت پنجم از اصحاب شافعى اشعرى باشند و مقالت ايشان من بعد گفته شود ،\r\n\r\n[ فرقت ششم يزيدى 
  ]\r\nفرقت ششم از اصحاب شافعى يزيدىاند و ايشان هم مشبّهيند و هم خارجى و از بهر آن ايشان را جدا از مشبّهه و خوارج ياد كرديم كه اين قوم يزيد را خليفهء پنجم خوانند و على را به ظاهر سبّ نكنند و خوارج على را به ظاهر سبّ كنند و يزيد را كافر دانند و مشبّهه يزيد را امام دانند و خليفهء پنجم گويند ، چون ازين جماعت تفسير طلبى و گوئى اين خلفا كدامند گويند ابو بكر و عمر و عثمان و معويه و يزيد ، از شهر زور تا بلاد شام هر گروهى كه باشند اين اعتقاد دارند و لشكر شام هر كه درو باشند ، الّا آنكه روز آدينه در خطبه در شهرها نام على در آرند و با نام ابو بكر و عمر و عثمان ياد كنند ، و خواصّ و فقهاى ايشان پيش مخالفان ايشان اظهار نكنند كه ما يزيد را خليفهء پنجم دانيم و عوام احتراز از مخالفان نكنند .\r\nبدان كه اين شش فرقت با اين اعتقادهاى مختلف متّفقند كه مذهب شافعى بهتر از جملهء مذاهبست ، و هر فرقتى گويند كه شافعى اين اعتقاد داشت كه ما داريم و اگر اين نگويند و مذهب شافعى دارند و اعتقاد ديگر ، طعن زده باشند در اعتقاد وى ، و هر كه اعتقادش بخلل بود مقتدائى را نشايد ، و كسانى كه گويند مذهب شافعى داريم و اعتقاد احمد غرض ايشان اظهار تشبيه بود زيرا كه شافعى بتشبيه معروف نيست و احمد معروفست اگرچه اين قوم را اعتقاد آن بود كه شافعى مشبّهى بود ، و شافعى گويد ايمان تصديق بود بدل و اقرار به زبان و عمل باركان ، و گويد زيادت و نقصان نپذيرد و مع هذا گويد تارك اعمال بجوارح مؤمن بود و در بهشت رود و اين\r\n\r\n","description":"","footnote":"","page_name":" 99 ","page_number":115},
  {"content":"\r\n\r\nسخن بو العجبست و متناقض ، و اصحاب شافعى جز آنكه معتزلى باشند گويند ما مؤمنيم اگر خداى خواهد ، و اصحاب ابو حنيفه گويند ما مؤمنيم حقّا ، و شخصى از اصحاب شافعى نامش محمّد بن الفضل الكازرينى از بلاد فارس كتابى كرده است هداية نام در اعتقادات و در آنجا خرافات بسيار گفته است و از آن جمله گويد : روايتست از رسول اللّه كه گفت از عرش تا تحت الثّرى تا آنجا كه حدود بدان رسد همه مخلوقست الّا قرآن كه كلام خداست و نه مخلوقست ، ازو پديد آمد و با او گردد .\r\nبدان كه اين سخن نامعقولست ، اگر قرآن كلام خداست صفت ذاتست ، صفت ذات را با عرش تا تحت الثّرى تا آخر حدود هيچ مناسبت نبود زيرا كه نزد ايشان صفت ذات قائم بود بذات و آنچه قائم بود بذات ذكر او كردن با مخلوقات لغو بود ، و اگر ذكر صفت ذات با اين مخلوقات مىبايد كرد پس علم و قدرت و حيوة و سمع و بصر و قدم و بقا و ارادت نزد ايشان صفات ذاتست جز آنكه از عرش تا تحت الثّرى همه مخلوقست الّا صفات ذات ، و نيز مىگويد ازو پديد آمد و با او گردد ، هر چه از چيزى پديد آيد چگونه قديم بود ، و نيز مىگويد با او گردد ، هر چه بيايد و باز گردد عاقل نگويد كه آن قديم باشد الّا مشبّهه كه ايشان گويند خداى تعالى از آسمان به زمين آيد و با عرش رود ، و درين كتاب گويد افعال بندگان خلق خداى تعاليست و هيچكس نتواند كه چيزى كند و هر فعل كه ازيشان بوجود آيد خداى تعالى دريشان آفريند و آفريده بود ، و گويد هر كه يكى از صحابه را سبّ كند كافر باشد زيرا كه رسول گفته است كه هركه سبّ اصحاب من كند سبّ من كرده باشد و هر كه سبّ من كرده باشد سبّ خداى تعالى كرده باشد و هر كه سبّ خدا و رسول كرده باشد كافر بود ، و گويد رسول گفت كه جملهء خلايق روز قيامت امّيد نجات دارند الّا كسى كه سبّ صحابهء من كرده باشد كه اهل قيامت ايشان را لعنت كنند ، ديگر گويد طعن در معويه نشايد زد و او را از جمله خالان خويش بايد دانست ، و گويد طعن زدن از افعال مؤمنان نباشد سبحان اللّه اين بىديانت را بين كه تا چه حدّ غلوّ مىكند . در حديث اوّل روايت كرد كه رسول گفت هر كه سبّ صحابهء من كند كافر بود و معلوم عالميانست از كافر\r\n\r\n","description":"","footnote":"","page_name":" 100 ","page_number":116},
  {"content":"\r\n\r\nو مسلمان و جمله ملّتها كه ايشان حال اسلام شنيده باشند ايشان را شكّ نيفتاد كه هزار ماه بعد از وفات امير المؤمنين على تا آن وقت كه ابو مسلم خروج كرد از مشرق تا مغرب چندانكه ديار اسلام بود لعنت بر خاندان رسول مىكردند بر جمله منبرها و منارها در مدّت سيزده سال كه خروج ابو مسلم بود و استيصال ايشان مىكرد هر شهر كه درين مدّت ابو مسلم بدان نرسيد هم بر آن عادت لعنت مىكردند و خوارزم و رى هزار ماه هر روز هزار دينار زر سرخ مىدادند و هرگز لعنت نكردند و اهل اسفراين و اصفهان برين پنجاه ماه زيادت بكردند و چون ظاهر نتوانستند كردن در اصفهان بعد از بانك نماز گفتندى هو هو ، و آن منارهء هو هو را در زمان عبد اللّطيف خجندى خراب كردند و در اسفراين همچنان در زمان ما نيز بعد از بانك نماز سحر مؤذّن گويد سنّت سنّت و آن قوم چون اين شنوند لعنت بر خاندان كنند و اوّل كسى كه اين سنّت بنهاد معويه بود تا آخر ملك ايشان اين مىكردند الّا دو سال كه امارت به حكم عمر بن عبد العزيز بود و اين سنّت بر داشت ، چون او وفات يافت ديگر بار با عادت اوّل بردند ، و مسلم در صحيح خود آورده است كه روزى سعد بن ابى وقّاص پيش معويه رفت سبّ علىّ بن ابى طالب مىكردند ، معويه سعد را گفت چرا سبّ على نمىكنى گفت من سه حديث از رسول در حقّ على شنيده‌ام تا مرا آن بر ياد باشد هرگز سبّ صحابه نكنم و على از صحابه بود ، معويه خاموش گشت ، آن ملعون اين از براى آن كرد كه مىترسيد كه قومى بمعرفت احاديث ترك سبّ على كنند . بر اقتضاى اين حديث كه هركه يكى از اصحاب من سبّ كند كافر بود و نزد ايشان معويه از صحابه است و هر كه لعنت برو بكند كافر بود درست شد كه حاصل قول كازرونى آنست كه هر كه لعنت بر آن كس كه بيست سال لعنت بر خاندان رسول كرده بود و جمله اهل اسلام را فرمود و بامر او ايشان لعنت كرده باشند چون لعنت برين ملعون كند كافر بود ، هر كه او را از اسلام نصيبى باشد و بمحمّد و على عليهما السّلام ايمان دارد نشايد كه در كفر آن ملعون زنديق شكّ كند .\r\nامّا حديث دوّم از پيش ياد كرديم ، بدان كه اين حديث از اوّل بدترست زيرا\r\n\r\n","description":"","footnote":"","page_name":" 101 ","page_number":117},
  {"content":"\r\n\r\nكه گويد اهل قيامت جمله امّيد نجات دارند الّا آنكه بر اصحاب لعنت كرده باشد پس بت پرستان و جهودان و فاسقان و گبران و ترسايان كه رسول را ساحر و كذّاب خوانند و يهود كه گويند عيسى نه رسول بود و عزيز پسر خداست و نصارى كه گويند عيسى خداست و مجوس و ثنويان و جمله اهل كفر كه از پيش ياد كرديم همه امّيد نجات دارند اهل قيامت ايشان را لعنت نكنند و هر كه لعنت ابو سفيان و معويه و يزيد و حكم و مروان و عمرو عاص و عبد اللّه ابى سلول كرده باشد او را امّيد نجات نبود و اهل قيامت به دو لعنت كنند و هيچ مسلمان اين سخن نگويد فكيف سيّد اوّلين و آخرين گفت ، لعنت بر آن كس باد كه دروغ بر رسول بندد .\r\nاگر گويند برين جمله ناس كه در حديثست اهل اسلام را مىخواهد نه كفّار را گوئيم اهل اسلام هفتاد و سه فرقتند و مقالات معتزله و نجّاريان و كرّاميان و جهميان و مشبّهيان و مجسّمه و زراريّه چنان كه ياد كرديم نزد شما جمله كفرست و زندقه و خداوندان اين مقالات نزد شما ابدا در دوزخ باشند پس هيچ فرق نباشد ميان كفر اهل مقالات روز قيامت و كفر مشركان و كافران اصلى ، و چون فرق نبود پس استدلال شما باطل بود ، و هم درين كتاب گويد توبهء امامان اهل بدعت قبول نباشد از بهر آنكه خداى تعالى گفت :  وَ جَعَلْناهُمْ أَئِمَّةً يَدْعُونَ إِلَى النَّارِ  ، امامان ايشان خلق را بدوزخ خوانند ، و گويد رسول گفته است : حبست توبة عن صاحب كلّ بدعة ، يعنى باز داشته است از آنكس كه او بدعت نهد ، و توبهء او هرگز قبول نباشد و گويد توبهء اتباع ايشان قبول باشد ، اين استدلال وى خلاف قرآن و سنّت و اجماع امّتست ، امّا قرآن ، خداى تعالى خود را مدح مىكند بقبول توبه چنان كه گفت :\r\n وَ إِنِّي لَغَفَّارٌ لِمَنْ تابَ وَ آمَنَ  ، مىگويد بيامرزم آن كسى را كه توبه كند و ايمان آورد و مىگويد :  غافِرِ الذَّنْبِ وَ قابِلِ التَّوْبِ  ، مىگويد آمرزندهء گناهم و قبول كنندهء توبه‌ام و امثال اين در قرآن بسيارست ، امّا سنّت ، ابو هريره روايت كند از رسول كه گفت خداى تعالى مشتاق بتوبهء بنده بيش از آن بود كه كسى چيزى گم كرده\r\n\r\n","description":"","footnote":"","page_name":" 102 ","page_number":118},
  {"content":"\r\n\r\nباشد باز يابد و عقيم را كه فرزند آيد و هر كه توبهء نصوح كند خداى تعالى گناهان او را بيامرزد و از ياد حفظهء او و اهل آن زمين كه در آن بود ببرد و حديث در قبول توبه بسيارست اين قدر درين موضوع كفايتست ، امّا اجماع ، اتّفاقست امّت را كه مادام كه نفس و عقل باقى بود توبه قبول باشد و حديث رسول هست بر صحّت اين اجماع ، و درين كتاب گويد علامات اهل بدعت آن بود كه ايشان از اصحاب حديث دورى جويند و ايشان را دشمن دارند و پيش از نماز در مسجد ننشينند و بعد از نماز روى بر زمين نهند و انگشترى در دست راست دارند و در نماز دستها فرو گذارند و پيش از شهر رمضان روزى روزه دارند و بعد از آن روزى پيش از عيد بخورند و هر كه گويد مسح بر موزه روا نباشد ضالّ باشد .\r\nبدان كه قومى با اصحاب حديث اختلاط كم كنند ايشان را صاحب رأى خوانند آنچه يابند از حديث بدان كار نكنند الّا كه موافق قياس بود از بهر آنكه نزد ايشان قياس مقدّم بود ، بر احاديث آحاد كار نكنند ، اين عجب كه يك بار ابو حنيفه را اهل سنّت و جماعت خوانند و يك بار اهل بدعت نعوذ باللّه من الخذلان ، امّا آنچه گفته است كه اهل بدعت بعد از نماز روى بر زمين مىنهند اين مذهب جملهء اهل بيت رسولست و اكثر مسلمانان و هر كه را دين و ديانت آن بود كه اهل بيت رسول را مبتدع داند از اسلام و شرع با وى سخن گفتن بىفايده بود ، و آنچه مىگويند هر كه انگشترى در دست راست دارد مبتدع باشد ابن شهاب و زهرى روايت كنند هر دو از انس بن مالك كه رسول اللّه انگشترئى داشت از نقره و نگينش از آهن چيزى در انگشت كرده بود و داشت ، ديگر بار آن را بينداخت و يكى از نقره بفرمود نقش آن : محمّد رسول اللّه و گفت هيچكس نشايد كه اين بر انگشترى كند جز من و در انگشت مبارك خود در دست راست كرد و نگينش برابر كف دست راست بود .\r\nراغب از اصحاب شافعى در كتاب محاضرات گويد رسول و امير المؤمنين على و حسن و حسين انگشترى در دست راست داشتندى و اوّل كسى كه انگشترى در دست\r\n\r\n","description":"","footnote":"","page_name":" 103 ","page_number":119},
  {"content":"\r\n\r\nچپ كرد معويه بود ، و جمال الدّين يزدى از اصحاب ابو حنيفه در كتاب مدّخّر گويد كه رسول انگشترى در دست راست داشتى و ابو بكر و عمر و عثمان در دست چپ داشتندى و درين وقت بايد كه در دست چپ دارند تا خلاف شعار روافض باشد . از عالمى پرسيدند كه سنّت چونست ، گفت سنّت آنست كه در دست راست دارند و فريضه آنكه در دست چپ دارند تا از تهمت دور باشد ، هر كه درين سخن تأمّل كند بىديانتى اين عالم برو خافى نباشد كه خلافت سنّت رسول فرض مىداند و عمل كردن بسنّت رسول بدعت مىپندارد از بهر آنكه خلاف سنّت ابو بكر و عمر و عثمان و معويه است اين قوم خود را اهل سنّت و جماعت خوانند و سنّت رسول و اهل بيت وى نزد ايشان علامت بدعتست و متابعت شيوخ و معويه علامت اهل سنّت و جماعت ، ديگر مى گويند دستها در نماز فرو گذاشتن علامت اهل بدعتست ، وهب بن منّبه كه ايشان جملهء قصص انبيا ازو روايت كنند در مسند خويش روايت مىكند از رسول كه گفت :\r\nهببت ليلة المعراج بارسال اليدين في الصّلوة يعنى بعطا به من داد شب معراج فرو گذاشتن دستها در نماز ، مالك اين حديث و غير اين در فرو گذاشتن دستها در نماز روايت كند و جملهء مالكيان دستها در نماز فرو گذارند ، و اگر قومى به مغرب نرسيده باشند ايشان را در زمان حج در مكّه همهء خلق ببينند و در مدينه و غير اين مواضع كه ايشان دستها در نماز فروگذارند ، و ماوردى در اقناع گويد : اگر كسى در نماز دستها فرو گذارد نمازش درست بود و او از بزرگان اصحاب شافعى باشد ، پس اين شخص را لازم شود كه وهب بن منبّه و مالك و ماوردى از ائمّهء ضلالت باشند زيرا كه اين بدعت نهاده‌اند و بر قول او توبهء ايشان قبول نباشد و اين قوم جمله از اهل سنّت و جماعت باشند : استعيذ باللّه من النّار .\r\nامّا آنچه ميگويد كه از جمله علامات اهل بدعت آن بود كه پيش از ماه رمضان روزه دارند بدان كه اين مذهب احمد حنبل است ، نزد او اگر شعبان ابر تاريكى بود لازم شود كه ديگر روز روزه دارد از ماه رمضان اگر آسمان صافى بود نشايد و نزد\r\n\r\n","description":"","footnote":"","page_name":" 104 ","page_number":120},
  {"content":"\r\n\r\nاماميان مستحبّ بود كه شعبان برمضان پيوندند و روز شكّ فاضلتر آن بود كه روزه بنيّت شعبان دارند ، اگر بنيّت رمضان دارند آن كس عاصى بود و روزهء وى باطل ، و العجب كه درين كتاب زندقه آنچه موافق طبع اين شخص باشد بيشتر از احمد حنبل روايت كند و عاقبت بيان آن كند كه او از اهل بدعتست ، و آنچه مىگويد كه علامت مبتدعان آن باشد كه يك روز پيش از عيد از روزه بيرون آيند معلوم نيست كه كدام باشد ، امّا نزد شافعى و اصحابش اگر در اوّل ماه رمضان دو كس گواهى دهند كه ماه ديديم و قاضى قول ايشان قبول كند واجب بود سى روز روزه داشتن و اگر شب سى و يكم ماه نديده باشند و هيچ غبارى نبود و در آن كسى ماه نديده باشد لازم بود كه روزه بگشايند و آن روز عيد بود ، امّا آنچه مىگويند مبتدع آن بود كه مسح بر موزه نكند و مسح بر پاى كند اين مذهب امير المؤمنين على و ابن عبّاس است و اهل بيت رسول ، ثعلبى روايت كند كه عبد اللّه بن عبّاس از على عليه السّلام پرسيد كه مسح بر موزه روا بود يا نه گفت بعد از سورهء مائده تو مسح از من مىپرسى ، سبق الكتاب المسح على الخفّين ، يعنى چون مسح پاى فرود آمد در مائده مسح بر موزه روا نباشد و قرآن سبق برد بر مسح بر موزه ، روزى يكى از وى پرسيد گفت : و اللّه لا ابالي اعلى خفّي مسحت ام على ظهر عير في البيداء ، يعنى بخداى باك ندارم كه مسح بر موزه كنم يا بر پشت آن گور كه ببيداء مىگردد ، و يكى از عبد اللّه بن عبّاس پرسيد كه مسح بر موزه روا باشد يا نه گفت : لا ابالي اعلى خفّي مسحت ام على ظهر بختّي هذا ، يعنى بخداى كه باك ندارم كه مسح بر موزه كنم يا بر پشت بختىّ از آن وى كه آنجا خفته بود ، و اجماع اهل بيتست كه مسح بر موزه روا نباشد ، امّا مسح بر پاى ، لفظ قرآنست و مذهب امير المؤمنين على و عبد اللّه بن عبّاس و جملهء اهل بيت نبوّت ، امّا لفظ قرآن ، خداى تعالى مىگويد :  وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  ، امّا آنكه مذهب امير المؤمنين على است معروفست ، ثعلبى در تفسير مىگويد : على عليه السّلام گفت :\r\n\r\n","description":"","footnote":"","page_name":" 105 ","page_number":121},
  {"content":"\r\n\r\nو اللّه ما نزل القرآن الّا بالمسح ، مىگويد و اللّه قرآن فرو نيامد الّا بمسح بر پاى ، و گفت : الوضوء غسلتان و مسحتان ، مىگويد اعضاى وضو دوبار مىبايد شست و دو مسح مىبايد كرد و اجماع ائمّهء معصومست بدينچه گفتيم .\r\nبدان كه اين شقىّ را كژ افتاد پنداشت كه مسئله‌ها كه ياد كرد جمله مذهب اهل بيتست آن را علامت مبتدعان ساخت و اهل بيت رسول را مبتدعان نام نهاد و خود فضيحت شد و اگر دانستى كه اين مسائل مذهب ابو حنيفه و مالك و شافعى و احمد حنبل است و اصحاب او ، ياد نكردى كه نزد او اينها از اهل سنّتند ، امّا چون خواست كه ديگران را فضيحت كند خود فضيحت شد ، و لا يحيق المكر السّيّيء الّا باهله .\r\nامّا احمد حنبل و اصحاب وى يك فرقت باشند جمله مشبّهه و مجسّمه اگر چه بعضى عاليتر باشند و جمله يزيدى و خارجى باشند و اين دليلست بر آنكه او تشبيه ظاهر كرده است و احمد حنبل از كوفه بود از قبيلهء بنى شيبان از اولاد زهير بن هرقوص و او و اصحاب وى جمله مشبّهى باشند و اگر ظاهر نكرده بودى اصحابش فرق بودند چنان كه از آن ابو حنيفه و مالك و شافعى ، و هرگز مشبّهى نيابى كه او را بغض خاندان رسول نباشد از اندك و بسيار ، و احمد حنبل كتابى كرده است و در آن كتاب گويد رسول گفته است هر كه على را اندك مايه دشمن ندارد از من نيست و مشبّهه از احمد پرسيدند كه اين اندك مايه چه قدر باشد گفت اگر خود قدر جوى بود و محمّد بن جرير الطّبرى نقض آن كتاب كرده است نامش : كتاب الرّدّ على الخر نوصيّه الهر قوصيّة نهاده است از بهر آنكه احمد از فرزندان زهير بن هرقوص بود . كازرينى فارسى در كتاب هداية كه از پيش ياد كرديم گويد احمد گفت قرآن به زبان كافران و مؤمنان يعنى بعربيست ، مؤمنان را رحمت بود و بر كافران حجّت باشد ، و گفت آن بر پنج وجه بود به زبان بخوانند زبانها مخلوق بود و آنچه به زبان خوانى نه مخلوق بود و بدلها حفظ كنند دلها مخلوق بود و آنچه در دل بود نه مخلوق بود و گفت حروف قرآن و هجا نه مخلوق بود ، و گفت هر كه گويد كه اسماى خداى تعالى كه در قرآنست\r\n\r\n","description":"","footnote":"","page_name":" 106 ","page_number":122},
  {"content":"\r\n\r\nمخلوقست و اسماء جز آن مثل خيل و بغال و حمير و ابليس و جنّ و انس و كلاب و خنازير و قرده و هر اسمى كه در قرآنست مخلوقست او شريك كافران باشد ، و احمد گويد هر كه گويد كه ايمان جمله مخلوقست كافر بود و اگر گويد جمله نه مخلوقست مبتدع باشد ، و هر كه گويد نماز جمله مخلوقست كافر بود و استنشا در ايمان واجبست يعنى گويد من مؤمنم ان شاء اللّه ، و احمد دعوى كند كه او اهل سنّت و جماعتست پس بر طريق او اهل ماوراء النّهر و فرغانه و تركستان نه اهل سنّت باشند زيرا كه ايشان گويند استنشا در ايمان جايز نبود ، و گويد آنكه الهام شرّ داد الهام خير داد و آنكه الهام تقوى داد الهام فجور داد ، امّا اصحاب ثورى و اسحق راهويه جمله مشبّهى باشند چنان كه حنابله و هيچ فرق ديگر دريشان نباشد از بهر آنكه مقتداى ايشان بر ظاهر كار كردى چنان كه احمد حنبل و اصحاب او تأويل جايز ندارند و جمله قرآن و اخبار بر ظاهر برانند لابد در صفات بارى چيزها گويند كه در صفات آحاد - النّاس عيب بود .\r\n\r\n","description":"","footnote":"","page_name":" 107 ","page_number":123},
  {"content":"\r\n\r\n\r\nباب پانزدهم در مقالات ابن كلّاب و ابو الحسن اشعرى\r\nو اينان خود را اهل سنّت و جماعت خوانند . ابن كلّاب استاد اشعرى بود ، و ظهور مقالت اشعرى در سنهء خمس و ستّين و ثلثمايه بود « 1 » . ابن كلّاب گويد خداى تعالى قادر بقدرتست ، عالم بعلم ، حىّ بحيوة ، باقى ببقا ، قديم بقدم ، سميع بسمع ، بصير ببصر ، متكلّم بكلام ، مريد بارادت ، كاره بكراهت ، و گويد مستحّق اين صفات و معانيست در ازل يعنى اين اعراض ازليست ، و قديم نگويد چنان كه اشعرى ، و گويد كلام در غايب معنى ازلى بود قايم بذات و در شاهد عبارت بود از اين كه شنوند و اين حكايت بود از آنچه قديمست بذات بارى ، و گويد ارادت و كراهت يكيست و خداى تعالى در ازل مريد بود بارادتى كه آن ارادت در نفس خود كراهت بود ، و گويد دوستى و دشمنى يكى بود و رضا و سخط يكى باشد چنان كه ارادت و كراهت يكيست ، و گويد علم روا بود كه تعلّق گيرد ببيشتر از يك معلوم در شاهد و غايب بر طريق تفضيل ، و گويد حوادث جمله صنع باريست بقدرت ، و گويد استطاعت مع الفعل باشد و كفر و ايمان و خير و شرّ خلق خداى بود نه فعل بنده و متوّلدات همه فعل خداى تعاليست و كس را در آن هيچ فعلى نباشد .\r\nبدان كه ابن كلّاب استاد اشعرى بود در بعضى مسائل خلاف وى كند و مقالت اشعرى ياد خواهيم كرد هر جا كه ميان ايشان خلاف بود بعد از اين كه از پيش ياد كرديم نام ابن كلّاب ياد كنيم .\r\n\r\n\r\n","description":"","footnote":"\r\n( 1 ) اين اشتباه است زيرا كه امام ابو الحسن اشعرى در سال 324 در سن 64 وفات يافته و ظهور مقالهء او يعنى تاريخ جدا شدنش از ابو على جبّائى معتزلى و تأسيس مذهب اشعرى در حدود اواخر قرن سوّم يا اوايل قرن چهارم هجرى است .\r\n","page_name":" 108 ","page_number":124},
  {"content":"\r\n\r\nبدان كه اشعرى گويد بارى تعالى قادرست بقدرت قديم و عالم بعلم قديم و حىّ بحيوة قديم و باقى ببقاء قديم و سميع بسمع قديم و بصير ببصر قديم و مريد بارادت قديم و كاره بكراهت قديم و متكلّم بكلام قديم ، نه قديم با خداى تعالى اثبات كند و گويد موجودست لذاته ، و گويد حسن و قبح بشرع توان دانستن ، هر چه شارع امر كند بدان نيكو بود و هر چه از آن نهى كند زشت بود پس افعال خداى تعالى نه حسن بود و نه قبيح زيرا كه او مأمور و منهى نتواند بودن . و اين خلاف عقل و قرآنست ، امّا عقلا جملهء عاقلان دانند كه ميان حسن و قبح هيچ واسطه نيست ، افعال يا حسن بود يا قبيح ، امّا قرآن ، خداى تعالى چندين جاى در قرآن وصف فعل خود كرده است بنيكوئى چنان كه گفت :  فَتَبارَكَ اللَّهُ أَحْسَنُ الْخالِقِينَ  و گفت :\r\n فَأَحْسَنَ صُوَرَكُمْ *  ، و گويد خداى قادر نبود بر ظلم زيرا كه نزد وى ظلم عبارت بود از تصرّف در ملك غير و او در هر چه تصرّف كند ملك وى بود پس بر ظلم قادر نباشد بلكه ظالم بيافريند و كسب بنده گرداند چون بنده بكند ظلم بود و اين سخنيست بيحاصل ، اوّل آنكه چون خداى چيزى بيافريد آن چيز موجود شد و از فاعل مستغنى باشد ، دوّم گوئيم اين فعل بنده حاصل شد يا بفعل خداى تعالى يا بشركت هر دو ، اگر بفعل خداى تعالى حاصل شد كاسب خداى باشد نه بنده و اگر بفعل بنده حاصل شد موجد بنده بود نه خداى و اگر بقدرت هر دو حاصل شود پس بنده شريك خداى بود ، تعالى اللّه عن ذلك ، و نيز ايجاد مقدورى بود به دو قادر و اين محال باشد ، و گويد هيچ بر عاقل پيش از ورود شرع واجب نبود و چون شارع آمد بقول او معرفت خداى واجب شد آنگه به نظر و استدلال معرفت حاصل كند و گويد نظر در دلايل كردن موجب علم نبود ، و گويد اگر كسى خداى را بشناسد بصفات و عدل و توحيد و اقرار كند بدان و مالهاى عالم از آن وى باشد و صرف يتامى و مساكين و فقرا كند و پلها و رباطها كند پيش از آنكه رسول بيايد او مستحقّ هيچ مدح و ثواب نباشد و آن معرفت بكمال نه ايمان بود و اگر صد هزار دينار غصب كند يا بدزدد يا كسى وديعتى پيش وى بنهد و آن را رد نكند يا صد هزار آدمى را بكشد و با زنان و دختران و كودكان مسلمانان جماع كند و شرع نيامده باشد\r\n\r\n","description":"","footnote":"","page_name":" 109 ","page_number":125},
  {"content":"\r\n\r\nاين جمله نه زشت بود و برو هيچ لازم نشود و چون رسول بيايد هيچ مؤاخذهء وى نتواند كرد از بهر آنكه گذشته باشد ، و گويد علم و ارادت و رؤيت و سمع را جز از وجود هيچ شرط نيست ، و گويد روا بود كه حيوة در يك جزو فرود آيد و هر چه وجود حيوة درو جايز بود وجود قدرت و علم و ارادت و ادراك درو جايز بود و در سخن گفتن گويد حيوة شرط بود ، و قلانسى از اصحاب وى گويد شرط نبود و گويد خداى را بر كافر هيچ نعمت نيست نه دينى و نه دنيائى و خداى تعالى چند جا در قرآن ذكر مىكند كه بر همهء خلايق او را نعمت هست ، در الرّحمن چند جاى مى گويد :  فَبِأَيِّ آلاءِ رَبِّكُما تُكَذِّبانِ *  ، و مىگويد :  وَ ضَرَبَ اللَّهُ مَثَلًا قَرْيَةً كانَتْ آمِنَةً مُطْمَئِنَّةً يَأْتِيها رِزْقُها رَغَداً مِنْ كُلِّ مَكانٍ فَكَفَرَتْ بِأَنْعُمِ اللَّهِ  ، و مىگويد :\r\n   أَ لَمْ نَجْعَلْ لَهُ عَيْنَيْنِ وَ لِساناً وَ شَفَتَيْنِ وَ هَدَيْناهُ النَّجْدَيْنِ    ، و مىگويد :    أَ لَمْ نَجْعَلِ الْأَرْضَ مِهاداً وَ الْجِبالَ أَوْتاداً وَ خَلَقْناكُمْ أَزْواجاً    تا آخر اين آيت ،  وَ إِنْ تَعُدُّوا نِعْمَتَ اللَّهِ لا تُحْصُوها  ، و امثال اين در قرآن بسيارست ، و گويد عاقل و بالغ پيش از ورود شرع فرق نتواند كرد ميان آن كه با او بدى كند و آن كه نيكى كند يا قفايش زند يا مالى به دو دهد يا چشمش بر كند يا تاجى بر سر نهد ، و گويد عاقل كامل و محارس نتواند گفت كه اين جمله نيكست يا بد ، و گويد كلام خداى تعالى يكيست قديم قائم بذات او نه حرفست و نه صوت و صد و چهار كتاب كه رسولان او بخلق آوردند يك كلامست قائم بذات او ، آنكه خطبه كند تا خلقان بدان گمراه شوند گويد قرآن در مصاحف نوشته است و در دلها محفوظست بزبانها مىخوانند ، يك معنى قديم قائم بذات بارى چگونه در مصاحف و دلها فرود آيد و انتقال از معانى جايز نبود و نيز رسول مىگويد : ما بين دفّتين ، كلام اللّه و قديم چگونه ميان دو چيز باشد و هر چه ميان دو چيز بود در مكان باشد و آنچه قائم بذات بارى بود چگونه در مكان تواند بود پس درست شد كه اين تلبيس و خبطست ، و گويد رسول آن وقت رسول بود كه اداى\r\n\r\n","description":"","footnote":"","page_name":" 110 ","page_number":126},
  {"content":"\r\n\r\nرسالت مىكند و چون فارغ شد او را رسول نشايد خواند الّا بمجاز و ابن مشّاط انكار اين مىكند و گويد مذهب اشعرى نيست و خلاف مىگويد زيرا كه ابن فورك اصفهانى از شارحان كتب اشعرى بود و تعصّب او در حقّ اشعرى زياده از آن ابن مشّاط باشد او در كتاب مقالات اشعرى اين مسئله ياد كرده است و ابن فورك از اصحاب و اتباع اشعرى بود درين مسئله و جمله اعتقادات وى ، و گويد خداى تعالى چيزها فرمايد و از آن نهى كند و اگر چه آن چيزها محال بود و گويد صفت‌هاى خدا مثل حىّ و قادر و قدير و مقتدر و عالم و علّام و عليم و بصير و سامع و سميع و مريد و متكلّم و باقى و آمر و ناهى و مخبر و خبير جمله مشتقّند از معانى قديم كه قايمند بذات بارى تعالى پس قدما نه از پيش باشند ، و گويد كفر و ايمان و فسق و فجور و طاعت و عبادت و معصيت و فواحش جمله خداى تعالى آفريند و قضا و تقدير كند و بريشان نويسد و بارادت و مشيّت او باشد و از كافر كفر خواهد و ايمان نخواهد و قدرت ايمان به دو ندهد و خواهد كه او را ثالث ثلاثه خوانند ، و گويد زن و فرزند و شريك دارد و در ميان ايشان انبيا بيافريند و خواهد كه انبيا و رسل را ساحران و كذّابان خوانند و ناسزا گويند و ايشان را بكشند و بدانچه دريشان آفريده باشد بر ترك آن قادر نباشد كه ايشان را نهى كند و رسولان فرستد و كتابها كه ايشان را بگويند تا آنچه من دريشان آفريدم و ازيشان مىخواهم و بر ترك آن ايشان را قدرت نداده‌ام تا ايشان آن خلق مرا بگردانند و اگر نگردانند ايشان را بكشيد و منشان هميشه در دوزخ كنم و به آتش مىسوزانم تا چرا ايمان كه من ازيشان نخواستم و ايشان را بدان قدرت نداده‌ام نياوردند و كفر كه من دريشان آفريدم و ازيشان خواستم و در ازل بريشان نوشته‌ام و قلم بر آن برفت از خود دور نكردند ، نعوذ باللّه من هذا الخذلان و گويد هيچ كس بطاعت و ايمان ببهشت نرود و اگر حقّ تعالى جمله انبيا را ابدا در دوزخ كند عدل باشد و اگر جمله كفّار و مشركان را در بهشت كند تفضّل و انعام بود ، و گويد خداى تعالى روز قيامت اطفال كفّار را همه در دوزخ كند و ايشان را\r\n\r\n","description":"","footnote":"","page_name":" 111 ","page_number":127},
  {"content":"\r\n\r\nابدا عقوبت مىكند بكفر مادر و پدر ، و گويد جمله قبايح بر خداى تعالى روا بود الّا دروغ ، عطوى از شاگردان اشعرى گويد دروغ نيز روا بود كه بگويد ، و گويد روا باشد كه معجزات بر دست كذّابان ظاهر كند و تصديق دروغزن كند تا خلق را گمراه كند ، و ابو الحسين بصرى در كتاب غور گويد كتابى يافتم در اصول فقه از تأليف يكى از اشاعره در آن كتاب در باب الامر بالشّيئى مىگويد : اجماع كردند اهل حقّ يعنى جملهء مجبّره كه روا باشد كه خداى تكليف كند بنده را بر چيزى كه بر آن قادر نباشد و خلاف كردند در آنكه روا باشد كه تكليف كند كسى را كه پر ندارد و بپرد و كسى را كه چشم ندارد تا نقطه بر مصحف زند و قديم را محدث و محدث را قديم كند و اجسام بيافريند يا نه گويد اين خلافست بعضى گويند روا نباشد و بعضى گويند روا باشد و اين قوم بر حقّند ، و گويد تكليف كسى نيكو بود كه نيكو بود ازو رنج رسانيدن بىعوضى عاجل يا آجل . و گويد روا بود نهى كند از هر چه فرمود و امر كند از هرچه نهى كرد و اگر چه خلق را در آن هيچ صلاح نباشد ، و گويد در ازل تقدير كرد كه يكى نيكبخت بود اگر صد هزار سال عمر وى بود و هر بدى و شرّى و فساد و كفر و قتل انبيا و رسل و جز آن از وى بوجود آمده باشد عاقبت او در بهشت باشد چنان كه تقدير رفته است و اگر تقدير كرده است كه يكى در دوزخ بود اگر چند عمر دنياست او را عمر دهد و همهء عمر نيكوى كند و طاعت و فرمانبردارى و مالهائى از آن وى باشد و در خيرات صرف كند عاقبت او در دوزخ بود دايم پس بعثت انبيا و رسل و كتب طاعت كردن جمله عبث بود ، نه طاعت و خيرات سود مىدارد و نه كفر و عصيان زيان ، تعالى اللّه عمّا يقول الظّالمون علوّا كبيرا ، و گويد معجزهء نوح طوفان بود و معجز هود باد و صاعقه كه خلق بدان هلاك شدند و معجز ابراهيم بنجات از آتش و اين جهل بود از سه وجه ، اوّل آنكه شرط آنست كه معجز عقب دعوى بود ، دوّم آنكه معجز رحمتست و رحمت سبب هدايت بود نه سبب هلاك ، سيّم آنكه نزد وى معرفت بارى بشرع واجب شود بعد از آن واجب شود كه بنبوّت نبى درست شود و نبوّت ثابت نشود الّا بمعجز و چون نوح هزار سال كم پنجاه سال دعوى مىكرد چون معجز طوفان بود نبوّت وى\r\n\r\n","description":"","footnote":"","page_name":" 112 ","page_number":128},
  {"content":"\r\n\r\nدرست نشده باشد ايشان مستوجب عقوبت نشده باشند پس دعا كردن نوح بهلاك ايشان ظلم باشد و حكيم نبايد كه ظالم را بنبوّت بخلق فرستد ، و نيز ايشان از روى حقيقت هرگز نتوانند اثبات كرد كه معرفت خداى واجبست از بهر آنكه نزد ايشان معرفت خداى بقول رسول واجب شود و قول رسول آن وقت حجّت بود كه اظهار معجز كند و معجز آن وقت ثابت شود كه اين كس كه رسول بوى فرستاده‌اند داند كه خلق از مثل اين عاجز باشند لازم بود كه فعل خداى بود و چون فعل خداى بود بايد كه درست بود و دليل بود بر صدق رسول و آنگه دليل بود بر صدق رسول كه داند كه خداى هست و حكيمست چون حكيم بود تصديق كاذب نكند و چون تصديق اين رسول كرد دليل بود بر آن كه رسولست و صادقست پس نزد ايشان معرفت خداى موقوف بود بر قول رسول و قول رسول موقوف بود بر اظهار معجز و صحّت معجز موقوف بود بر آنكه داند كه اين معجز فعل خداست و او حكيمست و تصديق كذّاب نكند ، پس حاصل اين قول آنست كه تا خداى تعالى را نشناسد رسول را نتواند شناخت و تا رسول را نشناسد معرفت خداى حاصل نشود پس بدان انجامد كه هرگز نه اين واجب بود و نه آن ، اعاذنا اللّه من النّار و گويند هر چه نيست شد بعد از وجود اعادت آن روا بود از اجسام و اعراض و اين باطل بود زيرا كه اصوات و لحظات و استماعات اعادتشان تصوّر نبندد و العجب كه نزد او عرض در زمان باقى نتواند بود و نزد ما هر عرض كه در زمان باقى باشد اعادت آن جايز بود و قلانسى از اشاعره گويد اعادت اجسام جايز بود و اعادت اعراض محال باشد و سهل صعلوكى و ابن فورك و كسانى كه در عصر ايشان بودند از اشاعره گويند استنشا در ايمان لازم بود يعنى گويد : انا مؤمن ان شاء اللّه ، و محمّد طاهر و باقلانى و ابو اسحق اسفراينى از اشاعره گويند لازم نبود و معمرى گويد مقلّد نه مشرك بود و نه كافر و نه مؤمن ، و گويد اگر يكى از كفّار قبل از بلوغ ايمان آورد و او را از مادر و پدر جدا كنند اگر پيش از بلوغ بميرد او را در گورستان مسلمانان دفن كنند و او را نه مسلمان گوئيم و نه كافر و مالش از آن مادر و پدر بود اى عجبا اگر\r\n\r\n","description":"","footnote":"","page_name":" 113 ","page_number":129},
  {"content":"\r\n\r\nمالش از آن مادر و پدر بود پس چرا او را در گورستان مسلمانان دفن مىكنى و اگر مسلمانست چرا مالش بمادر و پدر مىدهى ، و ابن فورك اصفهانى از اشاعره گويد نشايد گفت كه انبيا و رسل و ملائكه مؤمنند قطعا و اين سخن بر اصل وى راست بود از بهر آنكه وى گويد وقوع كفر از انبيا و رسل و ملائكه جايز بود پس نزد او ممكن بود كه بعضى از انبيا و رسل بر كفر مرده باشند و هر كه مسلمان باشد در كفر آن كه اين اعتقاد دارد شك نكند ، و اشاعره گويند وقوع خلاف معلوم خداى تعالى ممكن بود در جنس امّا واقع نشود ، و در وصف اخصّ خداى تعالى خلاف كنند ، اسفراينى گويد اخصّ اوصاف او آنست كه عالمست بعلم قديم و مانند اين در صفات ديگر ، و باقلانى گويد اخصّ اوصاف خداى تعالى آنست كه بدان مميّز شود از جملهء موجودات ، و گويد وصف اخصّش آنست كه وقت رؤيت او را بدان بشناسند و ابو المعالى جوينى گويد وصف اخصّش آن بود كه بدان مميّز شود از جملهء موجودات اّلا آنكه خلق از معرفت آن عاجزند ، و اشعرى گويد صفات بارى بر سه قسم بود ، اوّل ذاتى دوّم معنوى سوّم فعلى ، و اخصّ اوصاف بارى تعالى قدرت بود بر اختراع ، باقلانى و ابو المعالى در حال با ابو هاشم موافق باشند و جملهء اشاعره گويند اظهار معجز بر دست كذّابان روا باشد ، و گويند معجزهء تنها دليل نبود بر نبوّت و چون تحدّى با معجزه منضمّ شود دليل بود بر نبوّت و خلاف كردند در آنكه بارى تعالى قديمست لذاته يا بقدم ، كلّابي و ابو العبّاس قلانسى و عبد اللّه ازيشان و بيك قول اشعرى گويد قديمست بقدم و متأخّران اشاعره گويند : موجود قديم لذاته ، و اشعرى گويد فعل بقدرت خداى تعالى حاصل شود و قدرت بنده را در فعل هيچ تأثير نباشد ، و اسفراينى از اصحاب وى گويد فعل بمجموع قدرت خداى و قدرت بنده حاصل شود ، و قلانسى از شاگردان اشعرى گويد نماز و زنا مشتركند در آنكه هر دو حركتند و تميز ميان ايشان بدان باشد كه يكى را نماز خوانند و ديگرى را زنا الّا آنچه زنا خوانند بفعل بنده واقع شود و اصل حركت بقدرت خداى حاصل شود ، و اشعرى گويد روح بعد از موت فانى شود و عدم محض بود الّا عند الحشر همان\r\n\r\n","description":"","footnote":"","page_name":" 114 ","page_number":130},
  {"content":"\r\n\r\nروح را اعاده كند ، و باقلانى گويد و ابو عبد اللّه حليمي از اشاعره گويند ملائكه بهتر از انبياءاند ، و جملهء اشاعره كرامات اثبات كنند الّا اسفراينى كه وى گويد كرامات محالست و اشعرى گويد وجه و عين و يد سه صفتند از اوصاف خداى تعالى و او و اصحابش گويند امر و نهى و خبر هر سه قديمند ، و عبد اللّه سعيد گويد و اتباعش از اشاعره كه كلام در ازل امر و نهى و خبر نبود و چون بشنوند امر و نهى بود ، و ضبّى روايت مىكند از اشعرى كه ارادت غير مراد وى بود و گفت حركات متجانسست و باختلاف افتراق محال مختلف شود ، و گفت ترك را جز از فعل هيچ معنى نباشد ، و گويد همهء متحرّك ساكن بود نه همهء ساكن متحرّك باشد ، و گويد جسم عبارت بود از تأليف و هم شاگرد ضبّى ازو روايت كند كه گفت عرض را هيچ حقيقت نيست و عبد اللّه سعيد از اشاعره و اتباعش گويند هيچ اعراض نتوان ديد ، و گويد اجسام و اعراض مجتمع باشند مثل لون و طعم و رائحه و حرارت يا برودت و رطوبت يا يبوست و گويد جواهر متجانسند در نفس خود و مختلف باعراض ، و گويد بر ابقاء و الابقاء و الحركة و التّحريك و السّواد و التّسويد و مثل معنى بود و در موضع ديگر بود نتوان گفت جواهر و اعراض قطّ اعادت كنند ( ؟ ) ، فعل نفس مفعول بود و حدث نفس محدث ، و گويد قراءت معجزهء حقيقى باشد و نفس كلام خداى معجزه خوانند و آن مجاز بود نه حقيقت زيرا كه قرآن قديمست و قديم معجز نباشد ، و گويد روا بود كه خداى تعالى خلق را ابدا مهمل فرو گذارد و هيچ رسول بديشان نفرستد ، و گويد امامت مفضول با وجود فاضل درست بود و اصحابش گويند درست نبود ، و گويد اختيار مىكنند هم اهل اجتهاد باشند و هر يك ازيشان امامت را شايد ، و گويد امام چون اعداى وى غلبه كنند و مقاومت ايشان نتواند كرد تقيّه كردن روا باشد او بتقيّه از امامت معزول نشود ، و گويد خداى تعالى را در قيامت به چشم بتوان ديد و اگر چه نه در جائى و مكانى بود و مقابل نباشد و اين جمله محالات بود زيرا كه آدمى هيچ نتواند ديد الّا كه در مقابل وى باشد يا در حكم مقابل و مقابل بر اجسام\r\n\r\n","description":"","footnote":"","page_name":" 115 ","page_number":131},
  {"content":"\r\n\r\nجايز بود و خداى تعالى جسم نيست پس مقابل بر وى روا نبود و ديدن وى محال باشد ، و گويد علم و يقين و فهم و فضيلت و عقل و درايت و فقه بيك معنى باشد پس وى را لازم شود كه شايد كه خداى را عاقل و عارف و فطن و فقيه خوانند چنان كه وى را عالم خوانند و نزد هيچ مسلمانى اين روا نبود و در بعضى روايات گويد كه روا بود كه كسى نفس خود را نداند بضرورت و نفس ديگرى را بضرورت شناسد يا نفس خود نداند اصلا و آن ديگرى داند و جاى ديگر گويد اين روا نبود و گويد شايد كه باطل را حقّ خوانند و اصحابش گويند شايد كه كفر را حقّ خوانند از بهر آنكه خداى تعالى مىآفريند و هر چه او آفريد حقّ و عدل بود ، و گويد روا بود كه چيزى حادث شود كه آن چيز نه جسم بود و نه جوهر و نه عرض ، و گويد كفر و عدل بود و حقّ و ثواب و حسن و قبح و چون بنده كسب كند باطل بود و ظلم و خطا و زشت ، سبحان اللّه خالق الخلق كدام عقل قبول كند كه يك چيز هم حقّ بود و هم باطل و هم خطا و هم ثواب و هم عدل و هم ظلم و هم حسن و هم قبح و قايل اين امام اهل سنّت و جماعتست و از اهل نجات و اين كسب كه وى دعوى مىكند ابن راوندى بنهاد و نجّار ازو فرا گرفت و ابن كلّاب از نجّار و اشعرى از ابن كلّاب چهارصد سالست تا در محافل و مجالس ملوك و سلاطين با ايشان مناظره مىكنند درين مسئله با علما و فضلا نه معنى كسب كه خود دعوى مىكنند مىدانند و نه بفهم هيچ عاقل و عالم مىتوانند رسانيدن ، و اشعرى گويد عرض نتواند الّا در محلّ و نشايد كه جوهر محلّ عرض بود ، پس برين اصل جوهر از جمله اعراض خالى بود و موجود نباشد ، و گويد شايد كه صفت ديگرى كنى همچنين ابدا تا يك صفت را صفات نامتناهى حاصل شود ، و گويد روا بود كه خداى را هم متكلّم و فاعل خوانند و نشايد كه ناطق خوانند ، و گويد كلام و نطق و قول بيك معنى باشد ، و گويد روح جسمست و حيوة عرض ، روح نه حسّاس بود و نه محسّ و حسّاس حيوانى ضروريست لازم شود كه حسّ بدنى بود چون روح مفارقت كرد بدن همچنان حسّاس بود زيرا كه نزد وى روح نه حسّاس است و نه محسّ ، و گويد نشايد كه كسى گويد اوّل وجود سواد ببايد دانست پس دانستن كه محدثست و عرض و لون ، و گويد روا باشد كه گويد ترك معصيت معصيتست\r\n\r\n","description":"","footnote":"","page_name":" 116 ","page_number":132},
  {"content":"\r\n\r\nو گويد روا باشد كه عرض باشد كه آن را ضدّ نباشد ، و گويد روا بود كه يك خردل دانه در كشتى افتد و كشتى بعضى به آب فرو رود و كوه احد بر كشتى افتد و كشتى يك ذرّه به آب فرو نرود ، و گويد انسان قادر بود بر ترك موجود و اين سخن بيحاصل بود و بعضى از اصحابش گويند اين نه سخن ويست و ضبّى گويد سنگى كه از هوا مىآيد و مرغى كه مىپرد نه در مكانند ، و هم او گويد كه اشعرى گفت نفس كفر نه قبيحست بلكه عين كفر نيكو بود زيرا كه دليلست بر خالق و ابن فورك انكار اين كند و گويد روا بود كه اهل آخرت مكلّف باشند و بر اين اصل لازم بود كه كسى در دوزخ نرود زيرا كه چون تكليف در آخرت جايز بود و چون توبه جايز بود قبول لازم باشد با شرايط آنكه جمله كفّار و عاصيان در قيامت توبه كنند و هيچ مستوجب دوزخ نباشند و ضبّى روايت كند كه اشعرى گفت هر چه حكم او دوام بود آن را كلّ و بعض نباشد پس نزد او بهشت و دوزخ و نعيم اهل بهشت و عذاب اهل دوزخ را نه كلّ باشد و نه بعض و هيچ عاقل در فساد اين قول شكّ نكند ، و گويد چون عصيانى از نبى با رسول بوجود آيد او را عاصى خوانند تا آنگه كه توبه كند چون توبه كرد اسم عاصى از وى بيفتد ، و صاحب كتاب مدّخّر گويد كه اشعرى گفت كه هر كه مؤمن بقيامت آيد هر چه كرده بود از كفر و غير آن جمله ايمان باشد و اگر كافر بخداى رسد هر چه او كرده بود كفر بود و اگر چه آن به صورت ايمان و طاعت بود ، و گويد هر چه ابليس كرد در زمان ايمان و طاعت آن جمله كفر بود و آنچه ابو بكر و عمر و عثمان كردند از سجود اصنام و خمر خوردن و زنا كردن و ثالث ثلاثه گفتن آن جمله ايمان و طاعت بود .\r\nو ضبّى روايت كند ازو كه عزم كردن بر آن كه كافر شود بدين كافر نبود و چون توبه كند از گناه گذشته عزم كردن كه ديگر با سر گنه نرود لازم نباشد ، و گويند نشايد كه چيزى موافق چيزى بود از وجهى و مخالف آن چيز بود از وجهى ديگر ، و اشعرى و ابن كلّاب گويند رؤيت خداى تعالى به چشم بود و ادراكش به چشم بود و گويند بنده را كسبى هست و كسب و فعل و مفعول و مخلوق و احداث و محدث خداى تعالى بود و گويد روا بود كه مقدورى ميان دو قادر باشد امّا روا نباشد كه كسبى ميان دو مكتسب\r\n\r\n","description":"","footnote":"","page_name":" 117 ","page_number":133},
  {"content":"\r\n\r\nبود يا فعلى ميان دو فاعل يا محدثى ميان دو محدث ، و گويد هر كه چيزى بجنباند و آن چيز بجنبد نه به حركت وى جنبيده باشد ، پس وى را لازم بود هر كه يكى را بكشد نه قاتل بود و هيچ بر وى لازم نبود و طلب قصاص از قاتل كردن ظلم بود و قومى ازيشان گويند كه رسول پيش از بعثت كافر بود و گويند دليل بر اين آنست كه خدا مىگويد :\r\n وَ وَجَدَكَ ضَالًّا فَهَدى ،  اشعرى گويد روا بود كه خداى تعالى بنده را قدرت دهد تا اعراضها باز دارد چنان كه وى روزهاى گذشته باز آرد و همچنين اصوات و لحظات .\r\nبدان كه مقالات اشعرى و محالات وى بسيارست و در ذكر آن فايده نه و نيز ملالت خيزد ، بدين قدر اقتصار كنيم ، امّا مقالات اصحابش بسيارست ، غزّالى در كتابى كه آن را مسائل اخرويّات نام كرده است گويد روح جزويست كه قسمت نپذيرد و قائم بذات خويش و او را حسّى نباشد ، و هم درين كتاب گويد اخصّ اوصاف خداى تعالى آنست كه قيّومست و معنى قيّوم آنست كه قائم بذات خويش بود و از پيش كه گفت روح قديمست بذات خويش و متحيّز نيست پس اين وصفى مشترك بود نه خاصّ ، و در كتاب لدنّى گويد نفس ناطقه كه بدان انسان مكلّف باشد نه جسم بود و نه عرض بلكه قوّت الهى بود مثل عقل اوّل چنان كه فلاسفه گويند عقل اوّل معلول علّت اولى است و نفس معلول عقل ، و هم درين كتاب گويد معلومات خداى تعالى متناهى باشد ، و در منقذ گويد وقايع نامتناهيست و نصوص متناهى پس لازم بود كه همهء وقايع معلومات خداى تعالى نباشد زيرا كه نزد او معلومات خداى تعالى متناهيست و وقايع نامتناهى ، و اين معنيست كه فلاسفه گويند كه علّت اولى عالمست بكلّيات و جاهل بجزئيّات و اين شخص را ايشان حجّت خوانند ، و در قسطاس المستقيم گويد بر اماميان كه ايشان گويند لازم بود كه امامى بود كه با وجود وى خلق بصلاح نزديكتر باشند و از فساد دور تر و خلاف از ميان مردم بر دارد اگر منقاد شوند ، هم غزّالى گويد اساس خلاف على عليه السّلام بود خلافى كه ابدا منقطع نشود ، بعد ازين سخن گويد\r\n\r\n","description":"","footnote":"","page_name":" 118 ","page_number":134},
  {"content":"\r\n\r\nاگر خلق گوش بسخن من كنند من خلاف از ميان مردم بر دارم ، ديگر گويد چگونه گوش بسخن من كنند و خداى حكم كرده باشد و در ازل بريشان نوشته و تقدير كرده اگر عاقل نظر و تأمّل كند درين سخن متناقض داند كه غرض وى درين باب جز تشنيع بر امير المؤمنين على بلكه بر جملهء انبيا و رسل چيزى ديگر نبوده است ، اوّل آنكه دعوى كرد كه اگر خلق سخن من بشوند فسادى كه على عليه السّلام كرد حاشا او بصلاح آورد ، ديگر دعوى كرد كه حكم خداى بود در ازل بريشان نوشته بود و دفع تقدير نتوان ، پس على سبب آن خلاف نبود ، ديگر آنكه اگر خلق در زمان على مختلف شدند و على سبب اصل خلاف بود لازم آيد كه جملهء انبيا و رسل سبب اختلاف باشند زيرا كه خداى تعالى در قرآن مىگويد :  وَ ما تَفَرَّقَ الَّذِينَ أُوتُوا الْكِتابَ إِلَّا مِنْ بَعْدِ ما جاءَتْهُمُ الْبَيِّنَةُ ،  پس اين تشنيع وى بر انبيا و رسل متوجّه بود نه بر على ، نعوذ باللّه من الكلام المفضىّ الى الكفر ، و هم درين كتاب سخن چند ديگر مشنع بود ترك كرديم ، و گويد قومى گويند كه رحمت از آن امّت محمّد بود و من مىگويم بيشتر نصاراى روم و ترك درين زمان اهل رحمتند با آنكه در اقصاى بلاد روم و ترك باشند و دعوت بديشان نرسيده باشد ، و گويد اينان بر سه قسم باشند ، قسمى كه صفت و نام رسول و معجزاتش بريشان رسيده باشد ايشان را رحمت نصيب نباشد ، قسم دوّم كه اين معنى بديشان نرسيده بود اين قوم معذور باشند يعنى از اهل رحمت باشند و قسم سوّم آنان كه در اوّل كودكى شنيده باشند كه محمّدى بود و دعوى نبوّت مىكرد و معجزات و صفت او بديشان نرسيده بود همچنانكه كودكان ما شنيده باشند كه مقنّع « 1 » دعوى پيغمبرى كرد و دروغزنى بود و گويد حكم اين قوم سيّم حكم قسم دوّم بود يعنى جمله از اهل رحمت باشند ، و اين سخن در كتابى مىگويد كه نام آن كتاب التّفرقة بين الاسلام و الزّندقة است ، بنگر كه چگونه در آن كتاب على را از رحمت خداى بيرون برد ، زيرا كه خداى مىگويد :   وَ لا يَزالُونَ مُخْتَلِفِينَ إِلَّا مَنْ رَحِمَ  \r\n\r\n\r\n","description":"","footnote":"\r\n( 1 ) در نسخ ابن المقنع\r\n","page_name":" 119 ","page_number":135},
  {"content":"\r\n\r\n رَبُّكَ  و درين كتاب ايشان را كه بت پرستند و خدا را ثالث ثلاثه گويند و عيسى را پسر خداى دانند از اهل رحمت گردانيد و او بدين اعتقاد مستحقّ آنست كه او را حجّة الاسلام خوانند و هر كه خلاف اين گويد رافضى باشد ، ديگر گويد قوله تعالى :\r\n قُلِ الرُّوحُ مِنْ أَمْرِ رَبِّي  امر تقديرست نه امر خلق يعنى روح قديمست و نه مخلوق و متحيّز و متجزّى و اگر مخلوق خوانند معنى آن بود كه نطفه را استعداد قبول او پديد آيد همچنانكه آينه كه نيك صفايش داده باشند چون صورتى مقابل آن در آينه ظاهر شود اگر چه در آينه صورتى نباشد ، و گويد ارواح پيش از ابدان موجود نباشد امّا بعد از تعلّق بابدان بسيار شوند ، و گويد فعل آدمى در بدن مثل خداى تعالى باشد در عالم اكبر ، و گويد نسبت شكل دل با تصرّف روح نسبت عرش بود و دماغ بمنزلت كرسى و حواسّ بمنزلت ملائكه كه مطيع خداى باشند بطبع و عصمتها بمنزلت آسمانها و قوّت در انگشتان بمنزلت عناصر كه امّهاتند و خزانهء تخيّل همچون لوح محفوظ ، و گويد معنى آنكه رسول فرمود : خلق اللّه الارواح قبل الاجساد بدين ارواح ملائكه مىخواهد ، و گويد خلق عرش و كرسى و آسمانها و كواكب و آب و زمين و آتش و هوا اين بود كه ياد كرديم از اعضاى آدمى يعنى اين اعضا و جسد از طبايع حاصل شود و باقى از عرش و كرسى و سموات و كواكب و عقول و عناصر همه قديمند چنان كه فلاسفه و اهل طبايع و دهريان گويند ، و از هر نوع كه اعتقاد اين قومست نموذجى ياد كرديم و استيفاء خلاف ايشان بطومارها محتاج بود ، و اصحاب اشعرى در قرب دو دانك در مسائل بر خلاف او باشند و مع هذا در كتابى از آن اشاعره يافتم كه مىگويد هر آن كس كه قدر يك وجب از اشعرى گردد كافر بود پس بقول اين شخص بيشتر شاگردان اشعرى و اصحابش كافر باشند مثل باقلانى و ضبّى و قلانسى و سهل صعلوكى و عبد اللّه بن سعيد و حليمى و جوينى و غزّالى و فخر رازى و غير ايشان كه در بسيار مسائل خلاف وى كردند ، و فخر رازى در كتابى گويد كه پدرم رسول اللّه را بخواب ديد كه شافعى بر دست راست او نشسته و ابو الحسن اشعرى بر دست\r\n\r\n","description":"","footnote":"","page_name":" 120 ","page_number":136},
  {"content":"\r\n\r\nچپ وى ، رسول پدرم را گفت اگر فقه ميخواهى از شافعى فراگير و اگر اصول دين ميخواهى از اشعرى ، پس بدين قول لازم بود كه هركه بر خلاف شافعى بود در مذهب بر باطل بود زيرا كه اگر ابو حنيفه و مالك و سفيان و اسحق و احمد بر حقّ بودندى رسول نگفتى كه فقه از شافعى فراگير ، و خلاف ميان ايشان و شافعى اظهر من الشّمس است ، و هر كه در مسئلهء خلاف كرده بود با اشعرى از اصحاب وى قولش برين قضيّت باطل بود و شكّ نيست كه مروّت و ديانتست كه مانع بود از دروغ گفتن و چون ترك آن كردند هر چه خواهند توان گفت ليكن در كلّ احوال انصاف را كار فرمودن اوليتر باشد .\r\n\r\n","description":"","footnote":"","page_name":" 121 ","page_number":137},
  {"content":"\r\n\r\n\r\nباب شانزدهم در مقالات صوفيان\r\nو ايشان از اهل سنّت باشند و هر كه دعوى سنّت كند ايشان را اوليا و اصحاب كرامات دانند الّا ابو حنيفه و اسفراينى و معتزله كه انكار كرامات كنند ، و اين قوم شش فرقت باشند :\r\n\r\n[ فرقت اول مدعيان اتّحاد 
  ]\r\nاول ايشان كه دعوى اتّحاد كنند ، رئيس ايشان حسين بن منصور حلّاج باشد و اين حسين بن منصور حلّاج ساحر بود و در آن مهارتى داشت و در سحر شاگرد عبد اللّه بن هلال الكوفى بود و عبد اللّه شاگرد زرقاء اليمامه و زرقاء از كسانى كه از سجاح آموخته بودند و سجاح در زمان مسيلمهء كذّاب بود كه دعوى پيغمبرى كرد و حلّاج دعوى خدائى كرد و در سال سيصد و نه از هجرت معلوم وزير حامد بن عبّاس كردند كه حلّاج دعوى خدائى مىكند و ميگويد مرده زنده ميكنم و جنّ خدمت من مىكنند و هر چه از ايشان ميخواهم پيش من مىآرند و من توانم كه همهء معجزات انبيا كنم و نصر سمّرى و جماعتى از كتّاب ديوان تبع وى شدند و يكى از بنى هاشم دعوى مىكند كه او نبى حلّاجست و حلّاج الهست ، وزير اين قوم را حاضر كرد و با ايشان مناظره كرد همه مقرّ شدند كه ايشان خلق را بالهيّت حلّاج مىخوانند و ايشان را يقينست كه او مرده زنده مىكند ، حلّاج را حاضر كردند و ازو پرسيدند انكار كرد و گفت اين قوم خلاف مىگويند و من نه دعوى خدائى ميكنم و نه دعوى نبوت و من بندهء خدايم به نماز و روزه و خيرات مشغول و از من جز ازين چيزى بوجود نيايد . وزير قاضى ابو عمرو و ابو جعفر بهلول و جماعتى از فقها را حاضر كرد و آن قوم را كه بر وى گواهى دادند از ايشان سؤال كرد ، قاضيان و فقها\r\n\r\n","description":"","footnote":"","page_name":" 122 ","page_number":138},
  {"content":"\r\n\r\nگفتند تا پيش ما درست نشود ما بر خون او حكم نكنيم ، يكى از اهل بصره گفت من اصحاب وى را مىشناسم و ايشان در بلدان متفرّقند و خلق را بالهيّت او مىخوانند اين بصرى از اصحاب حلّاج بود چون بدانست كه ساحرست ترك وى بكرد و با او ابو علي هارون بن عبد العزيز كاتب انبارى گواهى داد و او كتابى كرده است در مخاريق حلّاج ، آنگه حلّاج را در سراى سلطان محبوس كردند بنزد نصر حاجب ، و حلّاج را دو نامست يكى حسين منصور دوّم محمّد بن احمد الفارسى و دختر سمّرى صاحب حلّاج در سراى سلطان بود مدّتى پيش حلّاج رفته بود او را پيش وزير آوردند ، وزير از وى احوال پرسيد ، ابو القاسم زنجى گويد من حاضر بودم و ابو على احمد بن نصر بازيل حاضر بود ، چون وزير احوال از وى پرسيد گفت پدرم مرا پيش وى برد او مرا چيزهاء بسيار بخشيد ، و اين زن فصيحه بود و عبارت و لهجهء خوش داشت ، گفت چون آن چيزها به من داد مرا گفت تو را بپسر خود سليمان دادم و او نزد من از همهء فرزندان عزيز ترست و او بنيشابور مقيمست لابد باشد كه ميان زن و شوهر وقتها سخنى افتد كه خاطر از آن برنجد من او را وصيّت كرده‌ام كه ترا نيكو دارد ، آن روز روزه دار و در آخر روز بر بام شو و بر سر خاكستر و نمك همچون بلغور كرده بايست و چون روزه خواهى گشودن از آن خاكستر و نمك هم در دهان كن و بدان روزه گشاى و روى با من كن و هر چه ميخواهى با من بگوى كه من مىشنوم . زن گفت روزى بامداد از بام به زير آمدم و دختر حلّاج با من بود ، حسين پيش از ما فرود آمده بود چون بنردبان رسيدم كه او ما را مىديد و ما او را دخترش به من گفت سجده كن او را ، گفتم جز از خداى ديگران را سجده نتوان كرد ، حلّاج آواز من بشنيد گفت بلى خدائى در آسمانست و يكى در زمين ، مرا پيش خود خواند و دست در جيب كرد و حقّهء بيرون آورد پر از مشك به من داد سه بار همچنين و گفت زن را چون شوهر باشد محتاج بوى خوش باشد اين را در طيب به كار دارد ، و روزى مرا بخواند و بر بوريائى نشسته بود ،\r\n\r\n","description":"","footnote":"","page_name":" 123 ","page_number":139},
  {"content":"\r\n\r\nمرا گفت گوشهء بوريا بردار از آن جانب و آنچه زير آنست برگير چندانكه خواهى ، گوشهء بوريا برداشتم زير آن زر بود پهن باز كرده جمله چنين بود من مبهوت بماندم ، و اين زن را در خانهء وزير حامد بازداشته بودند تا آن وقت كه حلّاج را هلاك كردند وزير طلب اصحاب وى ميكرد حيدره و سمّرى و محمّد بن على قنّائى يكى از خواصّ او پنهان شدند و از خانه وى كتابى چند بيرون آوردند و همچنين از خانهء قنّائى بعضى بزر نوشته و در ديبا پيچيده ، و در اسماى اصحاب وى ابن بشر و شاكر يافتند وزير تفحّص كرد از اصحاب حلّاج كه ايشان را گرفته بود ، گفتند اين دو داعيند از آن حلّاج در جانب خراسان كه خلق را به دو ميخوانند و در ميان كتب نامهء چند يافتند كه به دو فرستاده بودند از ناحيت‌ها و وصيّت كه او كرده بود داعيان را كه خلق را چگونه به دو خوانند و سخن گفتن ايشان بر قدر عقول ايشان و جوابها كه با وى نوشته بود يا آن كه به دو نوشته باشند .\r\nابو القاسم زنجى گويد روزى با پدر پيش وزير بوديم وزير برخاست ما در سرا پيش او آمديم و هرون بن عمران حاضر بود با پدرم حديث ميكرد غلامى ديديم كه اشارت بوى كرد برخاست و بعد از ساعتى باز آمد لونش متغيّر شده ، حال پرسيديم گفت غلامى موكّلست بر حلّاج و هر روز طبقى پيش وى ميبرد ، مرا بخواند گفت به عادت هر روز طبقى پيش حلّاج بردم او را ديدم كه خانه از سقف تا زمين از جسد خود پر كرده بود ، در خانه هيچ جاى نيافتم بترسيدم و طبق بينداختم و غلام را تب گرفت و ما در عجب بمانديم تا كه وزير كس فرستاد و ما را بخواند و غلام را بخواند و حال از وى پرسيد غلام قصّه باز گفت وزير وى را دشنام داد و گفت از سحر حلّاج بترسيدى بعد از آن در ميان كتب كتابى يافتند در آنجا نوشته بود كه چون خواهى كه حجّ كنى و نتوانى رفتن خانه خالى كن چهار سوى پاكيزه در خانهء خويش چنان كه كس در آن آمد و شد نكند ، چون ايّام حجّ شود آن را طواف كن و مناسك حجّ بجاى آر چنان كه مناسك حجّست پس سى يتيم را حاضر كن و طعامى ساز از بهر ايشان چنان كه توانى و آن طعام درين خانه بخورد ايشان ده و تو خدمت ايشان ميكن و چون خوردند\r\n\r\n","description":"","footnote":"","page_name":" 124 ","page_number":140},
  {"content":"\r\n\r\nو نشستند هر يكى را پيرهنى در پوش و هر يك را هفت درم بده يا سه درم ( راوى را درين شك افتاد ) ، چون اين بكنى قائم مقام حجّ بود ، و پدرم اين دفتر ميخواند چون بدين فصل رسيد قاضى ابو عمر حلّاج را گفت از كجا ميگوئى گفت از كتاب اخلاص حسن بصرى ، قاضى گفت دروغ ميگوئى يا مبيح الدّم ، ما كتاب اخلاص در مكّه شنيديم بر استاد و در وى اين نيست ، وزير قاضى را گفت بنويس آنچه گفتى و قاضى با حلّاج سخن ميگفت وزير الحاح ميكرد قاضى بنوشت و هر كه در آن مجلس بودند از قضاة و فقها و مفتيان بنوشتند چون حلّاج را معلوم شد كه او را بخواهند كشت گفت خون من حرامست و شما را روا نباشد خون من ريختن و اعتقاد من اسلامست و مذهب من سنّت و كتب من در ميان ورّاقان بسيارست در سنّت ، اللّه اللّه خون من مريزيد ، او تكرار اين كلمات ميكرد و ايشان مينوشتند ، پس از آن نوشته پيش مقتدر عبّاسى فرستادند جواب بيرون آمد كه چون فتوى قضاة و مفتيان چنينست او را بمجلس شرطه بريد و هزار تازيانه بزنيد اگر نميرد دست و پاى او ببريد ديگر سرش ببريد و بياويزيد و جثّه‌اش بسوزانيد ، چنين كه فرموده بود بكردند بعد از آن سرش بر نيزه كردند و يك سال در خراسان ميگردانيدند تا همه كس را معلوم شد كه سر زنديقيست و از جمله بيت‌هاى حلّاج يكى اينست :\r\n سبحان من اظهر ناسوته * سرّ سنا لاهوته الثّاقب \r\n ثمّ بدا في خلقه ظاهرا * في صورة الآكل و الشّارب \r\n حتّي لقد عاينه خلقه * كلحظة الحاجب بالحاجب \r\nو كتابى كرده است او را بستان المعرفة و طاسين الأزل نام نهاده است جمله كفر و زندقه است ، در آنجا گويد كه هركه خداى را بصنع بشناسد اقتصار بر صنع كرده بود دون صانع و امثال اين تا آنجا كه گويد دل پارهء گوشتست ، و خون فانى معرفت در آن قرار نگيرد زيرا كه معرفت جوهر ربّانيست و هذيان بسيار ياد كند ، آنگه گويد در حقيقت حقيقت : كانّه كانّها ، كانّه كانّه ، كانّها كانّها اركانه كانّه بنيانها صحبانها اصحابها\r\n\r\n","description":"","footnote":"","page_name":" 125 ","page_number":141},
  {"content":"\r\n\r\nاصحابها شهابها ابراقها اربابها صفاتها لبابها لا هى هم و لا هم هى لا هو الّا هو ، ديگر گويد عارف با عرفان خود باشد و عرفان با عارف .\r\nشبلى گويد سرّ بر زبان اين طايفه پوشيده نباشد امّا معنى به حال خود مانده باشد آنكه گفت :\r\n كادت سر ايران سر بما [ كذا ؟ 
  ] * او ليتنى من جميل لا اسمّيه \r\n مصباح بالسّر من منك يرقّبه [ كذا ؟ 
  ] * كيف السّرور يسردون مبديه [ ؟ 
  ] \r\n فظلّ يلحظنى سّرى و الحظه * و الحقّ يلحظنى الّا اراعيه \r\n و اقبل الوجد يفنى الكلّ من صفتي * و اقبل الحقّ يخفيني و يبديه \r\nو ازو پرسيدند چه فرقست ميان اوليا و انبيا گفت انبيا را مسلّط كردند بر احوال مالك احوال شدند و تصرّف در احوال ميكنند چنان كه مىخواهند و احوال بر اوليا مسلّط كردند احوال تصرّف دريشان مىكنند ، ديگر گفت علوم من بزرگوار شد از نظر دقيق يعنى كسى انديشه در علوم من نتواند كردن و باريك شود بفهمهاى بشر يعنى بشر فهم معانى سحن من نتواند كرد ، و گفت من منم نه نعت دارم و نه صفت نعتم ناسوتيست و صفتم لاهوتى ، و امثال اين كفرها مىگويد تا آنكه گويد انا منزّه عن نفسى ، من منزّهم از نفس خويش ، نفس من منست .\r\nبا يزيد گفت سبحانى مسكين با يزيد كجا بود در ابتداى نطق حقّ ناطق شد جهت او ، بعد ازين زندقه‌هاى ديگر گويد خداى تعالى در ازل موصوفست در آن كه لا يزال موصوف بود ، درين سخن تعريض كرد بر قدم عالم .\r\nبدان كه كتاب ايشان از اوّل تا آخر كفر و زندقه است ازين نوع كه ياد كرديم و گويد خداى تعالى هر شب با درّى بيضا به آسمان دنيا آيد تا درين زمين سخن گويد و ديگر با ابدالان سخن گويد ، ديگر با كسانى كه عاشق او باشند و نامهاى ايشان بنويسد تا آن روز كه روح را بروح و نور را بنور جزا دهند آنگه زمين را پر از خيرات و بركات كند و بعد از آن با عزّ و جلال و عظمت خود رود ، و حلّاج نامهء نوشت بيكى از اصحاب خويش در آن نامه نوشته بود : من اللّه الى فلان بن فلان . ازو پرسيدند كه خطّ تست گفت بلى ،\r\n\r\n","description":"","footnote":"","page_name":" 126 ","page_number":142},
  {"content":"\r\n\r\nگفتند چرا چنين نوشتى گفت اين عين جمعست نزد ما يعنى او و خدا يكىاند و گفت اين كتاب خداست من و دست در ميانه عاريتيم او را گفتند كسى ديگر هست با تو كه چنين مىگويد گفت بلى شبلى و ابن عطاء و ابو محمّد حريرى ، و اگر ما خواهيم كه فضايح او ياد كنيم ميسّر نشود و از تطويل سخن ملالت خيزد .\r\nبا يزيد گفت سبحانى ما اعظم شأنى و اين قوم از كبار اولياى اهل سنّت و جماعتند و العجب كه لا يزال بر شيعه تشنيع مىزنند كه عبد اللّه بن سبأ و اصحاب او گفته‌اند كه على خداست تعالى عن كلّ ضدّ و ابو الخطّاب دعوى كرد حلول اللّه را در ائمّه ، نزد ما ايشان كافرند و ابدا در دوزخ باشند و اينان كه ياد كرديم و آنچه ياد خواهيم كرد نزد شما اولياءاند و اصحاب كرامات .\r\nبسطامي را مقالاتى چندست قبيحتر از اوّل ، گفت : سبحانى سبحانى ما اعظم شأنى چنان كه ياد كرديم از پيش و گويد من بر آسمان رفتم يك بيك آسمان بگرديدم بالاى آسمانها هيچ كس نديدم خيمه بر عرش بردم يكى ازيشان نزد او نشسته بود گفت هر شب بخانهء كعبه روم و طواف كنم و با موضع خود برآيم چون دو سه نوبت اين سخن بگفت با يزيد گفت بهتر از تو كسى هست كه كعبه هر شب به زيارت او آيد چون زيارت وى كرد باز گردد و گفت جزويست از خالق و در حجاب افتاد چون به دو اتّصال كند يعنى به خدا پيوندد و او را بشناسند بدانند كه اوست يا ازوست يعنى با يزيد خداست يا بعضى از خداست ، و گويد : عجبت منك و منّى ، عجب دارم از تو و من ، حجبتنى بك عنّى مرا به خود در حجاب كردى از من تا چون كه نزديك شد كه بر شوم جسم مرا نيست كنى مرا در مقام علوّ باز داشتى و بذهن من رسانيدى من در آن ممكن شدم حتّى تيقّنت انّى انت ، يعنى مرا يقين شد كه من توام ، و اين قوم حكايت بكنند كه درين حكايت امير المؤمنين على بكميل بن زياد گفت : اولئك هم الاقلّون عددا و الاعظمون عند اللّه قدرا ، تا آخر سخن يعنى ايشان اندك باشند و قدر ايشان نزد خداى تعالى عظيم باشد ، ايشان را مىخواهد يعنى اين قوم را كه دعوى اتّحاد و\r\n\r\n","description":"","footnote":"","page_name":" 127 ","page_number":143},
  {"content":"\r\n\r\nالهيّت كنند تعالى اللّه عن قول المفترين و دعوى كنند كه يحيى بن زكريّا از ايشان بود و خداى تعالى او را از بهر آن سيّدا و حصورا خواند و خرافات آن قوم كه اتّحاد بر خداى دعوى مىكنند بيش از بيشست و در ذكر آن فايدهء نيست و معجزه‌هائى كه نامش كرامات نهند و ازيشان باز گويند جمله زرق و مخرقه و سحر بود .\r\n\r\n[ فرقت دوم عشّاق 
  ]\r\nفرقت دوم از صوفيان كه خود را عشّاق خوانند ايشان گويند انبيا به غير حقّ مشغول شدند و خلق را به خدا مىخواندند و بتكاليف ، پس ايشان را باز مىدارند از آنچه بخداى مشغول شوند بحقّ و هر چه خلق را از خداى تعالى باز دارد باطل بود پس التفات بقول انبيا و رسل نبايد كرد و بتكاليف مشغول نبايد شد كه آن بى حاصلست ، و غزّالي در كتاب ميزان گويد با يكى از شيوخ صوفيان مشورت كردم كه مواظبت خواهم كردن به قرآن خواندن مرا از آن منع كرد و گفت علايق دنيا و جاه علم از دل بيرون كن و در خانه فارغ شو ، اقتصار كن بر اداى فريضه و انديشه را به زبان جمع كن و مىگوى اللّه اللّه ، و اين حكايت قوميست كه خود را عشّاق خوانند و ايشان گويند نبوّت كسبيست و خود را اهل حقايق خوانند و اعتقاد ايشان آن بود كه بهترين خلق خداى ايشانند از بهر آن منزوى شوند و با خلق اختلاط نكنند و گويند علايق جسمانى از خود بيرون كرده‌ايم يعنى تا بمنزلت انبيا برسيم ، و گويند مثال اين چنانست كه در حكايتى معروف آمده است كه نقّاشان چين و روم با يكديگر مفاخرت كردند نزد سلطانى از سلاطين ، هر قومى گفتند نقش ما بهتر از نقش ايشانست سلطان بفرمود بهر دو قوم صفّه ايست پرده در ميان ببنديد و نقش كنيد تا مميّزان فرق كنند و دعوى شما بظهور آيد كه كدام نقش بهتر كرده‌ايد ، پس پرده در ميان صفّه بستند و هر يكى به كار خويش مشغول شدند چنان كه بر كار يكديگر هيچ اطّلاع نداشتند پس اهل چين نقّاشى و قلم كارى كردند در غايت خوبى و كمال كه كس مثل آن نديده بود و اهل روم اين طرف خويش را صيقل كردند بمثال آينه ، چون چينيان از نقش فارغ شدند پرده از ميانه بر گرفتند بحضور سلطان و امراى دولت ، نقش اهل چين عكس انداخت چون اين طرف صيقلى بود و لطافت داشت عكس آن طرف در طرف روميان خوب‌تر نمود\r\n\r\n","description":"","footnote":"","page_name":" 128 ","page_number":144},
  {"content":"\r\n\r\nو پسنديده‌تر افتاد سبب آنكه هر چه در مقابلهء آينه بدارى آن صورت در آينه خوشتر نمايد و صافىتر ، و مقصود ازين حكايت آنست كه هر كه ترك علايق دنيا كرد و بتفكّر و رياضت مشغول شد صفاى اندرون حاصل نمود و مستعدّ قبول علوم غيبيّه شد و اين نبوّت بود ، و گويند آن كس كه نبوّت بكسب حاصل كرده باشد فاضلتر باشد از آن كه نبوّت او عطائى بود ، و در مثال گويند نبينى كه پادشاهان كه وى را خاصگيان باشند بسيار چون خواهد كه يكى را برسولى فرستد ايشان را نفرستد كه بوى نزديك باشند كسى را فرستد كه از خاصّ الخاصّ نازل‌تر بود پس ازين جهت خود را از انبيا و رسل فاضل‌تر و بهتر دانند و گويند انبيا خود را به حكم و رياست و علايق دنيوى و حبّ جاه مشغول كرده‌اند و ما از خلق و امور دنياوى اعراض كرديم ، و گويند جزوى از خداى تعالى در شخص حلول كند و گويند سليمان پيغمبر روزى بر بساط نشسته بود و باد بساط را بر هوا مىبرد خلقان بتعجّب مىنگريستند سليمان نظر برد برزگرى را ديد بيل در دست داشت و اصلاح زمين مىكرد و التفات بسليمان نكرد ، بوى سلام كرد و گفت چرا بصنع خداى ننگرى چنان كه خلقان مىنگرند ، برزگر گفت شوق و محبّت خداى مرا از آن بازداشت و اگر ترا مثل اين شوق بودى طلب ملك نكردى و بدين مشغول نبودى ، صدهزار لعنت بر آن زنديق باد كه اعتقاد كند كه شوق و محبّت برزگرى بيشتر از پيغمبر خداى باشد و اين سخن قبول نكند مگر بى دينى مردودى و اين طايفه از اهل سنّت و جماعتند ، و زنديقى ازين قول كتابى كرده است و در آنجا مىگويد چندين سال در عالم مىگرديدم و طلب حقّ مىكردم و از هر كه مىطلبيدم شفاى من حاصل نمىشد بمكّه رفتم و آنجا مجاور شدم و بتفكّر مشغول بودم گويد شخصى را شبى بخواب ديدم منظر نورانى داشت از وى سؤال كردم تا مرا راه نمايد بحقّ ، ريش شخصى بدست من داد و گفت اين را محكم دار كه اين حقّست من چون از خواب بيدار شدم ريش خودم بود در دست گرفته و آنجا اين بيت تمثّل آورده است :\r\n تو به قيمت وراى دو جهانى * چكنم قدر خود نميدانى \r\nيعنى با هر يكى جزوى از اجزاى بارى هست امّا قدر خود نمىدانند ، و گويند\r\n\r\n","description":"","footnote":"","page_name":" 129 ","page_number":145},
  {"content":"\r\n\r\nآنچه رسول مىگويد : من عرف نفسه فقد عرف ربّه يعنى چون خود را شناخت كه جزوى از بارى تعالى در وى حلول كرده است خدا را شناخت ، و لعنت بر آن ملعون باد كه اعتقادش چنين بود .\r\n\r\n[ فرقت سوم نوريّه 
  ]\r\nفرقت سوم از صوفيان كه ايشان را نوريّه خوانند و اين نوريّه گويند حجاب دو است يكى نورى دوّم نارى ، آنچه نورى بود مشغول بود باكتساب صفات خوب چون توكّل و شوق و تسليم و مراقبت و انس و وجد و حالت و امّا آنچه نارى بود مشغول بود بافعال شيطانى چون فسق و فجور و حرص و شهوت و امثال آن چنان كه شيطان ناريست فعل او اين چيزها بود و اين شخص همان فعلها كند .\r\nشخصى حكايت كرد كه يكى ازين قوم كه ايشان خود را اهل رضا و تسليم خوانند ، رفيق من شد درباديه و روزى از ايّام مرا گفت دوش لحظهء در خواب شدم فلان شخص بيامد دست بر پاى من نهاد ، بيدار شدم با خود گفتم اگر گويم چه مىكنى از رضا و تسليم بيرون رفته باشم خاموش بودم تا دست بالاتر آورد تا آن وقت كه زير جامه را بگشود و مقصود خود از من حاصل كرد و من او را از خود منع نكردم اين شخص او را گفت چون درش خاموش بودى امروز وى را چرا رسوا كردى ، صوفى گفت نه به روى تشنيع مىزنم معلوم تو مىكنم از رضا و تسليم خود كه تا چه غايتست ، و اين قوم گويند نشايد كه خداى را از بهر بهشت عبادت كنند يا از بيم دوزخ و اين قوم دعوى كنند كه صهيب از ايشان بود و گويند عمر گفت نيكو مرديست صهيب اگر از خدا نترسيدى گنه نكردى ، و گويند روايتست كه روز قيامت شخصى را بياورند و گويند خداى را از بهر چه پرستيدى گويد خدايا تو چيزى بيافريدى و آن را نام دوزخ كردى من عبادت تو از بيم دوزخ كردم خداى تعالى گويد اى فرشتگان من گواه باشيد كه من اين شخص را ايمن كردم از دوزخ ، و بهشت او را واجب كردم ، ديگرى را بيارند و گويند عبادت از بهر چه كردى گويد خدايا چيزى بيافريدى و آن را نام بهشت كردى و من عبادت تو بهر طمع بهشت كردم خداى تعالى گويد اى ملائكه بر من گواه باشيد\r\n\r\n","description":"","footnote":"","page_name":" 130 ","page_number":146},
  {"content":"\r\n\r\nكه بهشت او را واجب كردم و از دوزخ ايمن كردم و فردوس اعلى جاى وى كردم ، ديگرى را بيارند گويد اى بنده از بهر چه عبادت من كردى گويد خدايا ترا نه از بيم دوزخ عبادت كردم و نه بطمع بهشت و باك ندارم اگر مرا در بهشت كنى يا در دوزخ ، ترا از بهر دوستى تو پرستيدم خداى گويد اى ملائكه اين شخص را هيچ مكافات نيست جز از جوار من و تجلّى ، آنگه خداى تعالى تجلّى كند و خود را به دو نمايد و از جملهء ترّهات ايشان گويند وقتى رابعه عدويّه رنجور بود دو كس از همسران او بپرسش وى رفتند ، چون بنشستند يكى گفت هر كه در رنج او صبر نكند و در دوستى نه صادق باشد آن ديگر گفت خاموش باش اى بطّاله هر كه الم و ضرب او نيابد نه صادق بود در دوستى ، رابعه گفت خاموش باشيد اى بطّالان صادق نباشد در دوستى او هر كه نه از ضرب او در نعمت بود و سخن رابعه نزد ايشان از آن هر دو به بود .\r\nبدان كه معروف و مشهورست در دعوات رسول عليه السّلام كه مجمع جلالت و قدرت بود گويد ؛ اللّهمّ انّى اسألك الجنّة و اعوذ بك من النّار ، گفتى بهشت از تو مىخواهم و پناه مىگيرم به تو از آتش دوزخ ، و امير المؤمنين على در مناجات مىگويد : اجرنى من الجحيم و من هو لها العظيم و من عيشها الذّميم و من حرّها المقيم و من مائها الحميم و اصحبني القرآن و اسكنّي الجنان و زوّجني الحسان و ناولني الأمان الى جنّة النّعيم ، و اين قوم گويند طاعت نه از بهر طمع بهشت بايد كردن و نه از خوف دوزخ .\r\n\r\n[ فرقت چهارم واصليّه 
  ]\r\nفرقت چهارم از صوفيان ايشان را واصليّه خوانند گويند ما واصليم بحقّ ، نماز و روزه و زكات و حجّ و احكام ديگر از بهر آن نهاده‌اند تا شخص اوّل بدان مشغول شود و تهذيب اخلاق حاصل كند و او را معرفت حقّ حاصل شود و چون معرفت حاصل شد و اصل بود يعنى بحقّ رسيده باشد و چون و اصل شد تكليف از وى برخاست و هيچ چيز از شرايع دين به روى واجب نبود و جمله محرّمات از خمر و زنا و لواط و مال مردم بر وى حلال بود و كسى را بر وى اعتراضى نبود هر چه او كند\r\n\r\n","description":"","footnote":"","page_name":" 131 ","page_number":147},
  {"content":"\r\n\r\nنيكو بود اگر مادر و اگر دختر و اگر خواهر و اگر برادر و اگر خاله و اگر عمّه و اگر پسر خود و اگر از آن ديگرى و اگر زن ديگرى ، و اگر ديگرى را بر خود افگند جمله او را مباح بود و ازو نيكو باشد ، و گويند اگر يكى ازيشان را شهوت غالب شود و از ديگرى مجامعت طلب كند اگر او منع كند او نه و اصل باشد و منع كفر بود و اگر كودكى يا مردى كه نه از واصلان باشد اجابت كند و شهوت او براند اين شخص بدرجهء ولايت برسد و از اولياى كبار باشد زيرا كه راحت بواصلى رسانيده باشد و اين مذهب و اعتقاد جمله عارفان بود كه در زمان مااند اگر چه اين ساعت عارفان اعتقاد ندارند بگور و قيامت و حشر و نشر و گويند عالم قديمست و اين قدر از كفر اعتقاد كرده باشند .\r\n\r\n[ فرقت پنجم مدعيان معرفت حقّ بمجاهده و تلقين 
  ]\r\nفرقت پنجم از صوفيان ، اين فرقت گويند اعتبار به نظر و استدلال نباشد و ممارست علوم و درس و نظر در كتب علم كردن حرام بود و معرفت حقّ بمجاهده و تلقين شيخ حاصل شود ، و گويند ايمان نه مخلوقست از بهر آنكه فعل خداست و افعال خداى تعالى نه مخلوقست ، و گويند سعادت اخروى بمجاهده و رياضت حاصل توان كرد و اعتبار بعلوم نباشد ، و گويند انبيا و اوليا كمال بمجاهده و رياضت و زهد حاصل كرده‌اند و اين قول صريحست بر آنكه نبوّت كسبى بود و اين قومى باشند كه تقشّف نمايند و خرقه دهند و مريدان را بخلوت نشانند و ايشان را از علوم دين هيچ بهره نبود و از فرايض وضو و نماز و غسل بعضى حاصل كنند و زرق و تدليس نمايند و علما و اهل بيت را دشمن دارند .\r\n\r\n[ فرقت ششم دون همتان 
  ]\r\nفرقت ششم از صوفيان قومى باشند كه همّت ايشان جز شكم نبود خرقه‌ها در پوشند و ركوها و خرقه و سجّاده ترتيب دهند و از حرام احتراز نكنند و ايشان را نه علم باشد و نه ديانت ، به اطراف عالم مىكردند از بهر لقمهء و هميشه طالب طعام و رقص باشند و چون شكم سير كردند روى در روى كنند و حكايت ايشان همه آن بود كه در فلان شهر در خانقاه طعامهاى نيكو سازند و سماع و رقص نيكو كنند و صوفيى باشد كه در سمرقند بشنود كه در مصر خانقاه كرده‌اند و آنجا لوت بسيار بخلق مى\r\n\r\n","description":"","footnote":"","page_name":" 132 ","page_number":148},
  {"content":"\r\n\r\nدهند از سمرقند قصد مصر كند ، هيچ كس دون همّت‌تر ازيشان نباشد ، اين جمله اصناف صوفيانند كه بعضى دعوى ربوبيّت كنند و بعضى دعوى معجزات و كرامات و هشام بن ورقاء در حقّ ايشان گويد در قصيدهء :\r\n و شرّ اصناف الشّيوخ ذوريا * اطلس نحّي درعه اذا امتلا \r\n ملوّح الجبهة من سجّادة * ياويلها ان مات من نفخ لظى \r\n\r\n","description":"","footnote":"","page_name":" 133 ","page_number":149},
  {"content":"\r\n\r\n\r\nباب هفدهم در كلماتى چند كه قشيرى ياد كرده است در رسالهء خود\r\nدر سال چهار صد و سى و هشت قشيرى اين رساله نوشته است و بعضى از سخنان صوفيان ياد كرده و در آنجا گويد : خداى اين طايفه يعنى صوفيان را برگزيد از اولياى خويش و ايشان را فضل نهاد بر كافّه خلق بعد از انبيا و رسل و دلهاى ايشان را معدن سرّ خود كرد و ايشان را بر ساير امّت برگزيد بطالع انور خويش و ايشان پناه خلقند و در عامّهء احوال خود مىگردند يعنى بحقّ در حقّ مىگردند و از كدورت بشريّت ايشان را صافى كرده است و ايشان را بالا برده است و بمحلّ مشاهدات رسانده و همان حلول و اتّحاد كه حلّاج و بسطامى ادّعا كرده‌اند ايشان نيز مىكنند و ايشان را توفيق داده است بر قيام بر عبوديّت و خرافات بسيار ياد كند ، آنگه گويد متصوّفهء زمان ما دعوى كنند كه ايشان از رقّ اغلال بيرون آمده‌اند و بحقايق وصال رسيده‌اند و ايشان قائمند بحقّ ، احكام او بريشان جاريست و ايشان محو شده‌اند و حقّ را هيچ بريشان ملامت و عتاب نيست بر آنچه ايشان بكنند و بر آنچه ترك كنند و ايشان را كشف بنموده است از اسرار احدّيت يعنى همه دانند و ايشان را بكليّت از خود بدر برده است و بشريّت ازيشان بيرون رفته است و بعد از آنكه ايشان را از بشريّت نيست كرده است بانوار صمديّت باقى مانده‌اند آن كه ازيشان سخن گويد جز ازيشانست و تصرّفى كه مىكنند نه ايشان مىكنند بلكه ايشان را مىگردانند .\r\nابو بكر واسطى گويد هر كه گويد من مؤمنم حقّا گوئيم حقيقت اشارت بود باحاطت بحقيقت ايمان و هر كه او را اين احاطت نبود دعويش باطل بود و اين سخن\r\n\r\n","description":"","footnote":"","page_name":" 134 ","page_number":150},
  {"content":"\r\n\r\nمجبّره است كه ايشان گويند نشايد گفت كه فلان مؤمنست حقّا و نزد ايشان اگر خود شخصى پاى در بهشت نهاده باشد هم نشايد گفت كه او مؤمنست كه روا بود كه او را از آنجا باز گردانند و بدوزخ برند بلكه جمله انبيا و رسل نزد ايشان روا بود كه ابدا در دوزخ بمانند و اين معنى از بهر آن اينجا ياد كرديم تا معلوم شود كه اين قوم با آنكه دعوى ربوبيّت و اتّحاد مىكنند و حلول جمله مجبّره باشند . ابو بكر واسطى گويد فرعون دعوى خدائى به ظاهر كرد و معتزله دعوى كردند به باطن يعنى ايشان گويند كه بنده را فعلى بود و قول واسطى جبر محضست ، و گويد :\r\nابراهيم خوّاص بديوانهء بگذشت كه ديو در اندرون وى بود بانگ نماز در گوش وى گفت ، شيطان از اندرون او آواز داد كه رها كن اين را تا بكشم كه اين مىگويد كه قرآن مخلوقست ، و درين رساله مىگويد كه اوّل صوفيان ابراهيم ادهم بود ، گويند كسى را بديد و اسم اعظم ازو آموخت و آن را خواند خضر را ديد و خضر به او گفت كه اين اسم اعظم را برادر داود به تو آموخت ، ديگر ذو النّون مصرى ، پس فضل عياض پس معروف كرخى و معروف استاد سرى سقطى بود روزى سرى را گفت چون ترا حاجتى باشد بخداى برو به روى سوگند ده ، و گويند معروف كرخى نصرانى بود و بر دست امام رضا عليه السّلام مسلمان شد ، و گويد سرى سقطى گفت معروف را بخواب ديدم در زير عرش خدا ملائكه گفتند اين كيست گفتند خدايا تو داناترى خدا گفت اين معروف كرخيست كه از دوستى من مست شده است به هوش نيايد الّا بلقاى من ، و گويد : حمدون گازر كه در نيشابور بوده است گويد هر كه را ظنّ افتد كه نفس او بهترست از نفس فرعون اظهار كبر كرده باشد ، و گويند جنيد از نهاوند بود و منشأش بغداد بود و بر مذهب ابو ثور بود ، ازو پرسيدند كه عارف كدام بود گفت آن بود كه از اندرون تو خبر دهد و تو خاموش باشى ، و گويند جنيد را پرسيدند كه اين علم از چه حاصل كردى گفت از نشستن پيش خدا زير آن دريچه سى سال و\r\n\r\n","description":"","footnote":"","page_name":" 135 ","page_number":151},
  {"content":"\r\n\r\nاشارت كرد بدريچهء كه در خانه بود ، و گويند در زمان جنيد سه كس بودند كه ايشان را چهارم نبود جنيد در بغداد و ابو عثمان در نيشابور و ابو عبد اللّه بن خلّال در شام ، و گويند عبد اللّه بن بكر گفت رويم را گفتم مرا وصيّتى كن گفت اين ميسّر نشود الّا بتسليم روح اگر مىتوانى پاى در آن خانه نه و اگر نه بترّهات صوفيان مشغول مشو ، همهء خلق براسم نشستند و اين طايفه بر حقيقت نشينند و طالب همهء خلايق نفس خودست به ظاهر شرع و طالب اين طايفه نفس خودست بحقيقت ورع و مداومت صدق هر كه با ايشان نشيند و در چيزى با ايشان خلاف كند از تحقيقشان خداى نور ايمان از دل وى بر كند .\r\nبدان كه اين قوم را بعد از حلول و اتّحاد و جبر چنان كه ياد كرديم اعتقاد آنست كه ايشان پس از انبيا و رسل بهترين خلق عالمند و آنچه استثنا كرد اوّل كه ايشان بهتر خلقند بعد از انبيا تخليطست زيرا كه هيچكس از انبيا و رسل دعوى اتّحاد و حلول نكردند و اصل ولايت اين طايفه اتّحاد و حلول و جبرست و نزد ايشان به ظاهر شرع بحقّ نميتوان رسيد پس شريعت مؤدّى نبود بحقّ و چون مؤدّى نبود بعثت رسول عبث باشد و نيز چون حقيقت حقّ خلاف ظاهر شرع بود قول باطنيّه درست شود كه هر ظاهرى را باطنيست .\r\nابو على دقّاق گويد كه سماع بر عوام حرامست و بر زهّاد حلال و هم او گفت كه چون ابراهيم با اسماعيل گفت : انّى ارى في المنام انّى اذبحك او گفت اين جزاى آن كسست كه از دوست بخواب شود اگر تو بخواب نرفته بودى اين خطاب با تو نكردندى ،\r\nشبلى گفت حقّ تعالى نظر كرد و به من گفت هر كه بخسبد و غافل شود از حقّ در حجاب شود و گويند شبلى هر شب پارهء نمك در چشم كردى تا خواب نكردى پس شبلى در خواب نمىرفت تا از خداى تعالى در حجاب نباشد و ابراهيم خليل بخواب از خداى تعالى در خواب شد تا او را آوردند كه ذبح اسماعيل كند . اگر اين سخن\r\n\r\n","description":"","footnote":"","page_name":" 136 ","page_number":152},
  {"content":"\r\n\r\nيكى از اماميّه گفته بودى در حقّ امام گفتندى رافضيست كه امام را فضل مىنهد بر رسل و چون از شبلى گويند مذهب اهل سنّتست و ايمان به آن واجب .\r\nجنيد گويد در سه موضع رحمت فرود آيد صوفيان را بنزد سماع كه ايشان آن سماع نشنوند الّا از حقّ و برنخيزند الّا بوجد ، دوّم نزد طعام خوردن ، سوّم اينكه مذاكره كنند كه ايشان سخنى نگويند الّا در صفت اوليا ، سبحان اللّه قناعت نكرد بدان كه حرام را بحلال كرد الّا كه نزد حرام رحمت فرود آيد ، اگر اين يكى گفته بودى كه وى بر خلاف اعتقاد نواصب بود گفتندى كافرست و چون اولياى ايشان مىگويند حقّست شك نيست كه حقّ تعالى از بهر هيچ رسول سماع نكرد و ايشان از حقّ سماع نشنيدند اين خاصيّت اهل تصوّفست ، استعيذ باللّه من النّار .\r\nبندار بن حسين ازيشان گويد سماع سه نوعست : بعضى بطبع شنوند و اين نوع خاصّ و عام در آن مشترك باشند چون آواز خوش بود طبع بشر مايل آن باشد ، دوّم به حال شنوند و آن چنان تأمّل كنند در آنچه شنوند از عتاب يا خطاب يا وصل يا هجر يا قرب يا بعد و امثال اين ، سيّم بحقّ بشنوند و آن به خدا شنوند و خداى را شنوند و وصف او نتوان كرد باحوالها كه بحظّ بشر آميخته بود چه آن چيزيست كه پاك از عللست كه از صفاى توحيد بحقّ شنوند نه بحظّ .\r\nسهل بن عبد اللّه تسترى گويد سماع عمليست كه خدا آن را بر گزيده است كس نداند الّا او و مثل اين در سماع بسيار گفته‌اند .\r\nاين قوم گويند سهل بن عبد اللّه مدّت هفتاد روز چيزى نخورد و چون طعام خوردى ضعيف شدى و اگر هيچ نخوردى قوى بودى و او از اوّل ماه رمضان در خانه رفتى و در به گل و خشت بر آوردندى و سوراخى رها كردندى زن هر شبى يك تا نان از سوراخ به دو دادى روز عيد كه از خانه بيرون آمدى سى تا نان بيرون آوردندى و هيچ طعام و شراب نخورده بودى و خواب نكرده ، و گويند ظهور كرامات علامت صدق آن كس بود كه بر وى ظاهر شود و العجب كه نزد جمله مجبّره هر كه تصديق كند كذّاب\r\n\r\n","description":"","footnote":"","page_name":" 137 ","page_number":153},
  {"content":"\r\n\r\nبود و اظهار معجز بر دست كفّار جايز باشد پس چگونه كرامات دليل صدق بود و هر چه صانع كند و آفريند از كفر و ظلم و غيره نزد ايشان جمله نيكو بود ، و بعد از چند سخن گويد لابدّ كه كرامات فعلى بود كه نقض عادت كند در زمان تكليف چون ظاهر شود بر كسى كه موصوف بود بولايت و در آن معنى تصديق حال وى بود . واعجبا ازين قوم كه در حقّ قومى كه اكثر احوال ايشان سماع و رقص بود و اعتقاد ايشان اتّحاد و حلول و تشبيه و جبر ظهور معجزات بر دست ايشان روا دارند و آن را كرامات نام نهند ، كدام معجزه بود كه آن نه كرامت بود و اگر چه كرامت بود كه نه معجز باشد ، آنگه بر شيعه تشنيع زنند كه ايشان ظهور معجزات بر صدق معصومان جايز دارند و گويند روافض گويند امام غيب داند ، و از پيش گفتيم كه از جنيد پرسيدند كه عارف كدام بود گفت آنكه از اندرون تو خبر دهد و تو خاموش باشى ، و رسول مىگويد :\r\nنحن نحكم بالظّاهر و اللّه يتولّى السّرائر ، مىگويد ما حكم به ظاهر كنيم و ضماير خداى تعالى ميداند ، و گويند جعفر حدّاد شيرازى با ابو عمرو اصطخرى مجالست كردى و گاه گاه از شيراز باصطخر رفتى و بىسؤال آنچه در اندرون وى بودى جواب شنيدى بعد از آن كه پيش او نتوانستى رفت هر مسئله كه در خاطر آوردى از اصطخر جواب شنيدى و مشكل او بگشودى علّت چه باشد كه چون كسى گويد كه آن كه از نور رسول بود چنان كه مىگويد : خلقت و عليّا من نور واحد و او گفت : سلونى عمّا دون العرش غيب داند رافضى بود و آن كس كه رقص كند و گويد در سماع رحمت فرود آيد از اوليا باشد و غيب داند و آن كس كه بدين مقرّ بود سنّى باشد و هر آن كه معجز در غير معصوم جايز دارد و در حقّ معصومان جايز ندارد ملعون بىدين بود و از شرع و دين با وى گفتن بىفائده بود .\r\nبدان كه جمله نواصب گويند ، الّا ابو حنيفه و اصحابش و معتزله و اسفراينى از اشاعره ، واجب بود اعتقاد كردن كه كرامت اوليا حقّست ، ديگر گويد كرامات اوليا حقّ بود بمعجزات انبيا و هر كه در اسلام صادق نبود كرامات بر وى ظاهر نشود و درين\r\n\r\n","description":"","footnote":"","page_name":" 138 ","page_number":154},
  {"content":"\r\n\r\nمعنى سخن چند ياد كند ، ديگر گويد سرى گفت اگر كسى در بستانى رود كه در آنجا درختان بسيار بود و بر هر درختى مرغ بسيار نشسته باشد به زبان فصيح همه گويند سلام خدا بر تو باد اى ولىّ خدا اگر او را ترسى نبود از آنچه باوى كرده باشند بد بود ، و ابن فورك از اشعرى روايت كند كه در كتاب رؤيت كبير گفته است كه شايد كه اوليا در جهان خداى را بينند و بقولى گويد نشايد ، ديگر باره اين اعجوبه نگر ، عايشه گويد : هر گه كه پيغمبر را وحى آمدى محمّد خداى را ديدى و دروغ مىگويد چه خداى موسى را گفت :  لَنْ تَرانِي  يا موسى ، پس محمّد سيّد المرسلين و موسى كليم اللّه خداى را نديده‌اند و اولياان اهل سنّت در دنيا خداى را بينند و اين دليل بود كه اوليا بهتر باشند از انبيا و رسل حاشا ، و امكان دارد كه از رحمت كه جنيد گفت در حال سماع و رقص بر اهل تصوّف فرود آيد اين رؤيت و تجلّى باشد كه اشعرى جايز مىدارد كه اوليا را در دنيا باشد ، گويند بشر بن حارث گفت عمر بن عتبه را ديدم كه نماز مىكرد ابر سايه بر وى افكنده بود و سباع گرد وى در آمده بودند و دست مىجنبانيدند .\r\nابراهيم رقّى گويد قصد زيارت ابو الخير تبياني كردم چون بوى رسيدم نماز شام مى كرد فاتحه غلط خواند من در اندرون خود گفتم رنج خويش ضايع كردم درين سفر ، چون از نماز فارغ شد بيرون آمدم از بهر وضو شيرى قصد من كرد باز گرديدم و گفتم شير قصد من مىكند وضو نمىتوانم كرد ، ابو الخير بيرون آمد و بانگ بر شير زد و گفت نه ترا گفته‌ام كه مهمانان مرا رنجه مدار ، شير باز گرديد آنگه من وضو كردم و باز آمدم مرا گفت شما براست كردن ظاهر مشغول بوديد از شير مىترسيد و من براست كردن دل مشغول بودم شير از ما ميترسد ، و اگر اين معنى در حقّ امامان معصوم گوئى ايشان گويند اين روافض وضع كرده‌اند و چون در حقّ كسى مىگويند\r\n\r\n","description":"","footnote":"","page_name":" 139 ","page_number":155},
  {"content":"\r\n\r\nكه ازيشان بود و الحمد درست نتواند خواندن گويند كرامات اولياست و كرامات ايشان حقّ بود ، و گويند سليمان خوّاص گفت روزى بر دراز گوشى نشسته بودم و مگس وى را رنجه مىداشت و او سر در پيش افگند من چوب بر سرش مىزدم سر برداشت و گفت اينك سر بزن هرچه مىخواهى كه بر سر خود مىزنى و دعوى كنند كه اين قوم نزد ايشان اولياند و غيب دانند .\r\nمحمّد جرير گويد در معنى :  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  كه آن كسست كه او را اطّلاع دهد از صفىّ يا خليل يا حبيب يا ولى ، و نورى ازيشان در الف لام صاد گويد الف ازلست و لام ابد و ميم آنچه در ميان ازل و ابد بود و صاد اتّصال آن كس كه به دو متّصل شود ، و ايشان را امثال اين تفاسير بسيار بود و آن را حقايق خوانند و رسول مىگويد : من فسّر القرآن برأيه فقد كفر ، و ابو حفص گويد در معنى :  إِذْ قُلْنا لِلْمَلائِكَةِ اسْجُدُوا لِآدَمَ *  غرض آن بود كه ملائكه را معلوم شود كه سجود ايشان نزد خداى تعالى هيچ وقعى ندارد كه اگر سجود ملائكه نزد وى وقعى داشتى هرگز نفرمودى كه او را سجده كنند و ازين سخن معلوم شود كه هر كرامت كه خداى با رسل و انبيا كرد نزد ربّ العالمين آن را هيچ وقعى نبود و همچنين طاعت مخلوقات او را و امثال اين امور نزد او وقعى ندارد كه بدان منّت نهد و خداى در قرآن مىگويد :\r\n وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ  و مىگويد :  وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ  ، و رسول مىفرمايد كه خداى تعالى بتوبهء بنده خرّم‌تر بود از عقيم كه او را فرزندى آيد و تشنه كه آب يابد . بعضى از اهل تصوّف را پرسيدند چه فرقست ميان آدم و ابليس و هر يك ازيشان ترك امر كردند گفت آدم گناه كرد و گناه بزرگ ديد و عمل اندك و ابليس طاعت را بزرگ داشت و معصيت اندك ازين جهت گفت :\r\nانا خير منه و چون بحقيقت نظر كنند معلوم شود كه هر دو مقهور تلبيس بودند الّا آنكه آدم را مسامحه كردند و با ابليس نكردند و اعتقاد جمله مجبّره آنست كه هر چه\r\n\r\n","description":"","footnote":"","page_name":" 140 ","page_number":156},
  {"content":"\r\n\r\nاز آدمى ظاهر شود كه اضافت آن با بنده كنند جمله مكر و تلبيس بود ،\r\nشخصى ابو يزيد را گفت كه فلان زاهد هر شب بكعبه رود و باز آيد جواب داد كه شيطان ملعون بيك ساعت از مشرق به مغرب رود .\r\nعبد اللّه بن سعد قشيرى گويد در آنچه خداى تعالى مىگويد :  وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ  ايشان اصحاب معرفت باشند يعنى ازين قوم كه نزد ايشان اولياءاند .\r\n\r\n","description":"","footnote":"","page_name":" 141 ","page_number":157},
  {"content":"\r\n\r\n\r\nباب هيجدهم در مقالت قومى كه دعوى سنّت و جماعت ميكنند جز از معتزله و بعضي از خوارج در حقّ خدا و انبيا و رسل و ملائكه\r\nبدان كه اين قوم جمله اهل جبر باشند چنان كه از پيش ياد كرديم و گويند خير و شرّ و كفر و ايمان و فسق و فجور و فواحش و هر فسادى كه در عالم واقع مىشود چون خداى تعالى آفريند فعل وى بود و بقدرت وى حاصل شود و ارادت و مشيّت خداى تعالى بود و بنده به هيچ چيز قادر نبود و قدرت بنده را هيچ تأثير نبود الّا اسفراينى ازيشان كه گويد فعل بنده بتقدير خداوند و قدرت بنده حاصل شود و امثال اين بسيار ياد كرديم .\r\nبدان كه يكى از مفسّران ايشان در كتاب خويش گويد اگر كسى خداى تعالى را بخواب بيند با نور و بهاء بر جائى نيكو و تازه روى چنان كه پندارد كه با وى الفتى دارد و هم چنان به ظاهر وى را بيند بر آن حال كه در خواب ديده بود و اگر در خواب بيند كه در شهرى يا محلّتى يا سرائى يا ميان قومى فرود آمده است دليل بود كه ايشان مظلوم باشند و نزديك بود كه نصرت يابند و خصم را قهر كنند و اگر اهل آن ديار ظالم باشند دليل بود كه وقت انتقامست ازيشان و ضعيف و مغلوب شوند و اگر به صورت برادر يا عمّ يا خال يا يكى از خويشان نزديك بيند آن شفقتى و فضلى بود كه خداى باوى خواهد كرد و اگر بيند كه نماز يا تسبيح مىكند آن رحمت و مغفرت بود آن شخص را كه ديده بود و اگر در غزائى بيند در آن غزا شهدا و صلحا بسيار كشته شوند ، و اين كفر و زندقه بود . امّا در حقّ انبيا و رسل : اوّل آدم عليه السّلام گويند چون حوّا حامل شد و شكمش بزرگ ، و هرگز مثل آن نديده بود ابليس پيش\r\n\r\n","description":"","footnote":"","page_name":" 142 ","page_number":158},
  {"content":"\r\n\r\nوى آمد و گفت نميدانى كه آنچه در شكم تست بهيمه است يا انسان يا نوعى ديگر و از كجا بيرون آيد از چشم يا از بينى يا از گوش ، حوّا بترسيد و گفت نميدانم ابليس گفت اگر دعا كنم كه انسانى سليم بى آفت بيرون آيد تو مطيع من مىشوى ، حوّا گفت بلى ، گويند حوّا نزد آدم شد و گفت شخصى را در خواب ديدم و قصّه تا آخر بآدم بگفت و من باوى عهد كردم كه اگر فرزندى آيد كه در وى نقصانى نباشد نامش عبد الحارث كنم ، آدم گفت آن شيطانست كه به تو آمد ازو بر حذر باش ، و گويند چون فرزند بوجود آمد نامش عبد الحارث كردند و اين آيت آمد :  فَلَمَّا آتاهُما صالِحاً جَعَلا لَهُ شُرَكاءَ فِيما آتاهُما فَتَعالَى اللَّهُ عَمَّا يُشْرِكُونَ  ، درين فرود آمد و حمّاد بن اسباط روايت كند از سرى كه چون فرزند بوجود آمد ابليس نزد آدم آمد و گفت اين فرزند را بندهء من نام كن و گرنه من او را بكشم ، آدم گفت يك بار فرمان تو بردم مرا از بهشت بيرون كردند ، نام پسر عبد الرّحمن كرد ، ابليس او را زهر داد و بمرد ، فرزندى ديگر آمد ابليس بر طريق بار اوّل بيامد آدم او را اجابت نكرد و نام پسر صالح كرد ابليس هم او را بكشت حوّا فرزندى ديگر آورد ابليس بيامد و گفت او را اگر بندهء من نام نكنى او را نيز بكشم گويند نام او را عبد الحارث كردند ، گويند  هُوَ الَّذِي خَلَقَكُمْ مِنْ نَفْسٍ واحِدَةٍ  تا آخر آيت در حقّ آدم و حوّا فرود آمد اثبات آن كردند كه آدم و حوّا بعد از توبه شرك آوردند و خداى تعالى ميفرمايد :  إِنَّ اللَّهَ اصْطَفى آدَمَ  تا آخر آيت و خداى تعالى توبهء ايشان از خوردن گندم ياد كرد و از شرك ياد نكرد پس ايشان را لازم آيد كه گويند اگر توبه از شرك كرده بودندى خداى تعالى ياد كردى چنان كه از اكل گندم ياد كرد و اگر كسى را اين اعتقاد بود او را از اسلام هيچ بهره نباشد و گويند آدم انكار حقّ كرد و وفا بعهد نكرد و رجوع كرد در معصيت . روايت كنند از حمّاد بن سلمه از علىّ بن زيد از يوسف مهران از ابن عبّاس كه گفت چون آيت دين فرود آمد رسول گفت اوّل كسى كه انكار كرد آدم بود سه بار انكار كرد خداى تعالى\r\n\r\n","description":"","footnote":"","page_name":" 143 ","page_number":159},
  {"content":"\r\n\r\nذريّت وى از پشتش بيرون آورد و جمله را بر وى عرضه كرد شخصى ديد در ميان ايشان نور از وى درخشيد گفت بار خدايا اين كيست گفت پسر تو داود گفت عمر او چندست گفت شصت سال گفت خدايا عمر او زيادت كن خداى تعالى گفت تو از عمر خويش او را بخش آدم گفت چهل سال از عمر خود بوى بخشيدم و عمر آدم هزار سال بود خداى تعالى بر آن خطّى بنوشت و ملائكه را بدان گواه كرد چون نهصد و شصت سال بگذشت ملك الموت آمد آدم گفت عمر من چهل سال مانده است گفت نه بپسر خود داود بخشيدى انكار كرد عمر خود با داود دادن سه بار برين صفت آنگه خداى تعالى خطّ فرو فرستاد و ملائكه بيامدند و به دو گواهى دادند بعد از آن عمر داود صد سال تمام كرد و عمر آدم هزار سال . و هم درين معنى از شعبة بن ابى بشر از سعيد بن جبير روايت كنند و مثل اين از محمّد بن عمر و از ابو سلمه از ابو هريره روايت كنند كه رسول گفت خداى تعالى آدم را بيافريد و روح در وى نفخ كرد پس هر دو دست فرو گرفت و آدم را گفت هر كدام كه مىخواهى بگير و آن ديگر رها كن آدم گفت براست اختصار كردم خداى تعالى باز گشود و صورت آدم و ذرّيتش در وى بود و اجل هر يك بر پيشانى وى نوشته بود و آدم عمر خود را هزار سال ديد و در فرزندان خود قومى ديد نورانى كه نور ازيشان مىتافت گفت يا رب ايشان چه قوم‌اند گفت انبيااند از فرزندان تو ايشان را برسالت بفرستم آن بود كه نور داود در ميان ايشان از نورهاى ديگر روشن‌تر بود چون اجل داود بديد چهل سال بود گفت خدايا عمر اين كوتاهست گفت چنين نوشته‌ام گفت از عمر من شصت سال كم كن و در عمر او بيفزا گفت چنين كردم چون آدم را نهصد و چهل تمام شد ملك الموت بيامد آدم گفت تعجيل كردى و از عمر من شصت سال مانده است گفت بپسر خود داود بخشيدى آدم انكار كرد از بهر اين فرزندان وى انكار كنند و گويند رسول فرمود از آن وقت گواه و قباله بنهادند و رسول بگريست و گفت :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا ، \r\n\r\n","description":"","footnote":"","page_name":" 144 ","page_number":160},
  {"content":"\r\n\r\nو اين حديث‌ها اگر چه در بعضى الفاظ مختلفند در معانى متّفقند بر آنكه آدم انكار كرد و بعهد وفا نكرد و امانت نگاه نداشت و در مكابره مبالغت نمود و تكذيب خدا و ملائكه كرد و مثل اين در حقّ شياطين روا نباشد گفتن فكيف در حقّ آدم امّا چون اعتقاد باسلام نبود هر چه خواهند توان گفت ، و گويند ذرّيت آدم در روز ميثاق با خداى تعالى نفاق كردند ، روايت كنند كه چون خداى تعالى آدم را از بهشت بيرون آورد پيش از آنكه به زمين آيد دست راست بر جانب راست آدم فرو ماليد و ذرّيت چند از آنجا بيرون آمدند مانند درّ و لؤلؤ ابيض ، ايشان را گفت در بهشت رويد برحمت من و دست چپ بجانب چپ فرو ماليد ذرّيت چند بيرون آمدند سياه گفت اينان در دوزخ باشند و من باك ندارم و معنى اصحاب اليمين ما اصحاب اليمين و اصحاب الشّمال ما اصحاب الشّمال گويند اينست ، بعد از آن ايشان را گفت : الست بربّكم ، اصحاب اليمين گفتند برغبت بلى و اصحاب الشّمال بنفاق گفتند بلى و در اخذ ميثاق خلاف كردند ، بعضى گويند در زمين بود و بعضى گويند در آسمان بود و روايت كنند از سعيد بن عبد الحميد از مالك از زيد بن انيسه از عبد الحميد بن عبد الرّحمن از مسلمه بن يسار جهنى كه از عمر پرسيدند ازين آيت :  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى  ، گفت از رسول شنيدم كه گفت خداى تعالى دست راست به پشت آدم فرو ماليد و ذرّيت او بيرون آورد و گفت اينان را بهر بهشت آفريدم و از براى عمل صالح ديگر دست چپ بر پشتش ماليد و ذرّيتى چند بيرون آورد و گفت اينان را براى دوزخ آفريدم و از بهر اهل دوزخ مردى گفت يا رسول اللّه پس عمل چه فايده دارد گفت خداى تعالى چون بنده را از بهر بهشت آفريده باشد او را بر عمل اهل بهشت دارد و چون بنده را از بهر دوزخ آفريده باشد او را بر عمل اهل دوزخ دارد ، عمر گفت خداى تعالى ذرّيت آدم را در وادى و جناة از پشت رسول بيرون آورد .\r\nبدان كه درين حديث اصول مذهب خود اثبات كردند اوّل تشبيه كه خداى را\r\n\r\n","description":"","footnote":"","page_name":" 145 ","page_number":161},
  {"content":"\r\n\r\nدست راست و چپ گفتند دوّم كه خداى تعالى كفر در يكى آفريند و در ازل تقرير كند و ازو كفر خواهد و او را قدرت بر ايمان ندهد و ايمان ازو نخواهد و ابدش در دوزخ كند و او را عذاب مىكند ، سيّم آنكه روا باشد كه خداى تعالى عبث كند و رسل و انبيا فرستد بقومى كه كفر دريشان آفريده بود و ازيشان كفر خواهد و ايشان را بجبر بر عمل اهل كفر داشته باشد و قدرت ايمان نداده باشد و نخواهد كه ايشان هرگز ايمان آورند انبيا و رسل را فرمايد كه برويد و اين قوم را بگوئيد تا خلق من و آنچه دريشان آفريدم بگردانند عمل كفّار من دريشان آفريدم نكنند و اگر نكنند شما ايشان را بكشيد و مال و فرزند ايشان شما را حلال گردانيدم و در قيامت ايشان را ابدا در دوزخ كنم هر كه را مقدار ذرّهء عقل بود داند كه مرسل و مرسل هر دو جاهل باشند نه مرسل چنين صانعى را شايد و نه مرسل چنان رسولى را و هر كه اين جايز دارد او را از اسلام هيچ نصيب نباشد ، تعالى اللّه عمّا يقول الكفرة الفجرة ، و گويند نوح خمر خورد و مست خفته عورتش مكشوف شد حام بديد بخنديد و برادران ديگر را خبر كرد سام چون آن بديد جامه بر گرفت و بر عورت نوح انداخت نوح چون بيدار شد و از آن حال خبر يافت بر سام دعا كرد و گفت فرزندان حام بندگان فرزندان سام باشند ، سبحان اللّه امير المؤمنين على گفت خمر طرحست بر زبان جملهء انبيا و نوح شيخ المرسلين بود خمر خورد و مست شود بصفتى كه عورتش ظاهر شود و خلق مىبينند ، عجب بىديانت قومند ، و اين حكايت ابو حاتم رازى از اصحاب شافعى در كتاب الزّينة نقل كرده است از اصحاب ابو حنيفه ، و گويند نوح دعوى باطل كرد بر خداى تعالى و گواهى داد از بهر كنعان كه او از اهل منست و خدا با نوح عتاب كرد و او را پند داد و حكم كرد بجهل نوح آنگه استغفار و توبه كرد خداى قبول كرد چنان كه نوح گفت :  وَ إِلَّا تَغْفِرْ لِي وَ تَرْحَمْنِي أَكُنْ مِنَ الْخاسِرِينَ ،  و اين چنان بود كه خداى تعالى نوح را وعده داد كه قومش را هلاك كند و اهل نوح از ناجيان باشند چون نوح در كشتى نشست و اهل را در كشتى برد خداى را گفت كه كنعان از اهل منست و ظنّ نوح آن بود كه جملهء اهل ناجى خواهند بود خداى گفت\r\n\r\n","description":"","footnote":"","page_name":" 146 ","page_number":162},
  {"content":"\r\n\r\nاو نه از اهل تست يعنى نه از آن اهلست كه ناجى خواهند بود بلكه او از هالكانست زيرا كه كنعان كافر بود ، و از وهب بن منبّه روايت كنند كه نوح دعا كرد و خداى تعالى قوم وى را هلاك كرد بغرق ، پشيمان شد بر آن دعا كردن و پانصد سال بر آن مى گريست و از بعد اين گويد نام او نوح كرده‌اند و پيش از آن نام او عبد الاعلى بود و گويند وهب گفت پناه مىگيرم بخداى از فعلى كه عاقبت آن ندامت بود و پدر شما نوح خشم گرفت و پشيمان شد در وقتى كه پشيمانى سود نداشت ، و قومى از صوفيان گويند كه نام نوح يشكر بود و بعضى گويند سمك بن لمك بود و او بر سگى زشت بگذشت و گفت عظيم سگ زشتيست سگ بآواز آمد و گفت عيب نقّاش مىكنى ، نوح را معلوم شد كه خطا كرده است در نوحه آمد و او را نوح گفتند . بدان كه اين حكايت بر خلاف قرآنست اوّل آنكه چند جا در قرآن مىگويد كه نام او نوح بود پيش از آنكه دعا كرد چنان كه گفت : و لقد ارسلنا نوحا الى قومه ، ديگر مىگويد كه قوم نوح او را گفتند :  يا نُوحُ قَدْ جادَلْتَنا فَأَكْثَرْتَ جِدالَنا  پس باطل شد كه او را در آن وقت نوح خواندند كه قوم غرق شدند و بعد از آن پانصد سال بگريست ، ديگر آنكه ندامت نوح از دو حال بيرون نبود يا قوم مسلمان بودند و نوح دعا كرد تا هلاك شدند و اين كفر عظيم بود كه شيخ المرسلين دعا كند تا عالم را طوفان بگيرد و چندين هزار مسلمان هلاك شوند و اگر كافر بودند نشايد كه نوح ندامت خورد بر هلاك دشمنان خداى و نيز نشايد كه خداى تعالى از ميان خلق كسى را برگزيند كه فعلى كند كه او را پانصد سال بر آن بايد گريستن و خداى تعالى مىگويد :  إِنَّ اللَّهَ اصْطَفى آدَمَ وَ نُوحاً  تا آخر آيت ، وهب بن منبّه پناه گيرد بخداى از فعل كسى كه خداى تعالى او را برگزيده باشد و فعلى كند كه عاقبت او ندامت باشد .\r\nبدان كه اين قوم را عادت آنست كه هميشه فواحش و عثرات بر انبيا و رسل و ملائكه بندند و غرضشان آن بود تا اگر كسى گويد ايشان را كه مقتدايان شما زلّات\r\n\r\n","description":"","footnote":"","page_name":" 147 ","page_number":163},
  {"content":"\r\n\r\nو كباير كردند و سجدهء بت كردند گويند انبيا نيز كرده باشند و ازيشان كباير صادر شد و اخبارى چند درين معنى وضع كرده باشند كه در آن فضايح ايشان ظاهر شود ، و گويند ابراهيم چون شب در آمد و زهره بديد گفت اين خداى منست چون ماه بر آمد از آن اعتقاد برگشت و گفت قمر خداى منست چون آفتاب بر آمد گفت اين بزرگتر است اين خداى منست و ابراهيم در آن حال مشرك بود و خداى را جسم مىدانست ، و العجب مشركان كه بت مىپرستيدند گويند ،  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  و مىگويند :  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ *  اگر ازيشان پرسى كه آسمانها و زمين كه آفريد گويند خداى ، و ابراهيم خليل الرّحمن اعتقاد كند كه زهره يا قمر يا شمس خداى منست و پروردگارست پناه گيرد بخداى تعالى از اعتقادهاى چنين ، و گويند ابراهيم شك كرد در آنكه خداى تعالى قادر بود بر مرده زنده كردن يا نه از بهر اين گفت :  أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي ،  گفت به من نماى كه مرده چگونه زنده كنى گفت تو بدان ايمان ندارى گفت بلى امّا خواهم كه دلم را اطمينانى حاصل شود و بر صحّت اين تأويل فاسد حديثى وضع كردند و گفتند زهرى روايت كند از ابو سلمه از ابو هريره از رسول كه گفت من بشكّ اوليترم از پدر من و گفت رحمت بر لوط باد كه او پناهگاه يافت و گفت :  لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ ،  و رسول گفت اگر مرا بدان خواندندى كه يوسف را خواندند من اجابت كردمى .\r\nبدان كه درين حديث چند كفر اضافت با رسل كردند اوّل آنكه ابراهيم شك كرد در آنكه خداى تعالى قادر بود بر مرده زنده كردن ، دوّم آنكه خداى تعالى او را گفت تو بدين ايمان ندارى گفت بلى و ليكن مىخواهم كه دل من ساكن شود و چون سكون دل نباشد ايمان درست نبود چون ايمان درست نبود و گفت من بدين ايمان دارم دروغ گفته باشد ، سيّم آنكه گويند رسول گفت من بشكّ اوليترم از پدرم ابراهيم\r\n\r\n","description":"","footnote":"","page_name":" 148 ","page_number":164},
  {"content":"\r\n\r\nيعنى چون او شك كرد در قدرت خداى من اوليترم كه شكّ كنم پس رسول هم بشكّ بود كه خداى بر مرده زنده كردن قادر است يا نه ، چهارم آنكه رسول گفت خداى بر لوط رحمت كند كه او را پناهگاه و قوّت بود و گفت ندارم يعنى دروغ گفت كه ندارم و آنچه خداى تعالى از قول لوط گفت :  لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ  ، لوط خلاف گفت و او را قوّت نبود ، پنجم آنكه گفت اگر مرا بخوانند كه يوسف را خواندند من اجابت كنم يعنى آنكه يوسف را بزنا خواندند اگر مرا بدان خواندندى من اجابت كردمى و از زنا احتراز نكردمى پس يوسف بهتر بود از رسول ، كه يوسف از زنا احتراز كرد و رسول گفت من نكنم و خداى مىگويد :  إِنَّ أَكْرَمَكُمْ عِنْدَ اللَّهِ أَتْقاكُمْ  ، خدايا تو در هر دمى هزار لعنت فرست بر آن كس كه در حقّ انبيا و مرسلان اعتقاد چنين دارد ، و روايت كنند كه عكرمه گفت از ابن عبّاس كه او گفت ابراهيم سه دروغ گفته است و خداى تعالى او را بدان مؤاخذه نكند اوّل آنكه بتان را شكست او را گفتند كه كرده است گفت بت بزرگتر كرده است و ابراهيم كرده بود ، دوّم نظر در نجوم كرد گفت من بيمار خواهم شد ، گويند ابن عبّاس گفت كه بخداى كه بيمار نبود ، سيّم آنكه گفت ساره خواهر منست و زنش بود .\r\nبدان كه هر گه كه روا بود كه رسول سه دروغ بگويد بيش از سه هم روا بود و چون دروغ بر وى روا بود معصوم نباشد و چون معصوم نباشد بر قول او نه اعتماد باشد پس فرستادن رسولى بخلق كه قول او حجّت نبود عبث باشد و عبث بر حكيم جايز نبود و اين معنى ازيشان عجب نباشد از بهر آنكه عطوى از شاگردان ابو الحسن اشعرى گويد دروغ بر خداى تعالى جايز بود چنان كه از پيش ياد كرديم چون دروغ بر خداى تعالى جايز بود بطريق اوليتر كه بر انبيا جايز باشد پس اعتماد نه بر قول خدا باشد و نه بر قول رسولان ، تعالى اللّه عمّا يقول الملحدون علوّا كبيرا .\r\nبدان كه آنچه گويند ابراهيم اعتقاد كرد كه زهره خداست دروغ مىگويند بلكه قوم زمان ابراهيم زهره را سجود مىكردند و بعضى مشترى را و بعضى ماه را و\r\n\r\n","description":"","footnote":"","page_name":" 149 ","page_number":165},
  {"content":"\r\n\r\nبعضى آفتاب را ، ابراهيم بر طريق انكار چون كواكب بديد گفت :  هذا رَبِّي ، *  اين خداى منست يعنى اين نه خداست و صانعى را نشايد غرض تنبيه قوم بود و آنچه خداى تعالى را گفت مرا بنماى كه مرده چون زنده كنى و خدا گفت ايمان بدان ندارى گفت بلى امّا سكون دل مىطلبم راست گفت و ابراهيم را يقين بود كه خداى قادر است بر احياى موتى امّا از بهر آن طلب اين معنى كرد كه خداى تعالى ابراهيم را خبر داده بود كه من كسى را خليل و دوست خواهم كرد و علامتش آن بود كه بر دست وى مرده زنده گردانم ابراهيم را در خاطر افتاد كه آن شخص ابراهيم خواهد بود اين معنى از خداى طلب كرد تا بداند كه خليل او خواهد بود يا ديگرى و آنچه گفت :  أَ وَ لَمْ تُؤْمِنْ قالَ بَلى  يعنى من ايمان دارم بر آنكه قادرى بر احياى موتى و لكن ميخواهم كه مرا سكون دل حاصل آيد بر آنكه من خليل تو خواهم برد ، و آنچه گويند رسول گفت كه ابراهيم سه دروغ بگفت اين محالست و هرگز رسول اين نگويد و سخن هر سه راست بود امّا آنچه بتان را بشكست و گفت :  بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ  غرضش تنبيه ايشان بود كه چون بتان جمادند و سخن نميتوانند صانعى را نشايند ، و آنچه گفت من رنجورم خداى تعالى ابراهيم را بر اسرار نجوم اطّلاع داده بود چنان كه گويد :  كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  ستارهء معيّن مىدانست كه چون آن ستاره بدرجهء طالع ابراهيم مىرسد ابراهيم رنجور مىشود چون نظر كرد آن ستاره در آن وقت بدرجهء طالع وى خواست رسيدن ابراهيم گفت :  إِنِّي سَقِيمٌ  يعنى من اين ساعت رنجور خواهم شد ، و آنچه گفت ساره خواهر منست راست گفت كه خداى در قرآن ميگويد :  إِنَّمَا الْمُؤْمِنُونَ إِخْوَةٌ  ، مؤمنان همه برادر و خواهر يكديگرند و نيز ساره دختر عمّ ابراهيم بود و دختر خالهء وى و خواهر لوط بود ، چون دختر عمّ و خاله بود اگر چه زنش بود از بهر قربت نزديك گفت خواهر منست ، و حديث عكرمه از ابن عبّاس دروغست ، و\r\n\r\n","description":"","footnote":"","page_name":" 150 ","page_number":166},
  {"content":"\r\n\r\nگويند موسى عصيان كرد و خون بنا حقّ ريخت و چون قتل كرد اين فعل شيطان بود و نزد ايشان نه موسى و نه شيطان را در قتل قبطى هيچ تأثير نبود بلكه قتل قبطى بفعل خداى حاصل شد ايشان را ، گوئيم از دو حال بيرون نيست قبطى يا مؤمن بود يا كافر اگر مؤمن بود نشايد كه كليم خداى مؤمن كشد و خداى مىفرمايد هر كه مؤمنى عمدا بكشد هميشه در دوزخ بود و نيز قصاص قبطى از موسى استيفا نكردند لازم بود كه خداى تعالى در قيامت از موسى قصاص قبطى باز خواهد و اگر نخواهد ظلم بود ، اگر قبطى كافر بود موسى بكشتن او مطيع بود و غازى نه عاصى و اگر گويند چون قبطى كافر بود چرا گفت :  هذا مِنْ عَمَلِ الشَّيْطانِ  يعنى اين فعل من شيطانى بود نه رحمانى گوئيم هذا اشارتست و اشارت موسى نه بفعل خويش بود بل اشارت بقتل قبطى ميكرد يعنى فعل قبطى فعل شياطين بود يعنى كافر بود و او را ازين جهت كشتم ، و از سفيان عينيه روايت كنند از زهرى از عبد اللّه بن عبد ربّه از كعب الاحبار كه موسى تيز بود زود خشم گرفتى چون از مناجات باز آمد و قوم گوساله مىپرستيدند آن لوح كه وحى و كلام خداى تعالى در آن نوشته بود از دست بينداخت و لطمه بر هرون زد و محاسن هرون بر كند هرون را گفت با من خيانت كردى و با ايشان موافق شدى و شريك ايشان گشتى در گوساله پرستيدن هرون بگريست و گفت ايشان مرا خواستند كشت چون موسى گريهء هرون بديد خشمش ساكن شد و دانست كه بد كرد آنگه گفت :\r\n رَبِّ اغْفِرْ لِي وَ لِأَخِي ،  و درين حديث موضوع اثبات ارتداد هرون كردند كه او گوساله پرست شد ديگر اثبات خطاى موسى اگر موسى خطا گفت آنچه گفت بنبىّ مرسل گفت كه مرتدّ شدى كفر بود و اگر راست گفت هرون گوساله پرست شده باشد و هر كدام كه راست دارند ازين دو حال كفر لازم شود ، و گويند چون وقت وفات موسى بود ملك الموت آمد كه قبض روحش كند بىدستورى در پيش موسى رفت موسى گفت تو كيستى كه بىدستورى در پيش من آمدى گفت من ملك الموتم مرا فرستاده‌اند كه روح ترا قبض كنم موسى گفت من رسول خداام و هيچ وحيى درين معنى به من\r\n\r\n","description":"","footnote":"","page_name":" 151 ","page_number":167},
  {"content":"\r\n\r\nنيامده است و مرا ازين خبر نداده‌اند موسى و ملك الموت را خصومت افتاد موسى لطمهء بر روى ملك الموت زد يك چشم او كور شد ، و گويند اين معنى حسن بن سمره روايت كند از حمّاد بن سلمه از عماد بن ابى عمّار مولى بنى هاشم از ابو هريره كه او گفت كه رسول فرمود ملك الموت به ظاهر پيش مردم آمدى تا آن وقت كه نزد موسى آمد موسى او را لطمهء بزد و چشمش كور كرد ملك الموت با نزد خداى تعالى شد و گفت خدايا بندهء تو موسى چشم من كور كرد و اگر نبودى كه او را كرامتى هست نزد تو من او را برنجانيدمى خداى ملك الموت را گفت نزد بندهء من موسى رو و بگو تا دست بر پشت گاوى نهد بعدد هر موى كه زير كف او باشد او را هزار سال عمر باشد اين مىخواهى يا مرگ ، ملك الموت بيامد و وى را خبر داد موسى گفت بعد از عمر چه خواهد بود گفت موت موسى گفت عمر نمىخواهم آنگه چيزى ببينى موسى نهاد چون بوى آن بشنيد روح تسليم كرد و از آن وقت كه موسى اين معامله با وى كرد پنهان پيش مردم رود ، تامّل كن درين خرافاتشان و فساد اعتقاد در حقّ انبيا و رسل :\r\nاوّل آنكه موسى مطيع فرمان خداى نشد دوّم آنكه لطمه زد و چشم ملك الموت كور كرد ، اگر اين معنى حقّست ايشان را لازم بود كه روز قيامت چون ملك الموت طلب قصاص كند و خداى حقّ وى از موسى بستاند موسى را در قيامت يك چشم بود و آنچه گفتند كه از آن وقت كه موسى او را لطمه بزد پنهان نزد مردم مىشود مگر از جهت آن چنين مىكند كه مبادا ديگرى وى را لطمه زند و چشم ديگرش كور شود آنگه محتاج قائدى باشد ، مع القصّه بيقين دان كه هر كه بقيامت ايمان دارد دروغهاى چنين بر انبيا نبندد ، و از قتادة بن دعامه السّدوينى و او از معتزله بود روايت كنند كه چون زليخا قصد يوسف كرد و در خانه برو ببست و يوسف عزم فجور كرد و در آن رغبت نمود ناگاه يعقوب را ديد انگشت بدندان گرفته گفت يوسف ترا از انبيا مىشمارند و قصد فجور و عمل سفها مىكنى ، و از سفيان بن عينيه روايت كنند كه او گفت يوسف قصد زنا و فجور كرد و از زليخا بدان موضع بنشست كه مردان با زنان نشينند در حال آنكه حقنهء زنان كنند و بروايتى ديگر در ميان قدمهاى آن زن چنان بنشست كه مرد نشيند\r\n\r\n","description":"","footnote":"","page_name":" 152 ","page_number":168},
  {"content":"\r\n\r\nدر حال مجامعت با حلال خويش و اين حكايت جمله در تفسيرها ياد كرده‌اند و اين قوانين از تأويلات آيات قرآن استنباط كنند و بر انبيا و رسل بندند و گويند مذهب اهل سنّتست و جماعت و هر كه خلاف اين گويد او را رافضى و مبتدع خوانند ، و در حقّ داود گويند كه زن اوريا بن حنّان را برهنه ديد كه غسل مىكند داود برو عاشق شد و اين اوريا از اصحاب داود بود داود از عشق آن زن بىقرار شد حيلتى انديشيد و اوريا را بغزا فرستاد و فرمود تا كه در پيش تابوت ايستد و در شرع ايشان چنان بود كه هر كرا در پيش تابوت داشتندى بهزيمت نتوانستى رفت يا ظفر يافتى يا كشته شدى و نشايستى كه بازگردد ، چون داود بفرمود كه وى را در پيش دارند اوريا كشته شد و داود زن اوريا بزن كرد ، گويند خداى تعالى دو ملك بفرستاد تا او را بدان گناه تنبيه كردند ، داود برخاست و بگورستان رفت و آواز بر داشت و گفت يا اوريا ، هفت اوريا جواب دادند گفتند كدام اوريا را مىخواهى گفت اوريا بن حيّان ، گفت چة كار دارى ، داود گفت مرا حلال كن ، گفت از چه داود گفت من زن ترا بديدم و عاشق شدم و چون ترا بغزا فرستادم فرمودم كه ترا در پيش تابوت دارند چون تو كشته شدى زنت را بزنى كردم ، اوريا هيچ نگفت بعد از آنكه داود آواز مىداد اوريا جواب نداد داود بعد از آن مىگريست تا آنكه خداى توبهء او قبول كرد ، اين قصّه در تفسير :\r\n هَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ  ياد كند ، بنگر دليرى اين قوم و قلّت ديانتشان تا كجاست كه گويند نبى مرسل و خليفهء خداى چنان كه گفت :  يا داوُدُ إِنَّا جَعَلْناكَ خَلِيفَةً فِي الْأَرْضِ  بزنى عاشق شد و قصد خون يكى كرد از امّتان خويش تا او را بكشتند و او زنش را بزنى كرد ، اگر اين معنى بر شيوخ ايشان كه بزرق و سالوس ايشان را اولياء مىخوانند اطلاق كنى و گوئى شيخ ابو اسحق يا ابو على سيرجانى يا ابو سعيد ابو الخير اين معنى بكرد و زن يكى از مريدان خويش يا مسلمانى بدين طريق به خانه برد گويند كافرست و خونش مباح كه در حقّ اوليا اين اعتقاد دارد و چون ايشان در حقّ انبيا و رسل مىگويند اعتقاد اهل سنّت و جماعتست و ردّ آن\r\n\r\n","description":"","footnote":"","page_name":" 153 ","page_number":169},
  {"content":"\r\n\r\nرفض بود ، و در حقّ سليمان بن داود روايت كنند از ابو بكر هذلى از شهر بن جوشب در قصّهء دراز ما اين قدر كه مقصودست اينجا ياد كنيم ، گويند سليمان بغزا رفته بود در جزيرهء از جزاير عرب كه آن را صيدون خوانند ملك آن جزيره را بكشت و دختر آن ملك را بغارت بياورد و سليمان او را عظيم دوست مىداشت ، از سليمان او درخواست تا از بهر وى تمثالى كند بر صورت پدر وى ، سليمان ديوان را بفرمود تا صورتى كردند مانند صورت آن ملك ، چون آن تمثال بكردند زن همه آن صورت بجامه‌ها آرايش مىدادى و بويهاى خوش مىكردى و سليمان مىديدى بعد از آن زمان شياطين او را گفتند احترام پدر كن و او را عزيز دار چون سليمان بيرون رفتى سجدهء آن صورت كردى ، چون كنيزكان وى سجدهء او بديدند ايشان نيز همه سجدهء صورت كردندى و گفتندى اين دين ملك و زن ملكست و چهل روز برين حال سجدهء صورت مىكردند و سليمان نمىدانست و بعد از قصّهء دراز گويند ملك سليمان بسبب خاتم بود و هر گه كه سليمان بوضو رفتى انگشترى پيش زن بنهادى كه نام او آمنه بود ، وقتى چون مستراح خواست رفتى انگشترى پيش آمنه بنهاد در شب تاريك ديو كه نام او صخر بود بيامد و بآمنه گفت انگشترى من بده پنداشت كه سليمانست انگشترى بوى داد چون سليمان بيامد و طلب خاتم كرد زن گفت به تو دادم سليمان گفت از خداى بترس ترا امين داشتم با من خيانت مكن زن گفت تو از خداى بترس و چيزى كه باز استدى دگر طلب مكن ، چون ازين محاكمات فارغ شدند سليمان نگه كرد ديو را ديد بر تخت نشسته سليمان مالك يك ساعت بيش قوّت نبود ديو چهل روز بر تخت سليمان بنشست به قدر آن ايّام كه در خانهء او بت پرستيده بودند چون چهل روز تمام شد قوم نزد آصف بن برخيا آمدند و گفتند اى ولىّ خدا سليمان را چه بوده است كه حكمهاى چند مىكند خلاف آنچه پيش ازين مىكرد ، آصف گفت من نيز عجب مانده‌ام و منكر اين حكمهاام پيش زنانش رويد و ازيشان تفحّص كنيد ، پيش زنان رفتند و حال معلومشان كردند ، زنان گفتند ما نيز عجب مانده‌ايم كه پيش ازين هر گه كه ما را حيض بودى سليمان با ما نزديكى نكردى و اين ساعت نه در حيض ما را\r\n\r\n","description":"","footnote":"","page_name":" 154 ","page_number":170},
  {"content":"\r\n\r\nمىگذارد و نه در پاكى ، صخر را چون اين حال معلوم شد دانست كه او را بخواهند گرفت بگريخت و انگشترى در دريا انداخت و به دريا فروشد ، سليمان پيش ملّاحى آمد و خود را باجرت بوى داد چون نقل ماهيان بساحل كرد و ماهى بوى داد يكى را به دو قرص بفروخت پيش خود بنهاد موج بيامد و يك قرص ببرد و يكى بماند سليمان آن ماهى بر گرفت و بخانهء پير زنى رفت كه شب بخانهء او مىبود او را گفت اين ماهى را بپز زن چون شكم ماهى بشكافت انگشتريى يافت چون سليمان بيامد پيرزن گفت اى جوان اين چيست كه در شكم ماهى تو بود چون سليمان انگشترى بديد بگريست و خداى را سجده كرد آنگه بيرون آمد بهر درخت كه مىگذشت شاخها فرو مىگذاشت و همهء چيزها سجدهء سليمان مىكردند ، آنگه ديوان را بطلب صخر فرستاد او را بياوردند بفرمود تا سنگى همچون حوضى بكندند صخر را در آنجا كرد و سنگى ديگر بر سر آن نهاد و بخاتم مهر كرد و در دريا انداخت و گفت اين زندان توست تا روز قيامت و اين قصّه درازست ترك كرديم كه آنچه مقصود بود به آخر رسيد .\r\nبدان كه چون تأمّل شافى كنى معلوم شود كه هيچ فاحشهء از فواحش نيست از كفر و زنا و خمر خوردن و دروغ و نفاق و قتل و طمع در زنان ديگران كردن و سجدهء صنم كردن در خانهء رسول و ديو را تمكين ديو و وطى كردن بر زنان انبيا كه مفسّران اهل سنّت و جماعت آن را بر انبيا و رسل نبسته‌اند و در حقّ ايشان جايز دارند و از جهل و غبارت انديشه نكنند كه ديو چگونه با آدمى وطى تواند كرد و اگر اين جايز و ممكن بودى ديوان رها نكردى كه يك دختر بكر به شوهر رفتى بلكه همه دختران را ديوان بكارت ببردندى ، و بر اصل ايشان بايد كه شخصى كه بيكى گويد از قوم ايشان كه تو از ديو بوجود آمدى مستوجب ملامت و عتاب نباشد كه جايز بود كه پدرش حاضر نباشد و ديو با مادر وى مواقعت كند آن شخص بوجود آمده بود و اين كس كه به دو گفت كه تو از ديو بوجود آمدى صادق بود و گويند عزل انبيا روا باشد .\r\nروايت كنند از ابو القاسم عبد الرّحمن بن عبيد اللّه التّمّار عن شيوخه از ميمون\r\n\r\n","description":"","footnote":"","page_name":" 155 ","page_number":171},
  {"content":"\r\n\r\nبن مهران از ابن عبّاس كه گفت خداى تعالى چون موسى را برسالت فرستاد گفت خدايا تو پروردگار بزرگى اگر خواهى كه همه طاعت تو دارند و فرمان بردار باشند و اگر خواهى كه نافرمانى نكنند هيچ كس عصيان تو نكند خداى بموسى وحى كرد كه آنچه من كنم از من نپرسيد موسى ديگر اين سخن نگفت چون خداى تعالى عزيز را بخلق فرستاد و تورية به دو فرستاد بعد از آنكه از ميان بنى اسرائيل به آسمان برده بود از بهر اين گفتند يهود كه عزير پسر خداست چون عزير جاه و منزلت خود بديد سؤال كرد چنان كه موسى كرد يعنى در قدر خطاب آمد كه آنچه من كنم از من نپرسيد عزير بر آن اقتصار نكرد بار دوّم پرسيد خداى تعالى گفت يا عزير توانى كه روز گذشته باز پس آرى گفت نه گفت توانى كه كيكى از باد پر كنى گفت نه گفت همچنانكه اين نتوانى نتوانى كه از من سؤال كنى و من ترا بدين سؤال عقوبت كنم الّا آنكة نام تو از ديوان انبيا محو كنم ، گويند نام عزير از ديوان انبيا محو كرد و عزير رسول بود و خرافات چند گويند در تمامى اين قصّه ترك آن اوليتر ، و اين حكايت از امالى محمّد بن زيد نقل كرديم و او روز يكشنبه سلخ ربيع الاخر در سال چهارصد و شصت و نه در مسجد سرّاجان در سرخس اين حكايت كرد و خلق بسيار اين ازو بنوشتند ، اى عجبا اگر ملكى خواهد كه يكى را از خواصّ خود بر گزيند كسى را كه او بر احوال رعيّت مطّلع باشد البتّه عقل و تربيت ملك اقتضاى آن كند كه يكى را برگزيند كه داند كه در كلّ احوال آن كند كه رضاى ملك بود و مصلحت در آن باشد و اگر بر خلاف اين برگزيند كه داند در كلّ احوال آن كند كه رضاى ملك نباشد مردم او را عاقل و سزاى پادشاهى ندانند بارى تعالى عالمست در ازل به شكل اشياء گويد :\r\n وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ ،  يكى برگزيند و بخلق فرستد كه فرمان وى نبرد و نامش از ديوان انبيا محو بايد كرد ، تعالى اللّه عن اقوال الظّلمه ، و از ابن عبّاس روايت كنند كه عيسى همه وقت گفتى خدايا تو اگر كأس موت از كسى باز دارى از من بازدار و گويند بدين آن مىخواست كه او از مرگ مىترسيد و دنيا\r\n\r\n","description":"","footnote":"","page_name":" 156 ","page_number":172},
  {"content":"\r\n\r\nدوست داشتى و از آخرت مىانديشيد حاشا ، اصحاب ابو حنيفه گويند عيسى را چون به آسمان مىبردند مست بود از نبيذ ، ابو حاتم رازى اين حكايت در كتاب الزّينه ياد كرده است ، و گويد يونس خشم گرفت چون خداى عذاب ازيشان برداشت از ميان قوم بيرون شد و پنداشت كه خدا قادر نيست خداى او را در شكم ماهى محبوس كرد چهل شبانروز تا آن وقت كه توبه كرد پس ماهى را بفرمود تا او را بساحل انداخت و خرافات چند درين وضع كرده‌اند در ذكر آن هيچ فايده نيست اگر خواهيم كه هذيانات ايشان جمله ياد كنيم كتاب احتمال آن نكند . امّا حال رسول صلّى اللّه عليه و آله ، قومى ازيشان گويند چهل سال بر دين جاهليّت بود چون خداى تعالى خواست كه او را برسالت فرستد راهش نمود چنان كه خداى تعالى گفت :  وَ وَجَدَكَ ضَالًّا فَهَدى  ، و گويند رسول زن زيد بن حارثه را بديد برو عاشق شد و چون زيد طلاقش داد او را بزنى كرد و عامّهء ايشان گويند زيد مظلومست كه رسول چون نظر بر زينب افگند و زيد را معلوم شد زيد از سر كراهيت زن را طلاق داد ، پس زيد مظلوم بود ، و گويند چون زيد با زينب پيش رسول آمد كه وى را طلاق دهد رسول گفت زن را نگه دار و طلاقش مده اين آيت آمد :  إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ أَمْسِكْ عَلَيْكَ زَوْجَكَ وَ اتَّقِ اللَّهَ وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ ،  گويند اندرون رسول بخلاف ظاهر بود يعنى در باطن مىخواست كه طلاق دهد و ظاهر بخلاف آن مىگفت تا خداى تعالى آيت فرستاد و باطن رسول بر خلق آشكارا كرد و بر تأكيد اين زندقه حسن بصرى امام معتزله روايت كند كه او گفت كه هيچ آيتى برسول نيامد سخت‌تر ازين ، اگر رسول چيزى از وحى بپوشانيدى اين آيت را ظاهر نكردى و اين حكايت بتقرير آن آوردند كه رسول را ظاهر بخلاف باطن بود ، و ايشان را از دو چيز يكى لازم شود امّا گويند رسول نفاق مىكرد حاشا يا گويند تقيّه مىكرد و تقيّه پيش بيشتر نواصب نفاق است ، و از جمله\r\n\r\n","description":"","footnote":"","page_name":" 157 ","page_number":173},
  {"content":"\r\n\r\nكفرها كه بر رسول بندند گويند رسول نماز مىكرد روز آدينه بعد از الحمد سورهء و النّجم مىخواند چون بدينجا رسيد :   أَ فَرَأَيْتُمُ اللَّاتَ وَ الْعُزَّى وَ مَناةَ الثَّالِثَةَ الْأُخْرى   شيطان در زبان رسول انداخت : ( تلك الغرانيق العلى و انّ شفاعتهنّ لترتجى ، ) اين بتان معبود بزرگوارند و شفاعت ايشان اميد مىدارند و گويند چون خواند معلومش شد كه كفرى گفت و چيزى در قرآن زيادت كرد كه نه از قرآن بود آنگه سجدهء سهو كرد و صحابه جمله با وى سجده سهو كردند .\r\nبدان كه اين زندقه است كه ايشان وضع كرده‌اند و باطلست از سه وجه اوّل آنكه قول تلك الغرانيق العلى كفرست و هيچ مسلمان نگويد كه توبه از كفر بسجدهء سهو برخيزد ، دوّم آنكه رسول گفته است كه هيچ وقت بندهء بخداى نزديكتر از حال نماز نبود و چون به نماز بنده بخداى نزديكتر بود و رسول مع جلالة قدره در نماز كفر در قراءت وى اندازند و بخواند امكان دارد كه در وقت آنكه وحى بخلق مىرساند ديو كفر در قراءت او انداخته باشد و رسول آن خوانده و كاتب الوحى آن به نوشته و درين طريق اوليتر بود از بهر آنكه در نماز مناجات بخداى تعالى مىكند چنان كه رسول فرمود : المصلّي يناجي ربّه ، و در حال وحى مناجات با خلق مىكند پس بر قرآن بر اصل ايشان اعتماد نشايد كرد ، وجه سيّم كه ايشان دعوى كنند كه رسول گفت شيطان از سايهء عمر بگريزد و شكّ نيست كه سايه نه شخص بود پس رسول را نزد خداى چندان وقع و بزرگى نيست كه آن عمر را زيرا كه شيطان از سايهء عمر بگريزد اگر عمر جنب بود و اگر پاك ، و در نماز كفر در قراءت رسول اندازد پس عمر نزد خداى بزرگوارتر از رسول بود .\r\nبدان كه بر هيچ عاقل كه تأمّل كند پوشيده نماند كه دعوى بىحاصل ايشان باطلست و محال و موضوعست امّا عادت اين قوم چنانست كه هر گه كه چيزى يابند از افعال و اقوال شيوخ كه محلّ اعتراض بود زيادت از آن وضع كنند و بر رسول يا بر ديگر انبيا بندند و احتراز از كفر و غيره نكنند تا اگر كسى بر آن اعتراض كند\r\n\r\n","description":"","footnote":"","page_name":" 158 ","page_number":174},
  {"content":"\r\n\r\nگويند از رسول نيز زيادت از آن بوجود آمده است حاشا هم عن ذلك ، و اين حكايت از بهر آن وضع كرده‌اند كه ايشان روايت كنند كه روزى عمر خطّاب نماز بامداد بكرد چون سلام باز داد گفت اى قوم شما اعادت نماز كنيد كه من جنب بودم بسهو نماز كردم ، عمر به غسل كردن رفت و صحابه نماز باسر گرفتند چون اخفاى اين حال نتوانستند از تشنيع ترسيدند كه خصم گويد كه كسى در مسجد رسول نماز جماعت كند و او جنب بود جايز بود كه اكثر اوقات نماز كرده باشد با جنابت و يادش نيامده باشد چنان كه اين بارش ياد نيامد و سهو در آنچه تعلّق بامور شرع دارد بر نبى و امام روا نبود و ايشان اين زندقه وضع كردند تا اگر كسى اعتراضى كند ايشان گويند چون جايز بود كه رسول بسهو در نماز كفر بر زبان براند چرا روا نباشد كه عمر بسهو جنب نماز كند . و از جمله دروغها كه بر رسول بندند گويند رسول اهل مدينه را ديد كه بر نخل مىدادند ايشان را گفت چه مىكنيد گفتند بر نخل مىدهيم و اصلاح نخل مىكنيم رسول گفت نافع نباشد ايشان ترك آن كردند آن سال خرما اندك بود و آنچه بود نه نيك بود رسول پرسيد چرا امسال ثمره كمست و نيك نيست گفتند تو فرمودى كه اصلاح مكنيد كه سود ندارد ما ترك كرديم از بهر آن ثمره اندك بود ، گويند رسول گفت شما بامور دنيا از من عالمتريد يعنى رسول ايشان را چيزى فرمود كه فساد حال ايشان در آن بود با آنكه قوت اهل مدينه خرما باشد و نان اندكتر يابند و خداى مىگويد :  وَ ما أَرْسَلْناكَ إِلَّا رَحْمَةً لِلْعالَمِينَ  ، پس آن سال نه رحمت ايشان بوده باشد كه قوت بريشان بفساد آورده بود و نيز خداى مىگويد :   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   و اگر رسول اين سخن ايشان را گفته بود نه از حى باشد ، و از جمله دروغها آنكه گويند رسول مزاح بسيار كردى ، بدان كه هزل و مزاح لايق هيچ مسلمان نبود زيرا كه وقع و مهابت شخص ببرد چگونه سيّد الانبيا و الرّسل مزاح كند ، از جمله اين هذيانات گويند روزى رسول مىرفت شخصى ايستاده بود و از رسول غافل بود رسول از پس او در آمد و دستهاى خود بر چشم او نهاد و او را از جاى\r\n\r\n","description":"","footnote":"","page_name":" 159 ","page_number":175},
  {"content":"\r\n\r\nخود بكشيد و گفت : كه خرد اين بنده را از من ، و گويند با عايشه سبق برد و مىدويد يك بار عايشه برو سبق مىبرد و يك بار رسول بر عايشه سبق مىبرد ، و گويند زنى را گفت در چشم شوهر تو اسپيده ديدم زن غمناك شد پنداشت چيزى بدان مىخواهد كه عيب بود ، و گويند پيرزنى نزد رسول آمد و پرسيد كه كدام عمل بود كه بدان ببهشت توان رسيد رسول گفت زنان پير در بهشت نروند پيرزن غمناك شد ، و گويند روزى در خانه يكى از انصار شد و او را طفلى بود مرغى داشت بدان بازى مىكرد كودك را پاى ببست و مرغ از وى بستد كودك مىگريست و رسول مىخنديد و كودك را مىگفت : يا باعير ما فعل البعير ، رسول اين مىگفت كودك جزع زيادت مىكرد و رسول مىخنديد و امثال اين خرافات كه فعل مجانين بود بسيار بر رسل و انبيا بندند و العجب كه ايشان گويند چون عمر را زخم زدند و مىخواست كه از جماعت يكى را نصب كند چند كس را شمردند عمر هر يكى را عيبى گفت چون بامير المؤمنين على رسيد گفت او مزاح بسيار مىكند و مزّاح اين كار را نشايد ، چون مزّاح خلافت را نشايد چگونه رسالت را شايد .\r\nبدان كه اين قوم كه خود را اهل سنّت و جماعت خوانند مقالت ايشان در حقّ انبيا بر چهار قسم بود : قومى گويند كفر بر انبيا جايز بود و واقع شد : قومى گويند جايز بود و واقع نشد ، و قومى گويند كفر نه جايز بود امّا كبيره جايز بود واقع شد و قومى گويند كبيره نه جايز بود امّا صغيره جايز بود ، و اين قوم كه گويند كفر نه جايز بود و ايشان كه گويند كبيره نه جايز بود خبط مىكنند زيرا كه آنچه ما پيش ازين ياد كرديم نزد جمله نواصب بر انبيا جايز مىدارند از جملهء فواحش و فجور ، و شهرستانى از اشاعره در قصّهء يوسف گويد كه برادران يوسف انبيا بودند و جملهء حنابله را اين اعتقاد بود و آنچه با يعقوب و يوسف كردند اهل ورع و ديانت روا ندارند با مسلمان مثل آن كردن فكيف با رسول خدا و با رسول خدا سوگند بدروغ خوردن نه فعل كسى بود كه بدان رسول ايمان دارد ، و گويند ابليس ملك بود و معلّم فرشتگان\r\n\r\n","description":"","footnote":"","page_name":" 160 ","page_number":176},
  {"content":"\r\n\r\nبود ، و گويند در جملهء آسمان و زمين وجبى نباشد كه او سجده بر آن نكرده ، و از جعفر بن المغيره از سعيد بن جبير روايت كنند از ابن عبّاس كه خداى تعالى ابليس را بفرستاد تا از روى زمين خاكى چند بر گرفت و درين حديث گويند ابليس رسول بود و در حديث ديگر گويند آن خاك خمير كرد و آن را جسدى ساخت و چهل سال در ميان مكّه و طايف افتاده بود ، و گويند آن روزهاى آخرت بود يعنى روزى چون هزار سال بود بدين حساب چهارده هزار هزار و ششصد هزار سال بود ، و گويند ملائكه برو مىگذشتند و ازو مىترسيدند و ابليس بيشتر مىترسيد ، و گويند ابليس بدهانش فرو رفت و از دو برش بيرون آمد ملائكه را گفت مترسيد كه خداى شما صمدست نه مجوّفست و اين مجوّفست ، عجبا ازين قوم كه ترّهات وضع كنند و در تفاسير بنويسند ، و گويند ابليس ملك بود و معلّم ملائكه بود و اعتقاد او آن بود كه خداى جسمست صمد و نه مجوّف و چون معلّم ملائكه بود لابد ايشان هم اين اعتقاد داشته باشند و چون ملائكه را اين اعتقاد بود و ملائكه نزد اكثر نواصب بهترند از انبيا و رسل لازم آيد كه انبيا و رسل همين اعتقاد داشته باشند و هر كه را از اسلام بهرهء بود روا ندارد اطلاق اين معنى كردن بر ملائكه و رسل و انبيا ، و گويند هاروت و ماروت دو ملك بودند خداى تعالى ايشان را به زمين فرستاد تا ميان خلق حكم كنند و زنى بود فاحشه نام وى زهره پيش ايشان آمد بحكومتى ايشان برو فتنه شدند خواستند كه با او فساد كنند او ايشان را گفت كه آن وقت مطيع شما شوم كه اسم اعظم به من آموزيد ايشان از عشق او اسم اعظم بوى آموختند او اسم اعظم بخواند ستارهء شد و بر آسمان دوّم شد و اين ستاره بدين روشنى كه مىبينى آن زهرهء زانيه است كه هاروت و ماروت را بفتنه افكند ، و گويند سهيل عشّارى بود كه عشر از مال مسلمانان بستدى و خلق از دست وى در رنج بودند خداى تعالى او را مسخ كرد و به آسمان هشتم فرستاد و گويند هر گه رسول را چشم بر سهيل افتادى گفتى : لعن اللّه سهيلا ما كان عشّارا ، گفتى لعنت بر سهيل باد كه عشر از خلق گرفتى ، و گويند روز قيامت موت را بر شكل گوسفندى بيارند و بكشند تا اهل بهشت ايمن شوند از موت .\r\n\r\n","description":"","footnote":"","page_name":" 161 ","page_number":177},
  {"content":"\r\n\r\nبدان كه بر هيچ عاقل و خردمند فساد اين حكايت پوشيده نباشد كه فاحشه را آن مثابت نبود كه بنور و زينت به آسمان شود و عشّارى را نور گرداند و بديشان سوگند خورد چنان كه فرمود :   فَلا أُقْسِمُ بِمَواقِعِ النُّجُومِ وَ إِنَّهُ لَقَسَمٌ لَوْ تَعْلَمُونَ عَظِيمٌ  \r\nو چون اين جايز بود ممكن باشد كه اين كواكب كه ما مىبينيم هر يك ازيشان فاحشه يا زانيه يا عشّارى بوده باشند يا ظالمى قوى خداى ايشان را مسخ كرده بود و ابن انوار گردانيده و زينت آسمانها بدانها كرده پس حال فسّاق و فجّار و ظلمه بهتر بود از حال زهّاد و عبّاد و اوليا و اصفيا از بهر آنكه هرگز هيچ آفريده نگفته است كه يكى از اولياء يا اصفياء يا زهّاد كواكب شد و فلان كوكب فلان زاهد است يا فلان وليست چنان كه زهره زنى زانيه بود و سهيل عشّارى بود امّا هر كه تأمّل كند و به چشم حقيقت بنگرد بداند كه اين قبايح و ناسزا كه اضافت مىكنند با انبيا و رسل و خرافات ديگر جمله از موضوعات زنادقه و اعداى دينست چون نتوانستند كه رفع شريعت كنند بكلّى اين موضوعات بنهادند و بتلبيس و مكر آن را باحاديث صحيح و تفاسير بياميختند و جهّال آن را قبول كردند و ايشان كه دعوى علم مىكنند چون ديدند كه اين ترهّات جمله بر خلاف اعتقاد و مذهب آل محمّدست از عصبيّت و عداوت آل محمّد تزييف آن نكردند ، عوام تبع ايشان شده‌اند تا حال بدان انجاميد كه امروز هر كه خلاف اين كند او را رافضى خوانند و هر كه اين اعتقاد دارد سنّى بود از قوم ناجيان ، نعوذ باللّه من الخذلان .\r\nبدان كه اين قدر كه ياد كرديم از ترّهات و موضوعات ايشان اندكيست و ياد كردن جملهء آن ملالت انگيزد و ترك او اوليتر .\r\nبدان كه چهار مسئله است كه علما و متكلّمان از قديم الدّهر تا بدين وقت مناظره مىكنند با واضعان اين مسائل و اصحاب ايشان تا حقيقتش معلوم كنند ميسّر نمىشود از بهر آن كه خبطست و تناقض ، نه خود مىدانند و نه بفهم ديگرى مى توانند رسانيد :\r\n\r\n","description":"","footnote":"","page_name":" 162 ","page_number":178},
  {"content":"\r\n\r\nمسئله اوّل : قول نصارى و صوفيان از با يزيد و حلّاج و اتباع ايشان و اكثر قدماء صوفيان برين باشند يعنى در دعوى كردن اتّحاد به هيچ وجه ايشان را حقيقت آن معلوم نيست و چون كسى دعوى چيزى كند كه خود نمىداند چگونه بفهم ديگرى تواند رسانيدن و چون از صوفيان پرسى گويند : لا عبارة عنه يعنى چيزيست كه در عبارت نمىتوان آوردن و در وجد و مراقبت همين گويند و اين جهل مركّب بود .\r\nمسئله دوم : حال ابو هاشم كه او گويد و جماعتى كه اتباع او باشند كه خداى تعالى را حالات چندست آن حالات مختلفست و اگر مختلف نبودى صفات مختلف نبودى و معانى معقول ايشان متباين نبودى و اين احوال نه موجودست و نه معدوم نه ذات خداست و نه غير ذات او ، و باقلانى و ابو المعالى جوينى از اشاعره موافق ابو هاشم باشند درين مسئله و اين سخن ايشان بىحاصلست ،\r\nمسئله سيم : كسب نجّاريان و كلّابيان و اشاعره كه گويند خالق فعل خداست و بنده را كسبى هست و واضع اين قول ابن راوندى بود و اين قوم تبع وى شدند و غرضشان آن بود كه اسم جبر از خود بيندازند و جمله را سرگردان كردند و چون معنى كسب ازيشان پرسى حوالت بر چيزهاى نامعقول كنند از بهر آنكه گويند قدرت بنده را در فعل هيچ تأثير نيست و خالق فعل بنده ، خداست پس كسب را هيچ معنى نبود و نه قدرت بنده و العجب كه نزد ايشان قدرت با فعل بود و چون فعل بنده خلق خداى بود لازم آيد كه بنده را قدرت هست لازم آيد كه فعلش بود كه قدرت نزد او مع الفعل بود و بهر طريقى كه خواهد گفت سخن متناقض باشد ، و اسفراينى و اصحاب وى گويند فعل بقدرت خدا و بنده شود پس لازم آيد كه خداى تعالى شريك بنده باشد در يك فعل و اين معنى از دو وجه فاسدست يكى آنكه صانع را شريك گفته بود دوّم آنكه يك فعل از دو فاعل تصوّر نبندد ؛\r\nمسئله چهارم : قول ابن كلّاب و اشعرى كه ايشان بارى تعالى را ده صفت قديم اثبات كنند اگر چه در عبارت نيايد ، ابن كلّاب گويد اين صفات ازليست و اشعرى\r\n\r\n","description":"","footnote":"","page_name":" 163 ","page_number":179},
  {"content":"\r\n\r\nگويد قديمست ، و گويند اين صفات نه ذات باريست و نه جز از وى و نه بعضى از وى و اين سخن نامعقول بود و متناقض زيرا كه چون گفتند صفات نه ذاتست غيريّت اثبات كردند چون گفتند غير او نيست اثبات كردند كه ذاتست و تصوّر نبندد كه چيزى نه دو باشد نه يكى و نه بعض از يكى ، تا اين موضع مقالت يك اصلست از اصول فرق كه ايشان خود را اهل سنت خوانند و خصم ايشان را به غير اين لقب خواند يعنى نواصب .\r\nبدان كه شخصى از اشاعره بنام عبد القاهر بن طاهر كتابى كرده است در ذكر مقالات اهل اسلام و بعد از آن گويد ايشان يعنى اشاعره و اصحاب حديث و اصحاب الرّأى از اهل سنّت و جماعتند و اصول دين و عدل و توحيد با هيچ بدعت نياميختند و گويد ائمّهء كلام و فقه و احاديث و نحو و لغت و تفاسير و تواريخ و سير جمله اهل سنّت و جماعت باشند ، و گويد اهل اهواء از روافض و جهميّه و معتزله و نجّاريه و كرّاميّه و جمله اصناف بدعت ايشان را جز از شبهت‌ها هيچ دليلى نبود و كتب علوم و تفاسير و غير آن نباشد و گويند خوارج مادام كه با ما باشند از مساجد ماوفيئى و غنيمت منع نكنيم ، و گويد اصحاب در قدر نه خلاف كرده‌اند ، قومى گويند ازيشان جزيه قبول كنيم و كشتهء ايشان نخوريم و زن ايشان نخواهيم و اگر اهل سنّت يكى ازيشان بكشد بظلم ديتش پنج يك جهود و ترسا بود ، و گويند اين اختيار ابو اسحق اسفراينى است و باقى اصحاب گويند حكم ايشان مرتدّ بود و قتلشان واجب بود و گويد امّا غلاة و روافض اگر توبه كنند توبهء ايشان قبول نبود نزد ابو حنيفه و شافعى و اسفراينى و گويند توبهء ايشان قبول نبود ، و گويند اهل حقّ شافعى و ابو حنيفه و احمد و مالك و ثورى و ابو ثور و اوزاعى و اهل ظاهر و گويند اگر كسى شكّ كند در كفر معتزله و جملهء اهل بدعت اگر باصول ايشان جاهل بود فاسق نباشد و اگر باصول ايشان عالم بود و نقض اصولشان نكند به قدر وسع و طاقت فاسق و عاصى بود .\r\n\r\n","description":"","footnote":"","page_name":" 164 ","page_number":180},
  {"content":"\r\n\r\nبدان كه ايشان گويند قدرى آن كس بود كه گويد افعال از كفر و معاصى و جملهء فواحش و ظلم نه به قضا و قدر خداى بود بلكه فعل بنده باشد و اهل عدل گويند قدرى آن كس بود كه گويد كفر و معاصى و فواحش به قضا و قدر بود و خداى آفريند و بهر طريق كه فرض كنى خلاف نيست ميان محمّدى و يهود كه يهود گويند عزير پسر خداست و محمّد كذّاب و ساحر بود و همچنين عيسى . و بيشترين يهود گويند فعل بنده بقدرت اوست نه خلق خداست و خداى كفر نيافريند و نخواهد ، و نصارى گويند عيسى پسر خداست و ثالث ثلاثه گويند و محمّد را ساحر دانند و كذّاب و نزد ايشان خون بهاى يهودى يا نصرانى ثلث ديت مسلمان باشد و نزد ابو حنيفه خود مسلمان را به دو قصاص كنند . و چون مسلمانى كه به صد سال نماز كرده بود و زكات و روزه داشته و حجّ كرده و جملهء فرايض بجا آورده و پلها و رباطها و خيرات كرده اعتقادش آن بود كه كفر و فواحش نه فعل خداست و نه بارادت و قضاء وى چون بكشندش ميگويند جملهء اصحاب برآنند كه حكم او حكم مرتدّست هيچ واجب نشود ، و اسفراينى گويد پانزده يك ديت مسلمان لازم شود و اين قدر كه ياد كردم غرض آن بود تا چون به چشم انصاف نگه كنند معلوم شود كه اقوال و عقيده‌هاء اين قوم جمله مثل اين و بتر ازينست امّا عصبيّت و هواى نفس او را بر آن داشت كه اظهار عيوب ديگران كرد و عيب خود بپوشانيد اگر چه اكثر خلق را طبيعت هم برين مثال بود و عظيم لايقست درين موضع اين ابيات :\r\n اذا ما ذكرت النّاس فاترك عيوبهم * فلا عيب الّا دون ما منك يذكر \r\n فان عبت قوما بالّذى ليس فيهم * فذلك عند اللّه و النّاس اكبر \r\n و ان عبت قوما بالّذى فيك مثله * فكيف يعيب العور من هو اعور \r\n و كيف يعيب النّاس من عيب نفسه * اشدّ اذا عدّ العيوب و انكر \r\n فسائلهم بالكفّ عنهم فانّهم * بعيبك من عينيك ابدى و ابصر \r\n\r\n","description":"","footnote":"","page_name":" 165 ","page_number":181},
  {"content":"\r\n\r\n و من ذا الّذى ينجو و لم ينج قبله * و لا بعده الّا النّبيّ المطهّر\r\nعلى انّه لم ينج من قول قائل * يقول به غير الحقّ فيه فيكثر \r\nاگر چه درين باب سخن بتطويل انجاميد و آنچه ياد كرديم اندك باشد از مقالات ايشان امّا باعث اين تطويل تعسّف صاحب اين كتاب بود كه ياد كرديم از پيش .\r\n\r\n","description":"","footnote":"","page_name":" 166 ","page_number":182},
  {"content":"\r\n\r\n\r\nباب نوزدهم در مقالت اصحاب اهل دوم از فرق اسلام كه ايشان را شيعه خوانند\r\nو خصم ايشان را روافض خواند . بدان كه درين زمان از قومى كه خود را شيعه خوانند چهار فرقت بيش نمانده است : اوّل اماميان ، دوّيم زيديان ، سيّم اسماعيليان ، چهارم نصيريان ، و هر يك ازين فرق چهار گانه مخالف خود را كافر دانند ، و ما مقالت اين قوم كه مانده‌اند و آنان كه نمانده‌اند اندكى ياد كنيم .\r\n\r\nفرقت اول : سبائيّه ، از نصيريان ،\r\nبدان كه عبد اللّه سبأ و اتباع او گفته‌اند على خداست و اين ملعون در زمان امير المؤمنين علىّ بن ابى طالب بود و امير المؤمنين قومى را از اتباع ابن سبأ بگرفت و او با ساباط مداين گريخت و امير المؤمنين على بفرمود تا دو گور بكندند و در آنجا آتش كردند و ايشان را بسوزانيدند و چون ايشان را در آتش انداختند گفتند ما را يقين زيادت شد كه تو خدائى از بهر آنكه رسول گفت خداى بندگان را به آتش عقوبت كند و تو ما را به آتش عقوبت ميكنى يقين شد كه تو خدائى ، امير المؤمنين على چون ايشان را به آتش ميانداخت اين بيت مىگفت :\r\n لمّا رأيت الامر امرا منكرا * اضرمت نارا و دعوت قنبرا \r\nو بعضى از شعرا درين معنى گويند :\r\n لترم بى الحوادث حيث شاءت * اذا لم ترم بى في الحفرتين \r\n\r\n","description":"","footnote":"","page_name":" 167 ","page_number":183},
  {"content":"\r\n\r\nو چون امير المؤمنين على را بكشتند گفتند او نمرده است بلكه او زنده است و در ابرست و رعد آواز اوست و برق تازيانهء اوست ، او به زير آيد و دشمنان خود را بكشد و چون ايشان را گويند كه كى بود كه عبد الرّحمن بن ملجم عليه اللّعنه او را بكشت گويند شيطانى بود خود را به صورت على مىنمود ، گوئيم پس لعنت ابن ملجم نشايد كرد زيرا كه وى رنجى بعلى نرسانيده است و او مستحقّ ثواب و مدح باشد بقتل شيطان و در حقّ سبائيّه يكى از شعرا گويد :\r\n برئت من الخوارج لست منهم * من العزّال منهم و ابن باب \r\n و من قوم اذا ذكروا عليّا * يردّون السّلام علي السّحاب \r\n و لكنّي احبّ بكّل قلبي * و اعلم انّ ذاك من الصّواب \r\n رسول اللّه و الصّدّيق حقّا * به ارجو غدا حسن الثّواب \r\nو سبائيّه را درين زمان نصيريّه خوانند .\r\n\r\n[ فرقت دوم : كامليّه 
  ]\r\nفرقت دوم : كامليّه‌اند ، بدان كه كامليّه گويند صحابه بعد از رسول جمله كافر شدند از بهر آنكه حقّ على عليه السّلام باطل كردند و على عليه السّلام كافر شد كه با ايشان جنگ نكرد و بشّار بن برد ازيشان بود او را گفتند چه گوئى در حقّ ابو بكر و عمر و عثمان و على او اين بيت فرو خواند :\r\n و ما شرّ الثّلاثة امّ عمر * بصاحبك الّذي لا تصحبينا \r\nو بشّار گويد آتش بهتر از زمينست و درين معنى گويد :\r\n الارض مظللمة و النّار مشرقة * و النّار معبودة مذ كانت النّار \r\nو صفوان انصارى بر بشّار رد كند در قصيدهء كه اوّل آن قصيده اينست :\r\n زعمت بانّ النّار اكرم عنصرا * و في الارض تحيا في الحجارة و الزّند \r\n\r\n","description":"","footnote":"","page_name":" 168 ","page_number":184},
  {"content":"\r\n\r\n و تخلق في ارحامها و ارومها * اعاجيب لا تحصى بخطّ و لا عقد \r\n و في فلك الاجبال فوق مقطّم * زبر جد املاك الوري ساعة الحشد \r\n من الذّهب الابريز و الفضّة الّتى * تروق و تغني ذا القناعة و الزّهد \r\n و كلّ فلزّ من نحاس و آنك * و من زيبق حلي و نوشادر سند \r\n و فيها ضروب القارو الزّفت و المها * و اصناف كبريت مطاولة الوقد \r\n و كلّ يواقيت الانام و حليها * من الارض و الاحجار فاخرة المجد \r\n و فيها مقام الحلّ و الرّكن و الصّفا * و مستلم الحجّاج من جنّة الخلد \r\n اتهجو ابا بكر و و تخلع بعده * عليّا و تعزو كلّ ذاك الى برد \r\n كانّك غضبان على الدّين كلّه * و طالب ذحل لا يبيت على حقد \r\n تواتب اقمارا و انت مشوّه * و اقرب خلق اللّه من نسب القرد \r\nو در قصيدهء ديگر گويد .\r\n و اللّه ما الخنزير في قبحه * من ربعه ان قيس او خمسه \r\n بل وجهه احسن من وجهه * و نفسه احسن من نفسه \r\n\r\n[ فرقت سيم : بيانيّه 
  ]\r\nفرقت سيم : بيانيّه‌اند ، بدان كه خصم گويد بيان بن سمعان و اتباع او گفتند كه معبود بر صورت انسانست و جمله هلاك شوند الّا رويش ، و او صاحب مخاريق و نيرنجات بود و دعوى كرد كه زهره را مىخواند و اجابت او مىكند و آنچه مىكند باسم اعظم مىكند و آنچه خداى تعالى در قرآن گفت :  هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ  بدين او را مىخواهد و گفت روح خدا در على فرود آمد و بعد از على در محمّد حنفيّه رفت و بعد ازو در پسرش ابو هاشم و بعد از آن در بيان و او دعوى الهيّت كرد .\r\n\r\n","description":"","footnote":"","page_name":" 169 ","page_number":185},
  {"content":"\r\n\r\nبدان كه هر كه اين اعتقاد دارد كافر بود از سه وجه : اوّل آنكه خداى تعالى را صورت اثبات كرد و چون صورت بود جسم باشد و جسم خداى را نشايد . دوّم آنكه خداى تعالى قديمست لم يزل و لا يزال و چون گويد هلاك شود محدث بود و محدث صانعى را نشايد . سيّم آنكه هر كه دعوى الهيّت كند كافر بود و جاهل و هر كه او عاقل بود و خود را شناسد دعوى خدائى نكند چون داند كه وى محتاجست و محتاج صانعى را نشايد و قومش را گوئيم اگر بيان خدا بود چرا دفع قتل از خود نكرد و اگر او اسم اعظم مىدانست جز از خداى كسى رنج به دو نتوانستى رسانيدن و خالد بن عبد اللّه القسرى او را هلاك كرد .\r\n\r\n[ فرقت چهارم : مغيريّه 
  ]\r\nفرقت چهارم : مغيريّه اصحاب مغيرة بن سعيد العجلى گويند مغيرة نبى بود و او اسم اعظم مىدانست و آن معجزهء وى بود و بدان مرده زنده مىكرد . گوئيم چرا چون خالد قسرى او را مىكشت بدان اسم اعظم دفع كيد او از خود نكرد . مغيره گويد معبود او از نورست و تاجى از نور بر سر دارد و او را اعضاست و دلش منبع حكمتست و حروف مثال اعضاى اوست و الف مثال هر دو قدم اوست و چون خداى تعالى خواست كه خلق آفريند اسم اعظم بگفت و آن تاج بود بر سر وى ، تعالى اللّه عمّا يقول الملحدون علوّا كبيرا . هر چه ازين قوم ياد كرديم از نقل خصم بود اگر اين معنى راستست مغيره و اصحاب او بىشك كافر باشند .\r\n\r\n[ فرقت پنجم : منصوريّه 
  ]\r\nفرقت پنجم : منصوريّه‌اند و ايشان گويند [ ابو 
  ] منصور عجلى را بر آسمان بردند خداى تعالى دست بسر او فرو ماليد آنگه از آسمان فرود آمد . و گويند آنچه خداى تعالى مىگويد :  وَ إِنْ يَرَوْا كِسْفاً مِنَ السَّماءِ ساقِطاً يَقُولُوا سَحابٌ مَرْكُومٌ  بدان [ ابو 
  ] منصور عجلى را مىخواهد .\r\n\r\n[ فرقت ششم : خطّابيّه 
  ]\r\nفرقت ششم : خطّابيّه‌اند . ايشان گويند ابو الخطّاب اسدى نبى بود و بعد از آن دعوى كرد كه آلهست و بعضى ازيشان گفته‌اند كه صادق عليه السّلام آله بود و ابو الخطّاب فاضلتر و بهتر ازو بود و بعد از آن تناسخى شدند ، ايشان را گوئيم اگر\r\n\r\n","description":"","footnote":"","page_name":" 170 ","page_number":186},
  {"content":"\r\n\r\nابو الخطّاب فاضلتر و بهتر بود چگونه صادق خدا بود ، بر اصل مذهب شما محال بود كه ابو الخطّاب ازو بهتر و فاضلتر بود يا مثل وى بود . و گويند خداى تعالى گفت در قرآن :  إِنَّ اللَّهَ يَأْمُرُكُمْ أَنْ تَذْبَحُوا بَقَرَةً  بدان عايشه را مىخواهد . و گويند :\r\n إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ  بدان ابو بكر و عمر و عثمان را مىخواهد و گويند بجبت و طاغوت عمرو عاص و معويه را مىخواهد . و اين فرقه و آنچه از پيش ياد كرديم نزد ما كافرند و صادق ابو الخطّاب و اصحابش را لعنت كرد .\r\n\r\n[ فرقت هفتم : غرابيّه 
  ]\r\nفرقت هفتم : كه ايشان را غرابيّه خوانند گويند جبرئيل را بعلى فرستادند جبرئيل بغلط بمحمّد رفت از آن كه على بمحمّد مانند بود چنان كه كلاغ سياه بكلاغ سياه ماند پس اندرين مبالغه نمودند گفتند : كانّ محمّدا اشبه بعليّ من الغراب بالغراب يعنى محمّد بعلى ماننده ترست از غراب بغراب . و مذهب اين قوم آنست كه لعنت كنند صاحب الدّنس يعنى جبرئيل را و جبرئيل را بدان لعنت كنند كه وى رسالت از على بگردانيد و بمحمّد برد . صادق ابو الخطّاب را لعنت كرده است و از پيش خود برانده و هر كه را امام لعنت كند او كافر باشد و غرابيّه فرقتىاند از خطابيّه .\r\n\r\n[ فرقت هشتم : شريعيّه 
  ]\r\nفرقت هشتم : شريعيّه‌اند . و ايشان گويند خداى تعالى بر نبى و على و فاطمه و حسن و حسين فرود آمد و ايشان آله‌اند . و نميري گويد خداى تعالى در وى فرود آمد يعنى بعلى و او آله است و اين كفر و ضلالت باشد .\r\n\r\n[ فرقت نهم : هشاميّه 
  ]\r\nفرقت نهم : از شيعه هشاميّه‌اند . ابو الهذيل گويد يكى از هشاميّه را پرسيدم كه خداى بزرگترست يا كوه گفت كوه . و ابن راوندى گويد كه هشام گفت كه ميان خدا و ميان اجسام مشابهتيست و اوليتر بمشابهت آنست كه دليل مىكند بر وجود صانع . و جاحظ گويد هشام گفت خداى تعالى هر چه تحت ثرى است مىداند بشعاعى كه ازو منفصل شود و در زير زمين بگذرد و اگر نه آن شعاع بودى آنچه تحت الثّرى است معلوم وى نبودى . اشعرى گويد كه هشام گفت معبود هفت وجبست بوجب خود\r\n\r\n","description":"","footnote":"","page_name":" 171 ","page_number":187},
  {"content":"\r\n\r\nگفت هيچ عالم نبود كه معلومات او موجود باشد و گويد جزء لا يتّجزأ ممكن بود و نظام ازو فرا گرفت ، و گويد هشام گفت خداى تعالى جسمست نه مانند جسمها ، و ابو عيسى ورّاق گويد كه هشام گفت كه خداى تعالى بيشتر مماسّ عرشست نه عرش ازو زياده است و نه او از عرش .\r\nبدان كه فرق هشتگانه چنان كه از پيش ياد كرديم كافرند تا حدّى كه اكثر اصحاب سير مىگويند كه اگر ازيشان يكى ايمان آورد ايمان وى قبول نباشد ، بدان كه اين حكايت كه از هشام بن الحكم گفته‌اند و آنچه از هشام بن سالم گويند سخن خصمست و آن را اصلى نيست در هيچ جاى از كتب وى باز نتوان يافت و جمله از موضوعات نواصبست و غرض ايشان آن بود تا عوام از فقهاى اماميّه نفور شوند و اعتقاد كنند كه ايشان كافرند ، امّا آنچه گويند كه خداى تعالى جسمست لا كالاجسام و گويند اين قول از صادق روايت كرد معنى اين آنست كه قايمست بذات خويش و اين عبارت از جهت لفظ خطا باشد و از جهت معنى درست بود و از آن نيز توبه كرد و اين توبه آن وقت بود كه هشام قصد مدينه كرد چون نزديك مدينه رسيد صادق عليه السّلام سوگند خورد كه او را پيش خود راه ندهد تا ازين قول توبه نكند ، چون هشام را معلوم شد كه آن قول خطاست توبه كرد و اين خلاف آنست كه خصم گويد كه او اضافت اين قول با صادق عليه السّلام كرد . و آنچه از هشام بن سالم گويند نزد اماميّه آن را صحّتى نيست و در كتب مخالفان مىيابيم و اين بر ما حجّت نباشد و اگر درست شود او را خطا افتاده باشد و او نه معصوم بود و بعد از آن توبه كرده بود و دليل بر توبهء او آنست كه تا صادق عليه السّلام زنده بود او نزد صادق مىرفت و اگر ازين توبه نكرده بودى امام عليه السّلام او را به خود راه ندادى و اين معنى بر اهل امامت عيب نباشد و اتّفاقست كه اشعرى در اوّل معتزلى بود بعد از مدّتى مديد اظهار جبر كرد و موافق اهل حشو شد ، اگر آن بر شيعه عيب باشد اين از آن بتر باشد از بهر آنكه در جملهء اعتقاد مخالف معتزله است و هشام بن سالم اگر درست شود در دو يا سه مسئله خلاف اماميان كرده باشد .\r\n\r\n","description":"","footnote":"","page_name":" 172 ","page_number":188},
  {"content":"\r\n\r\n\r\n[ فرقت دهم : يونسيّه 
  ]\r\nفرقت دهم : يونسيّه‌اند ، ايشان گويند يونس بن عبد الرّحمن بن يقطين گفت كه خداى تعالى جسمست و صورتش به صورت آدمى مىماند ، اين حكايت از وى دروغست از آنكه او از كبار تلامذهء رضا عليه السّلام است و اصول دين ازو فرا گرفت و هيچ خلاف نيست كه اعتقاد رضا عليه السّلام آن بود كه خداى تعالى به هيچ چيز از مخلوقات نماند .\r\n\r\n[ فرقت يازدهم : مفضّليّه 
  ]\r\nفرقت يازدهم : مفضّليّه‌اند ، گويند مفضّل جعفى گفت بارى تعالى نوريست كه بنورها نماند ، اين محال بود و بهتانست زيرا كه تصانيف مفضّل موجودست و در هيچ كتاب از تصانيف وى اين نتوان يافت امّا وى از صادق عليه السّلام روايت كند كه :\r\nانّ اللّه تعالى نور لا ظلمة فيه و حقّ لا باطل فيه و صدق لا كذب فيه ، نواصب نتوانستند كه به ظاهر بر صادق عليه السّلام تشنيع زنند اين دروغ بر مفضّل بستند و صادق بدين قول آن مىخواهد كه حقّ تعالى روشن كنندهء آسمان و زمينست و حقّست كه باطل درو نيست و راستست كه دروغ نگويد ، حقّ تعالى فرمود كه :  اللَّهُ نُورُ السَّماواتِ وَ الْأَرْضِ  يعنى روشن كنندهء آسمان و زمينست اگر آنچه صادق عليه السّلام گفت قبيحست پس طعن در قرآن زده باشد نه در صادق عليه السّلام ، اگر اين گويند اين مانند قول ثنويانست كه گويند خداى تعالى نورست ، گوئيم ثنويان خداى را نور مى گويند بمعنى آن كه جسميست روشن و معنى قول امام آنست كه در قرآنست يعنى روشن كنندهء حقّست و پيدا كنندهء راه راست خلقان عالم را بدليلهاى ظاهر .\r\nبدان كه اين سخن راست و صدقست و در آن هيچ شبهتى نيست ، خداى تعالى مىفرمايد :  إِنَّا أَنْزَلْنَا التَّوْراةَ فِيها هُدىً وَ نُورٌ  معنى نه آن بود كه در وى اجسامى چند روشن هست يعنى در تورية راه راست و روشن كرديم پس سخن صادق عليه السّلام با قول خداى تعالى موافق بود .\r\n\r\n[ فرقت دوازدهم : زراريّه 
  ]\r\nفرقت دوازدهم : زراريّه‌اند ، ايشان گويند زرارة بن اعين گفت خداى\r\n\r\n","description":"","footnote":"","page_name":" 173 ","page_number":189},
  {"content":"\r\n\r\nمصمتست يعنى جوف ندارد و اين معنى دروغست و موضوع نواصبست و اين از آنجا مىگويند كه زراره گفت كه از صادق عليه السّلام شنيده‌ام كه صمد مصمت باشد كه آن را جوف نباشد اين معنى از معانى صمد در لغت گفت ، و از احمد بن حنبل روايتست كه او گفت صمد آن باشد كه درو جوف نباشد ، و صادق عليه السّلام را ازين غرض بيان لغوى بود نه اثبات صفات بارى تعالى ، و هم از صادق عليه السّلام روايتست كه صمد آن باشد كه طعام نخورد و در روايت ديگر : الصّمد المصمود اليه في الحوائج يعنى آنكه قصد او كنند در وقت طلب حوائج ، و گويند سدير صيرفى گفت كه خداى تعالى نوريست صافى و متحرّك و متّحد شود با هر جسمى كه خواهد .\r\nبدان كه اين حكايت كه ايشان مىكنند دروغست مانند حكايتهاى ديگر و اگر در اين انكار كنند ايشان را گوئيم بيان كنيد كه در كدام كتاب از كتب شيعه اين حكايت يافتيد ممكن نبود كه بيان توانند كرد و ديگر خصم را گوئيم اگر يكى دعوى كند از شافعى يا ابو حنيفه يا غير ايشان از اسلاف شما كه ايشان بنور و ظلمت گويند قبول كنيد يا نه ، اگر گويند قبول كنيم بىحجّتى جاهل بود و اگر گويد قبول نكنيم از بهر آنكه از اهل سنّت هيچ كس ازيشان نقل نكرده‌اند و اگر بودى نقل كردندى گوئيم اين كه تو دعوى كردى از سدير صيرفى در هيچ كتاب از كتب شيعه نقل نكرده‌اند اگر راست بودى در كتب مسطور بودى .\r\n\r\nفرقت سيزدهم :\r\nگويند اسحق بن غالب و عبد اللّه بن سنان و محمّد بن مسلم و ابو حمزهء ثمالى و حمران بن اعين و ابان بن تغلب گفتند خداى تعالى شيئى لا كالاشياء نه جسمست و نه صورت هيچ به دو نماند و او به چيزى نماند ، گوئيم اين حقّست و مذهب اماميّه اينست و اگر كسى به غير ازين اعتقاد كند آن اعتقاد باطل بود و فاسد و گويندهء جز از اين گمراه .\r\n\r\nفرقت چهاردهم :\r\nگويند ميثم تمّار و ابو بصير و هشام بن الحكم گفتند امام ما را خبر داد كه در قيامت خداى را بينند به چشم سر ، گوئيم اين معنى از هشام بن\r\n\r\n","description":"","footnote":"","page_name":" 174 ","page_number":190},
  {"content":"\r\n\r\nالحكم و هشام بن سالم حكايت كرده‌اند و از جز ازيشان روايت نكرده‌اند و جملهء اهل امامت برآنند كه خداى تعالى را نه در دنيا توان ديد و نه در آخرت و ايشان را بر اين دليلهاى قاطعست از عقل و قرآن و خبر رسول ، و نيز ايشان معصوم نبودند و خطاى ايشان بر اهل امامت عيب نباشد چنان كه خطاى صحابه بر اهل اسلام عيب نبود و چون رسول صلى اللّه عليه و آله از دنيا رحلت كرد عمر گفت رسول نمرد او را به آسمان بردند همچون عيسى و او باز آيد و قومى را دست و پاى ببرد و قومى را بكشد با آنكه خداى تعالى مىگويد :  إِنَّكَ مَيِّتٌ وَ إِنَّهُمْ مَيِّتُونَ  .\r\nگويند قومى از شيعه كه خداى تعالى حكم بباطل كند و ظلم و كفر و سفه و فواحش او آفريند چنان كه جملهء مجبّره و حشويان گويند ، گوئيم اين حكايت دروغست و از اهل امامت هيچكس اين سخن نگفته‌اند و در هيچ كتاب اماميان اين سخن نيابى و هر كه را از اسلام بهره باشد روا ندارد كه اين معنى بر خداى بندد بلى ابو العتاهيه در فروع مذهب اماميان داشت و در اعتقاد جبرى بود و او نه فقيه بود و نه عالم باصول دين و هر چه شعرا گويند از سخنان فاسد بر ديگران عيب نبود و هيچ قومى از فرق اسلام نيابى كه در ميان ايشان قومى نباشد كه اعتقاد فاسد ندارند على الخصوص اصحاب شافعى و ابو حنيفه كه امروز اغلب كتب كه مىخوانند از اصول كلام و اصول فقه و خلاف اغلب اكثر آن فلسفه و منطقيّات بود و اصطلاح و عبارت اهل اسلام بنادر در آن كتب توان يافت و العجب كه راغب از كبار متقدّمان اصحاب شافعيست و فخر رازى از متأخّران و هر يك تفسيرى كرده‌اند و در آنجا چنزها گويند كه هيچ مسلمان اطلاق آن لفظها و سخنها در تفسير قرآن باور ندارند و اصحاب ايشان اين اشخاص را از محقّقان دانند و سخن ايشان را نام حقايق كرده باشند ، لازم آيد كه هيچ كس را بر اهل اسلام آن منّت نباشد كه ابو على سينا و ابو نصر فارابى را باشد كه منبع آن كه ايشان حقايق مىخوانند اينانند كه از متأخّران فلاسفه باشند ، و اصحاب شافعى از جمله القابى كه فخر رازى را بدان خوانند يكى\r\n\r\n","description":"","footnote":"","page_name":" 175 ","page_number":191},
  {"content":"\r\n\r\nآن بود كه حجّة اللّه على الخلايقش خوانند و آنچه ياد كرديم هيچ بريشان عيب نيست و جهل ابو العتاهيهء جبرى بر اهل امامت عيب بود عقلا پسنديده نباشد و هر آنكه كتب سير و تواريخ مطالعه كرده باشد داند اوّل كسى كه جبر آشكارا كرد در اسلام معوية بن ابى سفيان بود و اساس جبر او نهاد و ازينجاست كه امير المؤمنين على مىفرمايد : التّوحيد و العدل نبويّان و الجبر و التّشبيه امويّان .\r\nبدان كه خصم دعوى كند كه سدير صيرفيّ و مفضّل جعفى و زرارة بن اعين و مؤمن الطّاق كه او را شيطان الطّاق خوانند اهل تناسخ بودند ، و هشام بن سالم و هشام بن الحكم و ابو بصير و بيان گفتند كه ايلام اطفال بىاستحقاق باشد و شايد كه ايشان را الم و رنج رسانند و مستحقّ عوض نباشند ، گوئيم اين دروغ و باطلست مثل اوّل و اين اعتقاد بيان و مغيرة و ابو الخطّاب است و ما بيان كرديم كه ايشان كافر بودند و صادق عليه السّلام ايشان را لعنت كرد و اين معنى كه شما دعوى كرديد در هيچ كتاب از تصنيف اين علما و اماميان كه شما اين دروغ بريشان مىبنديد نيابيد .\r\n\r\nفرقت پانزدهم : مفوّضه ،\r\nاين قوم دعوى كردند كه خداى تعالى امور عالم را تفويض با محمّد و امامان كرد ايشان آمر و ناهى و حاكمند در جملهء امور شريعت و قومى ديگر ازيشان گفتند كه تفويض خلق و احيا و اماتت بديشان كرد و رسول و امامان مستحقّ عبادتند و ايشان را نامها نهند باسماى خداى تعالى ، و معتزله و جمله نواصب اين حكايت بر علماى اماميان بندند كه نامشان از پيش ياد كرديم . از سدير صيرفى و نظراى وى از مفضّل و غيره ، گوئيم هر كه دعوى در چيزى كند و بر آن حجّت و بيان ندارد و اثبات نتواند كرد بكتابى از مصنّفات اين قوم و كتب ايشان در اقطار عالم ظاهر و مخالف و موافق مىبينند و مطالعه مىكنند اين شخص جاهل بود و با وى سخن گفتن حرام بود در آنچه باصول شرع تعلّق دارد ، اگر گويند اين اماميان اين معنى از بهر آن در كتب نياوردند كه محلّ تشنيع بود و دفع تشنيع را\r\n\r\n","description":"","footnote":"","page_name":" 176 ","page_number":192},
  {"content":"\r\n\r\nترك آن كردند گوئيم اگر كسى ترا گويد اهل مذهب تو همه دهرى بودند و گفتند عالم قديمست و انبيا جمله دروغزنان بودند حاشا و جمله بدين اعتقاد بودند و دفع تشنيع را اين در كتب ذكر نكردند هر جوابى كه تو او را گوئى و خواهى دادن آن جواب تو بود از آن سؤال كه تو با ما كردى و ازين معنى ترا هيچ خلاص نباشد ، بلى در بعضى احاديث آمده است كه خداى تعالى تفويض كرد بر رسول كه حكم كند در امور شرعى بعلم خويش هر جا كه در آن موضع نصّى از قبل خداى نباشد و اين حديث از احاديث آحاد است و آن موجب علم و عمل نباشد ، و يونس بن عمران كه شيخ معتزله است و جمله فقها و علما بدين حديث كار مىكنند و اگر درين حديث عيبى هست لازم شود كه قياس و استحسان خود كفر بود و اگر از فرق شيعه كسى گفتى كه شايد كه خداى تعالى خلق و رزق و احيا و اماتت تفويض كند بيكى از رسل يا ائمّه نزد ما كافر باشد و ملعون و جز از مغيره و ابو الخطّاب و اسحق احمد و بشر بصير و عزاقرى كه ايشان غلوّ كردند در كفر و زندقه و امام ازيشان تبرّى كرد از هيچكس از شيعه اين درست نشد در آنچه گويند كه بعضى از فرق شيعه گويند كه نبوّت باستحقاق بود و آن جزاء عملى بود كه از پيش كرده باشد بدانكه اين مذهب عبّاد و اتباع وى بود و عبّاد از رؤساى معتزله بود و هيچكس از شيعه نگفته است كه نبوّت جزاى عملى باشد كه از پيش كرده باشد و اگر كسى از اماميان گفت كه نبوّت باستحقاق باشد معنيش آن بود كه هر كه را بنبوّت فرستند او را اهليّت آن نبوّت نباشد و آن وقت اهليّت آن دارد كه بهترين قوم بود كه وى را بديشان فرستاده باشند چنان كه گويند فلان مستحقّ امارتست و فلان مستحقّ قضا و فتوى لازمست كه هر كه كارى از امور دين و دنيا به كسى فرمايد واجب كند كه او را اهليّت آن باشد تا آمر را حكيم توان خواندن و اگر بخلاف اين بود او را حكيم نشايد خواند ، نبينى كه اگر پادشاهى كارى به كسى فرمايد كه تدبير آن كار نداند مردم وضيع و شريف عيب او كنند و پادشاهى را نشايد كه وزارت و قضا و ديگر كارها بكسان فرمايد كه نه اهل آن كارند پس درست\r\n\r\n","description":"","footnote":"","page_name":" 177 ","page_number":193},
  {"content":"\r\n\r\nشد كه معنى استحقاق نبوّت اينست كه گفتيم .\r\n\r\n[ فرقت شانزدهم : كيسانيّه 
  ]\r\nفرقت شانزدهم : كيسانيّه‌اند . بدان كه كيسانيّه گويند كه امام بعد از رسول امير المؤمنين على بود و بعد ازو حسن و بعد از حسن حسين و بعد از حسين محمّد حنفيّه . و قومى ازيشان گويند كه بعد از رسول امام امير المؤمنين على بود و بعد ازو محمّد حنفيّه و حسن و حسين را امام ندانند و مسيّب و مختار و سيّد حميرى كيسانى بودند . امّا سيّد بعد از آن توبه كرد و نزديك صادق شد و دين و مذهب از وى فرا گرفت . و قومى گويند ابو مسلم هم كيسانى بود و اين درست نيست . و اين كيسانيّه گويند مهدى محمّد حنفيّه خواهد بود و او زنده است و در كوه رضوي است از كوههاى يمن و چون دجّال بيايد او خروج كند و دجّال را بكشد و جهان را پر از عدل كند . و ايشان را مقالات بسيارست و در ذكر آن فايده نيست . و قومى ازيشان گويند محمّد حنفيّه الهست و مستحقّ عبادت بود و جمله فرق كيسانيّه نزد اماميّه كافرند .\r\n\r\n[ فرقت هفدهم : ابو مسلميّه 
  ]\r\nفرقت هفدهم : ابو مسلميّه‌اند . و اين فرقت را بر شيعه بندند از بهر آنكه وى خروج كرد و خلق بسيار را از اعداء اللّه و اعداء آل محمّد از بنى اميّه و غيرهم بكشت .\r\nبدان كه اين خطاست و ابو مسلميان از فرق شيعه نيستند و نه از فرق سنّيان زيرا كه اعتقاد ابو مسلم آن بود كه امامت بميراثست نه بنصّ چنان كه شيعيان گويند و نه به اختيار چنان كه سنّيان گويند و گويند بعد از رسول امامت از آن عبّاس بود ابو بكر و عثمان بر وى ظلم كردند و او خروج بهر آن كرد كه بنو اميّه را بر اندازد و امارت با بنى عبّاس دهد چنان كه كرد و اگر او را اعتقاد آن بودى كه امامت از آن امير المؤمنين على بود بعد از هلاك بنى اميّه بصادق عليه السّلام دادى و تفويض امامت و ولايت بوى كردى نه بسفّاح از بنى عبّاس و راوندى « 1 » در اين مذهب تابع ابو مسلم بود و قومى\r\n\r\n\r\n","description":"","footnote":"\r\n( 1 ) در نسخه‌ها ، ابن راوندى\r\n","page_name":" 178 ","page_number":194},
  {"content":"\r\n\r\nاز عبّاسيان گويند كه ابو هاشم بن عبد اللّه بن محمّد بن الحنفيّه وصيّت كرد بمحمّد بن علىّ بن عبد اللّه بن عبّاس در آن وقت كه از دنيا رحيل مىكرد به زمين سراة از بلاد شام و محمّد بن على نزد او بود و پسر ابو هاشم كوچك بود از بهر آن وصيّت بپسر عبد اللّه بن عبّاس كرد او را گفت چون محمّد بن ابى هاشم بزرگ شود ردّ بارى كنند و اصحاب عبد اللّه بن معويه و اصحاب محمّد بن عبد اللّه خصومت كردند و اصحاب عبد اللّه دعوى كردند كه ابو هاشم وصيّت بعبد اللّه بن معويه كرد و اين حكومت بپيش شخصى بردند از رؤساى ايشان كه نام وى رياح بود و جماعتى پيش وى گواهى دادند كه ابو هاشم وصيّت بمحمّد بن على كرد و امام اوست قومى ازيشان باز گشتند و گفتند امام محمّد بن عليست و بيشتر گفتند امام عبد اللّه بن معويه است بعد از آن عبّاسيان بسه فرقت شدند قومى اينكه ياد كرديم ، فرقت دوّم ازيشان را رزّاميّه خوانند و ايشان گويند محمّد بن على وصيّت كرد بپسر خود ابراهيم و چون ابو مسلم خروج كرد با ابو مسلم بود و ابو مسلم خلق را به دو مىخواند و در سرّ دعوى آن كنند كه ابو مسلم صاحب دلايل و معجزات بود و اين قوم را خرّميّه نيز خوانند و ايشان پراكنده باشند در بلاد اسلاف خويش و نام رئيس ايشان رزّام بود ازين جهت ايشان را رزّاميّه خوانند و المقنّع « 1 » ازين قوم بود دعوى كرد كه روح ابو مسلم نقل بوى كرده است و او الهست و دعوى او بكش شهر ماوراء النّهر بوده است . و قومى ازيشان گويند ابو مسلم زنده است و گويند هيچ چيز از تكاليف از نماز و روزه و زكات و حج واجب نيست و ايمان و دين اين دو چيز است : اوّل معرفت امام دوّم امامت نگهداشتن ؛ فرقت سوّم گويند امامت در بنى العبّاسست از جهت محمّد حنفيّه و بعد از علي عليه السّلام امام محمّد حنفيّه بود و هريريّه و راونديّه ازيشان گويند امامت پس از رسول از آن عبّاس بود و ايشان را كه گفتند كه از آن على عليه السّلام بود كافر گويند و ابو مسلم را معظم و بزرگ دانند و ابو منصور سفّاح ايشان را الزام كرد كه بگويند كه امامت\r\n\r\n\r\n","description":"","footnote":"\r\n( 1 ) در نسخه‌ها ، ابن المقفّع\r\n","page_name":" 179 ","page_number":195},
  {"content":"\r\n\r\nبميراثست و بعد از رسول از آن عبّاس كه عمّ ويست و هر كه بعد از رسول امامت كرد او گمراه و ضالّ بود و گفت بعد از عبّاس امام عبد اللّه بن عبّاس بود پس علىّ بن عبد اللّه پس محمّد بن على پس ابراهيم بن محمّد بن على ديگر از آن سفّاح برادر ابراهيم و انكار امامت محمّد بن الحنفيّه كرد ، و اين حكايت درازست و اين قوم را از بهر آن هريريّه خوانند كه رئيس و مقدّم ايشان ابو هريره دمشقى بود ، گويند اصل اين قوم كه گويند امامت بميراثست او بنهاد و اين قوم را شيعهء عبّاسيّه خوانند و كسانى كه فرق ميان شيعهء على و شيعهء عبّاسيّه ندانند ايشان را بر شيعهء على بندند ، و قومى ازيشان گفتند منصور الهست و ابو مسلم رسول منصور ، ايشان را جمع كرد و گفت توبه كنيد ازين مقالت باز گشتند و بيشتر بر آن بايستادند منصور ايشان را بكشت و بر درخت كرد و اين قوم را راونديّه خوانند اصحاب راوندى باشند ، پس درست شد كه اين فرقت نه از شيعهء امير المؤمنين عليند و ايشان باهل سنّت و جماعت نزديكتر باشند كه به شيعه زيرا كه ايشان و سنّيان متّفقند كه از زمان منصور تا آخر دنيا امامت از آن بنى العبّاسست و نزد ما اين قول باطلست و اصل ندارد .\r\nبدان كه از جملهء فرق كه ايشان دعوى شيعت‌گرى كنند در زمان ما چهار فرقت بيش نباشند :\r\nاول : نصيريان و بيان كفر ايشان كرديم .\r\nدوم . اسماعيليان .\r\nسيم . زيديان .\r\nچهارم . اماميان . جز اينها يك آدمى نيابى كه به اعتقاد آن قوم بود كه از پيش ياد كرديم و جمله هلاك شدند .\r\nبدان كه اين قوم را در هر موضعى بلقبى خوانند در بلاد اصفهان و نواحى آن خرّميّه و در قزوين و رى مزدكى و سنبادى ، و در ماهين محمره و در آذربايجان\r\n\r\n","description":"","footnote":"","page_name":" 180 ","page_number":196},
  {"content":"\r\n\r\nقوليّه و در ماوراء النّهر مغان .\r\n\r\nفرقت هجدهم : اسماعيليان ،\r\nو ايشان را باطنيّه خوانند و قرامطه و خرّميّه و سبعيّه و بابكيّه و محمّره ، امّا باطنيّه از بهر آن خوانند كه گويند كه هر چيزى از قرآن و احاديث رسول را باطنى و ظاهرى هست ظاهر بمنزلت پوست و باطن بمنزلت مغز ، چون پوست بادام و مغزش ، و اين آيت را دليل سازند :  لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ ،  و گويند خداى تعالى نه موجود است و نه معدوم ، نه زنده است و نه مرده ، نه قادر و نه عاجز ، نه عالم و نه جاهل ، نه متكلّم و نه اخرس .\r\nنه بينا و نه كور . نه شنوا و نه كر . و در جمله صفات او اين معنى گويند برين طريق كه ياد كرديم و گويند معرفت خداى تعالى بقول معلّمى صادق حاصل شود و گويند عيسى پسر يوسف نجّار بود و آنچه در قرآن مىگويد كه عيسى را پدر نبود يعنى پدر تعليمى نداشت كه علم ازو فرا گرفته باشد و او علم از نقيبان آموخته بود كه در زمان وى بودند نه از معلّم صادق و آنچه گفتند كه عيسى مرده زنده مىكرد يعنى دلهاى مرده را بعلم زنده مىكرد و خلق را به راه راست مىخواند و بامثال اين ابطال جمله شرايع كنند و گويند هيچ از تكاليف ظاهر بر خلق واجب نيست و نماز عبارت بود از طاعت آنكه او را مولانا خوانند ، و زكات عبارت بود از آنكه هر چه از مؤنت تو و عيال تو زيادت باشد به دو رسانى از بهر دعوتخانه ، و گويند عبارت از بانگ نماز و قامت آن باشد كه خلق را بطاعت مقتداى ايشان خوانى و روزه عبارت بود از آنچه او كند خاموش باشى و عيب از مولانا برايشان نطلبى و هر چه او كند از جملهء فواحش و زندقه حقّ شناسى و در هيچ حال منكر او نباشى و چنان مطيع باشى كه اگر فرمايد خود را هلاك كن در حال خود را هلاك كنى بىتوقّف ، و گويند حجّ عبارت بود از قصد نزد امام ايشان هر كه را قدرت بود لازم باشد كه به خدمت وى رود و او را بيند و همهء محرّمات را حلال دارند و گويند محرّمات عبارت بود از قومى كه\r\n\r\n","description":"","footnote":"","page_name":" 181 ","page_number":197},
  {"content":"\r\n\r\nايشان را دشمن مىبايد داشتن و ازيشان بيزار شدن و بريشان لعنت كردن ، و گويند فرايض عبارت بود از قومى كه موالات ايشان واجب بود ، و گويند آنچه خداى گفت :\r\nاذ قال الشّيطان للانسان اكفرت ، بشيطان عمر مىخواهد و به انسان ابو بكر ، و گويند هر كجا در قرآن ذكر فرعون و هامان بود فرعون عمر بود و هامان ابو بكر ، و جمله قرآن و احاديث رسول بدين نوع تفسير مىكنند ، و خرّمدينيّه ازيشان گويند و اين قوم بكوهستان بد باشند از بلاد آذربايجان يكى را از ملوك ايشان برسالت بخلق فرستاد پيش از اسلام و نام او شروين بود و او بهتر و فاضلتر از محمّد و جمله انبيا و رسل بود . و گويند وضو عبارتست از اساس دين كه ايشان نهادند و نماز عبارت بود از ناطقى فصيح و بانگ و قامت عبارت بود از داعي كه خلق را بديشان خواند ؛ و گويند آنچه خداى مىگويد :  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  بدين صلوة ناطق مىخواهد كه خلق را نهى مىكند از بهر آنكه صلوة ظاهر فعل بود و نهى از فعل تصوّر نبندد و از فاعل جايز بود .\r\nبدان كه اوّل كسى كه اظهار دعوت باطنيّه كرد مرزبان بن عبد اللّه ميمون القدّاح از اهواز بود در زمان مأمون و حمدان قرمط رئيس ايشان بود و داعى قرامطه ، و در عقب ظهور بدعت ايشان ظهور بدعت مرجيان بود ، و باطنيّه گويند امام هفتست : على و حسن و حسين و زين العابدين و محمّد باقر و جعفر صادق و اسماعيل و گويند اسماعيل زنده است و آخر الزّمان باز آيد و مهدى او باشد . و اين قوم را اعتقاد بگور و قيامت و حشر و نشر و حساب و بهشت و دوزخ نباشد و گويند حال آدمى مثل گياه بود كه خشك و ريزيده شود و هرگز آن را اعادت نبود و اين معنى بر كسى ظاهر كنند كه بر اعتقاد ايشان باشد . و حكايت صفات بارى و معرفتش بمعلّم صادق بود و حال انبيا و احكام قرآن و احاديث از بهر تخليط ظاهر كنند تا خلق پندارند كه ايشان بخداى و رسول و امام و قرآن اعتقاد دارند .\r\n\r\n","description":"","footnote":"","page_name":" 182 ","page_number":198},
  {"content":"\r\n\r\nبدان كه عبد اللّه بن ميمون قدّاح اهوازى كه واضع كفر ايشان بود ملازم صادق عليه السّلام بودى و خدمت اسماعيل بن صادق كردى و چون اسماعيل بمرد او را پسرى بود نامش محمّد خدمت وى مىكرد و چون ابو دوانيق صادق را زهر داد ابن ميمون قدّاح محمّد اسماعيل را برگرفت و بمصر شد و چون محمّد اسماعيل وفات يافت او را كنيزكى بود حامله . گويند قدّاح آن كنيزك را بكشت و كنيزك خود را بجاى او بنشاند . چون كنيزكش بزائيد پسرى آورد او را زندقه بياموزانيد و گفت اين پسر محمّد اسماعيلست چون بزرگ شد گفت اين امامست و قومى از فرزندان ملوك عجم تبع او شدند بدين تلبيس خلق بسيار گمراه شدند و جماعتى از نسل او ملوك مصر شدند و اسكندريّه و مغرّب . پس از آن دعاة در عالم پراكنده كردند و اوّل كسى كه ازيشان بامارت بنشست مهدى بود . ديگر قايم . بدين ترتيب تا زمان مستنصر ، حسن صبّاح قصد او كرد و اجازهء ازو بستد و اين ملعون خلقى بسيار گمراه كرد بعد از آن ملوك مصر منقطع شدند و اتباع صبّاح تا زمان ما هنوز باقيند و ايشان را ملكى و شوكتى عظيمست . و ايشان درين وقت چندين فرقتند چنان كه در اوّل بودند .\r\n\r\n[ فرقت اوّل صبّاحيّه 
  ]\r\nفرقت اوّل صبّاحيّه گويند اگر كسى را عقل كفايتست هيچكس را بر ديگرى اعتراض نرسد و اگر عقل كفايت نبود لابد كه خلق را امامى باشد . ايشان را گوئيم اگر عقل نبودى حقّ از باطل ظاهر نشدى و چون عقل كفايت بود در معرفت خداى حاجت به امام نباشد و اگر عقل در معرفت كفايت نيست آن امام كه شما دعوى مىكنيد كجاست و شما هيچ نتوانيد دانستن الّا بقول صادقى و چون شخصى بيايد و دعوى كند كه من امامم شما را معلوم نشود الّا كه صادقى ديگر بگويد كه اين صادقست و قول در صادق دوّم مثل قول در صادق اوّل بود تا بتسلسل انجامد و اين باطل بود . اگر گويند بمعجز بدانيم كه وى صادقست گوئيم معجز آن وقت دليل بود كه شما دانيد كه صانعى حكيم هست و اين معجز فعل ويست و او تصديق كذّاب نكند و شما را معرفت صانع حاصل نشود الّا بقول صادقى و صدق اين معلّم صادق حاصل نشود الّا بعد از آنكه\r\n\r\n","description":"","footnote":"","page_name":" 183 ","page_number":199},
  {"content":"\r\n\r\nصانع را شناسد و توحيد و عدل داند پس شما هرگز نه خداى را بتوانيد شناختن و نه امام را .\r\n\r\nفرقت دوّم : ناصريّه ،\r\nرئيس ايشان ناصر خسرو بود و اين ملعون شاعر بود و خلقى بسيار گمراه كرد .\r\n\r\nفرقت سيّم : قرامطه\r\nاصحاب احمد بن قرمط و اين ملعون ازدهى بود و يكى از دعاة ملاحده بوى رسيد و او را از دين برآورد . چون آن داعى برفت اين قرمط دعوى كرد كه من داعى ايشانم و خلقى بسيار كافر شدند بدعوت او و خروج كردند و قافلهء حاج را بكشتند و مالها بر گرفتند و قصد مكّه كردند كه كعبه را خراب كنند .\r\nخداى ايشان را هلاك كرد .\r\n\r\nفرقت چهارم : بابكيّه اصحاب بابك ،\r\nو اين ملعون از آذربايجان بود قومى بسيار برو جمع شدند و فساد عظيم در دين پيدا كردند و خلقى بيشمار بر وى جمع آمدند و خروج كردند در زمان معتصم و بعد از چند مصاف او را بگرفتند و هلاك كردند .\r\n\r\nفرقت پنجم : مقنّعيّه اصحاب المقنّع « 1 » ،\r\nبدانكه اين مقنّع از اتباع ابو مسلم بود چنان كه در فرق بو مسلميّه ياد كرديم و چون دعوت ملاحده ظاهر شد در زمان مأمون اصحاب مقنّع با ايشان يار شدند و اين ساعت از جملهء ملاحده‌اند نه از بو مسلميّه و مقنّع از رزّاميه بود چنان كه ياد كرديم ، دعوى نبوّت كرد بعد از آن دعوى الهيّت كرد و بكش ماوراء النهر اتباع وى بسيار شدند و او دعوت آنجا ظاهر كرد ، چون دعوى خدائى كرد از خلق در حجاب شد و خود را به كسى ننمود و روى ببت زرّين بكرد و گفت كس مرا نتواند ديدن ، چون خلق الحاح بسيار بكردند تا خود را بديشان نمايد و آن قوم را اعتقاد آن بود كه چون او خود را بريشان نمايد نتوانند كه او را بينند مگر بنور وى سوخته نشوند آنگه آن ملعون در مقابل ايشان كه در اندرون خواستند رفتن آئينه چند محرقه بساخت چنان كه عكس شعاع آفتاب بدان افتد ، چون دستورى\r\n\r\n\r\n","description":"","footnote":"\r\n( 1 ) در نسخه همه جا : ابن المقفع دارد .\r\n","page_name":" 184 ","page_number":200},
  {"content":"\r\n\r\nداد و در اندرون مىرفتند قومى كه از پيش بودند به عكس شعاع سوخته شدند و قومى كه از پس بودند باز گرديدند چون آن حال بديدند گفتند  لا تُدْرِكُهُ الْأَبْصارُ ،  او را نتوان ديد ، و اين ملعون يك چشم بود و از اهل مرو بود و حيل و مخاريق نيك دانستى و نامش هاشم بود و بمخاريق اهل‌كش و ايلاق از بلاد فرغانه گمراه كرد و اين قوم بعد از ظهور دعوت ملاحده تبع ايشان شدند و اين ساعت از فرق ملاحده‌اند .\r\n\r\n[ فرقت نوزدهم : زيديان 
  ]\r\nفرقت نوزدهم : از شيعه ، زيديان‌اند و ايشان سه فرقتند در زمان ما ، بدان كه اهل كوفه اكثر خوارج بودند و دعوى كردند كه ما از شيعهء امير المؤمنين عليه السّلام‌ايم ، چون با امير المؤمنين آن معامله كردند كه در تواريخ مذكورست و با حسن و با حسين ، اين ملاعين چنان كه دشمن اهل بيت بودند دشمنان بنى اميّه نيز بودند و تا زمان ملك بنى اميّه بود خواستند كه بريشان خروج كنند رئيسى نداشتند تدليس كردند و پيش شيعه رفتند و گفتند شما مىدانيد كه امر بمعروف واجبست و اين ظلمهء بنى اميّه خلق برداشتند و اگر ما خروج نكنيم و برين قرار بميريم كافر باشيم ، قومى از شيعه بقول ايشان فريفته شدند و غرض ايشان آن بود كه بقيّتى از اهل بيت كه مانده بودند هلاك شوند جمله پيش زيد رفتند تا آن وقت كه شنيدند كه زيد رغبت كرد تا بيست هزار مرد با وى سوگند خوردند و چون زيد خروج كرد بيست هزار سوار با وى بودند چون بدر جامع رسيد اندكى مانده بودند و ديگران رفته زيد گفت رفضونى مرا رها كردند ، زيد را بگرفتند و بكشتند و صلب كردند و بعد از آن بسوزانيدند و خاكسترش در جائى ريختند ، اين ساعت گويند كه وى امامست ، فرقت\r\n\r\n[ اوّل جاروديّه 
  ]\r\nاوّل از زيديان : جاروديّه و ايشان را سرحوبيّه نيز خوانند . بدانكه ابو الجارود كه رئيس ايشانست بر باقر عليه السّلام چيزى خواندى و منافق بود و كور و باقر او را سرحوب خواندى و گفت سرحوب نام شيطانيست و مسكن او دريا باشد ، و ابو الجارود و اصحابش گويند رسول نصّ كرد بر على بر صفت نه بتسميه و آن را نصّ خفىّ\r\n\r\n","description":"","footnote":"","page_name":" 185 ","page_number":201},
  {"content":"\r\n\r\nخوانند يعنى نه روشن بود ، بعد از رسول امام او بود و خلق كافر شدند كه ديگرى را نصب كردند و قومى از جاروديّه گويند رسول چنان كه بر امير المؤمنين نصّ كرد بر حسن و حسين نيز نصّ كرد و امامت هر سه بنصّ رسول بود ، و بعضى گويند امامت حسن و حسين بنصّ امير المؤمنين بود نه بنصّ رسول و فضيل دسّان و ابو خالد واسطى گويند هر كه بر على تقدّم كرد كافر شد و هر كه از فرزندان حسن و حسين باشد علم او چون علم رسول بود پيش از آنكه بياموزد و اگر چه در خرقه پيچيده باشد ، و قومى ازيشان گويند علم مشتركست ميان ايشان و ميان عوام و شايد كه در عوام قومى باشند كه علم ايشان بيشتر از آن اولاد حسن و حسين باشد ، و گويند امام بعد از رسول على بود ديگر حسن و حسين و بعد ازين سه هر كه از بنى فاطمه باشد و عالم و شجاع بود و خروج كند امام بود ، و قومى گويند مهدى ، محمّد بن القسم بن علىّ بن عمر بن علىّ بن الحسين بن علىّ بن ابى طالب خواهد بود خداوند طالقان معتصم او را حبس كرد و كس ندانست كه حال وى بچه رسيد ، ايشان را گوئيم اگر شكّ در موت او موجب آنست كه او منتظر باشد شكّ در حياتش موجب آن بود كه او نه امامست ، و قومى گويند مهدى ، يحيى بن عمر بن يحيى بن الحسين بن زيد بن على صاحب كوفه باشد و اتّفاق جمله امّتست از اصحاب تواريخ و سير كه حسين بن اسماعيل او را بكشت و سرش بمستعين فرستاد و ايشان خود روايت كنند كه يكى از اولاد رسول در پيش حسين بن اسماعيل رفت و اين دو بيت بر وى خواند در محفل :\r\n قتلت اعزّ من ركب المطايا * و جئتك استلينك في الكلام \r\n و عزّ عليّ من القاك الّا * و فيما بيننا حدّ الحسام \r\n\r\n[ فرقت دوّم : جريريّه 
  ]\r\nفرقت دوّم : جريريّه‌اند و ايشان را سليمانيّه نيز خوانند ، اين قوم گويند امامت شورى بود و به دو كس از خيار مسلمانان منعقد شود و امامت مفضول درست بود و ابو بكر و عمر بامارت مخطى بودند نه خطائى كه موجب كفر بود ، و گويند عثمان كافر شد ببدعتهاى چند كه وى بنهاد و جاروديّه را كافر دانند از براى آنكه شيخان را\r\n\r\n","description":"","footnote":"","page_name":" 186 ","page_number":202},
  {"content":"\r\n\r\nتبرّى كنند و جاروديّه ايشان را كافر دانند كه تولّى كنند شيخان را .\r\n\r\nفرقت سيم : بتريّه\r\nو ايشان را صالحيّه نيز خوانند و اين فرقه اتباع كثيّر النّواء الأبتر باشند و آن حسن بن صالح بن حىّ ، و گويند على عليه السّلام بعد از رسول فاضلترين خلق بود و امامت از آن وى بود امّا چون او ترك كرد امامت درست شد بر شيخان و صحابه نه مخطى بودند و در عثمان نه بد گويند و نه نيك . و گويند اموات را رجعت بود پيش از قيامت و يعقوبيّه گويند ابو بكر و عمر امامان حقّ بودند و آن كس را كه تبرّى كند از شيخان كافر نگويند و انكار رجعت كنند .\r\nبدان كه اعتقاد زيديان در اصول كلام اعتقاد معتزله بود و در فروع با نواصب موافق باشند و نزد ايشان قياس و رأى و اجتهاد و استحسان دليل شرعى بود و اكثر مذهبشان قياس و استحسان باشد و جملهء ائمّه معصوم را از زين العابدين تا مهدى گمراه دانند و گويند هر كه بامامت زيد نگويد و جهاد واجب نداند كافر بود .\r\nاختلاف زيديان در تقيّه . بدان كه قومى ازيشان گويند تقيّه نه در قول روا باشد و نه در عمل . و قومى گويند تقيّه در قول و عمل روا باشد مادام كه باتلاف نفس نينجامد . ديگر خلاف كردند قومى گفتند تقيّه امام را روا نبود و غير امام را روا بود و قومى گويند نه امام را روا بود و ته غير امام را البتّه . ابو القاسم بلخى ازيشان حكايت كرد كه هر دارى كه در آن تقيّه بايد كرد دار الكفر باشد و گويند اگر مؤمنان در تقيّه باشند و سلطان معاون ايشان باشد و رعيّت غالب باشند دار دار ايمان بود و اگر مؤمنان قادر باشند بر اظهار ايمان و احكام بصلحى كه ميان ايشان و مخالفان رفته بود يا جزيتى بر خود گرفته باشند دار دار الكفر بود اگر مؤمنان را تقيّه بايد كرد از سلطان دون رعيّت و او غالب بود بر مؤمنان آن دار دار كفر بود و براءت ازيشان واجب بود و براءت از مؤمنان روا نباشد پس رعيّت جمله كافر باشند ، و قومى گويند دار مخالفان زيديان جمله دار شركست نه دار كفر . و قومى گويند دار دار توحيد است الّا لشكرگاه ظالمان كه آن دار بغى است . و قومى گويند دار تقيّه دار خطاست\r\n\r\n","description":"","footnote":"","page_name":" 187 ","page_number":203},
  {"content":"\r\n\r\nنه دار كفر و نه دار ايمان و قومى گويند براءت اهل تقيّه واجب بود و از جملهء اهل قبله الّا از آنكه ايمان وى معلوم شود . و قومى گويند تبرّى نكنيم الّا از آنكه ايمان وى معلوم شود . و قومى گويند تبرّى نكنيم الّا از آنكه دانيم كه اهل ضلالتست و تولّى نكنيم الّا بدانكه اهل ايمان بود ، و قومى گويند تولّى كنيم آن را كه ايمان وى معلوم بود و در ديگران هيچ نگوئيم ، و قومى گويند شبيخون بردن و غارت كردن حرام بود در تقيّه و اگر چه دار ايشان دار كفرست و قومى گويند منافقان كه در دار دار تقيّه باشند حيلت با ايشان كردن و مالشان بردن روا باشد ، و قومى گويند اموال ايشان و سرقت ازيشان روا نباشد و اگرچه دار ايشان دار الحرب بود ، و قومى گويند روا باشد كه منافقان را زانى و اولاد زنا خوانى ، و قومى گويند روا بود در دار تقيّه دختر ازيشان خواستن و روا نبود بايشان دادن ، و ابو القاسم بلخى ازيشان گويد كه دختر بدار اهل تقيّه دادن و ازيشان خواستن روا نباشد ، و قومى گويند براءت از اطفال دار تقيّه واجب نبود تا آن وقت كه بالغ شوند چون بالغ شدند ايشان را با ايمان خوانند اگر اعتقاد در زيديان كردند اهل توّلى شوند و اگر نكردند همچنان اهل براءت باشند ، و قومى گويند اطفال كفّار و مؤمنان را نه براءت بود و نه تولّى چون بالغ شوند اگر اعتقاد ايشان گيرند تولّى كردن ايشان واجب بود و اگر بخلاف زيديان باشند براءت ازيشان واجب بود ، و خرافات زيديان بسيارست برين قدر اختصار كرديم زيرا كه در جمله ياد كردن ملالت خيزد و زيديان همچون نواصب گويند عصمت در امامت شرط نيست روا بود كه فيما بينه و بين اللّه فاسق و فاجر بود چون به ظاهر عادل و مرضى بود .\r\n\r\n[ فرقت بيستم : اماميان اثنى عشرى 
  ]\r\nفرقت بيستم : از شيعه : اماميان اثنى عشرىاند ، بدان كه ازين فرق اسلام كه از پيش ياد كرديم اگر چه هر يكى گويند حقّ بامنست و ديگران بر باطلند دليل عقل اقتضاء آن مىكند كه حقّ در دو جهت مختلف نباشد و قول رسول مؤكّد دليل عقلست چنان كه گفت يك فرقت ناجى باشند و باقى هالك و اگر حقّ در جهات مختلف مىتوانست بود نشايستى كه جمله هالك بودندى الّا يك فرقت و اجماع امّت محمّد\r\n\r\n","description":"","footnote":"","page_name":" 188 ","page_number":204},
  {"content":"\r\n\r\nاست كه حقّ در ميان اين هفتاد و سه فرقتست و نشايد كه ازيشان بيرون بود كه اگر نه در ميان امّت بود لازم شود كه دين محمّد باطل بود و اين كفر باشد بى شكّ چون درست شد كه حقّ در ميان امّتست و ايشان هفتاد و سه فرقت ، و عوار هفتاد و دو فرقت پيدا كرديم و عقل حكم مىكند بر بطلان اين اقوال . لازم بود كه حقّ با اهل امامت بود و مذهب و اعتقاد ايشان حقّ باشد كه اگر اعتقاد ايشان باطل بود از ميان امّت بيرون شود و اين روا نباشد و هيچ مذهب و اعتقاد نباشد از مذاهب در زمان ما كه در كتب تواريخ و سير كه اوّل ظهور آن مشهور و معروف نيست نزد اصحاب تواريخ و واضع آن اعتقاد و آن مذهب ايشان را معلومست چنان كه اعتقاد جهم و مذهب معتزله و كرّاميّه و مشبّهه و نجاريّه و مرجئه و ابن كلّاب و اشاعره و غير ايشان . و اگر اين اعتقادات جمله اعتقادات صحابهء رسول بودى اختلاف در آن نكردندى و هيچكس نگفتى كه مخالف من كافر و هالكست و نيز روا بودى كه اصحاب سير و تواريخ گفتندى كه واضع اين اعتقاد فلان كس بود ، پس چون اين جمله محدث بود باطل باشد از بهر آنكه رسول مىگويد : كلّ حدث بدعة و كلّ بدعة ضلالة و كلّ ضلالة في النّار ، مىفرمايد كه هر چه نو نهاده باشد يعنى بعد از رسول بدعت بود و همهء بدعت گمراهى باشد و همهء گمراهان در دوزخ باشند ، اين حال اعتقاداتست .\r\nامّا حكايت اصحاب مذاهب در شرعيّات از ابو حنيفه و مالك و شافعى و احمد و سفيان ثورى و اسحق راهويه و داود اصفهانى ، شكّ نيست كه مذهب ايشان از وضع ايشانست نه از قول رسول يا ائمّهء معصومى كه حافظ شرع بود از بهر آنكه شاگردان ابو حنيفه مثل ابو يوسف و محمّد و زفر و لؤلؤى در چهار دانگ مذهب استاد تصرّف كردند و قول او ردّ كردند ، و اصحاب شافعى مثل مزنى و ربيع و بويطى و ابن سريج و غيره در اكثر مسائل خلاف وى كردند و اگر اقوال ايشان نقل از رسول بودى تغيير و تبديل آن كفر بودى و نيز ما را معلومست كه خلاف ميان شافعى و ابو حنيفه و مالك و ديگر فقها بسيارست و نشايد كه رسول در يك زمان در يك مسئله دو يا سه\r\n\r\n","description":"","footnote":"","page_name":" 189 ","page_number":205},
  {"content":"\r\n\r\nحكم مختلف بكند ، و اگر احكام مختلف هر يك در زمانى بود لازم بود كه حكم آخرين ناسخ حكم اوّلين باشد درين مسئله دليل برآنست كه جملهء عقلا دانند كه اگر ابو حنيفه و مالك و شافعى بنزد نبى عليه السّلام حاضر شدندى و از رسول پرسيدندى كه سگ پاك است يا پليد رسول گفتى كه پاك است يا پليد بيش ازين حكم نكردى و ما را و جملهء عقلا را اين معنى بضرورت معلومست و معهذا ابو حنيفه مىگويد قبل و دبر سك پليدست و باقى پاك و چون مرد پوستش بدباغت پاك شود و شافعى مىگويد سك جمله پليدست و جلدش بدباغت پاك نشود و مالك مىگويد سك پاك است و گوشتش مباحست الّا گوشت سك گزنده . و هر كه گويد كه رسول در يك زمان در يك مسئله اين سه حكم متضّاد بكرد او رسول را نشناخته باشد و امثال اين مسائل بسيارست بلكه از ابو حنيفه در يك حكم روايات بسيار بود جز از وجوه اصحابش و شافعى را اقوال باشد در يك مسئله از دو قول و سه تا هشت قول دون وجوه اصحابش ، و اين وجوه از رسول در حادثهء در يك زمان محال بود . و خلاف نيست كه اوّل كسى كه در شرع قياس كرد ابو حنيفه بود ، پيش از وى ديگران نقل نكردند ازين جهت محمّد بن الحسن گفت :\r\nالنّاس عيال ابي حنيفة في الفقه ، يعنى مردمان در فقه عيال ابو حنيفه‌اند دليل بر آنكه پيش از ابو حنيفه نبود از براى آنكه ابن ابى ليلى قاضى كوفه بود ابو حنيفه را هجو كرد تا وى زنده بود ابو حنيفه فتوى نتوانستى داد و اگر پيش از ابو حنيفه در شرع قياس كرده بودندى ابن ابى ليلى اين هجو نتوانستى كردن ، و روايت كرده‌اند كه چون ابو حنيفه شروع در قياس كرد و از قياس فتوى مىداد در كوفه شاعرى بود نام وى مساور الورّاق اين ابيات بگفت :\r\n كنّا على الدّين قبل اليوم في سعة * حتّى بلينا باصحاب المقاييس \r\n قاموا من السّوق اذ قلّت مكاسبهم * و استعملوا الرّأى بين الفخر و البوس \r\n قوم اذا اجتمعوا صاحوا كانّهم * ثعالب صبّحت بين النّواويس \r\n\r\n","description":"","footnote":"","page_name":" 190 ","page_number":206},
  {"content":"\r\n\r\n يا ايّها النّاس توبوا من ذنوبكم * و ناصحوا اللّه في لعن الاباليس \r\nچون اين بيتها بابو حنيفه رسيد زرى چند بمساور فرستاد بعد از آن روزى چند در كوفه وليمهء بود مساور را آنجا خوانده بودند مساور گويد چون در خانه رفتم خانه پر از خلق بود جائى نيافتم كه بنشينم و ابو حنيفه را در صدر نشانده بودند جائى فراخ و او را باد مىزدند ، مرا بديد و گفت يا مساور بيا به اين جا مرا پيش وى بنشاندند و گرماى گرم بود و خادمان باد مىزدند ، در دل گفتم بيتها مرا سود داشت هم بمال هم بجاه و چون حال برين گونه بود برين مذاهب اعتماد نباشد و اگر چه بعضى از اقوال رسول با اين مذاهب آميخته بود على الخصوص كه ايشان مسائل بقياس و رأى و استحسان و اجتهاد وضع كنند و آن را شرع رسول خوانند و اگر چه وضع آن از قياس و رأى بعد از پانصد سال بود از وفات رسول و شكّ نيست كه اين معنى را نام شرع كردن دروغ بود زيرا كه شرع آن بود كه خداى تعالى و رسول نهاده باشند ، و چون درست شد كه اعتماد برين مذاهب نشايد كرد لازم بود كه مذهبى باشد كه بر آن اعتماد شايد كرد تا ابطال تكاليف شرعى نكرده باشيم ، اگر گويند اين قول شما باطلست كه رسول فرمود كه : العلماء ورثة الانبياء ، علما وارثان انبياءاند و گفته است كه اختلاف علماء رحمت بود و گفته است كلّ مجتهد مصيب فان اصاب فله اجران و ان اخطاء فله اجر واحد ، يعنى مجتهد مصيب باشد اگر صواب بود او را دو ثواب دهند اگر خطا باشد او را يك ثواب دهند چون ايشان استنباط كردند و حكم حادثه بيرون آوردند لازم بود اقتدا بديشان نكردن و بر فتاوى ايشان اعتماد نمودن ، گوئيم : امّا حديث اوّل از احاديث آحادست و محتمل صدق و كذبست و چون مسلّم داريم كه صدقست غلبهء ظنّ حاصل شود و اين مسئله اصل دينست و آحاد در اصل دين حجّت نباشد و اگر نيز حجّت بودى نشايستى حمل آن بر عموم كردن از بهر آنكه هيچ فرقت نيست از فرق اسلام و مجوس و يهود و نصارى كه ايشان نفى صانع و رسل و شرايع كنند و\r\n\r\n","description":"","footnote":"","page_name":" 191 ","page_number":207},
  {"content":"\r\n\r\nجملهء اديان و ملّتها را علما هست پس لازم بود كه جمله ورثهء انبيا باشند و اقتدا كردن بريشان لازم بود و اين كفر باشد و اگر گويند علماى امّت خود را مىخواهد نه ملّتهاى ديگر گوئيم امّت رسول هفتاد و سه فرقتند و يك ديگر را تكفير مىكنند نشايد اقتدا بجمله كردن كه ميان حقّ و باطل تميز نكرده باشد و اين باطل بود پس اقتدا بعلماى حقّ بايد كرد و دليل قاطع بايد كه علماى اهل حقّ از علماى اهل باطل پيدا كند و شما را دليل ميسّر نشود .\r\nامّا حديث دوّم مخالف دليل عقل و قرآن و اجماعست و هر حديث را كه خلاف اين سه اصل باشد از اصول دين بايد كه آن موضوع باشد و التفات بدان نشايد كرد ، امّا آنچه كه گفتيم كه خلاف دليل عقلست آنست كه همهء عقلا از اهل كفر و اسلام دانند كه احكام متضاد در يك حادثه در يك زمان محال باشد كه جمله حقّ بود و دليل بر آنكه خلاف قرآنست خداى مىگويد :   وَ لا يَزالُونَ مُخْتَلِفِينَ إِلَّا مَنْ رَحِمَ رَبُّكَ   ، مىفرمايد كه هميشه مختلف باشند الّا آنكه رحمت خداى او را دريابد يعنى آنكه مختلف بود از رحمت خداى دور بود ، و جاى ديگر مىفرمايد :  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً ،  يعنى اگر نه از نزد خداى تعالى بودى درو اختلاف بسيار يافتندى پس درست شد كه اختلاف مذمومست و چون اختلاف مذموم بود نشايد كه رسول گويد كه اختلاف علما رحمتست كه هر چه مذموم بود رحمت نباشد .\r\nامّا آنچه گفتيم كه خلاف اجماع امّتست بدان كه نزد ابو حنيفه قاضى حنفى را رسد كه نقض بعضى از احكام هر قاضى كه نه حنفى باشد كند و همچنين قاضى شفعوى تواند كه نقض بعضى احكام ديگر قضاة كه نه شفعوى باشند كند و در جملهء مذاهب كه دعوى اهل سنّت و جماعت كنند اين معنى روا باشد و نزد اماميان هر حكمى كه خلاف شرع بود قاضى را لازم بود نقص آن حكم كردن چون تواند ، پس اگر\r\n\r\n","description":"","footnote":"","page_name":" 192 ","page_number":208},
  {"content":"\r\n\r\nاختلاف رحمت بود نقض هيچ روا نبود باتّفاق امّت ، اگر گويند اين حديث درستست نزد اهل قبله و شما ردّ حديث مىكنيد و ردّ حديث رسول نيكو نبود نزد اهل ايمان ، گوئيم ردّ حديث نمىكنيم امّا شما بعضى از حديث رسول ترك كرديد و ايشان كه ترك بعضى كردند غرضشان آن بود كه رأى و قياس با شرع بياميزند و آنچه درستست از حديث رسول آنست كه گفت : الاختلاف الى العلماء رحمة ، تردّد كردن و پيش علما رفتن رحمتست و اين معنى سنّت خوبست زيرا كه چون پيش علما رود لابد كه او را در آن فائدهء باشد از دانستن فرضى يا سنّتى پس اين رفتن رحمت بود و ايشان از كلمهء اوّل لام الف بينداختند و از كلمهء دوّم الى ، آنگه گفتند اختلاف العلماء رحمة ، و بدين طريق كه ايشان مىگويند حديث خلاف دليل عقل و قرآن و اجماع امّتست و نشايد بدان عمل كردن .\r\n\r\n","description":"","footnote":"","page_name":" 193 ","page_number":209},
  {"content":"\r\n\r\n\r\nباب بيستم در دانستن حق كه با كدام قومست و از كجا ميبايد طلبيدن\r\nبدان كه ما بيان كرديم كه حقّ در ميان امّت رسولست و مقالات هفتاد و دو فرقت باطلست و اعتماد در كلّ احوال و حوادث بر اقوال اصحاب مذاهب نميتوان كرد لازم بود كه در امّت قومى باشند كه اقوال ايشان حجّت بود و اقتدا بديشان واجب بود و اگر اين قوم نباشند دين اسلام باطل بود حاشا پس چون درست شد واجب بود كه اين قوم بهترين خلق باشند و طاعتشان بر اين خلق واجب باشد و چون ما را اطّلاع بر ضماير خلايق نيست نتوانيم دانست كه بهترين خلق كدامست الّا بقول خداى تعالى يا رسول يا اجماع امّت و اين هر سه دليلست بر آنكه خير خلق بعد از رسول اهل بيت رسولند و خداى در قرآن چند جاى ايشان را ستوده است ، اوّل آنجا كه گفت :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ ،  و گفت :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ، و هر كه خداى تعالى بر پاكى او گواهى داد وى معصوم بود و هر كه معصوم بود قول وى حجّت بود و چون قول وى حجّت بود بهترين خلق باشد ، و : هل اتى و ديگر آيتها در حقّ ايشان فرود آمده است و هيچ نيست در قرآن كه در آن ذكر مدح و ثناست الّا كه ايشان بدان اوليتر باشند از ديگران و آنچه خاصّ در حقّ ايشان فرود آمده است ديگران را در آن نصيب نباشد و هر كه خداى به پاكى وى گواهى داد هر كه گويد او نه معصومست قرآن ردّ كرده باشد و آنچه دليلست بر\r\n\r\n","description":"","footnote":"","page_name":" 194 ","page_number":210},
  {"content":"\r\n\r\nآنكه ايشان بهترين خلايقند بعد از رسول بسيارست امّا دو سه كلمه اينجا ياد مىكنيم :\r\n\r\nحديث اول :\r\nاز ابو رياح مولى امّ سلمه روايت كند از رسول كه گفت اگر خداى تعالى دانستى كه در زمين بهتر از على و فاطمه و حسن و حسين كسى ديگر هست مرا فرمودى تا بديشان مباهله كردمى ،\r\n\r\nحديث دوم :\r\nزيد بن ارقم روايت كند از رسول كه گفت من دو چيز در ميان شما مىگذارم اگر دست در هر دو زنيد هرگز گمراه نشويد يكى بزرگتر از ديگرى كتاب خداى كه از آسمان به زمين آمده است ، دوّم عترت من و ايشان از هم جدا نشوند تا بحوض كوثر به من رسند ، پس درست شد كه حقّ ايشانند و اتباع ايشان كه اگر نه چنين بودى هرگز رسول ايشان را با قرآن برابر نكردى و نگفتى كه هر كه دست دريشان زند هرگز گمراه نشود ، اگر گويند ايشان را مذهبى نبود مفرد و اگر بودى ظاهر كردندى چنان كه از فقها معروف و مشهورست گوئيم اين قول او باطلست زيرا كه اگر ايشان را مذهب نبودى و نه مقتدائى دين بودى رسول ايشان را با قرآن برابر نكردى و برابر كردن ايشان با قرآن سبب آن بود كه قرآن حجّتست زيرا كه احكام شرع دروست و ايشان حجّت خدايند بر خلق پس هر دو حجّت را در سلك كشيد ، وجه دوّم آنست كه رسول گفت هر كه دست دريشان زند هرگز گمراه نشود و اگر ايشان نه حجّت و مقتداى شرع باشند و مذهبى ندارند هر كه دست دريشان زند گمراه بود و نشايد كه رسول گويد هر كه دست در كسى زند كه او را اعتقاد و مذهب نبود هرگز گمراه نشود ، امّا آنچه گفت كه اگر ايشان را مذهبى بود ظاهر و معروف بودى همچون مذهب فقها گوئيم اين فاسدست از بهر آنكه خلاف نيست كه از اوّل ملك بنى اميّه تا زمان ما جمله ملوك ايشان قصد آن كردند كه علوم اهل بيت را محو كنند و معويه بعد از آنكه بفرمود تا در جملهء ديار اسلام بر منبرها و مناره‌ها لعنت على مىكردند نامه‌ها نوشت بعثمان كه هر كجا از شيعهء على بيابيد يا كسى كه فضايل ايشان گويد يا روايت كند او را بكشيد آنگه شيعه را مىكشتند و زياد عامل يمن بود هفتاد\r\n\r\n","description":"","footnote":"","page_name":" 195 ","page_number":211},
  {"content":"\r\n\r\nهزار شيعهء على در يمن بكشت و فقها و قضاة بعضى از ترس قتل و بعضى از بهر مال و جاه فتاوى بر خلاف اقوال ائمّه مىدادند و قومى از شيعه كه مانده بودند در سرّ مذاهب و احاديث ائمّه روايت مىكردند و پنهان پيش امام مىرفتند و كشف مشكلات از وى مىكردند ، و در زمان بنى العبّاس هم مثل اين بود تا غايتى كه متوكّل بفرمود تا تربت حسين و شهدا را شيار كردند و بكاشتند تا مردم به زيارت نروند در سال دويست و سى و شش از هجرت و در آن روز زلزله ظاهر شد در جملهء روى زمين و در شهر رى چهل و پنج هزار آدمى در آن هلاك شدند و در زمان مأمون چون امام را شهيد كرد فقهاى خراسان عوام را دستورى دادند بر كشتن اهل البيت و شيعيان ايشان و هم منادى كردند كه اگر با كسى فقه شيعه يا عمل السّنة كه دعوات اهل البيتست بيابند وى را بكشند و يأبى اللّه الّا ان يتمّ نوره و لو كره الكافرون ، و مع هذا هيچ دار الكتب نيابى كه كتب نواصب در آنجا باشد الّا كه كتب اماميّه در آنجا نهاده بود و هيچ شهرى از ديار اسلام نيابى كه در آنجا كتب شيعه نبود ، اگر گويند كه مذهب اهل البيت اينست كه ما داريم گوئيم اين از دو وجه باطلست : اوّل آنكه اگر مذهب ايشان اينست چرا اضافت با شافعى و ابو حنيفه و مالك و احمد حنبل و غيرهم مىكنند و اهل البيت كه بهترين خلقند نشايد كه مذهب ايشان با ديگران اضافت كنند و اگر از بهر آن اضافت مىكنند با شافعى و ابو حنيفه و احمد و مالك و غيرهم كه ايشان از ائمّه نقل كرده‌اند لازم بود كه اضافت مذهب با تلامذهء فقها كنند كه تلامذه ازيشان نقل كردند و اين فاسدست وجه دوّم هم باطلست زيرا كه بسيار مسائل جمله فقها از امير المؤمنين عليه السّلام روايت كنند و بخلاف آن كار كنند و مسائل كه در آن با امير المؤمنين على خلاف كنند در كتبشان مسطورست و چون بقول امير المؤمنين كار نكنند بطريق اوليتر كه بقول ائمّهء ديگر كار نخواهند كرد پس باطل شد كه مذهب ايشان مذهب اهل البيت بود .\r\n\r\nحديث سيم :\r\nجابر بن عبد اللّه الانصارى روايت كند كه روزى رسول در مسجد نشسته بود بعضى از صحابه ذكر بهشت مىكردند رسول گفت خداى تعالى را لوائيست\r\n\r\n","description":"","footnote":"","page_name":" 196 ","page_number":212},
  {"content":"\r\n\r\nاز نور عمودش از زبرجد و هزار سال پيش از آنكه آسمان و زمين آفريند آن را بيافريد بر رداى آن لوا نوشته لا إله الّا اللّه محمّد رسول اللّه آل محمّد خير البريّه ، يعنى آل محمّد بهترين بريّتند و خداوند آن لوا امام قوم باشد ، امير المؤمنين گفت حمد خداى را كه ما را به تو راه نمود و گرامى كرد و شرف داد ، رسول گفت نميدانى كه هر كه ما را دوست دارد با ما در بهشت بود آنگه اين آيت برخواند :  فِي مَقْعَدِ صِدْقٍ عِنْدَ مَلِيكٍ مُقْتَدِرٍ ،  اين حديث هم دليلست بر آنكه آل محمّد بهترين خلقند پس لازم بود كه حقّ با ايشان بود و چون حقّ با ايشان بود لازم شود كه آنكه بيرون ايشان بود نه بر حقّ باشد و مخالف ايشان گمراه بود .\r\n\r\nحديث چهارم :\r\nاز رسول روايتست كه گفت : مثل اهل بيتي كمثل سفينة نوح من ركب فيها نجى و من تخلّف عنها غرق ، مىفرمايد كه مثل اهل بيت من همچون سفينهء نوحست هر كه در آنجا نشست نجات يافت و هر كه باز پس افتاد هلاك شد ، اين هم دليل قاطعست بر آنكه حقّ با اهل بيت و شيعهء ايشانست و اگر نه با ايشان بودى نگفتى هر كه دست دريشان زند و امامان را حقّ داند او از رستگاران باشد ، پس بدين دليلهاى قاطع درست شد كه اهل حقّ از جملهء فرقه‌ها اماميان اثنى عشرىاند ، امّا آنچه گفتيم كه اجماع دليل كند بر آنكه اهل حقّ اهل بيت رسولند بدان كه خلاف نيست كه عرب از عجم بهترند و هاشمى از قرشى و اموى فاضلتر و طالبى از هاشمى بهتر و فاطمى از طالبى خوبتر و فضيلت عرب بر عجم از بهر رسول بود لازم شود كه هر كه برسول نزديكتر بود بهتر بود از آنكه از رسول دور تر بود اگر چه رسول را صحابهء بسيارست و هر يك به چيزى مخصوصند امّا هيچكس پدر و مادر وى بشير و نذير و سراج و منير نبود و اگر كسى را در دنيا صدّيق خوانند از بهر آنكه بديشان ايمان آورد و اگر كسى را فاروق خوانند كه تفريق كرد ميان ايشان و اعداى ايشان بسبب آن فاروق شد و مهاجرين ازين جهت مهاجر شدند كه با ايشان هجرت كردند و انصار آنكه ايشان را نصرت داد و صحابى بصحبت ايشان اين منزلت يافت و حرام\r\n\r\n","description":"","footnote":"","page_name":" 197 ","page_number":213},
  {"content":"\r\n\r\nآنچه ايشان حرام كردند و حلال آنچه ايشان حلال كردند ، شريف شرف ازيشان يافت ، مطيع بطاعتشان مستحقّ ثواب و دشمنانشان مستحقّ لعنت و عذاب ، حوض بقيامت به حكم ايشان ، شفيع عاصيان جدّشان ، حيدر كرّار پدرشان ، فاطمه بتول مادرشان ، حمزه عمّ پدرشان ، جعفر طيّار عمّشان ، ابراهيم و عبد اللّه و طاهر خالشان ، خديجه جدّه‌شان ، ساكنان حرم ، خاندان وحى ، مهبط جبرئيل ، شجرهء نبوّت ، هر كه برسول و بديشان ايمان آورد خون و مال او در عصمت آمد و هر كه برسول و اهل بيتش كافر شد مال و خون او مباح گشت ، فرزندان وى بندگان اتباع رسول باشند ، هيچ فضيلت و مكرمت از بهر خلق بنگذاشتند ، هر كه را فضيلتى بود ببركت ايشان باشد ، وليد بن هشام زين العابدين را گفت چه فضيلتست شما را بر ديگران ، زين العابدين گفت جمله خلايق سه قسمند : قسم اوّل كافر شدند بجدّ ما ، خون و مال ايشان مباح گشت ايشان را بكشتيم و ابدا در دوزخ باشند ، قسم دوّم كافر شدند و طلب ايمان كردند جزيه ازيشان بستديم و ايشان ذليل و خوارند ، قسم سوّم ايمان آوردند و ملتزم احكام شريعت شدند ايشان موالى مااند و طاعت ما بريشان واجب بود ، هيچ نگذاشتيم از بهر ديگران ، و ابو الدّوانيق صادق را گفت بچه شما از ديگران بهتريد ، گفت بدانكه ما نخواهيم كه از شما باشيم و هر كه خواهد كه نه از ما باشد كافر بود ، پس اگر كسى از امّت پندارد كه او بهتر ازيشانست يا مثل ايشان ضالّ و گمراه باشد و همچنين اگر ديگرى را با ايشان برابر كند از امّت او مانند كسى بود كه مشك با پشك و صدف با لؤلؤ و كهربا با ياقوت برابر كند جهل آن كس بر عقلا مخفى نباشد .\r\nبدان كه از عجم پرسيدم كه عرب امامت را شايند گفتند كه بلى و عرب گويند عجم امامت را نشايند و عرب مقرّند كه قريش امامت را شايند و قريش مقرّند بامامت بنى هاشم و بنى هاشم امامت غير هاشمى را منكرند و بنى هاشم مقرّند كه علويان امامت را شايند و علويان امامت غير بنى على را منكر باشند و بنى على مقرّند كه بنى فاطمه امامت را شايند و بنى فاطمه امامت غير بنى فاطمه را منكر باشند و روا ندارند و بنى الحسن مقرّ باشند بامامت بنى الحسين و بنى الحسين امامت بنى الحسن را منكرند\r\n\r\n","description":"","footnote":"","page_name":" 198 ","page_number":214},
  {"content":"\r\n\r\nو روا ندارند پس باجماع بنى الحسين امامت را شايند و در ديگران خلافست و روا نباشد ترك اجماع كردن از بهر خلاف و نيز اگر از جملهء امّت بپرسيم كه امامان اثنى عشر صادق بودند همه اقرار كنند بر صدق ايشان و اگر چه بعضى را اندرون بخلاف ظاهر باشد و اعتبار بقول خوارج نباشد زيرا كه انكارشان بعد از اقرار است ، و چون درست شد كه ائمّهء آل محمّد صادقانند اقتدا بديشان فريضه باشد و طاعتشان واجب بنصّ قرآن چنان كه گفت :  يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ  اى كسانى كه ايمان آورديد از خداى بترسيد و با صادقان باشيد ، ائمّهء آل محمّد باجماع امّت صادقانند و در ديگران خلافست ، پس طاعت ايشان بر همهء خلايق واجب بود و چون طاعت ايشان واجب بود لازم آيد كه حقّ با ايشان بود و بهترين خلايق باشند و چون حق با ايشان بود اتباعشان اهل حقّ باشند و مخالفان ايشان اهل ضلالت و بدعت كه مىفرمايد :  فَما ذا بَعْدَ الْحَقِّ إِلَّا الضَّلالُ  ، يعنى هر چه جز از حقّ بود ضلالت و گمراهى باشد پس دليل عقل و قرآن و اجماع دلالت مىكند كه فرقت ناجيه اهل امامتند و مخالفشان گمراه و ضالّ .\r\n\r\n","description":"","footnote":"","page_name":" 199 ","page_number":215},
  {"content":"\r\n\r\n\r\nباب بيست و يكم در ذكر اندكى از اعتقاد اماميان در اصول دين\r\nبدان كه مقالات فرق شيعه جمله از پيش ياد كرديم و درين باب طرفى از اعتقادات اهل امامت ياد خواهيم كرد و در اكثر خلاف خصم ايشان نيز ياد خواهيم كرد تا بهر مسئله بباب مقالت خصم نبايد رفتن بطلب آن مسئله . اهل امامت گويند عالم محدثست خلاف دهريان و فلاسفه و اصحاب ادوار و طبايع كه نزد ايشان عالم قديمست و گويند كواكب انوارند و سماوات اجسام و ايشان را حيوة و نطق نيست بر خلاف فلاسفه و منجّمان كه گويند همه زنده و ناطقند ، و گويند عالم را صانعى هست مختار نه موجب خلاف فلاسفه كه گويند مؤثّرى موجبست ، و گويند موجودات جمله صنع صانع مختارست خلاف اهل طبايع كه گويند هر چه زير فلك قمرست از تأثير طبايع بود ، و گويند صانع موجودست بخلاف ملاحده كه ايشان گويند نه موجودست و نه معدوم ، و گويند خداى تعالى قادرست لذاته خلاف مجبّره كه نزد ايشان قادر بقدرت بود ، و گويند عالمست لذاته خلاف مجبرّه كه گويند عالمست بعلم ، و گويند زنده است و باقى لذاته بخلاف مجبّره كه گويند حيّست بحيات و باقى ببقاء ، و گويند هميشه باقى بود خلاف بعضى از حشويان و كرّاميان كه ايشان گويند او هلاك شود الّا رويش ، تعالى اللّه عن ذلك ، و گويند سميع و بصيرست نه بسمع و نه ببصر بر خلاف مجبّره كه گويند سميع و بصيرست بسمع و بصر ، و گويند مستغنيست از جملهء موجودات و نفع و ضرر و لذّت و الم و شهوت و بقاء بر وى روا نباشد ، و گويند نه جسمست و نه عرض ، و جا و مكان و اعضا و جوارح ندارد خلاف مشبّهه و كرّاميان كه نزد\r\n\r\n","description":"","footnote":"","page_name":" 200 ","page_number":216},
  {"content":"\r\n\r\nايشان بر عرشست و جسمست و جوارح دارد ، و گويند مثل و مانند ندارد خلاف مشبّهه و مغيريّه كه ايشان گويند اعضا دارد و اعضايش بر صورت حروفست و رويش به صورت امردى ، و گويند مريدست بارادت حادثه و كار هست بارادت و كراهت قديم خلاف كرّاميان كه گويند مريدست بارادت محدث و او محلّ آن ارادت بود ، و گويند در ازل عالم بود بهر چه بود و هر چه خواهد بود خلاف ابن راوندى كه گويد خداى عالمست بعلمى حادث ، و گويند قادرست بر همه مقدورات خلاف نظّام كه نزد او بر قبايح قادر نبود و خلاف اشاعره كه نزد ايشان اگر چه كفر و قبايح جمله او آفريند امّا ازو نيك بود پس بر ظلم و قبايح قادر نباشد ، و گويند خداى تعالى نه جوهرست خلاف فلاسفه كه نزد ايشان صانع جوهر بسيطست ، و گويند مقدورات خداى تعالى نامتناهيست خلاف نظّام كه نزد وى مقدورات حقّ متناهيست ، و غزّالى از اشاعره در كتاب لدنّي گويد كه معلومات خداى تعالى متناهيست ، و گويند خداى تعالى محلّ حوادث نيست خلاف كرّاميّه كه نزد ايشان او محلّ حوادثست ، و گويند بارى تعالى متكلّمست و كلام فعل اوست خلاف مجبّره كه گويند متكلّمست بكلام قديم ، و گويند خداى تعالى را نتوان ديدن خلاف مجبّره كه ايشان گويند خداى تعالى را بتوان ديدن به چشم سر در آخرت ، و در دنيا خلاف كنند ، و گويند بارى را هيچ صفت ديگر نيست جز ازين صفات كه ياد كرديم بخلاف ضرار بن عمرو و ابو حنيفه كه نزد ايشان خداى را صفتى هست كه آن را مائيت خوانند و گويند آن را خداى داند و كس نداند ، و گويند معرفت بارى در دنيا كسبى بود خلاف معتزلهء بغداد كه ايشان گويند در دنيا و آخرت معرفت كسبى بود ، و گويند معرفت در آخرت ضرورى بود بخلاف جاحظ و على اسوارى كه نزد ايشان در دنيا و آخرت ضرورى باشد ، و گويند معرفت خداى واجب بود عقلا خلاف مجبّره كه گويند بشرع واجب شود ، و گويند معرفت خداى بفكر و انديشه در دلايل حاصل شود خلاف ملاحده كه نزد ايشان بقول معلّم صادق حاصل شود و نزد صوفيان برياضت و قول شيخ ، و گويند اوّل واجبات نظر و تفكّر بود در دلايل خلاف معتزلهء بغداد كه نزد ايشان اوّل واجبات معرفت بارى تعالى بود ، و\r\n\r\n","description":"","footnote":"","page_name":" 201 ","page_number":217},
  {"content":"\r\n\r\nگويند معرفت خداى واجب بود خلاف قومى كه دعوى اسلام كنند و گويند معرفت خداى اصلا واجب نيست مثل ابن راوندى و ثمامة بن اشرس و احمد بن على الشّطوى كه گويند نظر و معرفت هيچيك واجب نيست ، و گويند خداى را بر كافر نعمت هست و اين نعمت موجب شكر بود بر خلاف مجبّره كه ايشان گويند خداى را بر كافر هيچ نعمت نه در دنيا و نه در آخرت و شكر منعم واجب نيست ، و گويند صانع عالم يكيست قديم و نشايد كه با وى قديمى ديگر بود خلاف صابئه كه نزد ايشان هفت كوكب سيّاره مدبّرند و خلاف مجوس و ثنويان و نصارى كه مجوس گويند صانع دوند يزدان و اهرمن و نزد ثنويان نور و ظلمت و نزد نصارى و احمد حابط از معتزله عالم را دو مدبّرند خدا و عيسى ، و گويند قديم يكى بود و نشايد كه دو بود خلاف مجبّره كه نزد ايشان ده قديم بود يكى ذات بارى تعالى و نه صفاتش ، و گويند خالقى و رازقى صفت فعلست نه صفت ذات خلاف ابو حنيفه و كرّاميّه كه ايشان گويند صفت ذاتست و خداى در ازل خالق و رازق بود ، و گويند خداى تعالى از حلول و اتّحاد منزّه است خلاف صوفيان و بو مسلميّه و نصارى كه ايشان دعوى حلول و اتّحاد كنند ، و گويند روح خلق للبقاء بخلاف مجبّره كه نزد ايشان روح فانى شود و در قيامت اعادت كند و گويند روح نقل از جسمى بجسمى نكند خلاف اهل تناسخ كه نزد ايشان روح نقل مىكند از بدنى ببدنى ، و گويند روح جوهرى لطيفست خلاف مجبّره كه نزد ايشان جسمست ، و گويند روح مخلوقست خلاف فلاسفه كه نزد ايشان قديمست و خلاف احمد حنبل كه نزد وى هر كه گويد روح مخلوقست مبتدع بود و هر كه گويد قديمست كافر باشد ، و گويند خداى تعالى عالم را از نيست هست كرده نه از اصلى و مادّه‌اى خلاف آن قوم كه گويند خداى تعالى جمله اشيا را از زمين بيافريد و زمين قديمست و خلاف قومى كه گويند اجسام را از هوا آفريد و هوا قديمست و قومى گويند از آب آفريد و آب قديمست ، و گويند خداى نه جسمست خلاف آن قوم كه گويند كه جسميست كه او را شعاع هست از هر جانبى ، و گويند عرض موجودست خلاف دهريان و سمنيان و ابو القاسم كوفى و اصمّ كه نزد ايشان عرض خود نيست و\r\n\r\n","description":"","footnote":"","page_name":" 202 ","page_number":218},
  {"content":"\r\n\r\nدر عالم يا جواهر بود يا اجسام و اعراض ممكن الوجود نيست ، و گويند اعراض بيست و دو نوعست دوازدهش مقدور ما نباشد و نه مشتركست ميان خلق و خالق و يكى مقدور بنده است نه مقدور خالق و آن فعل مباشر بود خلاف مجبّره كه گويند اعراض سى نوعست و هيچ مقدور بنده نيست ، و گويند اعراض نه از جنس اجسامست و نه بعضى از اجسام خلاف نظّام و ضراريّه و نجّاريّه ، و گويند اجسام و جواهر و اعراض جمله خلق خدااند خلاف ثمامة بن اشرس كه نزد وى حشرات زمين جمله خلقيست كه آن را خالق نيست ، و گويند عدم نفى صرفست نه جوهرست و نه اجسام خلاف خيّاط از معتزله كه نزد او هر چه در حال وجود جسمست در حال عدم هم جسم باشد ، و گويند بارى تعالى شيئى كالاشياءست خلاف باطنيّه كه ايشان گويند خداى نه شيئى است و نه معلوم و نه مظنون و نه موهوم و گويند خداى تعالى اوّل چيزى بيافريد و از آن چيز چيزى ديگر بيافريد و اين هر دو مدّبران عالمند يكى را عقل گويند و ديگر را نفس و باطنيّه اين اعتقاد را از فلاسفه گرفته‌اند ، و گويند اشياء را حقيقتى هست خلاف سوفسطائيّه كه نزد ايشان هيچ چيز را حقيقتى نيست و روا بود كه آن را كه پير بينى جوان بود و آن كه محاسن دارد امرد بود و زن مرد بود و مرد زن ، و جوابشان آن بود كه ايشان را چوب زنى و هر چه دارند بستانى و چون فرياد بردارند گوئى بر ديوار مىزنيم و هيچ از تو نستده‌ام و اين فرياد كه تو بردارى آواز سكست نه آن آدمى و امثال اين ، و گويند مرگ نبتوان ديدن خلاف اشاعره كه ايشان گويند مرگ بتوان ديدن ، و گويند كلام معنيست يعنى عرضست خلاف نجّار كه نزد وى چون بنويسند جسم باشد و چون بخوانند عرض ، و گويند بقاء بعضى اعراض جايز بود و بعضى نه خلاف كعبى و اشعرى و اكثر بغداديان كه ايشان گويند عرض در زمان باقى نماند و خلاف كرّاميّه كه گويند جملهء اعراض باقى بود و نيست نشود الّا وقت هلاك جسم ، و گويند اعراض محدثست خلاف قومى از دهريان كه گويند اعراض و اجسام قديمند و قومى گويند محدثند امّا هرگز نبود كه حادث نشوند ، و گويند خداى تعالى كفّار و عاصيان را وعيد كرده است خلاف كرّاميان كه نزد\r\n\r\n","description":"","footnote":"","page_name":" 203 ","page_number":219},
  {"content":"\r\n\r\nايشان نه كفّار را وعيد كرده است و نه عصاة را اگر چه اين اعتقاد بر عامّه ظاهر نكنند خلاف مقاتل بن سليمان و قومى از اهل خراسان كه نزد ايشان خداى كفّار را وعيد كرده است نه فسّاق و عصاة را و با ايمان هيچ گناه كسى را زيان ندارد و از آن سؤال نشود ، و گويند شكّ و غلط و سهو و خواب بر خداى تعالى روا نباشد خلاف كيسانيّه كه ايشان اينها همه بر خداى تعالى روا دارند ، و گويند خداى تعالى شرك و كفر و فسق و نفاق و ظلم و جور و فجور و زنا نيافريند و نخواهد خلاف مجبّره كه نزد ايشان جملهء فساد كه در عالمست از كفر و شرك و نفاق و ظلم و جور و فسق و فجور خداى تعالى آفريند و بارادت او بود و خواهد كه او را ثالث ثلاثه گويند و جسمست و زن و فرزند دارد و مريم و همهء انبياء و رسل را ناسزا گويند و ايشان را بكشند و كذّاب و ساحر خوانند و قول انبيا قبول نكنند و امثال اين بسيارست ، و گويند جايز نبود كه انبيا را در دوزخ كند و كفّار را در بهشت بخلاف قول مجبّره كه گويند اگر بارى تعالى جمله انبيا و رسل و ملائكه را ابدا در دوزخ كند نيكو بود و عدل باشد و اگر جمله كفّار و مشركان را ابدا در بهشت كند و درجات ايشان عالىتر از درجات انبيا و رسل و ملائكه گرداند تفضّل و نيكو بود ، و گويند هيچ كس بى عصيان مستحقّ عقوبت نبود بخلاف قول مجبّره كه ايشان گويند اگر خداى تعالى ابتدا يكى را براى دوزخ بيافريند و او همه عمل كرده باشد او را ابدا الآبدين عذابهاى گوناگون مىكند زيادت از عذاب فرعون و هامان و نمرود و شدّاد اين معنى عدل بود و نيكو باشد ، و گويند نشايد كه يكى را بجرم ديگرى بگيرند خلاف اعتقاد مجبّره كه ايشان گويند خداى تعالى اطفال جمله كفّار در دوزخ كند و هميشه در دوزخ مى سوزاند بگناهان مادر و پدر و اگر چه سقطى بود كه از شكم مادر برفته باشد ، و گويند خداى تعالى همهء مكلّفان را قدرت داده است بر ايمان و اگر قدرت نداده بودى تكليف قبيح بودى خلاف مجبّره كه نزد ايشان خدا كافر را قدرت ايمان نداده است و كفر درو آفريده است و ازو كفر مىخواهد و قتل و ستم انبيا را از كفّار مىخواهد و دوست مىدارد و از مؤمن نمى خواهد و دشمن مىدارد و مؤمن را قدرت ايمان\r\n\r\n","description":"","footnote":"","page_name":" 204 ","page_number":220},
  {"content":"\r\n\r\nداده است و ايمان در وى آفريده است و قدرت كفر نداده است و نمىخواهد و دشمن مىدارد و هر چه ابليس كرد و خواهد كرد تا قيامت جمله خداى درو آفريند و برو نوشته است و ازو آن مىخواهد و غير آن نمىخواهد و او را جز از فساد قدرت نداده است و هر فساد كه از مفسدان در عالم رود دوست دارد نعوذ باللّه من الخذلان ، و گويند تكليف ما لا يطاق زشت بود و خداى تعالى زشتى نكند بخلاف مجبّره كه نزد ايشان تكليف عاجز روا بود مثل آنكه يكى را فرمايد كه بر آسمان رود و اگر چه بال و پر ندارد و كور را گويد نقطه بر مصحف نشان و كورى را دست و پاى بسته در دريا اندازد و گويد اگر بگذرى كه جامهء تو تر شود ترا ابدا عقوبت كنم ، و گويند عقوبت بر خداى جايز نبود بخلاف عطوى از شاگردان اشعرى كه او گويد دروغ بر خداى جايز بود و اگر بگويد زشت نباشد ، و گويند اگر چيزى نيافريدى يا چون بيافريد جمله جماد بودى نه حيوان يا چون حيوان بيافريد عاقل و ناطق در ميان خلق نبودى يا چون عاقل و ناطق بيافريد ايشان را تكليف نكردى نه حكيم بودى بخلاف قول مجبّره كه گويند اگر عالم نيافريدى يا جماد آفريدى نه حيوان يا حيوان آفريدى نه ناطق و عاقل و تكليف نكردى حكيم بودى و اين عبث بودى و عبث بر حكيم روا نباشد ، و گويند اگر يكى گناهان بسيار مىكند و از بعضى قبايح توبه كند و از بعضى نكند از آنچه توبه كرده باشد توبه درست بود چون غرضش آن بود كه هرگز مثل آن نكند بخلاف ابو هاشم كه وى گويد اگر از هزار نوع فساد توبه كند و از نوعى نكند توبه قبول نباشد ، و گويند اگر كسى عمل نيك و بد مىكند بنيك مستوجب ثواب و بهشت بود و بدان بد اگر عفو نكند مستحقّ عقاب بود و هيچ عمل آن ديگر را باطل نكند بخلاف معتزله و جملهء اصحاب وعيد كه ايشان گويند نيكى بدى را باطل كند و بدى نيكى را ، و گويند اگر كسى بعدد قطرات باران و ريگ بيابان و برگ درختان گناه دارد و بىتوبه بميرد چون مؤمن بود يا خداى او را عفو كند و اگر نكند و بدوزخ شود و به قدر گناه عقوبت يابد عاقبت بايمان و عمل صالح و نيك ببهشت شود و هميشه در دوزخ بنماند بخلاف قول اهل و عيد كه ايشان گويند\r\n\r\n","description":"","footnote":"","page_name":" 205 ","page_number":221},
  {"content":"\r\n\r\nاگر كسى را هزارسال عمر باشد و صائم النّهار و قائم اللّيل بود و يك گناه كبيره از وى بوجود آيد و بىتوبه بميرد ابدا در دوزخ بماند و آن جمله عبادات و ايمان ضايع شود ، و گويند مؤمن دو نوع باشد يكى حكمى و يكى حقيقى ، مؤمن حكمى آن بود كه به ظاهر حكم كنى بايمان وى ، ازين مؤمن ارتداد جايز بود چون مرتدّ شود معلوم گردد كه آنچه به زبان مىگفت در دل نبود كه اگر بودى ارتداد از وى واقع نشدى و اگر مؤمن حقيقى باشد وقوع ارتداد از وى تصوّر نبندد از بهر آنكه چون معرفت حاصل شد علم حاصل شود و علم و معرفت يقين تمام باشد و يقين تمام بمنزلت علم ضرورى باشد و مادام كه عقل باقى بود شكّ و شبهت بدان راه نيابد پس وقوع كفر از مؤمن حقيقى محال باشد و جملهء معتزله و مجبّره گويند ارتداد از مؤمن حقيقى جايز بود ، و گويند هر چه اعواض باشد منقطع بود نه دائم بخلاف ابو على جبّائى كه وى گويد شايد كه اعواض دايم بود ، و گويند عوض شايد كه در دنيا به دو رسد و شايد كه در عقبى برسد بخلاف آن كس كه گويد عوض دايم بود و در دنيا استيفا نتوان كرد ، و گويند اگر كسى ظلمى بر ديگرى كرد عوض بر ظالم بود اگر مظلوم حقّ استيفا كند در دنيا و يا ظالم را عفو كند ذمّت ظالم برى شود به شرط آنكه قدر عوض معلوم باشد و اگر معلوم نباشد نه استيفا درست بود و نه عفو بخلاف مجبّره كه گويند هم استيفا هم عفو درست باشد ، و گويند اگر استيفاى آن در آخرت باشد و ظالم را عوض باشد مظلوم قدر حقّ خود استيفا كند و اگر عوض نباشد و مظلوم عوض طلبد عوض بر خداى باشد بخلاف قول مجبّره كه گويند چون عوض نباشد به قدر عوض از گناه مظلوم بر گردن ظالم نهند و اگر مظلوم را گنه نباشد به قدر ثواب از ظالم بستانند و بمظلوم دهند و اين خلاف عقل و قرآن و سنّتست ، و گويند ثواب نشايد كه در دنيا بمكلّف رسد زيرا كه ثواب دائم بود و دوام در دنيا محال باشد دوّم آنكه لازم بود كه ميان انقطاع تكليف و ايصال ثواب زمان نگذرد از اندك و بسيار تا دنيا باقيست تكليف باقى بود ، و گويند روا بود كه خداى تعالى آن كس را بميراند كه داند كه اگر عمر او درازتر بودى ايمان آوردى بخلاف كرّاميّه و بعضى از معتزله كه گويند روا نباشد كه او را\r\n\r\n","description":"","footnote":"","page_name":" 206 ","page_number":222},
  {"content":"\r\n\r\nبميراند ، و گويند خداى تعالى لطف چنان كه با انبيا و ملائكه كرد با مؤمن و كافر كرد و هيچ كس را مخصوص نكرد بلطف بخلاف مجبّره كه نزد ايشان خداى تعالى ملائكه و انبيا را توفيق و هدايتى داد كه ديگران را نداد ، و گويند اسماء خداى تعالى بوحى درست شده است هر چه در قرآن و حديث رسول آمده باشد شايد كه خداى را بدان نام خوانند بخلاف قول جماعتى از ابو على جبّائى و غير او كه ايشان روا دارند كه خداى را مطيع و عاقل و عارف خوانند و امثال اين ، و گويند رسول باشد كه نه نبى بود و نبى باشد كه نه رسول بود بخلاف قول مجبّره كه ايشان گويند هر رسول نبى باشد و نه هر نبى رسول بود ، و گويند بعد از خلق انسان بعثت انبيا واجب بود بخلاف قول براهمه كه گويند بعثت انبيا جايز نباشد و اشاعره و جملهء مجبّره گويند واجب نبود ، و گويند انبيا صد و بيست و چهار هزار بودند سيصد و سيزده مرسل بودند بخلاف يهود و نصارى و مجوس كه نزد ايشان عددشان چندان نبود ، و گويند اوّل انسان آدم بود و مجوس گويند اوّل انسان گيومرث بود ، و گويند جملهء انبيا معصوم بودند از صغاير و كباير و مجبّره گويند از كباير نه معصومند و بعضى گويند ايشان از كباير معصومند امّا صغاير بريشان روا بود ، و گويند كفر از انبيا واقع نشد و كرّاميّه گويند واقع شد و ابن فورك از اشاعره گويد كه وقوع كفر و شرك از انبيا جايز بود ، و گويند معجزه الّا بر نبى و امام بر دست هيچ كس ديگر ظاهر نشود و مجبّره گويند روا بود كه بر دست غير ايشان ظاهر شود مثل شيوخ ايشان كه در ميان مجبّره ايشان را اوليا خوانند ، و گويند هر رسولى كه او را بجملهء خلايق فرستاده باشند فاضلتر بود از آنكه او را بقوم خاصّ فرستاده باشند ، و گويند رسول صلّى اللّه عليه و آله خاتم انبيا و بهترين خلايق بود بخلاف قومى از اهل قبله كه ايشان گويند آدم و ابراهيم فاضلتر بودند از محمّد و خلاف ضرار بن عمرو كه او گويد كه انبيا همه يكسانند و هيچيك را بر ديگرى فضل نيست ، و گويند انبيا بهتر از ملائكه باشند بخلاف قول معتزله و ابو عبد اللّه حليمى و باقلانى از اشاعره و نجلى از حشويان كه گويند ملائكه بهتر از انبيا و رسلند ، و گويند انبيا در همه حال معصوم باشند بخلاف\r\n\r\n","description":"","footnote":"","page_name":" 207 ","page_number":223},
  {"content":"\r\n\r\nمجبّره كه گويند پيش از نبوّت وقوع كبيره ازيشان جايز بود و بعد از نبوّت صغاير و سهو و نسيان و خطا برايشان جايز بود ، و گويند هر كه را برسالت فرستادند واجب بود كه معجزهء بر دست وى ظاهر كنند و اشاعره گويند واجب نباشد ، و گويند انبيا در همه حال انبيا باشند بخلاف اشعرى كه او گويد چون اداى رسالت مىكنند رسول باشند بحقيقت و چون فارغ شدند او را بمجاز رسول خوانند ، و گويند هر كه دعوى الهيّت كند هر چه بر دست وى ظاهر شود سحر و مخاريق باشد زيرا كه جسمست و جسم صانعى را نشايد ، و گويند مجرّد دعوى نبوّت كفايت نبود و معجزه لابد بود بر خلاف قول اكثر خوارج كه نزد ايشان مجرّد دعوى كفايت بود و معجزه حاجت نباشد ، و گويند معجز به دو طريق بتوان دانستن يكى آنكه در زمان انبيا باشد و معاينه بينند دوّم آنكه بعد از انبيا بود و اين بتواتر معلوم شود و به هيچ طريق ديگر نتوان دانستن ، و گويند ملايكه و انبيا و ائمّه قطعا مؤمنند بخلاف اشاعره و حشويان كه گويند نشايد كه هيچكس را مؤمن خوانند قطعا ، و گويند كه مخاطب اين بيّنه مخصوصست با روح بخلاف نظّام و هشام بن الحكم و ابن راوندى و معمر و قومى از اشاعره مثل غزّالى و غيره كه گويند مخاطب روحست مجموع نيست ، و گويند مؤمن بايد كه گويد من مؤمنم حقّا بر خلاف قول مجبّره كه ايشان گويند مامؤمنيم ان شاء اللّه ، و گويند واجبست عقلا و مجبّره گويند واجبست شرعا ، و گويند امام بايد كه منصوص عليه باشد بخلاف نواصب كه گويند امامت به اختيار مردم باشد و خلاف ابن راوندى و عبّاسيان كه گويند امامت بميراثست ، و گويند امام بعد از حضرت رسول امير المؤمنين عليست بحلاف نواصب كه گويند ابو بكرست و ابن راوندى و اتباعش گويند عبّاس بود ، و گويند امام بايد كه معصوم بود از كباير و صغاير بخلاف جمله نواصب كه ايشان گويند كه عصمت شرط نيست چون به ظاهر مسلمان بود اگر در باطن كافر و زنديق بود امامتش درست بود ، و گويند امام بايد كه فاضلترين خلق بود بخلاف نواصب و معتزله كه نزد ايشان امامت مفضول درست بود و هر چه نداند از رعيّت بپرسد ، و گويند امام بايد كه شجاع‌تر از رعيّت باشد و عالم‌تر بجملهء احكام دين بخلاف قول نواصب\r\n\r\n","description":"","footnote":"","page_name":" 208 ","page_number":224},
  {"content":"\r\n\r\nكه نزد ايشان اگر امام بد دل و ضعيف بود و باكثر احكام جاهل روا بود ، و گويند آنكه دعوى امامت كند و نه امام باشد همچنان بود كه آنكه دعوى نبوّت كند و نه نبى بود و مجبّره گويند بدعوى امامت كافر نشود و اگر چه نه امام بود ، و گويند امامان بعد از رسول دوازده بودند و مجبّره و معتزله گويند چهار بودند و زيديان گويند هر كه عالم و شجاع بود و از بنى فاطمه باشد و خروج كند وى امام باشد ، و گويند امام اگر مغلوب و مقهور بود بر وى تقيّه واجب بود و اكثر خوارج و معتزله و زيديان و حشويان تقيّه روا ندارند ، و گويند هرگز زمانه از امام خالى نباشد امّا ظاهر و امّا پوشيده و نواصب گويند روا بود كه زمانه از امام خالى بود ، و گويند خروج بر امام عادل خروج بود بر رسول و هر كه بر امام بيرون آيد كافر بود و مجبّره گويند كه ايشان كه بر على بيرون آمدند مؤمن بودند و بريشان لعنت نشايد كرد ، و گويند هر كه بر خاندان رسول يا يكى از امامان ظلم كرد و از آن توبه نكرد پيش از مرگ او بر كفر مرده باشد و نواصب گويند ظالمان خاندان رسول تا يزيد جمله مؤمن بودند و ايشان را ناسزا نشايد گفت ، و گويند هر چه تعلّق بامور دين دارد بايد كه امام جمله داند و در آن سهو و خطا و نسيان بر وى روا نباشد و نواصب گويند سهو و نسيان و خطا بر انبيا نيز روا باشد فكيف بر امام ، و گويند فاطمه بعد از رسول و امير المؤمنين على بهترين خلق بود و او پاك و معصوم بود ، و گويند بهشت و دوزخ آفريده‌اند بخلاف بعضى از معتزله كه گويند روز قيامت بيافريند پيش از نشر ، و گويند بهشت و دوزخ هرگز فانى نشود بخلاف ضرار بن عمرو كه او گويد فانى شود و روز قيامت ديگر بيافريند ، و گويند نعيم اهل بهشت و عذاب اهل دوزخ به آخر نرسد بخلاف ابو الهذيل از معتزله كه گويد نعيم اهل بهشت و عذاب اهل دوزخ منقطع شود ، و گويند بهشت نه جاى سگ و خنزير و مار و كژدم بود بخلاف قومى كه گويند ايشان در بهشت باشند ، و گويند حساب خلق روز قيامت عيسى كند ، و گويند شفاعت رسول و ائمّه روز قيامت از براى گنه كاران باشد بخلاف معتزله كه گويند شفاعت از بهر زيادت درجات بود نه از بهر اسقاط عقوبت ، و گويند اوّل كس كه در بهشت رود روز قيامت امير المؤمنين\r\n\r\n","description":"","footnote":"","page_name":" 209 ","page_number":225},
  {"content":"\r\n\r\nعلى بود از بهر آنكه لوا بدست وى بود و لوا پيش از سلطان در شهر برند و بعد از امير المؤمنين رسول عليه السّلام و بعد از رسول انبياء ديگر ، و گويند درجهء رسول بلندتر از درجهء جمله انبيا بود و اهل بيت رسول جمله در درجات رسولان باشند و هيچكس جز ازيشان در آن درجات نباشند الّا آنكه رسول خواهد از زنان وى ، و گويند ميان بهشت و دوزخ جائى نيست كه قومى در آنجا ساكن باشند چنان كه مجبّره گويند كه ميان بهشت و دوزخ موضعيست كه آن را اعراف خوانند و كافران عادل سخى در آنجا باشند ، و گويند اعراف موضعيست نزديك صراط و امامان با رسول بدانجاى ايستاده باشند هر كه بريشان بگذرد او را بسيما بشناسند كه مؤمنست يا كافر چنان كه خداى گفت :  وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ ،  و هم نواصب گويند اين رجال پادشاهان عادل و اصحاب سخاوت باشند از كفّار و مشركان و اين محالست ، و گويند عذاب گور و سؤال منكر و نكير حقّست بخلاف قول معتزله كه انكار آن كنند و بخلاف كعبى از معتزله كه گويد سؤال آن وقت بود كه اسرافيل صور دردمد ، و گويند همهء خلق را حساب بود الّا اندكى چنان كه در حديث آمده است كه بعضى مؤمنان بى حساب ببهشت روند و بعضى از اصحاب شافعى گويند كفّار را حساب نكنند ، و گويند ترازو و صراط و حوض و شفاعت و جمله احوال قيامت چنان كه در قرآن آمده است جمله حقّست ، و گويند اطفال كفّار و مشركان و مخالفان در بهشت باشند و خدم اهل بهشت باشند بخلاف مجبّره كه گويند جمله در دوزخ باشند و ايشان را با پدران و مادران عذاب كنند ، و گويند آدمى و جنّ و ديو روز قيامت مستحقّ عذاب و ثواب باشند يا هم عقاب و هم ثواب الّا ملائكه و انبيا و امامان كه ايشان مستحقّ ثواب و درجات باشند نه عقاب و نه نكوهش ، و گويند حرام روزى نبود خداى تعالى حلال و مباح روزى خلق گرداند بخلاف قول مجبّره كه ايشان گويند حرام روزى بود ، و گويند هر كه را كشتند روا بودى كه نكشتند در حال به مردى بخلاف قول بعضى از معتزله كه گويند اگر او را نكشتندى قطعا بزيستى و روا\r\n\r\n","description":"","footnote":"","page_name":" 210 ","page_number":226},
  {"content":"\r\n\r\nبودى كه زنده بماندى بخلاف مجبّره كه ايشان گويند اگر نكشتندى در حال به مردى قطعا .\r\nبدان كه اين قدر از معتقدات اماميان اينجا از بهر آن بود تا هر كه درين كتاب نگاه كند او از اعتقاد ايشان باخبر باشد و معتقد مخالفان اگر چه در مقالت هر قومى ياد كرده بوديم اينجا در هرمسئله از بهر آن ياد كرديم تا خواننده را حاجت آن نباشد كه بهر مسئله با مقالت آن فرقت رود از باب مقالت ايشان خلاف اماميان بداند كه درازناى داشتى و دشوار بودى ، اصول اماميان در كتب مسطورست و ما درين موضع اندكى ياد كرديم و هر كه بيش ازين خواهد از مصنّفات شيوخ طلب كند كه آنجا مستوفى يابد و كتب درين باب بسيار كرده‌اند .\r\n\r\n","description":"","footnote":"","page_name":" 211 ","page_number":227},
  {"content":"\r\n\r\n\r\nباب بيست و دوم در حكايت فدك و منع شيوخ فاطمه را از ميراث رسول\r\nبدان كه چون ايزد تعالى آيت فرستاد كه :  وَ آتِ ذَا الْقُرْبى حَقَّهُ  رسول فاطمه را بخواند و گفت خداى مىداند كه پدر تو در زير فلك جز از فدك ندارد و فدك را بفاطمه داد و اين حديث ابو سعيد خدرى روايت كرده است و حدود فدك اوّلش عريش مصر است دوّم دومة الجندل ، سيّم احد از مدينه ، چهارم سيف البحر و اين جملهء بلاد عرب بود و از آن رسول بود و رسول بعد از نزول آيت بفاطمه داد و به دو تسليم كرد و سه سال در حيوة رسول عامل فاطمه در آنجا بود و دخل حاصل مىكرد و بفاطمه مىرسانيد ، و قومى گويند پنج سال در تصرّف فاطمه بود و رسول چندى از بساتين بنى النّضر خاصّه كرده بود و نام آن بساتين يكى : خبيث ، دوّم صافيه :\r\nسيم دلال ، چهارم حسبى ، پنجم برقه ، ششم عواف ، هفتم مشربهء امّ ابراهيم ، ابو بكر جمله را بدست فرو گرفت چون فاطمه بيامد و دعوى كرد كه رسول در حال حيوة خود به من بخشيده است ابو بكر طلب گواه كرد و فدك در تصرّف فاطمه بود ، فاطمه امير المؤمنين على و حسن و حسين و امّ ايمن و قنبر را حاضر كرد بگواهى دادن كه رسول در حال حيوة خود اين فدك بفاطمه بخشيد ، ابو بكر گفت : فاطمة كالثّعلب شهيدها ذنبها ، على شوهر تست گواهى شوهر در حقّ زن نمىشنوم و حسن و حسين فرزندان تواند گواهى فرزند در حقّ ما در قبول نباشد و قنبر بنده است گواهى بنده قبول نتوان كرد و امّ ايمن يك زنست و بقول يك زن فدك به تو تسليم نكنم .\r\n\r\n","description":"","footnote":"","page_name":" 212 ","page_number":228},
  {"content":"\r\n\r\nبدان كه اين حكم از چند وجه باطلست اوّل آنكه گواه از فاطمه طلبيد و فاطمه صاحب يد بود و گواه بر صاحب يد نباشد و ملك در تصرّف فاطمه بود و گواه بر مدّعى باشد و ابو بكر گواه از مدّعى عليه طلب كرد بظلم ، دوّم آنكه خداى تعالى بر طهارت فاطمه گواهى مىدهد آنجا كه گفت :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً ،  و چون فاطمه معصومه بود طلب گواه كردن از وى خطا بود و اجماع امّتست كه خزيمة بن ثابت دو الشّهادتين غير معصوم بود و رسول گواهى او بجاى دو مرد عدل نهاده بود و فاطمه معصومه بود و دعوى محال كردن از معصومه محال بود ، سيّم آنكه خداى تعالى آيت فرستاد برسول :  وَ أَنْذِرْ عَشِيرَتَكَ الْأَقْرَبِينَ ،  مىفرمايد بيم كن خويشان نزديك را و هيچكس برسول نزديكتر از فاطمه نبود و از دو حال بيرون نبود يا رسول انذار كرد يا نكرد ، اگر گويند انذار فاطمه كرد هيچ چيز مهمتر از آن نبود كه فاطمه را انذار كند كه بعد از من واجبست كه از حرام بپرهيزى و از پى چيزى كه نه حقّ تو بود و حرام نروى و حرام از حلال شناسى ، اگر رسول اين معنى اعلام فاطمه كرده بود و او قبول نكرد از عصمت بيرون رفته باشد و عاصى بود در خدا و رسول و هر كه اين معنى روا دارد بر فاطمه كه او طلب حرام كرد كافر بود ، و اگر رسول انذار نكرد تبليغ رسالت نكرده باشد و هر كه تبليغ رسالت نكند رسالت را نشايد ، چهارم آنكه اگر گواهى در حقّ فاطمه قبول نبود علىّ بن ابى طالب را اين معلوم بود يا معلومش نبود اگر معلومش بود گواهى دادن وى در موضعى كه قبول نمىشايد كرد فعل عقلا و صلحا نباشد و اگر معلومش نبود خبر رسول كه : اقضاكم عليّ درست نبود زيرا كه اين قدر نمى داند و قضا را نشايد چگونه گويد كه او قاضى ترين قاضيانست ، و خبر ديگر : الحقّ مع علّي و علّي مع الحقّ يدور معه حيث ما دار ، گفت على باحقّست و حقّ با على چنان كه مىگردد حقّ با اوست ، و درين موضع نزد ايشان حقّ نه با عليست پس حديث\r\n\r\n","description":"","footnote":"","page_name":" 213 ","page_number":229},
  {"content":"\r\n\r\nموضوع بود و باتّفاق امّت اين هر دو حديث درستست پس حكم ايشان باطل و فاسد بود ، پنجم آنكه ردّ شهادت حسن و حسين اضافت جهلست با على و فاطمه كه اين قدر ندانستند كه ايشان را حاضر كرد تا گواهى دهند بلكه تكذيب قول رسولست زيرا كه رسول مىگويد چنان كه در باب بيست و يكم ياد كرديم خداى تعالى به دو هزار سال پيش از آنكه آسمان و زمين بيافريد لوا و عمود بيافريد و بر روى آن لوا نوشته است لا إله الّا اللّه محمّد رسول اللّه آل محمّد خير البريّة ، و قومى كه اين قدر ندانند چگونه خير الخلائق باشند چون احاديث درستست دليلست بر آنكه حقّ با ايشان بود و شهادت درست بود و ردّ كردن قول ايشان روا نباشد كه خداى تعالى ايشان را ستايش كرد در قرآن به طهارت و رسول گفت امّ ايمن از اهل بهشتست و اسماء بنت عميس هم گواهى داده بود و رسول بر وى و ذرّيت وى دعا كرده است ، ردّ شهادت كسى كه رسول گواهى دهد كه اهل بهشتست جايز نبود .\r\nبدان كه قصد ابو بكر بدان بود كه دفع فاطمه كند و اهل البيت ، و منع حقوق ايشان بهر طريق كه ميسّر شود ، ابو عبد اللّه نحوى روايت كند از ابن ابى الثّلج از احمد بن قاسم از عيسى از محمّد بن علىّ بن خلف العطّار از موسى بن جعفر از هشام بن سعد از زيد بن اسلم از پدرش از عمر كه گفت چون رسول وفات كرد من و ابو بكر پيش على رفتيم و گفتيم چه گوئى در تركهء رسول گفت ما سزاوارتريم برسول و تركهء او ، گفتيم در خيبر و فدك گفت هم در آن ، ابو بكر گفت كه بخداى كه اين ممكن نبود الّا كه گردنهاى ما پاره پاره ببرّند ، اگر رسول گفته بودى كه تركهء من ميراث نباشد ايشان اين سخن نگفتندى بلكه گفتندى كه رسول گفته است كه از انبيا ميراث نگيرند ، اگر گويند اوّل دعوى كردى كه رسول بفاطمه داده بود ديگر دعوى ميراث مىكنيد اين فاسد بود يا شبهه ، گوئيم فدك رسول بفاطمه داد در حيوة خود ، چون ايشان از وى گواه خواستند و گواهان حاضر كردند ابو بكر ردّ بيّنه كرد آنگاه فاطمه گفت اين درست نمىدارى تركه بحقّ ميراث منست پس ابو بكر بطريق ديگر در دفع او كوشيد .\r\n\r\n","description":"","footnote":"","page_name":" 214 ","page_number":230},
  {"content":"\r\n\r\nبدان كه صباحى در كتاب اختلاف روايت مىكند باسانيد وى از عروه از عايشه كه فاطمه و على و عبّاس پيش ابو بكر آمدند و طلب ميراث رسول كردند از زمين خيبر و فدك ابو بكر گفت از رسول شنيدم كه ميراث از انبيا نگيرند آنچه انبيا رها كنند صدقه باشد ، و بخارى و مسلم هم روايت مىكنند كه ابو بكر گفت رسول فرمود كه از انبيا ميراث نگيرند و تركهء انبيا صدقه باشد ، گوئيم اين مخالف قرآن و سنّت و اجماع امّتست و رسول گفته است كه هر حديث كه از من روايت كنند كه آن مخالف قرآن و حديث صحيح باشد آن را قبول نكنيد ، مخالفت اين حديث و سنّت و اجماع را دليل بود كه اين موضوعست ، امّا مخالفت قرآن خداى مىگويد :  وَ وَرِثَ سُلَيْمانُ داوُدَ ،  و در قصّهء زكريّا و يحيى مىگويد :  يَرِثُنِي وَ يَرِثُ مِنْ آلِ يَعْقُوبَ  و آيات مواريث در قرآن بسيارست چنان كه گويد :  يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ ،  و مىفرمايد :  لِلرِّجالِ نَصِيبٌ مِمَّا تَرَكَ الْوالِدانِ وَ الْأَقْرَبُونَ   مِمَّا قَلَّ مِنْهُ أَوْ كَثُرَ نَصِيباً مَفْرُوضاً  ، و گفت :  وَ إِذا حَضَرَ الْقِسْمَةَ أُولُوا الْقُرْبى ،  و اين آيات دليلست بر فساد قول ايشان ، اگر گويند و ورث سليمان داود بدين ميراث علم مىخواهد گوئيم اين باطلست زيرا كه علم دو نوعست اوّل ضرورى ، دوّم مكتسب ، و هيچيك بميراث حاصل نشود ، و اگر گويند علم لدّنى نه ضرورى بود و نه مكتسب گوئيم علم لدنّى عطائى بود كه بارى تعالى بخشد و آن بميراث حاصل نشود ، اگر گويند بدين ميراث نبوّت مىخواهد يعنى نبوّت بميراث بسليمان رسيد و همچنين از زكريّا بيحيى گوئيم اين باطلست از بهر آنكه سليمان در زمان داود نبى بود چنان كه خداى در قرآن مىگويد :   وَ داوُدَ وَ سُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيهِ غَنَمُ الْقَوْمِ وَ كُنَّا لِحُكْمِهِمْ شاهِدِينَ فَفَهَّمْناها سُلَيْمانَ ،   و نشايد كه در زمان رسالت واقعهء افتد از احكام شرع كه رسول را معلوم نباشد و غير رسول را معلوم بود ، اگر گويند سليمان اگر چه در زمان داود رسول بود امّا رسالت بميراث بوى رسيده\r\n\r\n","description":"","footnote":"","page_name":" 215 ","page_number":231},
  {"content":"\r\n\r\nبود گوئيم اين جهل بود زيرا كه ميراث بعد از موت باشد و كسى نگفته است كه در حال حيوة مورث كسى را ميراث بود و نيز اگر نبوّت بميراث بودى لازم آمدى كه اگر رسول را ده پسر و بيست دختر بودى همه را از نبوّت وى نصيب بودى اگر صالح بودندى و اگر فاسق چنان كه در ميراث مال و هيچ عاقل اين معنى اطلاق نكردى .\r\nواقدى روايت كند كه سليمان اسپ دوست داشتى و داود هر اسپ نيكو كه در عالم بود جمع كرده بود و چون داود وفات يافت صد اسپ از آنها مانده بود بسليمان رسيد سليمان گفت هيچ مالى از داود به من نرسيد نزد من نيكوتر ازين اسپان ، اگر بر بطلان دعوى ايشان خود اين حديث بودى كفايت بودى ، و آنچه گفتيم خلاف سنّتست احاديث در مواريث بسيارست و اكثر آن عامّست و ايشان گويند رسول گفته است هر چه از اصحاب فرايض باز ماند از آن عصبه باشد و نزد ايشان رسول را اصحاب فرض بودند از وارثان و هم عصبه ، نشايد كه دفع ميراث ايشان كنند بظلم و تعدّى الّا بدليل قاطع زيرا كه ميراث بدليل قاطع ثابت شده است از قرآن و اخبار و اجماع ، و اين حديث كه ايشان دعوى مىكنند اگر نيز درست بودى از احاديث آحادست و بخبر آحاد نه نسخ جايز بود نه تخصيص و تمسّك بدان حديث كردن فاسد باشد و شاعر مىگويد :\r\n فان صدقوا فيما رووا عن محمّد * فقد جعلوا فرقانه غير صادق \r\nامّا آنچه گفتيم خلاف اجماعست اتّفاقست ميان امّت كه چون شخصى وفات يافت مال او از آن ورثه باشد چه وارث كافر بود يا قاتل يا رقيق بلكه از روزگار آدم تا زمان ما كس نگفت از كافر و مسلمان كه چون كسى بميرد تركهء او بفرزندان او يا باقربا ندهند و جمله بر خلايق قسمت كنند ، و بدان كه حكم او خلاف قرآن و سنّت و اجماع امّت باشد و از جمله ملّتها از كفّار و دهريان و مجوس و يهود و نصارى هيچ قوم نگفته‌اند كه كسى بميرد و او را اقربا باشد و مال و تركهء وى از آن رعيّت باشد نه از آن اقربا پس بدين مقدّمات معلوم شد كه اين حديث موضوعست ، و\r\n\r\n","description":"","footnote":"","page_name":" 216 ","page_number":232},
  {"content":"\r\n\r\nآنچه گويند كه ردّ شهادت على از بهر آن كرد كه علىّ بن ابى طالب و حسن و حسين از بهر آن كردند كه در آن جرّ منفعت مىكردند و رسول گفته است كه گواهيى كه در آن جرّ منفعت مىكند قبول نباشد گوئيم اين نيز باطلست از بهر آنكه در آن حال نفقهء فاطمه و حسن و حسين بر على بود چگونه جرّ منفعت بود و چون جرّ منفعت نباشد ردّ شهادت روا نباشد ، اگر كوبند چون فاطمه از دنيا رحيل كردى تركه از آن حسن و حسين و على بود پس اين جرّ منفعت باشد گوئيم اگر بدان سبب كه ممكن بود كه وقتى ميراث گير بود قبول شهادت نشايد كردن لازم بود كه گواهى برادر در حقّ برادر و عمّ در حقّ برادرزاده و برادرزاده در حقّ عم و عمّزاده در حقّ عمّزاده قبول نباشد زيرا كه هر كدام كه بميرد و ديگرى نباشد ميراث آن ديگر برگيرد باجماع امّت گواهى اين قوم در حقّ يكديگر قبول بود پس قول ابو بكر فاسد و باطل باشد كه گواهى از بهر آن ردّ كرد كه ميراث فاطمه به دو خواست رسيدن .\r\nديگر آنكه در تواريخ مسطورست كه چون ابو بكر بامارت نشست هر روز ده مثقال نقره و دو گوسفند از بيت المال بر مىگرفت از آن مسلمانان و اگر از آن سبب كه ميراث فاطمه وقتى بعلى رسد به شرط آنكه فاطمه پيش از على از دنيا برود گواهى على در حقّ فاطمه قبول نباشد لازم آيد كه گواهى آنكه از بيت المال هر روز بنقد ده مثقال نقره و دو گوسفند برگيرد گواهى او در حقّ اصحاب بيت المال قبول نباشد فكيف حديثى كه وى روايت مىكند يعنى ابو بكر خلاف قرآن و سنّتست .\r\nابو عبد اللّه همدانى روايت كند از محمّد بن احمد بن ابى الثّلج از احمد بن الهاشم الهمدانى از عيسى بن ابى سهل از حسن انصارى از يحيى بن علىّ الرّبعى از ابان بن تغلب از سلمة بن كميل كه عمر بيكى از شيعهء خود گفت سيرت من چگونه مىبينى از هيچ بر من مىترسى گفت آرى از چهار چيز بر تو مىترسم از سه ياد كرد گفت چهارم آنكه فدك از فاطمه باز گرفتى و رسول به دو داده بود و على و جملهء بنو عبد المطّلب گواهى دادند گواهى ايشان ردّ كردى و بريشان سفاهت كردى ، عمر گفت ازين چهارم مترس گفت از چهارم بيشتر مىترسم كه از آن سه ديگر و اين\r\n\r\n","description":"","footnote":"","page_name":" 217 ","page_number":233},
  {"content":"\r\n\r\nشخص از شيعهء عمر بود و بظلم او و ابو بكر گواهى داد در روى عمر و ابراهيم بن محمّد الثّقفى روايت كند از عامر از احمد بن علويه از ابراهيم از احمد بن معمر از جسن بن الحكم از سدّى از ابو مالك از ابن عبّاس كه گفت فدك از آن قبيل بود كه ممّا لا يوجف عليه بخيل و لا ركاب و خاصّ از آن رسول بود و رسول بفاطمه داد در آن وقت كه آيت :  وَ آتِ ذَا الْقُرْبى  حقّه فرود آمد چون رسول از دنيا مفارقت كرد ابو بكر بظلم از فاطمه بستد . و ابراهيم روايت كند از علىّ بن عبّاس از فضل بن مرزوق از عطيّهء عوفى از ابو سعيد خدرى كه او گفت كه چون آيت :  وَ آتِ ذَا الْقُرْبى  حقّه فرود آمد رسول گفت اى فاطمه فدك از تست اگر گويند چرا اينان نزد ابو بكر گواهى ندادند گوئيم در حديث اوّل ياد كرد كه جملهء بنو عبد المطّلب گواهى دادند و عمر بريشان سفاهت كرد و امّا ابو سعيد خدرى ممكنست كه در وقت اين حكومت در مدينه نبوده باشد و اگر در مدينه بود چون وى را معلوم شد كه ايشان ردّ گواهى على و حسن و حسين و قنبر و امّ ايمن و اسماء بنت عميس و چون بميراث دعوى كرد ردّ آيات قرآن و اخبار رسول و اجماع امّت كردند دانست كه گواهى وى قبول نكنند اداى شهادت نكرد و فاطمه را نيز معلوم بود كه گواهى ابو سعيد سود نخواهد داشت ، و العجب كه فدك از فاطمه باز گرفتند و ابو بكر هر سال دوازده هزار درهم بعايشه مىداد از بيت المال مسلمانان و در آن زمان مثقال بود و قيمت آن دوازده هزار درم ، هزار و هفتصد دينار خراجى بود و ده هزار درم بحفصه دختر عمر مىداد و ديگران را از آن زنان رسول هر يكى را اندك چيزى مىداد و چون ابو بكر بمرد عمر هم بحفصه دوازده‌هزار درم مىداد چنان كه عايشه را ، گفت دختر من نه كمتر از دختر ابو بكرست و چون عمر بمرد عثمان هيچ بديشان نداد و گفت شما بچه استحقاق هزار و هفتصد دينار خراجى از بيت المال بستانيد و اين قصّه درازست سبحان اللّه در كدام آيت يا خبرست كه عايشه و حفصه هر سال هريك‌هزار و هفتصد دينار خراجى بستانند و فدك از فاطمه بازگيرند و ببيت المال دهند و دخل آن بدختران خويش مى دهند و اگر نه عصبيّت و عداوت آل محمّد بودى چگونه اين جفا با دختر رسول روا\r\n\r\n","description":"","footnote":"","page_name":" 218 ","page_number":234},
  {"content":"\r\n\r\nداشتندى و از اين عجبتر آنست كه ابو عبيدة بن صالح روايت كند از ليث بن سعيد از هشام بن سعيد از زيد بن اسلم از پدرش كه گفت روزى با عمر نشسته بوديم زنى اعرابيّه بيامد و گفت يا امير المؤمنين من دختر خفّار بن اسماءام و پدر من در حديبيّه با رسول بود عمر گفت نسبت نزديكست بفرمود تا او را طعامى آوردند و جامهء چند و مبلغى از زر بدادند مردى با عمر گفت بسيار بوى دادى يا امير المؤمنين گفت پدر او در حديبيّه حاضر بوده است و باشد كه در موضع ديگر با او بوده باشد و او را درين مال حقّى باشد من دختر وى را نااميد باز نگردانم و او را ازين مال بدهم .\r\nبدان كه واجب بود كه عاقل درين معنى تأمّل و انديشه كند و اعتبار گيرد و ترك عصبيّت كند تا يقين زيادت شود كه عجوزهء اعرابيّه دعوى كند كه دختر فلان شخصست و پدرش در حديبيّه حاضر بود و از وى گواه نخواهد و چندان از بيت المال به دو دهد كه بر وى انكار كنند و گويند بسيار بوى دادى و دختر رسول را مع قدر و جلالت و عصمت باور ندارند و ازو طلب گواه كنند و چون گواه حاضر كند قبول نكنند ، بر هيچ دانا پوشيده نبود كه اين معنى ظلم محضست ، وجه دوّم قبيحتر از آن و اين آنست كه اجماع امّتست كه رسول اعرابى از فيئى بيرون كرد اگر عجوزه خود راست گفت و دختر اعرابى بود كه وى دعوى كرد چون پدرش اگر زنده بودى از فيئى چيزى به دو نرسيدى چون مرده بود دختر وى را چگونه از بيت المال چيزى مىرسد و دختر رسول كه خداى تعالى غنيمت ببركت وى و پدرش بر ديگران مباح كرد او را از تركهء پدر چيزى نرسد ، هر كه را اندك مايه عقل بود و درين حال انديشه كند حقّ از باطل بداند و اگر عناد كند از آنان باشد كه :  وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ . \r\nابو عبيده روايت كند از يزيد بن معاذ از ابن عوف از ابن سيرين كه ابو بكر در حال نزع بعايشه گفت كه من نخواستم از بيت المال چيزى برگيرم پسر خطّاب مرا رها نكرد تا من شش هزار دينار از بيت المال برگرفتم فلان بستان كه در فلان موضعست در وجه آن نهادم ، چون ابو بكر را دفن كردند عايشه كس فرستاد نزد عمر و\r\n\r\n","description":"","footnote":"","page_name":" 219 ","page_number":235},
  {"content":"\r\n\r\nاين معنى را معلوم وى كرد ، عمر گفت خداى رحمت بر پدر تو كناد نخواست كه مظلمهء هيچ مسلمان نزد وى باشد و من ولىّ امرم و من اين بستان به تو بخشيدم . اى عجبا چگونه روا باشد كه ولىّ امر شش هزار مثقال نقره از بيت المال كه بر ذمّت ديگرى باشد و ردّ مىكند قبول نكند و به ديگرى بخشد و تركهء رسول بدخترش ندهند و ببيت المال ضمّ كنند و مىخوراند و بدان كه مىخواهند مىبخشند و شيعه را مىگويند كه شما ازينها مىگوئيد و ندانيد ، زهى عداوت آل محمّد و مكابرهء صريح و هر كه اين را انكار كند و ناحقّ داند او را رافضى دانند . و چون عثمان بامارت نشست مهزور را كه موضعيست از بازار مدينه كه رسول وقف مسلمانان كرده بود باقطاع بحارث بن الحكم داد برادر مروان .\r\nابن قتيبه در كتاب معارف ياد كرده است كه عثمان بلاد فدك باقطاع بمروان داد ، مروان چهار دانگ آن بعبد الملك داد و دو دانگ بعبد العزيز و عبد الملك از چهار دانگ خود دو دانگ بوليد داد و دو دانگ بسليمان و دو دانگ عبد العزيز بعمر عبد العزيز رسيد و عمر عبد العزيز آنچه مروان بفرزندان داده بود ايشان را عوض داد و فدك بمحمّد باقر عليه السّلام ردّ كرد . و ابراهيم الثّقفى روايت كند كه فدك چهل روز در دست محمّد باقر بود بعد از آن ابن زرود و ابن قيسى كه هر دو قاضى بودند پيش عمر عبد العزيز آمدند و گفتند عيب شيخان ظاهر كردى گفت خداى كرد نه من و ايشان روز و شب با وى سخن گفتند درين معنى و مبالغت مىنمودند كه در دنيا رسوائى و فضيحت قوى باشد غم قيامت اندك و چندان كوشيدند كه ابن عبد العزيز را گردانيدند و فدك را از امام محمّد باقر باز ستاندند امّا تا زنده بود غلّهء آن خود مىگرفت و امثال اين بسيارست اگر جمله ياد كنيم ملالت خيزد .\r\nبدان كه چون ابو بكر گواهى امير المؤمنين على و حسن و حسين و از آن ديگران قبول نكرد امير المؤمنين على او را گفت اگر دو كس از مسلمانان پيش تو آيند و چيزى در دست يكى بود و يكى بر ديگرى دعوى كند كه مال من در دست تو است گواه از كدام طلبى گفت از مدّعى و چون گواه نبود سوگند بمدّعى عليه دهم\r\n\r\n","description":"","footnote":"","page_name":" 220 ","page_number":236},
  {"content":"\r\n\r\nامير المؤمنين على گفت فدك در دست فاطمه است به حكم هبت و اگر هبت درست نميدارى به حكم ميراث بقول خدا و رسول از آن ويست قطعا و تو و عمر دعوى مى كنيد كه از آن بيت المالست و گواه از فاطمه مىطلبى چون گواه او را قبول نمى كنى ، ابو بكر هيچ جواب نگفت و خجل شد و سر در پيش افكند ، ديگر امير المؤمنين على گفت كه خبر ده ما را كه اگر دو كس نزد تو آيند و بر فاطمه بفواحش گواهى دهند تو با فاطمه چه كنى ، ابو بكر گفت او را حدّ زنم چنان كه همهء مسلمانان را امير المؤمنين على گفت اگر اين بكنى از دين بيرون رفته باشى ، ابو بكر گفت از بهر چه على گفت از بهر آنكه خداى عزّ و جلّ بر پاكى فاطمه گواهى داد و به طهارت وى قرآن فرو فرستاد و تو قول خدا را ردّ مىكنى و قول دو جلف قبول كنى ، ابو بكر هيچ جواب نداد و برخاست و به خانه رفت و سه روز بيرون نيامد ، اگر گويند كه چون فاطمه مظلومه بود و چنان كه شما دعوى مىكنيد كه : نحن معاشر الأنبياء لا نورث دروغست چون امارت بعلى رسيد چرا بفرزندان فاطمه ردّ نكرد گوئيم شكّ نيست كه فدك و خمس و خيبر بعد از وفات فاطمه از آن امير المؤمنين بود و اولاد فاطمه و هر كه چيزى از وى غصب كرده باشند و بعد از آن قادر شود بر استخلاص آن اگر خواهد باز ستاند و اگر ترك كند هيچ عيب نباشد و ترك آن دليل نبود بر آنكه نه مغصوبست و نيز اين سؤال خود از امير المؤمنين على كردند گفت مىخواهم كه خصم ايشان در قيامت نزد خداى تعالى مصطفى و فاطمه باشند يعنى اوّل آغاز خصومت ايشان كنند يعنى رسول و فاطمه بعد از آن امير المؤمنين على و حسن و حسين ، ويل لمن شفعائه خصمائه ، عذر ترك اين بود نه آنكه نواصب گويند كه آن نه غصب بود ، و آنچه گفت سخن معاشر الانبياء لا نورث دروغست چنان كه شما دعوى مىكنيد ، گوئيم ما از پيش ياد كرديم كه اين حديث بخلاف قرآن و سنّتست و اجماع جملهء عقلا و اگر هيچ دليل نبودى بر آنكه اين حديث موضوعست الّا قول فاطمه در آن وقت كه از پيش ابو بكر بازخواست گرديد آن كفايت بودى و آن چنانست كه در خصال\r\n\r\n","description":"","footnote":"","page_name":" 221 ","page_number":237},
  {"content":"\r\n\r\nكسروى روايت كند كه چون فاطمه باز مىگرديد گفت : يا ابتا لقد لقيت ما عهدت الّى من اضرارهم بى و ولدى و نكثهم على اعقابهم في وصيّتك و سيعلم الّذين ظلموا اىّ منقلب ينقلبون ، يعنى اى پدر بدرستى كه بديدم آنچه تو گفتى به من از رنج رسانيدن ايشان به من و فرزندان من و باز گرديدن ايشان از وصيّت تو و زود باشد كه بدانند كسانى كه ظلم كردند كه بكدام باز گشت باز گردند ، و اگر رسول گفته بود نحن معاشر الانبياء لا نورث بفاطمه نگفتى كه بعد از من ايشان در وصيّت من باز گشت كنند و زيان به تو و اولاد تو رسانند ، اگر گويند چون رسول بفاطمه گفته بود كه ايشان بعد از من نقض وصيّت رسول كنند و حقّ وى باطل كنند چرا فاطمه از خانه بيرون آمد و در مسجد رسول در ميان مهاجر و انصار دعوى كرد از بهر فدك و با ايشان مناظره و خصومت كرد گوئيم از بهر دو چيز : يكى آنكه حجّت بريشان اثبات كند تا ايشان را هيچ حجّت نماند ، دويّم آنكه مهاجر و انصار را يقين شود كه شيخين ظلم مىكنند و اگر فاطمه خاموش بودى قومى پنداشتى كه سكوت فاطمه از رضاست و آنچه ابو بكر و عمر كردند صواب بود و اگر عصر اوّل را فساد اين معلوم نشدى عصر دوّم را هم معلوم نبودى و چون ايشان را معلوم نبودى تا به آخر الدّهر هيچكس را معلوم نبودى . اگر گويند كه چون ابو بكر اين حديث روايت كرد كه نحن معاشر الانبياء لا نورث فاطمه راضى شد و بعد از آن طلب نكرد و در اوّل كه طلب كرد از بهر آن بود كه آن حديث بفاطمه نرسيده بود و چون حديث بشنيد مسلّم داشت و راضى شد گوئيم شما لا يزال تمسّك بموضوعات و دورغها مىكنيد و بىديانتى واضع اين حديث بر هيچ عاقل پوشيده نماند زيرا كه جملهء اصحاب تواريخ و اهل سير و ارباب احاديث متّفقند كه فاطمه با ابو بكر مناظره كرد و حجج و براهين كه وى اثبات كرد بر ابو بكر در تواريخ مسطورست در قصّهء دراز تا آنجا كه مىگويد :\r\nافي كتاب اللّه يابن ابي قحافة ام في سنّة رسول اللّه ان تورث اباك و لا ارث ابى لقد جئت شيئا فريّا ، يعنى در كتاب خداست اى پسر ابى قحافه يا در سنّت\r\n\r\n","description":"","footnote":"","page_name":" 222 ","page_number":238},
  {"content":"\r\n\r\nرسول كه تو از پدر خود ميراث گيرى و من از پدر خود ميراث نگيرم چيزى منكر آوردى ، و در ميان عرب هر چه آن را اصلى نباشد و دروغ بود آن را منكر خوانند ، و هيچ منصف سخن چنين نگويد كه فاطمه بقول و فعل ابو بكر راضى شد ، دليل دوّم بر اين آنكه فاطمه بقول ابو بكر راضى نبود و آن را خلاف و محال دانست آنكه اتّفاقست كه فاطمه از ابو بكر مهاجرت گزيد و با وى سخن نگفت تا از دنيا مفارقت كرد و چون وقت وفاتش بود وصيّت كرد با امير المؤمنين كه او را بشب دفن كند چنان كه ابو بكر و عمر را از آن خبر نباشد و گورش پنهان كند تا ايشان گور وى ندانند كه كجاست . و مسلم و اكثر اصحاب تواريخ برآنند كه فاطمه بعد از رسول ششماه زنده بود و دعوى كردند كه فاطمه راضى شد و اين جهل مركّب بود و اين از دو حال بيرون نبود آنچه ابو بكر كرد حقّ فاطمه بود يا باطل ، اگر حقّ بود چرا فاطمه شش ماه منكر حقّ بود و بر آن بمرد و چون حال چنين بود فاطمه ابو بكر را امام ندانسته باشد و چون او را امام ندانسته نزد شما نه بر اسلام از دنيا رفته باشد زيرا كه ابن عمر روايت كند كه رسول گفت هر كه بميرد و امام زمانهء خود را نشناسد بر جاهليّت مرده باشد ، و اگر گويند او بر اسلام مرد لازم شود شما را كه ابو بكر نه امام بود ، وجه دوّم آنكه اگر ابو بكر در منع فدك برحق بود لازم بود كه امير المؤمنين مداهنه كرده بود چون بفاطمه نگويد كه فدك حقّ بيت المالست و از آن تو نيست چرا از امام مهاجرت كردهء و طلب مال ديگران مىكنى و چون على اين معنى نگويد و وصيّت وى بجاى آورد كه فاطمه گويد كه مرا بشب دفن كنى و نگذارى كه ابو بكر و عمر بر من نماز كنند و ديگر همهء صحابه را محروم كند از نماز كردن بفاطمه و رسول گفته بود كه هر كه بر فاطمه نماز كند او اهل بهشت باشد پس على امامت را نشايد بقول شما اگر گويند چون فدك حقّ فاطمه بود و ابو بكر و عمر غصب كردند شما را لازم شود كه جملهء صحابه و امام مسلمانان را ضالّ و گمراه گفته باشند و اين معنى هيچ مسلمان روا ندارد در حقّ صحابهء رسول ، گوئيم همهء عاقلان دانند كه از دو دعوى متضادّ يكى باطل بود و اگر كسى را درين شكّى افتد سخن با وى نبايد گفت و شما\r\n\r\n","description":"","footnote":"","page_name":" 223 ","page_number":239},
  {"content":"\r\n\r\nازين دو دعوى يكى را درست نتوانيد كردن ، چون گويند كه منع فدك حقّ بود و ابو بكر صواب كرد لازم شود كه فاطمه بر باطل بود و دعوى وى دروغ و على و حسن و حسين و قنبر و امّ ايمن و اسماء بنت عميس و جملهء بنو عبد المطلّب گواهى بدروغ داده باشند و فاطمه طلب حرام كرده باشد و مىخواست كه غصب بيت المال كند و امير المؤمنين على و بنو عبد المطّلب يار او شدند و على مداهنه مىكرد و چون فاطمه اصرار مىنمود در طلب مال حرام و از امام مسلمانان هجرت كرد و على او را از آن منع نكرد و هر كه اين معنى برو روا دارد هر كه در كفر وى شكّ كند او نيز كافر بود و تكذيب قول خدا كرده بود كه :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً ،  و قول رسول : انّ اللّه يرضي لرضاء فاطمة و يغضب لغضبها يعنى خداى تعالى از آن كس راضى باشد كه فاطمه ازو راضى باشد و خشم گيرد بر آن كس كه خشم فاطمه بر آن كس باشد ، ديگر رسول فرمود : فاطمة بضعة منّي من اذاها فقد اذانى و من اذانى اذا اللّه و من اذا اللّه و رسوله فقد كفر ، يعنى فاطمه پارهء از منست هر كه او را برنجاند مرا رنجانيده بود و هر كه مرا برنجاند خداى را رنجانيده بود و هر كه خدا و رسول را برنجاند كافر باشد ، و ايشان را از آن طريق خلاص نبود زيرا كه تصحيح هر دو دعوى از جملهء محالاتست و قول اماميان در خطاى ابو بكر مقابل قول ايشانست در خطاى اهل بيت نبوّت و معدن رسالت و مهبط جبرئيل و منزل وحى و موضع طهارت و عصمت و بعضى از نفس رسول ، و بدان كه ايشان را غرض از نفى عصمت انبيا و رسل و ائمّه از آنست كه افعال شيوخ خود را در چشم خلق بيارايند و در خيال ايشان اندازند كه هر چه شيوخ ايشان كردند همه صواب بود و آنكه خلاف ايشان كند ضالّ و گمراه ، و لا يبعد اللّه الّا من ظلم و قال بما لا يعلم ، شاعر گويد :\r\n\r\n","description":"","footnote":"","page_name":" 224 ","page_number":240},
  {"content":"\r\n\r\n غصبوا البتول و موّهوا حججا * بخلاف ما في منزل القرآن \r\n اتراهم عملوا و ما علموا و هم * كذبوا و ربّ البيت و الاركان \r\n من علمها اخذوا فأنّى ويلهم * عرفوا الّذي جهلوا من البرهان \r\n ما ظالم في الأثم الّا دون من * يحتجّ عن ذى الظّلم بالبهتان \r\n\r\n","description":"","footnote":"","page_name":" 225 ","page_number":241},
  {"content":"\r\n\r\n\r\nباب بيست و سوم در حديثى چند كه اهل سنّت بر اماميان تشنيع زنند كه ايشان ردّ اين احاديث مىكنند\r\nبدان كه نزد اهل امامت اين احاديث درست نشده است و ما چندى از آن احاديث ياد مىكنيم :\r\n\r\nحديث اول : نحن معاشر الانبياء لا نورث\r\nو اين را پيش از اين ياد كرديم در حكايت فدك .\r\n\r\nحديث دوم : اصحابى كالنّجوم . الخ\r\nو آن را در باب چهارم ياد كرديم .\r\n\r\nحديث سوم : [ اقتدوا بالّذين من بعدي ابى بكر و عمر 
  ]\r\nگويند رسول اللّه گفت : اقتدوا بالّذين من بعدي ابى بكر و عمر ، يعنى اقتدا كنيد بدان دو كس كه پس از من باشند ابو بكر و عمر . بدان كه اين حديث از سه وجه باطلست : اوّل آنكه اتّفاق امّتست كه روز سقيفه انصار گفتند كه منّا امير و منكم امير ، گفتند اميرى از انصار باشد و اميرى از مهاجر ، ابو بكر گفت رسول گفته است : الأئمّة من قريش يعنى امامان از قريش باشند . اگر رسول فرموده بودى كه اقتدا بابو بكر و عمر كنيد بدين حديث تمسّك كردى نه بدان كه گفت امامان از قريش باشند ، از بهر آنكه انصار گفتند چون امام از قريش نصب مىبايد كرد قريش چندين هزار هست تو را از آن چه مىرسد اين سخن را هيچ جواب نبودى و ابو بكر منقطع شدى و چون گفتى رسول شما را فرموده است كه اقتدا به من و عمر\r\n\r\n","description":"","footnote":"","page_name":" 226 ","page_number":242},
  {"content":"\r\n\r\nكنيد ايشان را هيچ عذرى نماندى و كار بدان نرسيدى كه عمر گفتى : اقتلوا سعدا قاتل اللّه سعدا ، سعد را بكشيد كه خداى سعد را بكشاد و سعد از رؤساء انصار بود پس درست شد كه اين حديث موضوعست كه اگر درست بودى ابو بكر ترك اين حجّت نكردى و بحديثى حجّت كردى كه چون درست شود او را از اين جزوى رسد از چندين هزار جزو ، امّا وجه دوّم در بطلان تمسّك بدين حديث آنست كه از دو حال بيرون نبود يا رسول اين اقتدا در يك حالت خواست يا در حالتى بعد از حالتى نشايد كه در يك حالت بود كه اجماع امّتست كه دو امام در يك حالت در يك ديار روا نباشد و اگر در دو زمان فرمود هم روا نباشد زيرا كه اتّفاقست كه ابو بكر خالد را بفرستاد تا مالك بن نويره و بنى حنيفه را بكشت و مال و زن و فرزند ايشان بياورد و عمر منكر آن بود و ابو بكر را گفت زن و فرزند ايشان را بموضع خود فرست و مال ايشان ردّ كن ابو بكر قبول نكرد و چون امارت بعمر رسيد زن و فرزند ايشان را كه ابو بكر قسمت كرده بود از صحابه باز استد و ايشان را بمقام خود فرستاد و ابو بكر در ميان مهاجر و انصار در قسمت تسويه مىكرد و عمر بعضى را بر بعضى تفضيل مىنهاد و ابو بكر ديوان عطيّه نهاد و عمر ننهاد و ابو بكر خراج بر زمين‌ها ننهاد و عمر بنهاد و ابو بكر چون از دنيا مىرفت عمر را نصب كرد و عمر شورى كرد ميان شش كس و امثال اين احوال متضادّ در افعال ايشان بسيارست و اقتدا بمتضادّات در يك حال تصوّر نبندد و نشايد كه رسول اللّه اقتدا فرمايد بافعال متضادّ و نيز اين افعال ايشان يا موافق كتاب و سنّت بود يا مخالف ، اگر موافق بود نشايد كه قرآن و سنّت متضادّ باشد چنان كه افعال ايشان متضادّست و اگر مخالف بود روا نباشد كه رسول اللّه اقتدا فرمايد بقومى كه افعال ايشان بخلاف قرآن و سنّت باشد زيرا كه رسول خلاف قرآن و سنّت روا داشته باشد چنان كه ايشان خلاف قرآن و سنّت كردند .\r\nوجه سوّم آنكه خلاف نيست ميان اصحاب تواريخ كه رسول در حال مرض اسامة بن زيد را اميرى داد و ابو بكر و عمر و عثمان را با قومى از اصحاب در تحت رايت اسامه كرد و بفرمود تا بشام روند و لشكرگاه اسامه بيك منزلى مدينه بود و\r\n\r\n","description":"","footnote":"","page_name":" 227 ","page_number":243},
  {"content":"\r\n\r\nرسول هر ساعت كه با خود آمدى گفتى : انفذوا جيش اسامة لعن اللّه من تخلّف عن جيشه گفتى لشكر اسامه را گسيل كنيد لعنت بر آن كس باد كه از لشكر اسامه باز پس ايستد و اين حديث اگر از جاى ديگر نتوانى يافت از ملل و نحل شهرستانى طلب كن يا از تاريخ جرير ، و اسامه موقوف ابو بكر و عمر بود كه ايشان مىگفتند تا نبى بهتر نشود ما نتوانيم از مدينه بيرون رفتن . چون رسول بجنّة الاعلى رحيل كرد ابو بكر بامارت نشست چنان كه معروفست و خطّى نوشت باسامه و معنى اين بود : از خليفه ابو بكر بن ابى قحافه باسامة بن زيد ، بدان كه رسول اللّه درگذشت و خلق مرا اهل اين كار ديدند و امارت به من تفويض كردند و بعد از حكايت گويد ترا معلومست كه مرا از عمر گزير نيست عمر را دستورى ده تا پيش من باشد و تو عزم شام كن چنان كه رسول فرموده اسامه جواب خطّ نوشت : از اسامة بن زيد الى ابو بكر خطّى به من نوشتى كه آخر آن اوّلش را نقض مىكند اگر تو خليفهء رسولى خلق را در آن چه اختيار كه تو را نصب كنند يا عزل بلكه ايشان را بطاعت بايد داشت و اگر خلايق تو را اهل اين كار ديدند و تو را اختيار كردند پس خليفهء امّت باشى نه آن رسول و آنچه گفتى كه تو را از عمر گزير نباشد دستورى مىخواهى كه وى را پيش تو رها كنم كه تو را دستورى داد كه تو در مدينه باشى تا تو مىخواهى كه عمر پيش تو باشد و اين قصّه درازست و غرض آن بود كه درين سخن تأمّل كند تا يقين حاصل شود كه حديث اقتدوا موضوعست از بهر آنكه رسول اگر اين گفته بودى ابو بكر محتاج آن نبودى كه از اسامه دستورى خواهد تا عمر پيش وى باشد بلكه وى را بفرمودى كه تو را بدانجا كه رسول فرموده بود بايد رفت يا آنجا كه ابو بكر مصلحت ديدى و اگر اسامه چيزى گفتى ابو بكر حجّت گرفتى بر وى بحديث و گفتى رسول تو را و همهء امّت را فرموده است كه بعد از وى اقتدا كنيد به من و عمر ، و طاعت من بر تو واجبست و من تو را چنين مىفرمايم و دستورى خواستن ابو بكر از اسامه دليلست بر آنكه اين حديث موضوعست و اصلى ندارد و انكار موضوعات بر اهل دين تشنيع نباشد .\r\n\r\n","description":"","footnote":"","page_name":" 228 ","page_number":244},
  {"content":"\r\n\r\n\r\nحديث چهارم : [ ما صبّ اللّه شيئا في صدرى من علم الّا وصبته في صدر ابى بكر 
  ]\r\nآنكه گويند رسول گفت : ما صبّ اللّه شيئا في صدرى من علم الّا وصبته في صدر ابى بكر ، گويند رسول گفت كه هيچ چيز خداى در سينهء من نريخت از علم الّا كه در سينهء ابو بكر ريختم . بدان كه اين حديث از دو وجه متناقضست : اوّل آنكه اتّفاق امّتست كه ابو بكر گفت بر منبر رسول : اقيلونى و لست بخيركم ، مرا اقاله كنيد كه من بهترين شما نيستم ، اين سخن يا راست گفت يا دروغ اگر دروغ گفت كسى كه بر منبر رسول در حضور صحابه دروغ گويد امامت را نشايد و اگر راست گفت رسول بزعم شما علم در سينهء ابو بكر نهاد و ابو بكر گفت من بهتر از شما نيستم ابو بكر قدر علم نمىدانست زيرا كه خداى تعالى مىفرمايد :\r\n هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  ، اگر چه بلفظ استفهام مىگويد معنيش اين بود كه هرگز عالم با جاهل برابر نباشد و رسول مىفرمايد كه خواب عالم عبادتست پس اگر رسول اين سخن گفته بود و ابو بكر گويد من بهتر از شماام اين جهل بود به قدر علم و جاه رسول زيرا كه چون علم رسول جمله با وى باشد و او از ديگران بهتر نبود رسول را نيز بر ديگران فضل نبود بلكه اين معنى بود در رسول زيرا كه آنچه خداى تعالى به دو داده بود از علم به كسى دهد كه نه از اهل آن باشد كه اگر اهل آن بودى قدر علم دانستى و شاعر مىگويد :\r\n فمن منح الجهّال علما اضاعه * و من منع المستوجبين فقد ظلم \r\nبلكه اين معنى ببارى تعالى حاشا هم باز گردد زيرا كه كسى را بنبوّت و رسالت فرستد كه علم را ضايع كند . وجه دوّم آنكه اتّفاقست كه در فضايل ابو بكر جماعتى ياد كرده‌اند كه او در حال نزع گفت چند چيز نپرسيده‌ام از رسول كاشكى پرسيده بودمى : اوّل آنكه معنى كلاله چيست ، دوّم آنكه معنى اب چيست ، سوّم آنكه ميراث جدّ چندست ، اگر رسول گفته بود كه هر چه خداى در سينهء من نهاد من در سينهء ابو بكر نهادم اگر ابو بكر رسول را صادق دانست درين حديث سؤال ابو بكر جهل\r\n\r\n","description":"","footnote":"","page_name":" 229 ","page_number":245},
  {"content":"\r\n\r\nبود زيرا كه اگر رسول مىدانستى ابو بكر هم دانستى و سؤال كردن از كسى كه معلوم بود كه آن نمىداند جهل باشد و اگر ابو بكر را معلوم بود كه رسول آن مىدانست و بابو بكر نياموخت پس آنكه حديث روايت كند كه رسول گفت دروغ باشد ، سرّى ديگر آنكه در حالت نزع ندامت مىخورد كه چرا از رسول نپرسيدم كه جدّ را چه مىرسد دليل بود بر آنكه هر حكم كه ابو بكر در امارت خويش مىكرد در ميراث جدّ عميا بود نه بر حقيقت ، سرّى ديگر آنكه گويند ابو بكر را شصت و سه سال بود كه بمرد و از عرب عرباء بود و ندامت مىخورد كه معنى كلاله و اب نپرسيدم پس حكم در كلاله و اب بعميا باشد ، و العجب كه اگر از كودكان كتّاب بلاد عجم پرسند كه معنى كلاله چيست در حال بگويند دليل بر آنكه اين حديث موضوعست . اگر گويند اقيلونى ابو بكر بر طريق تواضع گفت نه از حقيقت چنان كه رسول گفت مرا فضل منهيد بر يونس بن متّى گوئيم اين حديث هم موضوعست مثل آنكه از پيش ياد كرديم از بهر آنكه خلاف قرآن و اخبار رسول و اجماع امّتست ، امّا آنكه خلاف قرآنست خداى تعالى مىفرمايد :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ  و يونس از عالميانست ، آدم و نوح و آل ابراهيم و آل عمران از از يونس بهتر باشند ، و نيز مىگويد :  تِلْكَ الرُّسُلُ فَضَّلْنا بَعْضَهُمْ عَلى بَعْضٍ  چون خداى تعالى وى را تفضيل نهاد نشايد كه رسول گويد مرا بر يونس تفضيل منهيد .\r\nامّا آنكه خلاف اخبارست رسول مىگويد من سيّد فرزند آدمم نه بفخر مىگويم و مى فرمايد كه آدم و هر كه زير آدمست روز قيامت در تحت لواى من باشند و من بدان فخر نمىآورم و مىفرمايد كه اگر موسى بن عمران زنده بودى وى را تبع من بايستى بودن و خداى تعالى مىفرمايد كه موسى را برگزيدم بر عالميان و موسى بهتر از يونس و رسول بهتر از موسى و جملهء انبيا چگونه گويد مرا بر يونس فضيلت منهيد امّا آنكه خلاف اجماعست اتّفاقست كه رسل از انبيا بهتر و اصحاب شرايع بهتر از رسل كه نه اصحاب شرايع بودند و اولوا العزم بهتر از جملهء خلائق ، و اولوا العزم پنج\r\n\r\n","description":"","footnote":"","page_name":" 230 ","page_number":246},
  {"content":"\r\n\r\nبودند : نوح و ابراهيم و موسى و عيسى و محمّد ، و محمّد باجماع امّت بهتر از جملهء انبياء و رسل ، پس درست شد كه اين حديث موضوعست و دروغ .\r\nبدان كه اكثر موضوعات در زمان بنى اميّه وضع كردند چون معاويه بفرمود بعمّال تا هر كجا كه شيعهء امير المؤمنين علىّ بن ابى طالب يا كسى كه فضايل اهل البيت گويد يا روايت كند او را بكشند و عمّالش بدان قيام نمودند آنگاه جماعتى را زر مى دادند تا وضع احاديث مىكردند در حقّ بنى اميّه و مناقبى كه رسول در حقّ ايشان گفته بود و مناقب اهل البيت بدل مىكردند و چون آن بسيار شد بفرمود تا مناقب شيوخ ابو بكر و عمر و عثمان چندى وضع كردند و آنها را بنوشتند و بشهرها فرستادند و عمّال را بفرمود تا معلّمان را زر مىدادند و ايشان را بفرمود تا لوح كودكان از روى قرآن مىنوشتند و احاديث دروغ تعليم مىدادند چون كودك بزرگ مىشد مى گفت : اخبرنى استاذى عن ابى هريره يا انس يا عمرو عاص يا معاويه يا از هر صحابى كه مىخواست ، و نود و سه سال كه ملك بنى اميّه بود بدين طريق روايت موضوعات مىكردند و در دنيا پراكنده كردند و املامى كردند و مىخواندند . چون دور ببنى العبّاس رسيد اصحاب بيشتر ميان موضوعات متقدّمان و غير متقدّمان فرق نتوانستند كردن الّا اندك پس اعتماد بر قول متقدّمان كردند و آنها را جمله صحيح نام كردند امثال اين حديثها كه از پيش ياد كرديم و نيز ايشان را علم باصول دين و تفسير نبود به ظاهر برفتند و گفتند تأويل حرام بود و جز خدا كس نداند لاجرم قومى را در ضلالت افكندند چنان كه رفع آن بر علماء متعذّرست .\r\n\r\nحديث پنجم : [ ما نفعني مال مثل مال ابى بكر 
  ]\r\nگويند رسول گفت : ما نفعني مال مثل مال ابى بكر ، يعنى هيچ مال مرا چنان سود نداشت كه مال ابو بكر دختر بزنى به من داد و چهل هزار دينار بر من نفقه كرد . بدان كه درين كلمه يك سخن راستست و باقى دروغست ، امّا آنچه راستست شكّ نيست كه عايشه زن رسول بود و باقى دروغست از بهر آنكه كسى كه چهل هزار دينار خراجى بر كسى صرف كند وقت و موضع آن بر مردم خافى نباشد و وطن رسول مكّه بود يا مدينه در كدام جاى اين مال بر رسول صرف كرد ، اگر گويند\r\n\r\n","description":"","footnote":"","page_name":" 231 ","page_number":247},
  {"content":"\r\n\r\nدر مكه پيش از هجرت از دو حال بيرون نبود يا پيش از اسلام بود يا بعد از اسلام ، پيش از اسلام محال بود كه او مال بر رسول صرف كرده باشد و رسول در آن حين عيال ابو طالب بود و ابو طالب رئيس و حاكم بود و اگر بعد از اسلام بود خلاف نيست نزد اهل سير و تواريخ كه در سنهء خمس و عشرين از عمرش خديجه را زن كرد و خديجه را مال عظيم بود ، چنين گويند كه در مطبخ خديجه چهل هاون زرّين بود و چون رسول را چهل سال تمام شد وحى برو آمد و ابو بكر در سال چهل و ششم از عمر رسول ايمان آورد دليل براينست كه رسول اللّه فرمود كه ملائكه شش سال و بروايتى هفت سال بر من و على صلوات مىفرستادند گفتند يا رسول اللّه سبب چه بود گفت شش سال از مردان جز على با من نماز نكرد ، پس از اسلام ابو بكر هفت سال مقام رسول در مكه بود و رسول هيچ لشكر به جائى نفرستاد كه محتاج مال بود و ياران بسيار داشت و آن قدر كه ايمان آورده بودند جعفر طيّار را بريشان امير كرد و ايشان را بحبشه فرستاد و باتّفاق اصحاب تواريخ خديجه و ابو طالب هر دو زنده بودند تا اوّل سال هجرت و ميان مرگ ابو طالب و خديجه قومى گويند سه روز بود و قومى گويند سى و سه روز ، اوّل خديجه از دنيا برفت پس ابو طالب متوّفى شد رسول را آنگه از مكّه هجرت بايست كردن و دليل بر صحّت اين قول خبر رسولست كه گفت در عمر من سالى سخت‌تر از آن نگذشت گفتند از بهر چه يا رسول اللّه گفت از بهر آنكه خديجه وفات يافت و بعد از خديجه ابو طالب متوفّى شد و بعد از موت ابو طالب مرا از وطن رحلت مىبايست كرد و چون خديجه از دنيا برفت مال خديجه از آن رسول بود و فرزندانش ، محتاج مال ابو بكر نبود و اگر محتاج بودى ابو بكر را مالى نبود كه بر وى صرف كردى ، و نزد اصحاب تواريخ مشهورست كه ابو قحافه مزدور عبد اللّه بن جدعان بود كه او را به مزد گرفته بود هر روز به چهار دانگ درهمى و بدان طعام كه در جفنها باقى ماند بدادى ، عبد اللّه جدعان منعم بود هر روز طعام بسيار بساختى و ابو قحافه را بر بام خانه فرستادى و منادى مىكردى تا خلق بيايند و طعام بخورند چون طعام خورده بودندى و بازگشتندى ابو قحافه از طعام كه در كاسه‌ها بمانده بودى برگرفتى\r\n\r\n","description":"","footnote":"","page_name":" 232 ","page_number":248},
  {"content":"\r\n\r\nو آن چهار دانگ درم بستدى و بخانهء خود بردى تا عيالان او بخوردندى پس اگر ابو بكر را چندان مال بود كه چهل هزار دينار سرخ بخرج رسول كردى پدر را نگذاشتى كه طعام درين كاسه‌هاى عبد اللّه جدعان او به خانه بردى از بهر عيال فكيف كه عرب از اهل حميّت و انفه بودند و امير المؤمنين على اين معنى در مفاخرت خود در قصّهء دراز ياد كرده است تا آنجا كه گويد : پدّر من ابو طالب بن عبد المطلّب بن هاشم بن عبد مناف از سادات قريش بود و كرماء ايشان ، نه چنان كه مزدور عبد اللّه بن جدعان بود كه منادى بر طعام وى مىكردندى باجرت هر روز به چهار دانگ درمى و آنچه درين جفنها بماندى ، و بدين ابو قحافه را مىخواهد ، و شاعر گويد در حقّ ابن جدعان :\r\n له داع بمكّة مشمعلّ * و آخر فوق دارته ينادى \r\n الى ردح من الشّيزى ملاء * لباب البرّ يلبك بالشّهاد \r\nو قومى گويند ابو بكر مطبخى بود و ابو قحافه منادى كن چنان كه ياد كرديم چون حال ابو بكر چنين باشد مال از كجا آورد كه چهل هزار دينار خراجى بر رسول صرف كند اين معنى هيچ عاقل قبول كند پس باطل شد كه ابو بكر در مكّه چيزى صرف كرد ، اگر گويند در مدينه بود كه آنجا صرف كرد اصحاب سير و تواريخ و احاديث دانند ابو بكر بمدينه رسيد و جملهء صحابه محتاج معاونت انصار بودند بمال و مسكن و چون رسول را فتوح و غنايم حاصل شد رسول از مالها غنايم بديشان مىداد و اگر چه رسول داشت بمردم مىداد و فقر او اختيارى بود نه اضطرارى ، ايشان همه وقت روايت كنند از شيوخ خود كه رسول در احيان طلب طعام كردى ابو بكر و عمر و ديگر مهاجرين گفتندى كه سه روزست كه طعام به شكم ما نرسيده است ، هر آنكس كه سه روز طعام نيابد چگونه چهل هزار دينار خراجى بر كسى تواند صرف كردن ، امّا وقاحت اين قوم بيش از آنست كه ترك خرافات و محالات چنين كنند ، و نيز اتّفاقست متقدّمان را و اصحاب حديث را كه چون آيت :  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً  فرود آمد جملهء مهاجر و\r\n\r\n","description":"","footnote":"","page_name":" 233 ","page_number":249},
  {"content":"\r\n\r\nانصار نشسته بودند و هيچ كس با رسول سخن نگفت تا امير المؤمنين على يك دينار بداد و دوازده درهم بستد و هر بار كه با رسول سخن گفت درمى به صدقه داد و سخن گفت تا آيت ،  أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ  نازل شد و آيهء اوّل را منسوخ كرد و آيهء اوّل آيه‌ايست كه از امّت جز امير المؤمنين على بدان كار نكرد و از امير المؤمنين على روايت كردند مخالف و مؤالف كه گفت بخداى كه هيچ كس پيش از من بدين آيت كار نكرد .\r\nبدان كه ابو بكر در حال آنجا حاضر بود اگر بر درمى قادر بود و با رسول سخن نگفت تا درمى به صدقه نبايد دادن ، هر كه را بخل بدين غايت باشد كه با رسول سخن نگويد تا درمى وى را به صدقه نبايد دادن چگونه هزار دينار خراجى خرج رسول كند و اگر سخن از بهر آن با رسول نگفت كه بر درمى قادر نبود هر كه بر درمى قادر نبود چهل هزار دينار خراجى چگونه صرف تواند كرد .\r\n\r\nحديث ششم : [ ابو بكر و عمر سيّدان كهول اهل بهشتند 
  ]\r\nگويند رسول گفت كه ابو بكر و عمر سيّدان كهول اهل بهشتند ، و هم ايشان روايت كنند كه رسول گفت كه اهل بهشت در بهشت روند امرد و موى بريشان نباشد و چون در بهشت امرد باشند و مكهّل نباشند ايشان سيّدان كه باشند و نيز اگر اين دروغ خود راست باشد لازم شود كه ابو بكر و عمر سيّدان كهلان باشند نه آن جوانان و پيران و امردان زيرا كه اگر امام جملهء خلائق بودندى سيّدان جمله بودندى ، اگر گويند امامان كهول بودند فساد مذهب خود ظاهر كرده باشند زيرا كه اقرار بود بدانكه ايشان نه امامان بودند ، و اگر گويند امام جمله خلائق بودند گوئيم سيّد در كلام عرب رئيس بود و در رياست هيچ به از امامت نيست و اگر ايشان امامان كهول و غير كهول بودندى رئيسان جمله بودندى و چون رئيسان جمله باشند نه تنها سيّدان كهول بهشت باشند و نيز چون ايشان سيّد جمله خلائق باشند و رسول گويد سيّدان كهول اهل جنّتند در حقّ ايشان نقصان كرده باشد و جايز نبود كه رسول نقصان كسى كند در چيزى كه اشرف منازل ايشان باشد و نيز لازم شود كه در حقّ امامان خود و صحابهء كبار ناسزا گفته باشند زيرا كه بهشتى كه در آن كهول باشد\r\n\r\n","description":"","footnote":"","page_name":" 234 ","page_number":250},
  {"content":"\r\n\r\nدنياست چنان كه رسول فرمود : الدّنيا سجن المؤمن و جنّة الكافر ، و اين معنى در حقّ ايشان جايز نبود پس درست شد كه اين حديث موضوعست .\r\n\r\nحديث هفتم : [ نوشته ساق عرش 
  ]\r\nگويند رسول گفت ديدم بر ساق عرش نوشته كه : لا إله الّا اللّه محمّد رسول اللّه و ابو بكر الصّدّيق و عمر الفاروق و عثمان ذو النّورين ، سبحان اللّه زهى جسارت بدين عظيمى كه دروغهاى بدين زشتى بر خدا و رسول بندند كه خدا نام خود و نام پاك معصوم خود كه از صغاير و كباير منزّه باشد بر ساق عرش نويسد و نام كسى را بر آن قرين گرداند كه چهل سال بت را سجده كرده و بنعمت‌هاى بارى تعالى كافر شده باشد و خدا مىگويد كه :  إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ  ، نام ايشان بر ساق عرش نويسد پس اگر يكى را سيصد سال عمر باشد و دويست سال بت پرستد و صد سال مسلمان شود و عبادت كند بايد كه نام او بر بالاى عرش نويسند از بهر آنكه اگر موجب اين منزلت كفرست او دويست سال مشرك بود و ايشان چهل سال و اگر موجبش ايمانست او صد سال مؤمن بود و ايشان بيست سال ، و هر كه روا دارد كه دروغ بر خدا و رسول بندد ازين زياده هم تواند گفت ، اعاذنا اللّه من الخذلان .\r\n\r\nحديث هشتم : [ عذاب روز بدر 
  ]\r\nگويند رسول گفت كه اگر در روز بدر عذاب فرود آمدى رسول و اهل بيت و صحابه جمله هلاك شدندى الّا عمر ، و مشهور و معروفست كه عمر چند جا در چند مسئله خطا كرد و امير المؤمنين على او را باصلاح آورد و عمر بارها گفت لو لا علىّ لهلك عمر ، يعنى اگر على نبودى عمر هلاك شدى ، و العجب كه عمر را نزد خدا اين منزلت باشد كه رسول هلاك شود و او نجات يابد پس بايستى كه عمر را برسالت فرستادى ، امّا زنديقى كه اين معنى روا دارد از قرآن و ايمان با او سخن گفتن بىفايده باشد و ما آيهء قرآن و حديث از براى آن ياد مىكنيم تا ديگران را معلوم شود كه واضع اين حديث ايمان به خدا و رسول نداشته . در قرآن مىفرمايد :\r\n\r\n","description":"","footnote":"","page_name":" 235 ","page_number":251},
  {"content":"\r\n\r\n ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  ، گفت كه خداى ايشان را عذاب نكند تا تو در ميان ايشان باشى و عقاب نكند مادام كه استغفار كنند ، امّا سنّت ، رسول مىفرمايد كه : النّجوم امان لاهل السّماء و اهل بيتى امان لاهل الارض فاذا ذهب النّجوم ذهب اهل السّماء و اذا ذهب اهل بيتي ذهب اهل الارض ، يعنى ستارگان امان اهل آسمانند و اهل بيت من امان اهل زمين ، چون ستارگان نمانند اهل آسمان نمانند و چون اهل بيت من نمانند اهل زمين نمانند . چون اهل بيت كه امان اهل زمينند با رسول هلاك شدندى عمر چگونه نجات يافتى ، و العجب كه اگر ايشان را باهل بيت پيغمبر و فضيلت ايشان ايمان نبود آخر به اعتقاد ايشان ابو بكر از عمر فاضلترست و عمر در حقّ معاذ گويد :\r\nلو لا معاذ لهلك عمر ، پس چگونه روا باشد كه ابو بكر و معاذ هر دو هلاك شوند و عمر نجات يابد . امّا اجماع امّت ، خلاف نيست كه رسول مهتر و بهتر همه انبياء است و مىفرمايد على را لحمك لحمى و دمك دمي ، گوشت تو گوشت من و خون تو خون من ، و مىگويد كه : فاطمة بضعة منّي يعنى فاطمه پارهء از منست و مىگويد كه امام حسن و امام حسين جگر گوشگان منند . پس چگونه خير الانبياء و خير الاوصياء و خير النّساء كه بهترين خلقند همه هلاك شوند و عمر نجات يابد ، و درين حديث اثبات قول بعضى از صوفيان كردند كه ايشان گويند اولياء بهتر از انبياء و رسلند و عمر را از اولياء دانند ، پس ازين جهت او را تفضيل نهادند . بدان كه اينجا هم كور شدند و هم لال و از نقض احتراز نكردند از بهر آنكه ابو بكر پيش ايشان فاضلتر از عمرست پس چگونه ولىّ فاضل را هلاك كنند و مفضول را نجات دهند .\r\n\r\nحديث نهم : [ وحى بعمر 
  ]\r\nگويند رسول گفت هرگز وحى تأخير نكرد از آمدن به من الّا پنداشتم كه آن را بعمر فرستادند . بدان كه اگر جملهء اعداى دين خواهند كه در دين تخليط و فساد كنند چنان كه بنى اميّه كردند هرگز ايشان را ميسّر نشدى ، اگر اين\r\n\r\n","description":"","footnote":"","page_name":" 236 ","page_number":252},
  {"content":"\r\n\r\nحديث درست باشد لازم آيد كه رسول ردّ قرآن كرده باشد زيرا كه خدا مىفرمايد كه :\r\n وَ إِذْ أَخَذَ اللَّهُ مِيثاقَ النَّبِيِّينَ  . چگونه روا باشد كه كسى را كه ميثاق رسالت از تو گرفته باشد معزول كند و آن را كه ميثاق ازو نگرفته باشد رسالت فرستد و اگر روا باشد كه كسى را كه بيشتر عمر سجدهء بت كرده باشد برسالت فرستد روا بود كه انبياء متقدّم هريك سجدهء بت كرده باشند آنگاه ايشان را برسالت فرستد سيّم آنكه لازم آيد كه رسول برسالت خود در شك بوده باشد هم درين آيه كه :  لِيُظْهِرَهُ عَلَى الدِّينِ كُلِّهِ *  زيرا كه هيچ شب برو نگذشت كه وحى نيامد اّلا كه او را در خاطر چنان بود كه فردا وحى بعمر آيد پس دمبدم منتظر عزل خود باشد و اين نشانهء جاهلست و جاهل رسالت را نشايد و خدا مىفرمايد كه :  وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ  ، و هر كه برگزيند و برسالت فرستد كسى را كه عزل بايد كرد صانعى را نشايد و نه حكيم باشد ، تعالى اللّه عمّا يقول الظّالمون ، هر كه را اين اعتقاد باشد كافر مطلق باشد .\r\n\r\nحديث دهم : [ شايستگى عمر برسالت 
  ]\r\nگويند رسول فرمود كه اگر مرا برسالت نفرستادندى عمر را برسالت فرستادندى ، بدان كه آنچه در حديث نهم گفتيم درين حديث نيز لازم مىشود و زياده بر اين آنكه خدا مىفرمايد كه :  وَ ما أَرْسَلْناكَ إِلَّا رَحْمَةً لِلْعالَمِينَ  ، يعنى نفرستادم تو را الّا كه رحمت عالميان باشى ، اگر اين حديث راستست اين آيه دروغست زيرا كه عمر از جملهء عالميانست چون برسالت محمّد رسالت عمر فوت شده باشد رسول نه رحمت عمر باشد بلكه زحمت او بود چه بوجود وى عمر از منصب رسالت محروم گرديد و لازم شود كه عمر رسول را دوست نداشته باشد از بهر آنكه عمر روزى قاتل برادر خود زيدبن خطّاب را گفت كه من هرگز تو را دوست ندارم ، گفت مرا از عطا منع كنى گفت نه ، قاتل زيد گفت پس هيچ باك نيست . جائى كه قاتل برادرش را كه در كفر كشت دشمن دارد لازم آيد كه از رسول هرگز راضى نباشد چه اگر وجود وى نبودى عمر مرسل بودى و با وجود رسول عمر از منصب رسالت محروم شده باشد\r\n\r\n","description":"","footnote":"","page_name":" 237 ","page_number":253},
  {"content":"\r\n\r\nو شيعهء عمر خواستند كه از بهر او منقبتى وضع كنند از جهل اين مسئله وضع كردند ، عظيم نيكو گفته‌اند كه : دشمن دانا به از نادان دوست .\r\n\r\nحديث يازدهم : [ گريز شيطان از سايهء عمر ! 
  ]\r\nگويند رسول گفت كه شيطان از سايهء عمر مىگريزد . بدان كه اوّل چيزى كه بريشان لازم آيد تكذيب قرآنست از بهر آنكه عمر در اكثر عمر خود بت را سجده مىكرد و خدا مىفرمايد :  وَ زَيَّنَ لَهُمُ الشَّيْطانُ أَعْمالَهُمْ *  ، و گفت :\r\n يُرِيدُ الشَّيْطانُ أَنْ يُضِلَّهُمْ ضَلالًا بَعِيداً  ، و امثال اين در قرآن بسيارست ، و العجب كه ايشان گويند كه شيطان جملهء انبيا را از راه افكند و كفر در نماز بر زبان رسول انداخت و نترسيد و از سايهء عمر گريخت ، زهى وقاحت و بيشرمى ، ديگر آنكه اتّفاق مفسّرين و محدّثين و موّرخينست كه روز احد جملهء صحابه گريختند الّا على و عبّاس و ابو سفيان بن حارث و ايمن بن امّ ايمن ، و باقى اصحاب چون ابو بكر و عمر و غيرهما بهزيمت رفتند ، و خدا در قرآن مىفرمايد كه :  إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا  ، يعنى آن روز كه كفره و مسلمين بهم رسيدند كسانى كه بهزيمت رفتند شيطان ايشان را از راه افكند ، چرا شيطان از عمر نگريخت مگر آن روز سايهء خود را در مدينه گذاشته بود ، و شيعهء عمر روايت كنند كه عمر گفت كه من در روز هزيمت در كوه مىدويدم مانند بز كوهى و عبارت عمر اينست كه : اعدو في الجبل مثل اروى .\r\n\r\nحديث دوازدهم : [ الحقّ ينطق على لسان عمر 
  ]\r\nگويند رسول گفت كه : الحقّ ينطق على لسان عمر ، يعنى حقّ سخن گويد به زبان عمر ، و هم ايشان روايت كنند كه عمر گفت هرگز من در دين چنان بشكّ نيفتادم كه در روز حديبيّه چون رسول با اهل مكّه خواست صلح كند عمر تند شد و از خشم رسول را گفت اين آنست كه ما را بدخول مكّه وعده دادى ، و درين روز قرآن مىخواند كه رسول گفته بود جبرئيل وحى داد كه :  لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ ،  چون رسول اللّه سخن عمر\r\n\r\n","description":"","footnote":"","page_name":" 238 ","page_number":254},
  {"content":"\r\n\r\nبشنيد گفت نگفتم كه امسال بمكّه رويم و چون سال ديگر فتح مكه كرد بدر سقايهء حاجّ بايستاد و گفت عمر كجاست او را بخواندند ، رسول اللّه فرمود كه در مسجد حرام در آمديم يا نه ، عمر چون اثر خشم رسول دريافت گفت پناه مىگيرم به خدا از خشم خدا و رسول او ، و غرض واضع اين حديث آن بوده است كه ازين روايت تكذيب رسول اثبات كند ، و همچنين ايشان روايت كنند كه عمر روزى بر منبر گفت كه هر كه مهر زن بيش از چهار صد درهم كند او را ادب كنم ، پيرزنى برخاست و اين آيه برو خواند :  وَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً ،  يعنى اگر زن را رها خواهى كرد يا ديگرى خواهى خواست اگر قنطارى به دو داده باشى باز نستانى و تو مىگوئى كه اگر زياده از چهارصد درهم كنيد من شما را ادب كنم عمر گفت : كلّكم افقه من عمر حتّي العجوز ، از جمله حق‌ّها مگر اين يكى بود ، و نيز شيعه روايت كنند كه عمر روزى مىگذشت كودكى چند ديد كه بازى مىكردند گفت از آن وقت كه از شما مفارقت كرده‌ام خير نديدم ، كودكى از آن ميان آواز برآورد كه اى عمر رسول خدا را ديدهء و اين سخن مىگوئى ، ديدار رسول ديدن بهترين چيزهاست ، عمر مشتى خاك برگرفت و بر دهن خود كرد و گفت همه كس از عمر عاقلترند حتّى كودكان ، و اين از جملهء حق‌ّها بود كه بر زبان عمر گذشت ، اگر اين حديث يعنى حقّ بر زبان عمر رفتن راستست يعنى قول رسول آنست كه عمر بارها گفته است كه لولا علىّ لهلك عمر شكّ نيست كه اين سخن حقّست .\r\n\r\nحديث سيزدهم : [ شيطان در زمان عمر خلق را بفواحش نخواند ! 
  ]\r\nگويند شيطان در زمان عمر خلق را بفواحش نخواند ، اگر اين سخن راستست به جهت آنست كه شيطان بعد از نصب عمر بفساد ديگر احتياج نداشت چه فسادى بدتر ازين در عالم نيست و نخواهد بود ، و گويند از بهر آن خلق را بعصيان نفرمودى كه از عمر مىترسيد ، بدان كه اگر چه در همهء موضوعات رسوا شدند امّا اين از آنها كه در پيش گذشت زشت ترست به دو وجه : وجه اوّل آنكه خدا صد و بيست و\r\n\r\n","description":"","footnote":"","page_name":" 239 ","page_number":255},
  {"content":"\r\n\r\nچهار نبى و رسول بخلق فرستاد با صد و چهار كتاب و جملهء ايشان خلق را به خدا خوانده و از كفر و عصيان و جور و ظلم نهى كردند و شيطان از بد فرمودن نايستاد و بيشترين امم را بقول ايشان گمراه كرد تا حدّى كه بعضى را شهيد كردند و حضرت زكريّا را در ميان درخت به دو نيمه كردند و قول خدا و انبيا و رسل مانع نبود و از خدا نترسيد و از عمر ترسيد ، زهى بى حيائى اين جماعت . وجه دوّم آنكه شك نيست كه در زمان عمر خلق بفساد و دزدى و زنا مشغول بودند چنان كه پيشتر ، و گرنه عمر از بهر چه درّه بدست گرفته بود و چون شيطان منضجر باشد درّه هيچ فايده نكند ، و شيعهء عمر روايت كنند كه ابو شحمه پسر عمر بر زن يهوديّهء عاشق شد و خمر خورد و با او فساد كرد و عمر او را حدّ زد و چون نود و نه درّه بزد پسرش بمرد و در موت او تازيانهء ديگر بزد تا صد تمام شد ، و درين حكايت سه مثالست كه در حقّ عمر پيدا كرده‌اند : اوّل آنكه شكّ نيست كه پسر به پدر نزديكتر از احبّا نيست ، چون شيطان در فساد كردن از عمر ترسيدى چگونه جانب او فرو گذاشت و پسرش را اضلال كرد ، دوّم آنكه ابو شحمه را در حدّ واجب بود يكى حدّ خمر ديگر حدّ زنا ، عمر يك حدّ از دو تعيين كرده داخل يكديگر ساخت و اين جهلست زيرا كه حدّ خمر جدا زنند و تداخلشان روا نباشد ، سوّم آنكه گويند بعد از مرگ پسر تازيانهء ديگر بزد و اين نسبت جهلست بعمر زيرا كه حدود از تكاليف شرعيست و چون مرگ آمد تكليف منقطع شد و بعد از رفع تكليف اقامهء حدود جهلست ، و وجه ديگر آنكه خداى تعالى مىفرمايد :\r\n إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ ،  چون خمر و زنا از دامهاى شيطان بود چگونه شيطان در زمان عمر فساد نكرده باشد .\r\n\r\nحديث چهاردهم : [ آگاهى عمر از غيب ! 
  ]\r\nگويند عمر لشكر بنهاوند فرستاده بود امير ايشان ساريه بود كفّار كمين كرده بودند و عمر در مدينه اين معنى مىدانست و بر منبر آواز داد :\r\nيا سارية الجبل الجبل ، ساريه پناه با كوه داد . بدان كه اجماع امّتست كه قوم از مكّه نزد رسول آمدند و در مدينه مىبودند ، هواى مدينه موافق ايشان نبود رنجور\r\n\r\n","description":"","footnote":"","page_name":" 240 ","page_number":256},
  {"content":"\r\n\r\nشدند ، بفرمود تا پيش اشتران صدقه روند و شير و بول ايشان بياشامند ، چون بدانجا رفتند و شير و بول بياشاميدند رنج زائل شد راعى را بكشتند و شتران براندند و قصد مكّه كردند جبرئيل آمد و رسول را خبر داد رسول كس از پى ايشان فرستاد و شتران و ايشان را بياوردند چنان كه در كتب تواريخ مسطورست و ميان ايشان يك روزه راه بود يا دو روزه ، تا جبرئيل معلوم رسول نكرد وى را معلوم نبود و از مدينه تا نهاوند قريب هفتصد فرسنگ هست عمر بديد و آواز كرد ، العجب در اين سه معجزه اثبات كردند كه رسول را نبود : اوّل آنكه عمر از مدينه تا نهاوند بديد دوّم آنكه از مدينه آواز كرد و آوازش بنهاوند رسيد و اين هر دو معجزه رسول را نبود در يك روزه راه از مدينه پيش اشتران صدقه و معجزهء سيّم از آن ساريه كه چون آواز عمر بشنيد از مدينه دانست كه آواز عمرست و او را خاطر نيفتاد كه مبادا كه اين آواز ديو بود كه با من كيد مىكند ، و اين معجزه رسول را هم نبود زيرا كه چون جبرئيل پيش رسول آمد رسول ازو هراسان شد با آنكه او را به چشم سر بديد و ندانست كه ملكست يا ديو تا خديجه گفت چون بيايد مرا خبر كند چنان كه ياد كرديم از پيش چون بيامد خديجه را خبر كرد وى سر برهنه كرد و جبرئيل ناپديد شد رسول گفت برفت خديجه گفت ملكست نه ديو ، و ساريه آواز عمر از مدينة بشنود و او را در آن شكّى نباشد .\r\n\r\nحديث پانزدهم : [ تمجيد رسول خدا از ابى بكر 
  ]\r\nگويند رسول گفت كه اگر ابو بكر را نصب كنيد او را قوى يابيد در دين و در نفس خود و بروايتى ديگر او را در دين قوى يابيد و در نفس خود ضعيف . بدان كه اين هر دو روايت متضادّند و روايت دوّم از بهر آن وضع كردند كه خيال ايشان آن بود كه هر كه در دين قوى بود و در نفس خود ضعيف او فاضل‌تر از آن خواهد بود كه در هر دو قوى باشد ، و اين ضعيف امّا ضعيف قوّت بود امّا ضعيف رأى و اين هر دو در امام نقصان بود و ناقص چگونه در دين قوى باشد ، و از وجهى ديگر اين حديث باطل بود زيرا كه ايشان روايت كنند كه عمر گفت كاشكى من موئى بودمى بر سينهء ابو بكر چه هر چند در كارهاى خير كوشيدمى كه بر ابو بكر سبق برم چون نظر كردمى هيچ كارى نبودى كه من كردمى الّا كه ابو بكر در آن كار سابق بودى\r\n\r\n","description":"","footnote":"","page_name":" 241 ","page_number":257},
  {"content":"\r\n\r\nبر من ، و شكّ نيست كه عمر در نفس قوى بود نه ضعيف پس روا نباشد قوى همه وقت قصد آن كند كه سابق بود بر ضعيف و ضعيف بر قوى سابق بود بىآنكه قوى تقصير كند و ديگر آنكه اگر اين حكايت درست بود عيبى در حقّ عمر اثبات كرده باشند زيرا كه مىگويند كه عمر گفت كه هميشه قصد مىكردم كه سابق باشم بر ابو بكر و نتوانستم دليل بر آنكه عمر را حسدى بود بر سبق ابو بكر و مىخواست كه سابق او باشد نه ابو بكر و اين ذمّ باشد نه مدح و دليل بر آنكه ذمّ باشد قول رسول : الحسود في النّار يعنى حسود در دوزخ باشد ، و نيز نزد ايشان آنچه ابو بكر مىكرد خدا در وى آفريد و چون عمر را حسد بودى بر فعلى كه ابو بكر مىكرد ممكنست كه وى را حسد بودى بر رسول بدانچه خدا وى را يارى داده بود بلكه بر جملهء بندگان خدا .\r\n\r\nحديث شانزدهم : [ حديث عشره طيبه 
  ]\r\nگويند رسول گفت : عشرة في الجنّة ، يعنى ده تن از ياران در بهشتند و اين حديث از ده وجه باطلست : اوّل آنكه راوى اين حديث سعيد بن زيد بن نفيل است و او يكى از عشره است و هر كه نه معصوم بود هر دعوى كه كند او را بيّنت بايد ، دوّم آنكه اكثر مهاجر و انصار خون عثمان حلال داشتند و در خون او شريك بودند و نشايد كه مهاجر و انصار خون اهل بهشت را حلال دانند يا بر قتل او رضا دهند ، سيّم آنكه ابو بكر در وقت موت تكذيب سعيد كرد و با عايشه گفت :\r\nهلك ابوك هذا رسول اللّه معرضا عنّي ، يعنى پدر تو هلاك شد اينك رسول خدا رو از وى گردانيده است ، عايشه اين كلمه با عمر بگفت و عمر گفت زنهار اين سخن با كسى مگوى كه شماتت قوى باشد و در حال نزع هذيان بسيار گويند ، اهل بهشت در حال نزع احوال بريشان روشن شود و بهشت و نعيم آن بينند و نگويند كه هلاك شديم ، و اگر كسى اين دعوى مصدّق ندارد كه عمر اين سخن كه مذكور شد گفته است از جهل باشد چه ازين عظيمتر هم گفته است ، در صحيح بخارى آورده‌اند و در ملل و نحل نيز همين نقل كرده‌اند كه چون پيغمبر بصحابه گفت : ايتونى بدوات و قرطاس اكتب لكم كتابا لن تضلّوا بعدى ، يعنى دوات و قلم بياريد\r\n\r\n","description":"","footnote":"","page_name":" 242 ","page_number":258},
  {"content":"\r\n\r\nتا چيزى بفرمايم نوشتن كه چون بدان كار كنيد هرگز گمراه نشويد عمر گفت :\r\nدع الرّجل فانّه هذر ، يعنى بگذاريد كه اين مرد يعنى رسول اللّه بيهوده مىگويد ، نعوذ باللّه ، چهارم عمر نيز در حين موت تكذيب سعيد كرد و گفت كاشكى عمر را ما در نزاده بودى و كاشكى از دنيا به قوت قناعت كرده بودمى ، و ايشان گويند اوليا از احوال آخرت باخبر باشند و در حيوة دنيا ايشان را هيچ راحت نباشد ، و چون جنيد و شبلى از احوال قيامت باخبر باشند نشايد كه كسى كه رسول گويد او از اهل بهشتست در حال نزع اين سخن گويد كه عمر گفت ، پنجم آنكه اگر اين حديث درست بودى عثمان در يوم الدّار بر صحابه حجّت گرفتى و گفتى رسول گفته است كه من از اهل بهشتم و اهل بهشت چيزى نكنند كه خلاف شريعت باشد پس شما در ضلال باشيد كه مرا مىگوئيد كه خود را از خلافت خلع كنم . ششم طلحه و زبير و عايشه كه با علىّ بن ابى طالب مصاف كردند و هر يك را قصد آن بود كه خصم را قهر كنند لازم آيد كه ايشان قتل اهل بهشت روا مىداشتند و نزد ايشان فرق نبود ميان اهل بهشت و اهل دوزخ . هفتم آنكه چون صف بركشيدند روز جمل زبير از قلب لشكر فرا پيش آمد و گفت رسول گفته است كه ده كس با من در بهشت باشند و من از اهل بهشتم و تو با من جنگ خواهى كردن ، امير المؤمنين على گفت اين ده تن كدامند گفت : ابو بكر و عمر و عثمان و طلحه و زبير و سعد و سعيد و عبد الرّحمن بن عوف و ابو عبيدهء جرّاح علىّ بن ابى طالب گفت نه‌اند زبير گفت رسول فرموده كه ده از صحابه در بهشت باشند و هم اين نه نام برد ، بار سيّم گفت رسول گفته است ده كس از صحابه در بهشت باشند علىّ بن ابى طالب گفت كدامند ، اين نوبت امير المؤمنين على را در ميان آورد و هر ده بشمرد ، امير المؤمنين على گفت گواهى دهم نزد خداى كه من از رسول شنيدم كه تو از اهل دوزخى . هشتم آنكه اتّفاقست كه عمر گفت بحذيفه : هل ذكرنى رسول اللّه في المنافقين ، گفت رسول مرا در ميان منافقان ياد كرد يا نه ، اگر عمر دانستى كه حديث درستست اين سؤال از حذيفه نكردى ، اگر گويند سؤال دليل نيست\r\n\r\n","description":"","footnote":"","page_name":" 243 ","page_number":259},
  {"content":"\r\n\r\nبر بطلان حديث گوئيم اگر بطلان نكند لازم آيد كه عمر ندانستى كه حديث عشره درستست ، اگر عمر دانستى كه حديث عشره درستست اين سؤال از حذيفه نكردى .\r\nنهم آنكه ابو بكر در حال آنكه مىمرد گفت كاشكى فجاة را نسوزانيدمى و اين از دو حال بيرون نيست يا بحقّ سوزانيد يا بنا حق اگر به حق سوزانيد نشايد كه اهل بهشتى در حال نزع ندامت خورد براى آنكه اقامت حدود كرده باشد و ابو بكر نزد ايشان امام بود و اقامت حدود باجماع بر امام واجب بود و اگر فجاة را نه به حق سوزانيد هر كه انسانى را بناحق بسوزاند نه از اهل بهشت بود و نه امامت را شايد .\r\nدهم آنكه قول ابو بكرست كه در حال نزع گفت : كاشكى در سقيفهء بنى ساعده بيعت بر عمر كردمى يا بر ابو عبيده و من وزير بودمى بهتر از اينكه امير بودم ، اين از دو حال بيرون نبود يا ابو بكر بهترين خلق بود چنان كه دعوى مىكنند يا نه اگر بعد از رسول بهترين خلق بود خلافت به روى متعيّن باشد و شنيدن قول او واجب بود و آن كه در حال موت ندامت خورد كه چرا بواجب قيام نمودم امامت را نشايد و نه از اهل بهشت بود پس بدين ده حجّت درست شد كه حديث عشرهء مبّشره موضوعست .\r\n\r\nحديث هفدهم : [ تمجيد رسول خدا از غيرت عمر 
  ]\r\nگويند رسول گفت در بهشت كوشكى ديدم از زر كه مرا بشگفت آورد و هيچ مرا منع نكرد در اندرون رفتن الّا غيرت عمر . سبحان اللّه رسول در بهشت كوشكهاى خود و انبيا و رسل و اوليا ديد و از هيچيك در عجب بنماند الا از آن عمر پس عمر فاضلتر از انبيا و رسل و اوليا باشد از آنكه شكّ نيست كه هر كه بهتر بود درجات او عالىتر و نيكوتر باشد و نيز چون غيرت عمر مانع دخول رسول بود در كوشكهاى عمر پس عنايت عمر در حقّ حور و غلمان و رضوان بيشتر باشد كه در حقّ رسول كه بدخول ايشان غيرت نخورد و از دخول رسول غيرت خورد و در بطلان اين حديث حاجت باطناب نيست .\r\n\r\nحديث هجدهم : [ اعطاء دو نور الهى به عثمان ! 
  ]\r\nگويند رسول گفت خداى تعالى عثمان را دو نور داده است .\r\nايشان را گوئيم دو نور كجا داد اگر نورى در دنيا داد و نورى در آخرت عثمان را بر ديگران فضل نباشد زيرا كه حق تعالى هر مؤمنى را در دنيا نورى داده است چنان كه\r\n\r\n","description":"","footnote":"","page_name":" 244 ","page_number":260},
  {"content":"\r\n\r\nگفت :  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ ،  و گفت :\r\n وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ ،  و در باب نور آخرت گفت :  يَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ ،  و چون اين جملهء مؤمنان را بود عثمان را فضل نباشد بر ديگرى چون او و ديگران مؤمن باشند ، اگر گويند رسول خواست كه اظهار ايمان عثمان كند گوئيم نزد شما در صحابه بهتر از عثمان بود مثل ابو بكر و عمر و مثل عثمان بودند چرا اظهار ايمان و منزلت ايشان نكرد و عثمان را خاصّ كرد بذكر نور و اين از رسول جايز نبود كه يكى را از ميان مؤمنان مشرّف گرداند و ديگران را فرو گذارد ، اگر گويند اين نورى بود كه خداى تعالى بعثمان داد در دنيا و آخرت گوئيم ابو بكر و عمر را اين نور بود يا نه ، اگر ايشان را داده بود تخصيص عثمان را فائدهء نبود و اگر نداده بود پس عثمان فاضلتر از ابو بكر و عمر باشد و اين خلاف مذهب شماست .\r\n\r\nحديث نوزدهم : [ تمجيد رسول خدا از عثمان 
  ]\r\nگويند رسول گفت عثمان را اگر دختر سيّم داشتمى به تو دادمى و از تو نگرديدمى ، بدان كه اگر گويند دو دختر رسول زن عثمان بودند شيعه درين خلاف كنند ، قومى گويند دختران هاله بودند خواهر خديجه و ايشان را مادر و پدر بمرد خديجه ايشان را بزرگ كرد وى را مادر مىخواندند و رسول را پدر ، و قومى گويند دختران خديجه بودند از شوهر اوّل رسول را پدر مىخواندند . اگر گويند خلاف نيست نزد اصحاب سير و تواريخ كه رسول را هشت فرزند بود چهار پسر و چهار دختر : ابراهيم از ماريهء قبطيّه بود و هفت از خديجه سه پسر و چهار دختر يكى را نام رقيّه و نام يكى امّ كلثوم و هر دو زنان عثمان بودند و انكار اين معنى تعسّف باشد . گوئيم كسى انكار آن نكند كه رسول را هفت فرزند از خديجه بود و از دختران نام يكى رقيّه و دوّم امّ كلثوم امّا گوئيم كه دختران هاله هم بدين نام بودند ايشان زنان عثمان بودند . فرقت سيّم گويند ايشان دختران رسول بودند امّا از دنيا رفتند و عثمان هيچيك ازيشان را نديده بود ، و نيز روا باشد كه خداى تعالى رسول\r\n\r\n","description":"","footnote":"","page_name":" 245 ","page_number":261},
  {"content":"\r\n\r\nرا معلوم كرده بود كه ايشان بكر بميرند و رسول ايشان را با عثمان عقد كرده باشد ، و نيز گوئيم در تزويج با رسول شرفى هست ، ردّ كردن كسى را رسول و دختر به دو ندادن نقص بود ، و اجماع اصحاب حديث و تواريخ و سيرست كه ابو بكر نزد رسول شد و فاطمه را خواست وى را اجابت نكرد و همچنين عمر و اين نقص بود بى شك و ابو بكر و عمر بهترند نزد شما ، اگر گويند روا باشد كه ابو بكر و عمر را اهل فاطمه نديد و عثمان را اهل رقيّه و امّ كلثوم يافت گوئيم اين باطلست زيرا كه ابو بكر و عمر از عثمان بهترند و رقيّه و امّ كلثوم دختران رسول و ايشان بزرگتر از فاطمه بودند چگونه كسى كه نزد شما فاضلتر خلايقست رسول وى را اهل فاطمه كه دختر كوچك بود نشناسد و عثمان را اهل دو دختران بزرگتر بسال داند و ايشان هر سه از يك مادر و پدر بودند و ركاكت اين سخن بر عاقل پوشيده نباشد ، اگر گويند ردّ كردن رسول ابو بكر و عمر را از تزويج فاطمه دليل نبود كه عثمان بهتر از ابو بكر و عمر باشد گوئيم همچنينست اگر درست شود كه رسول دختران بعثمان داد اين معنى دليل نبود بر شرف عثمان .\r\n\r\nحديث بيستم : [ شرم رسول خدا و ملائك از عثمان ! ! 
  ]\r\nگويند ابو بكر روزى پيش رسول آمد و زانوهاى رسول برهنه بود نپوشانيد و عمر در آمد نپوشانيد چون عثمان درآمد زانوها بپوشانيد چون بيرون رفتند عايشه گفت اين چه حالتست كه ابو بكر بيامد زانوها نپوشانيدى عمر بيامد نپوشانيدى عثمان بيامد بپوشانيدى رسول گفت من از آن كس شرم دارم كه خداى تعالى از و شرم دارد و بروايتى ملائكه ازو شرم دارند .\r\nبدان كه اين حديث از سه وجه باطلست : اوّل آنكه نزد ايشان از ناف تا سر زانو عورتست و هر كس را از اسلام بهرهء باشد روا دارد كه رسول پيش ابو بكر و عمر عورت خود برهنه كرده بود و ايشان روايت كنند كه رسول گفت اگر در آب رويد يا حمّام مئزر در ميان بنديد و عورت از ملائكه بپوشيد و خود كشف عورت كند نزد مردم ، وجه دوّم آنكه لازم شود كه عثمان از ابو بكر و عمر بهتر بود زيرا كه خدا و رسول از عثمان شرم دارند و از ابو بكر و عمر ندارند ، وجه سيّم آنكه خالق خير و\r\n\r\n","description":"","footnote":"","page_name":" 246 ","page_number":262},
  {"content":"\r\n\r\nشرّ و كفر و ايمان و ظلم و عدل نزد شما خداست بنده را هيچ تأثير نيست چرا كه آن روز كه سر عثمان بر مصحف مىبريدند شرم ازو نداشتند . امّا شكّ نيست كه چون حيا نباشد هر چه خواهند گويند .\r\n\r\nحديث بيست و يكم : [ پرداخت خرج غزوه تبوك توسط عثمان 
  ]\r\nگويند رسول بغزا مىرفت كه لشكر آن را جيش العسرة خوانند و آن غزاى تبوك بود و خرج آن لشكر عثمان داده بود . بدان كه عدد آن غزاى بيست و پنج هزار مرد بودند بر اسب و شتر و باقى پياده ، و اصحاب حديث از اهل سنّت روايت كنند كه رسول معاونت مىخواست و مىگفت هر كه تواند بعضى ضعفا را يارى دهد بحموله . عثمان گفت صد اشتر بدهم اشتران حاضر كرد رسول بار ديگر يارى خواست عثمان صد اشتر ديگر بداد و در روايات بيشتر از دويست اشتر نيافتيم و چون مسلّم داريم دويست اشتر را كه دويست مرد برنشينند و غاية ما فى الباب هر اشترى دو مرد بر نشينند بيش از چهار صد آدمى نباشد از بيست و پنجهزار جزوى باشند غير پيادگان پس چگونه گويند كه مؤنت جيش العسرة جمله عثمان داد ، و قومى خواستند كه بغزا روند مركب نداشتند و چون رسول مىرفت ايشان را قوّت نبود مىگريستند چنان كه خداى تعالى در قرآن گفت :   لَيْسَ عَلَى الضُّعَفاءِ وَ لا عَلَى الْمَرْضى وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّهِ وَ رَسُولِهِ ما عَلَى الْمُحْسِنِينَ مِنْ سَبِيلٍ وَ اللَّهُ غَفُورٌ رَحِيمٌ وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ   ، و شكّ نيست كه در آن وقت عثمان توانگرترين صحابه بود و اين قوم را كه جگر سوخت يارى نداد چگونه توان گفت كه مؤنت جيش العسرة عثمان داد .\r\n\r\nحديث بيست و دوم : [ سخن رسول خدا درباره پاكى عثمان ! 
  ]\r\nگويند عثمان زرى چند روزى پيش رسول بنهاد رسول گفت ابن عفّان بعد ازين هر چه كند چيزى بر وى نباشد ، جواب گوئيم از دو حال بيرون نبود يا افعال خير مىخواست يا افعال شرّ ، اگر افعال خير مىخواست خلاف نيست\r\n\r\n","description":"","footnote":"","page_name":" 247 ","page_number":263},
  {"content":"\r\n\r\nكه هر مسلمانى كه خير كند او را ثوابى باشد و او را از آنجا رنجى بوى نرسد پس عثمان را در اين فضيلت نباشد كه بدين معنى همهء مسلمانان يكى باشند و اگر آن خواست كه عثمان شرّ مىكند بر وى چيزى نبود اين كفر باشد و رسول بر وى مباح كند ، اگر گويند كه رسول را معلوم بود كه بعد از آن شرّ از عثمان بوجود نيايد چون اين رسول را معلوم بود پس اين سخن مستقيم بود گوئيم اين باطلست از دو وجه :\r\nاوّل آنكه چون رسول را معلوم بود كه بعد از آن عثمان هيچ شرّ نخواهد كردن اين سخن عبث و بىفائده باشد از بهر آنكه عقلا دانند كه هر كه شرّ نكند ايمن باشد پس اين بعثمان گفتن بىفائده بود ، وجه دوّم آنكه بر بطلان اين دعوى اتّفاق اهل سير و تواريخ است كه عثمان چند مصحف بسوزانيد و قومى گويند بجوشانيد و شست و بعضى گويند يازده و قومى گويند هفت و از عبد اللّه مسعود مصحف طلب كرد تا بسوزاند بوى نداد وى را چندان بزد كه دو استخوان پهلويش بشكست و بدان بمرد و ابو ذرّ را از ميان مسلمانان بيرون كرد و ببريده فرستاد بىزن و دختر تا در بريده بمرد و منافقان كه رسول ايشان را از مدينه بيرون كرده بود مثل مروان حكم و برادرش و پدرش با مدينه آورد و بفرمود تا معويه ، عمّار بن ياسر را بر اشتر برهنه نشاند و روز و شب مىراندند و نگذاشتند كه آسايش يابد چون نزد عثمان رسيد گوشت از رانهاى وى برفته بود نتوانست رفتن و امثال اين بسيارست و اينها در امارت خود كرد و چون بزعم شما رسول را معلوم بود كه عثمان بعد از آن شرّى نخواهد كرد اين جمله خير بود و حقّ باشد پس بيرون كردن رسول مروان و پدرش و برادرش را از مدينه خطا بود و عثمان آن را باصلاح آورد ، مثل اين بر رسول روا داشتن نه عادت اهل ايمان بود .\r\n\r\nحديث بيست و سيم : [ عمر چراغ اهل بهشتست ! ! 
  ]\r\nگويند رسول گفت عمر چراغ اهل بهشتست . بدان كه اين خبر خلاف قرآنست زيرا كه خداى تعالى در قرآن نگفت كه جز از رسول سراجى ديگر هست ، و نيز اگر عمر سراج اهل بهشت بود از دو حال بيرون نباشد يا بهشت محتاج سراج باشد يا نه اگر محتاج نيست سراجيّت عمر را هيچ فايده نيست\r\n\r\n","description":"","footnote":"","page_name":" 248 ","page_number":264},
  {"content":"\r\n\r\nو اگر محتاج سراجست عمر پيش از انبيا و رسل در بهشت شود ، اگر پس از انبيا و رسل در بهشت شود ايشان در ظلمات استاده باشند تا سراج كه عمرست برسد پس عمر فاضلتر از انبيا و رسل باشد و نشايد كه فاضل پس از مفضول بود و مفضول پيش ، و نيز حكم نباشد كه صانع چيزى آفريند و آن را در كتب در زبان انبيا و رسل و صفها كند كه عقول از آن متحيّر شود آنگه محتاج سراج عمر باشد . اگر گويند بدان نور عمر را مىخواهد گوئيم نور عمر بيش از نور انبيا باشد يا نه اگر كمتر بود صاحب نور وى نباشد و اگر بيشتر بود از انبيا و رسل فاضلتر باشد و اين كفر بود بىخلاف .\r\n\r\nحديث بيست و چهارم : [ آمرزش اهل بدر 
  ]\r\nگويند كه رسول گفت خداى تعالى نظر كرد باهل بدر گفت هر چه مىخواهيد بكنيد كه من شما را آمرزيدم . بدان كه اين معنى از دو حال بيرون نبود يا دستورى ايشان در خير و افعالى نيكو داد يا در شرّ و قبايح ، روا نباشد كه گويد عمل كنيد و هر كه بعد از اين عمل صالح كند از شما من ازو در گذرانم آنكه از پيش رفته بود اين از بهر آن گفته باشد كه چون رسول ببدر مىرفت بيشتر صحابگان بودند از بهر آنكه اندك بودند پس لازم باشد كه همه را بيامرزيده باشد بلكه شرط كرده است كه چون بعد ازين عمل صالح كنيد آن ما تقدّم را بيامرزد و عفو كند . اگر گويند آن مىخواهد كه شرّى كه بعد ازين از شما حاصل شود شما را بدان مؤاخذه نكند اين كفر بود از بهر آنكه لازم شود كه هر چه در قرآن به زبان رسول بيان كرده است از ظلم و جور و فواحش از زنا و لواط و خمر و زمر و دزدى جمله بر اهل بدر مباح كرده باشد هر كه اين حكم كند حكيم نباشد و صانعى را نشايد ، اگر گويند غرض از اين اظهار فضل و منزلت ايشان بود گوئيم باطلست و بر خداى تعالى روا نباشد كه اظهار فضل قومى در اباحت فسق و فجور و فواحش كند و اگر اظهار فضل در اباحت فسق و فجور روا بودى لازم شدى كه بر انبيا و رسل محرّمات و قبايح جمله مباح كردى تا فضل ايشان ازين ظاهرتر بودى .\r\n\r\nحديث بيست و پنجم : [ سخن رسول خدا درباره مساوى اصحاب 
  ]\r\nگويند رسول گفت خاموش باشيد از مساوى اصحاب من ، اين خبر در موضعى ازين كتاب ياد كردم و از بهر زيادت فايده اينجا ياد كنيم .\r\n\r\n","description":"","footnote":"","page_name":" 249 ","page_number":265},
  {"content":"\r\n\r\nبدان كه اين از دو حال بيرون نبود يا ايشان را مساوى بود يا نه ، اگر گويند ايشان را مساوى نيست پس حديث باطل بود و رسول را نسبت بجهل كرده باشند و رسول نشايد كه چنين سخن گويد ، و اگر گويند مساوى هست حديث ديگر باطل كرده باشد كه :\r\nاصحابى كالنّجوم بايّهم اقتديتم اهتديتم ، اصحاب من چون ستارگانند بهر كدام كه اقتدا كنيد راه يابيد ، زيرا كه رسول جائز ندارد اقتدا كردن باهل مساوى و نيز مساوى بر كبائر و صغائر افتد و تخصيص بصغائر بدليل نتوان كرد و چون متناول كبيره باشد و صاحب كبيره فاسق بود نشايد كه گويد : لا غيبة لفاسق ، فاسق را غيبت نباشد ، آنگه گويد فسق مكنيد كه تناقض باشد و ايشان را ازين احاديث موضوع بسيارست بدين قدر اختصار نمودن اوليتر تا خواننده را ملالت حاصل نشود .\r\nگويند كه روزى ابو هريره با بغلهء قيمتى با پيادگانى چند بدر خانهء عايشه بگذشت ، عايشه بر غرفه بود گفت : من هو ؟ اين كيست ، ابو هريره بر عايشه طعنه زد و گفت او كه باشد كه بدر خانهء من بدين عظمت گذرد ابو هريره بشنيد سر بغله باز كشيد و گفت اى ستّى خاموش باش كه سى صد حديث افترا كردم از رسول و بر پدر تو بستم تا چنين مىروم ، عايشه چون بشنيد خاموش شد و هيچ جواب نداد .\r\n\r\n","description":"","footnote":"","page_name":" 250 ","page_number":266},
  {"content":"\r\n\r\n\r\nباب بيست و چهارم در ذكر بعضى از فضايح بني اميّه و زندقهء ايشان\r\nبدان كه احمد بن زيد بن احمد الايجى الشّفعوى كتابى تصنيف كرده است و آن را رياض خوانده و روايت مىكند از انس بن مالك از رسول كه گفت من روز قيامت هشتاد سال يا هفتاد سال معويه را باز نبينم بعد از آن مىآيد بر شترى نشسته از مشك اذفر كه حشوب آن رحمت خداى بود و قوامش از زبرجد ، گويم يا معويه گويد لبّيك يا محمّد گويم كجا بودى درين هشتاد سال گويد در مرغزارى بودم زير عرش خداى ، خداى تعالى با من مناجات مىكرد و من با وى مناجات مىكردم و او مرا سلام مىكرد و من او را سلام مىكردم و او مرا گفت اين عوض آنست كه تو را در دنيا دشنام دادند . بنگر كه نامردان بىدين چه غلوّ مىكنند در بهتان بر رسول و محبّت اعداى خدا و عداوت اهل بيت رسول اللّه ، كسى كه هفتاد مصاف با امير المؤمنين على كرده باشد و بشومى او هفتاد هزار كس كشته شده باشد بيست هزار از لشكر امير المؤمنين على و پنجاه هزار از لشكر معويه و بعد از آن چندين هزار شيعهء على كشته باشد و در جملهء ديار اسلام مردم را بسبّ اهل بيت رسول اللّه امر كرد و آن ناسزا هزار ماه باقى ماند تا زمان ابو مسلم آنگه خداى تعالى مناجات زير عرش با خاندان خير الانبياء و الرّسل نكند و با معاويه مناجات كند هشتاد سال و عذر او خواهد هر كه ايمان به خدا و رسول ندارد . امثال اينها تواند گفت\r\n\r\n","description":"","footnote":"","page_name":" 251 ","page_number":267},
  {"content":"\r\n\r\nبدان كه از ياد كردن اين حديث اينجا غرض آن بود كه در باب بيست و سيّم گفتيم كه احاديث دروغ بيشتر در زمان بنى اميّه وضع كردند و اين حديث از آنست كه در زمان آن ملعون بنهادند و امثال اين بسيارست امّا ابو سفيان در سال فتح نفاق كرد و گفت لا إله الّا اللّه محمّد رسول اللّه و اگر چه همان بود كه پيش از فتح مكّه بود .\r\nارباب تواريخ روايت كنند كه چون عثمان بامارت بنشست ابو سفيان پيش وى رفت و او را تهنيت مىكرد بامارت پس گفت اى پسر عمّ امّيد مىدارم كه ملّت ما باز آيد چنان كه دولت ما باز آمد آنگاه گفت : يا بنى اميّة اخضموها خضم الابل نبتة الرّبيع فو اللّه لا جنّة و لا نار ، يعنى مال بيت المال بخوريد چنان كه اشتر گياه ربيع مىخورد بخداى كه نه بهشتست و نه دوزخ . چون از پيش عثمان بيرون آمد حسين بن على مىگذشت ابو سفيان كور شده بود گفت تو كيستى گفت حسين بن على ، گفت دست من گير و مرا بگورستان بقيع بر ، حسين بن على دست او بگرفت و بگورستان بقيع برد ، ابو سفيان آواز بلند كرد و گفت : اى استخوانهاى پوسيده آنچه شما از بهر آن با ما جنگ مىكرديد امروز در دست ماست و شما را ازين سخن استخوانهاى ريخته شده امام حسين بر وى لعنت كرد و او را بگورستان بگذاشت و با مدينه آمد . غرض ابو سفيان آن بود كه رسول با قريش جنگ از بهر ملك مىكرد نه از بهر آنكه او رسول بود روز ديگر ابو سفيان در مسجد نشسته بود و امير المؤمنين على حاضر بود و او نمىدانست مؤذّن بانگ نماز مىگفت چون باشهد انّ محمّدا رسول اللّه رسيد گفت اينجا كسى هست كه ازو احتراز بايد كردن گفتند نه ابو سفيان گفت خنك باد محمّد را نمى بيند كه نام خود كجا بنهاده است ، امير المؤمنين على بانگ بر وى زد و گفت خسارت باد تو را خداى تعالى نام محمّد اينجا نهاده است كه : و رفعنا لك ذكرك ، ابو سفيان گفت خسارت آن كس را باد كه گفت اينجا كسى نيست كه ازو احتراز بايد كردن ، پس درست شد كه او منافق بود و جملهء بنى اميّه منافق بودند الّا عمر عبد العزيز ، امّا معويه آنچه در حقّ وى گفته‌اند بعضى اينجا ياد كنيم . عبد اللّه بن عمرو بن عاص\r\n\r\n","description":"","footnote":"","page_name":" 252 ","page_number":268},
  {"content":"\r\n\r\nگويد كه پيش رسول نشسته بودم آن حضرت گفت يكى ازين راه مىآيد كه نه ملّت من دارد و نه سنّت من ناگاه معويه بيامد و بروايتى ديگر گويد من از خانه بيرون آمدم پدرم جامه بر خود راست كرده بود كه بنزد رسول آيد چون رسول اين سخن بگفت من بترسيدم كه پدر من باشد نگاه كردم معاويه بيامد ، روايتى ديگر شريك گويد كه عبد اللّه بن عمرو عاص را در حقّ پدر خود ظنّ بوده است و هيچ شكّ نيست كه او پدر خود را به از ديگران مىشناخت و عمرو عاص در مفسده زياده از معويه بوده است . مجاهد روايت كند از عبد اللّه عمر كه رسول گفت كه معويه نه بر اسلام مى رود . زهرى روايت كند از سعيد مسيّب كه نصرانيى در پيش معويه رفت ، معويه گفت در خود ضعفى مىيابم ، نصرانى گفت باكى نيست كه چشم رسيده است و نزد ما صليبى هست بر هيچكس نياويزند كه چشم رسيده باشد اّلا كه به شود اگر خواهى تا بيارم گفت بيار ، صليب بياورد و معويه در گردن آويخت چون بمرد صليب در گردن او بود ، و در روايت ديگر گويند و ادبى هست و در آن چاهيست مگر وقتى رسول گفته بود كه بر سر آن چاه مرويد و نظر در وى مكنيد كه هر كه در وى نظر كند او را لقوه پديد آيد و از آن خلاص نيابد و بميرد معويه بعد از آنكه بيعت يزيد از خلق ستده بود الّا اندكى ، از مكّه بدمشق مىرفت و آن وادى در راه وى بود بدانجا رسيد لشكر فرود آمدند معويه برخاست تنها و بسوى آن چاه رفت و غرضش آن بود كه امتحان كند كه آنچه رسول فرموده است راستست يا نه چون بسر چاه رسيد و در آن چاه نظر كرد او را لقوه پديد آمد چيزى بر سر فرو گذاشته بلشكرگاه آمد و بتعجيل برفت بدمشق طبيب نصرانى بياوردند گفت مداواة لقوه خمرست معويه خمر باز خورد و تعويذ صليب در گردن آويخت ، روزى ديگر طبيب مسلمان در پيش وى رفت چون بيرون آمد با قومى گفت امروز معويه بخواهد مرد گفتند از چه مىدانى گفت از امير المؤمنين على شنيدم كه گفت چون معويه خواهد مرد خمر در شكم وى بود و صليب در گردن چون نماز پيشين بود معويه بمرد و اين حكايت را بدين نظم و نمط فخر رازى در جامع خوارزم بحضور چندين هزار كس از خواصّ و عوامّ مىگفت .\r\n\r\n","description":"","footnote":"","page_name":" 253 ","page_number":269},
  {"content":"\r\n\r\nثوبان مولى رسول اللّه گويد كه رسول روزى اشاره بمعويه كرد و باصحاب گفت اى قوم چون معويه را بر منبر من بينيد سنگ برو اندازيد و او را بكشيد ، بعد از آن گفت اى معويه اگر تو با مسلمانان بظلم جنگ كنى در تابوتى باشى از آتش دوزخ و هزار سال فرياد كنى كه يا حنّان يا منّان هيهات هيهات لما توعدون . و از حسين بن على روايتست كه رسول در هفت موضع لعنت كرده است بر ابو سفيان و معويه . و از ثوبان روايتست كه رسول گفت معويه روز قيامت در صندوق آتشين باشد ابو سعيد خدرى گويد رسول اللّه فرمود كه هر كه معويه را بيند كه بر منبر من خطبه مىكند سر وى را بشمشير بزند .\r\nحسن بن على گفت نكردند آنچه رسول اللّه گفت خداى ايشان را خوار كرد . عبد اللّه بن مسعود گفت از رسول شنيدم كه گفت چون معويه را بر منبر من بينيد او را بكشيد كعب الاخبار گفت بخيبر بوديم زنى پيش رسول آمد و گفت يا رسول اللّه ابو سفيان و معويه اشتر من گرفته‌اند رسول گفت برو و بگوى كه اشتر من باز دهيد زن برفت گفتند نمىدهيم باز بيامد و گفت نمىدهند رسول خشم گرفت و گفت برو و شتر طلب كن ، زن ديگر بار برفت و طلب كرد و شترش آنجا خفته برد و زانو بسته گفتند طلب كرديم اين ساعت يافتيم پس ابو سفيان و معويه نزد رسول آمدند چون رسول را چشم بريشان افتاد فرمود : اللّهمّ العن التّابع و المتبوع . حسن بصرى گفت رسول فرمود كه دشمنترين خلايق روز قيامت به خدا بنى اميّه باشند و بنى ثقيف و بنو حنيف .\r\nمحمّد بن لبيد روايت كند از بعضى از اصحاب بدر كه رسول نشسته بود و قضيبى در دست داشت ، معويه بيامد رسول گفت وقتى باشد كه معويه طلب امارت كند چون او را بينيد كه طلب آن مىكند شكم وى بشكافيد و قضيب بر شكم معويه نهاد . عبد اللّه بن زبير گويد از رسول شنيدم كه گفت فرزندان حكم ملعونند . عبد اللّه بن عمر گويد پيش رسول نشسته بودم و عمرو عاص برفته بود كه جامه برپوشيد رسول گفت مردى لعين در آيد اين ساعت ، در حال عمرو عاص درآمد . ابو يحيى نخعى گويد نزد حسن و حسين نشسته بودم و مروان حكم نشسته بود ، حسن رها نكرد كه حسين سخن گويد مروان گفت شما اهل بيت ملعونيد حسن گفت كه خداى تعالى بر تو لعنت كرده است\r\n\r\n","description":"","footnote":"","page_name":" 254 ","page_number":270},
  {"content":"\r\n\r\nبه زبان رسول و تو در پشت به دو بودى . هشام بن عمر روايت كند از پدرش كه روزى مروان بحسين بن على گفت اگر نه فاطمه بودى شما را بچه فخر بودى بر ديگران ، حسين بر جست و حلق مروان بگرفت و سخت بيفشرد و دستارش در گردن كرد چون از خود بشد او را رها كرد و روى بقوم كرد و گفت يا قوم سوگند مىدهم شما را كه مرا راستگوى داريد در سخنى كه راست باشد آيا شما مىشناسيد در روى زمين دو جوان كه ايشان فرزندان رسولند جز از من و برادرم ؟ گفتند نه ، گفت مىدانيد كه رسول هيچ دو جوان را از ما دوست‌تر داشت گفتند نه ، گفت بخداى كه در روى زمين ملعون بن ملعون جز از اين و پدرش كسى نيست كه دعوى اسلام كند و او عدوّ خدا و اهل بيت رسول بود و جز از تو و پدرت كسى نيست و علامت صدق قول من آنست كه ردا از دوشش بيفتد ، راوى گويد نشسته بودم تا آن وقت كه مروان خشم گرفت و ردا از دوشش بيفتاد .\r\nابراهيم نقريزى روايت از پدرش و او از جدّش كه نديم يزيد بود كه چون يزيد بيمار شد بيماريى كه در آن نزديك بمرگ بود از درد شكم فرياد مىكرد اطبّاء فرمودند تا پاره‌اى از پوست پشت مرغ بگرفتند و ريسمان در آن بستند و به دو دادند تا فرو برد آنگه گفتند بيرون كش چون بيرون آوردند كژدم سياه بر آن بود پر داشت و از شكم او آواز شنيدند كه من نفده‌ام دختر ابليس خداى تعالى مرا به دو مسلّط كرده است تا عذابش مىكنم . ثور بن يزيد از مكحول روايت كند از امير المؤمنين على كه رسول اللّه مرا گفت تو با ناكثين و قاسطين و مارقين حرب كنى و بهر يك كه ازيشان بكشى تو را شفاعت صد هزار بدهند از شيعهء تو ، امير المؤمنين على گفت يا رسول اللّه ناكثين كدامند گفت طلحه و زبير و ايشان در مدينه با تو بيعت كنند و بعراق با تو مصاف كنند ، گفت قاسطين كدامند گفت معاويه و اصحاب او ، گفت مارقين كدامند گفت اهل نهروان و ايشان اصحاب ذو الثّديه باشند و از دين بيرون روند چنان كه تير از كمان بيرون رود ، ايشان را بكش كه در كشتن ايشان شادى اهل زمين باشد و تعجيل عذاب ايشان ذخيرت باشد تو را نزد خداى تعالى روز قيامت .\r\n\r\n","description":"","footnote":"","page_name":" 255 ","page_number":271},
  {"content":"\r\n\r\nاصبغ بن نباته روايت كند از امير المؤمنين على كه در روز حرب جمل بر كشتگان بگذشت چون بطلحه رسيد گفت او را باز نشانيد ، قوم او را باز نشاندند امير المؤمنين على گفت بخداى كه تو به گوش خود شنيدى و به چشم ديدى و بدل ياد گرفتى امّا متابعت شيطان كردى .\r\nشهر داد بن شيرويهء ديلمى روايت كند از شيوخ خود از سعيد كه چون مروان بر منبر شد و خطبه كرد و قوم را ببيعت يزيد خواند عبد الرّحمن بن ابى بكر برخاست و بر درجهء منبر بنشست و گفت چشم تو روشن مباد دين چون ملك هرقل خواهد بود ، يكى مىميرد و ديگرى بر جاى وى مىنشيند ، ابو بكر بمرد و فرزندان وى بهتر از آن بودند و با ايشان نداد و بعمر داد و عمر از دنيا مىرفت و فرزندان وى بهتر و بيشتر از آن معويه بودند بديشان نداد و بشورى انداخت و يزيد فاسق و خمّارست تو بيعت از بهر وى مىطلبى مروان گفت خرف شدهء عبد الرّحمن و مروان خصومت كردند خبر بعايشه رسيد به مسجد آمد آن همه خاموش شدند ، عايشه گفت يا مروان بخداى كه شجرهء ملعونه در قرآن شماايد ، و در روايت ديگر آنست كه عبد الرّحمن چنين گفت و مروان گفت اى قوم متكلّم آنست كه خداى تعالى در قرآن مىگويد ، عبد الرّحمن خشم گرفت و گفت يا بن الزّرقاء ، بما قرآن متأوّل مىكنى برخاست و پاى مروان بگرفت و از منبر فرو كشيد و گفت مثل تو بر منبر رسول رود ؟ گويند غلغل در مسجد افتاد بنو اميّه بجوشيدند خبر بعايشه رسيد چادر در سر گرفت و بيرون آمد با زنان چند از قريش و در مسجد رفت چون مروان او را بديد بترسيد گفت خداى را بر تو سوگند مىدهم اى مادر مؤمنان كه جز از حقّ نگوئى ، گفت و اللّه الّا حقّ نگويم ، گواهى دهم كه رسول تو را و پدر تو را لعنت كرد و تو و او پارهء از لعنت رسوليد ، مروان خاموش شد و هيچ نگفت مردم متفرّق شدند . امّا وليد بن يزيد بن عبد الملك زنديق بود و نواصب او را امام دانند ، روزى از دفتر فال مىگرفت اين آيت بر آمد كه :\r\n  وَ خابَ كُلُّ جَبَّارٍ عَنِيدٍ مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ   ، مصحف بر جاى هدف كرد و تير بدان مىانداخت و گفت :\r\n\r\n","description":"","footnote":"","page_name":" 256 ","page_number":272},
  {"content":"\r\n\r\n اتوعد كلّ جبّار عنيد * و ها انا ذاك جبّار عنيد \r\n اذا لقّيت ربّك يوم حشر * فقل للّه مزّقني الوليد \r\nروز ديگر خمر مىخورد جرعهء بر مصحف ريخت و اين ابيات مىگفت :\r\n اتو عدني الحساب و لست ادرى * احقّا ما تقول من الحساب \r\n فقل للّه يمنعني طعامى * و قل للّه يمنعني شرابى \r\n تلعبّ بالبريّة هاشمي * بلا وحي اتاه و لا كتاب \r\nامّا يزيد هم زنديق بود و اعتقادش اعتقاد معويه و ابو سفيان بود و از حسن بصرى روايت كنند كه او گفت اگر معويه به خدا و رسول ايمان داشتى با امير المؤمنين على مصاف نكردى و اين ابيات از آن يزيد است « 1 » :\r\n مالى حديثى و اعلمنى حديثا ( ؟ ) * الى انى احب الينا حديثا ( ؟ ) \r\n حديث ابى سفيان لما سمابها ( ؟ ) * الى احد حتّي اقام البواكيا \r\n و انّ عليا امرا معاويه ( ؟ ) * فادر كه الحلّ السعد معاويا ( ؟ ) \r\n و هانى فعللنى على ذاك خمرة * ؟ ؟ ؟ حروها العقبى كرما و شافيا ( ؟ ) \r\n اذا ما نظرنا في امور كثيرة * وجدنا حلالا شربه المتواليا \r\n و ان متّ يا امّ النّعيم فانكحى * و لا تأملى بعد الممات تلاقيا \r\n فانّ الّذى حدّثت عن يوم بعثنا * احاديث طسم تترك العقل واهيا \r\n على خلف عذر النّاس انّ محمّدا ( ؟ ) * هو ارمسا بالمدينه هاويا ( ؟ ) \r\nبدان كه جملهء بنى اميّه جز عمر عبد العزيز را اعتقاد آن بود كه عالم قديمست و حشر و نشر و قيامت و حساب و بهشت و دوزخ دروغست و انبياء و رسل اصحاب قرانات و مخاريق بودند و ملك مىخواستند و خلق را از بهر ملك سرگردان كردند\r\n\r\n\r\n","description":"","footnote":"\r\n( 1 ) تصحيح اين قطعه و قطعهء بعد ميسر نشد .\r\n","page_name":" 257 ","page_number":273},
  {"content":"\r\n\r\nچنان كه فلاسفه گويند ، و معويه چون مىخواست كه زهر بحسن بن على دهد كس فرستاد بقيصر روم و از وى طلب زهر كرد و گفت پارهء زهر فرست تا بپسر آن دهم كه دعوى نبوّت كرد و خلق را در رنج افكند ، قيصر جواب داد كه او رنجى به من نرسانيده است و در ملّت و دين ما روا نباشد كه كسى كه رنجى به او نرسانيده باشد قصد او كنيم معويه بار ديگر تحفه‌هاى بسيار از حلّه‌ها و غير آن به دو فرستاد و گفت دفع شرّ ايشان كردن از خلق از اهمّ مهمّاتست ، قيصر چون حلّه‌ها و تحفه‌ها بديد خوشش آمد پارهء زهر بوى فرستاد ، معويه آن را بمروان فرستاد بمدينهء رسول و او ايسونيّه كنيزك عمر را كه ماشطه بود بخواهد و زهر به دو سپرد و او شير بعبد اللّه عمر داده بود و امير المؤمنين على عبد اللّه را بقصاص هرمزان كشته بود و اين حكايت مشهورست و ايسونيّه عداوت على و فرزندان در دل داشت و او زن حسن بن على را بفريفت تا آن زهر بحسن داد .\r\nبدان كه اصحاب سير و تواريخ روايت كنند در مناظرهء كه روزى در ميان اسحاق بن طلحه و يزيد بن معويه رفت پيش معويه ، اهل شام حاضر بودند ، يزيد اسحاق را گفت تو را آن بهتر كه آل حرب جمله در بهشت نروند اسحاق گفت آن بهتر كه آل هاشم جمله در بهشت نروند يزيد ندانست كه معنى سخن اسحاق چيست ، چون خلق بيرون رفتند معويه يزيد را گفت دانى كه معنى سخن اسحاق چيست گفت نمىدانم گفت مردم مىگويند كه معويه از عبّاس بن عبد المطلّب است نه از ابو سفيان او تو را بدين سرزنش مىكرد هرگز با قريش مجادله و مناظره مكن به چيزى كه سرزنش بكنند .\r\nبدان كه هند مادر معويه فاحشه بود ابو سفيان بتجارت بشام رفته بود سالى و زيادت آنجا بود چون با مكّه آمد هند آبستن بود و شكمش بزرگ شده بود ابو سفيان او را بزد گفت يك سال و چهار ماهست تا من از مكّه بيرون رفته‌ام اين حمل از آن كيست ، هند گفت از آن عبّاس بعد از آن ابو سفيان چوب چند ديگر بزد بطمع آنكه - ولد الزّنا سقط شود فائده نبود ابو سفيان هند را دوست مىداشت تركش نمىتوانست كرد ، بعد از چهار ماه از قوم ابو سفيان معويه در وجود آمد آنگه او را معويهء ابو سفيان\r\n\r\n","description":"","footnote":"","page_name":" 258 ","page_number":274},
  {"content":"\r\n\r\nخواندند و ايشان روايت كنند كه پيش از اسلام عمر بود چون هند نفاق آشكارا كرد مثل ابو سفيان و معويه گفت مسلمان شدم روزى نزد رسول نشسته بود اين آيت فرود آمد كه :  الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ  ، هند گفت :\r\nو هل تزنى الحرّة يعنى زن آزاد زنا نكند بر طريق انكار گفت ، عمر گفت : لا لعمرى لا تزنى الحرّة يعنى نه بجان و سر من كه زن آزاد زنا نكند و غرض عمر آن بود كه ياد او مىداد كه چندين سال با او فساد كرده بود ، گويند رسول تبسّمى كرد و جملهء صحابه را اين معنى معلوم بود . امّا اميّه ، ابو عبيده و جملهء اصحاب انساب متّفقند كه عبد شمس او را بخريد و خواست با او لواطه كند رام نمىشد عبد شمس او را گفت تو را بفرزندى قبول كردم چون من بميرم مال من جمله تو را باشد اميّه مطيع شد بعد از آن او را اميّة بن عبد شمس خواندند و در عرب قاعده چنان بود كه اگر كسى بفرزندى قبول كرده بودى اگر فرزند ديگر بودى شريك بودندى چون چنين بود نسب بنى اميّه حقيقة نه از قريش بود .\r\nدر تاريخ قيس بن غيلان در جلد پنجم گويد كه ابو سفيان بن صخر بن حرب خمر فروختى حكم بن العاص جلّاف بود و حكم و عفّان دف زدندى در عروسيها عفّان دف مىزدى و حكم سرود گفتى و خلق بديشان زنخ زدندى و سخريّه كردندى و ايشان را ماجفين خواندندى و عبد اللّه بن حنبل چون هجو عثمان گفت در آنجا گويد :\r\n زعم ابن عفّان و ليس بهازل * انّ الفرات و ما يحوز المشرق \r\n حرج له من شاء اعطى فضله * و تلك مقالا تعالى ( ؟ ) لا تتصدّق \r\n انى فعفان اليك سبيله ( ؟ ) * صفراء و النهر العقاب الازرق ( ؟ ) \r\n و ورثا له دفّاله و يراعه ( ؟ ) * جرعى لكيلا ؟ ؟ ؟ ها ينطق ( ؟ ) \r\n و لودتا لو كنت انثى مثله ( ؟ ) * فيكون رب فتياتكم لا تفتق ( ؟ ) \r\n\r\n","description":"","footnote":"","page_name":" 259 ","page_number":275},
  {"content":"\r\n\r\nو ابو سفيان بن الحرب در حقّ عثمان گويد :\r\n يا حبّذا اردان عفّان * و حبّذا بيت ابن جدعان \r\n و حبّذا ليلة كنّابه * بين اباريق و ريحان \r\n يصوغ منه المسك في مجمر * و العنبر الورد مع البان \r\n ثمّ خلونا كلّنا دائبا * في عينه منها بالوان \r\nبدان كه فضايح بنى اميّه بيش از آنست كه بيك جلد و دو به آخر رسد و اين قدر كه اينجا ياد كرديم غرض آن بود كه اين كتاب از ذكر ايشان خالى نبود و اين محقّر باعث بود بر طلب سير و افعال ايشان تا نفاق اين قوم معلوم شود و كس ظنّ نيك بديشان نبرد و التفات باقوال شيعهء ايشان نكند كه ايشان مادّهء كفر و ضلالت بودند .\r\n\r\n","description":"","footnote":"","page_name":" 260 ","page_number":276},
  {"content":"\r\n\r\n\r\nباب بيست و پنجم در بيان چند مسئله كه ميان اهل عدل و جبر رفته بر طريق سؤال و جواب\r\nاعرابى از ابن عبّاس پرسيد كه روز قيامت حساب خلق كه خواهد كرد گفت خداى تعالى ، اعرابى گفت نجونا و ربّ الكعبة يعنى نجات يافتيم بخداى كعبه ، ابن عبّاس گفت چگونه نجات يافتى اعرابى گفت از بهر آنكه الكريم اذا قدر غفر يعنى كريم چون قدرت يابد بيامرزد ، روز ديگر اعرابى نزد ابن عبّاس حاضر شد شخصى مىخواند كه :  وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ  يعنى شما بر كنار گوى بوديد از آتش شما را از آن برهانيد ، اعرابى گفت كه : و اللّه ما انقذنا عنها و هو ان يريد ما يلقيها فيها يعنى بخداى كه ما را از آن نرهانيد و او خواهد كه ما را در آن اندازد ، ابن عبّاس گفت : خذوها من غير فقيه يعنى اين مسئله فرا گيريد از غير فقيه و اين قول مجبّره است كه ايشان گويند كه خداى تعالى ذرّيت آدم را جمع كرد و بعضى را گفت هؤلاء فى الجنّة و لا ابالى يعنى اينها در بهشت باشند و باك نداريم و گفت : هؤلاء فى النّار و لا ابالى ، و اينان در دوزخ باشند و باك ندارم .\r\nبدان كه از مجبّره فرقت حشوى از همه جاهلتر باشند ، وقتى احمد حنبل نزد هرون الرّشيد رفت گفت خون بشر مريسى مباحست ، هرون فرمود تا او را صلب كنند و چون بپاى دارش بردند از آن قوم پرسيد كه اين چه حالتست ، حكايت احمد\r\n\r\n","description":"","footnote":"","page_name":" 261 ","page_number":277},
  {"content":"\r\n\r\nبا او بگفتند بشر گفت مرا نزد هرون بريد تا من كلمهء باوى بگويم هر چه فرمايد شما مىكنيد يكى را پيش هرون فرستادند سخن بشر معلوم وى كردند ، هرون گفت او را حاضر كنيد چون بشر پيش هرون آمد گفت بچه سبب خون من مباح كردى هرون گفت احمد فتوى مىدهد ، بشر احمد را گفت چرا به خون من فتوى كردى احمد گفت من دوش ابليس را بخواب ديدم كه بر در بغداد ايستاده بود او را گفتم در شهر خواهى رفت تا خلق را گمراه كنى گفت گمراهى اهل اين شهر را حاجت به من نيست كه درين شهر بشر مريسى است و او بدتر از ابليسست ، گفتم از چه وجه گفت مى گويد كه قرآن مخلوقست ، بشر هرون را گفت اگر ابليس درين وقت بر تو ظاهر شود و گويد خون بشر مباحست تو قبول كنى گفت نه ، بشر گفت چون به ظاهر از وى قبول نكنى بخواب احمد حنبل خون من مباح خواهى كردن ، هرون خجل شد و بشر را گفت تو در امان خدائى و كس را با تو كارى نيست ، و احمد رئيس اين قومست كه خود را اصحاب سلف خوانند و امام اهل سنّت ، و اين حكايت غزّالى از اصحاب شافعى در كتاب مستحيل ياد كرده است .\r\nمتكلّمى يكى از علماى نصارى را پرسيد كه چرا مىگوئيد كه عيسى پسر خداست ، گفت به جهت آنكه هر كه را فرزند نباشد عقيم بود و اين صفت نقصست و بر خدا روا نيست ، پرسيد كه عيسى را فرزند بود جواب داد كه نه ، گفت عيسى هم عقيم بود پس لازم آيد كه ناقص بود ، نصرانى منقطع شد .\r\nيكى از احبار يهود امير المؤمنين على را گفت شما محمّد را دفن نكرده بوديد كه اختلاف در ميان شما افتاد آن حضرت گفت شما چون از يمّ بيرون آمديد و پاى شما همچنان تر بود كه بموسى گفتيد : اجعل لنا الها كما لهم آلهة ،\r\nشخصى از مجبّره در خانه مىرفت شخصى را ديد كه با كنيزك او فساد مى كرد او را بگرفت كه پيش والى برد مرد گفت از خداى بترس اين از قضا و قدر بود و دفع آن نتوانستم كردن ، صاحب كنيزك روى او ببوسيد و گفت تو را عفو كردم از بهر آنكه سنّت ميدانى .\r\n\r\n","description":"","footnote":"","page_name":" 262 ","page_number":278},
  {"content":"\r\n\r\nزبادي نزد متوكّل بود از عباده پرسيد كه اگر در خانهء خود روى و يكى را بازن خود بينى از آن سخن گوئى يا خاموش باشى ، عباده گفت اين مسئله را جواب نيست اگر گويم راضى شوم ديّوث باشم و اگر گويم راضى نشوم قدرى باشم متوكّل بخنديد .\r\nعبد اللّه بن حسن پسر خود را گفت كه اگر مجبّرى تو را ملامت كند بر فعل تو او را چه جواب دهي گفت او را گويم ملامت مىكنى مرا بر چيزى كه من بدان قادر بودم يا نه اگر قادر نبودم ملامت تو جهل بود و اگر گويد قادر بودى بر ترك آن گويم مذهب تو باطل شد ، عبد اللّه گفت جزاى تو خير باد .\r\nروزى ابو العتاهيه نزد هرون الرّشيد انگشت بجنبانيد ثمامه را گفت اين انگشت كه جنبانيد ، ثمامه گفت آنكه مادر وى زانيه است ، گفت مرا قذف گفتى حدّ بر تو واجب شد گفت اگر گوئى تو جنبانيدى مذهب خود ترك كرده باشى و اگر ديگرى جنبانيد قذف او را كرده باشم نه تو را ، هرون بخنديد .\r\nزنى عايشه را گفت چه گوئى در حقّ زنى كه فرزند خود را بكشد عايشه گفت او در دوزخ باشد زن گفت و آنكه بيست هزار فرزندان خود را بكشد عايشه گفت اغزى عنّى يعنى دور شو از من .\r\nمروان بن حكم را غلامى بود كه وكيل مال او بود روزى غلام را گفت مرا ظنّ چنانست كه تو با من خيانت مىكنى غلام گفت ظنّ بود كه خطا باشد تو مرا بحزيدى پشمينه پوشيده بودم و مالك قيراطى نبودم امروز در الوف تصرّف مىكنم و در جامهء خز و ديبا مىخرامم من با تو خيانت مىكنم و تو با معاويه و معاويه با خدا و رسول خيانت مىكند .\r\nدو شخص از مجبّره و مشبّهه با نصرانيى مناظره مىكردند كه چرا مسلمان نمى شوى ، نصرانى مجبّرى را گفت اين كفر خداى تعالى در من آفريده است و مرا قدرت ايمان نداده است و از من كفر مىخواهد ، مجبّرى گفت بلى ، نصرانى گفت پس مناظرهء تو جهلست ، مجبّرى منقطع شد پس روى بمشبّهى كرد و گفت من گويم\r\n\r\n","description":"","footnote":"","page_name":" 263 ","page_number":279},
  {"content":"\r\n\r\nثلث ثلاثه و تو بر من زيادت كردى و مىگوئى رابع رابعه و خامس خامسه تا عاشر عشره اگر آن من كفرست حال تو بهتر از آن بود .\r\nمحمّد مزني مردى ظريف بود گفت روز قيامت چون نامه بدست من دهند گويم آنچه در آنجا نوشته مىدانم امّا مرا يك سؤالست آيا اين گناهان من به اختيار خود كردم يا در من آفريدند و من بر ترك آن قادر بودم ، اگر گويند به اختيار خود كردى گويم خدايا بندهء ضعيف تو بد كرد و اعتماد بر فضل تو نموده بود اگر بيامرزى تفضّل باشد و اگر عقوبت كنى عدل بود و اگر گويند در تو آفريد و قضا كرد و تو بر ترك آن قادر نبودى و ترا بدان عقاب خواهد كرد گويم اهل عرصات بدانيد كه آن عدل كه در دنيا شنيديم قليل و كثير اينجاست .\r\nعدليى جبريى را گفت كه نهى كرد از زنا ؟ گفت خدا ، باز گفت كه آفريد ؟\r\nگفت خدا ، گفت كه خواست ؟ گفت خدا ، گفت چگونه نهى كرد پس بيافريد پس عيب كرد پس حدّ بر آن واجب كرد ، جبرى منقطع شد .\r\nجبريى دعا مىكرد : يا مصلح المفسدين ، عدليى او را گفت چرا چنين گفتى گفت از بهر آنكه صلاح خدا مىآفريند و عدلى گفت : يا مفسد الصّالحين زيرا كه نزد تو فساد او مىآفريند ، جبرى انديشه كرد و گفت اين لازمست امّا قبيحست .\r\nيكى بجبريى گفت كه در نزد صاحبان عقول مقرّرست كه با اوليا احسان كردن و با اعدا بدى كردن نيكوست و هر كه چنين كند حكيم باشد و اگر بضدّ اين سفيه گفت بلى ، عدلى گفت اگر كسى صد سال عبادت بشرايط كرده باشد و ديگرى صد سال بت پرستيده شايد كه در عابد كفر بيافريند و او را ابدا در دوزخ كند و در كافر ايمان بيافريند و او را ابدا در بهشت كند جبرى گفت روا بود ، عدلى گفت پس حال عدو از حال ولى بهتر باشد جبرى منقطع شد ،\r\nعدليى جبريى را گفت كه :  إِنَّ كَيْدَ الشَّيْطانِ كانَ ضَعِيفاً ،  گفت اين كيد خدا كيد خدايست يا كيد شيطان گفت كيد شيطان پس مذهب تو باطل باشد .\r\n\r\n","description":"","footnote":"","page_name":" 264 ","page_number":280},
  {"content":"\r\n\r\nيكى از اماميّه جبريى را گفت كه مصاف على عليه السّلام با معويه از بهر چيزيست كه خدا تقدير كرده كه از آن على باشد يا از آن معويه ، جبرى گفت از بهر چيزى كه قضا كرده بود كه از آن معويه باشد ، امامى گفت پس حال معويه بهتر از حال على باشد كه معويه به قضا و قدر راضى بود و على به قضا و قدر راضى نبود ، چون امامت وى را بود على قطع قضاى خداى تعالى كرده باشد جبرى منقطع شد .\r\nعدليى جبريى را گفت خداى تعالى موسى و هرون را بفرعون فرستاد و گفت :\r\n فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى ،  گفت بلى عدلى گفت ايشان را بدان فرستاد تا خلق خدا را تغيير كنند يا فعل فرعون را ، اگر گوئى تغيير خلق خداى تعالى كنند اين كفر بود و خداى تعالى مىگويد :  لا تَبْدِيلَ لِخَلْقِ اللَّهِ ،  خلق خداى را نتوانند گردانيد و اگر از براى آن فرستاد تا تغيير فعل فرعون كنند پس مذهب تو باطل بود .\r\nعدليى جبريى را گفت خداى تعالى مىگويد :  الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلًا ،  يعنى شيطان وعده مىدهد بدرويشى و فرمايد بفواحش و خدا وعده مىدهد بآمرزش و فضل ، گفت بلى عدلى گفت اين هر دو از يك ذاتست يا از دو ، جبرى منقطع شد .\r\nعدليى جبريى را گفت كه نه رسول گفت تأنّى از خداست و شتابكارى از شيطان گفت بلى عدلى گفت اگر هر دو خلق خداست فرق هيچ معنى ندارد و روا نباشد كه رسول سخنى گويد بىمعنى و بىفايده جبرى منقطع شد .\r\nعدليى جبريى را گفت كه قدرت قبل از فعل بود يا با فعل گفت با فعل عدلى گفت خداى مىگويد :  سَيَحْلِفُونَ بِاللَّهِ لَوِ اسْتَطَعْنا لَخَرَجْنا مَعَكُمْ يُهْلِكُونَ أَنْفُسَهُمْ وَ اللَّهُ يَعْلَمُ إِنَّهُمْ لَكاذِبُونَ  ، تكذيب ايشان از دو حال بيرون نيست يا قدرت بود و نرفتند يا اگر قدرت بودى برفتندى و در هردو حال لازم آيد كه قدرت قبل از فعل باشد ، جبرى منقطع شد .\r\n\r\n","description":"","footnote":"","page_name":" 265 ","page_number":281},
  {"content":"\r\n\r\nواثق بيحيى كامل بگذشت يحيى را گفت كه من نه امامم گفت بلى گفت اگر وقت نماز بر مردى گذر كنم بر من چه واجب باشد گفت آنكه گوئى برخيز و نماز كن ، گفت اگر گويد كه پاى ندارم او را راستگوى دارم گفت بلى معذور بود ، گفت اگر گويد قادر بقيام نيستم زيرا كه بقعود مشغولم و مرا قدرت بقيام نيست او را صادق دارم ، گفت بلى گفت او را معذور دارم اگر نماز نشسته بكند گفت نه ، واثق گفت در هر دو حال صادقست چرا از يكى معذورست و از ديگرى نه يحيى ، منقطع شد .\r\nديگر واثق گفت توبه چيست ؟ گفت ندامت بر فوات و عزم كه با مثل آن نگردد ، گفت بدان قادر هست ؟ يحيى گفت نه ، گفت چون بدان قادر نبود توبه از چه بود يحيى منقطع شد .\r\nعدليى بجبريى رسيد گفت فرعون بايمان قادر بود ؟ گفت نه ، گفت موسى دانست كه او قادر نيست ؟ گفت بلى دانست ، گفت اگر فرعون بموسى گفتى به آن كه تو مرا مىفرمائى قادر هستم يا نه موسى چه گفتى ؟ گفت موسى گفتى كه تو قادر نيستى ، گفت اگر فرعون موسى را گفتى چون مىدانى كه بدان قادر نيستم تو بچه كار آمدى موسى چه گفتى ؟ جبرى گفت موسى او را گفتى نمىدانم ، عدلى گفت اگر فرعون بموسى گفتى يا موسى فرعون را معلوم كن كه بچه كار آمدى كه هرگه كه مرا قدرت باشد بر ايمان من خود باشم اگر خواهم و اگر تو گوئى و اگر نه موسى چه گفتى ؟\r\nجبرى منقطع شد .\r\nعدليى گفت با مجبّريى همراه بودم تا بدر خانهء وى چون بپيش در رسيد گفتم اين در بدين هيئت كه هست او را قدرت هست ؟ گفت نه گفتم اگر خداى تعالى او را قدرت دهد او قادر باشد كه اين جامه از من بستاند ؟ گفت بلى ، گفتم تو بدين حال قادر هستى كه جامهء من بستانى ؟ گفت نه ، گفتم اگر خداى تعالى قدرت دهد به تو قادر باشى ؟\r\nگفت بلى ، گفتم چه فرق بود ميان تو و در خانه ، مجبّرى منقطع شد .\r\nعدليى جبريى را گفت كه اگر خواهى كه مصحف بسوزانى چنان كه عثمان\r\n\r\n","description":"","footnote":"","page_name":" 266 ","page_number":282},
  {"content":"\r\n\r\nسوزانيد توانى ؟ گفت اگر خدا قدرت براءت دهد بلى ، عدلى گفت اگر تو را قدرت دهد بر قتل انبياء و رسل و خراب كردن كعبه و مساجد چون مسجد رسول و بيت المقدّس اين همه بكنى و هيچ جاى بنگذارى از بيم دوزخ يا از بهر اميّد بهشت ؟ گفت بود كه اين جمله بكنم و ترك هيچ نتوانم كرد . هر كه اعتقاد چنين دارد سخن باوى گفتن از دين بىفايده بود و خرافات ايشان بيش از آنست كه ذكر آن توان كرد و تركش اوليتر .\r\n\r\n","description":"","footnote":"","page_name":" 267 ","page_number":283},
  {"content":"\r\n\r\n\r\nباب بيست و ششم در ذكر چند مسئله كه بر اماميّه تشنيع مىزنند\r\n\r\nمسئله اول :\r\nگويند روافض گويند اگر يك قطره خمر يا منى يا فقّاع يا خون حيض يا نفاس يا استحاضه در چاه آب افتد آب آن تمام بر بايد كشيد و اگر سگى يا خوكى در آن بميرد چهل دلو ببايد كشيد ، گويند اين تشنيع بر كسى متوّجه بود كه قياس و رأى روا دارد و العجب كه ابو حنيفه گويد اگر موشى در چاه افتد تمامت آب بر بايد كشيد ، شافعى گويد اگر موشى در چاهى افتد و در آنجا مضمحل شود اگر دو قلّه آب در آن باشد پاك باشد و اگر يك قلّه بيرون آرند و اجزاى موش در آن بود پليد بود و اگر دو قلّه آب مستعمل كه وضو و غسل كرده باشند در چيزى جمع شود باصّح قولين پاك نباشد و اگر دو قلّه آب در حوضى باشد و نجاست در آن افتد و قدر مثل پوست اسب و خرمنى از آن بگيرند و نجاست در آن باقى بود آب آن حوض جمله پليد باشد ، چون نجاست جامد از آن بيرون بود نجاست مايع مثل بول حيوان با آن آب آميخته شود چنان كه آب دو قلّه باشد و متغيّر نشده باشد آب پاك و پاك كننده باشد .\r\n\r\nمسئله دوم :\r\nگويند روافض مسح سر و پاى ببقيّت نداوة وضو كنند و آن آب مستعمل بود . گوئيم آب مستعمل پاك است باجماع امّت الّا يك روايت از ابو حنيفه و درين عيب نبود و ابو حنيفه گويد اگر كسى بابريق وضو كند و آبى كه از ابريق فرو ريزد و بول به آن آميخته شود پيش از آنكه بدست رسد پاك بود از بهر آنكه آب روانست و نزد شافعى چارو پليدست و گويد چون در حوض دو قلّه آب بود پاك بود و غسل و وضو\r\n\r\n","description":"","footnote":"","page_name":" 268 ","page_number":284},
  {"content":"\r\n\r\nبدان توان كرد و درست بود و اگر چه پنج جهت حوض چارو بود نجس ، و آب اتّصال دارد بانجاست از جهات خمسه ، و مالك گويد هرنجاست كه در آب افتد و تغيير نكند پاك و پاك كننده بود خواه آن آب اندك باشد و خواه بسيار ، و ساجى روايت كند از ابو حنيفه كه گفت اگر دست در چاه كنند بنيّت وضو آب جمله پليد شود و اگر نه بنيّت وضو باشد آب پاك بود و گويد محمّد بن حسن گفت اگر جنبى نيّت غسل كند و در چاه رود آب جمله پليد شود و غسل درست نباشد و اگر بار دوّم و بار سيّم در چاه شود همچنين پليد شود و اگر بار چهارم در چاه شود آب پاك شود و غسل درست بود ، و ابو يوسف گويد اگر جنبى در چاه رود يا دلو آبى برگيرد و به آب فرو برد آب جمله پليد شود و غسل درست نباشد .\r\n\r\nمسئلهء سوم :\r\nگويند اماميّه گويند چيزها كه نماز تنها در آن روا نباشد مثل تكّه و جورب و كلاه اگر چه پليد بود نماز در آن روا دارند ، گوئيم ابو حنيفه گويد استنجا نه واجب بود اگر استنجا نكنند و جامه از پوست سك در پوشند و بر سجاده بايستند از پوست سك و موزه از همان پوست كه دباغت كرده باشند در پاى كنند و بر آن مسح كنند و ربعى از هر يك به نجاست خفيفه باشد مثل بول حيوانى كه گوشت آن خورند نمازش درست باشد ، شافعى گويد كه اگر خيكى پر از نجاست سر بسته يا جهود يا نصرانى در پشت دارد نماز درست بود و نزد مالك اگر سك زنده در دوش دارد و نماز كند نمازش درست بود .\r\n\r\nمسئلهء چهارم :\r\nنزد اماميّه اگر كسى تكبير نماز بست و با يادش آمد كه نيّت نمازى ترك كرده بود و نه آخر وقت باشد روا بود كه نيّت نماز قضا كند و حاجت باعادهء تكبيرة الاحرام نباشد و نزد ابو حنيفه نيّت وضو و غسل نه واجب بود و شافعى گويد كه اگر كسى را باجرت بگيرند كه حجّ كند و حجّ نكرده باشد و احرام گيرد بنيّت آن كس حجّ از گردن اجير بيفتد و حج از آنكه احرام از وى گرفته باشد درست نبود ، و مالك گويد سخن گفتن در نماز روا بود چون تعلّق بمصالح نماز دارد مثل آنكه\r\n\r\n","description":"","footnote":"","page_name":" 269 ","page_number":285},
  {"content":"\r\n\r\nامام بمأموم گويد كه من سهو كرده‌ام يا نه يا امام را مأموم گويد كه سهو كردى و اوزاعى و اسحق راهويه گويند سخن گفتن در نماز نماز را باطل كند و اگر چه تعلّق به نماز ندارد مثل آنكه كورى مىرود او را گويد پيش تو چاهيست برگرد ، ابو ثور از اصحاب شافعى گويد كه نماز مرد از پس زن درست باشد .\r\n\r\nمسئلهء پنجم :\r\nگويند اماميّه به آب اندك مايه اشنان يا زعفران آميخته وضو روا دارند چون آن آب را آب مطلق خوانند و اضافت با چيزى نكنند و ابو حنيفه و اصحاب وى گويند وضو نبيذ درست بود ، چون نبيذ يابند تيمّم نتوان كردن ، و شافعى گويد اگر شير به آب آميخته باشد وضو بدان جايز باشد و اگر آرد با خاك آميخته باشد تيمّم بدان توان كرد .\r\n\r\nمسئلهء ششم :\r\nگويند اماميّه متعه روا دارند و حلال دانند ، گوئيم بنصّ قرآن و احاديث و اجماع امّت درست شده است و هر كه دعوى كند كه رسول حرام كرد دليل به روى بود و العجب كه نزد ابو حنيفه اگر كسى خواهر يا دختر يا دختر برادر يا مادر يا عمّه يا خاله را نكاح كند عقد باشد و اگر وطى كند حدّ به روى نباشد و اگر حرير بر عورت پيچد و با مادر وطى كند حدّ بر وى نباشد و نزد مالك لواطه با غلام خويش جايزست و نزد شافعى اگر دخترى به حرام آورده باشد و بزن كند روا باشد و اگر خواهر يا دختر برادر و يا دختر خواهر يا خاله يا عمّه در ملك وى باشند و ايشان را ملك اليمين وطى كند نزد شافعى و ابو حنيفه حدّ لازم نشود ، و نزد ابو حنيفه و محمّد بن حسن اگر زنى كسى را دوست دارد و شوهر طلاق او ندهد زن با دو كس مواضعه كند كه زن آن كسست كه مىخواهد و ارباب مواضعه گواهى دهند قاضى قبول كند و حكم فرمايد كه زن او نيست و بدين حكم زن زن مدّعى باشد ظاهرا و باطنا و اگر چه قاضى و گواهان دانند كه آن زن نه زن ويست و بدين حكم بر شوهر اوّل حرامست و اين مسئله محمّد بن شجاع از شاگردان محمّد بن حسن روايت كند\r\n\r\n","description":"","footnote":"","page_name":" 270 ","page_number":286},
  {"content":"\r\n\r\nو در كتاب حيل آورده است كه در شرح طحاوى و كرخى مسطورست كه نزد ابو حنيفه اگر كسى به سفر رفته باشد و در نزد قاضى گواهى دهند كه او مرد و زن بعد از عدّه شوهرى كند و ازين شوهر چند فرزند بيارد و بعد از چند سال شوهر اوّل از سفر باز آيد آن فرزندان ازين شخص باشد كه از سفر باز آمده باشد و از و ميراث گيرند و از پدر حقيقى خود ميراث نگيرند ، و هم ابو حنيفه گويد كه شخصى از چين و شخصى از اندلس در بغداد بهم رسند و يكى را دخترى و ديگرى را پسرى كوچك باشد دختر بپسر آن شخص دهند و بالغ شود و دختر در اندلس فرزند آرد و پسر در چين باشد و هيچيك از شهر خود بيرون نيامده باشند اين فرزند كه در اندلس بوجود آمده فرزند آن كس بود كه در چينست ، و جز از ابو حنيفه و اصحابش هيچكس اين نكته نگفته است\r\n\r\nمسئلهء هفتم :\r\nگويند نزد اماميّه سه طلاق بيك بار واقع نشود و اين را تشنيع كنند ، گوئيم اين نيز تشنيع را نشايد زيرا كه هركس گويد كه سه طلاق بيك بار واقع شود خلاف قرآن و حديثست و اين جايز نبود ، امّا آنكه خلاف قرآنست خداى تعالى گفت :  الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ،  امّا آنكه خلاف سنّتست آنست كه ابو بكر مردويهء اصفهانى در كتاب مصنّف الغريب باسناد خود روايت مىكند كه عبد اللّه بن عمر زن را سه طلاق داد در حيض و عمر اين معنى را به حضرت رسول گفت ، آن حضرت فرمودند زن را باز به خانه برد و چون پاك شود اگر خواهد طلاقش دهد و اگر خواهد بنكاحش درآورد و در اين دو دليلست بر آنكه سه طلاق بيك بار واقع نشود و اجماع امّتست كه هر چه خلاف قرآن و سنّتست باطل بود و العجب ابن سريج از شاگردان شافعى گويد اگر يك طلاق دور بگويد بعد از آن هيچ طلاق واقع نشود و اكثر اصحاب شافعى بر اين فتوى دهند و معنى دور آنست كه بزن گويد كه هر گاه من ترا طلاقى دهم تو قبل از آن بسه طلاق باشى يا بيك طلاق چون اين كلمه گفت اگر او را هزار سال عمر باشد و لا يزال گويد كه زن بسه طلاقست\r\n\r\n","description":"","footnote":"","page_name":" 271 ","page_number":287},
  {"content":"\r\n\r\nيا من زن را بسه طلاق دادم هرگز طلاق واقع نشود و اين مذهب اهل سنّت و جماعتست و آن كه گويد بيك بار واقع نشود مذهب روافض ، كذب الظّالمون و خسر المبطلون و لا يبعد اللّه الّا من ظلم و قال بما لا يعلم ، اعاذنا اللّه من الجهل و العمى و وقانا من اتّباع الهوى فانّه ولىّ ذلك و القادر على ما هنالك و الحمد للّه ربّ العالمين و صلىّ اللّه على رسوله و خير خلقه محمّد و وصيّه علىّ بن ابى طالب و آله الطّاهرين اجمعين .\r\n- انجام -\r\n\r\n","description":"","footnote":"","page_name":" 272 ","page_number":288},
  {"content":"\r\n\r\n\r\nفهرست اعلام تاريخى و جغرافيائى\r\nالف آدم ، 14 ، 25 ، 27 ، 77 ، 140 ، 142 ، 143 .\r\nآذربايجان ، 144 ، 145 ، 230 .\r\nآسيه ، 13 ، 180 ، 182 .\r\nآصف بن برخيا ، 154 .\r\nابان بن تغلب ، 174 ، 217 .\r\nابراهيم پيغمبر ، 25 ، 27 ، 112 ، 136 ، 230 ، 231 ، 245 .\r\nابراهيم ادهم ، 135 .\r\nابراهيم مهاجر ، 72 .\r\nابراهيم بن محمّد بن على ، 180 .\r\nابن اخشيد ، 54 .\r\nابن باب ، 168 .\r\nابن بشر ، 134 .\r\nابن بصرى ، 123 .\r\nابن راوندى ، 53 ، 60 ، 116 ، 163 ، 171 ، 202 ، 208 .\r\nابن الزّرقاء ، 256 .\r\nابن زرود ، 220 .\r\nابن سريج ، 98 ، 189 ، 271 .\r\nابن سيرين ، 219 .\r\nابن سينا ( ابو على ) ، 6 ، 7 ، 175 .\r\nابن شبيب ، 61 .\r\nابن شهاب ، 103 .\r\nابن الصّفّار ، 41 .\r\nابن عبّاس ، 77 ، 79 ، 105 ، 143 ، 149 ، 150 ، 156 ، 161 ، 261 .\r\nابن عطّار ، 127 .\r\nابن عمر ، 78 .\r\nابن عمران ، 59 .\r\nابن عوف ( عبد الرّحمن ) ، 219 ، 242 .\r\nابن فورك ، 111 ، 113 ، 114 ، 117 ، 139 ، 270 .\r\nابن قتيبه ، 31 ، 52 ، 220 .\r\nابن قيسى ، 220 .\r\nابن كرّام ( ابو عيد اللّه ) ، 64 ، 65 ، 66 ، 68 - 70 .\r\nابن ليلى ، 93 .\r\nابن مشاط ، 111 .\r\nابن ملجم ( عبد الرّحمن مرادى ) ، 39 ، 168 .\r\nابو اسحق بن غالب ، 174 .\r\nابو بردة ، 78 .\r\nابو البركات علوى ، 69 ، 70 .\r\n\r\n","description":"","footnote":"","page_name":" 273 ","page_number":289},
  {"content":"\r\n\r\nابو بكر صدّيق خليفهء اوّل ، 28 - 33 ، 35 ، 64 ، 99 ، 104 ، 117 ، 168 ، 178 ، 182 ، 186 ، 187 ، 208 ، 214 ، 217 ، 223 ، 226 ، 236 ، 245 ، 246 ، 256 .\r\nابو بكر اسحق كرّامى ، 70\r\nابو ببهس ، 42 .\r\nابو الثّلج ، 214 .\r\nابو ثوبان ، 60 .\r\nابو ثور ، 135 ، 270 .\r\nابو الجارود ( سرحو ؟ ؟ ؟ ) ، 185 .\r\nابو جهل ، 32 ،\r\nابو حنيفه ( امام اعظم نعمان بن ثابت ) ، 29 ، 34 ، 59 ، 60 ، 75 ، 76 ، 91 - 95 ، 98 ، 100 ، 104 ، 106 ، 121 ، 122 ، 138 ، 157 ، 164 ، 174 ، 175 ، 189 ، 190 - 193 ، 202 ، 268 - 271 .\r\nابو الدّوانيق ، 183 ، 198 .\r\nابو ذرّ غفّارى ، 31 ، 51 ، 73 ، 248 .\r\nابو رياح مولى امّ سلمه ، 195 .\r\nابو سعيد ابو الخير ، 153 .\r\nابو سفيان بن حرب ، 30 ، 102 ، 252 ، 254 ، 257 ، 259 ، 260 .\r\nابو سفيان بن حارث ، 238 .\r\nابو سلّام ، 78 .\r\nابو ش ؟ ؟ ؟ ه ، 94 .\r\nابو شحمه ، 240 ،\r\nابو شمر مرجى ، 59 - 61 .\r\nابو عبد اللّه بن خلّال ، 136 .\r\nابو عبيدة بن جرّاح ، 243 ، 244 .\r\nابو عبيدة صالح ، 219 .\r\nابو العتاهيه ، 175 ، 176 ، 263\r\nابو عثمان صوفى ، 136 .\r\nابو عمرو قاضى ، 122 ، 125\r\nابو قحافه ، 232 ، 233 .\r\nابو مسلم خراسانى ، 23 ، 101 ، 178 ، 180 ، 184 ، 251 .\r\nابو المهزام ، 76 .\r\nابو هاشم بن عبد اللّه بن محمّد بن الحنفيّه ، 179 ،\r\nابو هريرة ، 49 ، 76 - 78 ، 102 ، 152 ، 148 ، 231 ، 250\r\nابو الهيثم بن تيهان ، 31 .\r\nابو يزيد ، 141\r\nابو يزيد بن عقيل ، 79\r\nابو يوسف ، 9 ؟ ؟ ؟ 1 ، 269\r\nابىّ بن كعب ، 39\r\nاحد ، 212\r\nاحمد بن ايّوب بن بانوش ، 51\r\nاحمد بن حنبل ( امام ) 75 ، 19 ، 98 ، 104 ، 10 ، 174 ، 189 ، 194 ، 261 ، 262\r\n\r\n","description":"","footnote":"","page_name":" 274 ","page_number":290},
  {"content":"\r\n\r\nاحمد بن علويه ، 218\r\nاحمد بن قاسم ، 214\r\nاحمد بن قرمط ، 184\r\nاحمد بن معمر ، 218\r\nاحمد بن نصر بازيل ( ابو على ) ، 123\r\nارّجان ، 99\r\nارسطاطاليس ، 6 ، 27\r\nاروند ، 15\r\nاسامة بن زيد ، 227 ، 228\r\nاستار ، 22 ، 26\r\nاسحق پيغمبر ، 25\r\nاسحق بن احمد ، 177\r\nاسحق بن راهويه ، 75 ، 94 ، 107 ، 121\r\nاسحق بن طلحه ، 258\r\nاسدى ( ابو الخطّاب ) ، 127 ، 170 ، 171 ، 176 ، 177\r\nاسرافيل ، 210\r\nاسفراين ، 98 ، 109\r\nاسفراينى ( شيخ ابو اسحق ) ، 113 ، 115 ، 122 ، 138 ، 142 ، 153 ، 163 - 165\r\nاسفنديار ، 14\r\nاسكافى ، 49\r\nاسلمى ( ابو بريدة ) ، 31\r\nاسماء بنت عميس ، 214 ، 218 ، 224\r\nاسمعيل پيغمبر ، 136\r\nاسمعيل بن حمّاد بن ابى حنيفه ، 22\r\nاسمعيل بن امام جعفر صادق ، 182 ، 183 ،\r\nاسوارى ( على معتزلى ) ، 49 ، 201 ،\r\nاشعرى ( امام ابو الحسن اسماعيل بن يسار ) 97 ، 107 ، 111 ، 116 ، 117 ، 120 ، 121 ، 149 ،\r\nاشعرى ( ابو موسى ) ، 44 - 46 ، 79 ،\r\nاصبغ بن نباته ، 256 ،\r\nاصطخر ، 14 ، 138 ،\r\nاصطخرى ( ابو سعيد ) ، 98 ،\r\nاصطخرى ( ابو عمرو ) ، 138 ،\r\nاصفهان ، 79 ، 92 ، 98 ، 101 ، 180\r\nاصمّ ( ابو بكر معتزلى ) ، 51 ، 53 ، 202 ،\r\nافريقيّه ، 96 ،\r\nافلاطون ، 5 ، 6 ، 10 ، 27 ،\r\nافلاطون القبطى الحلوانى ، 6 ،\r\nافلوطرخس ، 98 ،\r\nامّ ايمن ، 212 ، 218 ، 234 ،\r\nالانبارى ( ابو على هرون بن عبد العزيز الكاتب ) ، 123 ،\r\nاندلس ، 271 ،\r\nانس بن مالك . 103 ، 251 ،\r\nانكساغورس ، 6 ،\r\nانوشيروان ، 18 ،\r\nاوزاعى ، 93 ، 164 ، 270 ،\r\n\r\n","description":"","footnote":"","page_name":" 275 ","page_number":291},
  {"content":"\r\n\r\nاوشهبخ ( هوشنگ ) ، 14\r\nاهواز ، 39 ، 182\r\nالايجى ( احمد بن زيد بن احمد ) . 251\r\nايسوئيه ، 258\r\nايلاق ، 185\r\nايمن بن امّ ايمن ، 238\r\nايمن بن خزيم الاسدى ، 41\r\nب و پ بابك خرّم دين ، 181\r\nباقلانى ( ابو بكر ) ، 113 - 115 ، 120 ، 123 164 ، 207\r\nبايزيد بسطامى ، 126 ، 127 ، 134 ، 163\r\nبتول عذراء لقب فاطمهء زهراء ، 198\r\nبخارا ، 92\r\nبخارى صاحب صحيح ، 31 ، 215\r\nبخارى ( ابو حفص ) ، 91\r\nبخارى ( ابو عصمة عبد الواحد بن زيد ) ، 93\r\nبرقلس ، 6\r\nبرقه ، 212\r\nبروجرد ، 98\r\nبرهمن هندى ، 27\r\nبزّازى ، 68\r\nبشر بن معتمر ، 49 ، 50\r\nبشر بن بصير ، 177\r\nبشر بن حارث ، 139\r\nبشر مريسى ، 261 ، 262\r\nبشّار بن برد ، 168\r\nبصره ، 39 ، 45 ، 97 - 99 ، 123\r\nبصرى ( ابو الحسين معتزلى ) ، 55 ، 112\r\nبطلميوس ، 7\r\nبغداد ، 91 ، 135 ، 136 ، 262 ، 271\r\nبلاذرى ، 32\r\nبلعم باعورا ، 74\r\nبندارى بن حسين ، 137\r\nبهلول ( ابو جعفر ) ، 122\r\nبيان بن سمعان ، 167 ، 179\r\nبيت المقدس ، 267\r\nپارس ، 13 ، 26 ، 94 ، 99\r\nپسا ( فسا ) ، 99\r\nت و ث تاحا ( ؟ ) ، 15\r\nتاهرت ، 96\r\nتبوك ، 247\r\nتبيانى ( ابو الخطّاب ) ، 139\r\nتركستان ، 93 ، 107\r\nترمذ ، 56 ، 94\r\nتمّار ( ابو القاسم عبد الرّحمن بن عبيد اللّه ) ، 155\r\nتومنى ( ابو معاذ ) ، 6\r\nتيم بن ثعلبه ، 94\r\n\r\n","description":"","footnote":"","page_name":" 276 ","page_number":292},
  {"content":"\r\n\r\nثابت بن مرزبان ، 94\r\nثاليس ملطى ، 6 ، 9\r\nثامسطيوس ، 6\r\nثعلبى ، 105\r\nثقفى ( ابراهيم بن محمّد ) ، 218\r\nثقفى ( ابو على ) ، 53 ، 54\r\nثمالى ( ابو حمزه ) ، 174\r\nثمامة الاشرس ، 53 ، 253 ، 203 ، 263\r\nثوبان مولى رسول اللّه ، 78 ، 254\r\nثور بن يزيد ، 255\r\nثورى ( سفيان ) ، 75 ، 94 ، 107 ، 164 ، 188\r\nج و چ جابر بن عبد اللّه انصارى ، 31\r\nجاحظ ( ابو عمر و عثمان بن بحر ) ، 52 ، 53 ، 171 ، 201\r\nجالينوس ، 7\r\nجبّائى ( ابو على معتزلى ) ، 54 ، 206 ، 207\r\nجرير ، 228\r\nجعفر بن مبشر ، 50\r\nجعفر بن المغيرة ، 161\r\nجعفر حدّاد شيرازى ، 138\r\nجعفر بن محمّد الصّادق ( امام - ) ، 35 ، 172 173 ، 174 ، 178 ، 198\r\nجعفر طيّار ، 198 ، 232\r\nجمال الدّين يزدى ، 104\r\nجمشيد ، 15\r\nجنيد ، 2 ، 135 ، 136 - 139 ، 243\r\nجوينى ( امام ابو المعالى عبد الملك ) ، 114 ، 163\r\nجهم بن صفوان ، 2 ، 56 ، 59 ، 85\r\nچين ، 16 ، 128 ، 271\r\nح حابط ( احمد ) ، 51 ، 88 ، 104 ، 202\r\nحارث بن ادريس ، 94\r\nحارث بن الحكم ، 220\r\nحامد ، 124\r\nحدثى ( فضل ) ، 51\r\nحذيفه ، 30 ، 31\r\nحريرى ( ابو محمّد ) ، 127\r\nحسبى ، 212\r\nحسن انصارى ، 217\r\nحسن بصرى ، 47 ، 57 ، 125 ، 157 ، 254 ، 257\r\nحسن بن الحكم ، 218\r\nحسن بن سمرة ، 153\r\nحسن بن على ( امام - ) ، 45 ، 98 ، 103 ، 171 178 ، 182 ، 185 ، 186 ، 195 ، 212 ، 214 215 ، 217 ، 218 ، 220 ، 224 ، 258\r\nحسن بن الحسين ، 94\r\nحسن بن صالح بن حىّ ، 187\r\n\r\n","description":"","footnote":"","page_name":" 277 ","page_number":293},
  {"content":"\r\n\r\nحسن صبّاح ، 183\r\nحسين بن اسمعيل ، 186\r\nحسين بن على ( امام - ) ، 74 ، 80 ، 96 ، 98 ، 103 ، 171 ، 178 ، 183 ، 185 ، 186 ، 196 ، 212 ، 214 ، 215 ، 217 ، 218 ، 230 ، 234 ، 252 ، 254 ، 255\r\nحسين بن منصور حلّاج ، 122 ، 124 - 126 134 ، 163 ، 180\r\nحشامه ، 25\r\nحفصه ، 41 ، 218\r\nحكم بن العاص ، 259\r\nحلدى ، 22 ، 26\r\nحليمى ( ابو عبد اللّه ) ، 15 ، 120 ، 207\r\nحمدان قرمط ، 182\r\nحمدون گازر ، 135\r\nحمران بن اعين ، 174\r\nحمزهء آذرك ، 43\r\nحمّاد سلمه ، 79 ، 143 ، 152\r\nحميد اعرج ، 78\r\nحميرى ( سيّد - ) ، 178\r\nحوّاء ، 14 ، 93 ، 143\r\nحيدر كرّار لقب علىّ بن ابيطالب ، 198\r\nحيدرة ، 124\r\nخ خالدين سعيد بن العاص ، 31\r\nخالد بن عبد اللّه قسرى ، 170\r\nخالد بن وليد ، 32 ، 227\r\nخبيث ( ؟ ) ، 212\r\nخدرى ( ابو سعيد ) ، 79 ، 212 ، 218 ، 254\r\nخديجه ، 83 ، 232 ، 245\r\nخراسان ، 64 ، 91 ، 93 ، 124 ، 125 ، 196\r\nخزيمة بن ثابت ذو الشّهادتين ، 31 ، 213\r\nخضر پيغمبر ، 15 ، 135\r\nخفّار بن اسماء ، 219\r\nخلّال ( ابو سلمه ) ، 144 ، 148\r\nخمس ، 221\r\nخوارزم ، 101 ، 253\r\nخوارزمى ( ابو بكر ) ، 94\r\nخوّاص ( ابراهيم ) ، 72\r\nخوّاص ( سليمان ) ، 140\r\nخوزستان ، 99\r\nخيبر ، 214 ، 215 ، 227\r\nخيّاط ( ابو الحسين معتزلى ) ، 47 ، 53 ، 203\r\nد و ذ دارا ، 15\r\nداود پيغمبر ، 25 ، 78 ، 94 ، 153 ، 216\r\nداود اصفهانى ، 189\r\nداودى ، 76\r\nدقّاق ( ابو على ) ، 136\r\nدلّال ، 212\r\n\r\n","description":"","footnote":"","page_name":" 278 ","page_number":294},
  {"content":"\r\n\r\nدمشق ، 29 ، 32 ، 253\r\nدمشقى ( ابو هريره ) ، 180\r\nدوديه ، 32\r\nدومة الجندل ، 212\r\nديافراتيس ، 6\r\nديصان ( ابن ) ، 14\r\nديوجانس ، 9\r\nذروثيوس ، 27\r\nذو النّون مصرى ، 135\r\nر رابعهء عدوّيه ، 131\r\nرازى ( ابو حاتم ) ، 146 ، 157\r\nراوندى ، 178\r\nراين حنان ، 153\r\nربّانى ، 73\r\nربقى ، 226\r\nربيع ، 98 ، 189\r\nربيعة رأى ، 93\r\nرزّام ، 179\r\nرضا ( امام علىّ بن موسى ) ، 135 ، 173\r\nرضوى ، 178\r\nرقّى ( ابراهيم ) ، 139\r\nروم ، 119 ، 128 ، 258\r\nرياح ، 179\r\nرى ، 11 ، 108\r\nز زبادى ، 263\r\nزبير بن عوّام ، 30 ، 45 ، 46 ، 47 ، 242\r\nزرارة بن اعين ، 173 ، 174 ، 176\r\nزرتشت ، 13 ، 15\r\nزرقان ، 55\r\nزفر ، 189\r\nزكرى ، 73\r\nزكرّيا پيغمبر ، 215 ، 219\r\nزليخا ، 152\r\nزنجى ( ابو القاسم ) ، 123 - 124\r\nزوزنى ( ابو جعفر محمّد بن اسحق ) ، 65 ، 67 69\r\nزهرى ، 103 ، 148 ، 152 ، 253\r\nزهير بن خرقوص ، 106\r\nزياد ، 159\r\nزيد بن اشنويه ، 145\r\nزيد بن ارقم ، 194\r\nزيد بن اسلم ، 214 ، 219\r\nزيد بن حارثه ، 157\r\nزيد بن خطّاب ، 237\r\nزيد بن علىّ بن حسين ، 35\r\nزيد خارجى ، 185 ، 187\r\nزين العابدين ( امام علىّ بن حسين ) ، 182 ، 187 ، 189\r\n\r\n","description":"","footnote":"","page_name":" 279 ","page_number":295},
  {"content":"\r\n\r\nس ساباط ، 167\r\nساجى ، 269\r\nساره ، 149 ، 150 ، 240\r\nشاريه ، 241\r\nسجاح ، 122\r\nسدى ، 218\r\nسدير صيرفى ، 174 ، 176\r\nسراة ، 179\r\nسرخس ، 256\r\nسرحوب لقب ابو الجارود\r\nسرى سقطى ، 135 ، 139 ،\r\nسعد بن ابى وقّاص ، 101\r\nسعد بن جبير ، 161\r\nسعد بن عبادة ، 31 ، 32 ، 78\r\nسعد بن عبد الحميد ، 145\r\nسعد بن زيد بن نفيل ، 242\r\nسعيد بن سالم ، 92\r\nسعيد بن مسيّب ، 253\r\nسفّاح ، 178\r\nسفيان ، 121\r\nسفيان عينيّه ، 78 ، 151\r\nسقراط ، 6 ، 27\r\nسلفى ، 226\r\nسلم بن اهوز مازنى ، 56\r\nسلماس ، 98\r\nسلمان ، 31\r\nسلمة بن كميل ، 217\r\nسليمان پيغمبر ، 22 ، 25 ، 77 ، 123 ، 129 ، 154 ، 216\r\nسليمان بن وليدا موى ، 220\r\nسليمان بن عبّاد سمّرى ، 57\r\nسليمان بن داود نبى ، 215\r\nسمرقند ، 93 ، 133\r\nسمّرى ، 123 ، 124\r\nسمك بن لمك ، 147\r\nسنبادى ، 180 ، 181\r\nسند ، 91\r\nسهل بن حنيف ، 31\r\nسهل بن عبد اللّه تسترى ، 137\r\nسهل صعلوكى ، 113 ، 120\r\nسهل عشّارى ، 161 ، 162\r\nسيرجانى ( ابو على ) ، 153\r\nسيستان ، 64\r\nسيف البحر ، 212\r\nش شاشى ، 93\r\nشافعى ( امام محمّد بن ادريس ) ، 29 ، 38 ، 65 ، 75 ، 86 ، 94 ، 96 ، 164 ، 174 ، 175 ، 188 - 190 ، 271\r\n\r\n","description":"","footnote":"","page_name":" 280 ","page_number":296},
  {"content":"\r\n\r\nشاكر ، 124\r\nشام ، 32 ، 99 ، 258\r\nشبلى ، 126 ، 127 ، 136 ، 137 ، 243\r\nشبيب ، 41\r\nشبيبه ، 32\r\nشدّاد ، 204\r\nشروين ، 182\r\nشطوى ( احمد بن على ) ، 204\r\nشعيب ، 27 ،\r\nشهر بن حوشب ، 154 ،\r\nشهرداد بن شيرويه ، 256\r\nشهرزور ، 99 ،\r\nشهرستانى ( محمّد بن عبد الكريم ) ، 160 ، 228 ،\r\nشيبانى ( محمّد بن الحسن ) ، 59 ، 91 ، 92 ، 93 ، 269 ، 269 ، 270\r\nشيث ، 27 ،\r\nشيراز ، 98 ، 99 ، 138 ،\r\nص صالح پيغمبر ، 26 ،\r\nصالحى ، 51 ، 60 ،\r\nصباحى ، 215 ،\r\nصخر ، 154 ، 155 ،\r\nصفوان انصارى ، 168\r\nصفّين ، 43 ،\r\nصهيب ، 130 ،\r\nصيدون ، 154 ،\r\nصيصا ، 74 ،\r\nض ضبّى ، 115 ، 117 ، 120 ،\r\nضحّاك ، 79 ،\r\nضرار بن عمرو ، 63 ، 92 ، 201 ، 209\r\nط طائف ، 161 ،\r\nطالقان ، 186 ،\r\nطبرستان ، 87 ،\r\nطبرى ( محمّد بن جرير ) ، 106 ، 140 ،\r\nطلحه ، 30 ، 45 ، 46 ، 47 ، 243 ، 256 ،\r\nطور سينا ، 23 ، 77 ،\r\nطيسوس ، 6 ،\r\nع عامر ، 218 ،\r\nعايشه امّ المؤمنين ، 30 ، 45 ، 46 ، 139 ، 160 ، 215 ، 218 ، 219 ، 241 ، 242 ، 250 ، 263 ،\r\nعبّاد ، 177 ،\r\nعباده ، 263 ،\r\nعبّاس بن عبد المطّلب ، 32 ، 258 ،\r\nعبد الاعلى ، 147 ،\r\nعبد الجبّار همدانى ، قاضى ، 55 ،\r\nعبد الجسيم بن ابى عبد اللّه كرّام ، 68 ،\r\n\r\n","description":"","footnote":"","page_name":" 281 ","page_number":297},
  {"content":"\r\n\r\nعبد الحارث ، 143 ،\r\nعبد الحميد بن عبد الرّحمن ، 145 ،\r\nعبد الرّحمن بن ابى بكر ، 256 ،\r\nعبد شمس ، 259 ،\r\nعبد القاهر بن طاهر بغدادى ( ابو منصور ) 164 ،\r\nعبد اللّطيف خجندى ، 101 ،\r\nعبد اللّه ابى بهلول ، 102 ،\r\nعبد اللّه انصارى ، 196 ،\r\nعبد اللّه بن بكر ، 136 ،\r\nعبد اللّه بن جدعان ، 232 ، 232 ،\r\nعبد اللّه بن حنبل ، 259 ،\r\nعبد اللّه بن حسن ، 263 ،\r\nعبد اللّه بن زبير ، 39 ، 254 ،\r\nعبد اللّه بن سبا ، 127 ، 167 ،\r\nعبد اللّه بن سعد قسرى ، 141 ،\r\nعبد اللّه بن سعيد ، 115 ، 120 ،\r\nعبد اللّه بن سنان ، 174 ،\r\nعبد اللّه بن طاهر ، 64 ،\r\nعبد اللّه بن عبّاس ، 31 ، 38 ، 44 ، 45 ، 105 ، 179 ، 180 ،\r\nعبد اللّه بن عبدربّه ، 151 ،\r\nعبد اللّه بن على ، 78 ، 253 ، 254 ، 258 ،\r\nعبد اللّه بن عمرو ، 64 ،\r\nعبد اللّه بن عمرو بن عاص ، 44 ، 77 ، 252 ،\r\nعبد اللّه بن مسعود ، 254 ،\r\nعبد اللّه بن معاويه ، 179 ،\r\nعبد اللّه بن ميمون قدّاح ، 183 ،\r\nعبد اللّه بن ميمون بن هلال كوفى ، 122 ،\r\nعبد العزيز اموى ، 220 ،\r\nعبد المطّلب 217 ،\r\nعبد الملك اموى ، 220 ،\r\nعبد الواحد ، 57 ،\r\nعبيد بن جبير ، 78 ، 79 ،\r\nعتبه ، 32 ،\r\nعثمان بن عفّان خليفهء سوّم ، 30 ، 44 - 46 ، 64 ، 98 ، 99 ، 104 ، 117 ، 168 ، 171 ، 178 ، 186 ، 195 ، 218 ، 220 ، 227 ، 231 ، 242 - 248 ، 252 ، 259 ، 260 ، 266 ،\r\nعثمان بن حنيف ، 31 ،\r\nالعجلى ( ابو الفتوح الاصفهانى ) ، 85 ،\r\nالعجلى ( ابو منصور ) ، 170 ،\r\nعدن ، 78 ،\r\nعروه ، 76 ، 215 ،\r\nعريش ، 212 ،\r\nعزاقرى ( شلمغانى ) ، 177 ،\r\nعزّال ، 168 ،\r\nعزير ، 156 ، 165 ،\r\nعسكر مكرم ، 99 ،\r\n\r\n","description":"","footnote":"","page_name":" 282 ","page_number":298},
  {"content":"\r\n\r\nعطاء يزيد ، 78 ،\r\nعطوى ، 112 ، 149 ، 205 ،\r\nعطيّه ، 43 ،\r\nعوفى ، 218 ،\r\nعفّان ، 259 ،\r\nعكرمه ، 77 ، 150 ،\r\nعلّاف ( ابو الهذيل ) ، 47 ، 171 ، 209 ،\r\nعلىّ بن ابى طالب ( امير المؤمنين ) ، 1 ، 28 ، 30 - 33 ، 35 ، 37 ، 39 ، 43 - 47 ، 66 ، 70 ، 94 ، 99 ، 101 ، 103 ، 105 ، 119 ، 127 ، 131 ، 146 ، 167 ، 168 ، 176 ، 178 ، 185 ، 186 ، 196 ، 197 ، 208 ، 209 ، 212 ، 214 ، 215 ، 217 ، 218 ، 220 ، 221 - 224 ، 231 - 235 ، 238 ، 243 ، 251 - 258 ، 262 ، 265 ،\r\nعلىّ بن زيد ، 143 ،\r\nعلىّ بن عبّاس ، 218 ،\r\nعلىّ بن عبد اللّه ، 108 ،\r\nعمر بن الخطّاب خليفهء ثانى ، 29 ، 33 ، 35 ، 49 ، 64 ، 99 ، 104 ، 117 ، 130 ، 145 ، 158 - 160 ، 168 ، 171 ، 175 ، 182 ، 186 ، 187 ، 214 ، 218 ، 219 ، 220 ، 223 ، 226 - 228 ، 230 ، 231 ، 234 ، 236 - 249 ، 258 ، 259 ،\r\nعمر بن حمّاد ، 94 ،\r\nعمر بن عبد العزيز اموى ، 29 ، 77 ، 101 ، 220 ، 252 ،\r\nعمر بن عتبه ، 139 ،\r\nعمرو بن عاص ، 30 ، 44 - 46 ، 102 ، 171 ، 231 ، 254 ،\r\nعمرو بن عبيد ، 47 ،\r\nعمّار بن ابى عمّار ، 153 ،\r\nعمّار بن ياسر ، 30 ، 31 ، 45 ، 46 ، 73 ، 248 ،\r\nعوّاف ، 212 ،\r\nعوفيه ، 43 ،\r\nعيسى پيغمبر ، 15 ، 19 ، 22 ، 24 ، 25 ، 27 ، 51 102 ، 156 ، 157 ، 181 ، 202 ، 209 ، 231 ،\r\nعيسى بن سهل ، 217 ،\r\nعيسى خبّاز ، 53\r\nغ غزاله مادر شبيب ، 41\r\nغزّالى ( امام ابو حامد محمّد طوسى ) ، 118 120 ، 128 ، 201 ، 206 ،\r\nغسّان مرجى ، 59 ،\r\nغور ، 91 ، 112 ،\r\nغيلان دمشقى ، 47 ، 59 ،\r\nف فارابى ( حكيم ابو نصر محمّد ) ، 5 ، 6 ، 175 ، 176 ،\r\nفارسى ( محمّد بن احمد ) ، 123 ،\r\n\r\n","description":"","footnote":"","page_name":" 283 ","page_number":299},
  {"content":"\r\n\r\nفاطمة زهراء ، 31 ، 49 ، 80 ، 171 ، 195 ، 198 ، 209 ، 212 ، 213 ، 214 ، 215 ، 217 ، 218 ، 221 - 224 ، 236 ، 245 ، 255 ،\r\nفدك ، 3 ، 212 ، 214 ، 215 ، 217 ، 218 ، 220 ، 222 - 224 ، 226 ،\r\nفخر الدّين رازى ( امام - ) ، 120 ، 175 ، 253 ،\r\nفرعون ، 26 ، 135 ، 182 ، 204 ، 265 ، 266 ،\r\nفرغانه ، 107 ، 185 ،\r\nالفزارى ( محمّد بن الحسين الشّيرازى ، ابو طاهر ) ، 18 ،\r\nفضيل دسّان 186 ،\r\nفضيل عياض ، 135 ،\r\nفضل بن مرزوق ، 218 ،\r\nفضل حدثى ، 53 ، 88 ،\r\nفضل رقاشى ، 59 ،\r\nفيثاغورث ، 6 ،\r\nفيشداذ ، 15 ،\r\nق قباد ، 18 ،\r\nقتادة بن دعامة بن السّدوسى ، 152 ،\r\nقتادة بن نعمان ، 79 ،\r\nقحيب بن الاسود ، 80 ،\r\nقزوين ، 180 ،\r\nقشيرى ، 2 ، 134 ،\r\nقلانسى ( ابو العبّاس ) ، 110 ، 113 ، 114 ، 120 ،\r\nقنّائى ( محمّد بن على ) ، 124 ،\r\nقنبر ، 212 ، 224 ،\r\nقولونس الفيّومى ، 6 ،\r\nقيس بن اسعد ، 31 ،\r\nقيس بن غيلان ، 259 ،\r\nقيصر ، 258 ،\r\nك و گ كابل ، 94 ،\r\nكازرونى فارسى ، 101 ، 106 ،\r\nكاشان ، 91 ،\r\nكثيّر النّواء الابتر ، 187 ،\r\nكرابيسى ( حسين ) ، 98 ،\r\nكربلا ، 29 ،\r\nكردبنداد ، 15 ،\r\nكرمان ، 39 ،\r\nكره ( كرج ) ، 16 ، 98 ،\r\nكسروى ، 232 ،\r\nكش ، 184 ،\r\nكعب الاحبار ، 151 ،\r\nكعب قرمطى ، 77 ،\r\nكعبه ، 23 ، 59 ، 127 ، 184 ، 267 ،\r\nكعبى ( ابو القاسم بلخى ) 187 - 188 ، 201 ، 203 ،\r\n\r\n","description":"","footnote":"","page_name":" 284 ","page_number":300},
  {"content":"\r\n\r\nكلّابى ، 114\r\nكميل بن زياد ، 127 ،\r\nكنعان ، 146 ، 147 ،\r\nكوفه ، 91 ، 190 ، 191 ،\r\nكوفى ( ابو القاسم ) ، 202 ،\r\nكيّال ، 7 ،\r\nگشتاسب ، 14 ،\r\nگيومرث ، 14 ، 15 ، 207 ،\r\nل لوط ، 149 ، 150 ،\r\nلوقى ، 25 ،\r\nلؤلؤى ، 189 ،\r\nليث بن سعد ، 219 ،\r\nم مابلوس ، 66 ،\r\nماروت ، 161 ،\r\nماريه قبطيه ، 245\r\nمازنى ( ابو عمرو ) ، 65 ، 66\r\nمالك بن انس ( امام - ) ، 75 ، 94 ، 96 ، 98 ، 104 ، 106 ، 121 ، 145 ، 164 ، 189 ، 190 ، 196 ،\r\nمالك اشتر ، 46 ،\r\nمالك بن نويره ، 227 ،\r\nمأمون خليفه ، 52 ، 61 ، 62 ، 92 ، 196 ،\r\nماوراء النّهر ، 91 ، 93 ، 107 ، 179 ، 180 ، 184 ،\r\nماوردى ، 98 ، 104 ،\r\nماهين ، 180 ،\r\nمتوالى ( ابو سعيد ) ، 29 ،\r\nمتوكّل خليفه ، 196 ، 263 ،\r\nمتّى بن يونس ، 35 ،\r\nمجاهد ، 78 ،\r\nمحمّد رسول اللّه ، 1 ، 4 ، 22 ، 27 ، 30 ، 34 ، 59 ، 66 ، 67 ، 73 ، 78 ، 79 ، 97 ، 101 ، 119 ، 139 ، 171 ، 176 ، 178 ، 179 ، 189 231 ، 235 ، 237 ،\r\nمحمّد باز ، 220 ،\r\nمحمّد باقر ( امام - ) ، 182 ،\r\nمحمّد بن ابى هاشم ، 179 :\r\nمحمّد بن ابى الثّلج ، 217 ،\r\nمحمّد بن ادريس بن عبّاس ، 98 ،\r\nمحمّد بن الحنفيّه ، 147 ، 169 ، 178 ، 180 ،\r\nمحمّد بن شجاع ، 270 ،\r\nمحمّد بن شيث ، 61 ،\r\nمحمّد بن طاهر ، 113 ،\r\nمحمّد بن عبّاد ، 77 ،\r\nمحمّد بن علىّ بن عبد اللّه بن عبّاس . 179 ،\r\nمحمّد بن علىّ بن خلف العطّار ، 214 ،\r\nمحمّد بن عمر ، 144 ،\r\nمحمّد بن عمر بن الحسن الزّاهد ( ابو بكر ) ، 75 ،\r\nمحمّد بن القاسم بن على ، 186 ،\r\n\r\n","description":"","footnote":"","page_name":" 285 ","page_number":301},
  {"content":"\r\n\r\nمحمّد بن مسلم ، 174 ،\r\nمحمّد بن مسلمة انصارى ، 32 ،\r\nمحمّد بن وليد ، 254 ،\r\nمختار ، 178 ،\r\nمداين ، 168 ،\r\nمدينه ، 32 ، 45 ، 212 ، 240 ، 241 ، 248 ، 252 ، 255 ،\r\nمرباط ، 98 ،\r\nمرتضى بن داعى الحسينى ، 1 ،\r\nمردويه اصفهانى ( ابو بكر ) ، 271 ،\r\nمرزبان بن عبد اللّه بن ميمون قدّاح ، 182 ، 183 ،\r\nمرقس ، 25 ،\r\nمرو ، 56 ، 185 .\r\nمروان ، 29 ، 30 ، 102 ، 220 ، 256 ،\r\nمروان بن الحكم ، 248 ،\r\nمريسى ، 60 ،\r\nمريم ، 22 ، 26 ، 93 ، 204 ،\r\nمزدار ( ابو موسى ) ، 51 ،\r\nمزنى ( محمّد ) ، 38 ، 98 ، 189 ، 264 ،\r\nمساور الورّاق ، 190 ،\r\nمستنصر خليفه ، 183 ،\r\nمسلمة بن يسار جهنى ، 145 ،\r\nمسيّب ، 178 ،\r\nمسيلمهء كذّاب ، 122 ،\r\nمصر ، 26 ، 132 ، 183 ، 213 ،\r\nمعاذ ، 80 ، 236 ،\r\nمعبد قدرى ، 43 ،\r\nمعتصم خليفه ، 184 ، 186 ،\r\nمعروف كرخى ، 135 ،\r\nمعمر معتزلى ، 52 ، 208 ،\r\nمعمّرى ، 113 ،\r\nمعوية بن ابى سفيان ، 29 ، 30 ، 31 ، 43 ، 44 ، 46 ، 99 ، 101 ، 102 ، 171 ، 176 ، 195 ، 231 ، 251 - 259 ، 265 ،\r\nمغيرة بن سعيد العجلى ، 170 ، 176 - 177 ،\r\nمغيرة بن شعبه ، 78 ،\r\nمفضّل جعفى ، 173 ، 176 ،\r\nمقاتل بن سليمان ، 204 ،\r\nمقتدر خليفهء عبّاسى ، 125 ،\r\nمقداد ، 31\r\nمقنّع ، 119 ، 179 ، 184 ،\r\nمكحول ، 255 ،\r\nمكّه ، 39 ، 129 ، 161 ، 184 ، 232 ، 239 ، 249 ، 252 ، 253 ، 258 ،\r\nموتيل اوّل ، 18 ،\r\nموسى پيغمبر 15 ، 19 ، 22 ، 23 ، 25 ، 27 ، 28 91 ، 139 ، 152 ، 156 ، 191 ، 230 ، 231 ، 262 ، 265\r\nموسى بن الكاظم ( امام - ) ، 214 .\r\nمونس ، 5 ،\r\n\r\n","description":"","footnote":"","page_name":" 286 ","page_number":302},
  {"content":"\r\n\r\nمهدى القائم ( امام - ) ، 182 ، 183 ، 186 ، 187 ،\r\nمهروز ، 220 ،\r\nميثم تمّار ، 174 ،\r\nميمون بن مهران ، 155\r\nن ناصر خسرو شاعر ، 184 ،\r\nنافع بن ازرق الحنفى ، 38 ، 39 ،\r\nنجّار ( حسين ) ، 62 ، 63 ، 116 ، 202 ،\r\nنجدة بن عامر الحنفى ، 39 ،\r\nنجلى ، 207 ،\r\nنحوى ( ابو عبد اللّه ) ، 214 ،\r\nنخعى ( ابو يحيى ) ، 254 ،\r\nنصر حاجب ، 123 ،\r\nنصر سمرّى ، 122 ،\r\nنظّام معتزلى ، 48 ، 49 ، 55 ، 57 ، 201 ، 203 ، 207 ،\r\nنفده ، 255 ،\r\nنمرود ، 80 ، 204 ،\r\nنميرى ، 171 ،\r\nنوح نبى ، 25 ، 83 ، 112 ، 113 ، 146 ، 147 ، 196 ، 230 ، 231 ،\r\nنورى ، 140\r\nنهاوند ، 15 ، 135 ، 240 ،\r\nنهروان ، 255 ،\r\nنيريز ، 18 ،\r\nنيشابور ، 53 ، 64 ، 69 ، 135 ، 136 ،\r\nو واثق خليفه ، 24 ،\r\nواسط ، 27 ،\r\nواسطى ( ابو بكر ) ، 134 ، 135 ،\r\nواسطى ( ابو خالد ) ، 186 ،\r\nو اصل بن عطا ، 47 ،\r\nواقدى ، 30 ، 46 ، 216 ،\r\nوليد اموى ، 220 ، 256 ،\r\nوهب بن منبّه ، 105 ، 147 ،\r\nه هاروت ، 169 ،\r\nهارون برادر موسى ، 19 ، 23 ، 25 ، 27 ، 151 ، 256 ،\r\nهارون الرّشيد ، 261 - 263\r\nهارون بن عمران ، 124 ،\r\nهاشم ، 98 ، 185 ،\r\nهاله ، 245 ،\r\nهامان ، 24 ، 26 ، 182 ،\r\nهذلى ( ابو بكر ) ، 154 ،\r\nهرات ، 98 ،\r\nهرقل ، 8 ، 256 ،\r\nهرمزان ، 258 ،\r\nهرمس ، 27 ،\r\nهشام بن الحكم ، 28 ، 75 ، 172 ،\r\nهشام بن سالم ، 175 ، 176 ،\r\nهشام بن سعد ، 214 ، 219 ،\r\n\r\n","description":"","footnote":"","page_name":" 287 ","page_number":303},
  {"content":"\r\n\r\nهشام بن عبد الملك اموى ، 35 ،\r\nهشام بن عمر ، 255 ،\r\nهشام فوطى ، 50 ،\r\nهشامه ، 171 ،\r\nهشامى ، 76 ،\r\nهمدان ، 98 ،\r\nهمدانى ، ( ابو عبد اللّه احمد بن الهاشم ) ، 217 ،\r\nهمدانى ( عبد الرحمن ) ، 143 ،\r\nهند ، 11 ، 16 ، 25 ، 27 ،\r\nهند مادر معايه ، 258 ،\r\nهود نبى ، 27 ،\r\nى :\r\nيحيى پيغمبر ، 128 ، 215 ،\r\nيحيى بن خزيمة ، 80 .\r\nيحيى بن على الرّبعى ، 217 .\r\nيحيى بن الحسين بن زيد بن على ، 186 .\r\nيحيى بن معين ، 75 ، 94 ،\r\nيحيى كامل ، 266 .\r\nيزد ، 98 .\r\nيزيد بن معاويه ، 29 ، 70 ، 80 ، 99 ، 102 ، 255 ، 256 ، 257 ، 258 .\r\nيزيد بن معاذ ، 219 .\r\nيشكر ، 147 .\r\nيعقوب پيغمبر ، 25 ، 152 ، 160 ، 215 ،\r\nيمامه ، 39 .\r\nيمن ، 178 ، 195 ، 196 .\r\nيوحنّا ، 25 .\r\nيوسف نجّار ، 22 .\r\nيوسف بن يعقوب ، 148 ، 152 ، 160 ، 181 ،\r\nيوسف بن مهران ، 143 .\r\nيوشع بن نون ، 22 .\r\nيونس پيغمبر ، 83 ، 157 ، 230 .\r\nيونس بن عبد الرّحمن بن يقطين ، 173 .\r\nيونس بن عمران ، 177 .\r\nيونس شمرى مرجى ، 59 .\r\n\r\n","description":"","footnote":"","page_name":" 288 ","page_number":304},
  {"content":"\r\n\r\nفهرست اصطلاحات و القاب اباحت ، 18 .\r\nاباضيّه ، 39 ، 42 .\r\nابو الحسينيّه ، 55 .\r\nابو مسلميّه ، 178 ، 184 ، 202 .\r\nاتّحاد ، 136 ، 138 ، 202 .\r\nاخنسيّه ، 42 .\r\nادوار ( اهل ) ، 200 .\r\nازارقه ، 38 ، 40 .\r\nاستثناء ، 107 .\r\nاستسلام ، 36 .\r\nاسلام ، 22 ، 28 ، 36 ، 37 ، 164 .\r\nاسماعيليان ، 167 ، 180 .\r\nاشاعره ، 48 ، 112 ، 113 ، 114 ، 135 ، 189 ، 201 ، 203 ، 207 .\r\nاصليّه ، 40 .\r\nاصول دين ، 34 .\r\nاطرافيّه ، 43 .\r\nاعراف ، 210 .\r\nافلاك و نجوم ( اهل ) ، 100 .\r\nاقنوم ، 24 .\r\nامامت ، 29 ، 34 ، 172 .\r\nاماميّه يا اماميان ، 3 ، 167 ، 172 ، 174 :\r\n178 ، 180 ، 188 ، 196 ، 200 ، 225 ، 234 ، 242 ، 265 ، 268 - 271 .\r\nانصار ، 30 ، 31 ، 64 ، 222 ، 227 .\r\nانوشاذّيه ، 15 .\r\nاوجات ، 11 .\r\nاهرمن ، 13 ، 20 .\r\nاهواء ( اهل ) ، 164 .\r\nايجادين و خلقين ، 71 .\r\nايمان ، 28 ، 36 ، 37 .\r\nبابكيّه ، 18 ، 184 .\r\nباطنيّه ، 181 ، 183 : 203 ،\r\nبتريّه ، 187 .\r\nبراهمه ، 270 .\r\nبرغوثيّه ، 62 ،\r\nبعثت ، 27 .\r\nبكريّه ، 57 .\r\nبنو حنيف ، 254 .\r\nبنى اسرائيل ، 3 ، 23 ، 29 ، 56 ، 178 ، 185 ، .\r\n195 ، 231 ، 236 ، 251 ، 259 ، 260 .\r\nبنى ثقيف ، 254 ،\r\n\r\n","description":"","footnote":"","page_name":" 289 ","page_number":305},
  {"content":"\r\n\r\nبنى خزرج ، 32 .\r\nبنى ساعدة ، 244 .\r\nبنى شيبان ، 106 .\r\nبنى عبّاس ، 178 ، 180 ، 196 .\r\nبنى فاطمه ، 186 .\r\nبنى قفل ، 94 .\r\nبنى النضر ، 212 .\r\nبهشميّه ، 55 .\r\nبيانيّه ، 169 .\r\nبيهسيّه ، 42 .\r\nترسايان ، 20 ، 22 ، 24 . ( رجوع كنيد بنصارى )\r\nتشبيه ، 138 .\r\nتناسخ ( اهل - ) ، 7 ، 87 ، 88 ، 202 .\r\nتناسخى ( فلاسفهء ) ، 8 .\r\nتقيّه ، 187 .\r\nتوحيد ، 34 ، 36 .\r\nتومنيّه ، 60\r\nثالث ثلاثه ، 165 ، 204 ، 264 .\r\nثنويان ، 20 ، 83 ، 202 .\r\nثواب ، 8 .\r\nثوبانيّه ، 60 .\r\nجاروديّه ياسر حوبيّه ، 185 ، 186 ، 187 .\r\nجبريّه ، 61 ، 136 ، 138 ، 142 ، 261 .\r\n( رجوع كنيد بمجبّره )\r\nجبرئيل ، 9 ، 23 ، 66 ، 83 ، 171 .\r\nجريريّه ، 186 .\r\nجزاء ، 36 .\r\nجوهر ، 24 .\r\nجهميان ، 38 ، 164 .\r\nجهنبار ، 16 .\r\nجهود ، 22 ، 80 ، 164 .\r\nجيش العسرة ، 247 .\r\nحجّ ، 181 .\r\nحدود ، 36 .\r\nحركت و سكون ، 12 .\r\nحساب ، 36 .\r\nحشر اجساد ، 8 .\r\nحشو ( اهل - ) ، 76 ، 85 ، 171 ، 200 ، 207 .\r\nحلول ، 136 ، 138 ، 202 .\r\nحماريّه ، 57 .\r\nحمزيّه ، 40 .\r\nحنابله ، 75 ، 160 .\r\nحواريّون ، 25 .\r\nخازميّه ، 43 .\r\nخالق ، 14 .\r\nختنه ، 26 .\r\nخرّميّه ، 179 ، 180 ، 181 ، 182 .\r\nخطّابيّه ، 170 .\r\nخفّافيّه ، 72 .\r\nخلف ( اصحاب - ) ، 42 .\r\n\r\n","description":"","footnote":"","page_name":" 290 ","page_number":306},
  {"content":"\r\n\r\nخوارج ، 2 ، 36 ، 38 ، 46 ، 70 ، 96 ، 98 ، 99 ، 142 ، 164 ، 168 ، 185 ، 199 ، 209 .\r\nداعى ، 182 .\r\nداوديان ، 91 .\r\nدّجال ، 178 .\r\nدور ، 11 .\r\nدهريان ، 12 ، 27 ، 52 ، 200 ، 202 ، 203 ، 216 .\r\nديصانيّه ، 19 ، 20 ، 48 .\r\nدين ، 36 .\r\nرأس الجالوت ، 25 .\r\nرافضيّه ، 28 ، 35 ، 38 ، 75 ، 164 ، 167 .\r\nرأى ( اصحاب - ) ، 59 ، 164 .\r\nربّانان ، 22 .\r\nرزّاميّه ، 179 ، 184 .\r\nرسخ ، 87 .\r\nرشيديّه ، 42 .\r\nرفض ، 35 .\r\nرّقيّه ، 245 ، 246 .\r\nروح حيوانى و طبيعى و نفسانى ، 7 .\r\nرؤيت كبير ، 139 .\r\nرهبانيّه ، 97 .\r\nزراريّه ، 172 .\r\nزعفرانيّه ، 62 .\r\nزمزمه ، 16 .\r\nزنادقه ، 49 ، 50 .\r\nزيديان ، 167 ، 180 ، 201 .\r\nسابق ، 12 .\r\nسبائيّه ، 167 ، 168 .\r\nسعادت ، 8 .\r\nسليمانيّه ، 186 .\r\nسمنيان ، 202 .\r\nسنّت و جماعت ( اهل - ) ، 28 ، 33 ، 34 ، 75 ، 85 ، 91 ، 93 ، 96 ، 108 ، 142 ، 153 ، 164 192 ، 226 ، 272 .\r\nسرحوبيّه يا جاروديّه ، 185 .\r\nسند و هند ( اصحاب - ) ، 11 .\r\nسوفسطائيّه ، 203 .\r\nشافعيّه ، 96 ، 99 .\r\nشبيبيّه ، 40 .\r\nشرع ، 28 .\r\nشريعت ، 36 .\r\nشقاوت ، 8 .\r\nشمراخيّه ، 43 .\r\nشهادتين ، 28 .\r\nشيخان ، 35 .\r\nشيطان الطّاق ، 176 .\r\nشيعه ، 3 ، 12 ، 28 ، 35 ، 36 ، 164 ، 171 ، 174 ، 175 ، 178 ، 185 ، 195 ، 196 ، 200 ، 238 ، 239 ، 251 ، 260 .\r\n\r\n","description":"","footnote":"","page_name":" 291 ","page_number":307},
  {"content":"\r\n\r\nشيعهء عبّاسيّه ، 18 .\r\nصابيان ، 2 ، 7 ، 8 ، 22 .\r\nصاحب الدّنس ، 171 .\r\nصافيّه ، 212 .\r\nصالحيّه ، 187 .\r\nصبّاحيّه ، 183 .\r\nصحابه ، 64 .\r\nصفريّه ، 38 ، 39 ، 40 .\r\nصغيره ، 260 .\r\nصوفيان ، 182 ( رجوع كنيد بمتصوّفه )\r\nضحاكيّه ، 42 .\r\nضراريّه ، 203 .\r\nطاريّه ، 90 .\r\nطاعت ، 36 .\r\nطبايع ، 10 ، 12 .\r\nطبيعيان ، 7 .\r\nظاهر ( اهل - ) ، 169 .\r\nعجارده ، 38 ، 40 ، 41 .\r\nعدل ، 34 ، 261 .\r\nعدلى ، 61 .\r\nعدمين ، 71 .\r\nعرض ، 24 .\r\nعرفه ، 79 .\r\nعشرهء مبشّره ، 244 .\r\nعشّاق ، 138 .\r\nعقوبت 8 ،\r\nعقل كلّ و فعّال ، 4 .\r\nعقل اولى ، 8 .\r\nعقل منفعل و فعّال و مستفاد ، 9 .\r\nعلّت اولى ، 4 ، 7 .\r\nعيد ، 37 ،\r\nغرابيّه ، 171 .\r\nغسّانيّه ، 59 .\r\nغسل ، 20 ، 36 .\r\nغلاة يا غاليه 15 ، 164 .\r\nغيلانيّه ، 61 .\r\nفاسق ، 33 ، 47 .\r\nفرس ( اهل - ) ، 11 .\r\nفسخ ، 87 .\r\nفلاسفه ، 2 ، 4 ، 12 ، 18 ، 19 ، 24 .\r\nفلك ( اصحاب - ) ، 5 .\r\nقدرى ، 165 .\r\nقديم ، 10 ، 24 .\r\nقراآن ، 22 .\r\nقريش ، 30 ، 32 ، 67 ، 233 ، 256 ، 259 .\r\nقرامطه ، 181 ، 281 ، 184 .\r\nقسم ، 12 .\r\nقلم ، 4 .\r\nقهر ، 36 .\r\n\r\n","description":"","footnote":"","page_name":" 292 ","page_number":308},
  {"content":"\r\n\r\nقياس ( اصحاب - ) ، 34 .\r\nقيامت ، 87 .\r\nكافر ، 34 ، 47 .\r\nكامليّه ، 168 .\r\nكرّاميان ، 2 ، 64 ، 66 ، 68 ، 69 ، 76 ، 164 ، 189 ، 200 ، 206 ، 207 .\r\nكلّابيّه ، 48 .\r\nكلمه ، 24 .\r\nكيانيّه ، 178 .\r\nكيشيه ، 15 .\r\nلاهوت ، 17 ، 24 ، 25 .\r\nمائيّت ، 15 ، 201 .\r\nمارقه ، 24 .\r\nمانويّه ، 15 ، 19 ، 51 ، 71 .\r\nمبدأ اوّل ، 10 .\r\nمتخيّله ، 9 .\r\nمثلّثه ، 11 .\r\nمجبّره ، 22 ، 48 ، 55 ، 58 ، 62 ، 63 ، 76 ، 112 ، 135 ، 137 ، 140 ، 175 ، 200 ، 210 ، 262 ، 263 ( رجوع كنيد بجبريّه ) .\r\nمجسّمه ، 75 ، 76 ، 85 ، 86 ، 106 .\r\nمجوس ، 13 - 26 ، 49 ، 50 ، 52 ، 87 ، 191 202 ، 207 ، 216 .\r\nمحدث ، 12 .\r\nمحكّمه ، 43 ، 46 .\r\nمحمّره ، 180 ، 181 .\r\nمرجيان ، 2 ، 59 ، 61 ، 182 ، 189 .\r\nمرقونيّه ، 20 .\r\nمريسيّه ، 60 .\r\nمزدكيان ، 18 .\r\nمسبّب اوّل ، 5 .\r\nمستدركه ، 62 .\r\nمسخ ، 87 .\r\nمسلم ، 3129 ، 37 ، 101 .\r\nمسيح ، 25 ، 51 .\r\nمشبّهه ، 2 ، 22 ، 61 ، 75 ، 76 ، 79 ، 85 ، 97 ، 98 99 ، 100 ، 106 ، 189 ، 200 ، 201 ، 163 .\r\nمشى و مشانه ، 14 .\r\nمعاد ، 7 .\r\nمعبديّه ، 43 .\r\nمعتزله ، 2 ، 47 ، 50 ، 54 ، 55 ، 73 ، 91 ، 135 ، 138 ، 142 ، 164 ، 177 ، 178 ، 188 ، 201 ، 203 ، 209 .\r\nمعطّله ، 86 .\r\nمغان ، 180 .\r\nمغيريّه ، 170 ، 201 .\r\nمفضّله ، 173 .\r\nمفوّضه ، 176 .\r\nمقنعيّه ، 184 .\r\nملاحده ، 185 ( رجوع كنيد باسماعيليّه و باطنيّه ) .\r\n\r\n","description":"","footnote":"","page_name":" 293 ","page_number":309},
  {"content":"\r\n\r\nملكانيّه ، 24 .\r\nملك الموت ، 144 ، 151 ، 152 .\r\nملكوت ، 8 ، 17 .\r\nمنافق ، 30 .\r\nمنجّمان ، 12 .\r\nالمنزلة بين المنزلتين ، 47 .\r\nمنصوريّه ، 170 .\r\nمؤمن ، 29 ، 35 ، 47 .\r\nمؤمن الطّاق ، 176 .\r\nمهاجر و انصار ، 30 ، 31 ، 64 ، 222 ، 226 ، 242 .\r\nمهل و مهليان ، 16 .\r\nمهندسان ، 70 .\r\nميمونيّه 40 ، 43 .\r\nناسوت ، 24 .\r\nناصريّه ، 184 .\r\nنبوّت ، 9 ، 34 .\r\nنجّاريّه ، 2 ، 48 ، 62 ، 164 ، 189 ، 203 .\r\nنجدات ، 28 ، 39 .\r\nنجوم ( اصحاب - ) ، 4 .\r\nنسخ ، 5 ، 22 ، 87 .\r\nنسويّه ، 42 .\r\nنسطوريّه ، 24 .\r\nنصارى ، 24 - 27 ، 52 ، 68 ، 87 ، 97 ، 119 ، 161 ، 164 ، 191 .\r\nنصب ، 33 .\r\nنصيريان ، 167 ، 168 ، 180 .\r\nنفس ، 7 ، 8 ، 19 .\r\nنواصب ، 28 ، 138 ، 160 ، 164 ، 176 ، 187 196 ، 208 ، 209 .\r\nنواميس ، 9 ، 10 .\r\nنور و ظلمت ، 20 .\r\nنوريّه ، 12 .\r\nواصليّه ، 131 .\r\nوعيد [ اهل - 
  ] ، 205 .\r\nهريريّه ، 179 .\r\nهيكل ، 24 .\r\nهيولي ( اهل - ) ، 6 .\r\nيأجوج و مأجوج ، 83 .\r\nيزدان ، 13 ، 20 .\r\nيزدان كشت ، 20 .\r\nيزيديّه ، 23 ، 187 .\r\nيعقوبيّه ، 24 ، 187 .\r\nيونسيان ، 59 ، 173 .\r\nيهود ، 22 ، 23 ، 25 ، 27 ، 28 ، 68 ، 156 ، 191 ، 207 ، 215 .\r\n\r\n","description":"","footnote":"","page_name":" 294 ","page_number":310},
  {"content":"\r\n\r\n\r\nفهرست اسامي كتب مذكور در متن\r\nالاصول فى التّوحيد ( از ابو عصمة عبد الواحد بخارى ) ، 93 .\r\nاخلاص ( از حسن بصرى ) ، 125 .\r\nاقناع ( از قاضى ابو الحسن ماوردى ) ، 104 .\r\nالفاظ ( از عبد الرّحمن همدانى ) ، 35 .\r\nامالى محمّد بن زيد ، 156 .\r\nانجيل ، 52 .\r\nبستان المعرفة از حلّاج ، 125 ،\r\nتبصرة العوام ( همين كتاب حاضر ) ، 2 .\r\nالتّفرقه بين الاسلام و الزنّدقة ( از امام غزّالى ) 119 .\r\nتورية ، 24 ، 52 ، 156 ، 173 .\r\nحيل ( ؟ ) ، 271 .\r\nحيل دزدان ( از جاحظ ) ، 53 .\r\nخوره روزان ، 16 .\r\nزبور دادود ، 52 .\r\nشرح كرخى ، 271 .\r\nشرح طحاوى ، 271 .\r\nصحيح مسلم نيشابورى ، 101 .\r\nطاسين الازل ( از حلّاج ) ، 125 .\r\nفنيه ( از ابو سعيد متوالى ) ، 19 ،\r\nفقه اكبر ( از امام ابو حنيفه ) ، 91 .\r\nقرآن كريم ، 7 ، 29 ، 41 ، 52 ، 56 - 59 ، 92 ، 102 ، 105 ، 110 ، 125 ، 147 ، 150 ، 153 158 ، 173 ، 194 ، 235 ، 238 ، 248 ، 262\r\nقسطاس المستقيم ( از امام غزّالى ) ، 118 ،\r\nكتاب غور ( از ابو الحسين بصرى ) ، 112 ،\r\nكتاب الردّ على الخر نوصية ( از طبرى ) ، 106 .\r\nكتاب الزّينة ( از ابو حاتم رازى ) ، 146 ، 157 .\r\nكتاب السرّ ( از ابو عبد اللّه كرّام ) ، 65 ،\r\nكتاب غشّ الصنّاعات ( از جاحظ ) ، 153 .\r\nكتاب الصلّوة ( از شيبانى ) ، 93 ،\r\nكتابى از امام احمد حنبل ، 106 .\r\nكيان و بيان ، 16 .\r\nلدنّى ( از غزّالى ) ، 118 ، 201 .\r\nمحاضرات راغب اصفهانى ، 103 ،\r\nمختلف الحديث از ابن قتيبه ، 52 .\r\nمدخّر ( از جمال الدّين يزدى ) ، 104 .\r\nمسائل اخرويّات ( از غزّالي ) ، 118 .\r\nمستظهرى ( از شاشى ) ، 92 .\r\nمستحيل ( از غزّالى ) 262 .\r\nمسند وهب بن منبّه ، 104 .\r\nمصنّف الغريب ( از ابو بكر مردويهء اصفهانى 271 .\r\nمضاحكه ( از جاحظ ) ، 52 .\r\nمتقن ، 91 .\r\nمعارف ابن قتيبه ، 220 .\r\nمفردات راغب ، 99 .\r\nمنقذ ( از امام غزّالى ) ، 118 .\r\nميزان ( از غزّالى ) ، 128 .\r\nنواميس مخاريق ( از جاحظ ) ، 53 .\r\nهداية ( از كازرينى ) 80 ، 100 ، 106 .\r\n\r\n","description":"","footnote":"","page_name":" 295 ","page_number":311},
  {"content":"\r\n . \r\n","description":"","footnote":"","page_name":" 296 ","page_number":312},
  {"content":"\r\n . \r\n","description":"","footnote":"","page_name":" 297 ","page_number":313},
  {"content":"\r\n . \r\n","description":"","footnote":"","page_name":" 298 ","page_number":314},
  {"content":"\r\n . \r\n","description":"","footnote":"","page_name":" 299 ","page_number":315},
  {"content":"\r\n . \r\n","description":"","footnote":"","page_name":" 300 ","page_number":316},
  {"content":"\r\n . \r\n","description":"","footnote":"","page_name":" 301 ","page_number":317},
  {"content":"\r\n . \r\n","description":"","footnote":"","page_name":" 302 ","page_number":318},
  {"content":"\r\n . \r\n","description":"","footnote":"","page_name":" 303 ","page_number":319},
  {"content":"\r\n . \r\n\r\n","description":"","footnote":"","page_name":" 304 ","page_number":320}
  ]