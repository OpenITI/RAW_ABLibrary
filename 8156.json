[
  {"content":"\r\n\r\nروزنامهء خاطرات عين السلطنه\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nگنجينهء\r\nخاطرات و سفرنامه هاى ايرانى\r\n17\r\nزيرنظر\r\nايرج افشار\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nروزنامهء\r\nخاطرات\r\nعين السلطنه\r\nجلد نهم\r\nروزگار پادشاهى احمد شاه قاجار\r\nاز زمزمهء جمهورى تا تاج گذارى رضاشاه پهلوى\r\nبه كوشش\r\nمسعود سالور / ايرج افشار\r\nانتشارات اساطير\r\n276\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nفهرستنويسى پيش از انتشار كتابخانه ملى جمهورى اسلامى ايران\r\nسالور ، قهرمان ميرزا ، 1350 - 1324 .\r\nروزنامه خاطرات عين السلطنه / تأليف قهرمان ميرزا عين السلطنه ؛ به كوشش مسعود سالور ، ايرج افشار . تهران : اساطير ، 1374 -\r\nج . انتشارات اساطير : 192 ، 212 ، 222 ، 246 ، 248 . گنجينه خاطرات و سفرنامه هاى ايرانى ؛ 8 ، 9 ، 10 ، 11 ، 12 ، 14 ، 15 ، 16 ، 17 .\r\n( ج . 9 ) ISBN 964 - 331 - 050 - 7\r\nفهرستنويسى بر اساس اطلاعات فيپا ( فهرستنويسى پيش از انتشار )\r\nمندرجات : ج . 9 . از زمزمهء جمهورى تا تاج گذارى رضاشاه پهلوى\r\n1 . سالور ، قهرمان ميرزا ، 1250 - 1324 - - خاطرات . 2 . ايران - - تاريخ - - قاجاريان ، 1193 - - 1344 ق . 3 . ايران - - اوضاع اجتماعى - - قرن 13 ق . الف . سالور ، مسعود ، مصحح . ب . افشار ، ايرج ، 1304 - ، مصحح . ج . عنوان . د . عنوان : خاطرات عين السلطنه .\r\n3 آ 2 س / 1391 DSR\r\n0745092 / 955\r\n1374\r\n374 - 76 م *\r\nشابك : 7 - 050 - 331 - 964\r\nISBN 964 - 331 - 050 - 7\r\nانتشارات اساطير\r\nروزنامهء خاطرات عين السلطنه ( جلد نهم )\r\nتأليف : قهرمان ميرزاعين السلطنه\r\nبه كوشش : مسعود سالور و ايرج افشار\r\nچاپ اول : 1379\r\nحروف چينى : مسعود\r\nليتوگرافى و چاپ : ديبا\r\nتيراژ : 2200 نسخه\r\nناشر : اساطير : ميدان فردوسى ، اول ايرانشهر ساختمان 10 تلفن : 8821473 - 8836207 فاكس : 8836199\r\nحق چاپ محفوظ است\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\n[ جلد نهم 
  ]\r\n\r\nفهرست مندرجات\r\nمجلّد نهم از زمزمهء جمهورى تا مراسم تاجگذارى روزگار رياست‌وزرائى و پادشاهى رضا شاه پهلوى صفحات\r\nيادداشت نهم : ايرج افشار 9 - 15\r\nمقدمه : مسعود سالور 16 - 20\r\nجلد پانزدهم پس از مشروطه :\r\n( دفتر قطع رحلى ) 23 رجب 1342 - پنجم ربيع الاول 1344 ( - دهم اسفند 1302 - نهم مهر 1304 )\r\nسال 1302 ( 10 تا آخر اسفند ) 6721 - 6825\r\nسال 1303 6826 - 7245\r\nسال 1304 ( تا نهم مهرماه ) 7246 - 7350\r\nجلد شانزدهم پس از مشروطه :\r\n( دفتر قطع رقعى ) ( 10 مهر 1304 - 16 اردىبهشت 1305 )\r\nسال 1304 ( دهم مهر تا اسفند ) 7351 - 7445\r\nسفرنامهء شيراز 7446 - 7448\r\nسال 1305 ( دنبالهء سفرنامهء شيراز ) 7449 - 7485\r\nتاج‌گذارى 7485 - 7489\r\nفهرست پيوستها اول - كمك به شاه نالايق ( روزنامهء قانون به قلم يك نفر بىغرض : به ملك الشعراى بهار ) 7493\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nدوم - ايران و سردار سپه ( روزنامهء قانون - به قلم ملك الشعراى بهار ) 7505\r\nسوم - مطالعات افلاطون ( روزنامهء سياست اسلامى ) 7513\r\nچهارم - رد مغالطه ( روزنامهء شهاب - به قلم م . صميمى ) 7525\r\nپنجم - بودجهء كل 7530\r\nششم - اشعار ضد جمهورى 7532\r\nهفتم - مكتوب مهم ( روزنامهء سياست اسلامى ) 7538\r\nهشتم - نصرت الدوله فيروز 7543\r\nنهم - شعار اسلام - جشن تمثال مقدس ( روزنامهء محشر ) 7546\r\nدهم - منظرهء فرح‌بخش ( روزنامهء محشر ) 7550\r\nيازدهم - چند كلمه حقيقت ( روزنامهء محشر - به قلم محمودزاده ) 7553\r\nدوازدهم - انتخاب موقع ( روزنامهء سياست اسلامى ) 7555\r\nسيزدهم - مكتوب وارده ( روزنامهء سياست اسلامى ) 7562\r\nچهاردهم - از سكوت ما استفاده كردند ( روزنامهء اصلاح ) 7565\r\nپانزدهم - هوچى نقاب‌دار ( روزنامهء اصلاح ) 7570\r\nشانزدهم - مرگ عشقى - مقالهء ملك الشعرا ( روزنامهء قانون ) 7572\r\nهفدهم - نطق سيد حسن مدرس 7580\r\nهجدهم - نطق ميرزا عبد اللّه واعظ ( فوق العادهء قانون ) 7589\r\nنوزدهم - روزنامهء قرن بيستم 7592\r\nفهرست اعلاميه‌ها و اوراق و تصوير اشخاص ( با علامت * ) 1 - قطعنامهء فرقهء دموكرات مستقل ايران 6791\r\n2 - سلام جمهوريت ( از روزنامهء ايران آزاد ) 6792\r\n3 - بيانيهء شاهزادگان و اعيان و رجال 6793\r\n4 - بيانيهء اعضاى وزارت امور خارجه 6796\r\n5 - بيانيهء جمعيت اتحاد مسلمين 6813\r\n6 - قطعنامهء احزاب ، اصناف 6814\r\n7 - تبريك درىورى كرنا 6827\r\n8 - فوق‌العادهء نسيم صبا ( اشعار كوهى كرمانى ) 6828\r\n9 - يادداشت به خط عميد الدوله 6845\r\n10 - نامهء خط عين الملوك 6857\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n11 - نامهء مهذب الدولهء كاظمى 6860\r\n12 - روزنامهء چاپ امريكا 6862\r\n13 - بليط ورود اسب‌دوانى 6869\r\n14 - كمك به شاه نالايق ( عكس روزنامهء قانون ) 6872\r\n15 - عكس احمد شاه در اروپا 6877\r\n16 - بيانيهء فرماندهء كل قوا 6879\r\n17 - تجليل جشن تاج‌گذارى 6884\r\n* 18 - تصوير احمد شاه و محمد حسن ميرزا 6890\r\n* 19 - تصوير سردار سپه 6891\r\n* 20 - تصوير سيد حسن مدرس و پسرش 6921\r\n21 - مشخصات روزنامهء قانون 6924\r\n22 - تمبر احمد شاه 6936\r\n* 23 - تصوير عين السلطنه 6945\r\n24 - به ملك الشعراى بىوجدان ( روزنامهء ستارهء ايران ) 6978\r\n* 25 - تصوير سبكتكين سالور 6983\r\n26 - شعر و خط تاج ميرزا عميد الدوله 7020\r\n* 27 - تصوير تاج الدين ميرزا عميد الدوله 7021\r\n* 28 - تصوير عين السلطنه در شش سالگى 7023\r\n* 29 - تصوير عين السلطنه در نوزده سالگى 7023\r\n* 30 - تصوير عين السلطنه در بيست و هشت سالگى 7024\r\n31 - تصوير عين السلطنه در پنجاه و سه سالگى 7024\r\n32 - كارت دعوت نمايش طيارات 7061\r\n33 - مهر سانسور غرب 7071\r\n34 - بيانيهء جمعيت ترقى ملى 7083\r\n35 - شب‌نامهء كميتهء مجاهدين حمايت دين 7088\r\n36 - اعلاميهء تمثال حضرت امير 7090\r\n37 - روزنامهء نسيم صبا 7105\r\n38 - نمره‌هاى درسى عباس سالور 7110\r\n39 - نمره‌هاى درسى سلطان مسعود 7111\r\n40 - نامه‌اى از محمد شاه و به خط و مهر او 7128\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\n* 41 - تصوير غلامحسين ميرزا قهرمانى 7135\r\n42 - يادداشت غلامحسين ميرزا قهرمانى 7136\r\n43 - نقاشيهاى عز الممالك از صورت لواء الدوله 7138\r\n44 - فوق‌العاده - واقعهء صبح 7165\r\n* 45 - نقاشى عز الممالك از صورت كازرونى وكيل مجلس 7174\r\n46 - اعلاميهء حكومت نظامى ( تلگراف سردار سپه ) 7195\r\n47 - ابلاغيهء اركان حرب قشون ( تلگراف سردار سپه ) 7199\r\n48 - ابلاغيهء فرماندهى كل قوا 7202\r\n49 - اعلان ادارهء كل تشكيلات نظميه 7213\r\n50 - فوق العادهء ستارهء ايران ( تصميم مجلس شوراى ملى دربارهء فرماندهى كل قوا ) 7228\r\n* 51 - تصوير عز الدوله در هشتاد و سه سالگى 7230\r\n* 52 - تصوير محمد على شاه 7259\r\n* 53 - تصوير عز الدوله 7300\r\n54 - روزنامهء قانون 7329\r\n* 55 - تصوير محمد ميرزا بهاء الدوله 7404\r\n56 - قصيدهء شوريده در مدح عز الدوله 7456\r\n* 57 - تصوير عين السلطنه و عز الممالك اردلان 7469\r\n58 - صورت چاپى نطق مدرس 7587\r\n* 59 - تصوير كابينهء سيد ضياء الدين طباطبائى 7606\r\n60 - مجلس مؤسسان در تكيهء دولت 7607\r\n61 - اعليحضرت پهلوى بالاى تخت مرمر 7608\r\n62 - عين السلطنه - عباس ميرزا - مسعود ميرزا - بهمن ميرزا 7609\r\n63 - روزنامهء قرن بيستم 7610\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n\r\nنهمين يادداشت\r\nمندرجات نهمين مجلد از روزنامهء خاطرات عين السلطنه با حوادث و وقايعى از تاريخ ايران آغاز مىشود كه آن را به زمزمهء جمهورى تعبير كرده‌ام . ايران ، دورهء قرارداد و عصر كودتا را گذرانيده بود و عامل نظامى كودتا توانسته بود بر مسندى تكيه زند كه پيش از او رجال نامدارى مانند مستوفى الممالك ، وثوق الدوله ، مشير الدوله و قوام السلطنه متصدى آن مىشدند . آنها اگرچه به مناسبتى و خصوصيتى برازندگى و شايستگى آن مقام را داشتند ولى چون به قدرت نظامى متكى نمىبودند هرچند يك بار يكى مىرفت و ديگرى مىآمد و بر تزلزل احوال مملكت افزوده مىشد . آن‌كه دو سالى توانست دوام بياورد و بر مشكلات تا حدى چيرگى بيابد وثوق الدوله بود ولى او هم با امضاى قرارداد كذايى از حشمت و عظمت افتاد .\r\nجانشين آن اشخاص مبرز سياسى ، مير پنج رضا خان سردار سپه شد . او با كودتا بر تهران و به‌تدريج بر ايران مسلط شد و آرام‌آرام به رياست‌وزرايى رسيد . با گذشت دو سال كه در سمتهاى وزير جنگ و رئيس الوزرا توانائيهاى خود را آشكار ساخت زمزمهء ضرورت جمهورى شدن ايران را به دست ايادى و افرادى كه در اين مدت به دور خود گرد آورده بود ، ساز كرد .\r\nپادشاه مملكت با صفت تن‌آسائى كه داشت زندگى كردن در نعيم فرنگ را اختيار كرده بود و همان رويه‌اى را پيش گرفته بود كه پيش از او نايب السلطنه‌اش ( ناصر الملك همدانى ) آغاز كرده بود . با اين تفاوت كه ناصر الملك تحصيل كردهء اكسفورد و استخوان خورد كرده در كارهاى مملكت بود ولى احمد شاه هيچ‌يك از آن دو كيفيت را نداشت .\r\nالبته احمد شاه پادشاهى دموكرات بود ولى چون مدير و دلسوخته نبود مملكت بىسرانجام بود . آنقدر مدبر نبود كه چون سفر دراز را برگزيده بود شوراى سلطنتى نيرومند و مورد قبول بر جاى خود بگذارد كه بتوانند كشتى مملكت را از امواج ناگهانى و تلاطم احوال بر كنار نگاه دارند .\r\nناامنى و گرانى و قحطى و تزلزل دوائر دولتى و وجود حكّام طماع و تشنجات سياسى ناشى از حركات بلشويكى و عواقب سياسى قرارداد همه دست به دست هم داد و مملكت را به ناآراميهايى كشانيد كه تغيير اوضاع را ناگزير مىساخت . سردار سپه و\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nعوامل مؤثر او روزبه‌روز بر مذمت كردن از قاجاريه دامن مىزدند . روزنامه‌هائى را تأسيس كردند كه كارشان نشان دادن معايب و مضرات سلطنت قاجارها بود . هرروز مقاله‌هايى انتشار مىيافت دائر بر اينكه آغا محمد خان چه كرد و فتحعلى شاه چگونه در عياشى غرق بود و هفده شهر قفقاز را واگذاشت . ناصر الدين شاه پنجاه سال وقت مملكت را به خوشگذرانى و گردش و اسب‌سوارى گذرانيد و از تفريحاتش آن بود كه آش مورچه به حرم خود بخوراند ( ص 6742 ) . مظفر الدين شاه وقتش به كارهاى باطل و حركات طفلانهء ناشايست با درباريان نالايق مىگذشت . محمد على شاه مجلس را به پشتيبانى روسها به توپ بست و عاقبت در سفارت روس رفت و گويى به بست نشست .\r\nزبان در طعن و دق بر احمد شاه دراز بود بيشتر از اين بابت كه از ايران رفته و آسايش در كنار درياى مديترانه را بر دست‌وپنجه نرم كردن با سردار سپه مرجح دانسته بود .\r\nدر اين جلد از خاطرات عين السلطنه نقل قولها و نوشته‌هايى آمده است كه نشر آنها در روزنامه‌ها به منظور مذمت از قاجاريه و برانگيختن جامعه عليه آنها شروع بود . روز به روز هم بر دامنهء آن افزوده مىشد . چند روزنامهء قادر و متنفذ مدافع عمليات سردار سپه و مدافع افكار او بودند . على دشتى ، امير رضوانى ، ابو طالب شيروانى ، حسين صبا و ابراهيم ناهيد از برجستگان نويسندگان در آن جريان مىبودند . در قبال فعاليت مستمر آنها ، ملك الشعراى بهار و حسين كوهى كرمانى و عماد الاسلام خلخالى را بايد نام برد .\r\nحاميان سردار سپه در ميان وعاظ هم افرادى داشتند مانند سيد انارى كه معمولا در ميدان توپخانه بر ضد قاجاريه صحبت مىكرد . در ولايات ، به قدرت مقامات نظامى و پليس كه مجرى و مطيع صرف دستور سردار سپه بودند جلسات متعدد به حمايت او و در ضرورت تغيير سلطنت به جمهورى تشكيل مىشد .\r\nاز عوامل ديگرى كه به نفع جمهورى پادويى مىكردند افرادى بودند مانند پهلوان‌زاده و قربان‌زاده و اراذل و اجامر جنجال‌طلب شهر ، آنها كه در هردوره‌اى وسيلهء آشوب‌طلبى مىشوند ( ص 6725 ) .\r\nمذمّت كردن از قاجاريه خواستهء روز بود ، از باب آنكه بتوان به جمهورى نظامى تبديل وضع پيدا كرد . جرايد وسيلهء مؤثرى در اين جريان بودند . مقالات بلندبالا در ذم قاجاريه مىنوشتند . از هر مناسبتى استفاده مىكردند تا بر قدرت سردار سپه بيفزايند .\r\nبطور مثال يكى از وسايل مهم تبليغى جرايد نشر عكسى بود از احمد شاه كه با يكى از رجال اروپايى و همسر آن شخص انداخته بود . جرايد معمولا آن قسمت از آن عكس كه احمد شاه و آن زن را كنار هم نشان مىداد چاپ مىكردند . سيد انارى آن را وسيلهء حملهء جانانه‌اى به شاه كرد . سيد انارى در مذمت قاجاريه آنقدر مصرّ بود كه در يكى از نطقهاى\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\nخود قجر را بر وزن « ذكر » عنوان كرده بود ( صفحهء 6728 ) . عين السلطنه مقدار زيادى از نوشته‌هاى جرايد را كه متضمن حمله بر قاجاريه است نقل كرده است . او از اين حيث خواسته است ضمن آنكه نظر آنها را منعكس مىكند زشتى سخنان و عبارات آنها را بنماياند . خواسته نشان بدهد كه چه جوّ ساختگى مخصوصى براى امحاء و طرد قاجارها ايجاد كرده بودند .\r\nاما ، جمهورى شدن ايران با مخالفت سخت و مقاوم روبه‌رو شد . طبقهء عمدهء علماء و مراجع تقليد و جمعى از سياسيون و وكلاى هماواز آنها جمهورى شدن ايران را دنباله‌روى از جمهورى شدن تركيه و بالنتيجه پيش‌آمدن همان اوضاع و احوالى مىدانستند كه در آن كشور روى داده بود و در جرايد هم تغييرات ماهوى و صورى آنجا منعكس مىشد ( ص 6751 ، 6785 ، 6896 ، 7223 ، 7361 ) . جز اين جمهورى شدن را مقدمه‌اى مىدانستند براى بلشويك شدن ( ص 6738 ) . كار مخالفت به جايى مىكشد كه زنها به عكس عارف از بابت اين‌كه جمهورى را ستايش كرده بود تف انداخته بوده‌اند ( ص 6838 ) .\r\nزمزمهء جمهورى دو سال پس از كودتا ، يعنى از حوت سال 1302 آغاز مىشود و پس از مذاكرات با زعماى دينى در قم و سپس واقعهء دوم فروردين 1303 ( رفتن سردار سپه به مجلس و مشاجره با مؤتمن الملك - صفحهء 6846 ديده شود ) به شكست و انصراف سردار سپه از آن نيّت منتهى مىشود .\r\nاين مجلد حاوى شرح همهء جريانهايى است كه در خلال اين دو سال پيش‌آمده ( اسفند 1302 و زمزمهء جمهورى تا اردىبهشت 1305 يعنى تاج‌گذارى ) .\r\nاز مهمترين وقايع اين دوره ، سفر ناگهانى سردار سپه به فارس و سپس به خوزستان و قلع و قمع خودسرى و سيطرهء شيخ خزعل و كشاندن او به طهران و سپس حبس اوست ( ص 7200 ) . عين السلطنه نقل كرده است كه سردار سپه « هنگام حركت بىمقدمهء خود گفته بود يا من بايد در عربستان ( يعنى خوزستان ) دفن شوم يا سردار اقدس ( يعنى خزعل ) » ( ص 7192 ) . سردار سپه پس از اين‌كه موفق به خلع قدرت از خزعل شد سرتيپ فضل اللّه خان زاهدى را به حكومت نظامى خوزستان منصوب كرد . زاهدى بعد از اقدامات نظامى موفقيت‌آميز كه در سركوب نهضت جنگل انجام داده بود و در مجلد پيشين اين خاطرات ، مذكور افتاده است ، در منصب جديد عنوان متشخصانه‌اى يافت .\r\nورود سردار سپه به تهران كه پس از اعمال قدرت بر شيخ خزعل و ايجاد تسلط واقعى دولت بر امور محلى خوزستان در قوس ( آذر ) 1303 حاصل شد ، با مراسمى رسمى به اجرا درآمد . يكى از نتايجش آن بود كه حدود دو ماه پس از آن ( بهمن ) رياست عاليهء كل\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nقواى دفاعيه و تأمينيه مملكتى از طرف مجلس طبق مادهء واحده مخصوص شخص رضا خان پهلوى دانسته شد ( ص 7227 ) .\r\nبالاخره سالى از قضايا نگذشت كه تغيير سلطنت در 9 آبان 1304 به تصويب مجلس رسيد و حكومت موقتى به سردار سپه داده شد و متعاقب آن مجلس مؤسسان او را به سلطنت برگزيد و در ماه اردىبهشت 1305 مراسم تاج‌گذارى اجرا شد .\r\nعين السلطنه ، هم جريان اخراج محمد حسن ميرزا وليعهد را از مملكت در خاطرات خود آورده و هم آنكه به ذكر تطيرات ( ص 7397 ) مربوط به آن تغييرات كه به نوعى « دلخوشكنك » براى طرفداران خاندان قاجار مىبود پرداخته است . عمدهء رجال سياسى و مملكتى تحت‌الشعاع قدرت پادشاه جديد قرار مىگيرند ، حتى عين الدوله و سپهسالار و فرمانفرما به تبعيت درآمدند و براى حضور در مراسم مختلفى كه تشكيل مىشد يكى بر ديگرى پيشدستى مىكرد . امراى قشونى حاكم مطلق و واقعى ايالات و ولايات بودند و اكثر آنها از ظلم و تعدى هم كوتاهى نداشتند . جان محمد جان و احمد آقا خان دو نمونهء برجسته بودند .\r\nالغاى القاب و اجراى تاريخ شمسى دو كار ارزشمندى بود كه به تصويب مجلس در اين دوره مورد عمل قرار گرفت .\r\nناگفته نماند كه از فروردين 1304 موضوع آمدن اسمعيل آقاى سميتقو به آذربايجان پيش آمد ( ص 7265 ) آمدنى كه به‌تدريج منجر به طغيان و خودسرى او مىشود و موجبات سفر سردار سپه به آذربايجان را پيش مىآورد .\r\nمؤلف در آخرين روز از سال 1304 به سفر شيراز مىرود ، زيرا دامادش ( حاج عز الممالك اردلان ) سمت پيشكارى ماليهء فارس را برعهده داشت . عين السلطنه طبق معمول ، مشهودات خود را در اين سفر به نگارش درآورده و سفرنامه‌اى خواندنى از خود به يادگار گذارده است ( صفحات 7446 تا 7489 ) .\r\nبازگشت مؤلف از شيراز با اختتام مراسم تاج‌گذارى ( ص 7485 ) تقريبا قرين بوده است .\r\nمواضيع و مباحث عمدهء ديگرى كه در طىّ اين مجلّد وجود دارد عبارت است از :\r\n- شرح عمليات و تأثيرات مدافعان سردار سپه مانند على دشتى ( ص 6773 ، 6958 ، 7067 ) ، حسين صبا ( 6722 ) .\r\n- وضع جرايد و نحوهء كلاشى آنها ( ص 6723 ) .\r\n- اطلاعات تازه از عقايد اردشير جى ( ص 6722 ، 6809 ، 6892 ، 7292 ، 7295 ، 7299 ، 7311 دو جا ، 7318 ، 7331 ، 7339 ، 7421 ، 7440 ) .\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\nسوابق احوال و نحوهء اقدامات رجال نظامى و سياسى از جمله جان محمد خان ( ص 6749 ) ، احمد آقا خان ( 6866 ) ، سليمان ميرزا ( ص 7120 ) ، سهام الدوله ( ص 6786 ) ، ظهير الدوله ( ص 7130 ) و نيز جاىجاى دربارهء امير امنع ، مؤتمن الملك ، تدين ، ميرزا كريم خان ، ظهير الاسلام ، ذكاء الملك ، مشار الملك ، سردار اقدس ، عدل الملك و على اكبر خان داور كه اين اخير تازه به گود سياست وارده شده بود .\r\nدر مورد فرمانفرما ( عبد الحسين ميرزا ) به مناسبت آن‌كه اعلاميهء ضرورت جمهورى شدن را امضا كرده بود عبارتى از روزنامهء ناهيد نقل مىكند : « با آن عمليات سابق و موافقت با قرارداد كه در عرض اين هيجده سال به هيجده لباس و شكل خودتان را در مىآوريد » ( ص 6868 ) . باز از روزنامهء ناهيد در همين زمينه مطلبى آورده است كه در صفحهء 6948 بايد ديد . نيز نقل كرده است كه فرمانفرما يك هزار و پانصد تومان خرج آيين‌بندان براى طاق نصرت ورود سردار سپه به تهران كرده بود ( ص 7212 ) .\r\nاز روحانيون و وعاظ سياست‌پيشه و مؤثر دربارهء ضياء الواعظين ( ص 6762 ، 7051 ) ، سيد اسد اللّه خرقانى ( ص 6807 ) ، فصيح الزمان ، ميرزا عبد اللّه ، خالصىزاده ، شيخ محمد واعظ اصفهانى ، شيخ عبد النبى ، سيد محمد كمره‌اى ، حاجى آقا جمال ، شيخ عبد المجيد مطالب متعددى مندرج است .\r\n- اقدامات هاوارد از اعضاى سفارت انگليس در تهران ( ص 6904 ، 6957 ، 7038 ، 7203 ) .\r\n- در اين دوره كتك زدن افراد سياسى رواج داشت : مدرس ، خالصىزاده ، على اكبر ساعت‌ساز ، قاسم صور اسرافيل ( ص 7118 ) ، مدير كتابخانه ( ص 7119 ) ، كتك‌كارى وكلا ( ص 7172 ) ، سيد يعقوب انوار ( ص 7201 ) ، ابو طالب شيروانى ( ص 7209 ) ، سيد اسد اللّه خرقانى از سردار سپه ( ص 7274 ، 7288 ) منشى سفارت امريكا از سردار سپه ( ص 7317 ) .\r\n- سه قتل مهم در اين دوره اتفاق افتاد . قتل ميرزادهء عشقى شاعر مشهور ( ص 7150 ) ، و قتل ماژور ايمبرى عضو سفارت امريكا ( ص 7160 ) و واعظ قزويني . هريك از اين قتلها موجب هيجانهاى مؤثرى در كشور بود .\r\n- نقل شمايل حضرت امير از عتبات به تهران براى دادن به سردار سپه و تشكيل مجلس جشن بدان مناسبت از وقايعى است كه براى تقويت سردار سپه اجرا شد و عين السلطنه جريان آن را به تفصيل در چند جا ذكر كرده است ( ص 7064 ، 7075 و 7089 ) .\r\n- تملق‌هايى كه به سردار سپه گفته مىشد ، اعم از تلگرافهاى دستورى ولايات و\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nنوشته‌هاى جرايد و بيانيه‌هاى گروههاى سياسى بازگوكنندهء حالات اجتماعى است مانند آنچه در صفحات 6765 و 6777 ديده مىشود .\r\nتغييراتى كه در لباس خانمها ( ص 6832 ) و بزك آنها ( ص 6863 ) روى داده بود از نكته‌هايى است كه توجه مؤلف را هماره جلب مىكرده است . مؤلف به نقل مباحث مربوط به آداب و رسوم و عقايد هميشه علاقه داشت و در اين جلد هم اطلاعات خوبى دربارهء « حناى بخت » ( ص 7010 ) آورده است كما اينكه نسبت به ابنيهء تهران - از جمله مسجد جامع - تازگيهاى ناشنيده در اختيارمان مىگذارد ( صفحهء 6994 ) .\r\n- يكى از افرادى كه اطلاعات خوبى دربارهء او در اين مجموعه ديده مىشود - شايد در منابع ديگر نباشد - آقا محمد جواد گنجه‌اى است . اين شخص از مهاجرين قفقازى است . با مؤلف خويشى داشت و با سردار سپه همنشينى و همسايگى . باغ ييلاقيش با سعدآباد همسايه بوده است . مؤلف ضمن مطالبى كه راجع به احوال آقا محمد جواد مىآورد طرز گسترده شدن سعدآباد را وصف مىكند و من جمله دربارهء تپهء على خان ( ص 7410 ) و نحوهء تملك سردار سپه آنجا را ذكرى مىآورد . آنچه دربارهء آقا محمد جواد آورده در صفحات 6939 ، 7076 ، 7077 ، 70 - 7169 ، 76 - 7175 ، 7215 ، 7309 ، 7312 ، 7444 مندرج است .\r\n- عكس بيانيه‌ها ، اعلاميه‌ها ، فوق‌العاده و اسناد متعددى در اين مجلد ضميمه است كه اغلب ممكن است در جاى ديگر موجود نباشد . پس از اين حيث واجد ارزشمندى خاص است .\r\n- متن چند مقاله از جرايد نقل شده است كه ما همه را به صورت پيوست در پايان آورده‌ايم . حتى متن تمام مندرجات روزنامهء قرن بيستم را براى آنكه به آسانى بتوان خواند در قسمت پيوستها نقل كرده‌ايم . عكس آن را هم آورده‌ايم تا اصالت روزنامه‌اى كه بسيار كمياب است بر جاى خود محفوظ باشد .\r\nضمنا گفته شود ، از اين‌كه بالاجبار مقالهء حاوى بىادبيهاى مخصوص آن روزگار در مورد مرحوم استاد و شاعر نامور محمد تقى ملك الشعراى بهار نقل شده است ، نارضائى خود را ابراز ميداريم .\r\nاين مجلّد را به اجمال مربوط به مراسم تاج‌گذارى ختم كرديم تا پس از آن مطالب خاص دوران پادشاهى رضا شاه پهلوى در مجلّدى مستقل - جلد دهم - گفته آيد .\r\nبطور خلاصه ، در اين جلد اخبار وقايع و حوادثى را كه از ايام زمزمهء جمهورى شروع شد و به تغيير سلطنت منجر شد ( يعنى از اسفند 1302 تا تاج‌گذارى رضا شاه در اردىبهشت 1305 ) خواهيد خواند . اين اخبار و شايعات و نقل جرايد مربوط مىشود به\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nاين جريانهاى مهم كه يكى پس از ديگرى پيش آمد :\r\n- واقعهء دوم فروردين 1303 در مجلس\r\n- سفر سردار سپه به قم و انصراف از جمهورى\r\n- قهر و استعفا از رياست دولت و رفتن زعماى مجلس به بومهن براى آوردن او\r\n- قتل ميرزادهء عشقى كه مخالف جمهورى بود\r\n- قضاياى امتياز نفط شمال و قتل ايمبرى كنسول امريكا\r\n- استيضاح مدرس\r\n- عصيان خزعل در خوزستان و رفتن سردار سپه به آنجا و آوردن او به تهران\r\n- واگذارى رياست عاليه كل قوا به شخص رضا پهلوى\r\n- جشن آوردن تمثال حضرت امير ( ع )\r\n- سفر سردار سپه به خوزستان و پايان سيطرهء خزعل\r\n- قحطى نان\r\n- تغيير سلطنت\r\nاز مزاياى نوشتهء عين السلطنه آن است كه هماره زواياى جريانها را به ضبط درمىآورد و كوشيده است عقايد و افكار عمومى و شايعات رايج در كوچه و بازار را آن طور كه مىشنيده است در اين خاطرات بياورد . بدين ملاحظه است كه ما پس از هفتاد و هفت هشت سال كه از قضايا مىگذرد به‌طور نسبة خوبى از ملاقاتهاى رجال با وليعهد و مشكلاتى كه از سوى دارودستهء سردار سپه براى او ايجاد مىشده است آگاه مىشويم و گاهى مانند آن است كه ما خود در آن جريان حضور داشته‌ايم . به همين وضع است وصف پاره‌اى از ملاقاتهاى سردار سپه و تجمعهايى كه به هنگام وعظهاى ماه‌هاى محرم و رمضان در مساجد انجام مىشده است . اينها آن نكته‌هايى است كه ممكن است در جرايد آن روزگار هم به دست آوردنى نباشد .\r\nكامرانيه - بيست و نهم خرداد 1379 ايرج افشار\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n\r\n\r\nمقدمه\r\nنهمين مجلّد از خاطرات و يادداشتهاى روزانهء پدرم در اختيار علاقمندان به اين سلسله يادداشتها گذاشته مىشود .\r\nپدرم پس از مراجعت از عتبات در اثر ناملايمات زندگى و پيش‌آمدهائى كه در مجلّدات قبل از آن آگاه شده‌ايد مدتى از نوشتن وقايع روزانه كوتاهى و به نوشتن رئوس مطالب اكتفا كرده بود تا در فرصت مناسب با شرح و توضيح كافى منتقل به دفتر نمايد .\r\nولى گويا اين توفيق به دست نيامده و همچنان به صورت يادداشت باقى مانده است ( كه تا حدودى هم مبهم و نامفهوم است ) ولى براى اينكه رشتهء وقايع گسيخته نشود به همان صورت در جلد هشتم آورده شد .\r\nبعد از آن ، از تاريخ 23 رجب 1342 ( دهم اسفند 1302 ) قلم به دست گرفته با همان شيوهء هميشگى به شرح وقايع پرداخته است و مىنويسد : « شروع اين مجلّد در حالى است كه يك غوغا و هياهوى بزرگى در اينجا براى ايجاد جمهوريت بين مديران جرايد و معدودى برپاست كه خداوند از عاقبت آن ايران و ايرانى را حفظ نمايد . »\r\nدر باب روى كار آمدن رضا خان سردار سپه از هيچ نكته‌اى فروگذار نكرده و مىنويسد : « من عمدا اين مطالب را مىنويسم كه آيندگان از اوضاع عهد ما درست مسبوق شوند زير ايرانى جماعت هرگز اقرار به اعمال خود در كتاب و مموار خود نمىكند . سرتاسر مناقب و مفاخر خود اوست . همين نكته است كه تاريخ ما ناقص است هرگز مطالب صحيح به دست نمىآيد . »\r\nسردار سپه با تشكيل قشون متحد الشكل امنيت ظاهرى نظامى عمومى در مملكت برقرار كرده است . فرماندهان لشكر پس از قلع و قمع متمردين و كشتن رؤساى ايلات و عشاير در منطقهء خود يكه‌تاز و فعال ما شده‌اند . حكمرانان ايالات و ولايات قدرت كمترين اظهار وجودى ندارند و مطيع و منقاد فرمانده لشكرند .\r\nظلم و جور و چپاول و غارتگرى از رؤساى ايلات و متنفذين محلى منتقل به سران لشكر و نظاميان شده است . از قول فخر الممالك حاكم ملاير مىنويسد : « نظاميها در خارج خيلى به مردم صدمه مىزنند . من از نجباى آنها مىگويم . آن وقت شما ازاين‌رو به سايرين قياس كنيد . چهار ماه امير مسعود رئيس قشون ولايات ثلاث بود بيست هزار\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\nتومان دخل كرد . يك سفر به تويسركان رفت من يك وقت ديدم پارك به آن عظمت سيف الدوله كه من منزل داشتم مملو از ماديان و كره الاغ نر و ماچه باكره‌ها ، قاطر و كره قاطر ، گاو ، گوسفند ، برّه و بز ، بوقلمون ، غاز ، اردك ، مرغ شد كه همهء اينها را در عبور از دهات عرض راه جمع كرده و آورده بود . حتى توى اتومبيل خودش پر از مرغ و خروسهاى كاكلى قشنگ بود . » و در جاى ديگر مىنويسد : « پول ، عزت ، شوكت ، همه چيز در نظام تمركز يافته . ده خانهء نوساز كه ببينيد هشت تا از آن مال نظاميهاست .\r\nهمين‌طور مشغول خانه ساختن ، باغ درست كردن و اسباب خريدن هستند . »\r\nارعاب و وحشت در سراسر كشور حكمفرماست ، قدرت تكلم نيست ، سلب آزادى از مردم شده است تا جائى كه براى مسافرت از شهرى به شهرى اجازهء شهربانى لازم است و مىنويسد « در كدام يك از قوانين عالم مسطور است كه شخص در اختيار لباس آزادى نداشته براى انتخاب كلاه و عمامه از نظميه كسب تكليف نمايد . »\r\nسردار سپه وزير جنگ بلاعزل پس از انتصاب به رياست وزرائى در مقام برملا كردن نيات خود برآمده در ابتداى امر به تقليد از مصطفى كمال پاشا نغمهء جمهورى را ساز مىكند كه با مقاومت ملت و روحانيون مواجه مىشود . وعاظ بخصوص خالصىزاده و ميرزا عبد اللّه در منابر مردم را از دسايس خارجيها آگاه مىكنند و مىگويند رضا خان هم در نظر دارد مانند تركيه بىدينى را ترويج كند و خرق حجاب از بانوان نمايد و در اين زمينه سخنرانى مىكنند و تظاهرات برپا مىكنند و مردم را بر ضد او تحريك و تهييج مىكنند .\r\nدر مقابل روزنامه‌هاى طرفدار سردار سپه بر عليه وعاظ در محاسن جمهورى و معايب مشروطهء سلطنتى بخصوص كه سلطنت در خاندان بىلياقت قاجار است قلمفرسائى مىكنند و مقالاتى مىنويسند و در قدح و ذم خاندان قاجار و سلطان احمد شاه داد سخن مىدهند . طرفداران سردار سپه تقريبا جمهوريت را قريب الوقوع مىدانند و تمام مقدمات تغيير رژيم را به جمهورى فراهم نموده‌اند . ميتينگ مىدهند ، عارف كنسرت براى جمهورى مىدهد . حتى براى تهيهء جشن جمهورى انجمنى تشكيل مىدهند .\r\nولى وعاظ ، مديران جرايد را لامذهب دانسته و خواندن روزنامه‌ها را تحريم مىكنند و طرفداران جمهورى را طعن و لعن مىنمايند و در اين زدوخوردها مواعظ وعاظ در ملت بالاخص بازاريها مؤثر واقع شده و منجر به وقايع دوم حمل 1303 مىشود كه جريان كامل و جزئيات حوادث و نوشته‌هاى جرايد و وعظ وعاظ در اين خاطرات به تفصيل منعكس است .\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nانگلستان كه از بسط نفوذ خود در ايران نمىتوانست چشم‌پوشى كند و شكست پهلوان ميدان را تحمل نمايد سپس به هر نحوى است بايد قرارداد 1919 را به شكل ديگرى به مرحلهء اجرا درآورد . و در اين‌باره مىنويسد « پنجّ قوى و عامل بزرگى در ايران كار مىكند . از عاقبت آن بايد ترسيد . همان قسم كه مشروطه را برپا كرد امروز جمهورى را برپا مىكند . منتهى در مشروطه چون مردم خيلى دور از اوضاع بودند آنها را به سفارت خود برد و حمايت علنى كرد . اما امروز وضعيت طور ديگر اقتضا مىكند محرمانه و با دست خود ايرانى . نصير الدوله گفت وثوق الدوله همه‌چيز را مىدانست و مىدانست انگليسها چه خيالهاى سوئى براى ايران در نظر دارند . آن بود به‌طور خوب و شرافتمندانه به صرفهء ايران قراردادى بست مردم ندانسته بر هم زدند . چون ضرر او بود او هم ملغى نمود . خواهيد ديد چه آشوب و انقلابى در اين مملكت برپا مىكنند . امروز مىبينيم شروع بدان شده و احدى هم در فكر جلوگيرى نيست . »\r\nآيات عظام و مراجع تقليد كه در قم جمع بودند با جمهوريت مخالفت كردند . لذا براى نيل به مقصود طرح به سلطنت رسيدن رضا خان را ريختند و به دستور او جرايد تبليغات ضد سلطنت قاجار را تشديد كردند و تا توانستند در بىلياقتى و بىكفايتى سلطان احمد شاه مقالاتى نوشتند و مدح و ثناى رضا خان را گفتند ، او را قائد عظيم الشأن ، ناجى ايران ، احياءكنندهء مجد و عظمت ديرين ايران خواندند و شاهنشاهى ايران را برازندهء قامت او دانستند و از هيچگونه هتاكى و ناسزاگوئى به مخالفين فروگذار نكردند .\r\nشهربانى با تبعيد بعضى از وعاظ و ارعاب بعضى ديگر مانع تبليغات آنها در منابر شد و دست آنها را در آگاه كردن ملت از جريان پشت پرده كوتاه كرد . مؤلف مىنويسد :\r\n« اوضاع ايران به سكوت مىگذرد . جرايد مخالف توقيف‌اند . موافق سانسور . حكومت نظامى به‌طورى مردم را فشار مىآورد كه مزيدى بر آن متصور نيست . »\r\nدر اين يادداشتها ملاحظه خواهيد كرد كه چگونه طبقات مختلف را با ارعاب و تضييقات وادار به امضاء طومار و رفتن به خدمت سردار سپه براى عرض بندگى و همراهى با نيات و منويات او نمودند . رجال مملكت از اين دسيسه‌ها آگاه بودند ولى ياراى دم‌زدن نداشتند بعضى هم براى اين‌كه از قافله عقب نمانند روى موافق نشان مىدادند .\r\nبالاخره انتخابات دورهء پنجم به‌دست فرماندهان لشكر و آتش‌بيارهاى معركه به نفع رضا خان سردار سپه پايان مىيابد . رضا خان در تمام حوزه‌هاى انتخابيه نفر اول از صندوق بيرون مىآيد .\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nاين‌بار اختيار از دست ملت خارج شد و به‌دست وكلاى فرمايشى افتاد و با مقدماتى كه فراهم كرده بودند و در يادداشتها مشروحا بيان شده خلع قاجار به تصويب مجلس رسيد و رضا خان سردار سپه به مقصود خود نايل شد . در پى آن تشكيل مجلس مؤسسان و به سلطنت رسيدن و تاجگذارى او را خواهيد خواند .\r\nاين بود خلاصه‌اى از آنچه در اين خاطرات ديده مىشود . گرچه نويسنده در بعضى موارد به سائقهء عرق خانوادگى و تعصب شاهزادگى به دفاع از قاجاريه برآمده لكن در ذكر وقايع هرگز طرفدارى از دسته‌اى و مخالفت با ديگرى را نكرده و آنچه ديده و شنيده و از اشخاص مطلع امثال اردشيرچى شنيده و در جرايد خوانده است به رشتهء تحرير درآورده است حتى مىبينيم در بعضى موارد از رضا خان تمجيد مىكند و از مساعدتى كه در باب احقاق حق او از ساعد الدوله نموده است قدردانى مىكند و براى تشكر حضورى به ملاقات او مىرود . يا در جاى ديگر گفته‌هاى سايرين را در نكوهش از اخلاق و رفتار سلطان احمد شاه و محمد حسن ميرزا عينا مىنويسد .\r\nدر هرحال مقالات ، جرايد و اشعار ، بيانيه‌ها و اعلاميه‌ها و شب‌نامه‌هاى منضم به اين خاطرات بسيار جالب و خواندنى است بخصوص بوقلمون‌صفتى جرايد كه چگونه در اندك‌زمانى جمهوريت مذموم مىشود و سلطنت مشروطه ممدوح .\r\nعلاوه بر اين مطالب از تحولى كه در نوسازى تهران صورت گرفته است آگاه مىشويم . مىنويسد : « كوچه و خيابانهاى تهران يك هنگامه‌اى برپاست به خانه و دكان احدى ابقا نمىشود . چهل و چهار دكان در حسن‌آباد به كلى خراب شد . » و در جاى ديگر مىنويسد : « درختهاى يك سمت خيابان ناصريه را قطع كردند . ترامواى را از وسط كشيدند . شهرت دارد دكاكين آن سمت را هم خريده بزرگ مىكنند . ساباطها ضرر كلى به مالكين زد . هنوز خيابانها زلزله است تمام نشده . »\r\nهمچنين اهمّ وقايع دول ديگر را در اين سالها در اين يادداشتها خواهيد خواند و از كم و كيف آن مستحضر خواهيد شد .\r\nدر زندگى خصوصى ، پدرم اين ايام را در رفت‌وآمد خانوادگى و تلاش براى گذران زندگى به سر مىبرد . در خلال شرح كارهاى روزانه و ملاقاتها و ميهمانيها به مطالب شيرين و دلچسبى برمىخوريم و به زندگانى اجتماعى و خانوادگى آن دوران پى مىبريم .\r\nدر اين ايام مسافرتى هم به شيراز مىكند كه تجديد خاطره‌ايست از سفر گذشتهء او در سال 1317 قمرى .\r\nجالب است كه دفاتر خاطرات او پس از شش سال پيدا شده . در جنگ خطى كه نزد اينجانب است مىنويسد : « محمد على خان نوكر من كه تنكابن بود در تاريخ 1343 چهار\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nجلد باقيماندهء مموار مرا در آنجا به سى تومان خريد فرستاد . پانزده جلد تا حال نوشته شده است . » از اين نظر نيز اطمينان خاطر پيدا كرده است .\r\nبا خاتمهء جلد نهم اخبار و وقايع مربوط به ايام پرآشوب سلطنت احمد شاه با انقراض سلسلهء قاجار به پايان مىرسد و در جلد دهم از اوضاع ايران در سلطنت رضا شاه و به سلطنت رسيدن محمد رضا شاه پهلوى آگاه خواهيم شد .\r\nمسعود سالور تجريش - بهمن‌ماه 1378\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\n\r\n[ جلد پانزدهم 
  ]\r\n\r\nدنبالهء 1302\r\nبسم اللّه الرحمن الرحيم جمعه 23 شهر رجب 1342 ، دهم حوت تنگوزئيل 1302 ، 29 فورورى 1924 شروع مىشود بدين جلد 14 « 1 » مموار در طهران در حالىكه يك غوغا و هياهوى بزرگى در اينجا براى ايجاد جمهوريت بين مديران جرايد و معدودى برپاست كه خداوند از عاقبت آن ايران و ايرانى را حفظ فرمايد .\r\n\r\nمسائل تاريخى قاجار\r\nمسائل تاريخى غامضى دارد حل مىشود . جريدهء « كوشش » [ مىنويسد 
  ] به واسطهء قتل‌عامى كه آغا محمد خان در تفليس نمود گرجستان از مملكت ايران خارج شد ، فتحعلى شاه اگر كاغذ عشق‌بازى به كاترين نمىنوشت او به خشم نمىآمد و قشون به ايران نمىفرستاد كه آن همه پول و هفت « 2 » شهر ما برود .\r\nجريدهء « قانون » كه با پول قوام السلطنه به دست يك سيد گمنامى فقط جهت فحش دادن به سليمان ميرزا داير شده بود باز تاريخ آغا محمد خان را نوشته بود : هفت برادر خودش را كشت ، هفت من چشم از اهالى كرمان كند كه دو ثلث آن را به دست نامبارك خودش كنده بود . حاجى ابراهيم خان را وصيت كرد فتحعلى شاه بكشد . همه مىدانند برادرها را براى بقاى ايران كشت تا پس از خودش انقلاب نكنند . حاجى ابراهيم خان وصيت كرد كه تا من هستم نمىتواند كارى بكند . اما بعد از او ايمن نباشيد و بكشيد كه باعث اغتشاش نشود .\r\n\r\nچرا نادر نه\r\nاگر اينها بد است دربارهء ديگران چرا نمىگويند . نادر رضا قلى ميرزا را كور كرد و مرد .\r\nدختر هفت سالهء خودش را توى بخارى گذاشت و با لولهء تفنگ بقدرى نگاه داشت تا\r\n\r\n\r\n","description":"","footnote":"\r\n( 1 ) - جلد پانزدهم صحيح است .\r\n( 2 ) - معمولا هفده شهر گفته مىشود .\r\n","page_name":" 6721 ","page_number":21},
  {"content":"\r\n\r\nسوخت . دهلى را قتل عام كرد ، هشتاد هزار نفر مرد و زن و طفل بىگناه كشته شد . در ميدان نقش جهان يهود ، مسلم ، گبر ، ارمنى را زنده زنده سوزاند .\r\nاز عباس ميرزا نتوانسته بود ايرادى بگيرد جز آن‌كه در وصيت‌نامهء خود اولاد خود را به روسها سپرد و بدين واسطه بود كه سفراى روس و انگليس محمد شاه را طهران آوردند و از آن روز پاى اين دو دولت به ايران باز شد .\r\nجواب صريح اينها اين است كه اين قاجار [ ها 
  ] و اين شاهها هم اهل همين مملكت و از جنس همين مردم بودند . هرچه شما براى اين مملكت كرديد از آنها هم بايد توقع داشت . مثل تركى است « بله ديگ . بله چغندر . » ، « از كوزه همان برون تراود كه در اوست » . شاه ايران هم مثل تاجر ايرانى ، زارع ايرانى ، كاسب ايرانى ، صنعت‌كار ايرانى هيچ كارى نكرده است .\r\n\r\nميرزا حسين خان صبا\r\nجريدهء « ستاره ايران » در تحت عنوان « نصايح گرانبها » شرحى به وليعهد نصيحت مىكند كه استعفا بدهيد و برويد و الّا غضب ملت روزبه‌روز در ازدياد [ ست 
  ] و دمار از روزگار شما درمىآورند . ميرزا حسين خان صبا همان [ است 
  ] كه سردار سپه توى توپخانه او را شلاق زد ، وثوق الدوله در قزوين حبس نمود . برادرزادهء مرحومان آقا عبد الباقى و آقا محمد امين ارباب [ است 
  ] كه آن دو برادر از تجار خوب طهران بودند . با همهء مراوده‌اى كه با خانوادهء ما داشتند ما پدر اين صبا را نديده‌ايم . صبا خوشگل بود . . .\r\n\r\nعقيدهء سفير امريكا به نقل از اردشيرجى\r\nعصر خانهء عميد الدوله رفتم . شاهزاده معتضد السلطنه هم بود . جرايد يكى يكى در اول صفحه با قلم درشت مىنويسند خلع سلطان احمد شاه . يكى يكى او را خلع مىكنند . اردشيرجى آنجا آمد . صحبت كمپانى نفت و راه‌آهن ايران شد . گفت براى سنگلر قضايائى واقع شده كه در حقيقت دام بزرگى است ، اما راه‌آهن دروغ است . من نزد سفير امريكا بودم مىگفت كارهاى ايران تمام توكلى و راجع به بهشت و دوزخ است .\r\nدر همچو مملكتى كسى سرمايهء خود را نخواهد آورد ، وانگهى سلطنت دارد مىرود ، عناصر جمهوريت بسيار بسيار ضعيف و كم است . چه موقعيت دارد كه امريكا داخل بعضى عمليات شود جز به يك شرط كه دولت انگليس شركت و ضمانت نمايد .\r\n\r\n","description":"","footnote":"","page_name":" 6722 ","page_number":22},
  {"content":"\r\n\r\n\r\nكلّاشى مديران روزنامه\r\nدر اين ايام يك سرقت بزرگى به توسط دو نفر از مديران جرايد ما واقع شده ، مدير « صاعقه » و مدير « جارچى ملت » ( از آن جرايدى كه شايد ده نمره چاپ شده اما تابلو و مديران آن به جاى خود باقى است ) . مكاتيبى به مهر و مارك وزارت داخله به حيدر خان بندرعباسى « 1 » نوشته‌اند از قول ميرزا قاسم كفيل « 2 » كه حكومت بوشهر را به شما مىدهيم و به مبلغ هفت هزار تومان قطع مىكنند تعارف بدهد . بعد تلگرافى از جانب كفيل مىكنند حواله برسد . فورا تلگرافى حوالهء بانك شاهنشاهى مىكنند . امضاء ميرزا قاسم را همان قسم كه در تلگرافات به كار برده‌اند در اينجا هم برده ، پول را تمام‌كمال دريافت مىكنند . پس از چند روز تلگراف حيدر خان به ميرزا قاسم خان مىرسد كه حكم نرسيد . چه حكمى ؟ از تلگرافخانه تحقيقات مىشود تلگرافات را به وزارت‌خانه روانه مىكند و مطلب كشف مىشود . نظميه تعقيب مىكند و حقيقت آشكار مىشود . مدير « صاعقه » « 3 » خودش را به خاك روسيه رسانيده است . مدير « جارچى ملت » دستگير مىگردد « 4 » . اما در جرايد چيزى محض افتضاح ننوشتند . مديران جرايد ما غالب از اين قماش هستند . هركدام فعلا ماهى سيصد تومان رشوه مىگيرند يك وكالت هم دنبال آن ، به‌علاوه كه سه برابر هميشه جريده‌شان فروش مىرود .\r\n\r\nنقشهء انگليسها براى جمهورى\r\nمىگويند عما قريب تلگراف ولايات مىرسد و در جلسهء دوم و سيم مجلس مقارن عيد ، جمهوريت علم مىشود . انگليسها عثمانى را جمهورى كردند ايران را متعاقب آن ، بعد مىروند سراغ افغانستان . فقط و فقط براى آن‌كه پادشاه و مملكت مستقل مسلمانى در عالم نباشد كه مسلمانهاى اتباع او يك روزى به آنها تأسى كنند . انگليسى هميشه كارها را چند مرتبه حلاجى مىكند و مىسنجد . تصميم كه گرفت انجام مىدهد ، آن هم نه براى امسال يا ده سال و بيست سال بعد ، براى يك قرن دو قرن ديگر .\r\nپنجهء قوى و عامل بزرگى در ايران كار مىكند . از عاقبت آن بايد ترسيد . همان قسم كه مشروطه را برپا كرد امروز جمهورى را برپا مىكند . منتهى در مشروطه چون مردم خيلى\r\n\r\n\r\n","description":"","footnote":"\r\n( 1 ) - حيدر خان بندرعباسى - شناخته نشد .\r\n( 2 ) - ميرزا قاسم خان صور تبريزى صاحب روزنامهء صور اسرافيل بعدها به وزارت رسيد و نيز حكومت .\r\n( 3 ) - محمد صدر هاشمى فقط شمارهء 9 صاعقه ( دلو 1300 ) را معرفى كرده است ( جلد سوم ص 99 ) .\r\n( 4 ) - جارچى ملت به مديريت آقا سيد حسين ابراهيم‌زاده ارسال 1328 قمرى آغاز به نشر كرد و در سنوات بعد گاه‌به‌گاه انتشار يافته است . ( صدر هاشمى 2 : 158 ) .\r\n","page_name":" 6723 ","page_number":23},
  {"content":"\r\n\r\nدور از اوضاع بودند به سفارت خود برد و حمايت علنى كرد ، اما امروز وضعيت طور ديگر اقتضا مىكند كه محرمانه و با دست خود ايرانى باشد .\r\n\r\nتوقيف نسيم شمال\r\nنسيم شمال براى آن‌كه حمايت از شاه كرده بود و در اشعار خود گفته بود\r\n شاه ما فرنگه * كار به دست اين دبنگه \r\nفورا توقيف شد و خودش را هم گفتند گرفتند . هيچ‌يك از جرايد هم توقيف آن را ننوشتند .\r\nبهمن « 1 » پانزده روز بود تب داشت امشب به حمد اللّه عرق كرد . سه فلوس خورده ، باز طبيب مىگويد آمپول بايد تزريق كنند تا به كلى خوب شود . از فردا تزريق شروع مىشود ، مثل تزريق جمهوريت روزنامه‌نويسها .\r\n\r\nروزنامهء ناهيد\r\nشنبه 24 - امروز فقط روزنامهء « ناهيد » است . « كرى كتور » دارد كه نقاشى آن بسيار بسيار پست است . بىمزه چيز نمىنويسد . منشىباشى ناهيد مرد آگاهى است . از قديم و قدما خوب اطلاع دارد . تلگرافات « برزخ » آن‌كه از قول كريم شيره‌اى معروف است گاهى خيلى بانمك است . « بىسيم ناهيد » هم اغلب قابل خواندن است . روى هم رفته خوب جريده‌اى است . امروز شكل شاه را كشيده بود با جيقه و لباس مفتول‌دوز . به جاى پوتين يا كفش ، گيوهء مندرسى به پا ، نقشهء اروپا مقابل و نوشته بود براى خاطر تو دست از تاج و تخت كشيدم . بعد هم شرحى مذمت كرده بود .\r\n\r\nروزنامهء ميهن\r\n« ميهن » هم كه مدتى بود چاپ نمىشد امروز پول‌وپله گيرش آمده و منتشر شد . بعد از يك سلسله شاهنامه‌خوانى كه از به دو انتشار جريده‌ام تمام قصدم همين بود كه اين شاه ننگين و طايفهء تبه روزگار نيست و نابود شود ، پس از يك سلسله ياوه‌سرائى و از همان مطالب كه ديگران مكرر نوشته‌اند مىنويسد من به تمام مقدسات عالم قسم ، عارم مىآمد و مىآيد كه پشت اسم اين جوان بوالهوس شهوت‌پرست شاه يا سلطان بگويم .\r\nافسوس من آن نمرهء « ناهيد » را ندارم كه شرح زندگانى مدير « ميهن » را قدم‌به‌قدم نوشته\r\n\r\n\r\n","description":"","footnote":"\r\n( 1 ) - بهمن ميرزا سومين پسر نويسندهء خاطرات .\r\n","page_name":" 6724 ","page_number":24},
  {"content":"\r\n\r\nبود كه نزد رضاى جوزانى بچه خوشگل بود ، نزد ما شاء اللّه خان چه‌كاره تا امروز كه مدير « ميهن » [ است 
  ] و الساعه هم از قمشه به زور سرنيزه وكيل شده است .\r\n\r\nترقى فحش\r\nدر مشروطه هرگز اين‌همه فحاشى نمىكردند و اين‌همه تهمت و افترا و ناسزا به محمد على شاه نمىگفتند . به قاجاريه كه ابدا بد نگفتند و ننوشتند . معلوم مىشود در اين هيجده سال چيزىكه خوب ترقى كرده فحش و دشنام و ناسزاست .\r\n\r\nنطق سيد انارى\r\nعصر در جلوى شمس العماره در حالىكه جلسهء هيئت وزراء تشكيل بود سيد انارى « 1 » بالاى كرسى خطابه رفت هزار بهتان و ناسزا به شاه و طايفهء او گفت و آخر هم شاه و وليعهد را خلع نموده مرده باد گفت كه فقط يكى دو نفر از بچه‌ها آن عبارات را تجديد كردند . اين سيد ، الاغى داشت انار بار كرده مىفروخت . در ضمن بعضى اشعار مىخواند . گاهى به وزراء گوشه و كنايه مىزد . كم‌كم ناطق شد . گفتند براى مجلس امروز ده تومان پول و يك الاغ گرفته بود . امروز اولين نطق بود . دو سه روز ديگر قربان‌زاده و پهلوان‌زاده به ميان مىآيند تا نوبت به سايرين برسد و انتخاب اينها در اول براى آن است كه اگر مردم فحش بدهند يا كتك بزنند به اينها نموده باشند كه بارها [ كتك 
  ] خورده‌اند .\r\n\r\nشاه و كلاه فرنگى\r\nمسيو نوز بلژيكى در بال ماسكه عمامه گذاشت ، عبا پوشيد و بعد عكس انداخت .\r\nملت غيور طاقت نياورد كه كافر لباس اسلام بپوشد ، مشروطه شد . امروز شاه در پاريس كلاه فرنگى گذاشته با زن عكس انداخته . ملت ايران و قائدين قوم راضى نمىشوند مسلم به لباس اهل كفر و زندقه درآيد بايد جمهورى شود .\r\n\r\nعقيدهء نصير الدوله دربارهء قرارداد و ايرانى\r\nدر تابستان گذشته شمران نزد نصير الدوله بودم صحبت از قرارداد و انگليس شد .\r\nگفت وثوق الدوله همه‌چيز را مىدانست و مىدانست انگليسها چه خيالهاى سوئى براى ايران در نظر دارند . آن بود بطور خوب و شرافتمندانه به صرفهء ايران قراردادى بست .\r\n\r\n\r\n","description":"","footnote":"\r\n( 1 ) - سيد انارى پدر بديع‌زاده ( خوانندهء معروف ) بود .\r\n","page_name":" 6725 ","page_number":25},
  {"content":"\r\n\r\nمردم ندانسته بر هم زدند . چون ضرر انگليس بود او هم ملغى نمود . خواهيد ديد كه چه آشوب و انقلابى در اين مملكت برپا كنند . امروز مىبينيم شروع بدان شده است . احدى هم در فكر جلوگيرى نيست . به همه جهت عدهء آنها كه اين مطالب را مىنويسند و مىگويند صد نفر است . جمعى جريده‌نگار ، جمعى وكلاى مجلس ، برخى هم از كاركنهاى سفارت و خود سردار سپه . يك نفر تاجر ، يك نفر كاسب ، يك نفر نوكر باب ، يك نفر از علما دخيل نيست . همه ساكت هستند تا عيد بگذرد . چيزىكه هست اين صد نفر پول و زور دارند . اين بيست كرور ندارند .\r\n\r\nرفتار ايرانى\r\nايرانى به شهادت تاريخ هميشه تابع زور بوده و مقلد . يك بچه مسگر طلوع مىكند فورا ظل اللّه مىشود و تعظيم مىكنند . يك تركمان سلطان مسعود را شكست مىدهد فورا شاهنشاه مىشود و همه گردن خم مىكنند . يك پوستين‌دوز و سيد دعانويس از ابيورد و اردبيل حركت مىكند قبلهء عالم مىشود . يك قجر از استراباد [ برمىخيزد 
  ] همه سر فرود مىآورند و به هر سازى بزنند مىرقصند . امروز هم انگليسها قوائى براى سردار سپه تهيه كردند . زور با او شد همه كرنش مىكنند و آنچه بگويد مطيع و منقاد [ ند 
  ] . ايرانى هيچوقت ملتى نبوده كه پاس حقوق نگاه دارد ، يا نيكى و بدى را تميز بدهد . اسكندر از يونان آمد ، دارا و خانوادهء كيان را گذاشته ايرانيت را فراموش كرده تمام عادات و اخلاق حتى زبان و لباس آنها يونانى شد . عرب آمد عرب شد ، ترك آمد ترك ، تاجيك تاجيك .\r\n\r\nقدرت تكلم نيست\r\nدوشنبه 26 رجب المرجب ، 13 حوت - امروز حاجى وزير و شاهزاده معتضد السلطنه ( دائى جان ) ناهار منزل ما بودند . حاج عز الممالك مىگفت در هيئت وزرا اين صحبتها نيست و ما جرأت نمىكنيم كلمه‌اى در اين خصوص حرف بزنيم ( حاجى وزير سوسياليست شده ) . مىگفت آزادى طلبان حقيقى كه از باطن امر خبر دارند مايل به اين كار نيستند ، اما قدرت تكلم ندارند .\r\n\r\nسردار سپه چه خواهد كرد\r\nراست مىگفت من از جاهاى ديگر هم خبر دارم . حتى آقاى مدرس را هم چندين مرتبه به خانهء حضرت اشرف برده‌اند همراه نشده است . اينها مىدانند كسى كه در وزارت جنگش طاقت نياورد يك نفر روزنامه‌نويس خدشه به كارش بگيرد پس از اين‌كه\r\n\r\n","description":"","footnote":"","page_name":" 6726 ","page_number":26},
  {"content":"\r\n\r\nبه مقام رياست جمهور رسيد چه‌ها خواهد كرد . كسى كه در رياست وزرائى تحمل ننمايد در عدليهء پايتخت يك نفر آخوند فقير پيرمرد كه او را نمىشناخت تواضع و تكريم نكند به دست خودش پنجاه چماق به وى بزند ، شاهنشاه مملكت شود با آنها چه سلوك و رفتار مىكند .\r\n\r\nعارف و جمهوريت\r\nجرايد امروز باز مطالب گذشته را تكرار نموده بودند سواى آن‌كه همه‌جا احمد ميرزا و بسى سخنان زشت‌تر گفته بودند . اعلانى بود كه آقاى عارف يگانه فيلسوف حكيم و شاعر سرودى براى جمهوريت تهيه كرده ملقب به شاه عريان و در گراند هتل در معرض نمايش گذاشته خواهد شد و محققا سرود جمهوريت ما خواهد گرديد . بيائيد به تماشاى اين آواز و اشعار و نمايش تا لذت از عمر ببريد « 1 » . اعلان ديگرى بود براى تهيهء جشن جمهورى . انجمنى تشكيل شده از اشخاص باذوق . تمنى مىشود تشريف آورده دستورات لازمه را بدهند .\r\nما پس از مشروطه مبتذل بوديم اما حالا كار از ابتذال هم بالاتر مىرود . البته تئاتر فتحعلى شاه با آن ريش و پشم ، سينهء پهن ، بازوهاى باريك ( كه به آن شمايل هم نبود و خودش دستور مىداد اين قسم نقاشى كنند ) در سرداب نگارستان و سرسره و خانمهاى فراوان هم به معرض نمايش در سالن گراند هتل خواهد آمد . البته مظفر شاه كبير پدر مشروطه ، و آنچه ما ديديم و اينك مىنويسند نيز فراموش نمىشود .\r\n\r\nبىعلمى عمومى\r\nراستى و به حقيقت ما نمىتوانيم بعضى اعمال آنها را كتمان كنيم و اعتراف نياريم . اما اوضاع آن زمان با امروز زمين تا آسمان فرق كرده . نمىشود توقع داشت ملتى كه از شاه تا گداى آن بىعلم [ اند 
  ] و از ممالك اروپا بىخبر [ بود 
  ] به عظمت و قدرت و هنر آنها برسد .\r\nفقط بيست سال است كه خواص اين مملكت آگاه شده و از ترتيبات جديد مطلع گرديده‌اند . هشتاد نفر از رجال و شاهزادگان و اعاظم درجهء اول اين مملكت به همراهى ناصر الدين شاه اروپا رفتند چهار نفر زبان فرانسه مىدانست . يكى پدر من بود ، يكى ميرزا حسين خان سپهسالار ، مشير الدوله يحيى خان و نصر الملك دو برادر سپهسالار .\r\n\r\n\r\n","description":"","footnote":"\r\n( 1 ) - اين حكيم و شاعر تبعيد شد . در همدان خانهء كثيفى گرفت با چند سگ زندگى مىكرد ، با كمال فلاكت در 1312 با سگهاى خود به آن دنيا رفت . ( يادداشت بعدى از مؤلف )\r\n","page_name":" 6727 ","page_number":27},
  {"content":"\r\n\r\nسى و پنج سال قبل كه من مىخواستم انگليسى بخوانم يك نفر ميرزا على خان مترجم الممالك بود كه مىدانست و معلمى مىكرد . اما چرا نبود يا چرا نياوردند مردم حاضر نبودند ، علما نمىگذاشتند . ماليات و پول به قدر امروز دولت نمىگرفت و هزار موانع ديگر داشت . مردم عوام بودند . احساسات مذهبى زياد و به كلى عنان و اختيار آنها به دست ملاها بود و ملاها به دست جمعى از ملانماها ، اصل شالودهء سلطنت هم به روى مذهب .\r\n\r\nقلم به دست دشمن\r\nبه خدا اگر ناصر الدين شاه كه مىگويند آن‌همه قوه و قدرت و استقلال داشت اسم ماليات عرق يا نواقل يا ترياك را به زبان مىآورد بيوه زنهاى طهران سنگسارش مىكردند ( چنانچه در قضيهء تنباكو ملاحظه شد ) . يك همچو عدليه اگر برپا نموده بود ذّرّيات او را به باد فنا مىدادند . اين مطالبى را كه امروز مىنويسند و از آغا محمد خان توقع دارند دار الفنون برپا مىكرد يا از فتحعلى شاه كه عدليه و قانون استخدام را تدوين ، درست مثل اين مىماند كه ما از نوح ايراد بگيريم كه چرا كشتى دودى و قطب نما نداشت . معاويه در جنگ صفين توپ [ نداشت 
  ] ، ناپليون يا آيروپلن به مسكو حمله نياورد . ايراد و چرا چرا به هر فردى كه چهل سال از عمرش گذشته باشد ، روستائى يا وزير باشد ، مىتوان گرفت .\r\nخصوصا آن قلم به دست دشمن هم باشد .\r\n\r\nسكوت همگانى - خرابى از مشروطه\r\nسه‌شنبه 27 - علما و بازارى و نوكر باب ساكت هستند . هنوز تلگراف يا لايحه از طرف آقايان به مخالفت يا موافقت نرسيده . مىگويند كسانى را كه قم فرستاده بودند مقضى المرام مراجعت نكردند . از مشروطه مردم نتيجه نبردند و به آن جهت هياهو بلند نشده است . به حق خدا ايران در اين مشروطه خراب اندر خراب شد . صد يك مكنت مردم باقى نماند . فقر ، فلاكت ، پريشانى سرتاسر مملكت را فراگرفته . حالا مىنويسند جمهورى بشود همه درست مىشود ، چنانچه در به دو مشروطه مىگفتند .\r\n\r\nقجر بر وزن ذكر ( نطق سيد انارى )\r\nامروز عصر سيد انارى در ميدان توپخانه نطق كرد در حالىكه زن زيادى هم جمع شده بود . آغاز نطق را بدين طريق نمود . قجر بر وزن ذكر . مردم اينها چنين و چنان‌اند .\r\nريش فتحعلى شاه دو ذرع بود ، با آن قيافه سيصد زن داشت ، متصل جماع مىكرد .\r\n\r\n","description":"","footnote":"","page_name":" 6728 ","page_number":28},
  {"content":"\r\n\r\nمىدانيد احمد ميرزا چرا لباس فرنگى پوشيده ، براى آن‌كه . . . نگذارند . در اين موقع زنها به مردها شماتت كردند چرا ساكت هستيد . باز گفت ما شاه را خلع كرديم ، ملت خلع كرد . صداى مرد و زن بلند شد ما نكرديم ، چرا دروغ مىگوئى . برويد چارهء فلاكت و پريشانى ما را بكنيد . هر روز اسم مملكت را عوض كردن پول و كار براى ما نمىشود .\r\nسيد مستأصل شد بناى صلوات فرستادن را گذاشت ، مردم ساكت شدند . گفت بگوئيد مرده باد احمد ميرزا . مردم يك مرتبه گفتند مرده باد سيد انارى ، مرده باد كسى كه آشوب مىكند . زنها فحش دادند . سيد عبا را به سر كشيده و از يك طرف به دررفت ( من با كمال افسوس ناچار شدم كلمات زشت و رياكارانهء سيد را در اينجا درج كنم از قارئين معذرت مىطلبم ) « 1 » .\r\n\r\nتذكر احتشام السلطنه به سردار سپه دربارهء ملت ايران\r\nشب شنيدم احتشام السلطنه در خانهء حضرت اشرف پس از خواستن و گرفتن اجازه گفته است حضرت اشرف هر قوم و قبيله‌اى كه پانصد ششصد سال با زياد و كم در مملكتى نشو و نما كردند به آنها نمىتوان خارجى گفت . خصوصا ايران كه جز زردتشيها تمام آن اقوام بيگانه هستند ، ترك است ، عرب است ، لر است ، تاجيك است ، كلدانى ، ارمنى ، يهود و غيره كه همه اينها ايرانى [ اند 
  ] و ملت ايران را تشكيل مىدهند . در ميان ما اشخاص بزرگ خيلى بوده به همه نبايد بد گفت ، فحش داد ، بهتان زد . من يك نفر قجرم و بدان افتخار دارم . همه قسم خدمات دولتى و ملتى نموده‌ام . چه علت دارد فلان روزنامه‌نويس معلوم الحال به من دشنام بدهد . اينها به ممالك خارجه مىرود و زشتى اخلاق و گفتار ايرانى را ثابت مىكند و نزد همه خوار مىشوند . من دفاع از شاه نمىكنم كه شاه مشروطه به غير اين نبايد باشد ، اما همه اينها مضرّ به‌حال مملكت است .\r\nسردار [ سپه 
  ] گفته بود خوب است به روزنامه‌نويسها بگوئيد . جواب گفته است من آنها را قابل طرفيت نمىدانم . حال روزنامه‌نويس ايران به تمام روى زمين معلوم است .\r\nگفته بوده به آغا محمد خان ناسزا مىگويند كه آدم زياد كشته ، شما هم حضرت اشرف براى نظم مملكت آدم كشتيد . حضرت اشرف تصديق مىكند .\r\n\r\n\r\n","description":"","footnote":"\r\n( 1 ) - كلمات چون مستهجن بود حذف شد . ( ا . ا . )\r\n","page_name":" 6729 ","page_number":29},
  {"content":"\r\n\r\n\r\nحرف مدرس دربارهء تغيير رژيم\r\nمدرس را خانهء خدايار خان برده بودند . او با زبان چرب و نرمى آغاز سخن نموده است . مدرس مىگويد اصل مطلب را بگو . من نمىتوانم راضى شوم امروز اين رئيس قوا با چهار نفر روزنامه‌نويس ساخت مملكت را تغيير رژيم بدهد ، فردا يك رئيس قواى ديگرى با هشت نفر روزنامه‌نويس مىسازد و شما را مىخواهد تغيير دهد . مملكت بازيچه نيست كه هر روز يك رئيس قوا رژيم مملكت را عوض كند .\r\nسفير انگليس ( سرپرسى لرن ) با نايب اول خود فردا از راه روسيه به لندن مىرود و مىگويند مراجعت خواهد كرد ، چه حكايتى باشد معلوم نيست .\r\nسفير افغانستان در جشن استقلال افغان در ضمن نطق خود گفته است بعد از ايران ما شروع به جمهورى مىكنيم .\r\n\r\nفراكسيون متجددين و نقشهء تغيير سلطنت\r\nدر مجلس شوراى ملى فراكسيون متجددين تشكيل شده . تمام وكلاى مصنوعى سرنيزه در تحت رياست آقاى تدين جمعند . نقشه از اين قرار است : وهلهء اول در مورد قسم خوردن استنكاف كنند ( در حالىكه اغلب آنها دو مرتبه و سه مرتبه در مجلس به همين تاج و تخت قسم خورده‌اند ) . البته مشاجره مىشود و قانون اساسى به ميان خواهد آمد و خواهند گفت چون وقت كم است به آراى عمومى پايتخت و ولايات رجوع شود .\r\nاگر وكلاى مخالف كم و ضعيف بودند اين رأى داده مىشود و قبلا امراى لشكر و سران سپاه زمينهء تلگرافات را تهيه نموده‌اند و مخابره مىشود . زمينهء رياست دائمى آقاى تدين هم ريخته شده است . اما سردار سپه به رياست جمهورى راضى نيست .\r\nاصل مطلب هم اينجاست كه خود شاه علاقه به اين مملكت و پادشاهى ندارد .\r\nبعضى از ارباب اطلاع مىگويند او عاقل و دانا بود پول جمع كرد و برداشت ، با عزت و احترام رفت به جائى كه زور احدى به وى نخواهد رسيد .\r\n\r\nرباعيات امير رضوانى\r\nبراى رفع كسالت اين سه رباعى كه مدير گلشن امير رضوانى گفته درج افتاد .\r\n گرديد نگون اساس دور قجرى * شد سلطنت قجر زمانش سپرى\r\nاى مفت‌خوران تنبل بيكاره * ديگر نكند دوام اين مفت‌خورى\r\nاى مفت‌خوران زمان مزدورى شد * از مسند جور موقع دورى شد \r\n\r\n","description":"","footnote":"","page_name":" 6730 ","page_number":30},
  {"content":"\r\n\r\n يك‌باره اساس سلطنت گشت نگون * افراشته تا پرچم جمهورى شد\r\nايران كهن ز نو جوانى گيرد * از فرق قجر تاج كيانى گيرد\r\nنهضت بنمود تا حقوق خود را * از غاصب خويش رايگانى گيرد \r\nو له ايضا رحمة اللّه عليه .\r\n\r\nذم قاجاريه\r\n شكر للّه سلطنت از ملك ايران دور شد * دور شاهى درگذشت و دورهء جمهور شد\r\nآن رژيم ظلم و استبداد قجر * در مصاف ملت آخر كاملا مقهور شد \r\n( كدام استبداد ، هجده سال است مشروطه است ، كدام مصاف . )\r\n ديد ايران بس تعدى دايم از قاجاريه * در قيام و نهضت جمهوريت مجبور شد\r\nكمترين ظلم قجر بر مردمان خون جگر * آن بود كز گرسنه شهباز بر عصفور شد\r\nقلب محزون رعيت از تعديهاى شاه * اينك از عون الهى فاتح و منصور شد\r\nعاقبت شد فاش در گيتى شناعات قجر * گرچه چندى اين شنايع مخفى و مستور شد\r\nزارع بيچاره با ناخن زمين كردى شيار * شاه رفت اندر اروپا روز و شب مخمور شد\r\nسالها بار هزاران مفتخوار بىهنر * حمل بر دوش ضعيف زارع و مزدور شد\r\nانتظار نيكى ما بد ز احمد شه خطا * هيچ ديدى بچهء زنبور جز زنبور شد\r\nعزل احمد شه نباشد چيز فوق العاده‌اى * اين همان باشد كه چندى پيش با فغفور شد\r\nعزل شد « رضوانيا » احمد شه قاجار و نيز * كنده از دامان كشور وصلهء ناجور شد \r\n\r\n","description":"","footnote":"","page_name":" 6731 ","page_number":31},
  {"content":"\r\n\r\n\r\nمواجب شاه و وليعهد - مخارج مأموريت تقىزاده\r\nاگر شهريه و مواجب قجر و شاهزادگان بيكار ، از درجهء اول الى آن سه تومانى و چهار تومانى را جمع كنند به قدر نصف شهريه‌اى كه به ادارهء تحديد ترياك يا ادارهء ارزاق طهران مىدهند نخواهند شد . همه دروغ است ، همه محض پركردن گوش مردم است . ماهى چهل هزار تومان شاه و دربار دريافت مىكنند كه پانزده هزار شاه برمىدارد تتمه بين صاحب‌منصبان دربار و عملهء خلوت و ساير از قبيل فراش ، مهتر ، جلودار ، باغبان ، سرايدار ، قاپچى ، آبدار ، قهوه‌چى ، تقسيم مىشود . در [ دور 
  ] سيد ضيائى ده تا كسر شد سال قبل مجلس آن را داد . وليعهد ماهى پانزده هزار تومان خود و دربارش دريافت مىكند كه همه ماهه مبلغى هم كسر دارند و به قرض مىگذرد و اين پول آنقدرها معتنابه نيست كه چشم روزنامه‌نويسها درآمده . يك مسافرت تقىزاده به روسيه كه بدون نتيجه ماند چهارصد و پنجاه هزار تومان دولت داد .\r\nپنجشنبه 29 - ساعد الدوله از هزار تومان فقط سيصد تومان داده . خانم براى چهار صد تومان باقيمانده زورآور شده . باغ را هفتاد و پنج تومان مقاطعه دادم . طرح نو انداخته ، ريشه‌ها [ را 
  ] بيرون آورده درخت جديد بكارند . پول نيست بدهم . به‌علاوه آن كه هزار تومان لا اقل تعمير خانه است . مىخواهم بفروشم . هر مشترى مىرود زهره آب مىكند ، ديگر مراجعت نمىكند . اين هم قوز بالاى قوز من شده است .\r\n\r\nظهير الاسلام و عز الممالك\r\nبه‌طوريكه معروف است مسافرت ظهير الاسلام شيطان ( در حالىكه خودش نوهء ناصر الدين شاه و زنش دختر شعاع السلطنه است ) به مشهد براى تبليغ و دستور العملها بوده ، مسافرت حاج وزير ما « 1 » ( در حالىكه مادرش ، مادر پدرش ، زنش همه شاهزاده‌اند ) تا بوشهر نيز براى دادن دستورات و به اطاعت بازداشتن محمود آقا خان انصارى حاكم اصفهان ( از صاحب‌منصبان كهنهء قزاقخانه ) ، نصرت الدوله ، قوام الملك و صولت الدوله امير عشاير قشقائى و بعضيهاى ديگر بوده . نصرت الدوله چون وكيل بود تا آخر حوت گفتند نيايد ( امروز خبر رسيد حركت كرده كه آخر حوت برسد ) .\r\n\r\n\r\n","description":"","footnote":"\r\n( 1 ) - مقصود از حاج وزير ما مرحوم امان اللّه اردلان حاج عز الممالك همشيره‌زاده و داماد نويسنده است . ( م .\r\nسالور )\r\n","page_name":" 6732 ","page_number":32},
  {"content":"\r\n\r\n\r\nمقالهء دشتى و جمهوريت\r\nامروز « شفق سرخ » كه مديرش شيخ على دشتى باشد مژدهء وكالت خود را از ساوه داده بود ، در حالىكه نه هواى ساوه را استشمام كرده و نه جرعه‌اى آب آنجا را نوشيده و نه معروفيت محلى دارد . مقاله‌اى در باب جمهورى و سلطنت قاجاريه نوشته بود كه بعضى مردمان سطحى مىگويند جمهوريت ايران زود است و اقتضا ندارد . آنها كه به نواميس اجتماعى آشنائى دارند استهزاء و تمسخر مىكنند . نمىشود براى روشنائى آفتاب و زيبائى بهار دليل و برهان آورد . « جمهورى ايران زود است » اين جمله مثل اين مىماند كه بگويند راه‌آهن براى ايران زود است . بالاتر بگوئيم مثل اين است كه بگويند چيز خوردن و لباس پوشيدن براى ايرانى زود است . اصول جمهوريت به درجه‌اى طبيعى است كه براى هيچ ملت وحشى نيز زود نيست . بعد شروحى ذكر مىكند و تاريخ مىنويسد .\r\n( دو پارك سپهسالار و صارم الدوله و سفارت روس و انگليس خوب است ، اما نه براى من كه براى درخت‌كارى خانهء كوچك خودم و يوميهء خودم معطل و سرگردانم ) .\r\n\r\nتلگرافات دستورى\r\nسر تلگرافات ولايات باز شد . دو تلگراف شيراز و اصفهان عينا درج مىشود .\r\nاز شيراز - روز 14 حوت - در خيابان باغ شاه با حضور جمع كثيرى از اهالى ، آقايان مدير گلستان و امام كازرونى در اطراف اوضاع حاضره و مسافرت شاه و تغيير تاج كيان به « شاپو » ( تاج كيان را نداديد ببرد و در خيابانهاى پاريس و سوئيس سر بگذارد ، چه كند ) نطقهاى مهيج ايراد [ مىكنند 
  ] . از طرف عموم انزجار خود را از اين اقدام اعليحضرت ابراز و ضمنا اظهار داشتند كه بايد تغيير رژيم ( چرا تاج كيان سر نگذاشته ) امروزى را توسط وكلاى خود از دورهء پنجم بخواهيم و در خاتمه مردم را دعوت براى همه روزه عصر نمودند كه نيات آزادىخواهان و هم‌مسلكان را به‌وسيلهء نطق در همين محل به عرض عموم برسانند .\r\nشفق سرخ : خوب است وكلاء دورهء پنجم متوجه طوفان احساسات ( كدام طوفان ) ايران بوده و حق وكالت خود را ادا نموده و مفتخرترين ادوار تقنينيه ايران شده تاريخى گردد .\r\nاز اصفهان - امروز دو ساعت و نيم به غروب مانده جمهورىطلبان در مدرسهء چهارباغ ميتينگ داده تخمينا دو سه هزار نفر جمعيت جمع شده ناطقين نطقهاى مفصلى\r\n\r\n","description":"","footnote":"","page_name":" 6733 ","page_number":33},
  {"content":"\r\n\r\nبر ضد سلطنت ايراد [ كردند 
  ] . موضوع نطق و اعتراضات روى اين زمينه بود كه سلطان اسلام نبايد در خارجه با « شاپكا » ( اينجا روسى شد ) و زن فاحشه عكس بيندازد و جواهر سلطنتى را ببرد در اروپا به مصارف غيرمشروع برساند ( دروغ است ) . در صورتىكه متعلق به ملت شش هزار ساله است . ايران بايد جمهورى شود و يك نفر شخص لايق وطن‌خواهى را رئيس جمهور قرار بدهيم .\r\n\r\nحرفهاى شفق سرخ\r\nكاركنان ادارهء « شفق سرخ » اين احساسات پاك و منور را تقديس كرده و اميدواريم تا شمارهء آينده انعكاس صداى ساير ولايات در صفحات « شفق سرخ » محسوس گردد .\r\nخوب است اصناف و احزاب طهران غيرت و همت ولايات را سرمشق خود قرار بدهند و حركتى به خود داده بيش از اين اجازه ندهند قصر سلطنت قاجاريه برپا و معمور باشد ( مثل منارهء ناپلئون ) .\r\nمىنويسد املاك شاه را كه خيال فروش دارند نخريد كه ملت عما قريب ضبط خواهد كرد . اما شاه فقط درياى نور را همراه برد و تا قيمت املاك خود را كه با پول خود خريده نگيرد رد نخواهد كرد . به شاه مىنويسد : بچه افعى ، اژدهازاده ما از روز اول نمىبايست ترا به سلطنت برانگيزيم . « كشى مار و پس بچه‌اش پرورى . »\r\nامير نصرت مىگفت « 1 » ده روز است از بس كه از طرف رئيس الوزرا تلگراف رمز به امراى لشكر شرق ، غرب ، جنوب ، شمال نموديم و از طرف خدايار خان به رؤساى تلگرافخانه گيج شديم و مشاعرمان زايل شد .\r\n\r\nعثمانى\r\nخبر بىسيم پاريس است . كليهء شاهزادگان و خليفه و اعضاء خانوادهء سلطنتى عثمانى الى الابد از حق زندگانى در خاك عثمانى محروم خواهند بود . « شفق » مىنويسد اميدواريم ايران هم بدين اقدام موفق شود . خبر ندارد آنها به همه جهت هشتاد نفرند و اگر بخواهند از طهران فقط شاهزاده ، قجر و منتسبين آنها را بيرون كنند يك ثلث طهران بلا سكنه و ويران مىشود . من يك نفر كه راضى هستم مالم را بخرند ، مطالباتم را بدهند خاك مقدس ايران را بوسيده بروم و براى آقاى دشتى بگذارم تا نوبهء آنها هم مثل قائدين مشروطيت برسد كه از وضيع و شريف ، غنى و فقير گرفتار اعمال خود شدند .\r\n\r\n\r\n","description":"","footnote":"\r\n( 1 ) - امير نصرت - خبير همايون - همشيره‌زادهء نويسنده كارمند تلگرافخانه . ( مسعود سالور )\r\n","page_name":" 6734 ","page_number":34},
  {"content":"\r\n\r\n\r\nنويدهاى عصر مشروطه\r\nبراى جلب قلوب مردم هى طرح راه‌آهن مىكشند . هى مژدهء اقدام آن را مىدهند .\r\nمثل مشروطه كه سد ساوه مىساختند . سد اهواز درست مىكردند . كشتيها در بحر خليج فارس مىانداختند . بانك ملى درست مىكردند . كه هشتصد هزار اشرفى [ از 
  ] خزانه و همين قدر از مردم گرفتند تمام را خوردند و بردند ، آبى بالاى آن . سرتاسر ايران را گلستان و رشك روضهء رضوان مىكردند .\r\n\r\nكيفيت مموارهاى مؤلف\r\nمن سه مجلد از جرايد به دو مشروطه دارم و اگر چند جلد « مموار » هاى خودم هم كه به غارت رفته است به دست بيايد با آنها كه بعد و حاليه مىنويسم باقى ماند تمام حقايق را تا آنجا كه مىتوانستم معلوم مىدارد . اما چون من داخل هيچ حزبى و دسيسه و فتنه و شرّى نبودم و خدا نكند باشم البته اسرار و مخفيات را بطور كامل ذكر نكرده‌ام . من مسئول چشم و گوش خودم هستم و گمان مىكنم واضح‌تر و ساده‌تر و بىغرض‌تر از من كسى چيزى ننوشته باشد . اگر تعصبى هم به خرج داده باشم باز از روى حقيقت بوده و مخلوط به مزاح . من خودم افعال زشت مظفر شاه كبير را بيش از هركس در « مموار » خودم نوشته‌ام ، ليكن از روى حقيقت نه دروغ ، جعل و افترا . اما آنها كه در مشروطه و بعد از فوتش آن‌همه ستايش كردند و در سر در مجلس شوراى ملى « عدل مظفر » مىنوشتند و اينك اين قسم تغيير لون و مسلك دادند سزاوار دشنام و سرزنش هستند . انسان نبايد آن‌همه مداحى كند ، ستايش كند و بعد براى منافع آنى آنقدر بدگوئى . اين ملت غيور به اين يك نفر كه به واسطهء عدم فهم و سستى عناصر و ضعف نفس عطاى آزادى كرد ابقا نمىكند ، چه رسد به سايرين .\r\n\r\nايران باز ايران است\r\nاى انگليس ، اى ملعون ، حيف كه من در مورد قرارداد تو را دوست داشتم و امروز كه مىبينم از روى حيله و تزوير دارى مملكت و وطن ما را ويران و خراب مىكنى نفرين مىكنم به تو و به اولاد ناخلف اين وطن ! اما ايران اسكندر ديده ، سعد وقاص ديده ، چنگيز خان ديده ، قاجار ديده ، باز ايران است .\r\n\r\n","description":"","footnote":"","page_name":" 6735 ","page_number":35},
  {"content":"\r\n\r\n\r\nميتينگ توپخانه\r\nعصر در ميدان توپخانه ميتينگ دادند . جمعيت زياد بود . آنچه روات ثقه گفتند از اين قرار است . اول سيدى نطق كرد : مردم ما از ظلم و بيداد قجر تنگ آمديم . فجايع و فضايح سلاطين قاجار بقدرى است كه كتابها بايد نوشت . ناصر الدين شاه . . . خود مىگذاشت .\r\nمظفر الدين شاه يك دوره تسبيح . . . خوشگل داشت . شب تا صبح با آنها عيش مىكرد . . .\r\nمحمد حسن ميرزا وليعهد روبه‌روى چشم شما هر روز اتومبيل سوار شده جنده‌بازى مىكرد . ( دو ماه است از ارگ بيرون نيامده ) ، چه و چه از اين مقوله . مردم شروع به صلوات كردند و بقدرى امتداد دادند كه سيد رفت . آخوندى آمد اول مردم را ساكت كرد . بعد گفت نبايد در بين نطق ناطق حرف زد و باز شروع به آن حرفهاى ركيك زشت نمود . مردم هو كردند و فحش دادند . حمله آوردند ، فرار كرد . بين مردم قال شد . مرده باد جمهورى ، مرده باد انگليس شروع شد . پهلوان‌زاده داوطلب نطق شد . با كت و چكمه و آن سبيلهاى مشكى انبوه ، چند كلمه از همان حرفهاى زشت زد تا مرده باد احمد شاه گفت كه مردم هجوم آوردند ( براى تعميرات ميدان ، سنگ ريزه و درشت خيلى ريخته‌اند ) با دست ، با سنگ ، با عصا شروع به كتك نمودند . پهلوان‌زاده هر قدر خواست مقاومت كند ممكن نشد . پناه به آژانها آورد . ريختند و على الظاهر به مردم گفتند مىبريم حبس مىكنيم و با هزار كشمكش او را نجات داده و بردند . مردم تا دم نظميه دنبال كردند و تمام را فرياد زنده باد سلطان احمد شاه و مرده باد جمهورى و انگليس مىكردند . تا پاسى از شب رفته اين فرياد بلند بود بعد متفرق شدند .\r\n\r\nروزنامهء بهارستان\r\nجمعه غرهء شعبان المعظم - امروز جريدهء « بهارستان » طبع شده بود ( اين هم پولى گرفته و مشغول شده ) . صفحهء « كرى كتورى » داشت صندلى را از زير شاه چند نفرى كشيده‌اند .\r\nشاه به زمين افتاده وليعهد و نايب السلطنه كامران ميرزا به استعجاب تماشا مىكنند . ايضا شاه را پاى تلفن در اروپا [ با 
  ] وليعهد [ در 
  ] طهران حرف مىزند . شاه با وحشت گوش به مطالب مىدهد . فرمانفرما با سبيلهاى آويزان با عينك و گردن كج ايستاده نگاه مىكند .\r\nبالاى آن نوشته شيطان . جاى ديگر شاه به مرغى مىماند كه پرواز مىكند . جاى ديگر سر شاه را به تنهء خروسى كشيده كه با مرغ ديگر جمهورى جنگ مىكند . سر فرمانفرما و نصرت الدوله به تنهء سگ [ است 
  ] و سگ‌توله بالاى ، آن نوشته : شيطان ، نطفهء شيطان .\r\n\r\n","description":"","footnote":"","page_name":" 6736 ","page_number":36},
  {"content":"\r\n\r\n\r\nاشكانيان\r\nاما مطالب تاريخى آن و تحت عنوان اشكانى و قاجار . اول از ضحاك و كاوه شروع كرد و سپس مىنويسد چندى نگذشت براى يك مرتبهء ديگر ملك جم و سيروس تفويض يك فاميل بىلياقت و ناتوانى از اجانب كه در عمل و كردار زشت بىشباهت به فاميل آقا محمد خان نبودند گرديد ( هيچ تاريخ اشكانيان نوشته نشده جز اين اواخر محمد حسن خان اعتماد السلطنه ترجمهء ناقصى از كتب فرنگى نمود و چاپ كرد . اسم كتاب درر التيجان فى تاريخ بنى الاشكان است . فردوسى هم متذكر نشده است ) و ايرانيها « سك » خطاب مىكردند و كلمهء « سك » به زبان پهلوى « 1 » اسك و جمع آن اسكان و خورده خورده اسك مبدل به اشك و جمع آن اشكان شد . اينها همان اشكانيان و فاميل ماوراء بحر خزر و اجداد همين سلاطين قاجاريه باشند ( باز ما جدى برايمان پيدا شد ، جد شما كيست ؟ ! )\r\nبعد شرح طلوع ارتاگزرسس را مىدهد كه آنها را خارج كرد . بعد حكايت شاه سلطان حسين و خروج نادر شاه فرزند ايران را مىنويسد . سپس مىنويسد ديرى نگذشت باز روز ايران سياهى را از سرگرفت و از طايفهء قاجاريه كه در لغت مغولى يعنى ( همه زبانها را هم مىداند ) فرارى است قوانلو كه يك تيره از قاجار و در راهزنى و دزدى معروف و مشهور بودند يك فرد شريرى پيدا شد و حكمرانى ايران را در دست گرفت . از آن روز روز ايران را سياه كردند . رفته رفته به آلام و مصائب گوناگون دچار و ملت ايران در قبال فشارهاى طاقت‌فرساى اين طايفه به كلى ضعيف و خسته گرديد . قصابيها ، خونريزيهاى اين طايفه براى حفظ خود و محو ايرانى معروف است و محتاج به ذكر نيست . مجددا حقانيت ايران و ناحقى قاجاريه موجب گرديد يك فرد توانا و بزرگوارى را از ايرانى پاك برگمارد و روحى تازه به ايران دميده مجددا تاريخ اين مملكت باستانى از نو شروع شود ( تا به اين ايرانى پاك چه‌ها بنويسد ) . آن روز سيم حوت بود ( كودتاى سيد ضياء ) و آن مرد توانا و بزرگ همين سردار سپه بزرگوارى است كه به اين مملكت امنيت داد و آسايش بخشيد . بعد شرحى توصيف مىكند و از سياست عمال شاه عقد قرارداد را مىداند كه به توسط نصرت الدوله منعقد [ شد 
  ] و از يكصد و سى هزار ليره مقدارى گرفت .\r\nيك جوانى كه ننگ قاجار است كه خود ننگ ايران بود در مقابل صد و سى هزار ليره كه مقدارى از آن به خود او مىرسيده است يك مملكت چندين هزار ساله و يك ملت\r\n\r\n\r\n","description":"","footnote":"\r\n( 1 ) - سك چه زبانى است و آن‌وقت ايرانيها به چه زبان تكلم مىكردند كه بعد پهلوى شد . مدير « بهارستان » كه همه زبانها را مىداند خواهد توضيح داد ( يادداشت مؤلف )\r\n","page_name":" 6737 ","page_number":37},
  {"content":"\r\n\r\nبيست مليونى را بفروشد و از روى اين دليل به دنائت و پستى اين طايفه پى خواهيد برد و به خيانت فاميل آقا محمد خان اعتراف خواهيد نمود . ( پايان مقالهء بهارستان )\r\nاين‌طور است ، كابينهء وثوق الدوله قرارداد را بست يا احمد شاه ، آن جرايد ، آن نويسنده‌هاى تواريخ همه محو مىشود . او فروخت شما دو دستى تقديم مىكنيد . نه از قاجاريه ، نه از هيچ طبقه به مطالب ياوهء جرايد جوابى ندادند و بيشتر از اين مسئله جرشان گرفته .\r\n\r\nاول جمهورى و بعد بلشويكى\r\nغروب خيابان ناصريه تا ميدان توپخانه رفتم . جمعيت امروز حضرت عبد العظيم بود .\r\nمكرر بر مكرر از هر طبقه كه دو تا سه تا باهم راه مىرفتند و صحبت مىكردند شنيدم از ميتينگ پريروز و ديروز و كلمات زشت و قبيح نطاقين مذمت مىكردند و ناسزا به آنها مىگفتند . بازارى طهران و علما بيشتر از بولشويكى واهمه دارند ، امروز جمهورى فردا بگويند بولشويكى بهتر است . جمهورى به واسطه رئيس جمهور چنين و چنان است . اين است كه تاكنون اقدامى نكردند . نظم السلطنه « 1 » مىگفت در خيابان با يكى از رفقاى خودم از اين مقوله صحبت مىكرديم يك نفر روس با آن رفيق من بود كه من تصور نمىكردم فارسى بداند . آخر صحبت ما ، آن روس كه معلوم شد فارسى مىدانست گفت يك قدم نزديك ما .\r\n\r\nتغيير اسم چه حاصل\r\nاين مزايائى كه براى جمهوريت مرقوم مىدارند ( چنانچه در مشروطه مىنوشتند ) مگر به نظر همان عوام جلوه كند و از روى نادانى يقين شود ، و الا خواص مىدانند فرق جمهورى با مشروطه همان سلطنت دائم موروث است با غيردائم غير موروث . بلژيك با آلبرت همان قسم اداره مىشود كه فرانسه با ميلراند . جمهورى شود از زمين پول جوش نمىزند ، از آسمان پول نمىبارد . به تغيير اسم مملكت آباد و متمدن نمىشود . رعيت شش برابر امروز ماليات نمىدهد . راه‌آهن نمىآيد . دعواى سنگلر كه انگليسها تهيه نمودند خاتمه نمىيابد . من نمىدانم شايد شد و سردار سپه با مديران جرايد ما درست\r\n\r\n\r\n","description":"","footnote":"\r\n( 1 ) - نظم السلطنه . آقاى حسن باختر ، داماد حاج افخم الدوله برادر نويسنده ، در آن ايام تجارت مىكرد .\r\nبعدها وارد خدمت وزارت فرهنگ و وزارت دارائى شد . ( مسعود سالور )\r\n","page_name":" 6738 ","page_number":38},
  {"content":"\r\n\r\nكردند ، خدا كند . ما بخل و حسد نداريم .\r\n\r\nگرفتن سردار معزز - املاك اقبال السلطنه\r\nسردار معزز بجنوردى « 1 » را امير لشكر شرق گرفت . تحت الحفظ به طهران مىآورند .\r\n« ميهن » نوشته بود دارش بزنيد . سيصد و هفتاد قريه و دهكدهء اقبال السلطنه ماكوئى خالصه شد و تمام خزانه و اسلحه و دارائى او را به طهران و تبريز حمل كردند . امروز دولت ما بقدرى خالصه از املاك اين سركشها به دست آورده كه حساب ندارد . افسوس ماليه نمىتواند اداره كند .\r\n\r\nنامهء مهذب الدوله دربارهء امريكا\r\nاز امريكا اغلب كاغذ مهذب الدوله و عين الملوك « 2 » مىرسد . به حمد اللّه سلامت [ اند 
  ] و از روزى كه عبد الصمد رسيده است راحت شده‌اند . بچه‌ها هم مأنوس شده كمى زبان هم ياد گرفته‌اند . عين الملوك انگليسى مىخواند خوب پيشرفته است . الحمد للّه از اين محيط پر بلا دورند . مىنويسد يك ماه است هركس در اينجا مشغول تهيهء عيد سال نو است ، به واسطهء تمول و راحتى و آسايش كه مردم اينجا دارند بقدرى با نشاط و سردماغ و با تفريح و تازه و بشاش و زنده‌دل هستند [ كه 
  ] به تصور ما بدبختهاى پريشان روزگار گرفته درنمىآيد . در مملكت ما هم رسوم و عادات مستحسن از بين رفته و هرچه زشت و بد بوده باقى مانده است . پذيرائى و ديدوبازديد عيد نوروز از بين رفته و هركس اعلان مىكند و عذرى مىآورد كه پذيرائى نخواهد كرد و آن عيدى هم كه موقوف شده و به هيچ يك از شرايط عيد عمل نمىشود . تشريف بياوريد و تماشا كنيد كه اينجا چطور تمام افسانه‌ها و اساطير قديمى را در خصوص عيد رعايت [ مىكنند 
  ] و در دادن هدايا و تهيهء لباس نو و گردش و تفريح و خوشى بر يكديگر سبقت مىجويند . شك نيست كه اين قبيل اعياد و تجديد زندگانى ملل و ايجاد محبت و صميميت و يگانگى عامل مؤثرى است .\r\n\r\n\r\n","description":"","footnote":"\r\n( 1 ) - سردار معزز بجنوردى ، عزيز اللّه خان فرزند يار محمد خان سهام الدوله . از اكراد شادلوى بجنورد به اتهام ارتباط با سلطان احمد شاه در 23 تيرماه 1304 دستگير و اعدام شد . ( مسعود سالور )\r\n( 2 ) - مهذب الدوله ( باقر كاظمى ) در آن موقع كاردار ايران در واشنگتن بود . همسرش دختر مؤلف كتاب بود .\r\n( م . سالور ) .\r\n","page_name":" 6739 ","page_number":39},
  {"content":"\r\n\r\n\r\nمحبس جديد امريكا\r\nاز اختراعات جديد امريكا محبسى است كه تازه‌ترين طرز محبسهاى دنيا و كاملترين نقشهء جديد است . بنائى را مثل تكيه دولت داراى چهار طبقه تصور فرمائيد كه دورتادور آن اطاقهاى كوچك با پنجره‌هاى كلفت و يك حمام براى هر اطاق باشد . عدهء اطاقهائى كه به اين ترتيب در چهار طبقه موجود است از هزار متجاوز است و هريك داراى حمام عليحده و روشنائى و نور زياد و هواى كافى ، در وسط بنا يك نورافكن بزرگ تعبيه شده .\r\nيك نفر مواظب آن است و شعاع نور تا كوچكترين و مخفىترين نقطه اطاقها سرايت [ مىكند 
  ] و آن شخص مواظب با دوربين در هر آن مىتواند تمام اعمال محبوسين را تفتيش كند . غذاى محبوسين در موقع معين به آنها داده مىشود و از حيث وسائل نظافت با بهترين هتلها مساوى است . مردم ايران بايد زندگانى آزاد خود را با زندگانى محبوسين اينجا بسنجند و ببينند كدام‌يك بهتر و راحت‌تر است .\r\n\r\nكنگرهء امريكا\r\nمراسم افتتاح كنگرس و مهمانى قصر ابيض از طرف رياست جمهور از كرديپلوماتيك كه در هر دو بنده هم حضور داشتم خيلى ديدنى بود و منتها درجه ساده و باعظمت و باابهت بود . مسائل مهمى كه رئيس جمهور در كنگرس نطق كرد در همان آن به وسيلهء بىسيم به تمام دنيا و به توسط تلفن بىسيم به تمام امريكا منعكس مىشد . در همان ساعت نطق ، در تمام امريكا عين نطق و صداى رئيس جمهور را مردم به وسيلهء تلفن بىسيم كه بالاى كرسى نطق رئيس جمهور گذاشته بودند همه كس مىشنيد و مثل اين بود در جائى حرف مىزند كه صد و سى مليون جمعيت اتازونى حضور دارند . چماق نقره و چماق طلا جلوى رئيس جمهور نمىكشيدند و كالسكهء هشت اسبه نداشت و الماس برليان به خود نزده بود . ولى هر كلمه حرف او در دنيا تأثير داشت . رئيس جمهور در يك اتومبيل سوار [ شد 
  ] بدون هيچ تشريفاتى به مجلس آمد . ولى صداى هورا و شعف و دست زدن كه او را استقبال و مشايعت مىكرد از هزاران طبل و شيپور و هياهو و شليك توپ بهتر بود .\r\n\r\nنيويورك\r\nاين است معنى ملت و دولت و اين است معنى عظمت و استقلال كه متأسفانه بر ما مجهول و معلوم نيست آيا به آن نايل خواهيم شد يا خير . مقايسهء اوضاع اين مملكت با\r\n\r\n","description":"","footnote":"","page_name":" 6740 ","page_number":40},
  {"content":"\r\n\r\nوطن ما به كلى غيرممكن [ است 
  ] و متأسفانه جز حسرت نتيجه‌اى ندارد . در اين مملكت يك شهر به قدر تمام ايران جمعيت دارد . ( نيويورك متجاوز از هشت مليون جمعيت دارد .\r\nجمعيت ايران على التحقيق بيش از اينها نيست ) و بودجهء بلديهء يك شهر به قدر تمام مملكت ماست ( بودجهء بلديهء واشنگتن بيست و شش مليون دالر در سال است . در صورتى كه بودجهء ايران روى هم بيست و چهار مليون تومان است ) .\r\n\r\nگدا و بيكار\r\nدر تمام اين مملكت يك گدا پيدا نمىشود . در صورتى كه در ايران عكس است . در تمام اين مملكت يك بيكار يافت نمىگردد ، در ايران كى كارش معلوم و وظيفه‌اش مشخص است . در تمام اين مملكت مشروب و مسكرات و فواحش رسمى و قمار نيست .\r\nاحصائيه فواحش پايتخت ايران و قبة الاسلام هفتاد و دو هزار بوده است و غيره و غيره و غيره كه قلم بنده از نوشتن آنها عاجز است . ( پايان‌نامهء مهذب الدوله )\r\nمن نمىدانستم فواحش طهران به اين زيادى است . او در كار بود و محققا مىدانسته .\r\n\r\nنغمهء جديد ضد قاجار\r\nبه واسطهء اين نغمهء جديد هيچ خبر ديگرى ممكن نشد بنويسم . جرايد هم كلا اخبار را كنار گذاشته متصل آن يكى شديدتر از ديروز خود بر ضد قاجاريه مقاله مىنگارد . آن كه تازه منتشر مىشود از قديمى . بالاى هر مقاله ، اول هم به قلم درشت خلع احمد ميرزاست كه واقعا ديگر خنك و بىمزه شده است .\r\nوزارت داخله تمام حكام را معلق نموده تا اصلاحات وزارت‌خانه به عمل بيايد و تكاليف حكام براى عيد معين شود . بودجهء وزارت داخله در حدود يك مليون و صد هزار تومان پيش‌بينى شده است .\r\n\r\nدعوت دانشگاه ناپل\r\nدولت ايران را دار العلم ناپل دعوت مىكند در ماه مه از هيئتها و آكادميها و دار العلومهاى خود نماينده روانه دارد كه هيچ در مملكت ما وجود خارجى ندارد .\r\nسردار معزز بجنوردى آزادانه به طهران مىآيد . خبر سابق تكذيب شد .\r\n\r\n","description":"","footnote":"","page_name":" 6741 ","page_number":41},
  {"content":"\r\n\r\n\r\nخليفهء عثمانى\r\nخليفه با دو عيال خود و پسرش به سمت سوئيس رفت . سى و دو شاهزاده و سى و پنج شاهزاده خانم نيز تبعيد شدند .\r\n\r\nفرانسه - انگليس\r\nفرانسه‌ها از مكاتبات بين بالدوين و پوانكاره اظهار رضايت مىكنند . فرانك رو به تنزل است . امروز يكصد و شش فرانك يك ليره بود . سنگلر را سخت تعقيب نموده‌اند .\r\nدر جريدهء « تايمز » نوشته بود كابينهء حاليه را كارگر گفتن غلط است . بسا عمله‌جات كه با دست كار مىكنند رأى به محافظه‌كار دادند . بسا نويسنده‌ها و مردمان ديگر رأى به كابينهء فعلى . پس ما من‌بعد اين كابينه را سوسياليست مىناميم .\r\n\r\nارث عز الدوله از پدر\r\nشنبه دوم شعبان ، 18 حوت - از ديشب باران گرفت . به واسطهء همين بارانهاى متوالى كشت و زرع بهاره عقب افتاده است . دست حضرت و الا دو سه روز است درد مىكند . دو سه روز است پا هم مزيد شد . از ارث پدر همين نقرس را دارند . املاك حاجى را كه ناصر الدين شاه و بعد هم ملت نجيب غيور ضبط كرده است .\r\n\r\nشهر فرنگ ضد قاجار\r\nامروز فقط جريدهء « ميهن » بود و « ناهيد » . « كرى كتور » ناهيد بامزه بود . تاريخى از ناصر الدين شاه نوشته بود . مخبر ناهيد مىرود به تماشاى شهر فرنگ ( جهان‌نماى متحركى كه از قديم در طهران مرسوم بوده صد دينار . يك شاهى مىدهند مردكه عكسهاى شهرهاى اروپا و مجالس رقص يا عبور سلاطين را از نظر تماشاكننده مىگذراند ) . « ناهيد » بعضى مطالب را و حكايات را تحت اين عنوان مرقوم مىدارند .\r\nقصر سلطنتى طهران را نشان مىدهد كه قرون گذشته مايهء افتخار بود و سياست هندوستان مثل امروز لندن در اين محل حل و عقد مىشد ( در حالىكه آن وقت طهران پايتخت نبود ، نادر هم كه هند را گرفت موقتى بود پايتخت او هم قزوين بود ) . امروز مركز چهارصد خانم و كنيز و خواجه‌سراست و جز شهوت‌رانى چيزى نيست . عجب تماشائى است . برادر من اطراف استخر و زير درختها مملو است از خانمهاى زيبا كه مشغول جست‌وخيز هستند . اعليحضرت در ميان خانمها افتاده مثل اطفال نابالغ به بازى\r\n\r\n","description":"","footnote":"","page_name":" 6742 ","page_number":42},
  {"content":"\r\n\r\nو لهو و لعب مشغول است ( آن مرد كه در موقع تجديد هر عكس عبارت برادر من خوب تماشا كن پادشاه انگليس است يا چيز ديگرى مىگويد ) .\r\n\r\nآش مورچه\r\nبرادر من خوب تماشا كن شاه آشپز را محرمانه احضار فرمودند و دستور آش مورچه را به او مىدهد و به او مىگويد آشى مىپزى كه عوض نعناداغ و پيازداغ روى كاسه‌ها را مورچه‌داغ مىريزى . كاسهء من را نريز . آقا محراب خواجه حرم را احضار [ مىكند 
  ] دستور مىدهد كه فردا همه خانمها به آش ميهمان من هستند . آنها را دعوت كن . عجب تماشائى است . خانمها فردا در طالار بزرگى همه بزك كرده كه شليته‌هاى كوتاه سوقات فرنگ پوشيده با چادر كمرى جمع شده ، دورتادور به دور طالار نشسته . شاه سر و سينهء خود را غرق جواهر كرده وارد اطاق گرديد . همه تعظيم مىكنند . با تعليمى اشاره كرده و به همه اذن جلوس مىدهد . سفره گسترده شد آش مورچه را در قدحهاى بزرگ وارد مجلس كردند . اول يك كاسهء بزرگ آش بىمورچه را جلوى شاه مىگذارند . سپس از آشهاى مملو مورچهء سرخ كرده نزد خانمها [ مىگذارند 
  ] و خانمها در بشقاب ريخته مشغول خوردن شدند . پس از صرف ناهار با خنده و كر و كر ، بشاش ، سفره برچيده شاه منتظر نتيجهء تدبير خود است . در اين ضمن يك‌مرتبه شاه از جا برخاسته خانمها همه براى احترام برخاستند كه تلنگ همه دررفت و خنده درگرفت . صداهاى تلنگ تلنگ زنها و خنده و هرّ و هرّ شاه اطاق را پر كرد و شاه اظهار داشت كه آفرين بگوئيد به تدبير شاهانه . اين آش كه خورديد آش مورچه بود و براى تفريح اين تدبير را كردم . زنها با خجلت و انفعال با صداهاى عجيب و غريب متفرق شدند و به حجرات خود رفتند .\r\nاين حكايت دروغ را دربارهء مظفر الدين شاه جعل مىكرد بهتر مىچسبيد تا ناصر الدين شاه به آن وقار و به آن احتراماتى كه براى خود طالب بود . به حقيقت حق جعل كرده است و بسيار هم خنك و ابدا شايستهء يك جريده و جريده‌نگار پست بىشرف هم نيست .\r\n\r\nشرط ناصر الدين شاه با عايشه خانم\r\nمتمم شهر فرنگ . شاه به منزل عايشه خانم مىرود كه با ليلى خانم دو خواهر را بر خلاف شرع گرفته بود . عايشه خانم وسواس داشت . به شاه عرض مىكند به من دست نزن . شاه عصبانى شده آلتش را بيرون آورده به در و ديوار اطاق عايشه خانم مىشاشد .\r\nبرادر من اين پردهء تاريخى دروغ نيست . اشخاصى كه ديده‌اند هنوز زنده و در قيد حيات\r\n\r\n","description":"","footnote":"","page_name":" 6743 ","page_number":43},
  {"content":"\r\n\r\nهستند . شاه با عايشه خانم مغازله و شوخى مىكند . به عايشه خانم مىگويد من هر زنى را يك مرتبه در چادر ببينم مىشناسم . عايشه خانم با شاه نذر مىبندد و قرار مىشود فردا جمعه عايشه خانم برود حضرت عبد العظيم . آنجا را هم قرق مىكنند و عايشه خانم در بازار با حرم داخل زنها باشد كه شاه او را ديده و او را نشكان گرفته چادرش را نشان بزند . اگر عايشه را شناخت نذر را شاه برده ، اگر نشناخت عايشه خانم . آن وقت مىنويسد شاه رفت و ميرزا رضاى كرمانى قهرمان بزرگ راه آزادى او را كشت و قضيهء نذر عايشه به آخرت مىافتد .\r\nعايشه خانم وسواس نداشت . منير السلطنه والدهء نايب السلطنه كامران ميرزا وسواس شديد داشت . شاه گاهى كه او را مىديد و شب بود و دماغ داشت گيلاس شراب به او مىپاشيد . بعد كه خانهء آقا رفت ديگر هيچ نزد شاه نمىرفت و پير بود .\r\n\r\nدختر باغبانباشى\r\nغلط دوم - ناصر الدين شاه در آخر عمر با عايشه و ليلى ابدا سروكارى نداشت .\r\nعمارت آنها هم خارج از اندرون عمومى در مشرق باغ گلستان جنب عمارت شمس العماره بود . زن محبوبهء شاه در اين آخر عمر چنانچه همه مىدانند خانم‌باشى دختر ميرزا حسين خان باغبانباشى باغ اقدسيه و اهل تجريش بود . فعلا هر دو حيات دارند . بعضى اوقات هم براى شوخى يا خشم خانم‌باشى ماهرخسار خواهر كوچك‌تر او را اندرون مىبرد و با او عشق‌بازى مىكرد . عايشه هيچ طرف عشق و محبت نبود .\r\nخانم‌باشى اولاد هم پيدا نكرد ، مگر بعد از شاه كه مظفر الدين شاه دست بالا كرد و او را به نير السلطان حاجب الدولهء خود قهرمان خان داد و چند پسر و دختر پيدا كرد . بعد از فوت حاجب الدوله نمىدانم عيال كى شده است .\r\n\r\nمموارهاى نويسنده\r\nهركس شرح‌حال شاه و خانم‌باشى و ماهرخسار و بعضى وقايع آن عهد را تا جلوس مظفر الدين شاه مىخواهد از روى صداقت و بىغرضى بداند رجوع به چندين مجلد « مموار » قبل از مشروطهء من كند ( كه آن سواى اين چهارده « 1 » جلد است ) ، خصوصا مسافرت شاه در 1313 به لب درياى خزر كه خودم همراه بودم و جلد بعد آن‌كه فوت ناصر الدين شاه و جلوس مظفر الدين شاه است . متأسفانه بعد در نوشتن مسامحه و تنبلى\r\n\r\n\r\n","description":"","footnote":"\r\n( 1 ) - جلد پانزدهم صحيح است .\r\n","page_name":" 6744 ","page_number":44},
  {"content":"\r\n\r\nكردم تا روزى كه محمد على شاه به مجلس رفت ( 1324 ) كه از آن روز الى كنون متروك نشده است .\r\nساير مطالب زشت و ركيك « ناهيد » را به ذوق قارئين محترم حوالت كرديم .\r\n\r\nخلع احمد ميرزا ( مقالهء ميهن )\r\n« ميهن » سال دوم شمارهء 86 به قلم خيلى جلى : خلع احمد ميرزا - تجديد حيات اجتماعى . وقتى به ثبوت رسيد بىعلاقه‌گى احمد ميرزا به تخت و تاج كيانى بيشتر از تنفرات ملت نسبت به او است ديگر جاى حمله و اعتراض و زينت دادن روزنامه‌هاى ما از فحش و هتاكى باقى نمىماند . . . « 1 » احمد ميرزا سه سال بود كه تهيهء وداع با تخت و تاج را مىديد . ديگر سلطنت را با هزار من سريشم نمىتوان به او چسباند . او رفته است .\r\nاكنون بايد در اطراف حيات اجتماعى ايران صحبت كرد . اين مسئله به عقيدهء ما آنقدر ساده نيست . بدون تأمل و تعمق و بدون مراجعه به سوابق تاريخى [ نمىتوان 
  ] چيزى نوشت يا قدمى برداشت . ما مكرر در مقالات خود اين نكته را تكرار كرده‌ايم كه قائدين و سياست‌مداران اين عصر نبايد طورى عمل نمايند كه مانند سياست‌مداران سلف يادگار بدبختى و سياه‌روزى ايران شمرده شده و در رديف لكه‌هاى تاريخ [ نام 
  ] برده شوند .\r\nممكن است اين نفرين‌هائى كه امروز به طرف فتحعلى شاه تا احمد شاه و به جناب حاجى ميرزا آقاسى تا امير بهادر پرتاب مىشود و چند صباح ديگر اخلاف ما شديدتر از آن به سوى ماها پرتاب كنند ( بىشك ) و بالعكس محتمل است مجسمه‌هاى ما پرستش‌گاه ملت و قبور ما مزار اسلاف و اعقاب ماها واقع شود ( محال است ) .\r\nاز اول قرن نوزدهم تا همين پريروز كه سليمان ميرزا و رفيق پارلمانى او معتمد التجار يك لايحهء بالابلند به ضد سردار سپه تهيه [ كرده 
  ] و در مجلس شوراى ملى براى آزادى عزا گرفته بودند آفتاب علم و تمدن از اروپاى مركزى طالع و پرتو حيات‌بخش آن تا اعماق افريقاى جنوبى را روشن و منور ساخته ( راست است ؟ ) كه هنوز نواده‌هاى جمشيد در آرامگاه خداوندگاران عرفان و مدنيت مست بادهء جهالت و در زير ابرهاى سياه خرافات و اوهام منوم و مدهوش غنوده‌اند ( حالا هم همان قسم است ) . آنها راست به سمت ترقى و سعادت از آن طرف ، ماها نيز راست به جانب تدنّى و بدبختى از اين طرف . تا روز اول قرن نوزدهم تقريبا ما و ساير ابناء بشر در يك وادى قدم زده بوديم ( دروغ مىگويد وحشيهاى افريقا و اعراب بدوى با ما و ممالك اروپا خيلى تفاوت\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 6745 ","page_number":45},
  {"content":"\r\n\r\nداشتند ) .\r\nاز آن‌روز يعنى روز اول قرن نوزدهم ايران با ساير پسرهاى آدم خداحافظى نمود و از همديگر جدا شد . حال چشم خود را گشوده است خود را در پشت شتر و در عقب الاغ و رفيق صد و بيست سال خويش را روى خطوط آهن وسط اقيانوس و در جوّ نامتناهى پروازكنان تماشا مىنمايد . پسرهاى اردشير بابكان كه هميشه به عالم بشريت آقازادگى نموده‌اند امروز در زير قلاده‌هاى اجانب نگريسته و عرق انفعال از پيشانى آنها سرازير است .\r\n( غلو كرده ، دروغ گفته . اسكندر كى بود . ضحاك كى بود . چنگيز ، سبكتكين تا برسيم به سكهاى اشكانى و آل قاجار فرارى . يا بايد همه اينها را ايرانى گفت يا تا براى هميشه اولاد اردشير عرق بريزد . حتى ما منكر كيكاوس هم مىتوانيم بشويم . صفويه هم عرب بود . آقا سواد ندارد تاريخ نخوانده است . امير تيمور كى بود كجائى بود . ايران هميشه تابع غلبه و زور بوده و هست . چنانچه مىبينيد يك رضا خان به واسطهء يك عده نظامى سلطنت دويست ساله را مىخواهد به هم بزند . همان قسم كه به اردشير سر فرود مىآوريم به رضا خان مىآوريم . پس‌فردا به ديگرى ، به فلان امير لشكر غرب يا جنوب ) .\r\nاز آن خاقان مغفور تا اين شاهزادهء هوچى ، از آن صدر اعظم ريش بلند احمق تا اين قوام السلطنهء دزد و رياكار ، از آن شاعر متملق و چاپلوس تا اين روزنامه‌نويس صد هزار رو و فحاش ، از آن مرشد چرسى و رمّال احمق ساز تا اين آخوند بىدين بىعار ، تا اين مشروطه‌چى مستأجر آزادى ، از آن شاهزادهء غارتگر ، تا اين ميزنشين دزد عوام‌فريب همه ، همه ، همه مقصر بوده‌اند .\r\nمحمد شاه از فتحعلى شاه قاصرتر زيرا به تمدن نزديك‌تر شده بود . ناصر الدين شاه از محمد شاه مقصرتر زيرا تمدن را به چشم خود ديد و نكرد ( محيط حاضر نبود ، مردم مايل نبودند ، علما نمىگذاشتند . آن‌روز وضعيات و مقتضيات قسم ديگر بود . چنانچه بقاياى آن اكنون باقى [ است 
  ] و شما هم نمىتوانيد به كلى بر هم بزنيد . ) . مظفر الدين شاه از ناصر الدين شاه مقصرتر زيرا تمدن تا آستانهء خانه‌اش رسيد ( مظفر را ول كنيد لياقت نداشت ) . محمد على شاه از او خائن‌تر و مقصرتر و احمد شاه از تمام آنها پست‌تر و خيانت‌كارتر و با همين حساب وزراء و وكلا و زمامداران دورهء مشروطيت از تمام آن گذشتگان مقصرترند . ايرانى خود را نفرين كرده تصور مىنمود و عقيده داشت كه ايرانى هيچ وقت درست نمىشود . كم‌كم افكار عمومى هم تابع اين عقيده شده بود كه ايران بايد به دست اجانب اصلاح شود ( مگر حالا غير از آن است . انگليس نمىخواست ، توسعهء\r\n\r\n","description":"","footnote":"","page_name":" 6746 ","page_number":46},
  {"content":"\r\n\r\nقشون ممكن نبود ، خزعل اهلى نمىشد ، بختيارى رام ) . رضا خان پيدا شد پرده‌ها را پاره كرد ، مقصرها را عملا نشان داد . ثابت نمود كه ايران مستقل و ايرانى لايق و اين مملكت قابل اصلاح است . . . « 1 »\r\nگذشته گذشت . متأسفانه عصر طلائى و قرن تمدن بر ما حرام شد . دنيا به اينجا رسيده و ما هم به اين‌جا . حال بايد افسوس بر گذشته نخورد و براى آتيه انديشه كرد .\r\n( پايان مقالهء ميهن )\r\nهمانطور كه « ميهن » از روز اول طلوع خود فرياد زد كه بايد همه‌چيز ما عوض شود و بالاخره تا اين درجه موفق گرديد اكنون باز به همان عقيده باقى [ است 
  ] و مىگويد كه ايران بايد تجديد حيات اجتماعى نمايد . روى هم رفته خوب نوشته افسوس كه محيط حاضر نيست .\r\n\r\nساختن راه‌آهن از اموال خزعل و . . .\r\nزين العابدين نصير در همين شماره شرحى مىنويسد كه براى كشيدن خط آهن تمام مايملك و خزانهء شيخ خزعل كه انگليسها او را امير مستقل خوزستان مىنويسند با سردار عشايرها ، درباريهاى آل قاجار ضبط شود . اما مجرى بايد چه كسى باشد ، مصلح ايران سردار سپه نه مستشاران امريكائى . آقاى سردار سپه املاك قاجاريه ، سردار اقدس و رفقاى او حقوق رعيت است . بايد آنها توقيف شود .\r\n\r\nايام مهاجرت\r\nبراى رفع كسالت از « ناهيد » . موقع جنگ بين المللى و مهاجرت ملّيون و اشغال قواى روس و انگليس كابينه به عهدهء سپهسالار اعظم گذارده شد . كابينهء آن‌روز را مىتوان مصداق اين شعر تشخيص داد :\r\n موش و بقر و پلنگ و خرگوش شمار * زين چار چو بگذرى نهنگ آيد و مار \r\n\r\nكمالات علاء الملك يا افلاطون الزمان\r\nيك روزى از روزها عريضه‌اى به دست آقاى وزير عدليه وقت كه آقاى علاء الملك بود داده شد به اين تفصيل :\r\n\r\n\r\n","description":"","footnote":"\r\n( 1 ) - نقطه چين در اصل است .\r\n","page_name":" 6747 ","page_number":47},
  {"content":"\r\n\r\nمقام منيع حضرت اشرف وزير عدليهء اعظم ، چون شب عيد است و بنده معيل هستم مقرر فرمائيد صندوق حقوق برج حمل اين بنده را بپردازد كه در اين شب عيد مرفه الحال به دعاگوئى ذات اشرف اعظم مشغول باشم . ضباط دفتر راكد .\r\nآقاى علاء الملك يا افلاطون الزمان با تعجب تمام رو را به حضار كرده فرمودند با اين كمى پول و فلاكت دولت دفتر راكد « خياط » لازم ندارد ، وانگهى يك‌مرتبه دو ماه حقوق حمل و « برج » از كجا داريم به خياطباشى بدهيم . حضار مطلب را درك كرده فهميدند وزير بىنظير « ضباط » را « خياط » و برج را هم ماه فهميده . عرض كردند حالا مقرر فرمائيد يك ماه حقوق به او داده شود . آقاى وزير پاى عريضه نوشتند « صندوق - ماه برجش را بپردازند حملش بماند . وزير عدليه » . يك نفر از اعضاء تميز كه آنجا بود آهى كشيده گفت اين آقا شاگرد افلاطون الزمان بزرگ يعنى خود سپهسالار است .\r\n\r\nنامهء اردبيل الشريعه و حاشيهء علاء الملك\r\nوقتى همين اردبيل الشريعه با عيال مطلقهء خود جهان سلطان خانم منازعه داشت عريضه به آقاى علاء الملك عرض كرد در جواب عريضه وزير مىنويسد :\r\nآقاى اردبيل الشريعه عريضهء شما را خواندم برويد عدليه تا من بيايم دستخط كنم معاملهء شما را با تجارت‌خانهء محترم جهانيان تصفيه كنند .\r\nباز در زمان همين افلاطون الزمان شخصى عريضه داد و نوشته بود طرف من به من ناحساب مىگويد . وزير در ذيل عريضه نوشته بود : « ادارهء محاسبات به حساب متظلم به دقت رسيدگى كنيد . »\r\nعلاء الملك از سادات طباطبائى تبريز برادر مرحوم نظام العلماست . تربيت شده [ است 
  ] . مدتها سفير پطروگراد و بعد سفير كبير اسلامبول بود . در به دو مشروطه به او بسيار عقيده داشتند . من با او حشر نداشتم ليكن مىگفتند قدرى كودن است « 1 » . الساعه حيات دارند و پير شده است . پسرهاى خوب دارد .\r\n\r\nغزل جمهورى\r\nاين غزل در « ميهن » بود :\r\n تازه شد از نام جمهوريت ايران را نفس * زير بار سلطنت ديگر نخواهد رفت كس \r\n\r\n\r\n","description":"","footnote":"\r\n( 1 ) - به همين مناسبت به شوخى به الاغ الملك موسوم شده بود ( ا . ا . )\r\n","page_name":" 6748 ","page_number":48},
  {"content":"\r\n\r\n كاروان صبح شد از رهزنان شب خلاص * وعدهء خورشيد تابان مىدهد بانگ جرس\r\nبىخرد ، صياد را گو سعى خود باطل مكن * مرغ آزادى بزرگ است و نگنجد در قفس\r\nشير نر چون عزم ميدان كرد روبه گو برو * شاهباز تيزچنگ آمد چه مىگويد مگس\r\nلايق اين تاج كيكاوس و تخت اردشير * نيست هرگز طفل شهوت‌ران مست بلهوس\r\nآن‌كه تيرش ديدهء اسفنديار خصم دوخت * هيكل او رستم اين رخش ميدان است و بس \r\n\r\nدربار\r\nيكشنبه سيم شعبان - عيد تولد ولادت باسعادت خامس آل عبا بود ، با حاج افخم الدوله گفتيم برويم دربار ببينيم چه خبر است . يك ساعت و نيم به ظهر مانده رفتيم .\r\nهوا ابر [ بود 
  ] و گاهى هم ترشحى كرد . وارد باغ گلستان شديم اوضاع معلوم بود .\r\nياللعجب روزنامه چه مىگويد و اينجا چه خبر است . افخم الدوله به عجله رفت به اطاق .\r\nمن چون پالتو قهوه‌اى ، شال وطنى تنم بود با آن مناسب نبود بروم پائين اطاق برليان براى تماشا ايستادم . صاحب‌منصبان نظام ما امروز لباس سلامشان تغييرات كلى كرده بود ، همه كلاهها تل داشت ، سينه‌ها يك‌پارچه آبى و سبز و قرمز با نوارهاى زياد بود ( كه علامت توپخانه و سوار و پياده باشد ) . تيپ عراق همه شلوار سفيد و كتهاى سفيد و قرمز پوشيده بودند .\r\n\r\nجان محمد خان\r\nجان محمد خان « 1 » سركردهء اين تيپ است و در عشرت‌آباد منزل دارند ( تيپ رژيمان است ) . جان محمد خان پسر مرحوم علاء الدولهء قاجار دولو است . يك آدم مغرور بىباكى است كه فقط سردار سپه از او واهمه دارد « 2 » و طرف محبت زياد سردار سپه است .\r\n\r\n\r\n","description":"","footnote":"\r\n( 1 ) - جان محمد خان مغضوب منكوب كنج خانه افتاده است ( يادداشت از نويسنده ) .\r\n( 2 ) - يعنى سردار سپه فقط ازين شخص واهمه دارد نه از ديگرى .\r\n","page_name":" 6749 ","page_number":49},
  {"content":"\r\n\r\n\r\nمراسم سلام\r\nسلام منعقد شد . خطيب خطبهء غرّائى قرائت كرد . اسم شاه را با القاب زياد و ظل اللّه گفت . شاعر قصيده خواند . فرمانده فرمان داد ، موزيك سلام زده شد و تمام گرديد .\r\nشليك توپ و نقاره‌خانه به كار خود مشغول بود . قدرى گذشت رئيس الوزراء با وزراء و جمعى ديگر از اطاق سلام بيرون آمده و داخل باغ شدند . افواج براى رفتن حركت كردند ، ديگر دفيله نكردند و با سلام شاه همين فرق را داشت . تا دم درب گلستان سردار با مدير الملك « 1 » كه جبهء ترمه هم تن داشت صحبت مىكرد ، صاحب‌منصبان عقب او [ بودند 
  ] .\r\nصدر السلطنه بيرون آمد . پرسيدم وليعهد نشسته بود يا ايستاده . گفت كنار صندلى ايستاد . شعاع الدين ميرزا هم رسيد . وزير دربار با كاسه‌ليسان دربارى ( به قول جرايد ) كنار حوض بزرگ ايستاده بودند .\r\n\r\nامير امنع\r\nامير امنع « 2 » پسر مرحوم عضد الملك نايب السلطنه مير آخور شاه رسيد . چون خيلى زن‌باز است گفتم اگر ما بر وزن « ذكر » هستيم تو سر تا پايت ذكر است « 3 » . خنديد و گفت من هم بيكار نگاه نداشته‌ام متصل مشغول هستم .\r\n\r\nعكس احمد شاه با زن فرنگى\r\nرفتيم خدمت وزير . با او و سايرين دست داديم ، از قبيل آصف الدوله ، مشير السلطنه ، سردار حشمت و غيره كه همه يا شاهزاده يا قجرند . همه به هم خنده مىكرديم . وزير دربار كنارى با ما سه نفر رفت . گفت هيچ قوه و قدرتى براى شاه و وليعهد اين آدم باقى نگذاشته . تمام به دست خودش است . اما مردم و علما زير بار نرفته و احتمال كلى مىرود نروند . آن زنى هم كه با شاه عكس انداخته زن وزير داخلهء فرانسه است ، مصادف شاه شده عكاس هم عكس برداشته . خدايا كجا بايد گفت مملكتى كه تمامش فرنگى مآبى شده و آن جزئى هم كه مانده به شدت اصرار دارند فرنگى و اروپائى بشود به شاهش ايراد مىكنند ، ناسزا مىگويند چرا در پاريس كلاه فرنگى سر گذاشته . آن كلاه نظامى كه به زور سر خود [ او 
  ] و برادرش گذاشتيد الان خودش و تمام نظاميان سر\r\n\r\n\r\n","description":"","footnote":"\r\n( 1 ) - مدير الملك - محمود جم .\r\n( 2 ) - اصل امير ارفع اشتباه از نويسندهء خاطرات .\r\n( 3 ) - اشاره است به حرف سيد انارى در ميدان توپخانه ( صفحهء 6728 )\r\n","page_name":" 6750 ","page_number":50},
  {"content":"\r\n\r\nگذاشته‌اند مگر غير فرنگى است . اين لباس صاحب‌منصبان امروز به غير فرنگى بود ! من به همه اهل دربار حتى مهتر و قاطرچى سپرده‌ام هركس هرچه بگويد هيچ نگويند ، شما هم همين قسم ساكت باشيد . اين سكوت ، اين بىاعتنائى از فحش و كتك به آنها بهتر است و بيشتر اثر مىكند . بعد قاب سيگارد خود را بيرون آورده سيگارد تعارف كرد و به اتفاق از درب شمس العماره بيرون آمده هركس به خانهء خود رفت .\r\n\r\nلغو نطق\r\nگفتند عصر كه بنا بود ضياء الواعظين و حاج ميرزا يحيى دولت‌آبادى اصفهانى در مسجد سپهسالار جديد نطق كنند رئيس الوزرا قدغن كرد ( زمينه حاضر نيست ، ترسيدند شرّى بشود ) . امروز روزنامه‌فروشها به حرارت قبل نبودند . براى ما فقط « ايران » آوردند .\r\n\r\nسه خبر مهم خارج\r\nخبر مهم اين سه چيز بود : اول آن‌كه مجلس كبير آنقوره تمام مدارس علوم دينيه را بست ، وزارت اوقاف را ملغى كرد ، همه ضبط شد . دوم رئيس جمهور روسيه نوشته بود نه كميسر عالى و خودش لندن مىرود . سيم شاه به عجله از نيس به پاريس رفت و اين عجله براى انقلاب ايران بود .\r\n\r\nوضع ايران\r\nقدرى پريشان بگوئيم . مملكت ايران را با تعصب مذهبى و اوهامات كه بيشتر سلاطين صفويه به آنها تزريق كردند و آن مقاماتى كه علماء - در عين اين‌كه علنا شراب مىخوردند و پنجاه رقاص زنانه در حضور سفراى خارجه و رجال داخله حضور آنها مىرقصيد و ساز مىزد - برايشان قائل [ بودند 
  ] و مردم را به اطاعت آنها بازداشتند نمىتوان با اروپا مقايسه كرد . يك مملكت فقير گدا ، بىعلم ، بىسواد عارى و فاقد همه چيز كه فقط چشم خود را به بهشت و دوزخ دوخته و مىگويد دنيا محبس مؤمن است ، دنيا وفا ندارد ، دنيا باقى نيست ، همه‌چيز عقبى است ، آخرت است ، دو روزهء دنيا چه ثمر دارد . نوح هشتصد سال عمر كرد يك ديوار دو ذرعى كشيده بود . پس از آن‌كه عزرائيل براى قبض روحش آمد گفت اگر مىدانستم به اين زودى خواهم مرد اين ديوار را هم درست نمىكردم . چه قسم مىتوان از آن ملت و مملكت و شاه آن توقع داشت مثل انگليس و فرانسه شود ، يا تقصيرى به آن شاه و وزير گرفت . خصوصا عدم اطلاع از احوالات اروپا . بخوانيد كتب سياحان قديم را كه چه حكايتى در اين مملكت بود و چه\r\n\r\n","description":"","footnote":"","page_name":" 6751 ","page_number":51},
  {"content":"\r\n\r\nقسم با فرنگيها كه كفار مىگفتند طرف [ بودند 
  ] و بغض و عداوت داشتند . سفرائى كه نزد فتحعلى شاه مىآمدند از عقب آنها يكى بود كه آجرهاى حياط و باغ را علامت مىگذاشت . سفير كه بيرون مىرفت آن آجر را برداشته آجر جديد پاك مىگذاشتند .\r\nسفرا لباس خود را تغيير داده با جبه و شال و كلاه و چاقچور حضور مىرفتند . اين عقيدهء فتحعلى شاه نبود اين عقيدهء مردم مملكت او بود كه مىبايست بدان رفتار كند و الّا تكفير مىكردند و هزار خون [ و 
  ] خونريزى برمىخاست .\r\nاز آن گذشته وقتى كه ملاحظه كنيد مشية اللّه اين‌طور خواسته بود كه هر قومى ، هر مملكتى چندى ترقى و تعالى ، عزت و اقبال داشته باشند چندى نداشته و مملكت و خاك ديگرى داراى اين مزايا باشد وقتى در اين امر عميق شويد مىبينيد در هر سرزمينى همين حكايت هست . يك قريه ، يك دهكده به اوج آبادى و ترقى مىرسد پس از يك مدتى ممكن است خراب ويران شده محل ديگر آن مزايا را دارا شود . همه اقبال و ادبار آن ده و دهكده را مىتوان به گردن مالك گذاشت ؟ نه و آرى . نه ، براى آن‌كه شايد سيل خراب كرده و مالك پول ندارد ، اعتبار ندارد . زلزله خراب كرده ، همسايهء پرزور خراب كرده ، جهانشاه خان اراضى آن را برده ، آب قنات آن را كشيده و مالك بدبخت زورش نمىرسد . قاضى عدليه پول مىگيرد حكم ناحق مىدهد . آرى ، اگر آن مالك همه‌چيز داشته باشد و به واسطهء سيل ، زلزله ، جهانشاه خان خراب نشده باشد فقط و فقط نادانى بىعلاقگى ، مخمورى ، قماربازى مانع شده است .\r\nايران در اين دنيا به اوج عزت و شوكت ، مجد و عظمت رسيد كه هيچ دولتى شايد بدان نرسيده باشد . امروز اين قسم شده است . يونان به آن عظمت رسيد كه يك نفر مقدونى آن سه كرور قشون دارا را با عدهء قليل خود شكست داد ، امروز از يك عده ترك شكست مىخورد . مصر در چندين هزار سال قبل آن شكل بود امروز مستعمرهء انگليس است . رومن آن قسم حالا اين قسم ، و قس عليهذا كه به اطناب نبايد كوشيد . امروز هم خداوند براى امريكا و اروپا خواسته . شايد باز نوبهء ما هم برسد .\r\nآغا محمد شاه در هجده سال سلطنت خود فقط توانست ايران را منظم كرده از چنگال زنديه و نادرى و بختيارى و افغان و بسا سركشهاى ديگر نجات بدهد و دولت مركزى را مستقل و قوى نمايد . اين جواهرها و همين تاج كيان و تخت طاوس كه امروز براى اولاد او زياد مىدانيد و سخريه مىكنيد هر تكه‌اش را از يك گوشهء مملكت جمع نمايد ( درياى نور را از توى لباس لطفعلى خان پيدا كرد ) . بالاخره جان خودش را هم به راه اين مملكت و قول خودش گذاشت . اين مملكت امروز ، اين ارگ سلطنتى ، اين جواهرات ، اين پول و اثاثيه تمام تمام از او باقى مانده و بس . ايران پس از جنگ و شكست\r\n\r\n","description":"","footnote":"","page_name":" 6752 ","page_number":52},
  {"content":"\r\n\r\nروس و آن معاهدهء تركمان‌چاى كه به زور سرنيزه گرفته شد ( كه نايب السلطنه عباس ميرزا گفت مگر زور است . سركردهء روس گفت اگر زور نبود ما در تركمان‌چاى چه مىكرديم ديگر مالك رقابى خود و اختيار خود را از دست داد . گاهى مجبور از اطاعت روس بود ، گاه انگليس ، گاه از هر دو .\r\nاگر نادر هم سر از قبر بيرون مىآورد به غير همراهى با خيالات آن دو دولت چاره نداشت . باز خدا پدر ايران را بيامرزد كه اين قسم باقى ماند . هر دولت ديگرى بود به كلى نامش معدوم شده بود . ملاحظهء حال عثمانى ، مصر ، سودان ، مارك ، آلجر ( فرانسه آلژر مىگويند ، عربها الجزاير ) ، تمام افريقا و همه جزاير اقيانوسى ، حتى چين و كره را بنمائيد كه چطور نابود يا به كلى مطيع شدند . مملكت ما با دست ديگران اداره مىشد و مىشود .\r\nاينها كه جرايد مىنويسند خوب است اهالى چين و ژاپن قرائت كنند كه به كلى از وضعيت مملكت ما بىخبرند .\r\nدر استبداد حاكم يا وزير مىخواستيم معين كنيم جنوب ارادهء انگليس ، شمال ارادهء روس شرط بود . سفير مىخواستيم معين كنيم اراده و اجازهء آنها لازم بود . قشون مىخواستيم بگيريم از فرم لباس تا فرامين آن بايد روسى يا انگليسى باشد . ملاها ، آخوندها هم يك بلاى مبرمى بودند كه به هيچ‌وجه مفرّ و نجات از دست آنها ممكن نبود . قدرت و جرأت هم از ترس عوام و مريدهاى منقاد مطيع براى سلطنت نبود .\r\n\r\nديوار مدرسهء مهد عليا - خيابان جليل آباد\r\nناصر الدين شاه با آن استقلال كه مىگويند خواست دو ذرع از ديوار مدرسهء مهد عليا مادر خودش را داخل خيابان كه امروز موسوم به خيابان احمدى است بنمايد عريضه به حاجى ملا على كنى نوشت . جواب اين نامه را به شاه نوشت « الم تر كيف فعل ربك باصحاب الفيل » . شاه ديگر تا زنده بود جرئت نكرد اين خيابان [ را 
  ] كه از جلوى باب همايون به سمت خيابان جليل آباد « 1 » مىرود وسيع نمايد ، مگر پس از فوت او و تبديل به احسن در محضر يكى از حجة الاسلامهاى ديگر كه بعضى توقعات ديگر هم داشت .\r\n\r\nعهد مظفر الدين شاه و حكايت مشروطه\r\nرژيم سلطنت ما را آقايان انگليسها تغيير دادند . علاء الدولهء مرحوم براى قيمت گزافى كه چند نفر تاجر بر قند گذاشته بودند و احتكار نموده بودند آنها را گرفت چوب زد ،\r\n\r\n\r\n","description":"","footnote":"\r\n( 1 ) - خيابان خيام كنونى .\r\n","page_name":" 6753 ","page_number":53},
  {"content":"\r\n\r\nقندها را از انبارهاى آنها بيرون آورد . حاجى حسين آقاى امين الضرب در كار ورشكستى بود ، بعضى از تجار به بانك روس و انگليس مبلغها بدهكار بودند جمع شدند علما را ديدند ، پول دادند عكس مسيو نوز بلژيكى وزير گمرك [ را 
  ] كه با عمامه و عبا انداخته بود مستمسك قرار دادند شهر را آشوب كردند ، عدالت‌خانه و عزل عين الدوله اتابك اعظم را خواستند . آن حكايت مسجد جامع شد و كشته شدن سيد عبد الحميد و سيد عبد المجيد ، رفتند قم . مظفر الدين شاه سست عنصر اتابك را عزل [ كرد 
  ] عدالت‌خانه را داد . آمدند رفتند سفارت انگليس آش و پلو راه افتاد . چرچيل نايب سفارت ياد داد عدالت‌خانهء ملى بخواهيد . كم‌كم اين عبارت به مشروطه و مجلس شوراى ملى تبديل شد . شاه بدون تفكر و تعمق داد و خودش مىگفت من با ميل و رضا دادم .\r\nپلتيك روس عقب رفت ، ناچار شد با انگليس بسازد . معاهدهء 1907 منعقد شد ، به دو منطقهء نفوذ و يك منطقهء بىطرف كه فاصل بين روس و انگليس باشد . از آن‌روز ما گرفتار پلتيك هر دو دولت شديم و روز خوش تا امروز نصيب ايرانى نشد كه نشد .\r\n\r\nعهد محمد على شاه\r\nمظفر الدين شاه كبير پدر ملت مرد . محمد على شاه آمد . انگليس كنار كشيد ، پولكونيك قزاق جلو افتاد . ملت هم از هرزگى و شرارت مثل امروز كوتاهى نكرد . گاه پدرش نايب على شد ، گاه مادرش ديگرى ، گاه براى رحيم خان ، گاه ايرادات ديگر نيش قولى . مجلس توپ بسته شد و مرافعهء جديدى برپا [ شد 
  ] . آن‌وقت هر دو دولت سفر ايشان با لباسهاى رسمى [ و 
  ] كلاههاى پردار باغ شاه رفته آن يادداشت شديد اللحن را دادند كه اگر مشروطه ندهى دست از دوستى و حمايت ما بكش . مشروطه شد . خود روسها دلسوزى كردند براى تبريز كه محاصرهء دروغى بود . دو سه گارى آرد با يك رژيمان قشون داخل كردند ( چون خيلى نامنظم بود ترسيدند سه گارى آرد را سرقت كنند ! ) . مردم طهران و ولايات از ترس چپاول و غارت و براى حفظ جان خود بعضى به روسها پناه بردند ، برخى به انگليسها . در حقيقت پناه‌گاه مستبدين روس و مليون انگليس شد . يك چند نفرى هم به دولت عثمانى و آلمان پناه آوردند .\r\n\r\nفتح طهران\r\nسپهدار اعظم در رشت و حاجى عليقلى خان بختيارى در اصفهان بر عليه شاه و دولت حاضره طغيان كردند . استظهار و اتكاى سپهدار روس و سردار اسعد بختيارى انگليس بود . مردم طهران به سفارت عثمانى رفتند . دكاكين غالبا بسته بود . تمام مملكت\r\n\r\n","description":"","footnote":"","page_name":" 6754 ","page_number":54},
  {"content":"\r\n\r\nمبتلا و گرفتار . قزاق همراهى نكرد . قشونى كه امير بهادر تهيه كرده بود كاره نبود . آنها وارد طهران [ شدند 
  ] و شاه به سفارت روس رفت كه همان ساعت بيرق انگليس را هم بالاى اطاق او زدند و دو سوار هندى هم علاوهء قزاق روس شد . دو روز بعد شاه را خلع كردند ، سلطان احمد شاه را بردند و به تخت سلطنت جلوس دادند . عضد الملك نايب السلطنه شد . شاه روسيه رفت . جمعى هم با او تبعيد شدند . مجلس داير شد . روز به روز كارها عقب رفت و به هيچ‌كس حرف نمىشد زد ، يا پناهندهء روس بود يا انگليس ، يا اقتدارى داشت كه دولت قادر به رفع و دفع او نبود .\r\n\r\nنايب السلطنگى ناصر الملك\r\nعضد الملك مرحوم شد . با هزاران اميدوارى آقاى ناصر الملك همشاگردى لرد كرزن را نايب السلطنه كردند ، بد اندر بد شد . مستر شوستر امريكائى براى چهار تا صندلى و ميز خانهء شعاع السلطنه باعث التيماتوم روس شد و قشون روس به قزوين آمد . درب مجلس را بستند و اولتيماتوم قبول شد . شوستر چهل هزار تومان وجه كنترات خود را برداشته رفت . حرف اينجاست كه تا امروز هم محبوب دمكراتهاى ما مىباشد . ضعف دولت زيادتر شد ، ايلات و قطاع الطريق روزبه‌روز تجرىشان افزوده [ شد 
  ] چنانچه همه مىدانند .\r\n\r\nتربيت احمد شاه به دست ناصر الملك\r\nناصر الملك آدمى بود دنى ، ترسو ، پست‌فطرت . به قول جرايد چس‌خور ، لئيم . شاه را بد عمل آورد ، يعنى صفت ترس و خست را به وى كاملا به قول جرايد تزريق كرد . شاه را به كلى از اين مملكت مأيوس نمود ، به ضميمهء يك وزير دربارى كه از ناصر الملك احمق‌تر بود و بىكمال‌تر و ترسوتر « 1 » .\r\nشاه به حد بلوغ رسيد كه در قانون اساسى ما هجده سال است . جنگ بين الملل به ميان آمد و آن حكايتها . مجلس بر هم خورد . مليون با تمام ژاندارم به حمايت آلمان و عثمانى حركت كردند . صاحب‌منصبان سوئدى ما با همه آن محبوبيتها پول گرفتند و به كلى همراه آلمانها شدند و يك لكهء تاريخى در اين مملكت براى ملت خود باقى گذاردند .\r\n\r\n\r\n","description":"","footnote":"\r\n( 1 ) - مقصود موثق الدوله است . ( ا . ا . )\r\n","page_name":" 6755 ","page_number":55},
  {"content":"\r\n\r\n\r\nقشون روس در ايران\r\nقشون روس [ به 
  ] سرتاسر مملكت و تا پشت دروازهء طهران آمد . اين شاه چه مىتوانست بكند كه نكرد ، يا اين مملكت چه وقت راحت بود و به اختيار شاه‌ها كه مثل انگليس و فرانسه نكردند . مردم اين مملكت چه وقت راحت بودند تا كارى بكنند . بين جنگ ، روس و انگليس ايران را تقسيم كردند . اين بود خدا نخواست و روسها مبتلاى بولشويكى شدند . يك‌مرتبه مملكتشان بر هم خورد و قشون انگليس به ايران آمد و جانشين روسها شد .\r\n\r\nوثوق الدوله - پهلوان سياسى\r\nوثوق الدوله كه پهلوان سياسى ايرانش بايد ناميد و خوب مىدانست ايران بدون آسايش ، بدون پول ، بدون آدم و بدون يك حامى و پشتيبان قوى نمىتواند رو به آبادى و تمدن برود آن قرارداد را با انگليسها بست و شرط عمدهء آن كشيدن راه‌آهن ايران بود .\r\nمردم مايل نشدند . آن هياهوها برخاست كه تا امروز هم حربهء دست مردم شده . هركس را مىخواهند بدنام كنند منتسب به قرارداد ميشوم مىشود . مدتى هم اهل ايران گرفتار كشمكش اين كار بودند كه جمعى مىگفتند قرارداد نافع و خوب است . جمع كثيرى مىگفتند بد است و منافى [ استقلال 
  ] مملكت . بولشويكى در رشت شروع شد . دولت ناچار شد مجددا روسها را شريك پلتيك خود كند . دولت روس را كه تا امروز هم كسى او را نشناخته شناخت و قراردادى بست و بعضى چيزها گرفت و بعضى را هم كه بنا بود بدهند ندادند .\r\n\r\nسوم حوت\r\nانگليسها محض قدرت‌نمائى شب سيم حوت سركار آقا سيد ضياء را با اين رضا خان سردار سپه و عده‌اى قزاق به طهران وارد نمودند و صبح آن قرب هفتاد نفر از هر طبقه مردم را گرفتند و حبس كردند . سيد رئيس الوزراء و رضا خان رئيس بريگاد قزاق شد .\r\nقرارداد را سيد به دستور انگليسها ملغى نمود . فورا در لندن هم ملغى نمودند و به شكل ديگر داخل عمليات شدند كه مستشارهاى ماليه و قشون انگليسى [ باشند و 
  ] ساير وزارتخانه‌ها از ممالك ديگر .\r\n\r\n","description":"","footnote":"","page_name":" 6756 ","page_number":56},
  {"content":"\r\n\r\n\r\nجلو افتادن رضا خان\r\nسيد ضياء آن‌طورى كه انگليسها مايل بودند رل خود را بازى نكرد . وطن‌پرستى او مانع شد . اين بود رضا خان را جلو كشيدند و به او دستور دادند محبوسين را صدمهء جانى نزند و مانع شود . بعد اسباب فراهم آوردند سردار سپه وزير جنگ شد و چند روز بعد به كلى وزارتخانه را به عمارت قزاقخانه برد . آن‌وقت بين سردار و سيد را بر هم زدند و به شاه رساندند كه سردار سپه مطيع شماست و سردار داوطلب شد سيد را اخراج كند و كرد . محبوسين نجات يافتند . همه رهين منت سردار سپه [ شدند 
  ] . قشون توسعه يافت .\r\nمستشار از امريكا آمد . به توسط سردار سپه و قشون ، گردن‌كشها دستگير شدند . مملكت كمى آرام گرفت . ساير مردم هم بدين جهات ممنون سردار شدند تا رئيس الوزراء شد و شاه را به فوريت حركت داد . تا سر حد او را مشايعت كرد . آنجا يك اردنگ رو به قبله خداحافظ !\r\n\r\nوضع مملكت\r\nاگرچه خيلى مطالب را رد دادم ، حالا انصاف بدهيد اين مملكت چه وقت در ايام قاجاريه به دست آنها يا وزراى آنها يا مجلس بود كه كارى صورت نداده‌اند . اين مملكت چه وقت آسايش و امنيت داشته [ است 
  ] كه رو به تعالى نرفته . معروف است گريه هم دل خوش مىخواهد . وزراى ما به ميل آنها ، حكام شمال به ميل روس ، جنوب به اختيار انگليس ، مردم طهران هم ، رجال ، كسبه ، هوچى ، شاهزاده ، مخفى و آشكار در تحت حمايت و اختيار آنها . هركس هم دو تا تفنگ و دو تا اسب و آدم دارد به آن‌كه يكى دارد تعدى و ستم مىكند . آن‌كه چهار تا دارد به آن دو نفرى . تا برسيم به آنها كه هزار سوار و قورخانه حتى توپهاى مسلسل داشتند . فقر و فلاكت سرتاسر مملكت را فراگرفته ، حكام و اعضاء ماليه هم از ظلم و تعدى ذره‌اى كوتاهى نمىكنند . حال مملكت و مردم اين قسم بل خيلى خيلى شديدتر از آنچه ذكر شد .\r\n\r\nيا روسى يا انگليسى\r\nگذشته گذشت ، ما امروز را مىنويسيم كه روز خوب و خوشمانه . هفت وزير در كابينه داريم ، چهار تا انگليسى مآب است دو تا روس مآب ، يكى بيطرف ( ذكاء الملك ) . پانزده تا روزنامه طهران دارد . هشت تا انگليسى است ، شش تا روسى . تجار و كسبهء ما دو ثلث دعاگوى روس ، يك ثلث ثناخوان انگليس . رجال و خانوادهء سلطنت كه دارد اسمش از\r\n\r\n","description":"","footnote":"","page_name":" 6757 ","page_number":57},
  {"content":"\r\n\r\nبين مىرود و همه مشغول فكر خود . مجلس درست مىكنيم يا روسى است يا انگليسى .\r\nهمه تقصير بىعلمى و بىهنرى و نفهمى است . اگر مردم آگاه به امورات خود بودند از يكصد و شصت وكيل يكصد و سى نفر آن فرمايشى نبود . يا شهر به آن عظمت تبريز از نه وكيل چهار نفر آن را اقلا آذربايجانى تعيين مىكرد . ايران هنوز تابع زور است و منقاد سرنيزه . علم و صنعت هم چيزى نيست كه بتوان تزريق كرد و آن كسبهء شهرى و رعيت ده را فورى عالم نمود و به رموز قانون آشنا [ كرد 
  ] . كوركورانه اطاعت از فلان شاه يا قائد قوم يا رئيس طايفه و ئيل مىكنند ، حالا هم كوركورانه داد مشروطه و جمهورى مىزنند . آن روز ظل اللّه و هزار چيز ديگر لقب مىدادند امروز يگانه ناجى ايران فرزند رشيد اردشير بابكان .\r\n\r\nوضع آبادى من در خمسه\r\nبه اين تمثيل عوامانه خاتمه به مقاله مىدهم . من يك دهى در خمسه دارم كه قابل و مستعد همه قسم آبادى است . بدبختانه دو سمت آن به دهات جهانشاه خان و يك سمت آن به دهات آباد اسعد الدوله سردار محدود است . اين دو همسايهء قوى پرپول محيل مباشر مرا ، كدخداى مرا ، آخوند مرا ، چرچى ده مرا ، سربنهء مرا ، فضولهاى ده مرا به تهديد ، به تطميع ، بيم و اميد به سمت خود كشيده نمىگذارند خيال من راحت باشد .\r\nهر قدر هم مباشر و كدخدا را تغيير مىدهيم باز فايده نمىكند . هر روز يك گربه ، همسايه‌ها و اينها برايم عروس مىكنند . من پول هم ندارم ، زور هم ندارم . هيچ كس هم حامى من نيست . به جاى آن‌كه ملكم آباد شود روزبه‌روز خراب مىشود . به يك عللى پاى جهانشاه خان غدّار نفهم احمق پرزور موقتا يا دائما از بين رفت ، فرصت به دستم افتاد و رفتم با اسعد الدوله ساختم كه پول به من بدهد ، حمايت از من بكند ، مقنى خوب بدهد ، مباشر به من بدهد ، دوست من بشود ملك خود را داير و منظم كنم . در عوض گندم و جو خود را به او بدهم به قيمت عادله ! فضولهاى ده ، آنها كه نفعشان در خرابى ملك من بود بر عليه مالك قيام كرده به هر لطايف الحيلى بود وادار كردند آن نوشته فسخ شود . فسخ شد ، چون مقرون به صرفهء اسعد الدوله هم نبود . او هم قبول فسخ را نمود .\r\nبراى تنبيه من و آن فضولها مباشر مرا فريب داد با خود كاملا همراه كرد . مباشر اظهار داشت تا شما اينجا هستيد ملك آباد نمىشود ، رعيت آرام نمىگيرد . خوب است چندى برويد طهران و راحت كنيد تا آبها از آسياب بيفتد . من ناچار قبول كردم و حركت نمودم .\r\nاسعد الدوله با جهانشاه خان كه تازه از حبس و مذلت خلاص شده بود بناى مصالحه را گذاشت و مباشر مرا ، رعيت مرا براى آن‌كه يك‌مرتبه تمام ده را به ثمن بخس ببرد\r\n\r\n","description":"","footnote":"","page_name":" 6758 ","page_number":58},
  {"content":"\r\n\r\nبرانگيخت كه به دست آنها اول مرا ريشه‌كن كند ، بعد پدر مباشر را بيرون بياورد و آن فضولها را . عمرش وفا كند يا نكند نمىدانم ، به مقصود برسد يا نرسد خدا عالم است .\r\n\r\nزن گرفتن خالصىزاده\r\nمحض كفارهء آنچه نوشتم شرح عروسى خالصىزاده را ذكر مىكنم . نص حديث است . [ از 
  ] گوهر خانم متعهء مطلقهء حضرت و الا « 1 » كه عيال شخصى رشتى شده و از مسافرت رشت آمده است . برادرش عربعلى عيالى دارد امامه‌اى از اقوام مرحومه انيس الدوله « 2 » و حكايت كرد مرحوم معظم السلطنه « 3 » برادر مرحومه انيس الدوله يك پسر و يك دختر دارد . مادرشان در حيات است . پسر خيلى هرزه ، الواط عمل آمده ، برعكس دختر كه درس خوانده و تربيت شده و از حركات برادر دائم منزجر است . اين دختر تار مشق مىكند . سى سال دارد . برعكس طايفهء انيس الدوله كه همه سبزه و با چشم و ابروهاى سياه هستند سفيدرو [ ست 
  ] و چشم بور دارد . بلند بالاست ، بسيار مغرور از خوشگلى خود . قدرى هم وسواس بر خلاف خانمهاى جوان عهد دارد . بدين واسطه و به واسطهء آن‌كه سى سال داشت ، مايل به شوهرهاى معمولى خيلى فرنگى مآب بىتقدس نشد . مادر اين دختر از مردهء خاص خلّص خالصىزاده است ( خالصىزاده مردهء زن بيش از مرد دارد ) . خالصىزاده به خيال زن گرفتن افتاد . خانمهاى مريد او چنين صلاح ديدند كه اين دختر را بگيرد . آقا هم حاضر شد . نزد خانم پيغام داد براى خواستگارى و طى گفتگو خدمت شما مىرسند . والدهء خانم عصر منتظر بود و گمان مىكرد زنها خواهند آمد . يك‌دفعه در زدند و گفتند آقاى خالصىزاده است . والدهء خانم با تعجب اجازهء دخول داد . داخل شد . پس از طى مراسم ادب گفته بود من كسى را نداشتم بفرستم و اگر كسى را روانه مىكردم شايد راست و دروغى مىگفت كه معامله سر نمىگرفت ، لهذا صلاح ديدم خودم شرفياب خدمت حضرت عليه شوم . خانم هم تعارفاتى نموده بود و بعد گفته بود شرايط مزاوجت دختر من از اين قرار است . بفرمائيد . هزار تومان مهر خودم بود هزار هم بايد مهر دخترم باشد ، [ گفت 
  ] سمعا و طاعتا . چهار صد تومان نقد برايم آوردند ، چهار صد تومان بايد براى دخترم بدهيد . [ گفت 
  ] غيرممكن است من يك شاهى پول نقد ندارم . اگر خداى نخواسته طلاق خواست بگيرد با خودش باشد . [ گفت 
  ] هيچ\r\n\r\n\r\n","description":"","footnote":"\r\n( 1 ) - حضرت و الا شاهزاده عز الدوله پدر نويسنده ( مسعود سالور )\r\n( 2 ) - انيس الدوله - يكى از زنهاى ناصر الدين شاه ملكه ايران بود . ( مسعود سالور )\r\n( 3 ) - نويسنده به اشتباه معزز السلطنه نوشته است . ( مسعود سالور )\r\n","page_name":" 6759 ","page_number":59},
  {"content":"\r\n\r\nمنافات ندارد . دخترم تار مشق مىكند بايد بعدها هم تا ميل دارد مشق تار كند . [ گفت 
  ] هيچ مانعى نيست قبول دارم . اما بفرمائيد زن مشق مىدهد يا مرد ؟ خير درويش خان مشق مىدهد . [ گفت 
  ] اين مسئله قدرى اشكال دارد . به خانهء من درويش خان بيايد آخوندها مرا رسوا مىكنند . پس بهتر است يك نفر زن پيدا كنيد مشق تار بدهد . خانم مطالب تمام شد ؟ - آرى . [ گفت 
  ] پس خانم تشريف بياورند اجازه بدهند صيغهء عقد جارى شود . خاك به سرم هم حالا ؟ [ گفت 
  ] بله بله ، روزى است مبارك ، ساعتى است سعد . من نمىروم تا صيغه جارى نشود . ساعتى گذشت دختر را آوردند بله گفت . آقا خطبه خواند ، صيغه خواند ، مبارك‌باد گفت . شربت ، چاى صرف شد . آقا فرمودند اما شرايط من خيلى سهل است ، خانم را بايد ببرم . اما اگر مهمان همراه مىآوريد من كسى را ندارم شام تهيه كند . اگر مهمانها آنجا استراحت مىكنند رخت‌خواب هم ندارم ، همراه بياوريد . به هر دو عمل شد و دختر را پاسى از شب رفته به خانهء آقا در خيابان شاه‌آباد رساندند . خالصىزاده به واسطهء وعظ خود كه بر له خانمها بود صاحب يك زن خوبى شد كه جهاز زيادى داشت كه انيس الدوله در همان طفوليت برايش تهيه نموده بود و تماما باقى بود و ماهى هفتاد هشتاد تومان عايدى از مستغلات موروثى در خيابان لاله‌زار [ داشت 
  ] .\r\nچند روز از اين مقدمه گذشت به خانم والده خبر دادند دخترت ناخوش است . زود به آنجا رفت ، ديد بله ناخوش است . سؤالات نمود . دختر گفت آقا حكم كرده من سرباز باشم و به جاى هر لباس فقط يك پيراهن سفيد مثل پيراهنهاى خواب تن كنم . اطاعت امر در اين هواى سرد مرا مريض كرد . خانم والده به خالصىزاده گفتند آقا اينجا عربستان نيست كه سرباز و با پيراهن سفيد زندگى كرد ، اجازه بدهيد لباسهاى قشنگ مد خود را بپوشد . آقا گفتند لا و اللّه غيرممكن است ! حالا معلوم نيست خانم سلامت شده و تغيير لباس و فرم داده يا مريض است و همان پيراهن خواب سفيد .\r\n\r\nنطق عليه قاجاريه\r\nدوشنبه 4 شعبان - ديروز عصر در حالىكه باران مىآمد حاجى ميرزا يحيى و ضياء الواعظين بر عليه سلطنت و شاه نطق كرده بودند . باز ريش فتحعلى شاه و سرسره و حاجى ميرزا آقاسى بينوا به ميان آمده بود . هزار افترا و تهمت ، همان حكايتهاى ايام مشروطه بعلاوهء اين اتهامات و فحشها و دروغها .\r\n\r\n","description":"","footnote":"","page_name":" 6760 ","page_number":60},
  {"content":"\r\n\r\n\r\nحاجى ميرزا آقاسى\r\nحاجى ميرزا آقاسى بسيار هم خوب وزيرى بود ، آدمى بود لايق . تمام هستى خودش را هم براى آنكه ايروانى بود مبادا اقوام او كه رعيت روس هستند صاحب شوند و روسها بدين واسطه دخالت كنند مصالحه به شاه مرحوم كرد كه الان نيكوترين و آبادترين املاك خالصهء دولت آنهاست كه اگر اين دهات نبود انبار ارزاق طهران مثل خانهء من خالى بود . سيد ضياء مگر عمامه‌اى نبود . او آخوند بود ، اين سيد . مگر نه الساعه طباطبائى عمامه را برداشته كلاه سرش گذاشته سفير كبير آنقوره شده است « 1 » .\r\n\r\nميتينگ\r\nاما ترتيب ميتينگ - از هر كميساريائى بيست و پنج نفر پليس مسلح برده بودند ( طهران سيزده كميساريا دارد ) . توى دالان مسجد هم جمعى از مفتشين نظميه ايستاده بودند ، هركس را كه مىشناختند مخالف است و هو مىكند راه نمىدادند . بالاخره باز در آخر هو كردند و پليسها دو آخوند ، دو سيد ، چهار بازارى را گرفتند بردند نظميه . رئيس پليس از اقوام خود سردار [ سپه 
  ] است و اينها هركس بر خلاف حرف بزند دستگير مىكنند ، يا پول مىدهند موافق شود ، يا مىگويند اسم و رسم شما نوشته شد دفعهء ديگر حركت خلافى كنيد حبس تاريك نظميه نصيب و قسمت شما خواهد بود .\r\n\r\nپهلوان‌زاده\r\nپهلوان‌زاده توى ناصريه زنده باد جمهورى مىگفت . مردم با او منازعه مىكردند .\r\nساكت نمىشد . اشتلم مىكرد . يك‌مرتبه يك سطل آب سرد توى سرش ريختند سر تا پا خيس آب شد .\r\nمجلس پنجشنبهء آتيه باز مىشود . تا چه تهيه ديده باشند .\r\nبهمن حال نمىآيد . فقط سه روز است به حمد اللّه تب نمىكند . بقدرى طفلك ضعيف شده كه به وصف نمىآيد . از شنبه هوا بارانى شد . ديشب تا امروز غروب هيچ انقطاع نيافت . خرابى به همه‌جا بىاندازه وارد شد . سقفهاى بازار اغلب خراب [ شد 
  ] و چكه مىكند تا برسد به عمارت خشت و گل . امشب هم هوا باز نشده خداوند به خير بگذراند .\r\n\r\n\r\n","description":"","footnote":"\r\n( 1 ) - مراد سيد محمد صادق طباطبائى است .\r\n","page_name":" 6761 ","page_number":61},
  {"content":"\r\n\r\n\r\nنطق ضياء الواعظين\r\nعصر حاجى عليرضا سرايدار كه امورات همدان حضرت و الا راجع به اوست براى گذراندن حساب آقا مهدى مستأجر طهران آمده اينجا بود ، گفت من ديروز در مدرسهء سپهسالار بودم . آژان و قلعه بيگى « 1 » بسيار بود از جمعيت اطرافى زيادتر . در حقيقت ميتينگ براى آنها بود . حاجى ميرزا يحيى نطق نكرد فقط ضياء الواعظين نطق نمود . اول تاريخچه‌اى از خدمات و شجاعت كريم خان زند بيان كرد . بعد از صنايع ايران گفت كه شهر كاشان چقدر كارخانجات شعربافى داشت و حالا ندارد ( مبدل به قالى بافى شده و منافعش چندين برابر ) . بعد گفت شخص زنجانى چاقوى بسيارى درست كرده بود به اميد شاه و دربار طهران آمد سه ماه ماند كسى نخريد و تشويق نكرد . با ندامت مراجعت كرد . آن‌وقت گريز به صحراى كربلا زد [ و گفت 
  ] مردم ، قاجاريه براى ما كار نكردند ، نمىكنند . ما بايد فكر خود باشيم . سلطنت ملى تشكيل بدهيم . زمام امور را به‌دست جمهور بدهيم . مملكت را آباد كنيم . شاه مشغول لهو و لعب است به درد ما نمىخورد .\r\nزنده باد جمهورى ، پاينده باد سلطنت ملى . مردم چندان موافقتى در گفتن اين كلمه نكردند . يك نفر در اين ميان گفت انشاء اللّه حسرت را به گور مىبرى زنده باد شاه . فورا چند نفر آژان آن شخص را دستگير كردند .\r\nمن براى آن‌كه دروغ و جعل ننوشته باشم زحمت مجدد به خود داده و از قول شخص صحيح كه حاضر در معركه بوده نوشتم .\r\n\r\nميتينگ تبريز\r\nروزهاى بارانى گردشگاه ما خوب است ، مىتوانيم مقدار زيادى در بازار راه برويم .\r\nبازار را گرفته تا شمس العماره مغازهء ارباب فريدون زردشتى شعبهء شركت يگانگى رفتيم .\r\nامروز به واسطهء تعطيل ديروز روزنامه نبود . براى آن‌كه مبادا فراموش شود ، « شفق سرخ » كه خيلى حرارت به خرج مىدهد فوق العاده‌اى منتشر كرد ( و حال آن‌كه قدغن شده بود ) . تلگراف اصفهان و شيراز همان بود كه نوشتم ، تازه تلگراف تبريز بود كه بچه‌ها فرياد مىكردند : انقلاب تبريز ، اغتشاش آذربايجان . در آنجا هم ميتينگ داده عكس شاه [ را 
  ] كه در جريدهء « كوشش » بود به معرض تماشا آورده‌اند . بعد فرياد كرده‌اند ما شاهى كه تاج كيان را كنار گذاشته « شابكا » به سر بگذارد لازم نداريم . زنده باد جمهورىگويان به بازارها رفتند . درست همان حكايت مشروطه است . به استثناى آن‌كه تلگرافات نجف و\r\n\r\n\r\n","description":"","footnote":"\r\n( 1 ) - قلعه بيگى - دژبان .\r\n","page_name":" 6762 ","page_number":62},
  {"content":"\r\n\r\nعلما منتشر نيست و به اصطلاح امروز روحانيون دخالت ندارند و شاعر هم زيادتر از آن عهد پيدا شده . قصيده ، غزل و اشعار غريب و عجيب در ذم آل قاجار و مدح جمهورى و سردار سپه بسيار است كه آن‌وقت ده يك اين نبود .\r\n\r\nمطالب جرايد - علوم دينى در عثمانى\r\nچند روز قبل يكى از جرايد عكس شاه را كشيده بود در باغ گلستان ، خورجين به دوش و با سردار سپه خداحافظى مىكند . « ستارهء ايران » چند روز قبل نوشته بود قضا و قدر يكى از مطالب موهومى است كه مردم ايران مبتلاى آن شده‌اند . در هر كارى حتى زندگانى عادى خود متوسل به اين امر موهومند و تا ترك اين عادت نشود آدم نمىشوند .\r\n« شفق سرخ » نوشته است پيغمبرها آكتور بودند . تلگراف رويتر در باب بستن مدارس علوم دينيه در عثمانى سوء اثر كرده است و آخوندها ترسيده‌اند ، ايران به‌همان نقشهء عثمانى پيش مىرود و اگر به اين ترتيب باشد بيرون آمدن ما هم اسباب خطر و زحمت خواهد شد .\r\n\r\nوضع اقوام ناصر الدين شاه\r\nمن [ كه 
  ] برادرزاده ناصر الدين شاه بودم به جرئت مىتوانم قسم بخورم مدت عمرش با من صد كلمه حرف نزده است و اغلب [ وقتى 
  ] ما را مىديد صورت خود را برمىگرداند . آن مظفر الدين شاه كبير پنج كلمه در ايام سلطنتش با من تكلم نكرد و من بيزار از رفتن درب خانه و حضور و تماشاى حركات زشت او بودم . گواه صادق من « مموار » هاى خودم است . آقا مردك بود ، عزيز السلطان ، فخر الملك ، مجد الدوله ، امين خاقان و جمعى ديگر كه در خلوت او بودند . امروز هم آنها كه زنده‌اند به عزت زندگى مىكنند . حكيم الملك بود ، امير بهادر ، عين الدوله ، نظام الدوله ، ناصر السلطنه ، آقاى بحرينى و پسرهايش . نديم سلطان ( نديم چس خورشو ببين ) ، فخر الملك ، دو پسرش و جماعتى ديگر . امروز هم ورثهء حكيم الملك صاحب فيلستان ده بدان مرغوبى سه فرسنگى طهران . ورثهء بحرينى است داراى نهاوند آن‌همه املاك قزوين ، نظام السلطان ، قوام الدوله ، فخر الملك ، آصف السلطنه و ساير همه تردماغ ، صاحب‌كار ، خوب و خوش .\r\nاما برادرزاده‌ها و خواهرزاده‌هاى عهد ناصرى ، پسر عم و پسر عمهء عهد مظفرى ، آن‌روز بدان حال ، امروز به اين‌حال كه اگر همان نقشهء عثمانى عمل شود بايد يا گدائى كنيم يا بيرونمان كنند و احدى حسّ نكند ، درك نكند ما در آن عهد چه‌كاره بوديم .\r\n\r\n","description":"","footnote":"","page_name":" 6763 ","page_number":63},
  {"content":"\r\n\r\n\r\nكيها بردند و خوردند\r\nبه خداى لا شريك له از همهء آن پولى كه مظفر الدين شاه خرج كرد و از تمام آن قرضى كه كرد صد دينار به حبيب و كيسهء عز الدوله و پسرهايش ، عزيز الدوله و پسرهايش ، ركن الدوله و پسرهايش و ساير نزديكانش وارد نشد . اما همه بردند ، همه خوردند ، آلاف الوف گيرشان آمد . مشير الدوله نصر اللّه خان پدر اينها ، ارفع الدوله سفير پطروگراد ، اتابك امين السلطان كرورها بردند . من به خاطر دارم و جلسهء اول كه بيست و پنج كرور مظفر الدين شاه قرض كرد ، بيست و پنج كرور روسها تعارف و تقديم دادند ، حتى علماى آن عهد بىنصيب نماندند كه امضاء كردند . بيشتر تعارف در وزارت خارجه و دستگاه امين السلطان مصرف رسيد و حالا ما گناهكاريم و تبعيد بايد بشويم ، آنها ايرانى پاك مالك آب و خاك .\r\n\r\nاشتباه سردار سپه\r\nسردار سپه خيلى عجله كرد ، شاه حقيقى او بود ، احمد شاه آلتى به دستش [ بود 
  ] كه مىتوانست همه كار را به اسم او بكند و به واسطهء شاه سلطنت مستقلهء او لايزال بود . اما ديكتاتور يا رئيس جمهور شود اگر كوه دماوند باشد انگليس يا مردم او را نرم مىكنند .\r\n« فواره چون بلند شود سرنگون شود . » هركس اين راه را به غير انگليس پيش پاى او گذاشت دوست نه ، بلكه دشمن نادان بود .\r\n\r\nوضع ايران\r\nامروز آن عناصر مشروطه‌طلب كه بدان حدت و حرارت بودند بعضى به سيئات اعمال خود گرفتار [ ند 
  ] . برخى كه تقصيرشان كمتر بود منزوى ، خانه‌نشين ، بيكار ، فقير ، پريشان روزگار ، از كردهء خود نادم و پشيمان ! گروه تازه‌نفس ديگرى روى كار آمده‌اند كه اگر عمرى باشد حال اينها را هم تماشا مىكنيم « 1 » مگر تبعيد شويم به افريقا برويم كه خوشى و راحتى ما همان روز است . امروز در ايران دارا و ندار در زحمت و مبتلاست .\r\nده ، ملك ، پول ، كسب ، تجارت ، نوكرى ، رعيتى همه همه اسباب زحمت و مرارت شده .\r\nگندم ده تومان ، گاوميرى به همه‌جا سرايت كرده . يك گاو مىمرد چهل تومان بايد داد از لرستان كه گاو ميرى نشده خريد . قزوين كجا ، لرستان كجا ، همدان كجا ، لرستان كجا . فقر و فلاكت مملكت را فراگرفته ، قزوين يك خروار هيزم سيزده قران ، يك خروار زغال\r\n\r\n\r\n","description":"","footnote":"\r\n( 1 ) - تماشا كرديم . خوب هم تماشا كرديم بهتر از همه ( يادداشت از نويسنده ) .\r\n","page_name":" 6764 ","page_number":64},
  {"content":"\r\n\r\nشش تومان ، سلف سه تومان .\r\n\r\nايران به‌دست ايرانى !\r\nماوراى بحر خزر به واسطهء انحصار تجارت روس پاك و صاف ويرانه و قحط پول است . فقط و فقط نقطهء عربستان « 1 » است كه به واسطهء نفت و پولى كه مصارف عمله‌جات مىشود داير [ است 
  ] و همه‌كس از ليره صحبت مىدارد . سالى هشتاد كرور از مملكت خارج شود و ثلث آن داخل نشود ، آن هم ده سال بهتر از اين نخواهد بود . مثل آن‌كه در مشروطه به همه نويدها مىدادند . قرنى نگذشته ، آن مردم ، آن جرايد ، آن گفتگوها باقى است . امروز از جمهورى مىدهند و مردم را اغفال مىكنند . من معتقدم و عقيده آزاد است . مدتهاست گفته‌ام و نوشته‌ام ايران به‌دست ايرانى درست نمىشود چنانچه نشد .\r\n\r\nمجسمهء سردار سپه در تبريز و تملق به او\r\nمجسمهء حضرت اشرف را در تبريز افتتاح نمودند . در همهء شهرهاى آذربايجان جشن گرفتند . اهالى رشت دستور تهيهء مجسمهء حضرت اشرف را به قورخانه و اساتيد طهران داده بودند . اصرار دارند كه هرچه زودتر حمل رشت و افتتاح شود . گذشته از قصائد ، غزل ، بحر طويل ، مخمس و غيره و غيره كه در ستايش و مدح حضرت اشرف در جرايد چاپ مىشود عليحده چاپ و منتشر مىكنند و او را به قاب قوسين رسانيده‌اند . از شمايل او ، از قيافهء او ، چينهاى پيشانى او ، رگهاى گردن او ، چروكهاى دست او تأويلاتى مىكنند . پيش‌بينيهائى مىكنند كه هيچ فيزيونومى از چهره و سيماى ژول سزار و ناپلئون نكرده است .\r\n\r\nفوارهء باغ سردار سپه\r\nاز اين بالاتر پاورقى در جريدهء « ميهن » يا « شفق [ سرخ 
  ] » ديدم كه باغ او ، عمارت او ، مبل اطاق او را چنان با عبارات شيرين تحرير كرده بودند كه انسان واله و عاشق بيقرار تماشاى آن مىشد . آب زلالى كه از فوارهء آن جستن مىكند ايران را نويد بهشت برين مىدهد . نيمكتهاى سبز كه به اطراف آن گلزار و چمنهاى سبزگون گذارده شده از تعالى و تمدن ايران حكايت مىكنند . چينهاى پيشانى او هريك گنجى از سعادت را بر ما نشان مىدهد . دماغ كشيدهء او و گونه‌هاى تورفتهء او و صورت كشيدهء او نويد هزاران اميد ، چه و\r\n\r\n\r\n","description":"","footnote":"\r\n( 1 ) - خوزستان درست است .\r\n","page_name":" 6765 ","page_number":65},
  {"content":"\r\n\r\nچه كه من نمىتوانم همهء آنها را بنويسم .\r\n\r\nشمايل خاقان\r\nدرست مثل همان كتابى كه در شمايل خاقان نوشته‌اند ، هم آنچه در شمايل ناصر الدين شاه [ لسان الملك 
  ] سپهر و محمد حسن خان اعتماد السلطنه نوشته است .\r\nمىنويسند ما ظل اللّه نمىخواهيم ما اعليحضرت قدر قدرت لازم نداريم . دنياى امروز اين لغات و عبارات را منسوخ كرد . دنياى امروز سلطنت و مالك رقابى را پشت پا زد ، آلمان چه ، روس چه ، اطريش چه ، تركيه چه ، چين چه .\r\n\r\nظل اللّه\r\nهمه صحيح و راست تصديق دارم . اما از ديدهء انصاف بايد نگاه كرد كه تقصير با مردم مملكت است يا با آنها . اين لقب ظل اللّه را كى به پادشاهان ايران داد . اين لقب سلطان البرّ و البحرين ، خادم الحرمين الشريفين را كى به سلطان عثمانى داد . « هيز امپريل مجستى »  H . A . M  را كى به پادشاهان اروپا داد . اين شريعتمدارهاى ما را كى حجج الاسلام و بالاخره آيت اللّه لقب داد . اين عاليجاهان رفيع جايگاهان را كى حضرت اشرف و حضرت اجل لقب داد ؟ همه را اى متملقين ، اى چاپلوسها ، اى رشوه‌گيرها ، اى احمقها شما داديد .\r\n\r\nمديران جرايد\r\nمدير « ستارهء ايران » ميرزا حسين خان [ صبا 
  ] كه نوكر ارباب جمشيد بود دزدى كرد . . .\r\nخارجش كرد چرا حضرت امنع مدير جريدهء فريدهء « ستارهء [ ايران 
  ] » و يگانه مرد آزادهء ايران شد . مدير « ميهن » بنان السلطان شيروانى را چرا مدير روشن ضمير ، مرد توانا ، قائد آزادى چه و چه لقب مىدهند و هر مكتوبى كه به اين عناوين باشد درج [ مىكنند 
  ] . اگر به عنوان مدير محترم باشد درج نمىكنند . اين سردار سپه را كى لقب داد و به قاب قوسين مىرساند . كى دارد نژاد او را به سكائى مىرساند . كى دارد او را به قدرى توقير و تكريم مىكند كه هار نشود . ما كه نمىتوانيم به يك نفر حالى كنيم . پس فقط و فقط به قضاوت تاريخ برگذار مىكنيم و آنچه اهالى اروپا نوشته‌اند .\r\nپنجشنبه هفتم شعبان ، 23 حمل - از ولايات متصل به مجلس و جرايد تلگرافات مىرسد . مضامين غالبا يكى است . وزارت خدايار [ خان 
  ] براى همين بود كه تلگرافات لازم را نشر بدهد ، عكس آن را اگر برسد ندهد .\r\n\r\n","description":"","footnote":"","page_name":" 6766 ","page_number":66},
  {"content":"\r\n\r\n\r\nتجديد حيات اجتماعى ( مقالهء ميهن )\r\n« ميهن » باز تحت عنوان « خلع احمد ميرزا - تجديد حيات اجتماعى » شرح داده بود .\r\nاز طلوع آفتاب عالم‌گير اسلام ، حملهء جيوش عرب تا سيم حوت 1299 مملكت ايران در تحت حكومت فاتحين زندگانى نموده است . پس از آن شرحى مىدهد كه خلفا راشدين فقط مايل به بسط شريعت اسلام بودند اما از ضربتى كه به دربار با عظمت سلاطين عظيم الشأن اين مملكت وارد شد ديگر نتوانستند از خود حكومتى داشته باشند .\r\nتركهاى خون‌خوار و مغولهاى كينه‌جو كه تا آن روز حلقهء عبوديت پادشاهان با عز و شأن ايران را در گوش داشته و خصومت چندين هزار ساله را در دلهاى پردرد خويش ذخيره كرده بودند اين فترت را غنيمت شمرده و در عين بىديانتى ديانت حقهء اسلامى را حربه قرار داده و تا مدتى مهد سيروس و آرامگاه اردشير بابكان عرصهء تاخت‌وتاز يك مشت ترك تنگ چشم و قسى القلب گرديد . . . « 1 »\r\nاز آن روز تا طلوع رضا خان پهلوى نژاد ( پهلوى سجل احوال اوست ) - به استثناى يكى دو نفر امثال نادر و كريم خان آن هم در يك مدت كوتاه - هميشه ايران در زير قيد اسارت اجانب مخصوصا حكومت مغولها نشو و نما نموده است ( نادر ، افشار بود و ترك . نسب خود را هم به گوركانيه رسانيد . آقا سهو فرمودند ) . فقط و فقط تفاوتى كه داشته و تغييراتى كه در خانواده‌هاى سلاطين رخ مىداده است باز در ميان طوايف و قبايل خود آنها بوده است . يك روز چنگيزيان اين ملت بدبخت را قتل عام نمودند ، روز ديگر تيموريان عنان خونريزى را از كف آنها ربوده و اين گوى افتخار را در ميدان بربريت برده و بالاخره يك زمان قاجاريّه آتش شهوت‌پرستى و حرص و آدم‌خوارى خويش را در اين مملكت خاموش نمودند . فقط ايرانى و اسم ايران در سايهء يك خاصيت بىنظير و مهمى تا امروز زنده مانده است و آن تحليل بردن هر حكومتى و فاتح اجنبى است كه به فاصلهء كمى نه‌تنها آن فاتح را در خود مستحيل نموده و شكل ايرانيت به او مىدهد بلكه سرزمين و مملكت فاتحين بزرگ را هم تحليل برده و جزو ايران نموده است ( نمىفهمم مثلا هلاكو خان كه اين‌جا سلطنت مىكرد ، پادشاه مغول خود را بنمايد يا لباس مغولى بپوشد نه پادشاه ايران ) .\r\nهزار سال است طوايف مختلفه و سلاطين مقتدر ترك متصل به ايران هجوم آورده‌اند و در اين مملكت پادشاهى مىنمايند ، نه‌تنها حكومت تركى نتوانستند تشكيل بدهند بلكه تا قبل از اقتدار حكومت روسيه پيوسته قطعهء تركستان يعنى مسقط الرأس همان\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 6767 ","page_number":67},
  {"content":"\r\n\r\nفاتحين ترك يكى از ايالات كوچك ايران محسوب مىگرديد . در حينى كه يك رشتهء كوچك‌ترى از اين فاتحين به روم حمله برده و هشتصد سال است بر نخبه‌ترين ملت اروپا به نام ترك سرورى و خداوندگارى مىنمايند و در تحت همين خاصيت ايران تا امروز زنده مانده است و هميشه حكومت او به نام ايرانيت شناخته شده . ولى بايد اعتراف نمود كه متجاوز از هزار سال است ايران در زير حكومت فاتحين ترك زندگانى كرده ( من نمىدانم مملكت را ايران مىگفتند يا آدمهاى آن را ) ، خون اين ملت عوض شده ، اخلاق ملى او تغيير كرده ، حيات اجتماعى ايران كهنه شده . آداب و رسوم ، صفات ، سجايا ، عقايد ، افكار ، تعليم و تربيت ، خط و زبان ملى ، تمام خواص ممدوحه خاصه لوازم اجتماعى يك ملت باستانى را از كف داده و در طى اين تطورات بىنظير به يك سلسله صفات و سجاياى ديگرى خو گرفته كه از آن جمله است خم شدن در برابر فاتحين .\r\nدر اين عصر بيدارى نهضت عالم بشريت كه تمام ملل گيتى فاتحهء فاتحين را خوانده و به اين طرز جسارت خاتمه داده‌اند هنوز ايرانى نمىخواهد باور نمايد كه احدى جز هيئت اجتماعى حق حكومت ندارد ( هجده سال مشروطه چه است ) ، هنوز نفهميده حكومت حق منحصر ملت است ( باز هم نمىفهمد ) ، هنوز تشخيص نداده است كه يك فرد اجنبى حق الوهيت و خداوندگارى بر يك ملتى ندارد . خلاصه آن‌كه هنوز مفهوم حكومت مال ملت است در نزد او مجهول است ( همه مثل جنابعالى باسواد پلتيك‌دان نيستند ) . بنابراين قبل از همه بايد حيات اجتماعى اين جامعه را اصلاح و تجديد نمود تا به مفهوم حقيقى حكومت عام آشنا شوند .\r\nبعد مىنويسد پنج سال قبل در اصفهان ، سه سال در طهران زمزمهء اين نغمهء روح‌بخش را گذاردم . بلافاصله طعمهء هجوم عوام و حملهء درازدستان آدم‌خوار گرديدم .\r\n( همه اين افاده را مىكنند كه ما اولين جريده بوديم كه گفتيم جمهورى بايد بشود و حال آن‌كه دروغ است . ديگرى آنها را امروز وادار به نوشتن و گفتن نموده است ) . اما مقاومت نموده افتان و خيزان فكر اساسى خود را تا نزديك عمل رسانيديم . شكر مىكنم كه قربانيهاى ما بىاثر نماند و يزدان ايران بازوى تواناى رضا خان را گرفته و براى محو ساختن خيل اهريمنان تقديم اين جامعه نمود .\r\n( پايان مقالهء ميهن )\r\n\r\nروزنامهء نجات ايران\r\nروزى يكى دو روزنامهء جديد ، يا از آنها كه به واسطهء بىپولى سجاف خيابان لاله‌زار بودند طبع مىشود . ديروز « نجات ايران » منتشر شده بود . طرز تحريرات يكى است .\r\nسفاكى آقا محمد خان ، قتل عام كرمان به دست گربهء سر سفرهء كريم خان ، معشوقه‌بازى\r\n\r\n","description":"","footnote":"","page_name":" 6768 ","page_number":68},
  {"content":"\r\n\r\nفتحعلى شاه با كاترين امپراطريس روس ، ريش بلند و سرسره‌بازى ، عرفان مآبى و بىحالى محمد شاه ، عيش و ظلم ناصر الدين شاه ، هرزه‌گى و خرّاجى مظفر الدين شاه ، خيانت محمد على شاه ، بوالهوسى و شهوت‌رانى و خست و كلاه فرنگى به سر گذاردن سلطان احمد شاه . تلگرافات دروغ يا راست ولايات ، محاسن جمهورى ، معايب سلطنت .\r\n\r\nكنسرت جمهورى\r\nشب چهارشنبه كنسرت جمهورى بود . من درست از كسى كه رفته باشد نشنيدم .\r\nحاجى واليه خانهء حضرت و الا آمده بود او مىگفت فخر الملك مثل برج زهرمار است .\r\nحاجى عز الممالك با سليمان ميرزا تصميم گرفته‌اند مجلس بروند وزارت را قبول نكنند زيرا اوضاع بد است .\r\n\r\nاسمعيل ميرزا معتمد الدوله و عارف قزوينى\r\nبليت تياتر از شصت تومان بود الى يك تومان . بليتى كه براى حاجى [ عز الممالك 
  ] وزير آوردند و جبرا پول داد سى تومان بود . بليتها تمام تحميلى بود و غالب صاحب منصبان و اجزاء ادارات بودند . حاجى وزير نرفت يعنى هيچ‌يك از وزراء نرفتند . بليت خود را به عباسقلى خان داد . او مىگفت غزل اول را كه عارف خواند اسمعيل ميرزا معتمد الدوله پسر مرحوم ظل السلطان برخاسته دسته گل ممتازى دو دستى تقديم عارف كرد . همه مردم از اين حركت او بدشان آمد و بىغيرت گفتند « 1 » . بعد هم عارف را در اتومبيل خودش گذاشته منزلش برد .\r\n\r\nغزل عارف\r\nاشعار در روزنامه درج بود ، هى هذا . غزل او در پردهء ماهور\r\n به مردم اين همه بيداد شد ز مركز داد * زديم تيشه بر اين ريشه هرچه باداباد\r\nاز اين اساس غلط اين بناى پايه بر آب * نتيجه نيست به تعمير اين خراب آباد \r\n\r\n\r\n","description":"","footnote":"\r\n( 1 ) - در مشروطه ظل السلطان و پسرهايش خيلى كمك كردند اما ملت خوب هم تلافى كرد ( رجوع به روزنامه‌هاى سابق شود ) ( يادداشت از نويسندهء خاطرات ) .\r\n","page_name":" 6769 ","page_number":69},
  {"content":"\r\n\r\n هميشه مالك اين ملك ملت است كه داد * سند به دست فريدون ، قباله دست قباد\r\nمگوى كشور جم ، جم چه كاره بود و چه كرد * مگوى ملك كيان ، كى گرفت كى به كه داد\r\nبه زور بازوى جمهور بود كز ضحاك * گرفت داد دل خلق كاوهء حداد\r\nشكسته بود كه امروز بود از صد جاى * چو بيستون سر خسرو ز تيشهء فرهاد\r\nكنون كه مىرسد از دور رايت جمهور * به زير سايهء آن زندگى مبارك باد\r\nپس از مصيبت قاجار عيد جمهورى * يقين بدان بود امروز بهترين اعياد\r\nخوشم كه دست طبيعت گذاشت در دربار * چراغ سلطنت شاه بر دريچهء باد\r\nبه يك لكات اروپا بباخت خود را شاه * در اين قمار كلان تخت و تاج از كف داد\r\nتو نيز فاتحهء سلطنت بخوان عارف * خداش با همه بدفطرتى بيامرزاد\r\nخراب كشور ما را هر آنكه باعث شد * كزين سپس شود آباد خانه‌اش آباد \r\n\r\nمارش جمهورى « 1 »\r\n- 1 -\r\n روى دلكش موى ديجور * روى اندر موى مستور\r\nدست كز اين غرفه اين حور * كو كشد جز دست جمهور\r\nساقى از اين دور خسته * ساغر زرين شكسته\r\nمطربا اى پى خجسته * پاره كن اين سيم ناجور\r\nآخر درد است و مستى * پست پادشه پرستى \r\n\r\n\r\n","description":"","footnote":"\r\n( 1 ) - از روى چاپ برلين اصلاح شد .\r\n","page_name":" 6770 ","page_number":70},
  {"content":"\r\n\r\nدل شكستى دل شكستى - زين پس دگر با جان رنجوران مكن - بازى تو اى چشم مخمور .\r\n- 2 -\r\n ساز از نو باز كن ساز * يك نواى تازه بنواز\r\nچون درآمد شور شهناز * تار را كن كوك ماهور\r\nپايهء جم جايگاهى * دور كيوان بارگاهى\r\nترك نغمهء خسروانى * بايدت در زندگانى\r\nوان قدر قدرت گواهى * وسمه بود و ابروى كور \r\nاز سروش از سروش آسمانى - نغمه‌هاى روح‌بخش پهلوى بشنو از دور\r\n- 3 -\r\n سلطنت كو رفت گو رو * نام جمهوريت از نو\r\nهمچو خور افكند پرتو * بخ كه شد نور على نور\r\nدور بايد شد ز اوهام * بايدى برچيدن اين دام\r\nسلطنت را همچو بهرام * زنده بايد كرد در گور\r\nدور شاهى را چو دجال * واژگون گشته است احوال \r\nسر زد اقبال سر زد اقبال - از رايت فتح آيت مهدى - جمهوريت عصر منصور\r\n- 4 -\r\n نيست دوران قجر باد * اين شجر بىبار و بر باد\r\nتا قيامت دادگر باد * بازوى پر زور جمهورى\r\nكار ايران رو به ره باد * نام شاهى روسيه باد\r\nزنده سردار سپه باد * با غريو كوس و شيپور\r\nتودهء ملت نميراد * دامن غفلت نگيراد \r\nتا ابد شد تا ابد شد مقهور - ملت از سلطنت و شاه و شاهنشاه - وز امپراطور\r\n\r\nغزل در بيات ترك\r\n سوى بلبل دم گل باد صبا خواهد برد * خيرمقدم گل تا همه‌جا خواهد برد\r\nمژده ده ، مژدهء جمهورى ما تا همه جاى * هاتف غيب به تأييد خدا خواهد برد \r\n\r\n","description":"","footnote":"","page_name":" 6771 ","page_number":71},
  {"content":"\r\n\r\n سر بازار جنون عشق شه ايران را * در اروپا چه خوش انگشت‌نما خواهد برد\r\nكس نپرسيد كه آن گنج و جواهر كز هند * نادر آورد شهنشه به چه جا خواهد برد\r\nتا كه . . . و قجر زنده در ايرانند اين * ننگ را كشور دارا به كجا خواهد برد\r\nزاهد از خرقهء سالوس به ميخانه برد * آبروى همهء ميكده‌ها خواهد برد\r\nشيخ طرّار به تردستى يك چشم زدن * اثر از مصحف و تسبيح و دعا خواهد برد\r\nتاج كيخسرو و تخت جم اگر آبروئى * داشت آن آبرو اين شاه گدا خواهد برد\r\nباد سردار سپه زنده در ايران عارف * كشور رو به فنا را به بقا خواهد برد \r\n* * *\r\n رحم اى خداى دادگر كردى نكردى * ابقا به اعقاب قجر كردى نكردى\r\nمن‌بعد از اين ميدان شاهان جهان را * گر از حلب تا كاشغر كردى نكردى\r\nپيش ملل ، شرمندگيمان گشت زين روى * ما را از اين شرمنده‌تر كردى نكردى\r\nدر كينه‌خواهى خرابيهاى ايران * ما را به شه گر كينه‌ور كردى نكردى\r\nدر سايهء اين شاخ هرگز گل نرويد * با تيشه قطع اين شجر كردى نكردى\r\nاز تارك شاه قدر قدرت اگر دور * اين تاج با دست قدر كردى نكردى\r\nبا مجلس شورا ز عارف گو جز اين كار * فردا اگر كار دگر كردى نكردى \r\n\r\nعارف و عارف‌نامه\r\nاگر با تحريكات انگليس و زور قشون سردار سپه ، ايران جمهورى نشود محققا با تصنيف عارف خواهد شد . عارف مولوى در سر دارد . خيلى در صحبت و حركت غمزه مىآيد . خوب مىخواند ، خوب ضرب مىگيرد . در تياتر خوانده بود ، ضرب هم گرفته بود . اما اشعار جلال الممالك را موسوم به « عارفيه » اگر به دست آوردم براى شناسائى به حالش درج مىكنم . قزوينى است ، قزوينى پسند هم بود ، اما حالا نه . عارف آخوند و شيخ را هم قاطى كرده ، دور نيست صداشان درآيد . بد نبود شب عيدى پول خوبى گير\r\n\r\n","description":"","footnote":"","page_name":" 6772 ","page_number":72},
  {"content":"\r\n\r\nعارف آمد . رفع كسالت شد . چرس و بنگ و وافور و عرق همه راه افتاد .\r\n\r\nخليلى و فرخى\r\nمن دلم براى شيخ عباس خليلى مدير « اقدام » و فرخى مىسوزد . آنقدر خون ، خون ، بازم خون اولى گفت ، و دومى آنقدر سنگ بولشويكى به سينه زد ، هى با خط قرمز سرلوحهء روزنامه چاپ كرد بالاخره از اين پولها كه امروز مىدهند محروم ماندند .\r\n\r\nعلى دشتى\r\nشيخ على دشتى مدير شفق [ سرخ 
  ] بيشتر از همه محل توجه [ است 
  ] و پول خوب سرشار را او مىگيرد .\r\n\r\nنمونهء تلگرافهاى ولايات\r\nيكى دو فقره از تلگرافات را كه همان رؤساى تلگرافخانه راپرت تلگرافى داده‌اند به دستور همان تلگرافات رمز خدايار خان كه امير نصرت مىگفت درج مىكنم ، تتمه از همان سياق است .\r\nكردستان - امروز در مسجد جامع قريب چهار هزار نفر جمع و نطقهاى مفصلى در تأييد جمهوريت نموده از هر طرف صداهاى زنده باد جمهوريت ، نيست باد مخربين مملكت ، پاينده باد ناجى وطن‌پرست سردار سپه بلند بود و تلگرافاتى هم به مركز مخابره نموده‌اند .\r\nعباسى - ديروز جمعيت كثيرى از اهالى در مساجد محلى اجتماع و نطقهاى مفصل در اطراف تغيير رژيم نموده جدا عزل سلطان احمد شاه را خواستار .\r\nماكو - اهالى و خوانين با يك هيجان شديد متواليا داخل مسجد و در صحن اجتماع كثيرى حاضر و مشغول نطق بر عليه قاجاريه مىباشند .\r\nساويچ بلاغ - بالغ بر چهار هزار نفر از جمهورىطلبان در مسجد اجتماع ، نطق مفصلى در اطراف سلطنت مطلقه و جمهوريت مىنمايند .\r\nاز اين قبيل است تلگرافات فيروزكوه ، استراباد ، مرند ، اردبيل ، اروميه كه صد سال ديگر مشروطه را نمىفهمند تا برسد به جمهوريت . اما اين تلگراف مقصود را به عمل آورد ، در مشروطه امتحان و تجربه شده . غلط كردم ، گه خوردم بعد براى اين گوسفندها ثمر ندارد .\r\n\r\n","description":"","footnote":"","page_name":" 6773 ","page_number":73},
  {"content":"\r\n\r\n\r\nروزنامهء گلشن و قاجاريه\r\nبا آن‌كه مدير « گلشن » خيلى فضاحى كرده است ليكن در مقابل اين ، سيمين دفعه است كه اين عبارت را درج مىكند : « باز هم قجران ، باز هم شاهزادگان ، براى اين‌كه ما تمام مردمان قجر و كليه شاهزادگان را گناهكار نمىدانيم و براى اين‌كه در ميان قجر و شاهزادگان اشخاص خوب هم سراغ داريم كه حتى با كمال صميميت طرفدار استقرار جمهوريت مىباشند ( مثل اسمعيل ميرزا معتمد الدولهء ننگين ) و براى اين‌كه نمىخواهيم نيكان هم به آتش بدان بسوزند و براى اين‌كه نمىخواهيم بر خلاف انصاف رفتار كنيم و براى اينكه مىبينيم در ميان قاجاريه ديپلمات وطن‌پرستى مانند احتشام السلطنه و صاحب‌منصب رشيدى مثل جان محمد خان وجود دارد كه هرگز رضايت نمىدهند منافع ملت و مملكت فداى شهوت‌رانى سلطان احمد شاه نالايق بشود ( خود جان محمد خان از تمام اهل طهران شهوت‌پرست‌تر است ) خود ايشان بيش از ديگران مىكوشند كه اساس سلطنت منهدم [ شود 
  ] و رژيم نوين جمهوريت استقرار يابد . باز هم تكرار كرده و مىگوئيم آنچه جرايد راجع به قجر و خانوادهء سلطنت نگاشته‌اند مربوط به تمام قاجاريه و شاهزادگان نيست ، بلكه فقط و فقط ايرادات به سلاطين قاجار وارد است .\r\nفعلا هم روى سخن با سلطان احمد شاه نالايق بوالهوس است كه ابدا علاقه به اين مملكت ندارد . انشاء اللّه شرح‌حال فضاحت اشتمال اين بچه قجر نالايق [ را 
  ] كه بدبختانه اين ملت بخت برگشته تاج پادشاهى را با دست خود بر سر او نهاد بهتر از آنچه تاكنون شرح داده‌ايم تشريح خواهيم نمود .\r\n\r\nآشاقه باش\r\nضمنا براى عموم توضيح مىدهيم قاجاريه دوازده طايفه و تيره بوده‌اند . بهترين آنها اين دو طايفه‌اند : قوانلو يعنى گوسفندچران زيرا شغل اين دسته بيشتر پرورش اغنام بوده و به « آشاقه‌باش » هم ناميده مىشوند ، زيرا در دامنه و پائين كوه مسكن و مأوا داشته‌اند و سلطنت پر از شناعت قاجاريه در اين طايفه تأسيس گرديد و ساير طوايف شركت نداشتند و مسلم است كه گناهكار و شناعت‌پيشه همانهائى هستند كه گناه كرده و شناعت پيشه ساخته‌اند ( مثلا آغا محمد خان كه هجده سال از گردهء اسب پائين نيامد تا ايران را امن [ كرد 
  ] و اموال سلطنت [ را 
  ] كه هر تكه‌اش به دست يك نفر بود و امروز به آنها ناز مىكنيد جمع كرد و ايران را از ملوك الطوايفى نجات داد . )\r\nساير افراد اين طايفه هم كه گناهى نكرده‌اند سزاوار نيست مورد حمله و انتقاد واقع\r\n\r\n","description":"","footnote":"","page_name":" 6774 ","page_number":74},
  {"content":"\r\n\r\nگردند ( گلى به جمالت ) . مثلا حاجى فرهاد ميرزا كه مطلعين او را خوب ياد مىكنند شاهزاده و از اين طايفه است .\r\n\r\nيوخارىباش\r\nدوم دولو يعنى شترچران . چه اين طايفه را معيشت از طريق شتربانى بوده و نيز « يوخارىباش » به آنها مىگفتند ، چرا كه در بالاى كوه منزلشان بود . اين طايفه بسيارى در طهران و نقاط ديگر وجود دارند ( تعريف از احتشام السلطنه و جان محمد خان مىكند ) .\r\nخلاصهء كلام آنچه گفته و نوشته مىشود مربوط به تمام قاجاريه و شاهزادگان نيست و ما قجر بودن و شاهزادگى را گناه نمىدانيم ( كار ما به كجا رسيده است ) . فقط ارتكاب به گناه را گناه مىدانيم . يگانه آمال و آرزوى مطبوعات برچيده شدن بساط پوسيدهء سلطنت و استقرار جمهوريت است كه عموم ملت موافقند . اغلب قاجار و شاهزادگان هم موافقت كامل دارند و تا كسى مخالفت ننمايد به جرم قجر بودن و شاهزادگى نبايد مورد حمله واقع شود ( پس چرا به سليمان ميرزا با همه موافقت از اول عمرش حمله [ مىكنند 
  ] بلكه دشنام و ناسزا مىگويند ) .\r\n( پايان مقالهء گلشن )\r\n\r\nتقسيمات طوايف قاجار\r\nگذشته از ساير مطالب كه مورد بحث نيست در ذكر طايفهء قاجاريه هم غلط نوشته .\r\nبدوا دو تيرهء آشاقه‌باش ، يوخارىباش [ مىنويسد 
  ] ، آن‌وقت هركدام به شش طايفه يا تيره تقسيم مىشود كه روى هم دوازده تيره مىشود . اين تيره‌ها در جام جم مرحوم فرهاد ميرزا معتمد الدوله و تمام سالنامه‌هاى عهد ناصرى ذكر است و من بعدها ذكر خواهم كرد . الساعه كتاب حاضر ندارم .\r\nاما اين‌كه مىنويسد در سلطنت دخالت نداشتند نفهميدم مقصود چيست ، يعنى از هر دو طايفه سلطان باشد يا روزى از يك كدام سلطنت كنند . و الا تمام طوايف جمع شده اطاعت از آغا محمد خان نموده او را سلطان نمودند و همه در جنگها [ و 
  ] مأموريتها دخيل بودند ، جز آن موقع كه مملكت امن شد و ديگر ناصر الدين شاه و مظفر [ الدين 
  ] شاه به مليجك و آقا مردك و امير بهادر و حكيم الملك احتياج داشتند نه به طايفه و ايل خود كه حالا مورد هزارها فحش و ناسزاى چندين نفر جريده‌نگار مزدور شده .\r\n\r\n","description":"","footnote":"","page_name":" 6775 ","page_number":75},
  {"content":"\r\n\r\n\r\nالقاب\r\nمحض تفريح :\r\n بس كه لقب ز هر طرف گفته شد و شنيده شد * دوله و ملك و سلطنه بر سر هر سه ر . . . شد\r\nهر لقب قلمبه‌اى ، چون ترشى انبه‌اى * يا كه چو گوشت و دنبه‌اى با ثمنى خريده شد\r\nهركه كه داشت پولكى ، رفت برش فضولكى * گوش و دُمش به پولكى بهر لقب بُريده شد\r\nهيچ تناسب حسب ، بهر كسان گه لقب * ديده نگشت اى عجب ، هر لقبى كه ديده شد\r\nگاه به شخص ناتوان ، يك لقبى بسى گران * داده چنان كه قد آن زير لقب خميده شد\r\nگشته « ظرافت حضور » ، خوك كثيف زشت عور * يا كه صراحى بلور خمرهء لب‌پريده شد\r\nنام گرفت از نه‌نه ، شير دلير سلطنه * آن‌كه ز خصم يك تنه زهرهء او دريده شد\r\nآن شده ببر مملكت ، اين شده خرس سلطنت * و آن شده شيخ ملعنت ، اسم و لقب عديده شد\r\nبىجهتى و بىسبب ، داده شد آنقدر لقب * تا كه به قول كل رجب شيرهء آن كشيده شد\r\nبچهء مشدى ممدلى ، چرت زده ز تنبلى * گشته نگون ز صندلى روى زمين لميده شد \r\n\r\nبچهء مشدى ممدلى ( احمد شاه )\r\nبچهء [ مشدى 
  ] ممدلى سلطان احمد شاه پسر محمد على شاه است . از صندلى افتاده مقصود آن صورتى است كه در جريده كشيده بود و من نوشته‌ام . اين است اخلاق و ملكات فاضلهء ملت غيور شش هزار ساله ( يك ماه و نيم است تمام مردم مبتلاى اين مسئله هستند . از موافق و مخالفت همه كار خود را ، زندگى خود را گذاشته اين صحبت را مىكنند . )\r\n\r\n","description":"","footnote":"","page_name":" 6776 ","page_number":76},
  {"content":"\r\n\r\n\r\nژاپونيها در تهران\r\nدوازده نفر ژاپونى كه از ادارات ژاپن طهران آمده بودند پس از كسب اطلاعات و سنجيدن اخلاق و فضايل ايرانيها به سمت ژاپن حركت كردند .\r\n\r\nوضع دين در عثمانى\r\nعبد المجيد پسر عبد العزيز آخرين خليفهء عثمانى وارد سوئيس شد . سالى دوازده هزار ليره به وى دادند ، به ساير شاهزادگان سالى يا ماهى يكصد و بيست ليره . فورا سلطان حسين سلطان حجاز اعلان خلافت را به تقويت انگليس براى خود نمود . بعضى احساسات در مصر و خود عثمانى و فرانسه و هند بر عليه اقدام مصطفى كمال پاشا بروز كرد . نتيجه معلوم نيست . تمام مدارس علوم دينيه بسته شد . اصلا تدريس درس مذهب در تركيه ملغى گرديد . بدون اجازهء پليس اسلامبول كسى حق ندارد عمامه به سر بگذارد .\r\nايران ما به دستور انگليس طابق النعل بالنعل به دولت تركيه تقليد خواهد كرد ، بعد افغان .\r\nروز به روز فرانك تنزل مىكند . امروز يكصد و پنجاه فرانك يك ليره ، پول دنيا و مقياس آن ليرهء انگليس است و دالر امريكا .\r\n\r\nتملق به سردار سپه\r\nمجسمهء سردار سپه را كه در تبريز درست كرده و هديه فرستاده‌اند عماقريب وارد مىشود . به استقبال آن تا خمسه آدم فرستاده‌اند . در جريدهء « ايران » درج بود كه مقام سردار سپه ناجى ايران را ما بالاتر از رياست جمهور مىدانيم . او بايد آسيا را متمدن و از هر خار و خاشاكى پاك و منزه فرمايد . باز در يكى ديگر بود كه اشخاص بزرگ ملهم مىشوند . كارهاى سردار الهام است . من از نوشتن بعضى جوابها هر قدر مىخواهم خوددارى كنم ممكن نمىشود . حالا به نظر آنها كه بعدها اين كتاب را قرائت مىكنند مطبوع واقع شود يا نشود خدا عالم است .\r\n\r\nجواب مقالهء روزنامهء ايران\r\nمىنويسد ما هزار سال زير بار فاتحين خود بوديم و امروز مىخواهيم طوق عبوديت خود را از فاتحين پاره كنيم . ما جاى دور نمىرويم . اين رضا خان سرتيپ كه امروز سردار سپه رئيس الوزراء ناجى و هزار چيز ملت است مگر يك صاحب‌منصب گمنامى نبود كه با هزار قزاق « هردم بيل » آمد طهران و مركز مملكت را به زور سرنيزه تصرف و فتح كرد و\r\n\r\n","description":"","footnote":"","page_name":" 6777 ","page_number":77},
  {"content":"\r\n\r\nبه اين مقام رسيد ؟ سجل پهلوى حسب و نسب او را كجا به كيخسرو و اردشير منتسب نمود ؟ به چه دليل ، كدام برهان با كدام شجره‌نامه ؟ در حالىكه هنوز اسم پدر و مادر و فاميل او و اينكه در حقيقت فيروزكوهى يا سوادكوهى است بر همه نامعلوم است . آمديم سر نژاد ايرانى ، يعنى آنها كه قبل از عرب بودند و باز ما نمىدانيم نسب آنها به كجا مىرسد . زيرا تواريخ ما معلوم نمىكند جز اقوام زردشتى كه فعلا مثل قوم يهود در ايران و اغلب بلاد متفرق و محققا ايرانى الاصل لا يتغير همانها را بايد گفت لاغير . اگر ترك ايرانى نيست از پشت دروازهء طهران تا رود ارس ايرانى نيست ! از خوزستان تا بندر عباس عرب [ است 
  ] و ايرانى نيست . تمام كردستان تا همدان كلده و آشور است . اين‌همه ارامنه ، نصرانى ، يهود . تمام بلوچستان كه نژاد هندى است ايرانى نيست . اين‌همه ايلات كه از ممالك ديگر به اينجا آمده يا آورده‌اند مثل قشقائى ، شاهسون ، ايلات خمسهء فارس ، حتى عرب ميش مست ورامين ايرانى نيست . تمام خراسان ازبك است .\r\nاما اين قسم نيست . همهء اينها كه در مملكتى سكنا گرفتند ، وطن كردند قرنها گذشت و تشكيل دولتى دادند اهل آن مملكت و صاحب آن آب و خاك هستند . حكومتى تشكيل داده يك ملت و يك قوم مىشوند .\r\nاگر مىفرمائيد اين‌طور نيست ، صبا و بنان السلطان و امير رضوانى و شيخ على شفق و ميرزا حسين خان صبا ايرانى است من حرفى ندارم . اما خود آنها ايرانيت خود را به چه چيز ثابت مىكنند . برادرزادهء آقا عبد الباقى ارباب شاگرد بدكار ارباب جمشيد چرا ايرانى است و من نيستم به كدام دليل . امير رضوانى صفوى كه اجدادش از پشت دروازهء مدينهء طيبه آمده‌اند با دو كرور سيدى كه در ايران امروز مولى و آقاى ما هستند چرا ايرانى پاك شدند و من نشدم .\r\n\r\nمملكت و مليت\r\nمىخواهيم بدانيم اين كسانى كه امروز در يونان اقامت دارند و مملكت و ملت يونان قديم را تشكيل مىدهند نژاد و زادهء همان يونان چند هزار سال پيش هستند ، زبان آنها همان زبانى است كه اسكندر و فيليپ صحبت مىكردند . پادشاه آن‌كه مردم آنجا را ملت خود و خود را يونانى مىداند اهل دانمارك است يا يونان چند هزار سال قبل . ايتالياى امروز همان رومن و پادشاه آن از نتايج همان پادشاه قديم است يا ملت او امروز به وى مىگويد اجنبى . اين اهالى كه امروزه مصر را تشكيل مىدهند زبانش عربى فصيح است همان بنى اسرائيل و قبطى است كه ده هزار سال يا پيشتر قبل از اين بود . سلطان آن ترك است يا بنى اسرائيل و قبطى . آن كسانى كه امروز جمع شده ملت انگليس را تشكيل\r\n\r\n","description":"","footnote":"","page_name":" 6778 ","page_number":78},
  {"content":"\r\n\r\nداده‌اند آيا همان رومنها هستند . پادشاه آنها ژرمن است يا انگلوساكن . هيچ‌وقت ديده شده است يا گفته شده است پادشاه ما خارجى است ، تف و لعنت و هزار چيزى به وى باد . پادشاه رومانى ، بلغارى اهل كجا هستند . از اينها گذشته اين‌همه دولى كه در امريكا فعلا موجود است نژاد و مردمانشان از همان وحشيهاى آدمخوار هستند ، يا هركدام از يك مملكت اروپا و آسيا . دولت متحدهء امريكا كه هر فرد آن امريكاى متحده را وطن مىخواند انصاف بدهيد كدام‌يك نژاد قديم آنجا هستند ، انگليسى است ، آلمانى است ، فرانسوى ، يونانى ، بلژيكى ، هلندى ، ژاپونى ، به غير اينها هستند ؟ دولت و ملت مكزيك يا برزيل كه خود را ملت صاحب آب و خاك و آنجا را وطن عزيز خود مىنامند شما را به خدا كجائى هستند ؟ به غير اسپانيولى ، پرتقالى ، آلمانى ، انگليسى و هزار قوم ديگر .\r\nچهار صد سال است به آنجا اجدادشان رفته و ما هزار سال است در ايران هستيم .\r\n\r\nتغيير رژيم\r\nتغيير رژيم سلطنت ايران در حالىكه شاه و هيچ مدافعى نيست با آن قوه و قدرت و دستورات و همراهى انگليس آنقدر اشكالى ندارد و محتاج اين‌همه فحش ، كتره ، دروغ و افتراء نيست . يك صاحب منصب و يك عده نظامى كافى است وليعهد را خارج و ارگ را تصاحب كند . اين احساسات دروغى جرايد و آن تلگرافات ولايات را همه مىدانند سبب و علت چيست . روشنى آفتاب و شعاع ماه را نمىتوان با كاه‌گل مستور و مخفى داشت .\r\n\r\nاعدام عشاير لرستان\r\nامروز در روزنامه نوشته بود شيخ على خان امير عشاير ( صد تا امير عشاير در مشروطه درست كرديم ) بيرانه‌وند ، محمد على خان امير معظم حسن‌وند ، حسين خان سردار بيرانه‌وند با دوازده نفر بيك‌زاده و خوانين بيرانه‌وند نوزده حوت در خرم‌آباد در حضور امير لشكر غرب « 1 » و افراد قشون و بعضى خوانين ايلات به دار و تيرباران شدند .\r\nامير لشكر غرب پس از بيان نطق مهيج مؤثر حركت به سمت بروجرد نمودند .\r\n\r\n\r\n","description":"","footnote":"\r\n( 1 ) - امير لشكر احمد آقا است ( يادداشت بعدى از نويسنده ) .\r\n","page_name":" 6779 ","page_number":79},
  {"content":"\r\n\r\n\r\nفرق ميان آقا محمد خان و احمد آقا خان\r\nدر كرمانشاه ، همدان براى ورود حضرت امير طاقهاى نصرت بسته و تهيهء جشنهاى مفصل مىكنند . خوب آقا محمد خان چه گناه دارد كه امروز به وى گربهء سر سفرهء كريم خان و اختهء بىريش بىخايه مىگويند . آن هم براى سلامت ايران ، تمركز قواى ايران ، سركشها حتى برادرهاى خود را كشت . اگر كشتن بد است اينها چرا مىكشند .\r\nخوب است او چرا مورد سرزنش واقع مىشود . در حالىكه ما هجده سال است مشروطه [ شده‌ايم 
  ] و قانون اساسى ما حكم نمىكند بدون استنطاق ، بدون محاكمه ، بدون تمام مراتب قانونى آن ، كسى را مجرم دانست . تا برسد به آنكه به دار زد و تيرباران به هواى نفس نمود . اما يك وقتى است كه [ نمىشود 
  ] اين مطالب را در جواب آنها نوشت ، محال است چاپ كنند . به ما هم چندان مربوط نيست كاسهء از آش گرم‌تر شويم .\r\n\r\nپول براى سيد ضياء\r\nپنج هزار تومان دولت حواله داد آقا سيد ضياء الدين دريافت نموده از سويس به طهران بيايد . احتمال مىرود پس از جمهورى وثوق الدوله و سايرين را هم احضار كنند .\r\n\r\nافتتاح مجلس\r\nمجلس سه به ظهر افتتاح شد . شروع به قرائت راپرتهاى كميسيونها شد و اعتبارنامه‌ها تصويب مىشود . نود و هفت وكيل حاضر بود .\r\nشب عيد است براى يك شاهى معطل [ اند 
  ] ، از هيچ‌جا پول نمىرسد . ساعد الدوله قادر نشده هزار تومان مرا بدهد . آن‌وقت پيشنهاد امتياز راه‌آهن مازندران را به دولت مىنمايد .\r\n\r\nنفت شمال\r\nجمعه رويتر خبر داد كه دولت امريكا مىخواهد تمام امتيازاتى [ را 
  ] كه به كمپانى سنگلر داده بود مسترد دارد . اگر اين عمل صورت بگيرد چون انگليس خواسته حتما صورت خواهد گرفت پول تلگرافات و تمام زحماتى كه كشيده شده از دست مىرود و هرگز نفط شمال ايران را نمىتواند قبول كند . با استاندار اويل كمپنى انگليسها همراه بودند ، با اين خبر ، يك چنين اسبابى برايش فراهم نمودند كه عقل ما از تصور آن قاصر است .\r\n\r\n","description":"","footnote":"","page_name":" 6780 ","page_number":80},
  {"content":"\r\n\r\n\r\nسليمان ميرزا\r\nجرايد - خصوصا « قانون » - به سليمان ميرزا وزير معارف سخت حمله آورده‌اند و چون ما در مضمون گفتن ، بدى كسى را نوشتن يد طولائى داريم حالا بيا و تماشا كن چه تمثيلات ، چه كنايات ، چه اختراعات براى او مىكنند . از زاهد عهد مقتدر باللّه عباسى كه از شدت زهد مىترسيدند به وى بگويند قاضى بغداد شو ، بالاخره مقتدر گفت فورا قبول كرد . روزى با كوكبهء قضاوت كه در كوچه مىگذشت شخصى به وى رسيد دامانش را گرفت و گفت اسرارى دارم كه مىخواهم دست تو بسپارم . ديگرى گفت به چه مناسبت . جواب داد براى آن‌كه سى سال بود حب قضاوت خود را از تمام اهالى بغداد مستور داشته بود چنين آدمى سزاوار حفظ اسرار است . مثل سليمان ميرزا كه اين مدت سرّ جاه‌طلبى و وزارت خود را از همه كس مخفى داشته بود تا بدان مقام رسيد و همه به مردم آشكار شد .\r\nبارى مىنويسد اين سالوس ، اين عوام‌فريب ، اين دجال در مجلس چه جوابهائى به نصرت الدوله مىداد ، چه غم‌خوارى براى معارف مىكرد . امروز كه وزير شده فقط اجزاء صحيح را خارج [ كرده 
  ] و به جاى آنها از حزب خود و مردان بدسابقه آورده است .\r\nنصير الدوله همه‌جا افتخار مىكند من سى باب مدرسهء مجانى داير كردم . ايشان به واسطهء قطع اعانهء مدارس ملى افتخار مىكنند كه پنجاه باب مدرسه را منحل نمودم . اى سليمان ميرزا تو را در محكمهء انقلابى كشيده مجازات خواهيم داد . خيلى خيلى دنبال كرده‌اند . فحش ، ناسزا مىدهند .\r\n\r\nكهنه و نو\r\nنوها به ميان كار آمده‌اند كهنه‌ها بايد بروند پى كار خود ، مثل قائدين مشروطيت . اين دسته شاگردهاى اروپا و بيروت مراجعت كنند اينها هم بايد خانه‌نشين شوند . روزى بود فخر الملك امير و وزير و قائد قوم بود ، امروز پسرش عز الممالك . ديرى نمىگذرد نصرت اللّه خان پسر او از آلمان آمده و او پدر را قبول ندارد .\r\nتلگرافى از تركيه بود كه زنها گرو كرده الغاى تعدد ازدواج را از مجلس كبير انقوره خواسته‌اند . اسم آخرين خليفه و سلطان عثمانى عبد المجيد پسر عبد العزيز سلطان مقتول عثمانى است .\r\n\r\n","description":"","footnote":"","page_name":" 6781 ","page_number":81},
  {"content":"\r\n\r\n\r\nمادر ميهن و سردار سپه\r\nسواى اشعار ، مدايح ، مجسمه ، خيابانهاى سپه ، قرائت‌خانه و مدرسهء پهلوى در طهران و ممالك بعضى پرده‌ها از رئيس الوزراء كشيده و عكس انداخته منتشر نمودند .\r\nيكى از آنها زن خوشگل لختى است مقابل سردار كمى متمايل ايستاده سردار با لباس رسمى شمشير كشيده به يك دست ، بيرق به يك دست و نگاه به دو مىكند ، اين شعر را كه با زن جوان مناسبت ندارد در ذيل آن [ نوشته‌اند 
  ] :\r\n گرچه پيرم تو شبى تنگ در آغوشم گير * تا سحرگه ز كنار تو جوان برخيزم \r\n( آن زن كنايه از ايران است ) .\r\n\r\nپردهء ديگر\r\nپردهء ديگرى عكسش را ديدم كه سردار ايستاده و زنى سر را به دامانش نهاده كه به جاى لباس نقشهء ايران به خود پوشانده . خرابهء تخت جمشيد ، بيستون ، طاق كسرى يك طرف . صورت نادر ، كريم خان ، كيخسرو ، داريوش بالاى آنها كه به سردار نگاه مىكنند .\r\nفروهر بالاى سر سردار پركشيده . در زير هر صورتى شرحى به مناسبت آن شكل نوشته بود كه ريز بود چشم من نديد . اينها را خود سردار دستور مىدهد يا خود متملقين جاكش براى گرفتن كار ، براى گرفتن پول ، براى خوشامد سردار سپه تهيه مىكنند . ايرانى متملق است و چاپلوس . در مقابل زور ترسو جبون . اينها نسب اسكندر مقدونى را به جمشيد جم رساندند . به آن اكتفا نكرده پيغمبرش كردند ، آب حيات به او آشاميدند .\r\n\r\nتصوير ديگر\r\nعكس ديگرى در مقابل اينها . ملائى را سر يك حيوانى كه شتر گاو پلنگ است سوار ، به يك دست چماق روى آن نوشته تكفير ، دست ديگر كتاب روى آن نوشته قرآن ، به باقى اعضاء و جوارح خرافات ، اوهام ، كثافت ، عدليه ، نظميه ، قضاوت . سمت ديگر عكس خامس آل عبا با شمشير كشيده ، زير آنها آخوند بالاى منبر روضه مىخواند .\r\nعلى اكبر را شمر به زمين زده اعراب چوب و سنگ به نعش حضرت مىزنند . حضرت عباس با دست بريده . آن‌وقت زير هريك شرحى مذمت . روضه‌خوان مىگويد نه نه چنان نعره بزن كه صدايت را حضرت زينب بشنود . از اين عبارات كه همه را حفظ نكرده‌ام .\r\n\r\n","description":"","footnote":"","page_name":" 6782 ","page_number":82},
  {"content":"\r\n\r\n\r\nوعظ ميرزا عبد اللّه\r\nديشب كه شب جمعه بود ميرزا عبد اللّه واعظ قفل از زبان خود در مسجد سيد عزيز اللّه برداشته همين مطالب را با اشعار عارف گفته بود و مردم را تهييج كرد و گفت فردا قم مىروم و مراجعت به شما توضيح مطالب را مىدهم ، اين‌طور نيست كه تصور نموده‌اند .\r\n\r\nسيد محمد ساعت‌ساز و ساعت مچى\r\nشنبه نهم شعبان ديروز جمعى از كسبه را رئيس الوزراء احضار نموده بودند . حاجى آقا « 1 » در عدليه ، ماليه ، فوائد عامه كار داشت . مثل مخبر افتخارى جريدهء « ناهيد » مرا مأمور كرد بروم شيخ عبد الحسين خرازى را ملاقات [ كنم 
  ] و تفصيل شرفيابى را جويا شوم . دو به ظهر مانده از بازار امير سر بالا و داخل دالان سقط فروشها نزديك حوض مدور وسط چهارراه دالان به دكان شيخ رسيدم . بدبختانه نبود . از كاروانسراى حاجب الدوله به سمت خانه مراجعت كردم . حاجى سيد محمد ساعت‌ساز را جلوى حجره ديدم . پس از سلام عليك دعوت به اندرون حجره كرد . اين آقا و پدرش از مردان نيك [ است 
  ] و با ما از جوانى آشنائى دارد و ساعتهاى ما را تعمير مىكردند . پدر مرحوم شده پسر به جاى پدر است . بلورفروشى را هم ضميمهء ساعت‌سازى نموده مىگويد از وقتى كه ساعتهاى مچى بيرون آمده من ساعت‌سازى را كم كردم . زيرا نمىتوانم آنها را خوب درست كنم .\r\nآقا سيد محمد در مجلس اول كه صنفى بود وكيل بود ، محل وثوق اهل بازار و كسبه است . اول از اوضاع بد گفت و گفت اينجا را دارند از عثمانى بدتر مىكنند . مدتى از اين مقوله صحبت كرد . بعد گفت ديروز نزد رئيس الوزراء رفتيم . من فورى چسبيدم كه تفصيل را حكايت كند و گوشم را خوب باز كردم :\r\n\r\nملاقات سردار سپه\r\nگفت : رئيس بلديه ، ميرزا احمد خان امور « 2 » را ( پسر اسمعيل شپش معروف ) گفته بود تجار ، علما همه پيش من آمدند ، كسبه چرا نيامدند . ميرزا احمد گفته بود مىفرمائيد خبر كنم شرفياب شوند . جواب گفته بود ضرر ندارد . ما را خبر كردند كه به قدر صد نفر برويم .\r\n\r\n\r\n","description":"","footnote":"\r\n( 1 ) - حاجى آقا . حاج افخم الدوله فريدون سالور برادر نويسندهء خاطرات . ( مسعود سالور ) .\r\n( 2 ) - آقاى ميرزا احمد خان اشترى . ( ا . ا . )\r\n","page_name":" 6783 ","page_number":83},
  {"content":"\r\n\r\nشب مجلس كرديم صلاح نديدند اين عده بروند . فقط پانزده نفر تعيين شد بروند و نيز قرار شد اگر از اين صحبتها بنمايد ، تمام را از جواب طفره زده اين شاخ و آن شاخ بيندازيم .\r\n\r\nصحبتهاى سردار سپه\r\nچهار ساعت به ظهر مانده ديروز رفتيم . آقاى تدين خلوت داشت . در باغ نشستيم .\r\nبعد ميرزا احمد خان آمد و ما را برد وارد اطاق بزرگ شديم . تدين هم بود . براى احترام ما از روى صندلى نيم‌خيزى كرد و با سر بطور عمومى احوال پرسيد . همه نشستيم . گفت كسبها چطور است . گفتيم بسيار بد ، پول در بازار نيست ، امتعه روزبه‌روز نازل مىشود ، مردم كم خريد مىكنند . گفت كسبه از اغتشاش مملكت خيلى استفاده بردند . از اين حرف همه به هم نگاه كرديم . بعد حاجى محمد تقى بنكدار ( علم‌دار و ناظر ايام مشروطه و سفارت انگليس كه حالا مثل خر پشيمان و به كلى متروك شده است ) جواب داد ما هيچ وقت از اغتشاش صرفه نبرديم ، الساعه هم تشكر داريم ، امنيت حاصل شده و راهها باز است .\r\nفرمود كسب به تجارت چه مربوط است . ميرزا احمد خان گفت اينها هم كاسب هستند هم تاجر . بنكدار گفت تجارت با كسب مخلوط هم هست . اين حاجى محمد حسين بلورفروش كه حاضر است سالى دويست هزار تومان دادوستد مىكند .\r\nبعد گفت همه‌جا نان ارزان شده است ، خوب است در طهران هم عيدى به مردم مرحمت فرمائيد . اين بيست تومان كه دولت قيمت گذاشته شانزده تومان عايد مالك و رعيت نمىشود و بيست و سه تومان به نانوا مىدهند . فرمودند فكرى مىكنم .\r\nبعد اين حرف را زد : آنقدر تقدس مآبى نكنيد . فريب چند ذرع چلوار را آنقدر نخوريد ، همگى تو هم رفتيم كه از بشرهء ما حس كرد خوب حرفى نزده و گفت همه‌شان را نگفتم . ما هيچ به اين حرف جواب نداديم . اسلامبولچى گفت اين روزنامه‌ها خيلى بد مىنويسند ، خيلى بىاحترامى مىكنند . خصوصا اين مطالبى كه از زنها نوشته مىشود .\r\nقدرى تند شده گفت چه كنم ، جواب بدهيد . بعد سكوت كرده مجددا گفت تلگرافات را نمىخوانيد انقلاب است ، اما معقول . ديگر ما هيچ نگفته برخاستيم . تدين گفت براى روزنامه‌ها هم ترتيب داده شده به موقع اجر گذاشته خواهد شد . خيلى غرور و نخوت داشت و از آن صحبت چند ذرع چلوار هم معلوم شد از همه خودش بىديانت‌تر است .\r\n\r\n","description":"","footnote":"","page_name":" 6784 ","page_number":84},
  {"content":"\r\n\r\n\r\nوضع دين در عثمانى\r\nبعد دو سه نفر ديگر از كسبه آمدند و همه فكرى و تو هم بودند . ورد زبانشان حكايت عثمانى از خرق حجاب ، بستن مدارس مذهبى ، عمامهء علما ، عزل خليفه بود .\r\nطرد شيخ الاسلام ، ضبط موقوفات بود . معلوم شد اين اخبار خيلى سوء اثر كرده .\r\nمىگفتند انگليس علما را تبعيد كرد تا كار عثمانى را بسازد و عراق را ضبط و تصرف كامل كند . حالا كه مشغول ايران شده همه را آدم فرستاده ببرد .\r\nحاجى سيد گفت من ديشب جائى بودم گفتم دولت اين اقدامات را براى علما نمودند ، گفتند خير . خود انگليس سه نفر از علماى ديگر كه آنجا بودند به قم فرستاده اين آقايان را همراه ببرند ، ابدا دولت ايران دخيل نيست .\r\n\r\nكاريكاتور ناهيد\r\nامروز جريدهء « ناهيد » بود . « كرى كتور » آن صورت آخوند قهى بود كه روى تشك نشسته متكا پشتش ، قليان زير لب كه دود آن متصاعد است . آخوند ديگرى از آن بد شكل‌تر جلويش دستها را به حال تعجب گشوده و اين عبارت بالاى صفحه درج شده :\r\n« اين چه دين تازه‌اى است كه روزنامه‌نويسها از خودشان درآورده‌اند . داعى همهء كتابها ، قاموسها ، قصص الانبياء و غيره را مطالعه كردم از لغت جمهورى چيزى ذكر نشده . ملاى رو تشكى جواب مىدهد : يمكن و هر آينه نقل در كتاب المكاسب ايراد شده باشد . »\r\n« ستارهء ايران » شرحى چندى قبل نوشته بود جمهورى مطابق شرع است و هركس مىخواهد بيايد من از روى كتب فقه [ و 
  ] اصول نشان بدهم . اين مىنويسد در كتابها نيست .\r\n\r\nجشن خيالى ناهيد - چند وصلهء داشى\r\nجشن ساليانهء « ناهيد » را با شرح و بسطى مىنگارد . دو هزار مهمان در سالن عمارت « ناهيد » جمع بود [ ند 
  ] . اركستر فرنگى ، ايرانى ، چراغهاى برق ، گلها ، گياهها بود . دبير اعظم نطق كرد . شيخ العراقين‌زاده مدير موقتى « ايران » از طرف جرايد ، آقاى مدرس از طرف علما ، كى ، كى . بعد حميده خانم نيكو از طرف خانمها و در خاتمه سنجاق الماسى به يادگار تقديم مدير « ناهيد » كرد . آن وقت شيخ كرنا از طرف مسخره‌ها « آفتاب مهتابى » توى اسطلخ زد . بعد بيرون آمده با دماغ و دهان خود ساز و آواز مضحكى زد . آن‌وقت لوطى فلان از طرف داشها و بعد چند وصلهء داشى از قبيل جام برنج ، زنجير يزدى و قمهء منبت تقديم كرد . يك وقت از خواب پريدم . ديدم سقف اطاق خراب شده ديزى ،\r\n\r\n","description":"","footnote":"","page_name":" 6785 ","page_number":85},
  {"content":"\r\n\r\nگوشت‌كوب و باديه از طاقچه افتاده . معلوم شد همهء اينها مال فرنگستان است و من در ايران خواب ديده‌ام .\r\n\r\nعهد فتحعلى شاه\r\nبعد مىرود به شكار فتحعلى شاه و هزار مهملات دروغ كه هيچ واقعيت ندارد مگر ريش طولانى او و بعضى رسومات سلطنتى معمول آن‌وقت كه من اين همه جعل و افترا و ناسزا را بيش از آنچه نوشتم سزاوار نيست و لو راست هم باشد ، در حالىكه دروغ است ، در جدّ خود بنويسم .\r\nاز وكلا و اينكه پنجاه اعتبارنامه بدون دقت و به آن سرعت گذشته است بد مىگويد و تقاضاى عدم تصويب اعتبارنامهء چند نفر را مىكند . با سركشيك‌زاده و حئيم يهودى وكيل هم بد است و متصل نيش مىزند . از مغازهء « اتحاد » آنها كه در لاله‌زار است شهرتها مىدهد . اعلان ورشكستى و غيره منتشر مىكند .\r\n\r\nسهام الدوله\r\nاما دو مطلب قابل توجه آن يكى اين است كه با قلم خيلى درشت اين جمله را نوشته .\r\nآردل كامران ميرزا در استبداد . عامل و شريك وجيه المله‌ها در مشروطه و جمهورى « سهام الدوله . » . يك ورق از مظالم سهام الدوله در املاك تويسركان از قول رعايا ، كه سوق كلام مكتوب دلالت مىكند يعنى واضح است در اينجا جعل شده . كاغذى نيست كه تويسركان و به قلم دهاتى باشد . در ضمن همه‌جا اسم مشير الدوله و مؤتمن الملك است كه با سهام الدوله شريك الملك هستند و اين نغمه‌اى است كه براى خرابى اين دو نفر كم‌كم تهيه مىشود از انظار مردم بيفتند و از آن محبوبيت و وجاهت كاسته شود .\r\nمىنويسد يك سال است استغاثه و تظلمات ما ، حاجى سهام الدوله « 1 » گردن . . . « 2 » بكشند شريك الملك آقايان مشير الدوله و مؤتمن الملك تمام وزارت‌خانه‌ها را پر كرده است و كسى به داد ما نمىرسد . دل سنگ به حال ما گريه مىكند . آقاى مدير ، تمام اين مظالم را آقاى سهام الدوله به اتكاء مشير الدوله و مؤتمن الملك مرتكب مىشود و مكرر در محافل و مجالس عمومى اظهار داشته است كه من صاحب اختيار ملت و دولت هستم . آقاى مؤتمن الملك هميشه رئيس مجلس و ملت است و آقاى مشير الدوله هر شش ماه يك\r\n\r\n\r\n","description":"","footnote":"\r\n( 1 ) - سهام الدوله ؛ جعفر قلى خان جليلوند رضائى از ملاكين عمدهء تويسركان . او زمانى حاكم تهران و بعد حاكم فارس بود . ( مسعود سالور )\r\n( 2 ) - يك كلمهء ناخوانا .\r\n","page_name":" 6786 ","page_number":86},
  {"content":"\r\n\r\nمرتبه رئيس الوزراء مملكت . علاوه بر حمايت ، از شنوائى حرف من ناگزيرند . كابينهء حاضره هم با همه اقتدار از اين دو نفر حرف‌شنوى دارند . آن وقت مدّاحى از ناجى مملكت ، پنجهء توانا ، يد قدرت مىكند و مىنويسد سهام الدوله از مكاريها [ عوارض 
  ] نواقل دريافت مىكند . از مگس عسل ما سه كوت و مىگويد چون مگسها از گياه املاك من تغذيه مىكنند بايد ثلث عسل مال من باشد . از درختهاى گردوى ما حق مىگيرد و مىگويد سايهء آنها مانع پرورش محصول گندم و جوى من است .\r\nسهام الدوله كنس هست ، لچر هست ، خسيس ، نان نخور هست اما متعدى و بدحساب نيست . بلكه بسيار هم خوش حساب و نسبت به رعيت مهربان است . در مشروطه چنان او را عادل تصور مىكردند كه از حكومت شمرانات به فرمانفرمائى فارس رفت . خيلى مقدس است . دايم صداى سوت صلوات او تا مسافتى مىرود . به همان اندازه هم تلخ است كه مردم به واسطهء اين تلخى و خسّت ، شنيده نشده به وى محبت داشته باشند . همه كس محضا للّه با او بد است . حكايتها من از او دارم . زيرا از اول عمر اين آدم آردل‌باشى بود و ما با او سروكار داشتيم .\r\n\r\nتلگراف شوخى : الغاى خلافت - تبريك انگليس\r\nديگرى - ادارهء ناهيد - شعبهء برزخ - امروز تلگراف خلع خليفهء ترك و الغاء مقام خلافت از مملكت تركيه و انتصاب سلطان حسين پادشاه حجاز به مقام خلافت مسلمين بطور فوق العاده در اينجا منتشر گرديد و در مقامات انگليسى حسن تلقى شد و تلگرافات تبريك‌آميزى از منابع مختلفهء انگليسى و مخصوصا گلادستون به ديپلماسى و وزارت خارجه انگليس مخابره گرديد و در ضمن تبريك مىگويند آرزوى ديرينهء ما را كه عبارت از الغاء خلافت از خانوادهء آل عثمان و به دست گرفتن امپراطورى انگلستان بود شما با آرامش انجام داديد و از اين موفقيت شما را با تمام قلب تبريك مىگوئيم . از امروز ما مىتوانيم مطمئن باشيم كه سررشتهء رياست روح و جسم مسلمين جهان در حيطهء اختيار ملت ما خواهد بود . ديگر هر روز امپراطورى ترك نيز نمىتواند ما را با عظمت مقام خلافت تهديد و تخويف كرده و اطاعت مسلمين هند و مصر و تونس و الجزاير را به چشم ما بكشد . ديگر امروز اختيار اجسام و ارواح مسلمين كاملا در تحت اراده و اختيار ديپلوماسى انگليس گذارده شده . تركها بايد بعد از اين بر خلاف سابق كه به روح و قلب مسلمين جهان حكمرانى داشتند در همان محوطهء كوچك لم‌يزرغ آنقره به جاى كلمات بزرگ و عظيم قبله ، قرآن ، اسلام ، خلافت كلمات گنجفه ، تخته ، عرق ، پودر ، كسماتيك را استعمال كنند و برهنه خوش‌حال در ميان ملل برقصند .\r\n« كريم شيره‌اى » .\r\n\r\n","description":"","footnote":"","page_name":" 6787 ","page_number":87},
  {"content":"\r\n\r\nجرايد ديگر براى اغفال عوام طهران و مخفى داشتن از علماء اين مسئله را تعقيب نكردند كه ناهيد پرده برداشت . انگليس در موقع جنگ به خيال الغاى خلافت و تخريب دول اسلامى افتاد . تركيه را انجام داد ، شروع به ايران نموده است . منتظر يك همچو مقاله بايد بعدها در باب ايران از جرايد خودمان يا جاهاى ديگر بود .\r\n\r\nبيرق سرخ - وكلاى سرنيزه\r\nيك ساعت به غروب امروز مانده بيرق سرخ به اهتزاز درآمد . شانزده يا هفده نفر با يك بيرق سرخ به سمت مجلس رفتند و رؤساى آنها با هيئت رئيسهء مجلس مذاكرات نمودند كه در جرايد ذكر نبود و از كسى هم نشنيدم . مدرس در باب وكلاى سرنيزه نطقى كرده بود . در نتيجه [ اعتبارنامهء 
  ] نورىزادهء مسخره وكيل مازندران با رأى مخفى رد شد .\r\n\r\nمقالهء شفق سرخ\r\nيكشنبه دهم - امروز « شفق سرخ » در سرمقالهء خود اين عبارت را نوشته بود : « خون مىخواهم » ( برو سلاخ‌خانه ) و در تحت اين عنوان ديگر هرچه بايد تهديد كند و خون‌ريزى كند نوشته بود . تمام قاجاريه را بايد كشت كه كامران ميرزا لواط كرده ، ناصر الدين شاه جنده‌بازى . پس از همهء اين حرارتها مىنويسد اين جملهء مقدس براى مملكت عرفان‌پرور ايران زياد است . قصر سلطنت را خراب كنيد ، قجرها را زير پايتان لگدمال . پاى دار و گيوتين ببريد ، چه و چه . يحتمل از فردا جرايد ديگر هم شروع كنند .\r\n\r\nعجلهء سردار سپه\r\nعصر در مسجد شاه نطق كردند . دو بيرق سرخ بالاى منبر و پائين بود . زن و مرد جمع بودند ، تمام فحش و ناسزا . يارى خواستن از بازارى . بعد در پنجاه درشكه جماعتى نشسته خانهء رئيس الوزراء رفتند تكليف بخواهند . سردار سپه ولع و عجلهء زيادى دارد كه تا روز تحويل كار بگذرد .\r\nدكان حاجى شيخ عبد الحسين رفتم غرق تلگرافات ولايات بود كه براى هيئت اصناف كپيه مىآيد . گفت از ديروز عصر الى حال سيزده تلگراف هريك هشت صفحه و تا 1780 كلمه بعضى آنها هست و اين پولها را معلوم است كى مىدهد ( كلمه‌اى دو عباسى است ) . پول مىدهند زور هم دارند . البته در مقابل آنها تسليم بايد شد .\r\n\r\n","description":"","footnote":"","page_name":" 6788 ","page_number":88},
  {"content":"\r\n\r\n\r\nقجرها و درخواست جمهورى\r\nامراى لشكر در ولايات ، به مراتب قدرتشان و زورگوئيشان از سردار سپه در طهران بيشتر است . در مقابل آنها كسى صاحب جان و مال نيست . به فشار آنها هر قسم تلگراف بگويند مىدهند . هيچ منطقى هست [ كه 
  ] امير مفخم همدانى يا محمد ولى ميرزا ، يا آن همه سردارها ، مالكها ، شاهزادهء قجر تلگراف درخواست جمهورى كند و همه شخص سردار سپه را برازندهء اين مقام بدانند .\r\n\r\nاعلان سرخ و سفيد - مقررى قاجار\r\nاعلان سرخ و سفيد امروز محض يادگار ملصق كتاب شد . در مسجد هم گفته بودند تمام قجر و شاهزاده را بايد از امورات و ادارات بيرون كرد . بروند عقب فعله‌گى خود .\r\nمقررى شاه مخلوع و اين شاه و وليعهد و شاهزادگان درجه اول ، برادر ، عمو با كامران ميرزا به مبلغ هشتصد و نوزده هزار تومان نوشته بود . من تحقيقتا نمىدانم .\r\nآمدن سيد ضياء به كلى دروغ بود و تكذيب شد .\r\n\r\nبيانيهء اعيان و اشراف\r\nدوشنبه يازدهم شعبان - صبح بيرون رفتم بيانيه‌اى از اعيان و اشراف كه ديروز غروب منتشر شده بود ديدم . پس از آن‌كه مىنويسد وضعيات عالم عموما ، اوضاع مشرق خصوصا ايجاد بحرانهاى مادى و معنوى نموده و هريك از ملل روى زمين بعد از طى مصائب جنگ بزرگ با جديت براى تأمين حيات سياسى و اقتصادى خود را مجبور مىبينند كه در سبك ادارهء خود تغييراتى اساسى بدهند ايران به واسطهء سوء اداره و فساد سياسى كه ناشى از بىعلاقگى دربار است دچار مشكلات عظيم شده‌اند . بايد يك نقشهء سياست ديگرى ريخت ، تعريف از قشون و سردار سپه مىكند كه اگر آن نبود به كلى سلاسل انتظام از هم گسيخته بود . ملت ايران بيش از اين نمىتواند بردبارى و تحمل كند .\r\nبا وجود مساعى كه از طرف قائد بزرگ ملت و صلحا در اسكات عامه به عمل مىآيد از اطراف و اكناف به وسيلهء خطابه‌ها ، نطق‌ها ، تلگرافات عمومى ، تعطيل از كسب كه همه را دعوت در تسهيل و تغيير اساس حكومت ايران مىكنند ما امضاءكنندگان معايب و مفاسد را عملا و كاملا درك ، با احساسات عاليه هم‌وطنان خود مشاركت تامه داشته در حل قضايا و استقرار حكومت جمهورى و تعيين رئيس انتخابى و تغيير قانون اساسى وكلا و مردم را دعوت مىكنيم .\r\n\r\n","description":"","footnote":"","page_name":" 6789 ","page_number":89},
  {"content":"\r\n\r\n\r\nزور - امضاء\r\nآن‌وقت امضاءها را ملاحظه كنيد : سعد الدوله - فرمانفرما - سپهسالار اعظم - صمصام السلطنه - حاج مخبر السلطنه - حاجى محتشم السلطنه - احتشام السلطنه - معين الدوله - نصير الدوله و غيره و غيره . خود اينها [ در 
  ] دربار و رئيس الوزراء بودند .\r\nدرجهء جبر و فشار از اين امضاءها معلوم مىشود . حاجت به شاهد ديگرى نيست . معلوم است ملك دارند ، مال دارند ، جان دارند ، علاقه دارند . پاى زور است چه مىتوانند بكنند جز امضاء .\r\n\r\nاعضاى وزارت خارجه\r\nآن پنجاه كالسكهء ديروز متعلق به اعضاء وزارت خارجه بود . خانهء رئيس الوزراء رفته تمناى جمهورى نمودند . پرگرام امروز اولا اعلان فوق را با اعلان تعطيل عمومى روز چهارشنبه و يك اعلان عوام‌فريبانه كه ماه رمضان بايد قمار متروك ، مناهى موقوف ، روزه خوردن مجازات ، همه را چسبانده بودند .\r\n\r\nسعد الدوله و جمهورى\r\nاعضاء ساير وزارت‌خانه‌ها امروز به ترتيب خانهء رئيس الوزراء مىروند و استدعاى كمك و همراهى در برقرارى فورى جمهورى مىنمايند . آقاى سعد الدوله ابو الملهء به دو مشروطه ، ام الملهء دو سه ماه بعد آن عصر مردم را به خانهء خود دعوت نموده در خواص جمهورى و مهام امور نطق بفرمايند .\r\n\r\nتكليف وليعهد\r\nجلوى بهارستان و در مسجد شاه هم نطق ايراد مىشود . گويا روز چهارشنبه همه‌جا قشون گذاشته شود كه تعدى و خلاف امنيت نشود . اما هيچ نمىدانم براى طرد وليعهد چه نقشه ريخته‌اند ، زيرا او مقروض است و گذران و خرجى حركت به خارجه را ندارد .\r\nكاسه‌ليسان دربار و آن يك مشت دربارى بىعاطفه بىوجدان كه تكليفشان معلوم است .\r\nدنيا شلوغ است . يكى گرفتار پول ، يكى دچار بيكارى ، يكى مبتلاى امر اقتصاد ، يكى مثل روسيه ويران و خراب . منتهى همهء آنها در ايران موجود است . نه پول هست نه كار نه اقتصاد . خداى نخواسته اگر پاى آن آدم هم به يك عللى ، سوانحى ، از بين برود ويران و خراب هم مىشود .\r\n\r\n","description":"","footnote":"","page_name":" 6790 ","page_number":90},
  {"content":"\r\n\r\nقطع‌نامه فرقه دمكرات مستقل ايران در تعقيب بيانيه مورخه 23 حوت 1302 هيئت مديره فرقه دمكرات مستقل ايران در جلسه 25 حوت مواد ذيل را قطع و اعلام ميدارد\r\nماده اول - از اين ساعت ببعد خلع احمد ميرزا و انقراض سلسله قاجاريه و الغاى سلطنت و استقرار جمهوريت را در ايران اعلام مىكند\r\nماده دوم - بمجلس شوراى ملي اختيار ميدهد قانون اساسى و رژيم حكومت فعلي را تغيير داده مبدل بحكومت جمهورى نمايد\r\nماده سوم - افراد فرقه دمكرات مستقل در مركز و ولايات مكلفند با تمام وسايل ممكنه در اجراى مفاد قطعنامه نهايت سعى و كوشش را به عمل آورند\r\nماده چهارم - وكلاى پارلمانى دمكرات مستقل موظفند باسرع اوقات موجبات قانونى اجراى قطعنامه را فراهم سازند\r\n26 حوت 1302 نمره 105\r\nهيئت مديره فرقه دمكرات مستقل ايران مطبعه تمدن طهران\r\n\r\n","description":"","footnote":"","page_name":" 6791 ","page_number":91},
  {"content":"\r\n\r\nضميمهء شماره 4 ايران آزاد قيمت يكشاهى سلام جمهوريت در اينموقع كه ايران - بتائيدات الهيه - در شاهراه ترقى افتاده با تمام قوا و يك آهنگ قيام نموده است . در اينموقع كه فرياد دادخواهانه ملت مظلوم از فجايع و مظالم فراموش‌نشدنى سلاطين قاجار ، از اطراف مملكت بلند گشته و خلع يد اين سلسله را از زمامدارى و سلطنت ايران خواستار شده‌اند .\r\nدر اينموقع كه تمام احرار برگزيده و آزاديخواهان امتحان داده در تمام مملكت در تغيير رژيم با جان و دل مجاهدت و صميمانه بذل مساعى مينمايند . در اينموقع كه استقرار اصول مقدس جمهوريت - يعنى طبيعىترين اصول آزادكننده بشر - با رعايت مقتضيات ضروريه براى نخستين بار در وطن عزيز نصب العين و كمال مطلوب عامه گشته و ايران قديم ؛ ميرود تكان عظيمى براى اولين مرتبه به خود داده و كليه مراسم و عاداتى كه مخالف ترقى و سعادت است ترك گفته و از كرنش و تعظيم بخاندان قاجار نجات يابد و بالاخره در اينموقع فوق‌العاده - موقع تاريخى و بىنظير - و فصل بهار كه احساسات پاك عامه با قواعد لايزال طبيعت دمساز و در همان موقع كه طبيعت ميرود ، لباس كهنه پيرى را دور و زندگانى نوينى را از سر گيرد و اهالى مملكت هم ميروند ؛ بعد از 18 سال فداكارى و تحمل بلايا يكسره آزاد شده و طرز جديدى در حيات اجتماعى خود اختيار نمايند ؛ انتظار دارند كه در روز اول سال نو - برعكس سنوات سابقه - روى سلام دروغين قديمى نوروز را كه هيچ معنى و حقيقتى نداشت ، نديده و در سلام جمهوريت - يعنى نخستين صلاى آزادى و زندگانى نو - حاضر شوند .\r\nاين انتظار از طرف ملت طبيعى و سعى در تسريع و عملى شدن اين فكر و قبول تقاضاى ملت بر اولياء امور و ارباب حل و عقد لازم است و الا گرفتن سلام نوروز - در قبال تنفرات عامه از رژيم سلطنت و باران تلگرافات تعطيل و تحصن ملت ، هيجان شديد و احساسات تند اهالى ايالات و ولايات براى تغيير رژيم و استقرار اصول جمهوريت - توهين بافكار عموم ، جنگ ستيزه با ملت است .\r\nمويد الاسلام كرمانى - شرف الملك - فدائى علوى مبشر السلطان - رضوى - ضياء الواعظين\r\n( مطبعه بوسفور شعبه 2 )\r\n\r\n","description":"","footnote":"","page_name":" 6792 ","page_number":92},
  {"content":"\r\n\r\n\r\n26 حوت 1302\r\nبيانيه در اين‌موقع كه وضعيات عالم عموما و اوضاع مشرق خصوصا ايجاد بحرانهاى مادى و معنوى نموده و هريك از ملل روى زمين بعد از طى مصائب جنگ بزرگ با جديت فوق‌العاده براى تامين حيات سياسى و اقتصادى خود را مجبور مىبينند كه در سبك اداره خود تغييرات اساسى بدهند متاسفانه مملكت ايران بواسطه سوء اداره و فساد سياستى كه ناشى از بىعلاقگى دربار است دچار مشكلات عظيمه سياسى و اقتصادى شده\r\nبىقيدى آن مقام بحفظ شئون باستانى و مصلحتهاى عليه مملكت و عدم صميميتى كه از آن ناحيه نسبت بهيئت‌هاى دولت و خدمتگذاران واقعى مملكت متوجه بود بحرانهاى پىدرپى و يأس و افسردگى علاقه‌مندان وطن را باعث شده تعقيب يك سياست و نقشه اصلاحى را كه سعادت و سلامت ايران را تامين نمايد محال ساخته و در نتيجه گردش چرخهاى مملكت را مختل و معطل و هميشه مشكلات داخلى و خارجى براى مملكت توليد و ايادى غير صالح را بمداخلات بىرويه دراز كرده است .\r\nاگر در ميان اين بدبختيها خواست خداوندى در اينمدت قبل موجبات انتظام و ترقى قشون را بطوريكه امروز مشهود و مايه اميدوارى عامه است فراهم نياورده بود بلاشك سلاسل انتظام و امنيت يكباره از هم گسيخته و موجبات زوال سعادت سرتاسر مملكت را فرا ميگرفت\r\nملت ايران با همه صبر و بردبارى كه از خصايص او است بيشتر از اين نمىتواند بسكوت و تحمل از ديدن حقايق پوشيده مقدرات خود را بلاقيدى و تعلل و تهاون تسليم نمايد\r\nباوجود تمام مساعى كه از طرف قائد بزرگ ملت و صلحا و عقلا قوم در اسكات عامه به عمل مىآيد فشار خرابيها پرده‌هاى استتار را دريده ملت در اطراف و اكناف بوسيله خطابها نطقهاى عمومى تلگرافات و تعطيل از كسب و كار بلند شده نمايندگان ملت و ساير خردمندان و خيرخواهان را با كمال بىصبرى دعوت ميكنند كه در تسهيل و تسريع تغيير اساس حكومت ايران سعى نمايند\r\nما امضاكنندگان كه معايب و مفاسد اوضاع را عملا كاملا درك نموده و يقين داريم كه ادامهء وضعيت حاضره و اضمحلال سعادت و سيادت ايرانرا استقبال كردن است با احساسات عاليه هموطنان خود مشاركت تامه داشته عموم علاقه‌مندان و خيرخواهان را عدوت ميكنيم كه در حل قضاياى حاضره يعنى تطبيق قانون اساسى با احتياجات امروزه و استقرار حكومت جمهورى بر طبق آمال عمومى موافقت نمايند تا هرچه زودتر مجلس شوراى ملى در تعيين رئيس انتخابى مملكت اقدام و اركان حكومت جديد را بر روى اساس محكم قانون مستقر سازد\r\nسعد الدوله فرمانفرما سپهسالار اعظم صمصام السلطنه حاجى مخبر السلطنه حاجى محتشم السلطنه مستشار الدوله ممتاز الدوله حشمة الدوله محاسب الممالك حاجى احتشام السلطنه سردار كبير حاجى معين الدوله وحيد الملك نصر الملك نير الملك اديب السلطنه نصير الدوله ممتاز الملك مشاور الممالك وثوق السلطنه حاجى يمين الملك حكيم الملك مشار السلطنه نصير السلطان فهيم الملك امير مفخم حاجى امين الدوله مشار الملك صديق حضرت منصور الملك منصور السلطنه دكتر مهديخان ملك‌زاده ميرزا رضا خان نائينى ميرزا احمد خان امور اقتدار الدوله ميرزا مجيد خان آهى\r\n\r\n","description":"","footnote":"","page_name":" 6793 ","page_number":93},
  {"content":"\r\n\r\n27 حوت 1302\r\nبيانيه هو اللّه تعالى وزارت امور خارجه كه از وزارت خانهاى قديمى و مهم اين مملكت و مركز اسرار دولت است و البته اعضاى اين وزارت‌خانه كاملا بصدمات وارده به اين مملكت متوجه بوده و هستند و شرح آن موجب تطويل است نظر باينكه وضعيت حاضره از اثر قدرتيكه براى مملكت در تحت توجهات زمامدار معظم دولت فراهم شده و اطمينان بخش است و نظر باينكه تغيير رژيم را از مركز و كليه ايالات و ولايات عموم ملت جدا خواستار و مقتضيات امروزه لزوم آن را ايجاب مينمايد\r\nلهذا امضاكنندگان ذيل موقع را مغتنم شمرده بشكرانهء اين سعادت عظمى احساسات صميمانهء خود را اظهار و براى پيشرفت اساس جمهوريت و تغيير قانون اساسى از هيچ نوع فداكارى خوددارى نمينمائيم\r\nناظم الملك مقرب السلطنه عين الملك وحيد السلطنه معزز السلطان عبد اللّه نبوى معتصم السلطنه ساعد السلطنه مفخم الملك منصور الملك مشاور السلطان مجلل السلطنه مفتح الملك على اصغر زرين كفش معاون الدوله مفتاح الدوله منتخب الملك نظام السلطان نورى انوشيروان ارفع السلطنه مجيد الملك صديق الملك شعاع الدوله نصير السلطنه انتظام الملك اسحق رهبر رفيع السلطنه احتشام حضور معظم السلطنه صلاح السلطنه صفوة الملك اردشير مكرم الملك جلال السلطنه سيد رضا صفوى ظهير همايون محقق السلطان عباس نائينى اسمعيل فرزانه نصير الملك ابو الحسن بهنام على اصغر شكوه منوچهر تيمورى مير عماد ابو الفضل نامه‌نگار ممتاز السلطان متين الدوله دفترى محسن رئيس محمد نبوى غلامعلى صمصامى پرويز بختيار على معتمدى نجم الملك حشمة السلطنه ساعد الملك علائه الوزاره ابراهيم باوندى ابراهيم زند منيع الدوله حسين مهيمن مفتح الدوله قويم الملك مساعد الدوله يحيى نجم‌آبادى على اصغر كيوانى ابراهيم شامان ناصر الوزاره مترجم الممالك محمد رضا صادق الدوله تقى افخم ابراهيمى مدير الممالك محمد حسين نجم حسين نواب اسد اللّه خالقى صارم السلطان امجد الممالك هادى خطيبلو ابو الحسن ضياء الدين قريب مهدى شاهرخ اسمعيل اعتماد الممالك حسين ابراهيم قراگوزلو يمين الوزاره حسن منتظم السلطنه حسين همايون منتخب الدوله سيد رضا ثقة الملك جليل الملك مقتدر الملك يمين الممالك\r\n\r\n","description":"","footnote":"","page_name":" 6794 ","page_number":94},
  {"content":"\r\n\r\n\r\nمقالهء كوشش\r\nظهر اسمعيل خان يك نمره « كوشش » داد خواندم . روزى يك دانه مىخرد . صفحهء اول به خط جلى نوشته بود « نمايندگان عجله كنيد » : بايد عجله كرد و كاخ خيانت‌پرور دربار معدلت مدار سلطنت را واژگون و اين اساس ننگين را زيروزبر نمود . ضجه و شيون ملت از مظالم قاجاريه در فضاى دنيا طنين‌انداز است و جغد شوم سلطنت هنوز مىخواهد در روى اطلال و خرابه‌هاى ايران ويران بال و پر زند . آن‌وقت هى مىنويسد روز مخوف است ، ملت متشنج و عبوس ، طوفان سهمگين خونين انقلاب ساحت ايران را گرفته . رواق زرين آل قاجار را تودهء خاكستر كنيد . مجلس پنجم در كانون خشم ملى واقع شده . حملهء عمومى به جانب قصر سلطنت - قصرى كه ناله‌ها و فريادها در آن مدفون است . همه يك‌صدا يك آهنگ مىگويند بايد حمله كرد ، كاخ زندگانى قاجاريه را ويران و از خون غاصبين حقوق ملى رنگين و سرخ فام نمود . قصر ابيض را سرخ ، فرح‌آباد را غم‌آباد نمود . باقى تمام تلگرافات ولايات بود تقريبا به يك مضمون .\r\nدرخواست خلع سلطنت ، برقرارى جمهوريت به دست قائد بزرگ ، مرد سترگ ، زود ، زود . يك صفحه از اين عبارات مغلق بافته كه هيچ واقعيت ندارد مگر روى كاغذ روزنامهء « كوشش » .\r\n\r\nارادهء انگليس\r\nچنانچه سابقا نوشته شد خوب است اين جرايد را چين و ژاپن قرائت [ كنند 
  ] .\r\nاروپائيها و ايرانيها كه مىدانند حقيقت ندارد . فقط ارادهء انگليس و ميل مفرط سردار سپه به اين قرار گرفته ، ديگر ملتى ، كسى در كار نيست جز همانها كه پول گرفته عمله و كاركن آنها شده‌اند . امروز من بازار بودم يك كلمه از اين حرفها از كسى نشنيدم . البته صورت هم خواهد گرفت . ارادهء انگليس است شوخى نيست . كوه آهن را نرم مىكند . ترس همه ، نه من تنها از بعد است .\r\nبارى يك ساعت و نيم به غروب مانده خانهء عميد الدوله كه در حقيقت كلوپ بيكارهاست رفتيم ، دائى معتضد السلطنه بود . ببخشيد حواسها پرت است . شب عيد ، بىپولى يك‌طرف ، اين هياهو يك طرف . ديگر حواس براى من مىماند ؟ و شايد همه شكل من باشند .\r\n\r\n","description":"","footnote":"","page_name":" 6795 ","page_number":95},
  {"content":"\r\n\r\nشيراز 1318 در سن 28 سالگى\r\n\r\n","description":"","footnote":"","page_name":" 6796 ","page_number":96},
  {"content":"\r\n\r\n\r\nافتخار نظام - على اشرف خان و ولى اللّه خان همدانى\r\nاز اندرونم كه بيرونى رفتم حاجى آقا گفتند در مجلس نزاع شده . چون من بايد الساعه عدليه بروم ، ولى اللّه خان [ را 
  ] كه خودش حاضر و ناظر معركه بوده صدا كنيد بگويد .\r\nولى اللّه پسر على اشرف خان برادر افتخار نظام همدانى و از طايفهء حاجى لوست . افتخار نظام سالها نوكر و مباشر دهات همدان ما بود . بسيار بسيار مرد بامزهء باحقيقتى بود . خدا رحمتش كند . على اشرف خان مرشد يك طايفه از على اللهيها است . از همهء ايران ، حتى از كركوك و موصل براى زيارت مرشد از اين طايفه مىآمد . شتر قربانى مىآوردند .\r\nمزرعهء محل مسكن برادرها بدين واسطه صاحب دكاكين و همه‌چيز شده بود . مرشد مرحوم چگور « 1 » مىزد و مىخواند . مرده مست اشعار و ابيات و صداى چگور شده از حال طبيعى خارج مىشوند و كارهاى عجيب غريب مىنمودند . خاك قدم مرشد را براى استشفا به خانه‌هاى خود مىبردند . حتى يكى دو نفر سر خود را با چاقو در حضور على اشرف خان بريدند ( بعد معالجه شدند ) . فقط دعائى كه مىنوشت و به مردم مىداد « لا حول و لا قوت الّا باللّه » بود و بس . حالا اين پسرها جاى او هستند . يكى همدان ، اين يكى طهران مىآيد و مردم نذورات مىدهند . جمع كرده مزرعه مىرود . با سلطان محمود پسر افخم الدوله وردآورد « 2 » رفته بود . معلوم شد آنجا هم از مريدها . . . بسيارند .\r\nرمضان الموتى نوكر افخم الدوله مىگفت روى دست و پاى اسب او افتادند و بوسه زدند .\r\nاسب و خودش را بردند به يكى از عمارات خوب ده و چنان پذيرائى از او و از يابو كردند كه ما مات و مبهوت مانديم .\r\n\r\nنزاع در مجلس - سيلى خوردن مدرس\r\nاز مطلب دور افتاديم . بدين قسم حكايت كرد . من مجلس را نديده بودم . امروز از يكى از رفقا بليت گرفتم و رفتم . تماشاچى هم بسيار بود . سر اعتبارنامهء حاجى ميرزا هاشم آشتيانى وكيل طهران آقاى تدين مخالفت نمود ، مدرس دفاع كرد . بين آنها مشاجره شد . تدين با خشم از مجلس خارج شد . احدى دنبالش نرفت . بعد از يك دقيقه آمد دم در اطاق گفت متجددين خارج شويد . هفت هشت نفرى اين دعوت را اجابت نمودند .\r\nرئيس زنگ تنفس زد . همه به اطاق تنفس رفتند . آنجا هياهو زياد شد . طورى كه نتوانستند\r\n\r\n\r\n","description":"","footnote":"\r\n( 1 ) - چگور - يك نوع ساز شبيه سه‌تار .\r\n( 2 ) - ورد آورد . دهى بين راه تهران - كرج .\r\n","page_name":" 6797 ","page_number":97},
  {"content":"\r\n\r\nمانع ورود ماها شوند . داخل شديم . قال بود و فحش مىدادند . در اين بين دبير اعظم « 1 » سيلى به گوش مدرس زد . يك وقت سيد و آخوندهاى وكيل حمله به دبير اعظم آوردند و تا مىخورد زدند . عبايش پاره شد . كلاهش وسط اطاق زير پاها افتاد . رئيس هر قدر داد زد كسى اطاعت نكرد . تا آژان وارد شد وكلا را جدا كردند . مدرس بيرون آمد . تماشاچى و مردمى كه در صحن مجلس بودند بناى فحش و ناسزا را گذاردند . مدرس بيرون رفت جماعتى هم بيرون گرد آنها جمع شده بناى مرده باد رئيس الوزرا ، مرده باد جمهورى ، مرده باد بابيهاى مجلس شروع شد . خيليها گريه كردند كه ما يك وكيل مسلمان در مجلس داريم و نمىگذارند باقى باشد و حرف بزند . مدرس با سلام و صلوات و اين جمعيت راه افتاد . جمعى از وكلا رسيدند و به هر شكل بود او را مراجعت دادند . مردم پراكنده نشدند بلكه زياد شدند . يك ساعت طول كشيد مدرس بيرون آمد . باز آن كلمات شروع شد و آقا را به خانه‌اش بردند . ما آمديم .\r\n\r\nخانهء عميد الدوله\r\nبرويم سر خانهء عميد الدوله . بعد از سلام و تعارفات معموله . صندلى گوشه اطاق بود دائى نشست . [ بر 
  ] صندلى ديگر جوار ميز دراز - كه سينى توالت حضرت و الا و يك چراغ كوچك شب ، كاسهء آبى گلى همدانى كه معمول آب خوردن اين عهد شده روى كاسه يك سرپوش حصيرى گذاشته شده است - نشستم . خود حضرت و الا كه سه ماه است گرفتار درد پا و نفرس هستند در زير كرسى جلوس [ كردند 
  ] و اين اطاق محل راحت و خواب است . اطاق پذيرائى كه بخارى و داراى ميز و صندلى است فعلا به جهت پا درد متروك افتاده . بهاء الدوله وارد شد . چون صندلى نبود رفت زير كرسى . صحبت دعواى مجلس شد ، من هم آنچه شنيده بودم گفتم . عميد الدوله رقعه‌اى نشان من داد كه سعد الدوله به خط خودش دعوت عصر نموده بود . ضمنا خواهش كرده بود دوستان شما كه مخالف جمهورى نيستند دعوت كنيد . در اين بين كعب الاحبار ما نظم الدوله « 2 » وارد شد . معتضد السلطنه برخاست از پشت شانهء او را گرفت و گفت مىشناسى . نظم الدوله گفت خير . هر دو يك مرتبه حركتى كرده چشمشان به هم افتاد . دست گردن هم انداخته\r\n\r\n\r\n","description":"","footnote":"\r\n( 1 ) - به تحقيق معلوم شد دكتر احياء السلطنه برادر دبير اعظم بود . هر دو برادر متهم به بابى هستند . از پشت سر به گوش مدرس سيلى مىزند . مدرس برگشته و گفته است گردن كلفت من براى كشتن اينجا آمده‌ام از چك تو ساكت مىشوم ( يادداشت بعدى از نويسنده ) . ( كشتن را مؤلف به جاى كشته شدن نوشته است ) .\r\n( 2 ) - نظم الدوله - ميرزا ابو تراب خان خواجه نورى معاون كنت دو مونت فورت ( رئيس نظميه دورهء ناصرى ) و بازپرس ميرزا رضا كرمانى . ( مسعود سالور )\r\n","page_name":" 6798 ","page_number":98},
  {"content":"\r\n\r\nمعانقهء مفصلى نمودند . نظم الدوله هم يك پلهء كرسى نشست و گفت از خانهء ابو المله مىآيم و شروع به حكايت كرد .\r\n\r\nنطق سعد الدوله\r\nقريب پانصد نفر اشخاص مختلف در اطاقها جمع بودند . سعد الدوله شروع به خواندن نطق خود كرد كه تا ما بيرون آمديم چاپ كردهء آن را به ما دادند . از جيب خود ورقه را بيرون آورده قرائت كرد . چون من ديده بودم كه نظم الدوله درست مثل خود سعد الدوله حرف مىزند خواهش كردم مقدارى را به همان لهجه و صوت سعد الدوله بخواند . من معرفى نظم الدوله را مىگذارم براى وقت ديگر . همانطور چند سطرى خواند كه شاهزاده محمد جعفر ميرزا وارد شد . او هم نزد نظم الدوله نشست . من حافظه‌ام كم است . صورت آن نطق را هم ندارم . همين قدر يادم هست نوشته بود كه هجده سال قبل آشوبى برخاست كه من دخالت عمده داشتم . بطوريكه ملت لقب ابو المله به من داد . اما آن قيام ، يا به واسطهء موانع خارجى ، يا داخلى ، يا به واسطهء قانون اساسى ، يا به واسطهء عدم مردان كار بلانتيجه ماند . انقلاب گاهى مىشود كه نتايج مطبوع مىدهد ، گاه عكس آن . من كه به واسطهء كبر سن و تجربيات و مسافرتها ورزيده شده‌ام امروز از آقايان دعوت كردم ( مشير الدوله نيامده ، مؤتمن الملك نيامده ، مستوفى الممالك نيامده و حال آن‌كه مىبايست باشند ) تا نشسته مشورتى كنيم كه چه قسم جمهورى براى ما لازم است كه مثل مشروطه نشود . مفادش اين بود .\r\n\r\nنطقهاى ديگران\r\nاما سعد الدوله يا پير و خرفت شده يا از اول هم همين قسم بود . بر من مجهول بود .\r\nكلمات را با آن‌كه نوشته بود فراموش مىكرد . هر جمله را كه مىگفت مدت طولانى به فكر فرو مىرفت . وسط نطق هم ناصر السلطنه ( پسر نظام العلماى تبريزى ، همه كارهء عهد مظفرى ، همه كارهء سلطنت موقتى محمد على شاه ) گفت من هم عرضى دارم . گفت ساكت باشيد تمام كنم . صدر السلطنه گفت سنا لازم است سنا . نظام السلطان يك ساعت حرف زد و بىسروته ، مكررات كه خود سعد الدوله غالب آن را گفته بود و اين دو قوم و خويش من امروز همه را رسوا كردند . سپس ناصر السلطنهء بىسواد بىفهم لايحه‌اى قرائت كرد تمام ستايش سردار سپه و ذم و شتم قاجاريه كه آن‌همه مال و جاه از طرف آنها برده است . الساعه برويم و جمهوريت را بگيريم ( مثل دستخطهائى كه از مظفر الدين شاه مىگرفت ) . مردم كم‌كم متفرق شدند . من هم آمدم .\r\n\r\n","description":"","footnote":"","page_name":" 6799 ","page_number":99},
  {"content":"\r\n\r\nسعد الدوله يكصد و پنجاه الى دويست هزار تومان از بانك روس كه متعلق به دولت شده و از خود دولت در ايام محمد على شاه و تصدى رياست وزرائى خود طلب‌كار است اين بساط را براى همراهى سردار سپه ، براى وصول مطالبات خود راه انداخته است . نظام السلطان پريشان شده وكالت و حكومتى نگرفته گفتگوى حكومت فارس را دارد و بدين لحاظ مىخواهد بلكه وكيل يا حاكم شود . ناصر السلطنه مبلغى به دولت از بابت ماليات بدهكار است . در مقابل ادعاى طلبى از همان عهد محمد على شاه و هنگامهء باغ شاه دارد كه اگر اين طلب قبول شود مبلغى دستى بگير خواهد شد . ايشان هم به اين شيوه ميل دارند كلاه دولت را بردارند . هيچ‌كس در ايران حرف مفت نمىزند . همه براى يك مقصودى و نفع شخصى است . عقيده و مسلك و براى خاطر خدا و خلق نيست .\r\n\r\nسردار سپه و سالار الدوله\r\nبرويم باز سر صحبتها . نظم الدوله مىگفت ديروز جمعى نزد سردار سپه رفته بودند .\r\nموفق الدوله يكى از آنها بود . به من گفت رئيس الوزراء خيلى بشاش و خندان وارد اطاق شد و به همه دست داد و گفت صحبت مضحكى دارم برايتان بگويم . به من معلوم شد به سالار الدوله در اروپا بسيار سخت مىگذرد . تلگراف به او نمودم حوالهء پول دادم و نوشتم بيايد طهران ترتيب آسايش او را بدهم . اعليحضرت تلگرافى به من نموده‌اند خيلى مضحك كه از نوع‌پرستى شما ممنون شدم . انشاء اللّه سالار الدوله را با خودم به ايران مىآورم . اين نمىداند اينجا چه خبر است ، چطور خواهد آمد ، از كجا مىآيد . مگر اين يك نفر آدم ندارد كه به او بنويسند ايران چه انقلابى است ، چه حكايتى است . نيز تلگرافى به علماى تبعيد شده نموده است كه من به زودى كار شما را انجام مىدهم كه مراجعت كنيد . خودم هم از راه عتبات مراجعت و ديدن از شما مىكنم « 1 » .\r\n\r\nسردار سپه و انگليسها\r\nقولى هم هست كه شاه با ناصر الملك و وثوق الدوله لندن رفته‌اند . اما انگليسها مدتهاست وزرا ، شاه و رجال ايران را سنجيده‌اند و هيچ‌يك را مثل پهلوان حاضر بازيگر قابل نديده‌اند . اين را نمىگذارند شاه و وثوق الدوله را بگيرند كه « آكتور » قابلى برايشان نبودند .\r\nمىگفت سردار سپه به رياست جمهور موقتى ابدا مايل نيست ، جز آن‌كه دائمى\r\n\r\n\r\n","description":"","footnote":"\r\n( 1 ) - مقصود حضرات نائينى و اصفهانى است كه از عتبات به ايران تبعيد شدند و در قم اقامت داشتند . ( ا . ا . )\r\n","page_name":" 6800 ","page_number":100},
  {"content":"\r\n\r\nباشد و پس از چندى روى تخت مرمر جلوس [ كند 
  ] ، سكه و خطبه به نامش زده و گفته شود .\r\n\r\nفرمانفرما جمهورىطلب\r\nمىگفت ضياء الواعظين آشناى قديم من است . امروز صبح با دو وكيل ديگر خانهء من آمد . مىگفت تا با كهنهء آبى دم سه پسر فرمانفرما [ را 
  ] نگرفته از مجلس خارج نكنيم آن مجلس مجلس نمىشود . در « كوشش » به قلم جلى نوشته بود « فرمانفرما جمهورى مىخواهد » .\r\n\r\nمجادلهء معتمد الدوله و قايم مقام الملك\r\nباز مىگفت از محل موثقى شنيدم چند شب قبل در خانهء سردار [ سپه 
  ] پس از آن‌كه سرها گرم بادهء ناب شده بود اسمعيل ميرزا معتمد الدوله ( سلطان و آجودان وزير است ) ريش بلندى گذاشته جبه پوشيده تقليد فتحعلى شاه را بيرون آورده بود . پس از تفريح و خنده‌ها رئيس الوزرا اندرون مىرود . قايم مقام الملك به اسمعيل ميرزا مىگويد حيا كن اين جد خودت است نه جدّ من . اسمعيل ميرزا با وى مشاجره مىكند و حرفها به جاى بد مىرسد . صبح به رئيس الوزراء شكايت مىكند . او هم به قائم مقام الملك فحش مىدهد ، تغير مىكند ، مردود مىشود . بعد احضار مىكند و التفات مىنمايد .\r\n\r\nظل السلطان و پسرانش\r\nدر مشروطه هم ظل السلطان و پسرهايش كارهاى بسيار بسيار زشت نمودند كه همه كس مذمت كرد . اما ملت نجيب هم خوب تلافى كرد . همين اكبر ميرزا صارم الدوله تفنگ كول گرفته دم مجلس قراولى مىكرد .\r\n\r\nپيغام به وليعهد\r\nباز مىگفت از طرف يك جماعتى به توسط احتشام السلطنه و معين الدوله و مخبر السلطنه به وليعهد پيغام داده شده كه چرا بيش از اين به افتضاح خود راضى مىشويد ، خوب است عمارت ارگ را تخليه [ كنيد 
  ] و برويد . هرچند اينها پسر علاء الدوله هستند باز شرم كرده‌اند اين پيغام را ببرند و مىروند نزد شاهزاده يمين الدوله و به او مىگويند . او به وليعهد به يك زبانى عرض مىكند . وليعهد جواب مىدهد من كجا بروم ، محلى به من بدهند با مواجبى خارج شوم ، من هم يك ايرانى .\r\n\r\n","description":"","footnote":"","page_name":" 6801 ","page_number":101},
  {"content":"\r\n\r\nبعد در اين زمينه صحبت زياد شد و نزد ما به درجه‌اى محقق شد كه انگليسها اين پيش‌بينى را هم به سردار [ سپه 
  ] هدايت كرده‌اند و او به توسط عدل الملك يا كس ديگر وليعهد را اطمينان داده است كه يك قصر سلطنتى و مواجب كافى به شما داده خواهد شد ، هيچ تشويش به خود راه ندهيد . اين است كه وليعهد به كلى ساكت و آرام و مطمئن است ، شايد به شاه هم همهء اين اطلاعات را نداده كه آن قسم تلگراف مىكند .\r\nنظم الدوله مىگفت يكى از دوستانم به من گفت مرا دبير اعظم خواست و گفت رئيس الوزراء از تو مظنون شده . راپرتها داده‌اند كه تو بر ضد او مجلس دارى و اگر رفع اتهام نكنى تبعيد خواهى شد . من متحيرم چه قسم رفع اتهام كنم . گفتم يك من قند ضرر كن ، آشنايان خود را به‌علاوهء جمعى ديگر و يكى دو نفر روزنامه‌نويس دعوت [ كن 
  ] لايحه‌اى قرائت كن ، لزوم جمهورى ، لزوم رياست دائمى رئيس الوزراء ، چند تا از اين فحشها هم به قاجاريه [ بده 
  ] . مىروند مىگويند و رفع اتهام شما مىشود . گفت آفرين ، حقيقت همين است و مشغول مىشوم .\r\n\r\nفرانسه و بىپولى ( حرف مدرس )\r\nروسها لا لحب على بل لبغض معاويه حالا كه مىبينند يك‌مرتبه ايران را انگليس بلع مىكند به جنب‌وجوش افتاده‌اند . به مردم درس مىدهند كه شايد وقت گذشته باشد .\r\nمعتضد السلطنه فرمودند مدرس در خانهء معتمد السلطنه گفته است روسها ميلياردها به فرانسه مقروض بودند در اين جنگ هم مقروض‌تر شدند . گفتند چه كنيم كه قرضها را ندهيم بايد ديوانه شد . چطور ديوانه شد ، ديوانه چه مىكند ، ديوانه خانهء خود را خراب مىكند ، لباس خود را پاره‌پاره ، مال خود را به مردم مىدهد . اين بود ديوانه شدند .\r\nشهرها را خراب كردند ، كارخانه‌ها را ويران . هرچه داشتند ريختند بيرون . هرچه توى عمارتها بود سوزاندند ، شكستند ، به جان هم افتادند . اين او را بكش او اين را . فرانسه‌ها دست از طلب‌كارى برداشتند و گفتند از آدم ديوانه كه نمىشود پول گرفت .\r\n\r\nسوسياليست نجس ( نظر مدرس )\r\nظهير السلطان پسر ارشد آقاى ظهير الدوله ( همان‌كه در مشروطه چها كرد و چها از حبس و قيد و تبعيد به سرش آمد . بالاخره چون قجر بود بدبخت به هيچ نوائى هم نرسيد ) تازه وارد شده بود گفت پس صحبت بامزهء ديگرى هم مدرس جاى ديگر كرده .\r\nگفتند چه گفته . گفت از او سؤال مىكنند سوسياليستها پاكند يا نجس ، مىگويد نجس .\r\nمىگويند شاهزاده سليمان ميرزا و آقاى [ سيد محمد صادق 
  ] طباطبائى هم نجس هستند .\r\n\r\n","description":"","footnote":"","page_name":" 6802 ","page_number":102},
  {"content":"\r\n\r\nمىگويد خير پاك . آنها هم سوسياليست هستند ، چرا پاك ؟ براى آن‌كه دروغ موگووند كو ( به لهجهء اصفهانى غليظ ) .\r\n\r\nحرف مدرس دربارهء معتمد السلطنه\r\nمدرس در مجلس در مورد اعتبارنامهء معتمد السلطنه گفته است از خوشبختى هميشه معتمد السلطنه از طرف رياست وزراءها انتخاب مىشود ، سرخس كجا و معتمد السلطنه كجا « 1 » . اصفهانى ناقلاى خوش‌مزه‌اى است .\r\n\r\nاعلان بزرگ در كاغذ قرمز\r\nمغرب همه متفرق شديم . بين راه اعلان بزرگى در كاغذ قرمز به خط مشكى ديدم خواندم و يادداشت كردم .\r\nبالاى صفحه شخصى را دار كشيده بودند و طناب دار به دست يك نفر بود كه روى سكوئى ايستاده است . ذيل آن نوشته بود نمايش انتقام و تشكيل جمهوريت ، بعد اين شعر .\r\n نى نالهء درويش ز درد دل ريش * نه رسم گدائى نه شاهى بودى \r\n\r\nتئاتر\r\nمرتضى قلى خان فرجام به كمك رفقاى آزاديخواه ستم‌ديدهء انقلاب چشيدهء خود ترتيب نمايش داده . روح « پيس » به آتش سوزانى از تاج خسرو شكايت با تاج خسرو هر دو پادشاه عياش را به محاكمه برده حكم اعدام صادر و به دار غيرت آويخته مىشوند .\r\nمگر اين مردم بىعرضه عملهء ترسو شاه را يا ديگرى را همان [ در 
  ] صحنهء تياتر به دار زنند .\r\n\r\nطلب درويش\r\nمنزل آمدم مشهدى اكبر لله شكايت مىكرد كه درويش [ براى 
  ] طلب آمده قبض را خدمت حضرت و الا فرستاده‌ام . مىگويند چون عبد الصمد ميرزا نوشته من پول نمىدهم . اين صحبتها ، اين روزنامه‌ها ، اين تياترها ، اين فرمايشات حضرت اقدس و الا .\r\n\r\n\r\n","description":"","footnote":"\r\n( 1 ) - معتمد السلطنه از سرخس به وكالت معرفى شده بود .\r\n","page_name":" 6803 ","page_number":103},
  {"content":"\r\n\r\n\r\nخرج عيد\r\nسه‌شنبه 12 [ شعبان 
  ] - صبح خانهء دروازه قزوين رفتم . طرح قشنگى و باغچه‌بنديهاى خوبى ميرزا محمد انداخته . درختها را كم‌وبيش كاشته بودند . كاجها را كاشته بودند .\r\nدوازده كاج داشت . از يوسفيه ، از شمران هم درختهاى ميوه و تبريزى آورده‌اند . خانم هنوز تشريف نبرده ، يعنى چهارصد تومان باقى است تا ندهم . قدم از قدم برنمىدارد .\r\nساعد الدوله دويست تومان ديگر داد . صد خرج عيد شد ، صد ديگر باقى است . اگر پانصد تومان را روز پنجشنبه بدهد كلك خانم كنده مىشود و الّا فلا .\r\n\r\nمظالم قاجار\r\nحاجى سيد مجتبى ديروز در مسجد شاه بود . ( سيدى معروف ) سيد على شوشترى كه بنا بود وكيل هم بشود و هنوز نشده منبر رفت . باز از مظالم آل قاجار و فجايع آنها گفت و مداحى از سردار سپه گفت .\r\nبعد از آن‌كه نبىزاده ( پسر حاجى شيخ عبد النبى مسخرهء مقلد ) مطالب ديگر را گفت به اتفاق آقايان بايد خانهء رئيس الوزرا رفته از او استدعا كنيم جمهوريت را برقرار كند .\r\nحالا بگوئيد زنده باد جمهورى ، زنده باد سردار سپه . فقط سه نفر زنده‌بادى مثل آن‌كه گلويشان را فشار داده باشند گفتند . دو بيرق قرمز هم بالاى منبر و پائين بود . آژان زيادى هم چه ميان مردم چه در كنار صف كشيده بودند ، تا اگر كسى بر خلاف حرف بزند دستگير كنند . نبىزاده‌اى در كار نبود ، آن بچه‌ها بيرق را حركت دادند . مردم تا توى بازار رفتند و از آنجا متفرق شدند . سيدى تنها ماند با آن دو بيرق‌دار . به جاى خانهء سردار سپه منزل خودش پاچنار رفت .\r\n\r\nخانهء سردار سپه - امير موثق\r\nخانهء سردار سپه همان جلو خان هلالى باغ اميريه است كه فعلا باغ اميريه قسمت زيادش فروخته شده تتمه با عمارت عالى آن مدرسهء نظام است . يكى از كارهاى خوب سردار سپه احياى اين باغ و عمارت بود كه مىرفت پاك منهدم شود و حالا مدرسهء عالى شده است . رئيس مدرسه نظام رفيق قزوين خودمان امير موثق است كه باطنا از ترقيات يارو كه يكى از زيردستان نازل او بود بسيار ناراضى است .\r\n\r\n","description":"","footnote":"","page_name":" 6804 ","page_number":104},
  {"content":"\r\n\r\n\r\nرفتن مدرس به مجلس\r\nافخم الدوله در بازار و با بعضى از مردمان متدين كارى راه دارد و حرف او را گوش مىدهند . از ملاهاى ما هم درد دين زيادتر دارد . با وصف آن‌كه عدليه راحتش نمىگذارد ، ماليه و وزارت فوايد عامه نيز ، هروقت موقع پيدا كرده آنها را ديده و محرك شده است . مىگفت مردم به خانهء مدرس پس از قضيهء چك خوردن زياد رفتند ، همين‌طور خانهء آشتيانى . مدرس به همه گفته است جمهورى انگليسى مىشويد بسم اللّه .\r\nاگر جمهورى خوب است پس چرا خودش سلطنت دارد ، ما را مثل عثمانى خر گير آورده . بعد جمعى از وكلا مثل قوام الدوله و غيره مىروند براى عصر آقا را مجلس ببرند .\r\nمردم هم اصرار مىكنند تشريف ببريد همه همراه مىآئيم . مىگويد مجلس كو نمىروم ، اما كميسيون مىروم . آن هم نه با جمعيت به ترتيب خودم تنها .\r\n\r\nحرف مدرس\r\nمىرود وارد كميسيون مىشود . مىگويد به‌به تارزنمان حاضر ، دنبك‌زنمان حاضر ، پس چرا زودتر مرا خبر نكرديد ، رقاص را بيرون نكنيم ( نورىزاده ) . شب منزلش جمعيت زيادى رفته بود . آشكار به همه گفته است كارى براى انگليس مىكنيم و بسيار تلخ و بد گفته است . اين بود قصهء مدرس پس از چك خوردن .\r\nافخم رفت عدليه و جاهاى ديگر . من كه حشرى با كسى ندارم باز سراغ عميد الدوله گفتم بروم . مردم همه مشغول پچ‌وپچ هستند . دكان دلاكى خلوت بود براى اصلاح داخل شدم .\r\n\r\nدكان سلمانى\r\nدكاكين دلاكى در طهران خيلى خوب شده . بعضى از آنها كه حقيقتا از سالن فلان رئيس الوزراء مزين‌تر و قشنگ‌تر است . اما باز آن دلاكهاى كثيف كه قمقمهء آب در پشت ما تحت خود آويخته و دور كمر [ شان 
  ] تيغ كثيف هزار ساله ، سنگ تيغ و هزار اسباب ديگر آويخته [ بود 
  ] كه در حقيقت دكان دلاكى متحرك است . كماكان در سبزه ميدان و ميدان پاى قاپق و هزار گوشهء شهر باقى است . اگر پودر ، صابون ، اودكلن ، روغن ابرو ، سرخاب ، سفيداب استعمال كنيد پنج هزار شش هزار به آن دكاكين اعلى بايد داد و الا همان زلف و ريش باشد دو قران .\r\n\r\n","description":"","footnote":"","page_name":" 6805 ","page_number":105},
  {"content":"\r\n\r\n\r\nتلگرافهاى فرمايشى\r\nيك مرد كاملى با پسر كوچك خود وارد شد به استاد گفت سر پسر را اصلاح كند .\r\nخودش نشست و آخى كرد به استاد كه معلوم بود سابقهء آشنائى دارد . گفت زود باش .\r\nاستاد گفت مگر چه كار داريد . گفت از بس كه براى اين پدرسوخته جمهورى ما كار پيدا كرده‌ايم ديگر انگشت برايمان نمانده . استاد گفت بله با اين همه تلگرافات . من دانستم از اعضاء تلگرافخانه است . گفتم تلگرافات يك هزار و هشتصد كلمه . گفت چه مىفرمائيد دوازده هزار كلمه و سى كپيه ، همه هم دروغ و قرب به يك مضمون .\r\n\r\nديدار با سردار سپه\r\nمن موقع را غنيمت شمرده جويا شدم آيا ديروز شما هم خانهء سردار سپه تشريف برديد . گفت بله با سه قران هم ضرر درشكه . گفتم بفرمائيد چه قسم بود . گفت يك ساعت و نيم در باغ معطل شديم تا حضرت اشرف بيرون تشريف آورد . همان جلوى درب عمارت و گفت به‌به همه متحد ، هم متفق . شنيده‌ام اتحاديهء خوبى هم داريد . همه به احترام تعظيم كردند و مخبر الدوله لايحه قرائت كرد [ در 
  ] تعريف سردار سپه و درخواست جمهورى . جواب گفتند از احساسات صميمانهء شما نسبت به خودم متشكرم ، ليكن نسبت به جمهوريت با مجلس است . بايد به آنجا ارجاع كنيد . امير لشكر خدايار خان از شما پذيرائى مىكند حق اوست و من چون كار دارم مىروم . خدايار خان ابدا پذيرائى نكرد . فقط دستور العمل داد يك ورق كاغذ بزرگى عريضه به مجلس نوشته همه مهر كنيد ، نه آن امضاهاى پيچ‌درپيچ كه شيطان هم نمىتواند بخواند ! بيرون آمديم من پول نداشتم همه را پياده آمدم . استاد سبحان اللّه زيادى گفت و لعنت به اين اوضاع فرستاد .\r\nپدر و پسر رفتند ديگرى وارد شد . من در آينه مىديدم كاسب‌كار بود . چيزى آرام به استاد گفت . استاد يك مرتبه رو به قبله ايستاد ، گفت به اين قبلهء حاجات از صبح تا اين ساعت دو هزار عايدم شده است ، ندارم بدهم . گفت پس شب مىدهى . من از زير تيغ شاگرد استاد گفتم با دو هزار من چهار قران ممكن است . گفت پس خودم كوفت بخورم ، شاگردم زهرمار . من از اين سؤال و جواب خنده‌ام گرفته بود . اما زير چنگال معاون استاد و تيغ بىدريغ او چنان گرفتار بودم كه خنده را قورت دادم . كار ما تمام شد دو قران را تقديم [ كردم 
  ] و بيرون آمدم .\r\n\r\n","description":"","footnote":"","page_name":" 6806 ","page_number":106},
  {"content":"\r\n\r\n\r\nوليعهد و مسئلهء رفتن او\r\nاتومبيل والاحضرت را در خيابان جولان مىدادند . معلوم شد سوقان مىگيرند كه براى حركت خسته و لاغر [ و 
  ] وامانده نشود . از خيابان ناصريه بالا مىرفتم افخم الدوله پائين مىآمد . گفت يقين خانهء عميد الدوله مىروى . گفتم به غير آنجا جائى نداريم . گفت من باز بايد بازار بروم و كار دارم و گفت والاحضرت امروز مؤتمن الملك و مشير الدوله را خواسته [ بود 
  ] آنها تدين را هم همراه برده‌اند و گفته است به من مىگويند برو . اولا به من چرا . من از طرف ديگرى اينجا نشسته‌ام . ثانيا مجلس و شما مىگوئيد ، يا آنها كه من و شما و همه مردم مىدانند . من به هو و ياوه‌گوئى چند نفر روزنامه‌نويس بايد بروم يا به گفتهء مجلس . مؤتمن الملك جواب مىگويد تا امروز در اين خصوص گفتگوئى در مجلس نشده و والاحضرت صحيح مىفرمائيد . هر وقت مجلس تصميمى اتخاذ كرد به عرض مىرساند . اينها كه گفته مىشود از طرف مجلس نيست و تا روز شنبه جواب عرض مىشود . مىروند مجلس به وكلا مىگويند ، و آن وقت به شاهزاده سليمان ميرزا پيغام مىدهند نزد رئيس الوزرا كه مستحفظين والاحضرت و ارگ را زياد كنيد ، شما مسئول حفظ آن هستيد تا مجلس تصميم خود را اتخاذ كند .\r\n\r\nاعلاميهء خرقانى\r\nاز افخم گذشتم در ميدان توپخانه اقلا پنجاه فقره فوق العاده‌چى فرياد مىكرد و گويا روزى چهل پنجاه فوق العادهء مختلف براى جمهوريت و اسنادهائى كه به قاجاريه مىبندند چاپ و منتشر مىشود . به ديوار پستخانه اعلانى ديدم آقا سيد اسد اللّه خرقانى نموده بود كه من چون بعضى مطالب در جرايد خواندم و بعضى چيزها استماع نمودم رفتم خدمت حضرت مستطاب اشرف امجد عالى آقاى رئيس الوزراء از ايشان سؤال كردم مىگويند دولت مىخواهد اولا خرق حجاب را اجازه بدهد ، ثانى تفكيك بين سياست و روحانيت ، ثالثا بعضى مطالب خلاف ديانت كه جرايد انتشار مىدهند .\r\nحضرت اشرف پس از لمحه‌اى سكوت با كمال متانت فرمودند قضيهء جمهورى با مقام مربوط به آن است . مسائل ديگر چون من متدين بدين اسلامم هيچ وقت راضى به اين مطالب نمىشوم . لذا داعى لازم دانستم مراتب را به عموم اطلاع بدهم احقر . . . « 1 »\r\nمن مختصر آن را نوشتم . اما اين آقا تصور مىكرد رئيس الوزراء واضح و آشكار ضد آن را خواهد گفت . اين سيد اسد اللّه اهل شزند همسايهء كشمرز قزوين ماست . خدا عالم\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 6807 ","page_number":107},
  {"content":"\r\n\r\nاست ، من در جوانى كه سيد هم جوان و طهران بود شنيده‌ام بابى است . پسرش هم همان است كه در به دو مشروطه آن مقالهء كفرآميز را در حبل المتين يوميهء طهران نوشت و فرار كرد و مدير حبل المتين برادر مدير حبل المتين كلكته به جاى او سه سال حبس شد .\r\n\r\nبابيها ، بهائيها\r\nدر اين نغمهء جمهوريت بابيها براى آزادى خود كه البته در جمهورى بيش از مشروطه مىشود و براى انتقام از قاجاريه جد و جهد وافى دارند ، چنانچه از بذل جان و مال مضايقه ندارند . بيشتر اين هنگامه به توسط آنهاست . جهودها هم مسرورند . در ميتينگها ، اجتماعها از همه زيادتر جمع مىشوند .\r\nمن مسئول گوش و چشم خودم هستم . خدايار خان را در قزوين پس از چند ماه توقف همه بهائى گفتند . براى آن‌كه در خارج طهران بهائيها را بهتر مىشناسند ، شهر كوچك است . همه اهل يك شهر از كار هم بهتر اطلاع دارند تا طهرانيها . دبير اعظم و فاميل علائى « 1 » و خيلى از بهائى ديگر كه دوروور حضرت اشرف را گرفته [ اند 
  ] و روزبه‌روز بر عدهء آنها در وزارت جنگ افزون مىشود . جسته جسته مىگويند خود رئيس الوزراء هم بابى است يا منتسب به آنها . حالا اين هم حكايت مشروطه بشود كه بيشتر مردم را به دروغ بهائى ، ازلى مىگفتند ، خدا مىداند . اما آنچه هست اين فرقه در اين هنگامه دخالت تام دارند كه احدى نمىتواند منكر شود و براى آن‌كه در تغيير رژيم منافع صورى و معنوى آنها بيش از ايام مشروطه است . چنانچه در مشروطه بيش از استبداد بود .\r\n\r\nنظم الدوله گفت :\r\nوارد اطاق عميد الدوله ، همان اطاق استراحت يا خوابگاه [ شدم 
  ] . معتضد السلطنه تشريف داشت . با نظم الدوله و بهاء الدوله زير كرسى [ بودند 
  ] و من در صندلى همان كنار ميز نشستم . نظم الدوله مىگفت به سرايدارباشى امر شده اثاثيه‌اى كه نزد زنهاى شاه است بگيرد و مسئول تمام اثاثيهء سلطنتى اوست . او هم رفت گرفت و عيالات شاه نصف بيرون نرفتند ، نصف خواهند رفت .\r\nاين حرف را من نمىزنم تمام عالم مىگويند . هر مملكتى كه از صد نفر هشتاد نفر آن باسواد بود قابل مشروطه ، [ به 
  ] نود و پنج نفر كه رسيد قابل جمهورى است . ايران از هزار نفر ده نفر سواد و خط فارسى دارد .\r\n\r\n\r\n","description":"","footnote":"\r\n( 1 ) - اين فاميل علائى سواى فاميل محترم علاء السلطنه است ( يادداشت از نويسنده ) .\r\n","page_name":" 6808 ","page_number":108},
  {"content":"\r\n\r\n\r\nحرفهاى اردشيرجى\r\nدر اين بين اردشيرجى وارد شد . ما همه سكوت كرديم تا او حرفهاى خود را بگويد .\r\nپس از حال و احوال‌پرسى و نق‌ونق عميد الدوله از نقرس كه دوا ندارد و چه ندارد و اظهار دلسوزى اردشيرجى ، گفتند چه اخبارى داريد . گفت مردم ايران نادان ، به ارادهء ديگرى كوركورانه مشغول هياهوئى شده‌اند . گمان مىكنند اين نهر براى اين آب باز است كه به مزارع مزروع خودشان برسد ، در حالىكه هزار موانع در راه است . از هزار نفر اين مردم يكى از روى عقيده و مسلك حرف نمىزند . ( خدايا هجده سال ما اين حرفها را شنيديم و نوشتيم باز بس نيست ) . شب دور هم مىنشينند صحبت مىكنند قرار مدار مىدهند صبح يكى روزنامهء ديروزى آن يكى را ، آن يكى روزنامهء پريروزى آن ديگرى را منتشر مىكنند . هى فوق العاده ، هى فوق العاده . در صورتى كه مطالب آن غير فوق العاده است .\r\nدر عثمانى قدغن شد در منارهء مساجد اذان نگويند . آن وقت شمه‌اى از پلتيك عثمانى گفت كه متدرجا نوشته‌ام . بالاخره آن‌كه گفتند تا ما به كلى قيد مذهب را نزنيم جزو آدم حساب نمىشويم و اين همان پلتيك چهل سال قبل انگليس بود كه عثمانيها را و ساير ممالك اسلامى را بدين شكل كنند و مركز خلافت را در مكه و به دست سادات قريش بدهد كه امروز موفق به آن شده است .\r\n\r\nاحمد شاه و قرارداد\r\nعميد الدوله گفت من شنيده‌ام از محل موثقى كه همان روزى كه شاه معاهدهء انگليس و ايران را امضاء نكرد و گفت با من نيست و سپس تقويت از وثوق الدوله در اجراى آن ننمود ، مقصر دولت انگليس شد و ايران چوب آن روز است كه مىخورد .\r\n\r\nدنبالهء حرفهاى اردشيرجى\r\nاردشيرجى با آن‌كه مايل گفتن نبود اما گفت كه خودم از سفير انگليس شنيدم كه در اينجا و در لندن مكرر به شاه گفتيم اختيارات را به دست خود گرفته مشغول كار شود .\r\nشاه گفت آنچه قانون مملكت من به من اجازه مىدهد حاضرم ندهد نه . آن وقت به وى گفتيم براى سلطنت شما خطر دارد . گفت من مايل نيستم و دل‌خوشى ندارم . آن‌وقت كه سيد ضياء آمد به همين خيال حالا بودند . اين بود ترسيدند به كلى بولشويكى شود ، چون ايران قوهء نظامى جز قزاق نداشت . سيد با سفير روس داخل مذاكره شد و ديدند كارى\r\n\r\n","description":"","footnote":"","page_name":" 6809 ","page_number":109},
  {"content":"\r\n\r\nنيست اسباب فراهم آوردند رفت . قشون را زياد كردند كه بتواند همه‌جا را احاطه كند و بولشويك را دفع و رفع . پس از توسعهء قشون اين است كه مىبينيد مشغول انجام خيالات چهل سال قبل خود - پس از آن‌كه عثمانى را مهار كردند - افتادند .\r\n\r\nمعين الدوله و وليعهد\r\nهمه خداحافظى كرده رفتند . عميد الدوله به من گفت يك سيگارد هم بكش . من صندلىوار روى كرسى نشستم . گفت معين الدوله صبح اينجا آمد بسيار گرفته و كدر بود .\r\nگفت ديروز به اتفاق برادرم احتشام السلطنه ، وزير دربار « گه » ، صاحب اختيار خدمت و الا حضرت رفتيم قسم داديم بيش از اين راضى به افتضاح خود و طايفه نشود . بريزند بكشند بدتر مىشود . حتى گفتيم رحم به طايفه بكن . برو بيرون فرح‌آباد يا جاى ديگر .\r\nگفت مرا تكه‌تكه كنند حركت نمىكنم ، جز به طريقى كه قانون حكم كند . معين الدوله گريه كرد و گفت حرف ما را نشنيد . مىترسم براى اين آدم كه هيچ‌كاره بوده و تقصيرى نداشته سوء اتفاقى روى بدهد . پس از اين مذاكرات و رفتن حضرات ، وليعهد عضد السلطنه و يمين الدوله را مجلس فرستاده است كه به من مىگويند برو ، برو ، آيا از جانب شماست كه چرا رسما نمىنويسيد . از جانب هوچيها و روزنامه‌نويسهاست ، من از طرف آنها اينجا ننشسته‌ام . رفتند مجلس نبود .\r\n\r\nظهير الاسلام و جمهورى خواستن\r\nجلوى مجلس منبر بسيار بلندى درست كرده اطراف آن را شلّهء قرمز گرفته و بيرق سرخ زده‌اند . امروز ظهير الاسلام از طرف هيئت علميه در مسجد سپهسالار نطق كرد .\r\nمنبر رفت . جمهورى خواست و اجراى مواد قانون اساسى راجع به ديانت را . بعد يكى ديگر نطق كرد شديدتر از او . هيئت علميه كه رئيس آن ظهير الاسلام باشد حال آن معلوم است . ظهير الاسلام دو دفعه متولىباشى آستانهء قدس شده حاليه به او وعدهء آن كار را داده [ اند 
  ] و اين اظهارات و تمايلات براى آن است . ايرانى بدون پول و مقصود داخل هيچ عملى نمىشود . ما در مشروطه چون از هر جنس آدم داخل بود و نطق ، موعظه ، منبر ، مسجد همه از مذمت ظلم و نيكوئى عدالت بود در محافل و مجالس آنها مىرفتيم . اما حالا كه تمام فحش است ، دروغ است ، افترا ، آن هم منحصر به ايل قاجار نمىرويم . فقط به ما موثقين مىگويند يا مىخوانيم . به عبارت روشن آنچه نسبت به خودمان مىخوانيم ديگر مايل نيستيم به گوش خود بشنويم . همان يكى كافى است .\r\n\r\n","description":"","footnote":"","page_name":" 6810 ","page_number":110},
  {"content":"\r\n\r\n\r\nتوپ مرواريد\r\nشب چهارشنبه‌سورى بود ، از ارگ آمدم كه خلوت‌تر باشد . تا يك ساعت و نيم از شب رفته جمعيت زن و دختر از زير توپ مرواريد مىگذشت . چله‌برى ، بخت‌گشائى و سلامتى مىطلبيدند ، دخيل مىبستند . عصر بقدرى ازدحام از خانمها شده بود كه آژان عبور و مرور را از آنجا و خيابان جباخانه تا دم درب تكيهء دولت [ را 
  ] قدغن كرد .\r\nنظم الدوله مىگفت اين حرف مال مردمان بزرگ اروپاست : از صد هشتاد نفر باسواد مشروطه ، نود و پنج نفر جمهورى . هنوز عقايد خانمهاى عهد ما قرن بيستم كه اين باشد چه مىتوان كرد .\r\n\r\nپخش اعلان جمهورى\r\nامروز درشكه‌اى را پارچهء سرخ كشيده بودند . شخص قوى هيكلى با لباس سرخ و يك سيد معمم توى آن نشسته با چهار بيرق قرمز ( آن قوى هيكل معين نايب اردنانس خود وزير است ) توى خيابانها گردش مىكردند . يك اتومبيل هم چهار نفر نشسته متصل اعلان جمهورى به اين و آن پرتاب مىكردند .\r\n\r\nاز حرفهاى اردشيرجى\r\nاردشيرجى مىگفت پنج عيد است : نوروز ، تولد حضرت صاحب ، جمعه و عيد فطر و سال نو بابيها و خيلى عجله دارند كه در اين روز اعلان جمهورى شود كه مصادف با عيد خودشان است .\r\nچهارشنبه 13 شعبان 1342 ، 29 حوت 1302 - بيرون كه رفتم سلطان محمود گفت اسبهاى درشكه را عوض كرديم ، براى امتحان تا شمران مىرويم . ميل داريد تشريف بياوريد .\r\n\r\nدرشكهء افخم الدوله\r\nما از بدقلقى اسبهاى درشكهء افخم الدوله جرئت نمىكرديم سوار شويم ، اگر هم باشد با هزار ترس و لرز و حاجى آقا بدش مىآمد كه وحشت داشتيم . اختيار هم دست يابوها بود . از هر راهى ميل داشتند مىرفتند . يك روز با شعاع الدين ميرزا نشسته بودند بقدرى دست چپى به سمت چپ رفت كه به جاى دروازه شمران از دروازهء حسن‌آباد بيرون رفتند . يك مرافعه‌اى بود وقت بستن ، سوار شدن ، حركت از بازار تا بيرون شهر .\r\n\r\n","description":"","footnote":"","page_name":" 6811 ","page_number":111},
  {"content":"\r\n\r\n\r\nميتينگ\r\nچون درخت براى باغچه لازم بود مناسب ديدم بروم درخت هم بياورم . مسعود « 1 » را هم برداشته رفتيم بيرون دروازهء دولت ، همان‌جا كه خالصىزاده ميتينگ بر عليه انگليزها داد . جلوى باغ مخبر الدوله تهيهء ميتينگ امروز جمهورىطلبان به عجله ديده مىشد . آن روز همه سياه بود ، امروز همه قرمز . ما بوقلمونيم ، هر دقيقه به يك رنگ . تيرهاى خيلى خيلى بلند نصب كرده بودند بالاى آن بيرقها . چادرهاى قرمز سلطنتى را زده بودند ( زيرا چادر قرمز جز در انبار چادر سلطنتى جاى ديگر نيست ) .\r\nرفتيم اسبها خوب بودند ، كهرند و جوان ، آرام و مطيع . در باغ پياده شديم . يك ديوار سالم ، يك عمارت آباد در هيچ جاى شمران نبود . فرستادم درختهاى ميوه آوردند . ناهار حاضرى خوبى صرف شد . ابر شد آسمان غرش كرد ، به حال مردم ايران كه در زير فجايع آل قاجارند گريست . چه گريستن سختى كه به واسطهء آن گريه شديد از اشجار ، انهار ، عمارات ، كلاه و لباس قاجار اشك جارى شد . پس از اين رگبار شديد هوا باز شد ، سبزه‌ها جلوه نمود .\r\n ابر آمد و باز بر سر سبزه گريست * بىبادهء گلرنگ نمىبايد زيست\r\nاين سبزه كه امروز تماشاگه ماست * تا سبزهء خاك ما تماشاگه كيست \r\nبارى زود تهيهء حركت را از ترس گريستن دوم آسمان به مظالم قاجار ديده و آمديم .\r\nميتينگ تمام شده بود و مردم به شهر مىرفتند « 2 » . سلطان محمود پياده شد . من تا خيابان شاه آباد رفتم آنجا پياده شده خانهء شاهزاده عميد الدوله سر نوكرى خود .\r\nجمعيت رو به مجلس از همان خيابان شاه آباد مىرفت . من از يك سيد معممى كاسب مانند پرسيدم آقا چه گفتند . گفت ضياء الواعظين نطق كرد ، بعد يك نفر ترك كه نمىتوانست فارسى بگويد ، از همان حرفها . زنده باد گفتند كسى جواب نداد . مگر چند نفر گفتند بايد مجلس رفت . اين است كه مىروند . خيلى خنك بود و آنطور كه انتظار داشتند نگرفت .\r\nداخل خانهء عميد الدوله شدم . دائى جان هم آمد . نوكر عميد الدوله را جلو خان مجلس فرستاديم خبر بياورد .\r\n\r\n\r\n","description":"","footnote":"\r\n( 1 ) - مسعود پسر دوم نويسنده .\r\n( 2 ) - قطعنامهء آن در صفحهء بعد ديده شود .\r\n","page_name":" 6812 ","page_number":112},
  {"content":"\r\n . \r\n","description":"","footnote":"","page_name":" 6813 ","page_number":113},
  {"content":"\r\n . \r\n","description":"","footnote":"","page_name":" 6814 ","page_number":114},
  {"content":"\r\n\r\n\r\nوليعهد و مذاكره با مؤتمن الملك\r\nوالاحضرت بعد از مراجعت عضد السلطنه و يمين الدوله كه مجلس نبود مشير الدوله و مؤتمن الملك را احضار مىكند . آنها آقاى تدين را هم همراه مىبرند ( اين سيد محمد تدين اهل بيرجند است . در طهران مكتب‌دار بود ، بعد روضه‌خوان ، بعد كه مدرسه داير شد مدرسهء تدين را در حوالى سيد اسمعيل باز كرد كه به آن جهت نامش تدين شد . بعد روزنامهء تدين را نوشت كه سراپا عدم تدين بود . بعد به تفصيلاتى وكيل [ شد 
  ] ، حالا شخص دوم مملكت است ) شرفياب مىشوند . مىفرمايند اين هياهو ، اين افترا و تهمتها را شما و همه مردم حتى اروپائيها مىدانند از كجا و به توسط چه اشخاصى است . اين اظهاراتى كه به من مىشود اگر از طرف مجلس است محرمانه و در پرده لازم نيست گفته شود ، رسما اخطار كنيد . نيست چرا نمىگوئيد . مؤتمن الملك مىگويد ابدا در مجلس از اين بابت مذاكره نشده . مجلس هنوز رسميت ندارد . البته اگر مجلس تصميمى اتخاذ كند به عرض مىرساند . مىروند مجلس و رسما به رئيس الوزراء مىنويسند كه مستحفظين ارگ سلطنتى را اضافه نموده مسئول حفظ آنجا هستيد . بعد مذاكرات در مجلس خصوصى مىشود و در كميسيون سيزده نفرى مطابق مواد 36 و 37 قانون اساسى پيشنهاد آقاى تدين را راجع به خلع سلطنت لغو مىكنند . تدين پيشنهاد مىكند مسئلهء خلع سابقه دارد بايد رفراندم شود و نتيجهء آنها معلوم نشده است .\r\n\r\nوضع بازار\r\nاما در بازار ( اطلاع آن مجلس و بعد در خانه و حاجى آقا و نوكرهاست كه ميان بازاريم ) سيدى معروف ( چون ديد با آن اعلانات پارچه‌هاى سفيد و قرمز بزرگ و كوچك دكاكين براى ميتينگ بسته نشد ) با چند نفر از نوكرهاى سردار سپه و چند نفر متفرقه وارد بازار بزازها : ببنديد ، ببنديد ، زنده باد جمهورى ، زنده باد سردار سپه گويان .\r\nكسبه اعتنا نمىكنند با چوب به تخته‌هاى دكان مىنوازند و همان كلمات را اعاده [ مىكنند 
  ] باز كسى اعتنا نمىكند . يك‌مرتبه سيدى هفت تير را كشيده دو سه تير شليك هوا مىكند كه ديگر كسبه طاقت نياورده يك‌مرتبه از دكاكين خارج [ مىشوند 
  ] و به‌قدرى اين جمع را كتك مىزنند كه همه به حال مرگ مىافتند . آژانها ، قلعه بيگيها به هرشكل بود آنها را نجات [ مىدهند 
  ] و داخل مسجد شاه مىكنند . فورا از درب ديگر خارج و سوار درشكه [ مىشوند 
  ] و مزرها را مىكشند . تا توى خيابان ناصريه مردم درشكه را تعاقب مىكنند . بطوريكه كسبهء خيابان واهمه كرده تخته‌هاى دكاكين خود را مىاندازند و\r\n\r\n","description":"","footnote":"","page_name":" 6815 ","page_number":115},
  {"content":"\r\n\r\nبعد كه جمعيت مراجعت به بازار مىكنند ، باز مىكنند .\r\n\r\nكتك خوردن عمال جمهورى\r\nبازاريها مىروند سراغ حاج آقا جمال و علماى ديگر . حاجى آقا جمال را مسجد شيخ عزيز اللّه در بازار مىبرند ، سايرين را مساجد ديگر . بازار خلوت مىشود . آقاى قرمزپوشى با چهار نفر ديگر و چهار بيرق وارد بازار مىشود ، بدون آن‌كه از قضيه مطلع باشد و مىگويد باز كه دكانها باز است ببنديد ، ببنديد . اينها مىروند تا نزديك بازار قرب سيد اسمعيل ، بدون آن‌كه كسى اعتنا كند دكان ببندد و يا كتك بزند . فقط خنده از هيكل آنها مىكردند . نزديك سيد اسمعيل جمعى از بچه‌ها به آنها خنده كرده فحش مىدهند .\r\n[ مىگويند 
  ] مثل عمر خودش را درست كرده ، مثل يزيد است . اينها چك به بچه‌ها مىزنند كه يك مرتبه كسبه هجوم مىآورند و لباسهاى آنها را پاره پاره كرده كتك مىزنند كه اگر آژانها نرسيده بودند منجر به قتل آنها مىشد . بردند توى امامزاده و گفتند بست است .\r\nچاله‌ميدانى خبر شد ، جمعى ريختند و آنجا هم تا توانستند زدند . بعد آژانها به هر شكل بود مردم را به زبان ليّن خارج [ كردند 
  ] و پس از ساعتى عبا به دوش آنها انداخته و بردند .\r\nآن درشكهء قرمز و آقاى معين نايب قوى هيكل قرمزپوش را در چهارراه حسن‌آباد كه نزديك خانهء سردار [ سپه 
  ] است مردم نگاه داشتند و تمام رخت آنها را پاره كرده به قدرى چماق زدند كه به وصف نمىآيد . حتى يابوها را هم از ضرب چماق محروم نكردند .\r\nفحش به روان سردار سپه و جمهورى برقرار كن روان شد !\r\n\r\nحاجى آقا جمال\r\nدر مسجد سيد عزيز اللّه حاجى آقا جمال با آن بنيه و قوه از شدت ضعف مزاج و ناتوانى غش مىكند . [ با 
  ] گلاب و كاه‌گل و هزار چيز ديگر آقا را حال مىآورند . در اين بين جلوى مردم را قزاق مىگيرد كه داخل نشوند . داخليها به خارجيها داد و قال مىكنند .\r\nجمعيت زياد مىشود ، نظامى ساكت مىماند . حاجى آقا جمال را منزل مىبرند . بعد مىخواهند داخل مسجد شوند نظامى مانع مىشود . نزاع مىشود و نظاميها چند تير خالى مىكنند . اتفاقا به يكى از خودشان مىخورد . آن وقت درب مسجد را حكم مىشود قفل كنند و نظامى مردم را راه ندهد .\r\n\r\n","description":"","footnote":"","page_name":" 6816 ","page_number":116},
  {"content":"\r\n\r\n\r\nخالصىزاده\r\nخالصىزاده كه دو روز است پرده را برداشته و مطالب و رويهء انگليس و اقدامات سردار سپه و جمهورىطلبان مستخدم انگليس را واضح مىگويد على الرسم مقارن مغرب به مسجد آمد كه نماز و موعظهء خود را بنمايد . ديد درب مسجد شاه بسته و آژان و قلعه بيگى ايستاده‌اند و كسى را راه به مسجد نمىدهند . همان ميان بازار عبا را پهن [ كرده 
  ] بانگ اذان را بلند و قد قامت الصلاة گفته شد . جماعتى كه همراه او از خانه آمده بودند به طول بازار اقتدا كردند ، حتى همان قزاق و آژان .\r\n\r\nجمهورى انگليزى\r\nبعد از اداى نماز جماعت آقا گفتند هنوز جمهورى نشده درب مسجدهاى مسلمين را بستند . واى به آن وقتى كه جمهورى انگليزى شود . ضجه و گريهء مردم بلند شد . در اين بين يك صاحب‌منصب قلعه بيگى آقا را به اتومبيل دعوت كرد ( قبلا براى تبعيد او حاضر كرده بودند ) . خالصىزاده پاى خود را به ركاب اتومبيل گذاشت . يك‌مرتبه مردم هجوم آورده او را پائين كشيدند و شوفر را كتك بسيار زدند . صاحب‌منصب و شوفر اتومبيل عقب كار خود رفتند . اين ازدحام با خالصىزاده حركت كرد .\r\nمن از خانهء عميد الدوله مراجعت [ مىكردم 
  ] وسط ناصريه جلوى دكان على محمد خياط ايستاده بودم كه اين جمعيت و خالصىزاده رسيدند ، اما ساكت آرام ، بدون سرو صدائى . خالصىزاده وسط و مردم طرفين و پشت سر او بودند . فرخ ميرزا رسيد گفت كمال پاشا و سه نفر وكيل را در آنقوره كشتند اما شهرت نمىدهند .\r\n\r\nمشاورهاى نادان سردار سپه\r\nاغلب مساجد كه توى بازار يا محلهاى پرجمعيت واقع شده بسته ، آژان و قلعه‌بيگى دم در ايستاده است ، حتى مسجد شيخ عبد الحسين جوار ما و اين مسئله يك كار بسيار بسيار زشتى نزد مسلمين و مردم شهر است كه هزاران هزار كار سردار سپه را عقب انداخت . معلوم مىشود مشاورهاى او يا دشمن او يا خيلى احمق و نادان هستند . آن سيلى كه آن مرد فاسد العقيده به آن آدم ملا و مجتهد زد و اين قفل مساجد و آن انتشارات رويتر از دولت تركيه كه نفهميده منتشر كردند توده را به جنبش آورد ، خصوصا اين‌كه جماعتى به قم رفتند و شهرت دارد حجة الاسلام آقا سيد ابو الحسن اصفهانى امروز يا فردا در قم منبر مىرود و مطالب را خواهد فرمود . اين خبر قفل درب مساجد هم\r\n\r\n","description":"","footnote":"","page_name":" 6817 ","page_number":117},
  {"content":"\r\n\r\nآنجا برسد بد اندر بدتر خواهد شد .\r\n\r\nجمهورى بىسردار سپه\r\nجرايد ما همه را به عكس مىنويسند براى آن‌كه مطابع و جرايد و عقايد آزاد نيست .\r\nصبا و چند نفر از جريده‌نگاران به بعضى از وكلا [ شهرت 
  ] داده‌اند كه عقيدهء ما در روى كاغذ جريده اين است كه مىنگاريم ، اما در خارج عقيدهء ما به كلى خلاف آن است .\r\nجمهورى مىخواهيم نه جمهورى كه سردار سپه رئيس آن باشد .\r\n\r\nتلگرافهاى غيرواقع مشروطه\r\nمن قطعنامه‌ها و بعضى فوق العاده‌ها را ملصق كتاب كردم . اگر اين است كه آنها مىنويسند پس آنچه واقع مىشود مال كجاست ، مثل ايام مشروطه كه روزى پنجاه تلگراف عتبات عاليات منتشر مىشد كه شايد يكى از آنها واقعيت نداشت .\r\nافخم الدوله مىگفت ارمنى در خيابان بلند بلند حرف مىزد كه ما تا شنيده و خوانده‌ايم هميشه ملت مشروطه و جمهورى مىخواست دولتها نمىدادند . حالا در ايران مىبينيم دولت مىخواهد و ملت نمىدهد .\r\n\r\nتلگراف از عراق\r\nبراى كفاره و تفريح . تلگرافى امروز از عراق براى حضرت و الا رسيد . كوپيه كامران ميرزا ، كوپيه عز الدوله ، مجد الدوله ، عين الدوله ، فرمانفرما . طايفهء رومانف را ديديد ، خانوادهء عثمانى را ديديد ، به شاه و وليعهد بگوئيد دست از ما و فجايع خود بردارند و الّا ما خون امير اتابيك و قائم مقام را مطالبه [ مىكنيم 
  ] و شماها را به كيفر مىرسانيم ، زيرا عراق در اين باب حق ولايت دارد . پانزده نفر امضاء كرده بودند .\r\nافخم الدوله دو تاى آنها را كه شناخت گفت بابى هستند . من در خانهء عميد الدوله كه اين ( چون صبح رسيده بود ) حكايت را كردم دائى جان از روى صندلى برخاست و گفت شاهزاده هم مىخواست دو هزار تومان حوالهء بانك بدهد و تلگراف كند . اين خون‌بهاى شرعى آنها . دست از يخه ما بكشيد و به امام رضاى غريب بسپاريد ( امير و قائم مقام فراهانى هستند . فراهان جزو عراق است . )\r\n\r\n","description":"","footnote":"","page_name":" 6818 ","page_number":118},
  {"content":"\r\n\r\n\r\nمخالفت مدرس\r\nپنجشنبه 14 شعبان المعظم « 1 » ، 30 حوت 1302 - روز نحس براى جمهورىطلبان و قائدين آن بود . ديروز آقاى مدرس براى آن‌كه تداركات كاملا ديده نشده بود اعتبارنامهء هر وكيلى خوانده شد مخالفت كرد . مؤتمن الملك گفت حتى با اعتبارنامهء من هم مخالف هستيد . گفت آرى و نگذاشت مجلس رسميت براى دو دقيقه هم پيدا كند . امروز صبح كه مجددا اعتبارنامه‌ها قرائت شد تمام مخالفت خود را پس گرفت و جلسهء رسمى براى عصر اعلام شد .\r\n\r\nتخريب منبر\r\nدر اين بين جماعتى از كسبه و بازارى و مردم متفرقهء محلات كه در حقيقت بايد تودهء ملت گفت به سمت مجلس حركت [ كرد 
  ] . ورود به ميدان جلوى بهارستان آن بساط نطق [ را 
  ] كه فراهم نموده بودند با پارچه‌هاى سرخ و بيرقهاى قرمز مزين شده بود خورد و خمير كردند . آژان خواست ممانعت كند زدند به قصد كشتن . صاحب‌منصب شمشير كشيد از دستش گرفته و حوالهء خودش كردند ، دماغش مجروح شد . يك‌مرتبه رئيس كميساريا بيرون آمد و گفت ممانعت اين بنا از انهدام به ما مربوط نيست . دسته‌اى ساخته [ اند 
  ] و دسته‌اى ميل خرابى دارند و پليس را منع كرد كه ديگر هر تكهء آن به يك سمت شهر رفت و به پارچه‌اى هركس دست زد دست خود را تطهير كرد . پس از انهدام آن منبر نطق عالى رفتند كه بروند توى باغ بهارستان در را بسته بودند . صداها بلند شد ما اين اساس را براى اين برقرار نكرديم كه مانع ورود ما باشد . اى وكلا شما را آنجا ننشانيديم كه اسكناسهاى سردار سپه را بين خود تقسيم كنيد « 2 » ( مخفى نماناد كه جمعى از آزادىطلبان هم داخل بودند از آن منور الفكرها به قول جرايد ) . آمدند در را باز كردند جمعيت وارد باغ شد . زنده باد ، مرده باد شروع ( مشروطهء ما از روى رمان سه تفنگدار بود . من هر قدر سعى مىكنم كه بفهمم اين جمهورى اين شكلى از روى كدام رمان است هنوز موفق نشده‌ام ) . اوحدى و دو سه نفر ديگر از جمهورىطلبان را كه شناخته بودند بقدرى كتك زدند كه از حس و رمق افتادند و بردند به يكى از اطاقها ( من اوحدى و اين\r\n\r\n\r\n","description":"","footnote":"\r\n( 1 ) - 30 حوت مصادف با 14 شعبان است ، به همين نحو تاريخ روزهاى بعد هم تصحيح شد . ( مسعود سالور )\r\n( 2 ) - بطور تواتر و شياع رسيد كه سه تير هفت تير به خالصىزاده انداختند اصابت نكرد و تيرانداز را نگرفتند ، شناخته نشد . ( يادداشت مؤلف در حاشيه ) .\r\n","page_name":" 6819 ","page_number":119},
  {"content":"\r\n\r\nاشخاص جديد و اسامى تازه را چون مدتها طهران نبودم نمىشناسم ، مگر بعدها تحقيق كنم و بنويسم ) .\r\n\r\nمرده باد تدين ، مرده باد سردار سپه\r\nملا محيط مىگفت در اين بين يك نفرى در يك محلى كه نسبتا بلندتر بود ايستاد و گفت تدين من تو را از اينجا كه ايستاده‌ام خوب مىبينم . من كسى هستم كه چند سال نزد تو درس خوانده‌ام ، اگر امروز اين مردم بىدينى تو را فهميده‌اند من همان ايام تدريس به خوبى دانستم ، حيا كن و اين لقب تدين را تغيير بده . فرياد مرده باد تدين ، مرده باد بابيها ، مرده باد سردار سپه بلند شد .\r\n\r\nجريان كار خالصىزاده\r\nدر اين بين خالصىزاده و جماعت ديگرى وارد شدند با همان فريادهاى زنده و مرده .\r\nروضه‌خوانى روضهء پنج تن خواند . مردم هاى هاى گريه كردند . در اين بين بانگ اذان از منارهء مسجد سپهسالار بلند شد . تمام اين جمعيت به صداى رسا اذان گفتند . خالصىزاده در يك سمت عبا را پهن [ كرد 
  ] و بناى نماز را گذارد ، سيد على شوشترى سمت ديگر .\r\nمردم باوضو بىوضو نماز كردند .\r\nبعد خالصى و جمعى بالا رفتند . در اين بين سه تير تپانچه خالى شد براى خالصىزاده اما به حمد اللّه اصابت نكرد . جمعى را گرفتند زدند . ليكن معلوم نشد كى بود . به همان كتك چند نفر مرتكب يا غير مرتكب گذشت ( من شنيدم كه سيلى هم تدين به خالصى زده است . اما چون متواتر نبود ترديد دارم « 1 » ) .\r\nهميشه غربا و اجنبيها در ايران كار كرده‌اند . از سلطنت روحانى و جسمانى ملاحظه كنيد . اين خالصىزاده كه شايد به قدر يك نفر از علماى مركز و ولايات ما معلومات ندارد در ظرف يك سال از عربستان طهران آمده اين قسم كار مىكند و مردم را به سمت خود جمع كرده و در موقع شجاعت و رشادت به اين قسم مىكند . اما آن علماى ما كه پروردهء اين آب و خاك و متنعم به نعمت اين سرزمين‌اند مثل ميت در خانه‌ها نشسته و منتظر اسكناس يا مال صغيرند .\r\nملا محيط براى ناهار مىرود . خالصى چه گفته و چه خواسته محققا معلوم من نشد .\r\n\r\n\r\n","description":"","footnote":"\r\n( 1 ) - سيلى زدن تدين به خالصىزاده حقيقت داشت . سيليى كه مثل سيلى دبير اعظم به مدرس كه خيلى خيلى برايشان گران تمام شد . ( حاشيهء مؤلف ) - دبير اعظم نادرست و احياء السلطنه درست است . ( ا . ا . )\r\n","page_name":" 6820 ","page_number":120},
  {"content":"\r\n\r\nافواها گفتند چهار چيز خواسته : آزادى عقايد و جرايد و مطابع ، مرخصى اشخاصى كه محبوس شده‌اند .\r\n\r\nپاره پاره كردن اعلان و چلوار\r\nظهر بازارها اغلب بسته شد و جمعيت حركت كرد . آنچه اعلان جمهورى ، تياتر و غيره و آن چلوارهاى بزرگ اعلان جمهوريت و ميتينگ ديروز بود نه در عرض راه خود بلكه در تمام شهر پاره پاره كردند . اين جمعيت به ميدان بهارستان وارد [ شد 
  ] و چون صحن بهارستان مملو جمعيت بود در را بستند . باز مردم متقاعد نشده درخواست دخول كردند تا به قدر كفايت و گنجايش محل راه داده تتمه را مانع شدند .\r\n\r\nتشبثات سردار سپه\r\nرئيس نظميه خودكشيها كرد براى پراكندگى مردم اما نتيجه جز فحش و ناسزا نبود .\r\nشهرت داشت كه قرب هزار نفر نظامى به لباس غيرنظامى و اسلحهء مخفى وارد مىشوند . خالصىزاده نطقى كرد كه مردم اگر بزنند ، بكشند هيچ اقدامى در دفاع نكنيد كه حرف حق شما پايمال شود . ساكت باشيد ، صبور باشيد ، خدا و رسول با شماست .\r\nبعد به رئيس نظميه گفت همه را تفتيش كن ، هركس از همراهان من اسلحه دارد بگير . او اقدام به اين امر نكرد ، اما كسى هم گويا اسلحه نداشت ( درست تشبثات آقاى سردار سپه مثل محمد على شاه در باغ شاه ، به تلگرافات جبرى ولايات و امير بهادر و سيلاخورى و قاطرچى و غيره مىماند . )\r\n\r\nشيخ عبد المجيد ( مينوچهر )\r\nسه به غروب مانده من از خانه حركت به سمت خانهء عميد الدوله كردم . اما از خيابان پست‌خانه سمت بهارستان رفتم تا ببينم چه حكايتى است . وارد ميدان بهارستان شدم .\r\nشيخ عبد المجيد را با جمعى دم در مجمع مخفى سوسياليستها ديدم ( تابلو ندارد زيرا در ذيل كتابچهء مرام آنها آقاى آقا سيد ابو الحسن مرقوم داشته هركس به اين عقيده باشد مهدور الدم است . ) سلام كرد گفتم جلوى جمع سوسياليستها چرا نشسته‌اى . گفت براى آن‌كه خرابش كنم . ديدم جمعيت جلوى مجلس تا نزديك خانهء مرحوم افخم الملك « 1 » و\r\n\r\n\r\n","description":"","footnote":"\r\n( 1 ) - افخم الملك لقب يوسف خواجه نورى فرزند نظام الملك . ( م . سالور )\r\n","page_name":" 6821 ","page_number":121},
  {"content":"\r\n\r\nمعين السلطان « 1 » بسيار است . شيخ ول‌گو و بدحرف است . شروع كرد به فحش دادن ، از رئيس الوزرا تا آن كوچكها ، به آواز بلند به رفاقت اطرافيان خود . من رفتم كه نزديك‌تر شوم يك‌مرتبه صداى يك تير آمد مردم دررفتند .\r\n\r\nدررفتن مردم\r\nمن ايستادم زيرا مسافت تا من زياد بود . ضعيفه‌اى سر از خانهء اعظم الملك برادر افخم الملك كه كرايه داده است بيرون آورده به آواز بلند گفت ملت به يك تير درمىروند . من ديدم حرفى از اين صحيح‌تر نمىشود . جمعيت رسيد . ضعيفه تكرار كرد .\r\nمردم ديدند چون تير دنباله نداشت و خانم هم مسخره مىكند مجددا برگشتند . قدرى ايستادم ديدم هيچ مطلبى نمىشود فهميد مراجعت [ كردم 
  ] و خانهء عميد الدوله رفتم سر نوكرى خود كه فقط جيرهء ما چاى است و يك فنجان قهوه . سيگار هم كه از خودمان است .\r\n\r\nاعظام الدوله\r\nدائى جان آمد . بر سبيل اتفاق افخم الدوله هم آمد . از زير مهميز عدليه بيرون آمده تا مغرب آنجا بوديم ، بعد مرخص شديم . ده قدم از خانهء عميد الدوله رد نشده اعظام الدوله « 2 » پسر آقا ميرزا هاشم آشتيانى تصادف كرد . گفتيم رفيق شفيق چه خبر .\r\nگفت از صبح حاضر و ناظر معركه در جلسهء علنى و غيره بودم . گفتيم وقايع صبح را مىدانيم ، عصر و انعقاد مجلس را بگو . گفت مجلس علنى افتتاح شد . آقاى دستغيب ( اسمهاى قديم از بين رفته ) وكيل شيراز گفت امشب شب تحويل سال است و عيد نوروز است ، خصوصا مصادف شده است با شب تولد حضرت صاحب الامر و الزمان ( ع ) و شب جمعه . مردم عقايد مختلف در اين شب دارند و هريك تكليف زياد . بنده مىخواهم دعاى كميل بخوانم ، شخص ديگر زيارت حضرت عبد العظيم برود ، ديگرى با خانواده‌اش صحبت دارد . پيشنهاد مىكنم مجلس تعطيل شود كه مردم بروند عقب كار خود . آقاى تدين برخاست و مخالفت كرد كه مجلس كارهاى مهم دارد نمىتواند تعطيل كند . رئيس گفت رأى بگيريم تعطيل تصويب نشد . شروع به مذاكره كردند . تدين گفت\r\n\r\n\r\n","description":"","footnote":"\r\n( 1 ) - معين السلطان - جعفر قلى خان اعتمادى فرزند عيسى خان امير سليمانى حاجب الدولهء ناصر الدين شاه .\r\n( مسعود سالور )\r\n( 2 ) - اصل : اعزام الدوله - از كارمندان عاليرتبهء وزارت دارائى بود . ( م . سالور )\r\n","page_name":" 6822 ","page_number":122},
  {"content":"\r\n\r\nخلع شاه سابقه دارد و مخالف قانون اساسى نيست و بعلاوه رفراندوم شود تا معين شود تكليف چيست . رئيس مجلس گفتند چون من حق دارم مذاكرات را به جلسهء ديگر تعيين كنم اين مذاكره بماند براى عصر روز شنبه و مجلس بر هم خورد . ما آمديم بيرون مجلس .\r\n\r\nافراسياب آزاد يا كاوهء آهنگر\r\nدر اين بين افراسياب آزاد كه همه مىدانند جوان بىكمالى است اما خودش را با علم و سواد مىداند يك ريش مصنوعى هم گذاشته بسيار بدصفت و بداخلاق است ، بالاى يك چوب بلندى يك شقه چرم آويخته يعنى علم كاويانى و من كاوهء آهنگرم . با جمعى دم درب مجلس رسيدند . از نارنجكهائى كه تازه از اروپا آورده‌اند كه زير پا مىاندازند و به فشار پا منفجر مىشود . ( اسمعيل خان چندين شب است براى ما مىآورد ) زير پاهاى خود انداخته و صداى درق دروق بلند شد . يك‌مرتبه مردم حمله آوردند افراسياب آزاد را بقدرى با مشت و لگد و چوب و چماق زدند كه مثل مست افتاد . آن چوب و علم كاويانى را تكه‌تكه كردند و ساير همراهان او را آنچه به چنگ آوردند كتك زدند و به كلى متفرق شدند . من آمدم . پدرم هم امشب قم مىرود . ما ديگر جلوى مجلس نرفته افخم [ الدوله 
  ] خانهء شيخ عبد المجيد [ رفت 
  ] . معتضد السلطنه به خانهء خود من . مسافت طولانى تا آخر بازار امير را طى كردم .\r\n\r\nخواب ديدن كاوه\r\nگفتند شخصى كاوه را خواب ديده و گفته است من اگر اقدامى كردم براى اخراج شخص اجنبى بود شما اقدام براى دخول و دخالت اجانب مىكنيد روح من از شما بيزار است .\r\n\r\nبهانه‌ها\r\nتدين دو شب قبل حزب متجددين را در همان مجلس جمع [ كرد 
  ] و پس از بياناتى گفته است بايد به زور و عنف جمهورى را برقرار كرد . وقتى كه عقيدهء آقا مبرهن مىشود يكى به عنوان مستراح ، ديگرى به عنوان كارى دارم ، يكى به عنوان آن‌كه بيرون مرا كارى دارند خارج شده از درب مطبعهء مجلس بيرون مىروند . از چهل و دو نفر بيست نفر باقى مىمانند . آن بيست و دو نفر به رئيس الوزراء پيغام مىدهند ما با شما همراه هستيم ليكن بدون تدين . اينها فقط براى اعتبارنامهء خودشان گرد او جمع شده بودند .\r\n\r\n","description":"","footnote":"","page_name":" 6823 ","page_number":123},
  {"content":"\r\n\r\n\r\nمطالبات انگليسها\r\nباز اطلاعاتى است كه هرمز ميرزا و اسمعيل خان و فرخ ميرزا مىدهند . آن‌كه محقق است براى شناختن جمهورى و رياست سردار سپه اول انگليسها چهار مليون ليره مطالبات متنازع فيه خود را سند گرفتند از قبيل خرج نقشه‌كشى راه‌آهن ، غارت بانك در ايام مهاجرت آقايان براى جنگ با روس و انگليس و غيره كه اين مطالبات را دولتهاى ما رد [ مىكردند 
  ] و قبول نمىكردند . دوم و سيم كه وعده داده شده و شايد سندى داده نشده باشد نصف كردستان و نصف خوزستان است . به مجرد آن‌كه سفير روس از اين قضيه مطلع شد خودش به روسيه رفت كه آنها هم در فكر نمدى از اين كلاه بيفتند . دو روز متوالى كه سفير انگليس به وزارت ماليه رفت براى طى اين محاسبه و تحصيل سند بود . انتشار اين مسئله باعث تغيير عقيدهء آزاديخواهان و جمهورىطلبان حقيقى شد و مىگويند اين جمهورى گرانتر براى ما تمام مىشود تا آنچه به احمد شاه مىدهيم .\r\n\r\nعدم رضايت از جمهورى\r\nعريضه‌جات شهرى در چلوارهاى عريض و طويل براى تمام سفارت‌خانه‌ها در عدم رضايت جمهورى رفت ، به مجلس هم دادند . تلگرافات به اروپا و ايران حتى جامعهء بين المللى به سيم كمپانى انگليس مخابره شده است . اينجاست كه ما نمىدانيم قصد و نيت انگليس بر عليه شاه و سلطنت است يا رئيس الوزرا و قشون .\r\n\r\nبردن مردم پيش سردار سپه\r\nدسته دسته به‌علاوهء اعضاء وزارت‌خانه‌ها ، مردم را هم نزد رئيس الوزراء مىبرند . در اين دو روز شاگردان مدارس را خبر كردند .\r\n\r\nحبس كردن شاگردان مخالف سردار سپه\r\nمن خبر دارم از مدرسهء علميه كه سيصد شاگرد دارد رئيس آن ابلاغ كرد چنين امرى صادر شده برويد از اولياى خود امشب اجازه بگيريد . هركس مايل شد حاضر شود .\r\nشش نفر روز ديگر اسم خود را نوشتند كه اولياى آنها با جمهوريت همراه بودند . به‌هر حال عده‌اى رفت . سردار سپه بيرون آمد احترامات به عمل فرمودند « به‌به من خيلى خرم از ديدار فرزندان خود شدم . جمهورى خوب است و انشاء اللّه رئيس جمهور خوبى براى شما مىشوم » . يك‌مرتبه يكى از شاگردان مدرسهء دار الفنون بيان كرد جمهورى خوب\r\n\r\n","description":"","footnote":"","page_name":" 6824 ","page_number":124},
  {"content":"\r\n\r\nاست اما ما شما را به رياست جمهورى انتخاب نمىكنيم . رئيس جمهور را بايد قانون معلوم كند . گفت اين شاگرد فضول كيست . ديگرى برخاست و گفت من هم با عقيدهء رفيق خود همراهم . يك تشرى زد . سيمى برخاست و همان عبارت دومى را گفت . پايش را زمين زد برگشت و فورا دم در آن سه شاگرد را دستگير كردند . شاگردان مدرسهء دار الفنون مدتى براى استخلاص آنها كوشش كردند نتيجه نداد و هنوز هر سه حبس هستند و اين مطلب در توى مدارس و معلمين و مردم بسيار سوء اثر كرد . دكاكين محلات و خيابان امشب چراغانى بود .\r\n* * *\r\n\r\n","description":"","footnote":"","page_name":" 6825 ","page_number":125},
  {"content":"\r\n\r\n\r\n[ سال 
  ] 1303 ش\r\n\r\nنوروز 1342\r\nجمعه 15 شعبان 1342 ، اول درجهء حمل 1303 ، اول فروردين - ديشب شش ساعت و 37 دقيقه بالا به زيج هندى شش ساعت 24 دقيقه به زيج فرنگى تحويل شمس به برج حمل شد و من قيد رسومات را زده خواب بودم . صبح هنگام نماز برخاستم فريضه را به جاى آورده مجددا چرتى زدم . بعد حضور مبارك حضرت اقدس و الا مشرف شدم .\r\nايشان هم موقع را غنيمت شمرده عيدى و مهمانى خانمها را موقوف كرده‌اند . بيرون آمدم نوه‌هاى حضرت و الا يكى يكى مىآمدند .\r\n\r\nمشاوران سردار سپه\r\nحاجى وزير كه فعلا حاجى وكيل است آمد ، گفتيم چه آشوبى است كه راه انداختيد .\r\nگفت ابدا در هيئت وزراء اين حرفها نبود . فعلا من و سليمان ميرزا به مجلس رفتيم . بعد هم من از او جويا شدم قسم خورد كه با من و سليمان ميرزا كلمه‌اى از اين كار مشورت نكرد . به همين جهت سليمان ميرزا موافق اين جمهورى نيست . گفتم پس طرف مشورت كه بود . گفت محرمانه باشد : تدين ، دبير اعظم ، خدايار خان ، قائم مقام الملك و ميرزا كريم خان ( گيلانى برادر سردار محيى از آن محيلها ) داخل بودند .\r\n\r\nسلام\r\nاينها كه رفتند با حاج افخم و سلطان محمود پسرش دربار رفتيم ، يك سر حضور مبارك والاحضرت . در اطاق جنب برليان تشريف داشتند . تكيه به ميز مدور وسط اطاق داده بودند . لباس نظام تن كرده بودند . يمين الدوله ، مشير السلطنه و يكى دو نفر كه نشناختم حضور داشتند . والاحضرت خيلى اظهار التفات فرمودند . من عرض كردم ثبات و عزم راسخ والاحضرت باعث روسفيدى همه شد . فرمودند بله شاهزاده من كه مىدانستم اين صداها از حلقوم كيست ، و عدهء آنها چيست . بعد فرمودند واقعا جرايد ايران را در انظار خارجه رسوا كردند . مردم خارج كه نمىدانند حال جرايد ما و مديرهاى آن چيست . اينجا من كمى معرفى از آنها كردم خصوصا از « صبا » و « ميهن » . آن وقت گفتند\r\n\r\n","description":"","footnote":"","page_name":" 6826 ","page_number":126},
  {"content":"\r\n . \r\n","description":"","footnote":"","page_name":" 6827 ","page_number":127},
  {"content":"\r\n . \r\n","description":"","footnote":"","page_name":" 6828 ","page_number":128},
  {"content":"\r\n\r\nكه اهل بازار به تخت مرمر آمده زيارت والاحضرت را طالبند . والاحضرت به جهاتى اجازه نمىداد . تعظيم كرده بيرون آمديم .\r\n\r\nسالار السلطنه ، عضد السلطنه\r\nيمين الدوله ما را كنارى كشيد گفت من عقيده دارم والاحضرت آنها را احضار كند و كمى از وزير دربار بدگوئى كردند ، بىعرضه است ، خر است ، نفهم است . اين دربار را او خراب كرد . حاجى افخم را خدمت والاحضرت فرستادند ، ما اطاق ديگر رفتيم ، چاى و شيرينى دادند . درباريهاى كاسه‌ليس بودند . دو پسر كامران ميرزاى امير كبير بودند كه يك شكل بودند ، يكى از آنها آرام رو به من كرد گفت تا ديروز نوكرهاى شخصى وليعهد اينجا نمىآمدند . سالار السلطنه و عضد السلطنه آمدند روبوسى كرديم . از خود والاحضرت تا اينها همه شاد و مسرور بودند و از كسبه متشكر . اينها داراى يك خانهء ملكى در طهران نيستند ، فقط ماهى پانصد تومان شهريه دارند قطع مىشد . تبعيد هم مىشدند چه مىكردند .\r\n\r\nصاحب اختيار\r\nبيرون آمدم وزير دربار عبائى كول گرفته پائين باغ تنها با افخم الدوله قدم مىزد .\r\nرسيدم معانقه كرديم . گفتم جاى پارسال و حال پارسال بهتر بود يا امسال . با تشدد پاى خود را به زمين كوبيده و پفى كرد و رفت . صاحب اختيار افخم الدوله را متقاعد كرده بود كه امروز هم اينها نيايند بهتر است . زيرا ما متشبث به اين كارها نشويم . رفتند ده نفر رؤساى آنها را آوردند متقاعد كردند . ليكن توده متقاعد نشد . و همان‌طور در حياط تخت مرمر بودند . بالاخره گفتند خالصىزاده هم با جماعتى خواهد آمد كه وزير دربار پاك زهره‌اش آب شد و به افخم چسبيد . او رفت كه توده را روانه كند و برود سراغ خالصى و كارى كند نيايد .\r\n\r\nگلستان ياد سال 1305 قمرى\r\nمن باز ماندم زيرا گلستان را مدتى بود نديده بودم و ميل داشتم تماشا كرده ياد ايام گذشتهء خود را بنمايم . درست آنجا كه ايستاده بودم جائى بود كه 1305 وقتى كه صبيهء صنيع الملك را برايم عقد كرده بودند و ناصر الدين شاه نشان و حمايل سرتيپى دوم و منصب آجودان حضورى به من داده بود با همين صاحب اختيار كه آن روز امين خلوت بود و به‌توسط او اين دستخط صادر [ شده بود 
  ] و با او به حضور آمدم بود . ماه رمضان\r\n\r\n","description":"","footnote":"","page_name":" 6829 ","page_number":129},
  {"content":"\r\n\r\nبود . شاه روى صندلى نشسته عصرانه مىخورد . عصر بود و خلوت . شاه تا مرا ديد گفت قهرمان است قهرمان ، و خنده كرد ( براى آن‌كه صبيهء صنيع الملك را گرفته بودم كه او مىخواست بگيرد ) .\r\n\r\nياد گذشته\r\nبارى هر گوشهء اين باغ وقايعى را به ياد ما مىآورد كه قباله كهنه شده‌ايم . نمىتوانم تصديق كنم ايام خوبى بود براى ما و مردم ، باز هم نمىتوانم كتمان كنم كه روز خوبى است براى ما و مردم . فقط اين مسئله است كه آن وقت جوان بوديم و هزار سوداى خام به دماغمان ، امروز پير و نااميد ، جز آن‌كه به اشعار شعرا دل خوش كنيم و بگوئيم :\r\n هرچند پيرو خسته‌دل و ناتوان شدم * هرگه كه ياد روى تو كردم جوان شدم\r\nگرچه پيرم تو مرا تنگ در آغوشت گير * تا سحرگه ز كنار تو جوان برخيزم\r\nمن خود اين تجربه كردم كه مى از دست جوانان * ضعف پيرى ببرد ، زور جوانى بفزايد\r\nبر من چو عمر مىگذرد پير از آن شدم * من پير سال و ماه نيم يار بىوفاست « 1 »\r\nنگفتم من اين كز تو ترسان شدم * ايا پير گشتم هراسان شدم \r\nبيرون آمدم از درب حياط تخت مرمر . موقعى بود كه حاجى آقا مردهء بازارى خود را متقاعد نموده بود و سه مرتبه فرياد كشيدند زنده باد سلطان احمد شاه قاجار مسلمان ، پاينده باد والاحضرت وليعهد گردون مهد مسلمان ، زنده باد آيت اللّه خالصىزاده ، كه مدتى بود اين صدا خاموش و عكس آن قايم مقام شده بود .\r\n\r\nسردار سپه و مؤلف\r\nالبته با محبتى كه سردار سپه ( اگر پولم را بگيرم ) به من كرده جا دارد از شكست او محزون باشم . باز از آنجائى كه از روز اول من اين را براى او خبط و خطا مىدانستم و مآل آن را براى مملكت ميشوم ، بعلاوه عصبيت و غيرت كه در هر آدم باحس باشرافتى وجود دارد از اين صداها شاد و مسرور [ شده 
  ] و به رقص و ترنم آمده بودم . پس از اين هورا همگى از تخت مرمر خارج [ شدند 
  ] و به مسجد شاه براى وعظ خالصىزاده رفتند و من منزل آمدم .\r\n\r\n\r\n","description":"","footnote":"\r\n( 1 ) - مصرع اول در متن نيست . ( مسعود سالور )\r\n","page_name":" 6830 ","page_number":130},
  {"content":"\r\n\r\n\r\nسان رئيس الوزراء\r\nرئيس الوزراء گفته بود من اين دولت را به رسميت نمىشناسم كه سلام منعقد كند ( اينطور او را معلمين نادانش خر كرده بودند ) . قشون را ميدان مشق خبر كرده بود كه خودش برود سان ببيند ، در مقابل شمايل حضرت امير و سمت يمين آن بايستد . وقايع دو روزه او را از سلام جمهورى منصرف كرد . فقط رفت به سربازخانهء فوج پهلوى كه مقابل وزارت جنگ سمت شمال ميدان مشق است . با همه صاحب‌منصبان بر خلاف هميشه دست داد . فوج دفيله كرد . موزيك سلام زد . بعد منزل رفت . همه‌جا ديشب قزاق رفته بود و گفته بود به ديدن حضرت اشرف برويد ( من غالبا وقايع را يك روز بعد مىنويسم ) .\r\n\r\nخصوصيت كردن سردار سپه به عبد اللّه مستوفى\r\nحاجى واليه كه خانهء حضرت و الا آمد گفت از حاج فخر الملك استقبال كرد ، بالاى دست خود نشاند . هنگام رفتن مشايعت [ كرد 
  ] ، فخر السلطنه دختر حاج فخر الملك عيال ميرزا عبد اللّه خان گركانى « 1 » مدير السلطنه رئيس محاكمات ماليه مىگفت شوهر من كه هيچ‌وقت آنجا نمىرفت اگر مىرفت اعتناى سگ به او نمىكردند شب قزاق آمد كه بيائيد . صبح كه رفته بود دست داده بود و بيش از اندازه خصوصيت نموده بود و قس عليهذا با همه .\r\n\r\nسردار سپه و امراى لشكر\r\nمشهور است عبد اللّه خان « 2 » امير لشكر شمال از اين اقدام وزير دلتنگ شده در جواب تلگراف گفته است رئيس قوا اعليحضرت سلطان احمد شاه است نه شما . برادر امان اللّه ميرزا رئيس فوج توپخانه پيغام بدى به او داده ، از جان محمد خان كه هيچ راضى نيست . اينها سبب شده كه كودتا نكرده و اگر از قشون اطمينان كامل داشت حتما كودتا [ مىكرد 
  ] و درب مجلس بسته ، وليعهد تبعيد يا حبس شده بود و حال ما هم حال سگ بود .\r\n\r\n\r\n","description":"","footnote":"\r\n( 1 ) - ( - عبد اللّه مستوفى )\r\n( 2 ) - طهماسبى .\r\n","page_name":" 6831 ","page_number":131},
  {"content":"\r\n\r\n\r\nحرف معير الملك\r\nحاجى عز الممالك گفته بود روبه‌روى خودم معير الملك ( ميرزا موسى خان داماد نظم الدوله بابى و عيالش ضد حجاب ) وارد اطاق رئيس الوزراء شد . گفت به اقبال بىزوالت تخت و تاج قاجاريه سرنگون ، تاج به سرت و روى تخت مرمر جلوس خواهى كرد .\r\n\r\nسياست انگليس در مورد وثوق الدوله ، سيد ضياء و جمهورى\r\nانگليسها براى جلوگيرى از نفوذ بولشويكى محتاج يك قوه در ايران از خود ايرانى بودند ، آن را جلو كشيده تا قشونى تهيه شد . بعد كه روسها در مقابل آنها سر تسليم و تعظيم فرود آوردند پلتيك تغيير كرد . وسط كار كه درك كردند ملت با جمهورى همراه نيست ساكت شده آقا را تنها گذاشتند ، مثل سيد ضياء و وثوق الدوله و همه زمامداران .\r\nروسها به دستور انگليس ، يا به واسطهء اين‌كه به كلى همه انگليسى نشوند در ميان علما و بازار كه همه را هم مستعد ديدند پروپاگاند نمودند . اين است كه بازارى و علما جنبش نمودند ، هم به واسطهء احساسات مذهبى و هم به واسطهء تقويت روسها .\r\n\r\nلباس زنها\r\nبعد از ناهار و نماز افخم الدوله فرستاد درشكه حاضر است برويم حضرت عبد العظيم . بين راه گفتند دست اسب مىلنگد با ماشين برويم . چون خيلى جمعيت مىرفت من متعذر شدم كه نمىآيم . دم گار او پياده شد و من با درشكه به نظاميه ديدن همشيره عيال مرحوم افخم الملك كه نوعيد داشت رفتم . بقدرى خانمهاى چادر اطلس ، كفشهاى برقى روباز ، جورابهاى ابريشمى با بزكهاى عالى ديده مىشود كه هر پير سالخورده‌اى را به حركت مىآورد چه رسد به جوانها . كليتا مردم طهران ظريف و پاك شده‌اند ، خصوصا خانمها .\r\n\r\nتغيير وضع لباس زنها\r\nهرقدر آن استاد كفش‌دوز كثيف و چرك و به‌همان لباس قديم باشد زن و دخترش بر خلاف او هستند . هرقدر آن زرگر يا قصاب به وضع قديم خود باشد زن و دخترش با وضع امروز راه مىروند . مرد كه نان ندارد بخورد اما زنش با چادر اطلس و جوراب اعلى بيرون مىآيد . هرقدر هم مردها جلوگيرى مىكنند ممكن نمىشود و يك علت كثرت\r\n\r\n","description":"","footnote":"","page_name":" 6832 ","page_number":132},
  {"content":"\r\n\r\nفواحش در ايران خصوصا طهران همين مسئلهء چادر و لباس است كه به هيچ قسم ممانعت و جلوگيرى ممكن نشده است .\r\n\r\nرفراندوم حرام است\r\nاز منزل همشيره عزيز الملوك رفتم سر نوكرى خانهء عميد الدوله . نظم الدوله ، معتضد السلطنه ، بهاء الدوله بودند . تدين خلع شاه را با آب‌وتابى و مرغباتى پيشنهاد فراكسيون مىكند پذيرفته نمىشود . بعد مسئلهء رفراندم را پيشنهاد مىكند قبول مىشود .\r\nنظم الدوله مىگفت من شب در كتاب « دروا دو كانستيوسيون » « 1 » نگاه كردم مىنويسد رفراندم بايد در قانون ذكر [ شده 
  ] و يا سابقه داشته باشد ، آن هم در ممالكى كه وسعت خاك آنها كم و به اعلى درجه عالم باشند ، و الا در شرع سياست حرام است .\r\n\r\nسعيد السلطنه\r\nسعيد السلطنه برادر ناصر السلطنه همان بىسواد احمق كه آن‌روز خانهء سعد الدوله نطق كرد وارد شد . معتضد السلطنه چند روز است به دروغ شهرت مىدهد كمال پاشا مسجد اياصوفيه را به ارامنه فروخت به سعيد السلطنه خبر داديد . گفت چه چيز را . گفت كه اياصوفيه را فروختند به ارامنه . يك مرتبه سعيد السلطنه به لهجهء تركى گفت « پى » . اين مردكهء احمق ديوانه شده . معتضد گفت بلكه . گفت به چه قيمت ، معتضد فكرى كرده گفت گويا چهارده مليان ليره . گفت « پى » .\r\nبعد از اين مسئله گذشت . گفت امروز من للهء پسر شما سلطان مسعود شده بودم . گفتم چطور . گفت صبح من با شعاع الدين ميرزا از دربار به خانهء او رفتيم آش رشته بخوريم .\r\nنوكر شما پسر شما را آنجا آورد كه قلم تبريزى براى باغ ببرد . من مسعود را نگاه داشتم .\r\nنوكر كه رفت بناى گريه را گذاشت . من چه كنم او را چطور به خانهء شما بياورم . بالاخره آنقدر شيرينى دادم ، آجيل دادم ، لله‌گى كردم تا ساكت شد . . . آمديم خانهء شما مسعود را رساندم رفتيم خدمت حضرت و الا . آنچه كردم عيدى را نداد . آمديم خيابان . پول به قدر كرايه درشكه نداشتيم . گفتيم واگن سوار مىشويم و سوار شديم . قدرى آمديم درشكهء حاجى مجد الدوله رسيد . ما را ديد نگاه داشت . گفت بفرمائيد . هردو پياده شديم . من زودتر رفتم . سمت چپ مجد الدوله نشستم . او ايستاد ، مجد الدوله گفت بفرمائيد صندلى\r\n\r\n\r\n","description":"","footnote":"\r\n( 1 ) .  Droit de Constitution . \r\n","page_name":" 6833 ","page_number":133},
  {"content":"\r\n\r\nجلو . به « اونور » ش « 1 » برخورد . گفت ميل دارم پياده بيايم . گفتم به جهنم و درشكه حركت كرد .\r\n\r\nجواب مدرس به سردار سپه\r\nسردار سپه به مدرس پيغام استمالت داده كه خر بود ، ابله بود نسبت به شما بىاحترامى كرد . مدرس جواب گفته اين سيلى را دست تو زد نه آن بىدين . من كو به همان عقيدهء خود باقى هستم و به اين چيزها از ميدان نبرد در نمىروم .\r\nمدير السلطنه به ملاقات مدرس رفته بود . گفته بود پس از مدتها ايران يك نصفه آدمى پيدا كرد او هم كو به خودش ريد .\r\n\r\nدخالت در نهضت ملى\r\nخالصىزاده در مسجد شاه وعظ كرد ( امروز اعلانى وزارت داخله كرد كه نطق و مطابع آزاد است به شرط آن‌كه از نزاكت خارج نشوند . از دخالت در اين نهضت ملى كليهء اتباع خارجه ممنوعند . هريك از اتباع داخله از رعايت اصول قوميت و مليت تخطى نمايد از حقوق مدنى نفى ، تبعيد ، اعدام محروم نخواهند بود ) كه اعلان مىكنند اتباع خارجه داخل نهضت ملى نشوند ، يعنى من ساكت باشم ، من اتباع داخله‌ام . گواه صادق من جواز حركت من است كه قونسل ايران داده . گواه ديگر من تلگراف رويتر از قول انگليسهاست كه چون خالصىزاده تبعهء ايران بود و دخالت در امورات بين النهرين كرد اخراج به ايران شد . خوب آقاى رئيس الوزراء تو كه تبعهء بين النهرين را وكيل مملكت ايران و در پارلمان نشانده‌اى ( سركشيك‌زاده ) آن‌وقت اين اعلان را مىكنى . مردم ، فردا حاضر شويد برويم مجلس و مطالب خود را بطور اجماع بگوئيم . بايد دست انگليس كوتاه شود ، بايد دين و ناموس مردم ايمن باشد ، چه و چه .\r\n\r\nرفراندوم فردا\r\nتهيه و تدارك فردا به‌خوبى ديده شده . رفراندم فردا معلوم مىشود كدام است .\r\nسردار سپه به اتكاى بابيها خود را ضايع كرد . به او خدايار خان و دبير اعظم اطمينان دادند كه ايران چندين كرور بابى دارد ، همه از روى صداقت براى انتقام و براى كسب آزادى خود همراه [ اند 
  ] ، جان و مال را نثار مىكنند . همين هم شد دادند ، جز اين‌كه بابى\r\n\r\n\r\n","description":"","footnote":"\r\n( 1 ) - كلمهء فرانسوى  honneur  - حيثيت - شرافت .\r\n","page_name":" 6834 ","page_number":134},
  {"content":"\r\n\r\nآنقدرها نيست و آنقدرها نفوذ ندارد و طرف مقابل آن زيادتر و بانفوذتر [ است 
  ] و پس از آگاهى جلوگيرى مىكنند .\r\n\r\nروز تاريخى ، دوم فروردين\r\nشنبه 16 شعبان ، دوم حمل 1303 - روز تاريخى غريبى بود كه نظير آن در هيچ موقع ديده نشده بود . روزنامه فقط « ناهيد » بود ، آوردند . بىحيا آنقدر بىخبر بود يا پول گرفته بود كه باز تابوت كشيده به دوش چند نفر ، روى تابوت نوشته بود جنازهء رژيم سلطنت .\r\nجلوى آن صورت اسبى كه تاج بالاى ، آن شمشير الماس به تاج زرين آويخته . شخصى مجموعه‌اى بالاى سر خود گذاشته كه چند ظرف در آن است و نوشته حلواى سلطنت .\r\nجمعى آخوند هم با غم و اندوه جلوى همه مىروند . صفحهء ديگر يك چيزى مثل تخته سنگ بزرگى كشيده كه اطراف آن موش زياد مشغول خوردن آن هستند . روى آن نوشته موقوفات ايران . بالاى آن نوشته كجا يك گربهء رشيدى پيدا خواهد شد كه اين موشهاى دزد را با پنجهء عدالت به درد ! آن سلطنت ، اين روحانيت ، در تحت عنوان همه جمهورى مصّب ( يعنى مذهب به اصطلاح عوام ) شدند . جمهورى بر حق است . مىنويسد مصّب جمهورى ايران را نه شمشير على عليه السلام در كار بود نه پول خديجه و نه تبليغات مبلغين . خودبه‌خود يك‌دفعه در همين هفته همهء ايران صغير و كبير ، مرد و زن جمورى مصّب شدند . آن‌وقت تفصيل رفتن اجزاء ادارات را نزد رئيس الوزراء و رضايت جمهورى و استدعاى دخالت او را مىنويسد كه يك تكهء آن بامزه است .\r\n\r\nنوشتهء ناهيد\r\nمثلا اين قضات عدليه اگر همه دنيا جمع شوند و بخواهند عمامهء آنها را مبدل به كلاه كنند راضى نمىشوند . آنقدر متعصب در يك چيز جزئى هستند كه نه به دين برمىخورد و نه به آئين . چطور يك‌مرتبه نه هرّى نه پرّى همشان جمهورى مصب شدند . از همه خنده‌دارتر و خوش‌مزه‌تر اين است كه اعيان ، اشراف و شاهزادگان هم جمهورى مصب شدند ( چشمشان ، كور نشوند كه از دو طرف مسخره مىكنند . ) . آن‌وقت مىنويسد حالا پولشان ، ملكشان را اتومبيل و كالسكه‌شان [ را 
  ] به ملت نمىدهند ، دست از اين لقبهاى سلطنه و دوله و ملك بردارند اقلا در بيانيهء جمهورى ، عبد الحسين جمهورى ( فرمانفرما ) ، صمصام جمهورى ، سعد جمهورى بنويسند . آن‌وقت [ نام 
  ] تمام آنها كه مهر نمودند به همين ترتيب مىنويسد .\r\nچند روز پيش كه يهوديهاى لجوج را ديدم توى توپخانه با سردسته‌هاشان و يكى دو\r\n\r\n","description":"","footnote":"","page_name":" 6835 ","page_number":135},
  {"content":"\r\n\r\nنفر مسلمان كه گويا احتشام السلطنه و سپهسالار اعظم بود [ ند 
  ] تورات دست گرفته مىرفتند خانهء رئيس الوزراء به تورات قسمشان بدهند كه چون ما جمهورى مصب شديم شما هم جمهورى مصب شويد .\r\n\r\nشعارهاى متينگ\r\nناهار خورديم نوكرها رفتند . هرمز و سلطان محمود رفتند . نماز كرده ، چاى خورده با افخم الدوله و اسد اللّه ميرزا حركت كرديم . بازار ، حتى پاچنار ، كاروانسراها ، دالان‌ها ، حتى نانوائى ، قصابى ، سبزىفروشى ، دلاكى بسته بود . كانه شهر خاموشان ، جز آژان تك‌تك و بعضيها كه به سمت مسجد شاه و خيابان مىرفتند . ما به دكان على محمد خياط مقابل خيابان احمديه كه يك درب ارگ آنجاست و جلو خان اندرون شاهى ايستاديم .\r\nمردم براى آن‌كه داخل فشار آن جمعيت نباشند دسته دسته گروه گروه جلوتر مىرفتند كه سروكلهء بيرق اول نمايان شد . در پارچهء سفيد نوشته بود زنده باد سلطان احمد شاه ، زنده باد والاحضرت وليعهد ، زنده باد رئيس الوزراء . ( گفتند خالصىزاده در مسجد با حضور جمعيت نطق كرد صبور باشيد ، آرام باشيد ، زنده باد مرده باد را موقوف كنيد . اگر هم شما را زدند باز دست درنياوريد . آن وقت خودش و سردسته‌هاى اصناف ، تجار و اهالى محلات ميان جمعيت افتاده هركس چماق ، چوب يا حربه‌اى داشت گرفتند بعد حركت كردند ) . اين بيرق گذشت و جمعيت زيادى عقب آن بدون صدا و ندائى . بيرق دوم سياه بود به خط سفيد زنده باد شاهنشاه ايران . بيرقهاى ديگر : ارادهء ملت قوى است ، قرآن و اسلام ، قانون اساسى تخلف‌ناپذير است ، زنده باد علماى ملت ، پاينده باد مشروطيت ، زنده باد شاه ما و سلطنت قاجاريه و پشت هر بيرقى جمعيت زياد . آن‌وقت بيرق اتحاديه‌هاى اصناف و محلات و دنبال آن مردم شهرى و اصناف ، تجار . وسط همهء اينها علما بودند ، همه و همه . آقاى حاجى آقا جمال چون بسيار نقاهت دارد و سمين [ است 
  ] سوار الاغ خود بود و تا پاى پلهء عمارت با همان يعفور رفت .\r\nما هم كم‌كم بالا مىرفتيم تا دكان داماد آقا محمود كه بيست قدم تا ميدان توپخانه است . آنجا باز توقف كرديم و ضمنا پروپاگاند .\r\n\r\nدختران فخر الملك و ضد جمهورى\r\nخانمها امروز خانهء حضرت و الا بودند . معلوم شد دو دختر حاج فخر الملك : خانم\r\n\r\n","description":"","footnote":"","page_name":" 6836 ","page_number":136},
  {"content":"\r\n\r\nسالار عيال سالار اعتضاد « 1 » ، فخر السلطنه عيال مدير السلطنه « 2 » يك ماه است متصل پروپاگاند مىكنند . به هر نظامى رسيده‌اند گفتند مبادا وكيل‌باشى جمهورى شويد ، مىگفتند نه جونم و اين « جونم » را خانم سالار مىگفت : به خودمان هموار كرديم . به هر آژان رسيديم همين قسم . اما آنها مؤدب‌تر بودند « جونم » نمىگفتند . به تمام دكانها رفتيم .\r\nدرب خانهء وزير جنگ روزى كه اجزاء وزارت خارجه مىرفتند همان‌جا داد زديم ما شاه مىخواهيم . يك نفر از آن كردهاى مكرى به ما گفت بفرمائيد و با دست طويله را نشان داد . فرياد زديم هنوز جمهورى نشده ، هروقت شد اطاعت . آن‌وقت داد زديم دم خانهء رئيس جمهور ما را به طويله دعوت مىكنند ، هى هى .\r\n\r\nحرف خياطها و بزازها\r\nامروز شاهزاده نصير الدوله از اول بازار كنار خندق تا خانهء ما كه از بازار بزازها ، خياطها مىآيد به هر دكانى رسيده بود جلو رفته بود . خانم چه مىخواهيد ؟ هيچ آمدم به شما تبريك بگويم ، اظهار امتنان كنم . آفرين خانم ، مرحمت زياد ، ما هنوز كارى نكرديم ، پدرشان را درمىآوريم . حسرت است ، آرزو است . عثمانى به ما درس داد . از مشروطه چه خير برديم . مشروطه كه آن باشد واى به جمهورى . پدر هرچه بىدين است . لعنت به هرچه بابى است . روح عباس افندى . . . « 3 » چه و چه . همه از اين مقوله جواب شاهزاده بود .\r\n\r\nزنها و عشق سلطنت\r\nامروز چه كردند . فخر السلطنه « 4 » ليدر با چند نفر در واگن نشسته دست چپ ناصريه را گرفتند و هرچه زن در آن واگن بود با خود همراه كردند ( بايد دانست عموم زنها از پير و جوان عشق به شاه و سلطنت دارند . در مشروطه هم همين بود . جز اين‌كه در اين جمهورى زنهائى كه خودشان بابى هستند - و الّا چه‌بسا زنها كه در خانهء بابى هستند و مسلمه مىباشند - با سى چهل نفر زنى كه انجمن ضد حجاب‌اند عقيده‌شان غير عموم است كه تحت الشعاع واقعند . )\r\n\r\n\r\n","description":"","footnote":"\r\n( 1 ) - در اصل معتضد سهو القلم است .\r\n( 2 ) - عبد اللّه مستوفى مؤلف شرح زندگى من .\r\n( 3 ) - نقطه چين در اصل است .\r\n( 4 ) - دختر فخر الملك همسر عبد اللّه مستوفى .\r\n","page_name":" 6837 ","page_number":137},
  {"content":"\r\n\r\n\r\nشعارهاى زنان طرفدار سلطنت\r\nقجر آقا ليدر ، نزهت دختر من معاون ، احترام الدوله دختر آقاى عماد السلطنه عيال عميد الملك و خانم سالار منشى ، با چندين نفر خانم چادر اطلسى ، قمر الدوله دختر من ، دخترهاى سه‌گانهء حاجى افخم ، چندين نفر كلفت ، فخر تاج دختر سالار شاگرد مدرسهء امريكائى ، زينب زن من ، مادر زن من ، پريچهره خانم دختر نواب عاليه ، شهربانو خانم مادر نوشيروان ميرزا از پياده‌رو ناصريه سمت راست و به قدر پنجاه نفر زن خارجى را هم از بين راه با خود همراه نموده بودند . همه زنده باد شاه . زنده باد وليعهدگويان ، زنده باد اصناف ، زنده باد علما و طلاب و تجارگويان . ما شاه لازم داريم ، جمهورى خلاف دين و آئين است ، مىخواهند روى ما را باز كنند ، اى اهل محلات ، اى كسبه و تجار ، اى علماى محترم پناه به شما مىآوريم ، دخيل شما مىشويم ، زنده باد قرآن ، پست باد رئيس الوزراء ، مرده باد تدين ، زنده باد مدرس ، زنده باد خالصىزاده - از دو سمت خيابان گاهى شديد گاهى آرام ، تا رسيدند به عكس شاه كه زير آن عكس سردار سپه است . او را دعا كردند ، قربان‌صدقه رفتند و به رئيس الوزراء ناسزا ، و گفته بودند مردم اين‌كه مثل پيرزن بيوه مىماند مىخواهد به جاى آن نازنين بنشيند .\r\n\r\nتف به عكس عارف\r\nرسيدند جائىكه عكس عارف را گذاشته بودند . جمعا تف بدان انداختند كه مردها همه تعريف كردند كه شيرزن و غيرتمندند . رفتند نظاميه نوعيد و تماشا . تا برسيم به داستان بعد آن .\r\n\r\nبدگوئيهاى قباله كهنهء مردم به جمهورى\r\nدم مغازهء آقا كاظم داماد آقا محمود يك نفر رعيت‌مانند ، عبا به دوش ، كلاه نمدى به سر ، ريش انبوهى هم داشت به سن پنجاه به خودى خود آغاز سخن كرده مردم حيا كنيد ، خداوند چقدر به شما بدهد و راضى نباشيد . پدرسوخته حاجى ميرزا يحيى دولت‌آبادى ( دولت‌آباد دهى است در اصفهان كه بيشتر آن بابى هستند و معروفند ، اللّه اعلم ) . . . من كه تو را خوب مىشناسم ، تا كى تا چند شرارت مىكنى . خدايار خان ، من و تو دو تا خيار خريديم براى آن‌كه مال من بزرگ‌تر بود دو ساعت دعوا كردى ، امروز دويست هزار تومان مكنت دارى . در تخت زمرد پارك مىسازى . مذهب تو را مىدانم .\r\n\r\n","description":"","footnote":"","page_name":" 6838 ","page_number":138},
  {"content":"\r\n\r\nاما زنش مسلمان است ، محرمانه روضه‌خوان مىآورد . رضا لختى « 1 » يادت رفته با يك دستت گوشت مىگرفتى با دست ديگرت نان و سبزى را توى بغلت مىگذاشتى ، توى فلان خانه ، فلان قهوه‌خانه شب را صبح [ مىكردى 
  ] ، امروز پارك به آن قشنگى دارى ، مبل ، اسباب ، اتومبيل ، كالسكه . آن‌وقت ريشش را گرفته رو به ديوار كرد [ گفت 
  ] در آينه‌هاى پنج ذرعى ريش و سبيل تاب مىدهى . خانم به آن خوبى . . . و چندين كرور پول دارى ، باز از خدا راضى نيستى . سه ماه است پدر مردم را بيرون آورده‌اى . بابيها را سر كار آورده [ اى 
  ] ، چه و براى چه ، من مىخواهم شاه شوم . رضا كچل تو را چه به شاهى . كم‌كم مردم جمع شدند و پيرمرد معلوم شد قباله كهنهء مردم است . تا آقا كاظم خواهش كرد بساط موعظهء خود را جاى ديگر پهن كند و رفت ( مغازهء على محمد و آقا كاظم درب دخولش باز بود ) .\r\n\r\nازدحام بىسابقه\r\nمن چنين ازدحامى ، چنين جمعيتى ، چنين احساساتى تا امروز عمرم نديده بودم ، مگر در تشييع جنازهء ناصر الدين شاه . اما آن ساكن بود ، اين متحرك . يك سر جمعيت به مجلس رسيده بود ، يك سر آن از مسجد شاه خارج نشده بود ، اما همه ساكت همه آرام .\r\nدر عاشورا ، در سيزده عيد ، در ورود شاه هيچ هيچ اين ازدحام نشده بود . مىتوان گفت اولين جمعيت كثيرى بود كه عمر طهران نظير آن را نديده بود .\r\n\r\nاعضا وزارت خارجه\r\nدر ميدان توپخانه كه جمعيت موج مىزد جمعى از اعضاء وزارت خارجه و معارف ملاقات شدند . افخم جلو رفت ( آشنا بود ) به شوخى گفت جمهورى مىخواهيد ؟ كاغذ مهر مىكنيد ؟ يك‌مرتبه دستها را به ريش و چانهء خود برده يعنى موقع حرف نيست . يك نفرى از اجزاء وزارت خارجه كه اديب و فاضل است ، كتب اخلاقى مدارس را نوشته زبانش قدرى مىگيرد آمد جلو گفت مجازات همهء اينها اين است يكى يكى زير اسم خود بنويسند گه خورديم و چاپ كنند . اما ، اما چه امائى ، ملت چسو است ، ريقو است .\r\n\r\n\r\n","description":"","footnote":"\r\n( 1 ) - سردار سپه .\r\n","page_name":" 6839 ","page_number":139},
  {"content":"\r\n\r\n\r\nمذمت ارامنه از جمهورى\r\nرد شديم جمعيت از خيابان پست‌خانه به مجلس مىرفت ، ما از لاله‌زار كه كمى خلوت‌تر بود . سفير عثمانى با زنش به سمت توپخانه آمده پس از تماشا مراجعت [ كردند 
  ] و رفتند براى جلوى مجلس . جمعى ارمنى ايستاده بودند و از جمهورى ايران متعجبانه مذمت مىكردند .\r\n\r\nمقدمهء كودتا\r\nرفتم خانهء عميد الدوله سر خدمت . افخم رفت جلو مجلس براى تبليغات . من حكايت جمعيت و ترتيب حركت و آنچه واقع شده بود برايش حكايت كردم . چلاق است نمىتواند بيرون بيايد و بايد هم از وقايع مخبر شود . در اين بين معتضد السلطنه آمد ، نه از جلوى مجلس بلكه از كوچه و پس‌كوچهء تخت بربريها . او گفت خدمت خالصى رسيدم و به من خبر رسيده بود جمعى نظامى با لباس مبدل داخل جمعيت شده نزاع مىكنند كه مقدمهء كودتا باشد ، به آقا عرض كردم . دو راپرت درآورد كه همان مسئله را تأييد مىكرد و گفت ما به جمعيت خود مىگوييم دفاع نكنند .\r\nيك‌مرتبه صداى نىلبك كه جلوى دسته‌جات كوچك نظامى مىزنند به گوش ما رسيد . بيرون دم در رفتيم يك دسته يكصد نفرى از فوج پهلوى كه مختص خودش است با نيزه فنگ گذشتند . چيزى نگذشت دستهء ديگر از همان فوج و به همان شكل . تفنگها پنج‌تير روسى با آن سرنيزه‌هاى طويل بود .\r\n\r\nوضع تجمع در ميدان بهارستان\r\nمن رفتم براى ميدان . جلوى بهارستان ديدم دو دستهء ديگر هم از خيابان ديگر آمده است و چهار سمت صف كشيده‌اند . بعلاوه دو دسته پليس سوار و سه دسته پياده . آنجا گفتند كه چهارراه جلوى بهارستان را آژان گرفته بود كه كسى را راه ندهد . جمعيت هجوم آورده با مشت و لگد آژان را دور [ كردند 
  ] داخل ميدان و باغ شدند و نيز در معابر سرچشمه آژان پياده و سوار گذاشته بودند مانع ازدحام شود . چاله‌ميدانى و سرچشمه‌اى كه براى آمدن مجلس حاضر شده بود اول آژانهاى پياده را با سنگ دور كرده بعد سوار را از معبر خود پراكنده كردند و يك جمعيت بسيار بسيار كثيرى از پامنار و سرچشمه ( كه عمدهء آنها چاله‌ميدانى بود ) و خيابان نظاميه به مجلس آمده بودند . ما نديديم . كسانى كه از مجلس بيرون آمده بودند گفتند در تمام فضاى بهارستان حتى باغ\r\n\r\n","description":"","footnote":"","page_name":" 6840 ","page_number":140},
  {"content":"\r\n\r\nپشت خانه‌هاى عزيز السلطانى كه جزو مجلس جديدا شده تمام پشت بامها و روى تمام درختها مثل گوسفند آدم خوابيده و نشسته و ايستاده . اما آنچه ما از بيرون مىديديم تمام سر درب مجلس و روى ديوار مجاور ميدان و روى بام آهنى اطاق پارلمان مملو جمعيت بود ، سواى توى ميدان و باغچه و خيابان شاه‌آباد ، صفى عليشاه ، پستخانه ، بهارستان ، نظاميه .\r\n\r\nمستورى خانمها\r\nخانمهاى ما پشت‌بام خانهء مرحوم افخم الملك مجاور ميدان بهارستان [ بودند 
  ] و به قدر صد نفر زن جلوى كميساريا و همانقدر جلوى عمارت معين السلطان . ديگر زن راه نداده بودند و مردم شهرى به خانمها مىگفتند نيائيد ما براى مستورى شما اقدام مىكنيم .\r\n\r\nسردار سپه در درشكه\r\nمن دور ميدان را طوافى كرده ديدم يك دسته هم‌سواره نظام شوشكه بسته پياده در خيابان بهارستان شمال ميدان ايستاده ، اسد اللّه ميرزا رسيد . باهم آمديم به شاه‌آباد و آنجا در سر سه‌راهى ايستاديم . يك‌مرتبه صداى نعلهاى اسب روسى آمد . من گمان كردم سواره نظام مىآيد ، كنار كشيدم . چيزى نگذشت ده نفر سوار نظام با كلاه سفيد كه بسيار بزرگ و موى پوست آن مثل شرّابه آويزان بود گذشت . متعاقب آن درشكهء هميشگى حضرت اشرف و اردنانس او نزد كالسكه‌چى ، در باكس درشكه چهار نفر از همان سوار در عقب درشكه . خود رئيس الوزراء شنل آبى ( همان شنل معروف كه جرايد ستايش آن را مىكردند ) يقه قرمز به دوش ، يك چوب بامبوى قطورى كه سرش ميان دو دست او دمبش ميان درشكه ، مثل ستون استقامت خودش براى حركت درشكه و بشتاب رد شده داخل ميدان گرديد . يك‌مرتبه صداى صاحب‌منصبان براى احترامات شخص اول مملكت بلند [ شد 
  ] آژان و نظامى سلام دادند . ما ديگر چيزى نديديم كه كجا رفت يا چه كرد .\r\n\r\nفرار مردم\r\nساعت پنج بعد از ظهر درست يك ساعت ده دقيقه بالا به غروب مانده بود باد بدى مىآمد گرد و خاك كمى بود ، قطره قطره باران جارى . من و اسد اللّه ميرزا حركت كرديم به سمت خانهء عميد الدوله كه درست در ناف خيابان شاه‌آباد واقع است ، هنوز پنجاه قدم نرفته يك ربع از گذشتن رئيس الوزراء نگذشته ديديم جمعيت به خيابان با قدم دو هجوم\r\n\r\n","description":"","footnote":"","page_name":" 6841 ","page_number":141},
  {"content":"\r\n\r\nآورد . ايستاديم و بناى سؤال را گذاشتيم . گفتند آژان به جمعيت بيرون با باطوم حمله آورد ، اين است فرار مىكنند . من ياد آن « چو » ميدان توپخانه افتادم و چند نفرى را همراه كرده فرياد زدند برنگرديد برنگرديد . چه شده ، چه خبر است ، مردم ايستادند . ده دقيقهء ديگر نگذشته بود كه ديديم جمعيت فرارى زيادتر شد و كم‌كم مجروح از قبيل سر شكسته ، صورت خونى ، بازو زخمى ، بىكلاه ، بىعبا ، بىكفش ، سردارى پاره شده ، كلاه دريده ، چين سردارى دريده مىرسيدند و جمعيت سابق هركدام آنها را احاطه كرده بناى صحبت و تحقيقات را مىگذارند . ما هم داخل هر جوقه شده و بناى پرسش را گذاشتيم .\r\nمعلوم است .\r\n\r\nورود سردار سپه و بيرون كردن مردم\r\nهركدام قسمى حكايت مىكردند . جز آن‌كه متفق القول بودند كه به محض آن‌كه رئيس الوزرا داخل بهارستان شد دو دسته نظامى متعاقبش آمد و با چشمهاى خون گرفته گفت اين پدرسوخته‌ها براى چه اينجا آمده‌اند . اين پدرسوخته‌ها كارشان چيست . بيرون كنيد و خودش با چوب دست خودش اول شروع به زدن كرد ، با هرچه قوه و قدرت داشت . آن‌وقت صاحب‌منصب با شوشكهء نظامى ، با سرنيزه افتادند به جان ما مردم بىاسلحهء فقير . آن‌وقت سرسر ، كلاه كلاه . يك پدرسوخته هم دم در با شمشير ايستاده بود و مىگفت يكى يكى خارج شويد و هركس تخلف مىكرد به هر جاى او مىرسيد شمشير را مىزد . آن‌طور ما را از داخل باغ بيرون مىكنند ، آن‌وقت حكم مىكنند يكى يكى و با نظام هرچه تمام‌تر از در بيرون برويم .\r\n\r\nخرابى كار حضرت اشرف\r\nتا چراغهاى خيابان روشن شد اين اوضاع [ بود 
  ] و آمدن زخمى ، مجروح ، بىعبا ، بىكلاه ، بىكفش ، بىسردارى ، نصفه سردارى باقى بود . يقين است از هر سمت و هر خيابان همين امنيت و عدالت جارى شده بود ( زيرا بودند مردمان بافراست به اعلم كه جمعيت بسيار ديده بودند ، گفتند چهل الى پنجاه هزار جمعيت امروز در مجلس بود . ) ما آمديم خبرى به آقايان داده و همه مىدانستيم كار حضرت اشرف بد اندر بدتر شد .\r\nمجددا آمدم خيابان . جمعيتى دور خود جمع كردم گفتم نترسيد مجلس را توپ بستند ، اما كارى پيش نرفت . امروز با سرنيزه و شمشير زدند به طريق اولى كار پيشرفت نمىكند . همان است كه در بيرق نوشته بود . ارادهء ملت است . يك همچو آدمى مىخواهد شاه شود كه در وسط عمارت دار الامان و كعبهء آمال مردم را ريز ريز مىكند . سفارت\r\n\r\n","description":"","footnote":"","page_name":" 6842 ","page_number":142},
  {"content":"\r\n\r\nبروند بد ، اينجا بيايند شوشكه و سرنيزه . پس كجا عرض حال و تظلم خود را بكنند .\r\nمردم تصديق [ كردند 
  ] ، تف و لعنت فرستاده خط و نشان كشيدند . چنين مىكنيم ، چنان مىكنيم . باز من ياد حرف ميدان توپخانه افتادم . اما خوب كردند نزدند . حربه و اسلحه نداشتند . مظلوميت اينها و ظلم و طرفيت او معلوم شد . خبط كرد خطا كرد . مشاورين او بد ، نادان يا دشمن بودند . بطورى زمينش زدند كه ديگر قد علم نمىكند . محبوب بود همه از صميم قلب بزرگ و كوچك دوستش داشتند ، شب و روز دعايش مىكردند ، اما امروز به كلى عكس آن واقع شد . درست گفته است آن حكيم « 1 » .\r\n چو تيره شود مرد را روزگار * همه آن كند كش نيايد به كار \r\n\r\nپيش‌بينى وزير وظايف\r\nگوش بدهيد آقايان ، خوانندگان . من اين حرف را كه مدتى است از شاهزاده معتضد السلطنه شنيده و باور نمىكردم امروز مىنويسم و نزديك است يقين كنم . وزير وظائف آستان قدس شخصى است عالم فاضل اديب متبحر . از نجوم ، هيئت ، اسطرلاب همه آگاه . در چندين ماه قبل حتى به اين رئيس التجار وكيل خراسان و خيليهاى ديگر و معتضد السلطنه گفته است تا اول نوروز سردار سپه بقدرى رتبه‌اش بالا مىرود كه ممكن است جلوس به تخت سلطنت كند . اگر تا نوروز نكرد از آن به بعد روز به روز تنزل و پستى اوست و ترقى سلطان احمد شاه . اين قضايا دارد حكم آن حكيم را به درجهء ثبوت مىرساند . « 2 »\r\n\r\n\r\n","description":"","footnote":"\r\n( 1 ) - به سردار سپه وعدهء شش هزار نفر داده بودند . سواى آن‌كه ميان دو دسته منازعه واقع شد سنگ و كلوخ خورد ، بيشتر خشمش نسبت به آنها و حكم زدن براى دروغ و قلت عده بود ( يادداشت نويسنده ) .\r\n( 2 ) - يادداشت الحاقى عميد الدوله در ورقهء جداگانه : همه حرفهاى غيب‌گويان همينطور است . وزير وظائف آستانه با آن تعريفهاى متن كتاب ملاحظه كنيد كه آخر سردار سپه شاه شد . ايرادات همه پوچ و بىمعنى بود . روزى ميرزا صالح خان آصف الدوله پسر حاج كلانتر تبريزى مرحوم با كمال اوقات‌تلخى آمد منزل من . سبب را پرسيدم ، گفت آخر ماها هميشه طرف كار و شور بوده‌ايم . اين شخص يعنى اعليحضرت پهلوى ابدا ماها را نمىخواهد ، در امور شورى نمىكند . ما هزار تجربه داريم . ديدم پرحرارت دارد . گفتم سؤالى مىكنم جواب را از روى انصاف بگو . پرسيدم اگر اين بزرگوار از شما و امثال شما شور مىكرد كه من مىخواهم شاه بشوم شماها مصلحت مىديديد . فكرى كرد گفت نه . گفتم پس آنهائى كه او را شاه كردند به شور و صلاحديد آنها بايد راه برود نه به شور ماها . قدرى شوخى كردم . چون از مشروطه‌طلبهاى سفت بود ، هم خود هم برادرش ، در توپ بستن مجلس حاكم طهران بود ، معروف است قزاقى را زد و گفت شاهد باشيد من اول كسى هستم كه به مستبدين تير انداختم . از نوروزى كه وزير وظائف گفته نوروزها مىگذرد و اعليحضرت به سلامتى و استقلال مشغول كامرانى و فرمانفرمائى هستند . محرم ، ارديبهشت 1313 ( يادداشت از عميد الدوله )\r\n","page_name":" 6843 ","page_number":143},
  {"content":"\r\n\r\n\r\nآمدن سهراب‌زاده به مجلس\r\nاين مطلب فراموش شد كه به مجرد رسيدن رئيس الوزراء درب مجلس كه آژان با چوب قانون از روى كمال قانون مردم را راند سوتى از بالاى ايوان كميساريا زدند و از ميان جمعيت به شماره‌اى كه خانمها از پشت‌بام شمرده بودند كه از جلوى آنها گذشته بودند هجده نفر هريك با يك عصا جدا شده عصاها را بلند كرده با فرياد زنده باد جمهورى به قدم دو رفتند توى بهارستان و احدى مزاحم آنها نشد . بعد گفتند سهراب‌زاده بود و سه برادرش پهلوان‌زاده ، نبىزادهء خودمان و تتمه ناشناس بودند .\r\n\r\nورود سردار سپه\r\nاما داخل مجلس كه حاجى آقا ، هرمز ، سلطان محمود و همه نوكرهاى ما بودند و نص حديث است .\r\nبطورى كه نوشتيم رئيس الوزرا شنل را در درشكه گذاشته با چوب خود وارد شد و همان الفاظ را گفت . يك‌مرتبه سرباز حمله آورد و انقلاب شديد برخاست . خودش هم با چوب دست خود شروع به عمليات نمود و هركس را مىزد به زمين مىافتاد ( چقدر مردم از درخت و پشت بامها افتادند كه بدتر از سرنيزه بود . چقدر البسه ، كفش ، كلاه ، عمامهء مردم فقير در بهارستان افتاد ) . مىگويند مردم مكرر خواستند حمله بياورند ، اول به خود سردار سپه و بعد به آن دويست قزاق . باز در همان حال رؤساى اصناف و سردسته‌ها مانع شدند و حكم فرار دادند .\r\n\r\nهجده جمهورىطلب\r\nفورى آن دستهء هيجده نفرى جمهورىطلب وارد [ شدند 
  ] و پشت سردار به آنها بود .\r\nمردم به آنها حمله آوردند . سنگ ، كلوخ ، شاخه‌هاى شمشاد و كاج را كنده به سمت آنها پرتاب كردند . با آن‌كه غضب شديد سردار را از حال طبيعى خارج نموده بود و گويا سنگى ، كلوخى هم به كلهء او اصابت نموده بود ، ديد در ميان معركه و دو آتش واقع شده يك‌مرتبه به فكر خود افتاد گفت اين پدرسوخته‌ها را هم بيرون كنيد . آن‌وقت سربازهاى ترك ، مسلمان حقيقى به آنها حمله آورده و دمار از روزگارشان درآوردند . پهلوان‌زاده از سر مجروح سختى شد . سايرين هم به نوبهء خود ، و جزو جمعيت خارج شدند .\r\nاما اين را هم گفتند سربازهاى مسلمان سرنيزه‌ها از تفنگ برداشتند و با لوله و قنداق حمله آوردند . اما آنچه ارمنى بود و سرباز سنگسرى و اشتهاردى ( اين قريه و قصبه دو\r\n\r\n","description":"","footnote":"","page_name":" 6844 ","page_number":144},
  {"content":"\r\n\r\nيادداشت عميد الدوله براى نشان دادن خط او به‌طور عكسى هم به چاپ رسانيده مىشود\r\n\r\n","description":"","footnote":"","page_name":" 6845 ","page_number":145},
  {"content":"\r\n\r\nثلثش بابى است كه همه مىدانند و در آنجا به كلى آشكارند ) با همان سرنيزه‌ها هجوم و حمله آوردند .\r\n\r\nدر كميسياريا - گريهء زنها\r\nآژان در بيرون تا دم كميساريا ( كه خانهء حاج صدر السلطنه باشد و اگر پنجاه قدم تا درب مجلس فاصله باشد ) كوچه داد و دو سمت صف كشيد . فى الجمله كه مردم [ از 
  ] بهارستان خارج شده يا در باغ پشت و غيره پنهان . مفتشين نظميه هى نشان دادند ، هى به كميساريا بردند . آخوند ، سيد ، ملا ، كاسب ، تاجر ، شاگرد مدرسه ، فكلى هرچه محل سوءظن بود . اطاقها و حياط كميساريا مملو از هر طبقه مردم شده . خانمها كه پشت‌بام بودند و تصور مىكردند به اين حركت سلطنت بر باد و جمهورى برقرار [ مىشود 
  ] شاديشان ميل به غم و اندوه شد . سر و سينه مىزدند كه موقع اذان شد . صداى اذان و يا حسين جمعيت داخل كميساريا بلند شد كه همه آنها بنا كردند به هاى هاى گريستن .\r\nصداى گريهء خانمها پليس و آژان را به رقت آورد .\r\n\r\nوضع وكلا\r\nاما وكلا - تمام در جلوى درهاى بالاخانهء مشرف باغ ايستاده ، سادات و ملاها عمامه‌هاى خود را از سر برداشته يا على يا حسين مىكشيدند . كلاهيها فرياد مىكردند نزنيد نزنيد ، چه آشوبى است ، چه مرافعه [ اى 
  ] ( علما در اطاق ديگر با تجار معتبر و رؤساى اصناف اطاق ديگر با سكوت محض تماشاى اين فجايع را مىكردند ) ، اما كسى گوش نمىداد . جز حركت دست و سر و اعضاء آنها چيزى ديده و شنيده نمىشد .\r\nجمعيت كم شد ، سربازها آرام شدند . گرفتنيها گرفته شد و رئيس الوزرا كه چوبدستش را هم چاله‌ميدانيها گرفته بودند از پله‌هاى سرسراى عمارت بالا رفت .\r\n\r\nتوپ مؤتمن الملك\r\nدر آخرين پله مؤتمن الملك با جمعى از وكلا ايستاده بودند كه مواجه با سردار شدند .\r\nيك‌مرتبه توپ مؤتمن الملك چون رعد صدا كرد . شما را كى گفته بود اينجا به اين ترتيب بيائيد . شما را كى احضار كرد . اين چه فجايعى است كه راه انداختى . در اينجا حكم با من است نه با تو . اينجا خانهء ملت است . چه حق داشتى مردم را از خانهء خود به اين شكل برانى . گفته بود مىدانيد با كه اين حرفها را مىزنيد . من رئيس الوزراء [ ام 
  ] و براى نظم آمدم . جواب مىدهد تو رسميت ندارى ، معرفى نشده‌اى . من رئيس ملت هستم و حكم\r\n\r\n","description":"","footnote":"","page_name":" 6846 ","page_number":146},
  {"content":"\r\n\r\nبا من است . مىخواهى الان زنگ بزنم و مجلس را منعقد كنم و شما را حبس يا تبعيد كنم .\r\n\r\nعذرخواهى سردار سپه\r\nپس از اين گفتگو مؤتمن الملك را به اطاقى و سردار سپه را به اطاق ديگر مىبرند . در آن اطاق كه مشير الدوله و مستوفى الممالك بودند با چند نفر وكيل ديگر سردار [ سپه 
  ] مىگويد نمىبايست رئيس مجلس به من اينطور بگويد . مشير الدوله مىگويد قانون به رئيس مجلس اجازه مىدهد كه به شما بالاتر از اينها بگويد . مردم سفارت‌خانه مىروند آن شكل مورد ايراد واقع مىشوند ، اينجا مىآيند شما اين‌طور رفتار مىكنيد ، پس چه خاكى بر سر كنند . بعد رئيس الوزرا [ اظهار 
  ] پوزش مىكند . ديگرچه گفتگو مىشود بايد آن دو نفر را ديد . آن‌وقت سردار [ سپه را 
  ] آن دو نفر مىبرند اطاق مؤتمن الملك كه فقط همين چهار تا بودند باز از صحبت آنجا كسى خبر ندارد . سپس چهار نفرى مىروند اطاق علما . همين‌قدر مىدانم كه رئيس الوزراء گوشه‌اى نشسته و كلمه‌اى حرف نزده است و بعد خانهء خود مىرود .\r\nمجلس تا صبح بود و وكلا اذان صبح خانه‌هاى خود رفتند . من جمله حاجى وكيل ما كه روشنك كارش از بيم صدمه كه به وى وارد شده باشد گريه مىنموده است و شام نخورده است . تا آمدن او بيدار [ بوده است 
  ] .\r\n\r\nصدمه‌ديده‌ها\r\nآن صاحب‌منصب دم در مجلس كه با كمال بىرحمى مردم را مىزد « گى بر » ارمنى بوده است . افخم الدوله و هرمز تا شروع به سرنيزه مىشود مىروند اطاقهاى بالا . اما سلطان محمود سرش شكسته و همان ارمنى شوشكه انداخته ، محمود خم شده و نوك شوشكه پشت دست او را زخم كرده ، كتك هم به حد وافر خورده . محمد باقر ميرزا پسر معتضد [ السلطنه 
  ] ته تفنگى به ميان پايش خورده بيضه‌اش ورم كرده .\r\n\r\nباباقاپچى كوريجانى\r\nباباقاپچى ترك كوريجانى درب خانهء حضرت و الا مجلس تشريف برده بودند .\r\nپيرمرد است مجرب . جنگ روس و ژاندارم ، جنگ روس و عثمانى ديده . بدين واسطه احتياط را از دست نداده بالاى ديوار مجلس مشرف ميدان مىرود مىايستد كه دو سمت را خوب تماشا كرده و محفوظ باشد . چند نفر نظامى بالا مىروند . بابا تدبير مىكند كه\r\n\r\n","description":"","footnote":"","page_name":" 6847 ","page_number":147},
  {"content":"\r\n\r\nاگر اينجا بمانم مقتول مىشوم . چه كنم خودم را از بام پرت كنم بهتر است بسم اللّه گفته و سرازير مىشود . قضا را روى دو نفر حمال مىافتد كه از اين ضربت پدر حمالها درمىآيد . آن‌وقت هر دو برخاسته ، تا بابا مىتوانسته بخورد مىزنند . بابا با حالت فگار منزل آمد . تا ظهر به عوض بىخوابى وكلا و سردار سپه و خيليها خوابيد .\r\nيكشنبه 16 شعبان ، سيم حمل - بازار بسته بود . مردم بازار جوقه جوقه نشسته ايستاده مشغول صحبت ديروز بودند و مىگفتند محال است رئيس الوزراى سفاك را بخواهيم .\r\nدر مسجدها ، اهالى محلات شهر بودند . واقعا با آن اعلان پريروز آزادى عقيده ، خوب وفا كرد . حيف بود و مشاورهاى بدى داشت ، ضايع شد .\r\n\r\nدستهاى خارجى\r\n[ سردار سپه 
  ] امروز صبح سعدآباد رفته است . ما شهرت نمىدهيم اما بطور حتم دست روسها داخل اين نهضت بود . ملاحظه كنيد باز ما از خود ارادهء راسخى نداريم ، يا روس است يا انگليس . كور ديپلماتيك همان عصر جمعه خدمت والاحضرت رفت و تلگرافى كه شاه با بىسيم پاريس به توسط سفير فرانسه مخابره كرده بود ، پس از ختم شرفيابى رسمى تقديم كرد . فرانسه‌ها هم دخالتى علىرغم انگليس دارند كه هيچ‌وقت نداشتند .\r\n\r\nتلگراف شاه به قم\r\nتلگراف ديگرى با سيم كمپانى به توسط والاحضرت تبريك عيد به علماى اعلام قم و طهران مخابره نموده است كه براى آنها روانه شد .\r\n\r\nحرف نصر الملك - فرمانفرما ليدر جمهورى\r\nافخم الدوله مسجد رفت ، من خانهء حاج فخر الملك . حاج عز الممالك را ملاقات كردم . جمعى بودند و نشد صحبت كند . مخبر السلطنه و نصر الملك « 1 » آمدند . گفتند در خانهء مشار الملك كه ما را دعوت اجبارى نموده بودند ، اول آن ورقه را به اسامى ما چاپ كرده بودند ، بعد دادند ما مهر و امضاء كرديم . فرمانفرما كه ليدر جمهورى است . اين . . .\r\nهميشه مخالفت دارد . خانهء مشار الملك مجبور بود ، خانهء سعد الدوله چرا رفت و آن‌همه\r\n\r\n\r\n","description":"","footnote":"\r\n( 1 ) - حسنعلى نصر الملك كه بعدها نام خانوادگى « كمال هدايت » گرفت . چند بار وزير شد . در دورهء اول وكيل مجلس بود . ( ايرج افشار )\r\n","page_name":" 6848 ","page_number":148},
  {"content":"\r\n\r\nحرارت به خرج داد . نصر الملك مىگفت من نوهء عباس ميرزا هستم مىشود جمهورى بشوم . حاجى عز الممالك فقط گفت به نوكرهاى سردار سپه كه وكيل هستند مخالفين مىگفتند اين است طريقهء اخذ آراى عمومى و رفراندوم . درست تماشا كنيد سرنيزه‌ها را .\r\nحاجى عز الممالك مىگفت بقدرى من « نرو » « 1 » شده بودم كه مىخواستم با چنگ و دندان سردار سپه را پاره كنم . بعد گفتند كابينه . گفت ابدا اين مطلب در هيئت دولت طرح و گفتگو نشد ، حتى به سليمان ميرزا . از آنجا سر نوكرى رفتيم ( خانمها امروز خانهء حاجى واليه جمع بودند . من اندرون رفتم دست زدند هورا كشيدند زنده باد گفتند . به حمد اللّه رفع كسالت و آن گريه‌ها شده بود . )\r\n\r\nسخنان خالصىزاده\r\nخالصىزاده در مسجد پس از گفتن و تجديد نمودن قضيهء ديروز مردم را امر به سكوت و بردبارى كرد و از اين‌كه ديروز دست درنياوردند تعريف كه مظلوميت شما به عالم معلوم و محقق شد . آن‌وقت مىگويد روز چهارشنبه مجلس است بايد دو برابر روز شنبه حاضر شويد .\r\n\r\nتلفات\r\nمعتضد السلطنه خانهء مدرس رفته بود . ازدحام زيادى بود . به همه مىگفت قانون اساسى تغيير نبايد بكند و براى بعضى از مجروحين فقير پول مىداد . مجروح بسيار است . مفقود شانزده طفل و چندين مرد را مىگويند . اما تلفات تا هفت نفر مىگويند . « 2 » عبا ، عمامه ، كفش ، كلاه ، سردارى حساب ندارد . فقير مردم ، بيچاره مردم تا سه ماه خواستند نفس تازه كنند اين قضايا پيش آمد . اين خبر با آن دروغهائى كه منضم آن مىكنند در شهرهاى ديگرچه نتايج سوء و اثرات شوم بدهد . تلگرافات سانسور است ليكن آدم و اتومبيل همه‌جا مىرود و مختصا روانه كردند .\r\n\r\n\r\n","description":"","footnote":"\r\n( 1 ) - كلمهء فرانسه به معنى عصبى  ( nerveux )  .\r\n( 2 ) - بعد معلوم شد بيست و پنج نفر كشته شده است ( يادداشت بعدى نويسنده ) .\r\n","page_name":" 6849 ","page_number":149},
  {"content":"\r\n\r\n\r\nقانون اساسى كمربند قرآن - نظر مدرس\r\nدوشنبه 18 شعبان - بازار بسته است . قانون اساسى كمربند قرآن است و تغييرناپذير .\r\nپادشاه ، سلطان احمد شاه كه ذره‌اى خلاف قانون تاكنون نكرده . شهرت دارد سردار سپه مايل شده پسر ديگر محمد على شاه محمد ميرزا « 1 » را محمد شاه ثانى نموده نايب السلطنه شود . مدرس گفته امكان ندارد . تازه ما از دست نايب السلطنه‌ها خلاص شديم . ما همه‌جا گفتيم اين مطلب سابقه پيدا مىكند و هر امير لشكرى يكى از اولاد شاه را پادشاه مىكند .\r\nافخم الدوله در بازار ، هرمز ميرزا و فرخ ميرزا در ميان فكليها الحق و الانصاف خوب پروپاگاند كردند كه تصور مىكنم ربع آن را خود وليعهد نكرد ، ديگران كه هيچ .\r\n\r\nسخنان مدرس\r\nمدرس در ميان جمعيت گفته تمام دول اسلامى از بين رفت يك ريشهء ايران مانده [ كه اگر 
  ] بيرون آرند كار اسلام تمام است . مردم گفته‌اند روز چهارشنبه قضيهء شنبه نشود ، پس ما اسلحه همراه بياريم . گفته است نمىآيند و نمىتوانند . بيايند سر بايد داد ، چه بايد كرد ، همين است .\r\nتدين چنان مردود شده كه در فراكسيون مجلس هم حاضر نشده . مديران جرايد همه پنهان هستند ، مطابع تعطيل . تا بعد چه شود .\r\n\r\nخر حاجى آقا جمال - حرف مخبر السلطنه\r\nسه‌شنبه 19 - صبح افخم الدوله خانهء حاجى آقا جمال رفت . خر آقا سرنيزه به شكمش خورده مشرف موت است ، با اين مصيبت چه توان كرد ، اگر خداى نكرده تلف شود . . . « 2 » حاجى آقا با مخبر السلطنه و دائى جان و شيخ عبد المجيد « 3 » وكيل دائمى عدليه خودمان آمدند . مخبر السلطنه گفت سه مرتبه با احتشام السلطنه و معين الدوله نزد والاحضرت رفتيم ، دو دفعه به ارادهء خود ، دفعهء ثالث به گفتهء ديگرى . من نمىدانم چه قسم جبران و كفارهء اين گناه را بكنم . گفتيم ، اصرار كرديم برود . اما چه خوب شد نرفت و قبول نكرد . اما من گفتم اگر هم مىروى به خارج شهر استعفا نده و به مجلس پيغام كن اجبارا و محض حدوث بعضى اتفاقات رفتم . اما چه كنم وضعيات طورى بود كه ما تنها نه\r\n\r\n\r\n","description":"","footnote":"\r\n( 1 ) - مجيد ميرزا ، سهو القلم است .\r\n( 2 ) - نقطه‌چين در اصل .\r\n( 3 ) - بعدها به نام خانوادگى مينوچهر .\r\n","page_name":" 6850 ","page_number":150},
  {"content":"\r\n\r\nهمه كس بعضى تصورات بد مىكرد و براى آن‌كه مبادا از بد بتر شود و سوءقصدى شود ما رفتيم و گفتيم . ما به اين فرمايش خنده كرديم و بعد تصديق كه واقعا وضعيات بد بود .\r\n\r\nمعزز السلطنه و بيرون كردن خدمهء شاه\r\nيك واقعهء ديگرى هم در انظار عوام مثل ساير كارها به خودى خود روى داده كه بسيار مؤثر واقع شد و آن اين بود . معزز السلطنه پرستار محمد على شاه كه پس از خلع او با اين شاه به اندرون آمد و همه‌چيز شاه با او شد ، الى حال جمعى از خدمهء شاه را كه زيادى بود ، چندى بود مىخواست از اندرون خارج كند ، فهميده يا نفهميده در هفت روز قبل به آنها گفت بروند و همان ساعت آغاباشى شخصى را نزد رئيس الوزراء فرستاد كه امينى روانه شود اينها كه مىروند اسبابهاى خود را مىبرند معاينه كنند فردا اسباب حرف نشود . او گفت به من چه ، مسئول وزير دربار و درباريانند . فرستادند نزد وزير دربار گه . گفت به من چه . بالاخره سرايدارباشى را آوردند معاينه كرد . آن‌وقت توى گارى چهار چرخه ريخته و بردند . مردم ديدند و بسيار بسيار بدشان آمد . همه مىگفتند اثاثيهء شاه را مىبرند ، زنهايش را بيرون مىكنند . امان ، دخيل ، خدا ، رسول ، چه مسلمانى است ، چه انصافى است .\r\n\r\nصدر السلطنه : جمهورى امريكا نه ايران\r\nدر اين بين حاجى صدر السلطنه وارد شد . معتضد السلطنه گفت شما نبوديد در باغ شاه آيهء « فانفذوا [ لا تنفذون 
  ] الا بسلطان » مىخوانديد . گفت بله ، اگر من در خانهء سعد الدوله حرف زدم گفتم جمهورى امريكا نه ايران . گفت شما كه مىدانستيد ايران است چرا رفتيد و گفتيد . گفت من حرف حق مىزنم و جمهورى خوب است اما نه در اينجا ( من از بس مشروطه نوشته‌ام حاليه هم جمهورى را مشروطه مىنويسم ) . گفت شما خوب است همان شعر بگوئيد . گفت از وقتى كه ريش‌سفيدها را خارج كردند چنين شد .\r\nمن در خانهء صمصام السلطنه گفتم من متقاعد نمىشوم ، اين حرف لغو است . به شصت سال كه آدم رسيد تقاعد مىشود . من هشتاد سال دارم امتحان مىدهم . حالتى و آلتى . اما حالتى نطق مىكنم كه هيچ‌كس نكند ، مىنويسم كه كسى نتواند ، كار مىكنم كه احدى نتواند ، اما آلتى . . .\r\n\r\n","description":"","footnote":"","page_name":" 6851 ","page_number":151},
  {"content":"\r\n\r\n\r\nدختر ممتاز الملك : جمهورى\r\nممتاز الملك در جشن خانهء خودش گفته من بيست سال است اين دختر را ( يعنى جمهورى ) در شكم خود پرورش داده با پستانهاى خود دو سال است شير مىدهم ( اشاره به پستان خود كرده ) اينك به شما مىسپارم پرورش بدهيد و نگاه‌دارى كنيد .\r\nبيرون آمدند گفتند ما دختر ممتاز الملك را البته خوب توجه مىكنيم ، خوب نگاه مىداريم ، زيرا خوشگل است ، وجيهه است . هزار حرف براى اين حرف او زده شد حتى در چاله‌ميدان .\r\n\r\nخدمت والاحضرت\r\nعصر با دائى جان دربار و خدمت والاحضرت رفتيم . در اطاق جنب برليان جلوى همان ميز مدور سيگارد مىكشيد و بند زنگ اخبار [ را 
  ] كه دور دستهء صندلى پيچيده بود باز مىكرد . بشاش بود ، اما لاغر شده ، چشمها تو رفته ، رنگ صورت كهربائى شده .\r\nمىنمود شبها خواب نكرده فكر كرده و غصه خورده است .\r\n\r\nمردم شاه مىخواهند\r\nپس از آن‌كه معذرت خواست شما را معطل كردم فرمود شهر چه خبر است . گفتيم تعطيل ، و مردم شاه و وليعهد مىخواهند . فرمود ديگرچه . عرض كرديم سردار سپه مىگويند قم رفته . گفت خبر ندارم . بعد از حضرت والاى ما پرسيد . عرض كردم سه ماه است دست و پا درد مىكند ، زير كرسى افتاده ، و الّا چه قسم ممكن بود شرفياب نشود .\r\nفرمود خيلى از قول من احوال‌پرسى كنيد . بعد خواستيم مرخص شويم زيرا منتظر ديگران بود ، فرمود شما خودتان ذينفع هستيد . مىدانم برادرت ، خودت همه مشغول كاريد ، اما غفلت نكنيد .\r\n\r\nمعتضد السلطنه و وليعهد\r\nمعتضد السلطنه گفت سلطان محمود پسر افخم الدوله مجروح شده و كتك خورده .\r\nمحمد باقر ميرزا پسر من مجلس بود آن‌وقت دو دست خود را مثل آن‌كه لولهء قنداق تفنگ را گرفته باشد يكى را جلو ديگرى را عقب نگاه داشت دو قدم جلو رفته دست را دراز كرده به تخم او زده‌اند ، بيضه‌اش ورم كرده . وليعهد قاه‌قاه خنديد . بعد گفت ما مسلمانيم و شما را دوست داريم . هرچه بتوانيم اقدام مىكنيم . والاحضرت جلوى معتضد السلطنه\r\n\r\n","description":"","footnote":"","page_name":" 6852 ","page_number":152},
  {"content":"\r\n\r\nآمد با خنده فرمود تو كه چندان مسلمان نيستى . معتضد با خنده گفت مسلمان نيستم ، شما را كه دوست دارم . والاحضرت خنديد . تعظيم كرده بيرون آمديم .\r\nمعتضد شوخ و خوش‌صحبت است . آدم پيش او باشد هيچ‌وقت دلتنگ نمىشود . در تبريز هم خدمت وليعهد بوده گستاخ است .\r\nاز آنجا خانهء عميد الدوله رفتيم . معتضد السلطنه با بهاء الدوله تخته‌بازى كرد . دائى جان هيچ‌وقت پول در جيب ندارد . از من مبلغى پول گرفت و بازى كرد . چهار هزار برد ده شاهى هم روى پول من گذاشت داد . يك ساعت و نيم از شب رفته منزل آمديم .\r\n\r\nدو نيزه در بازو\r\nچهارشنبه 20 شعبان ، ششم حمل .\r\n دو نيزه دو بازو دو مرد دلير * يكى اژدها و دگر نره شير \r\nباهم نزاع دارند . يكى غائب و فاقد همه‌چيز ، ديگرى حاضر و داراى همه‌چيز . همه‌كس سلطان احمد شاه را داراى اقبال و شانس مىداند . هر مشكلى پيش آمد و هر بحرانى واقع شد مقام او محفوظ و ارجمند شد . هيچ‌كس هم منكر نظير آن در مورد سردار سپه رضا خان نيست . در ظرف سه سال به اين مقام و به اين محبوبيت رسيده . اين دو اقبال ، دو شانس كله به كله هم زدند . حالا مىبينيم باز سلطان احمد شاه دارد او را خورد و خمير مىكند . اين آدمى كه تا ده روز قبل محبوب وضيع و شريف ، كوچك و بزرگ اين مملكت بود امروز منفور [ و 
  ] مبغوض همه واقع شده حتى در ميان محبوب‌ترين كسان خود كه قشون باشد .\r\n\r\nدارودستهء سردار سپه\r\nصاحب‌منصبان ارشد را سعدآباد احضار كرد . هيچ‌يك قبول كودتا و خون‌ريزى را نكردند . مشاورهاى او گفتند آن اسناد تلگرافى و چاپى ولايات و وزارت‌خانه‌ها را برداشته قم برويد و به آقايان بنمائيد [ كه 
  ] من برحسب اين نوشتجات اقدام كردم . اما آن هم نتيجه نداد . از طهران خيليها رفته و حكايت آن‌روز را گفته‌اند . سردار سپه با جماعت بهائيها و يهوديهاى بيكاره و چند نفر مشاورهاى ابله خود و آقاى تدين و روزنامه‌نويسها ، پهلوان‌زاده ، سيد انارى خواست به تخت مرمر جلوس كند تاج كيان [ را 
  ] كه ننگ دودمان آل قاجار شده بود مفتخر و مشرف سازد . فعلا كه نشد ما تماشا كنيم .\r\n\r\n","description":"","footnote":"","page_name":" 6853 ","page_number":153},
  {"content":"\r\n\r\n\r\nكلهء نظامى بيسواد كلهء سياسى باسواد نمىشود\r\nحيف از سردار سپه كه فريب انگليسها و مشاورهاى ابله خود را خورد . اينجاست كه بايد گفت سواد و علم لازم است كه ما پس از ترتيبات قشون و بىعلمى سردار سپه منكر آن شده بوديم و همه‌جا مىگفتيم علم لازم نيست ، علم دروغ است . چطور سردار سپه كه امضاى خود را به زحمت مرقوم مىدارد اين‌همه كار كرد . اما مشير الدوله ، ناصر الملك ، و كسان ديگر صاحب ديپلمها نكردند . اين آدم در زير دست روسها در نظام قزاق كار كرده بود با كمال بىعلمى ، به تجربه همه را فراگرفته بود . انگليسها ممدّ آن شدند . نظام را ترتيب داد . اما وقتى كه داخل سياست شد از عهده برنيامد . بىعلمى كار خود را صورت داد . معلوم شد كلهء نظامى بيسواد كلهء سياسى باسواد نمىشود . اين دوره دورهء عمرو ليث صفار ، سبكتكين غلام ، طغرل سلجوقى ، عضد الدولهء ديلمى ، نادر شاه افشار ، كريم خان زند و آقا محمد خان قاجار بىخايهء اختهء گربهء سر سفرهء كريم خان نيست .\r\n\r\nمملكت امام زمان\r\nامروز وضع ديگر و اختيار در دست ديگران است . مثل آن‌كه پس از معاهدهء تركمان چاى بود . گويا ملت هم آن ملت نيست و اينجا عثمانى نيست كه تمام مفاخر مذهبى و ملتى خود را نثار راه انگليسها بكنند ، از خلافت گرفته تا چيزهاى ديگر . اين دفعهء سيم است كه ايرانيها انگليسها را بور كردند و روسها را فريب دادند . پلتيك آنها به كلى عقيم ماند . اما باز دست بردارند ، خير . نمىگذارند ما آسوده باشيم ، امنيت و آسايش داشته باشيم . عقايد ما بر خلاف اهل تسنن و تركها است . ما به امام زمان و حضرت حجت ( ع ) كه صاحب و مالك ماست عقيده داريم كه او ما را حفظ و مملكت و دين و آئين ما را محافظت مىكند و حقيقتا هم همين است . اوست كه ما را حفظ مىكند . اوست كه هرقدر انگليس با روس تلاش مىكند مانع نفوذ كلى آنها مىشود . همين عقايد است كه ايران را با همهء اين كشمكشها درحالىكه قشون روس تا مهرآباد و انگليس تا قزوين آمد و كارى نكرد . بولشويك تا قزوين [ آمد 
  ] فايده نكرد ، چه و چه . هزار گونه حوادث . شريعت و مذهب و مملكت ما صاحب دارد . عجالتا كه اين است تا عقايد مردمان بعد چه قسم باشد و چه قسم شوند و خداوند و امام عصر ( ع ) براى آنها چه بخواهد .\r\n\r\n","description":"","footnote":"","page_name":" 6854 ","page_number":154},
  {"content":"\r\n\r\n\r\nسردار سپه و قم\r\nگفتند سردار سپه قبل از حركت قم سران سپه را در سعدآباد خواست ، گفت بايد به جبر و عنف كار را پيش برد . حضرات سكوت كردند . اصرار در جواب كرد گفتند صلاح نيست . آن بود قم را پيش پايش گذاشتند . در اين‌كه قشون همراه نيست شكى باقى نمانده . روز عيد نوروز در سربازخانهء فوج پهلوى كه تمام صاحب‌منصبان حاضر [ بودند 
  ] و حضور داشتند اقدامات خود را در ترتيب و نظم قشون و امنيت مملكت گفت و بعد اظهار داشت با اراده و اوامر من بايد همراهى كنيد ، يك نفر جواب نداد .\r\n\r\nگفته‌هاى خالصىزاده\r\nخالصى به مسجد آمد . جمعيت كثيرى كه نظير آن كمتر بلكه هيچ ديده نشده بود مجتمع و حاضر بود ( ديشب اعلاميه‌اى جريدهء « سياست » منتشر كرد كه مجلس در چهارشنبه نه سرى نه علنى منعقد نخواهد شد ، رفت براى چهارده عيد ) . ماحصل گفته‌اش اين بود : به واسطهء اهمال و مسامحه مىخواهند مسلك جمعيت و عقايد ما را متفرق سازند و امكان عقلى ندارد . هر صد نفر ، هر طبقه يك نماينده همه روزه در مسجد روانه دارد و سايرين تا مجلس مفتوح نيست مشغول كسب و كار خود باشند و به محض آن‌كه مجلس افتتاح شد تعطيل عمومى شود .\r\n\r\nوضع قم\r\nمدير صنايع جواهرى از آن هوچيهاى نمرهء اول مشروطه و تا چند سال قبل ، كه اينك پشيمان و تائب شده است قم رفته بود امروز ديدن ما آمد . گفت قم كربلا و روز عاشورا بود . ميرزا عبد اللّه همه روزه وعظ مىكرد . شعر آخوند و فجر عارف و دروغهاى جرايد را توضيح مىداد . آقايان تحريم كرده‌اند . سردار سپه را كلب و خنرير مىگفتند . ضجه و نالهء مردم بلند ، اسم جمهورى را اگر كسى به زبان مىآورد كافر بود . امكان ندارد سردار سپه را علما پذيرائى كنند و راه بدهند . شهرت دارد اصفهان ، كرمانشاه ، تبريز همه بر هم خورده است . تا رفتيم نفس راحت بكشيم اين حوادث و بىنظمى شروع شد . بر پدر مفسد ، بر پدر طماع ، بر پدر تدين ، رهنما مدير « ايران » ، دبير اعظم « 1 » و هركس اين راه را پيش پاى اين مرد ارجمند بزرگ گذاشت لعنت و تا ابد نفرين باد .\r\n\r\n\r\n","description":"","footnote":"\r\n( 1 ) - در اصل دبير حضرت .\r\n","page_name":" 6855 ","page_number":155},
  {"content":"\r\n\r\n\r\nمهمانى خانمها\r\nامروز سنا مهمانى خانمها به من تعلق مىگرفت . زينب « 1 » چون پارسال به واسطهء مسافرت ناگهانى من ( چه خوب سفرى و چه خوب جائى بودم ) و ناخوشى بچه‌ها پذيرائى نكرده بود امروز تلافى كرد . همه خانمها تشريف آوردند . ما مهمانى را آلا فرنگ ترتيب داده بوديم ، سه اطاق مبل چيده ، ميوه و شيرينى تهيه [ شده 
  ] ، خيلى به حمد اللّه آبرومند [ بود 
  ] .\r\n\r\nنامهء عين الملوك\r\nهمان موقع فراش پست كاغذ امريكا را رسانيد . عين الملوك « 2 » شرحى از اوضاع زندگى خود و اين‌كه به حمد اللّه راحت و آشنا بدان زندگانى شده‌اند نوشته بود و نيز آرتيكل جريدهء « نيويورك هرالد » را فرستاده بود كه مخبر او از وى ملاقات كرده ، اما آنچه كرده عين الملوك نگذاشته عكس بيندازد . فقط عز الدين و فرشته را « 3 » عكس انداخته و در جريده گراور كرده . من چون وقتم كم و وقايع شهر خودمان بسيار است عين كاغذ و آرتيكل را منضم كتاب كردم . اما من مىخواهم به او جواب بنويسم تو كه آن‌قدر شيك بودى كه در الموت هم دست از شيكى برنمىداشتى مادام كاظمى اسم شيكى نيست . در حالىكه زن سفير مصر كه جديدا وارد شده خود را پرنسس زينب معرفى مىكند ، شما هم عيب ندارد پرنسس عين الملوك يا مسترس مهذب الدوله خود را شهرت بدهيد . اين كاغذ را احترام الدوله به صورت بلند در حضور همه خانمها قرائت كرد و سپس فخر تاج خانم دختر سالار معتضد آرتيكل انگليسى آن را ترجمه كرد ، خانمها كف زدند ، زنده باد گفتند و به ياد او شيرينى خوردند و به من اجازه دادند از جانب همه از او تشكر كنم كه خوب صحبت كرده است .\r\n\r\nاحياء السلطنه و احياء سلطنت\r\nمن دو روز است مىخواهم خدمت مدرس و خالصىزاده برسم ممكن نمىشود .\r\nنكته سنجان قزوين خوب شهرت داده‌اند . احياء السلطنه سلطنت را احياء كرد ، لقب وى بامسمى بود و نتيجه داد . واقعا چك او احياء سلطنت را گمان مىكنم نموده باشد .\r\n\r\n\r\n","description":"","footnote":"\r\n( 1 ) - عيال نويسنده .\r\n( 2 ) - دختر سوم نويسنده عيال باقر كاظمى ملقب به مهذب الدوله .\r\n( 3 ) - فرزندان عين الملوك . يعنى دوست عزيزم آقاى دكتر عز الدين كاظمى . فرشته در شهريور سال 1374 مرحوم شد . ( ايرج افشار )\r\n","page_name":" 6856 ","page_number":156},
  {"content":"\r\n\r\nنامهء عين الملوك\r\n\r\n","description":"","footnote":"","page_name":" 6857 ","page_number":157},
  {"content":"\r\n . \r\n","description":"","footnote":"","page_name":" 6858 ","page_number":158},
  {"content":"\r\n\r\nحاشيه به خط مهذب الدولهء كاظمى است ( دنبالهء صفحهء بعد )\r\n\r\n","description":"","footnote":"","page_name":" 6859 ","page_number":159},
  {"content":"\r\n\r\nنامهء مهذب الدولهء كاظمى\r\n\r\n","description":"","footnote":"","page_name":" 6860 ","page_number":160},
  {"content":"\r\n . \r\n","description":"","footnote":"","page_name":" 6861 ","page_number":161},
  {"content":"\r\n . \r\n","description":"","footnote":"","page_name":" 6862 ","page_number":162},
  {"content":"\r\n\r\n\r\nكرپ دوشامبر - جرسه\r\nلباس خانمها در اين عيد پارچه‌هاى نازكى است معروف به « كرپ دو شامبر » « 1 » .\r\nجرسه ، شال پشمى « 2 » . چون عيد ما اول بهار است خانمها حتى المقدور پارچه‌اى مىگيرند كه به درد بهار و تابستان و تا وسط پائيز بخورد . خيلى ساده مىدوزند . پيراهن است . گردن و تا مقدارى از سينه باز . آستين يا به كلى تا شانه ندارد يا تا مرفق و اين بسته به ساعد و بازوى خانم است كه چاق و سفيد و فربه باشد يا متوسط . اگر به كلى سياه و لاغر باشد و آن خانم منصف تا دو انگشت به مچ مانده . اين پيراهنهاى معروف به بلند امسال كوتاه‌تر از پارسال مد شده . دور يقهء آن منجوق يا مرواريد بدل يا اصل كار كرده‌اند . همين قسم دور آستين و دامان آن ليكن خيلى مختصر ، كم ، برعكس سال قبل . غالب كمربندى از پارچه با شرابه‌اى از منجوق دارد . دور كمر آن تكمه‌هاى متعدد از همان پارچه . چارقد تور گل‌دار سفيد است . جوراب ابريشمى نازك رنگ لباس . كفش روباز برقى . چادر سياه اطلس اعلى با برق و بىبرق . پيچه كوتاه و كم عرض . بند پيچه غالبا به رنگ لباس است جز آن‌كه رنگ سبز بيشتر معمول است .\r\n\r\nبزك زنها\r\nبزك - موى وسط ابرو را كنده ابرو را ماتيك مىكشند كه آن ماده مخلوطى است از چوب‌پنبه ، فندق سوخته و گليسيرين كه يا طهران مىسازند يا از اروپا به اسم « ماتيك » مىآورند و ابروى ايرانيها [ را 
  ] كه مشكى است سياه‌تر مىكنند . سفيدآب استعمال مىكنند . روغن سرخى براى لب آورده‌اند كه بعضى از خانمها به قدرى استعمال مىكنند كه از حال طبيعى خارج مىشود . چشم را ميل نقره مىكشند با سفيدآب و سياه مىكنند ، يا اگر چشم سياه يا زاغ يا ميشى مثل اروپائيها باشد هيچ استعمال ميل نقره و سفيدآب نمىكنند .\r\nموى دست تا شانه را آنها كه دارند و مىخواهند لباسشان بىآستين باشد تمام را تراشيده يا تا مرفق ، جز آن‌كه نداشته باشد . چون سر باز هنوز ما بين خانمهاى نجيب معمول نيست زلف را فر مىكنند و به اقسام مختلف و سنجاقهاى قشنگ مىزنند . پشت\r\n\r\n\r\n","description":"","footnote":"\r\n( 1 ) - اصل : كرم دو شامر .\r\n( 2 ) - پارچهء معروف به گل مخملى و شارمز از آن دو كه ذكر شد اعلىتر است . گل مخملى 5 قران يك ذرع ، شارمز 40 الى 25 ، جرسه 40 الى 20 ، كرپ دو شامبر 30 الى 12 ، شال 30 الى 14 قران . همه اجناس تنزل كرده چادر اطلس 400 قران 200 شده . مزد لباس سواى آن‌كه غالب خودشان مىدوزند 80 قران ( يادداشت از نويسنده ) .\r\n","page_name":" 6863 ","page_number":163},
  {"content":"\r\n\r\nسر را يا به كلى باز يا وسط آن را با اطلس قشنگى گره مىزنند .\r\nبه گردنها اگر تسبيح مرواريد يا گلهاى اعلى باشد البته مىاندازند و الا زنجير طلاى نازكى يا بعضى مهره‌هاى قشنگ و ظريف كه از فرنگستان آورده‌اند . به‌هرجهت لباس خانمهاى ما جز چارقد به كلى اروپائى است ، اما بسيار ساده و ظريف . جز آن‌كه هر مدى امسال اينجا متداول شود مال چند سال قبل آنجاست .\r\n\r\nخانم الموتيهء مؤلف\r\nخانم الموتيهء ما هم به كلى ترتيب سابق خود را كه مخلوط قزوينى و طهرانى بود بر هم زده و اروپائى شده است و با همه بىپولى براى من گران تمام شد . اما چاره نبود و ممانعت غيرممكن مثل همه مردها .\r\n\r\nزنان عز الدوله\r\nجز حضرت اقدس و الا كه همان مواجب است و همان لباس . اما به قول زيور الملوك زن آقاى عماد السلطنه گربه‌هاى خانهء شاهزاده هم پول جمع‌كن [ اند 
  ] و پول دارند چه رسد به خانمها و از پول خود پنهانى حضرت و الا تهيه مىكنند . پس از آن‌كه پوشيدند حضرت و الا هم تعريف مىكند . اما امسال نمىگذارد چندان به مهمانيهاى دور بروند . شلوغ است . عيد نيست . من حال ندارم . لازم نيست برويد و بقدرى خلق مبارك خانمها از اين باب تلخ است كه حساب ندارد . فقط جان‌جان خانم همشيرهء كوچك گاهى مىرود و گاهى نمىرود ، جز خانهء من كه بواسطهء قرب جوار و حق همسايگى همه آمدند و غدغن نگشت .\r\n\r\nمراجعت سردار سپه از قم\r\nپنجشنبه 21 شعبان - بازارها باز ، نمايندگان در مسجد شاه . سردار سپه ديشب از قم مراجعت كرد . مذاكرات با علما معلوم نيست . وكلا مشغول حل قضيه‌اند و آنچه شهرت دارد ميل دارند سردار به همان وزارت جنگ قناعت كند .\r\n\r\nاشعار\r\nاشعار زياد بند تنبانى خيلى شايع شده :\r\n تا كار دست اين دبنگه * اين كار تا به حشر لنگه \r\nاز اين قبيل تا فرصت نوشتن پيدا شود .\r\n\r\n","description":"","footnote":"","page_name":" 6864 ","page_number":164},
  {"content":"\r\n\r\n\r\nمقالهء ستارهء ايران\r\nامروز « ستارهء ايران » شمارهء 156 با كمال بىحيائى منتشر [ شد 
  ] . اما هركس گرفت خوانده و نخوانده آتش زد مگر معدودى . طورى كه بچه‌هاى روزنامه‌فروش فرار كرده بردند ، پس دادند . در صفحهء اول آن نوشته « اسلام و جمهوريت - برادران كلاه‌نمدى براى شما مىنويسم . رفقاى بازارى شما بخوانيد . اى تودهء رنجبر مسلمان كه مفسدين و مغرضين شما را آلت اجراء مقاصد خود [ كرده 
  ] و به احساس پاك ديانتى شما متوسل شده‌اند . شما لازم است بدانيد كه جمهوريت با ديانت اسلام نه‌تنها منافات ندارد بلكه نزديك‌ترين اشكال حكومتهاى دنياست با اصول مقدس اسلام . حضرت محمد ( ص ) از آسمانها لعنت مىكند براى اشخاصى كه ديانت مقدس اسلام را آلت كرده و به اسم ديانت با جمهورى مخالفت مىكنند » . سپس دست‌وپا مىكند و عبارتهاى قلمبه مىگويد كه نزد عوام جلوه كند كه به كلى عارى از معنى و حقيقت است . « جمهورى يعنى كه يك نفر بشر همين‌كه از مادر متولد شد مثل محمد حسن ميرزا وليعهد ماهى چهارده هزار تومان از دولت نگرفته و در خيابانهاى قلهك و زرگنده متعرض زنان مسلمه شود . در حالىكه مراجع تقليد ما علما و حجج اسلام ما منع و مخالفت و امر به فسخ و نسخ آن مىكنند . »\r\nميرزا حسين خان صبا معلوم الحال مىخواهد به مردم مشتبه كند . هيهات هيهات كه مردم هرچند نادانند آنقدر خر و احمق باشند .\r\n\r\nاحساسات مردم و كفارهء حكيم السلطنه ( به قول مدرس )\r\nحكيم السلطنه « 1 » ديدن آمد . گفت احساسات مردم بسيار شديد است . مستأجرين من ( خانه‌اش چهارراه دروازهء قزوين خيابان سپه است ) . به من پيغام داده‌اند اگر مىخواهيد خانهء سردار سپه باز برويد ما از اين محله شما را اخراج مىكنيم ( چون روزى كه اعضاء وزارت علوم به خانهء او مىرفتند همه پياده بودند . دكتر حكيم السلطنه قدش بلندتر از همه [ است 
  ] و خوب ديده بودند ) . سمسار مستأجر دكان من مجددا پيغام كرده اگر براى ماهى يكصد تومان اين خدمات را مىكنيد من ماهى صد تومان به شما مىدهم . رفتم ديدن مدرس ، چون معالج او هستم به وى عرض كردم دو معصيت كردم ( حكيم السلطنه مقدس و متشرع است . ) يكى آن‌كه تا خانهء سردار سپه رفتم ، ديگرى بيانيهء وزارت‌خانه را مهر [ كردم 
  ] . گفت كفارهء اولى اين است از منزل تا درب مجلس عقب من بيائى و رفتم .\r\n\r\n\r\n","description":"","footnote":"\r\n( 1 ) - دكتر على اكبر اعتماد - خانه‌اش خيابان سپه نزديك چهارراه حسن‌آباد بود . ( مسعود سالور )\r\n","page_name":" 6865 ","page_number":165},
  {"content":"\r\n\r\nدومى دو تا پول سياه .\r\nپنجشنبه 21 شعبان بازارها باز شد . نمايندگان در مسجد شاه‌اند . سردار سپه آمد .\r\nامروز در خانهء خودش پذيرائى مىكرد . « ستارهء [ ايران 
  ] » منتشر [ شد 
  ] . باز جمهورى و اسلام و با بيسوادى مىخواهد مطابقه كند . باز تلگرافات ولايات بود . چطور مال ساوه را كه ديروز نوشته بود امروز به اسم عراق ، مال عراق پريروز را امروز به امضاء اهالى ملاير .\r\nركيك ، زشت ، بد ، تمام جعل و كوپى .\r\n\r\nسانسور\r\nتلگرافخانه سانسور است و آنچه امير نصرت گفت فقط تلگرافات سفراى خارجه به نمايندگان و قونسلهاى شهرهاى ايران مخابره شد و اولين آن مال روسها بود و تعداد جمعيت را شصت هزار مخابره كردند .\r\nمعتضد السلطنه صبح خانهء مدرس است ، عصر قبل از خانهء عميد الدوله خانهء خالصىزاده . افخم الدوله پرسه مىزند و تحريك مىكند شب 27 عيد شاه چراغانى شود .\r\nمعتضد السلطنه از طرف خالصىزاده به وليعهد پيغام برده بود كه سه روزنامه بايد منتشر كنيم پول لازم است . والاحضرت گفته بود لازم نيست .\r\n\r\nامير اكرم و امراى ديگر - مخالفت با سردار سپه\r\nامير اكرم از اقوام سردار سپه حاكم مازندران كه در خانهء خود سردار اقامت داشت مخالف اين اقدام بود . كارش به منازعهء مختصرى كشيد . چون قبول نكرد قهر [ كرده 
  ] و به خانهء ديگر رفته است . محمود آقا خان انصارى امير اقتدار حاكم اصفهان به كلى مخالف بود و هرچه كرد موافق نشد . از اصفهان آمد ديگر نرفت . عبد اللّه خان امير لشكر شمال كه آذربايجان را به كلى امن و امان نمود و آن خدمات مشعشع را نمود مخالفت كرده و در مخالفت باقى است .\r\n\r\nاحمد آقا خان امير احمدى\r\nاحمد آقا خان امير لشكر غرب از جنگ و امنيت لرستان مراجعت [ كرد 
  ] . پس از آن‌كه چند روزى همدان ماند طهران آمد . اقبال همراهى كرد وقتى است كه سردار نمىتواند به محاسبهء غارت و منافع اين سفر او برسد و هرچه برده اگر اين شكل باشد به كيسهء او خواهد ماند . مشهور است كه در بازار و اغلب محافل مىگويند احمد شاه هجده سال\r\n\r\n","description":"","footnote":"","page_name":" 6866 ","page_number":166},
  {"content":"\r\n\r\nاست سلطنت دارد و پول جمع كرده . سردار سپه دو سال و چند ماه . مكنت و پول شاه را با او معاوضه مىكنيم ببينيم قبول مىكند يا نه . من عقيده دارم راضى نشود .\r\nجمعه - صبح از خانه حركت كردم به عزم بازديدهاى محلهء سرچشمه . اول خانهء فخر السلطنه رفتم بعد خانهء خانم سالار و خانهء معتضد السلطنه . هر سه در كوچهء مسجد شيخ عبد النبى وصل به هم است . از آنجا خانهء نصير الدوله رفتم . پس از ملاقات همشيره و پسر كوچك خان « 1 » از درمس پاريسى ، بيرون ديدن نصير الدوله رفتم . يك نفر سيد معمم آگاهى كه نمىدانم معلم مدرسه بود يا شغل ديگر داشت آنجا بود . صحبت زياد شد .\r\n\r\nقضيهء سردار سپه در مجلس\r\nنصير الدوله از مجلس ملاقات سردار سپه با آقايان علما در روز شنبه خوب خبر داشت . از كسانى كه بودند شنيده بود . چنين حكايت كرد كه پس از آن افتضاح زدن و بستن مردم و صحبت مؤتمن الملك و مشير الدوله آقا را بردند به اطاق علما . پس از سكوت مختصرى امام جمعهء خوئى آغاز سخن كرد كه ما از خدمات و زحمات رئيس الوزراء در توسعهء قشون ، امنيت مملكت كمال تشكر و رضايت را داريم ، اما از اين اقدام اخير و از اين حركت امروز نارضا و متشكى بل مخالف و معاند . آن‌وقت آقا سيد محمد بهبهانى در همين زمينه فرمايشات كرد . سردار سپه پس از تأملى جواب گفت من جمهورى نمىشوم ، جمهورى را دوست ندارم و قول مىدهم ديگر همراهى نكنم . به من از آنجا تلفن كردند كه تمام وكلا كشته مىشوند ، مجلس غارت و يغما مىشود ، بيائيد چاره كنيد . من براى حفظ مجلس و حيثيت مجلس آمدم . بعد برخاست اول صورت حاجى امام جمعه خوئى ، بعد يكى يكى آقايان ديگر را بوسيده زمانى كه از درب اطاق بيرون مىرفت گفت اما من با اين دو برادر نمىتوانم كار كنم و از من پيشرفت ندارد . از قرار معلوم مقرر بود كه پس از مذاكرات در مجلس خصوصى يا علنى اگر حضور رئيس الوزراء لازم شود تلفن كنند .\r\n\r\nتدين بىدين\r\nتدين بىدين بدون اطلاع رئيس يا ساير وكلا به وى تلفون بدان مضمون كه نوشتم مىكند و مىآيد . اما لدى الورود و بدون تحقيق و بدون مشاهدهء حال مردم و پرسش از\r\n\r\n\r\n","description":"","footnote":"\r\n( 1 ) - عبد الوهاب خان بدر پسر ارشد نصير الدوله از كارمندان وزارت خارجه .\r\n","page_name":" 6867 ","page_number":167},
  {"content":"\r\n\r\nوكلا چرا آن رفتار را كرد جواب ندارد . اين را هم تدين گفته بود .\r\nناهار مرا نصير الدوله نگاه داشت . باز شرحى از بىعلاقگى شاه گفت و يقين داشت پس از اين تازيانهء شديد كه خورد باز عبرت نگيرد . خواه و نه خواه تزلزل او مستحكم شده صد سال جمهورى عقب افتاد ، مشروط بر اين‌كه تغيير لون و مسلك و مشرب بدهد .\r\n\r\nپولهايى كه سردار سپه خرج كرد\r\nبعد گفتند بطور تحقيق متجاوز از سيصد هزار تومان سردار سپه در اين راه خرج كرده است ، بطور حتم پنجاه هزار تومان تدين ، سه هزار تومان به عارف مرحمت شده خانه بخرد و آن اشعار و كنسرت را تهيه كند . سواى آنچه بليت فروخته شود .\r\n\r\nفخر الملك\r\nاز آنجا رفتم خانهء فخر الملك . حاجى وكيل ملاقات شد . گفت امروز براى معرفى فخر الممالك « 1 » خانهء رئيس الوزراء رفتم بشاش بود ، خندان بود . تمام صحبت وزارت خانه را با من مىكرد . من گفتم وزير كه نيستم ، مشار الدوله « 2 » معاون را مىگويم شرفياب شود ، هر امرى است به او بفرمائيد . فخر الممالك از امنيت نهاوند و لرستان گفت خوشش آمد و به حضار گفت بشنويد . چون اهالى طهران از خارج خبر ندارند .\r\nفخر الممالك آب‌وتاب داد ، دروغ و راست خيلى گفت .\r\n\r\nفرمانفرما ليدر جمهورى\r\nحاج وكيل به اسب‌دوانى كلوپ نظام خارج دروازهء دوشان تپه [ مىرود 
  ] . خود رئيس الوزراء هم خواهد رفت . حاج فخر الملك باغ خود جنب باغ شاه مىرفت . فرستاديم دائىجان آمد و سه نفرى رفتيم . مراجعت خانهء احتساب الملك تلخ بازديد رفتيم . گفت ظهير الدوله ديروز ديدن فرمانفرما رفته بود ، [ فرمانفرما 
  ] گفته بود من ليدر جمهورى شدم . آقا جواب گفته بود مثل سيدى كه سنى شود . گفت ظهير الاسلام را توى خيابان ديدم نگاهش داشتم . گفتم افسوس مىخورم خانم مرحوم زنده نيست تا تحقيق كنم پدر و مادر تو كيست . خجل و شرمنده شد و رد شد .\r\n\r\n\r\n","description":"","footnote":"\r\n( 1 ) - فخر الممالك برادر بزرگتر صلبى حاج عز الممالك اردلان . ( مسعود سالور )\r\n( 2 ) - نظام الدين حكمت . ( ا . افشار )\r\n","page_name":" 6868 ","page_number":168},
  {"content":"\r\n\r\nيكشنبه 24 شعبان ، 10 حمل - كاغذى كه در جواب مهذب الدوله نوشتم ده صفحه شد ، تمام وقايع را نوشتم . آقا على نجم‌آبادى از علماى معروف طهران وفات كرد . ختم در مساجد گذاشتند . فردا هم در مسجد شاه [ مىگذارند 
  ] . افخم را فرستاديم بلكه والاحضرت را راضى كند از راه بازار مسجد براى برچيدن ختم برود . وليعهد گفته بود شرط كرده‌ام بيرون نروم ، حرف‌شنوى ندارند . آمدن او به بازار و مسجد خيلى محاسن داشت .\r\n\r\nسردار سپه در قم\r\nسردار سپه قم وارد مىشود اول به حرم مشرف مىشود ، سپس خانهء متولى باشى .\r\nآقايان را به زحمت راضى مىكنند كه ديدن كنند . اول خانهء آقاى آقا سيد ابو الحسن مىرود بعد خانهء آقاى نائينى . سپس مىخواهد خانهء آقا شيخ عبد الكريم برود آقا عذر مىخواهد . اصرار مىكنند مىفرمايد پس آن دو آقا هم بايد باشند . رئيس الوزراء شرفياب مىشود ، چند ساعت چهار نفرى خلوت مىكنند . گفتگوها آشكار نشده جز آن‌كه تعهد مىكند اسم جمهورى برده نشود .\r\nاما آنچه معتضد السلطنه از قول آقاى شيخ عبد النبى حكايت كرد : آقا فرموده بود به\r\n\r\n","description":"","footnote":"","page_name":" 6869 ","page_number":169},
  {"content":"\r\n\r\nنورچشمى آقا بهاء كه تفصيل ملاقات را بگويد . او گفته بود آقايان چهار شرط با سردار سپه نمودند .\r\nاول انتشار اعلان و متحد المال به كل ولايات كه هركس اسم جمهورى ببرد مجازات مىشود .\r\nدوم شش نفر از وكلا دبير اعظم ، تدين ، احياء السلطنه ، حاجى ميرزا يحيى دولت‌آبادى از مجلس خارج گردند .\r\nسيم روزنامه‌نويسها تبعيد و مجازات شوند .\r\nچهارم مشير الدوله وزير خارجه و مستوفى الممالك وزير داخله شوند .\r\nگفت من گفتم اگر نكند . آخوندى از كنار مجلس بلند گفت به فلان زنش مىخندد .\r\nگفت جناب آقا از نزاكت خارج نشو ( هيچ‌يك از شروط اربعه تا امروز صورت خارج به خود نگرفت ) . گفت گفتم از ضرب قنداق تفنگ بيضهء بنده‌زاده ورم كرده . گفت باد دماغ رئيس الوزراء به بيضهء آقازاده ريخته ( محمد باقر ميرزا سوزنك گرفته بيضه ورم كرده معتضد السلطنه گردن قنداق تفنگ گذاشته ) .\r\n\r\nتركيه\r\nشارژه دافر فرانسه شهرتى كه تلگراف شاه را به وليعهد داده در جرايد تكذيب كرده .\r\nسفارت عثمانى شايعهء اذان در مناره‌ها را تكذيب [ كرد 
  ] . به واسطهء همين تكذيب تصديق ساير مطالب را كه وقوع يافته به گردن خود گرفته است . زيرا اگر آنهاى ديگر هم واقعيت نداشت تكذيب مىنمود . در مجلس كبير آنقوره در خصوص قانون انحلال مجلس به حكم رئيس جمهور منازعه شده . يك نفر از وكلا گفته خداوند اگر از رئيس جمهور اين توقع را بنمايد ما او را قبول نمىكنيم .\r\n\r\nمصر\r\nدر مصر براى خلافت اجتماعات بزرگى شده . بالاخره گفته‌اند يا خليفهء سابق بايد باشد يا خلافت حق فؤاد سلطان مصر است . سلطان حسين فعلا خود را خليفه مىداند به تقويت انگليسها . سنگلر مقصر شد و به مدعى العموم واشنگتن امر شد تحت محاكمه بكشد . اين هم كمپانى نفط شمال ما . . . « 1 »\r\nختم آقا على را ناصر الدين ميرزا مىرود جمع مىكند . واعظ در منبر شاه را به القاب\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 6870 ","page_number":170},
  {"content":"\r\n\r\nزياد دعا مىكند . وليعهد را دعا مىكند . سردار سپه براى برچيدن ختم مىرود . جلو خان عضد الملك پياده شده راه مىافتد . بين راه رئيس كميسر مىگويد ختم برچيده شد . با خشم هرچه تمام‌تر مراجعت [ كرده 
  ] سوار اتومبيل شده مىرود .\r\n\r\nمقالهء قانون به قلم ملك الشعرا\r\nامروز جريدهء « قانون » يك مقاله از وقايع اين دو سه ماهه درج نموده بود . گفتند و محقق است كه به قلم و انشاء ملك الشعراء بهار است . در نهايت بىغرضى و ادب و نزاكت كه بعضى از مطالب آن را پاك و صاف ما هيچ نمىدانستيم . البته او وكيل و جزو سياست ، داخل حزب و محافل با آن انشاء و تحريرى كه دارد بهتر مطالب را به سمع مردم مىرساند . براى مزيد اطلاع آن مقاله ملصق به اين كتاب شد « 1 » اين روزنامه امروز به حدى خريدار پيدا كرد كه دانه‌اى دو هزار نمىدادند و نبود . سواى مطالب مخفى آن كه خيليها نمىدانستند . از افتادن عمامهء مدرس وسط اطاق من مسبوق نبودم . از اين‌كه روز چهارشنبهء ميتينگ ، خالصىزاده را در اطاق عمارت مجلس تدين كتك مىزند و موزر به سمت او مىكشد خبر نداشتم . همراهان خالصىزاده را به حكم تدين از مجلس با چوب و كتك بيرون مىكنند اطلاع نداشتم . هيجده كرور مكنت شاه اغراق است و روز شنبه را هم از ترس مختصر كرده است . روى هم رفته بسيار بسيار جامع و مفيد است .\r\n\r\nملاقات شومپاتسكى\r\nاما مطلب ديگرى كه خيلى شهرت دارد و سواى آنچه از ايرانيها شنيدم : سلمان خان تاجرباشى روس هم در خيابان علاء الدوله برايم حكايت كرد اين است كه شامياتيسكى ( شومى ياتسكى يعنى به زبان روسى شلوغ كن و در اين موقع خيلى مناسبت داشت ) دو روز قبل از حركت پنج ساعت با رئيس الوزراء خلوت مىكند و مىگويد ما در مملكت شما منافع داريم ، تجارت داريم و روزبه‌روز احتياج شما به ما و ما به شما زيادتر مىشود . مايل نيستيم يك‌مرتبه شما انگليسى شويد يا به واسطهء عدم پيشرفت اين مطلب هرج‌ومرج [ بشود 
  ] . خيلى حرفها كه شهرت نداده‌اند . رئيس الوزرا قول قطعى\r\n\r\n\r\n","description":"","footnote":"\r\n( 1 ) - قانون يكشنبه 24 شعبان 1342 - شمارهء 29 . با كاغذ و چاپ به اين خوبى روز دوشنبه هم به واسطهء كثرت خريدار چاپ شد و اين اول جريده بود كه دو مرتبه منتشر شد به واسطهء اين مقالهء ملك الشعرا كه امضاء خود را ننوشته است . ( مؤلف بر روى تكه روزنامه نوشته است ) .\r\nمتن اين مقاله چون مفصل است در قسمت « پيوست شمارهء 1 » آخر اين مجلد به چاپ رسانيده مىشود .\r\n","page_name":" 6871 ","page_number":171},
  {"content":"\r\n . \r\n","description":"","footnote":"","page_name":" 6872 ","page_number":172},
  {"content":"\r\n\r\nنمىدهد . سفير مىرود و به وليعهد پيغام مىكند كه قشون روس كمك و پشت شماست .\r\nخودش حركت مىكند و به نايب خود دستور مىدهد و مشغول تحريكات مىشوند .\r\nلدى الورود انزلى كشتى جنگى روس به بندر لنگر مىاندازد و اين داستان در اينجا برپا مىشود كه مىتوان گفت عامل مؤثر آن ( پول ) مال روسها بود ، باقى فرمايش علما و احساسات بر له مذهب و مملكت .\r\nباز شهرت دارد با اين خيال فرانسه‌ها ، امريكائيها حتى سفير افغان مخالف [ اند 
  ] و دامان مىزدند . يا للعجب انگليس سلطنت‌طلب و پادشاه‌دوست ، جمهورى ما را طالب ، روس بولشويك ، سلطنت خواه مىشود .\r\n\r\nحركت به عتبات\r\nوكلا همه روزه مجلس خصوصى و كمسيون دارند بلكه راه حلى براى قضيه پيدا كنند . هنوز كه چيزى تراوش نكرده است . مدرس آمد . آقايان روز جمعه به سمت عتبات حركت كردند با كالسكه و خيلى بطىء . در كرمانشاهان هم توقف مىكنند . البته در شهرهاى بين راه فرمايشاتشان اثرات خوب مىكند . آن جزئى خيالات هم كه به سر مردم افتاده بود از سرها بيرون مىرود .\r\n\r\nخانهء شعاع الدين ميرزا\r\nخانهء عميد الدوله رفتيم . بنا بود فردا دانگى حضرت عبد العظيم برويم .\r\nمعتضد السلطنه گفت خانم پول نداد و من نمىتوانم بيايم ، شما هم نرويد . بعد روز سيزده به ميان آمد كه عيد شاه است . نمىشود هم درب خانه رفت هم بيرونها . متفقا قرار داديم خانهء شعاع الدين ميرزا كه در خيابان اميريه است برويم . گفت مهمان زنانه دارم .\r\nمعتضد السلطنه گفت ما توى خيابان مىنشينيم . گفت ناهار نيست . گفتيم ناهار مىآوريم .\r\nگفت ضرر ندارد تشريف بياوريد . بعد التماس كرديم يك آش رشته بدهد . گفت آرد ندارم . افخم الدوله گفت آرد با من . گفت كشك ندارم . من گفتم آن هم با من . گفت كى لوبيا و بلغور مىدهد . يك‌مرتبه همه فحش دادند . گفت آب و هيزم مال من ، باقى با شما . . .\r\n\r\nروزنامهء قانون\r\nمعتضد السلطنه طالب روزنامهء « قانون » بود . ادارهء او نزديك بود فرستاديم نداشت . از روزنامه‌فروش رفتند بخرند نداشتند . گفتيم مىرويم ادارهء توزيع جرايد . اين بود حركت كرديم . اتفاقا آنجا هم تمام شده بود و جمعى مثل ما براى خريد آمده بودند . . .\r\n\r\n","description":"","footnote":"","page_name":" 6873 ","page_number":173},
  {"content":"\r\n\r\nتوى ميدان توپخانه آن روزنامه‌فروش بدصدا رسيد . معتضد السلطنه « قانون » خواست . بلند گفت ندارم . آرام گفت دارم دو قران . يك‌مرتبه ديدم امير نصرت مرا صدا مىكند دائى جان دائى جان . . . جمعيت دور روزنامه‌فروش جمع شد . . . ناصريه را گرفته سرازير شدم و آن روزنامه‌فروش بدحنجرهء بدصدا تا دم شمس العماره گوش مرا كر كرد .\r\nاز بس كه گفت راجع به تدين و آقاى آقا سيد حسن مدرس .\r\n\r\nجنازهء جمهورى\r\nبعضى تكه‌ها فراموش مىشود ، بعضى شايد مكرر . زيرا من كم‌حافظه هستم . اين روزها بدتر شده‌ام . رئيس الوزرا براى روز جمعه عيد لباس گلى نوظهورى با كلاه تازه براى خود تهيه نموده بود كه بپوشد و سلام ميدان مشق برود . رنود فهميدند سه روز قبل سگى را لباس قرمز پوشانده كلاه عجيبى سرش گذاشته توى بازار گرداندند كه رئيس جمهور بازار آمد ، تشكر از بازارى كند . يك روز بعد آن عمارى درست كرده در خيابان آتش زدند كه جنازه و نعش جمهورى است .\r\n\r\nتدين و مدرس\r\nجريدهء مفلوك كثيف « توفيق » كه چاپ آن چپ و راست گرفته و صفحهء دوم و سوم آن خوانده نمىشود ، فروشنده هم تا به دست مشترى مىداد مثل برق مىگذشت .\r\n\r\nتدين و مدرس\r\n اى باد صبا برو به مجلس * برگو به تدين و مدرس\r\nما ملت مستمند ايران * هستيم تماممان پريشان\r\nگر آن‌كه وكيل ملت هستيد * بايد بكنيد حفظ ايمان\r\nاين قال و مقال از چه باشد * از پارلمان به اوج كيوان\r\nمردم همگى اميدوارند * تا كار كنيد بهر ايشان \r\nباقى اشعار خوانده نمىشود . ايضا :\r\n\r\nسيزده بدر\r\n بتول خانم نشسته‌اى * در اطاقها را بسته‌اى\r\nمگر چو من تو خسته‌اى * امسال تو با ننه قمر\r\nسيزده بدر نميرى مگر * زينب خانم كجا بودى\r\nاين ور و آن‌ور بودى \r\n\r\n","description":"","footnote":"","page_name":" 6874 ","page_number":174},
  {"content":"\r\n\r\n يا پيش بچه‌ها بودى * چقد مىرى اين‌ور آن‌ور\r\nسيزده بدر نميرى مگر * عشرت خانم با شوهرت\r\nبا بچه‌ها و دخترت * با پسر كور و كرت\r\nسوار خر نمىشى مگر * سيزده بدر نميرى مگر\r\nنه‌نه حميد حموم ميره * با اسباب تموم ميره\r\nبا زن مش غلوم ميره * ميزاره حنا به دست و سر\r\nسيزده بدر نميرى مگر * يك شيشهء سركه شيره\r\nبده به آن زنيكه پيره * يواش يواش خودش ميره\r\nما هم ميريم از پشت سر * سيزده بدر نميرى مگر\r\nدختر آمشدى جواد * ميخاى برى اكبر آباد\r\nالتفات شما زياد * با ننهء استاد صفر\r\nسيزده بدر نميرى مگر * سيزده به در ثواب داره\r\nاينها همش كتاب داره * هر كارى يك حساب داره\r\nادا ميشه قرض پدر * سيزده بدر نميرى مگر\r\nگلين خانم شوهر نداشت * فاطمه بگم پسر نداشت\r\nاين چيز را خبر نداشت * خداداد به او پسر\r\nسيزده بدر نميرى مگر * سماور و قورى بيار\r\nيك اسباب جورى بيار * يك چارقد تورى بيار\r\nچادر پشمى كن به سر * سيزده بدر نميرى مگر \r\nمملكت ما شاه عمل نياورده ، شاعر چطور ، تاجر چطور ، عالم چطور ، همه به حمد اللّه به هم مىآيند و كهر كم از كبود نيست . من از خودم پى به سايرين مىبرم و مىبينم همه خرابيم ، همه فاسد .\r\n\r\nخوشحالى زنها\r\nدوشنبه 25 شعبان - صبح به كلى منزل بودم . عصر خانمها خانهء افخم الدوله بودند . آنجا رفتم مسرور بودند و مىگفتند براى آن‌كه تجار و كسبه شب عيد شاه خيال چراغانى\r\n\r\n","description":"","footnote":"","page_name":" 6875 ","page_number":175},
  {"content":"\r\n\r\nدارند ، مىرويم بازار كه از آنها تشكر كنيم . من گفتم به اجماع نرويد . دو تا سه تا باشند .\r\nشب عيد هم در آتش‌بازى ميدان مشق اگر باشد مىروند زنده باد بگويند .\r\nقمر الدوله دختر من مىگفت شب عيد سيم ماه من به آتش‌بازى رفتم به جاى عكس شاه كه وسط آتش‌بازى هميشه نشان مىدهند و مارش سلام مىزدند اين دفعه شكل وزير جنگ بود و مارش جمهورى . يك‌مرتبه من بناى داد و بيداد را گذاشتم و آنچه خانم بود با من هم‌نوا شد ، طورى كه نظاميان متوحش شده و بعد شروع به خنده كردند و گفتند خانمها حق دارند .\r\nحضرت و الا چون خودشان نمىتوانند حركت كنند فرموده‌اند اگر عين السلطنه يوسفيه خواهد رفت خانمها اجازه دارند بروند و الّا نه . لذا خانمها اصرار كردند كه من رفتن خانهء شعاع الدين ميرزا را بدان تفصيل كه ذكر شد ترك [ كنم 
  ] و يوسفيه بروم . من هم براى خاطر يك جمع خانم كه از سيزده به در محروم نشوند قبول نمودم .\r\nآمدم بيرون . صدرائى و آقا سيدى كه خانهء نصير الدوله ديده بودم در اطاق با حاجى آقا گرم صحبت بودند دست داده نشستيم . گفتند ذكر خير شما بود . گفتم ما بقدرى فحش خورده ناسزا خوانده‌ايم كه ديگر ذكر خير نداريم . گفتند همانها و همان سكوت شما مردم را به يارى و حمايت شما برانگيخت و خداوند چنان اسبابى فراهم نمود كه اگر شاه و قاجاريه و همه رجال مملكت كرورها ، مليانها خرج مىكردند اين قسم اسباب فراهم نمىشد .\r\n\r\nكتك خوردن خالصىزاده\r\nبعد از صدرائى جويا شدم چه تصميمى در مجلس اتخاذ شده . گفت مرحلهء اول جمهورى به خاك سپرده شد . دومى شاه برقرار مىماند ، مرحلهء سيم وزير جنگ حل نشده است . بعد حكايت كتك خوردن خالصىزاده را گفت كه مؤتمن الممالك معاون رئيس مباشرت مجلس او را براى آن‌كه وعظ يا نطقى ننمايد بالا به اطاق رئيس مجلس برد ( رئيس نبود ) . يك‌مرتبه تدين با سهراب‌زاده كه دستش موزر بود و يك نفر ديگر ( كه اسم نبرد ) وارد اطاق شده تدين گردن كلفت پشت گردن خالصىزاده را گرفت از صندلى به زمين انداخت . آن‌وقت با پا ، با دست شروع به زدن و فحش گفتن نمود به اتفاق آن دو .\r\nمؤتمن الممالك پس از آن‌كه خودش به تنهائى از عهده برنيامد صدا زد جمعى داخل شدند و خالصى را نجات دادند . آن‌وقت جلوى پنجره رفته فحش به مردم داد و آنها را گفت بيرون كردند . اين خبر كه به سمع وكلا رسيد عموما متنفر شدند و بد گفتند . حالا ممكن بود شما با يك كرور پول چنين كارى صورت بدهيد .\r\n\r\n","description":"","footnote":"","page_name":" 6876 ","page_number":176},
  {"content":"\r\n\r\nاحمد شاه ( شاه ايران در اروپا )\r\n\r\n","description":"","footnote":"","page_name":" 6877 ","page_number":177},
  {"content":"\r\n\r\nاسم سيد را بعد از افخم الدوله پرسيدم نمىدانست . حاجى سيد مجتبى مىشناخت .\r\nگفت سيد جلال است و در عدليه و اوقاف بوده ، حالا نمىدانم چه كار دارد ، اما مرد كار است .\r\nرفتيم سر نوكرى خانهء شاهزاده عميد الدوله . سواى شريكه باقى بودند . مدرس آمده .\r\nمعروف است آقايان به وى نوشته داده‌اند كه گفتهء او گفتهء ما خواهد بود . واضح تفصيل ملاقات را نگفته است .\r\n\r\nانتخابات در ايران\r\nآقاى ممتاز الدوله آنجا آمد . مىگفت مردم در انتخابات دقت نمىكنند ، اين است كه خودشان بايد دنبال آن بروند . اگر وكيلها خوب بودند لازم به رفتن اين همه مردم به مجلس نبود . من گفتم تا قانون انتخابات اين است بهتر از اين وكيل معلوم نمىشود . يا سر نيزه است يا ميل ملاكين و متنفذين . تصديق كرد و گفت بايد اقلا خط و سواد فارسى يكى از شروط آن باشد . مىگفت در قانون نوشته اول وكلا قسم بخورند بعد داخل مذاكرات شوند . سه دوره است پس از انعقاد و مذاكرات قسم مىخورند . الساعه هم قسم نخورده دارند كار مىكنند . بعد صحبت شاه شد . گفت بايد خود و دربار را تغيير بدهد . من او را قسم دادم حالا هم به وليعهد بگوئيد تا او بيايد . گفت آن زنى كه با شاه عكس انداخته ملكهء اسپانياست و مورد تعرض و پرتست سفارت فرانسه كه كارهاى اسپانيا به او راجع است واقع گرديد . منتهى آشكار نكردند ( قد بلند خانم كه خيلى شبيه ملكه اسپانياست ) .\r\nافخم الدوله وارد شد و گفت الساعه اعلانى منتشر كردند كه جمهورى مدفون شد .\r\nمردم بقدرى جلوى آن ايستاده و قرائت مىكردند كه من درست نخواندم .\r\n\r\nزنده باد پيرمردهاى ما\r\nرو به منزل آمديم همه مردم شاد [ بودند 
  ] و صداى زنده باد شاه بلند بود . افخم الدوله جائى رفت . من از ناصريه مىآمدم . دو تا كسبه از وسط خيابان مىآمدند . آژان به آنها گفت برويد پياده‌رو . گفت حالا كه جمهورى نيست و آمد به پياده‌رو برابر من و گفت ملت حكم رضا خان لوطى را نمىخواند . من گفتم حكم دولت مشروطه است . گفت خير ، مقارن جمهورى اين حكم شد و ما به حكم رضا خان گوش نمىدهيم . گفتم زنده باد ملت . گفت زنده باد پيرمردهاى مملكت ما ، زنده باد شاه ، و شاهزادگان و وزراى سابق و به شتاب رفت كه نه او مرا شناخت نه من او را .\r\n\r\n","description":"","footnote":"","page_name":" 6878 ","page_number":178},
  {"content":"\r\n . \r\n","description":"","footnote":"","page_name":" 6879 ","page_number":179},
  {"content":"\r\n\r\nآمدم خانه ، حسين نوكر من يكى از اعلانها را آورده بود . بيانيهء رئيس الوزراء بود خطاب به ملت .\r\nبيانيه\r\nهم‌وطنان - گرچه به تجربه معلوم شده كه اولياى دولت هيچ‌وقت نبايد با افكار عامه ضديت و مخالفت نمايند و نظر به همين اصل است كه دولت حاضره تاكنون از جلوگيرى احساسات مردم كه از هر جانب ابراز گرديده خوددارى نموده است . ليكن از طرف ديگر چون يگانه مرام و مسلك شخصى من از اولين روز حفظ و حراست عظمت اسلام و استقلال ايران و رعايت كامل مصالح مملكت و ملت بوده و هست و هركس كه با اين رويه مخالفت نموده او را دشمن مملكت فرض و قويا در دفع او كوشيده و از اين به بعد نيز عزم دارم همين رويه را ادامه دهم و نظر به اينكه در اين موقع افكار عامه متشتت و اذهان مشوب گرديده و اين اضطراب افكار ممكن است نتايجى مخالف آنچه مكنون خاطر من در حفظ نظم و امنيت و استحكام اساس دولت است ببخشد ، و چون من و كليهء آحاد و افراد قشون از روز نخستين محافظت و صيانت ابهت اسلام را يكى از بزرگترين وظايف و نصب العين خود قرار داده همواره درصدد آن بوده‌ايم كه اسلام روزبه‌روز رو به ترقى و تعالى گذاشته و احترام مقام روحانيت كاملا رعايت و ملحوظ گردد لهذا در موقعى كه براى توديع آقايان حجج اسلام و علماء اعلام به حضرت معصومه ( ع ) مشرف شده بودم با معظم لهم در باب پيش‌آمد كنونى تبادل افكار نموده و بالاخره چنين مقتضى دانستيم كه به عموم ناس توصيه نمائيم عنوان جمهورى را موقوف و در عوض تمام سعى و هم خود را مصروف سازند كه موانع اصلاحات و ترقيات مملكت را از پيش برداشته در منظور مقدس تحكيم اساس ديانت و استقلال مملكت و حكومت ملى با من معاضدت و مساعدت نمايند .\r\nاين است كه به تمام وطن‌خواهان و عاشقان آن منظور مقدس نصيحت مىكنم كه از تقاضاى جمهوريت صرف‌نظر كرده و براى نيل به مقصد عالى كه در آن متفق هستيم با من توحيد مساعى نمايند .\r\nرئيس الوزرا و فرماندهء كل قوا ( رضا )\r\n\r\nنظر خالصىزاده نسبت به بيانيه\r\nخالصىزاده همان شب در منبر گفته بود لازم نبود رئيس الوزرا بيانيه‌اى به اين طرز و به اين عبارت مرقوم و منتشر دارند . پول نمىداد ، سرنيزه نمىزد احدى اين گفتگو را نمىنمود ، همه كارها را خودش كرده و آن‌وقت به اين شكل بيانيه صادر مىكند .\r\n\r\n","description":"","footnote":"","page_name":" 6880 ","page_number":180},
  {"content":"\r\n\r\n\r\nاسب‌دوانى\r\nشنبه به هيئت وزراء رفته حاج عز الممالك و سليمان ميرزا را هم خواسته بود .\r\nروشنك مىگفت هر قدر اصرار نموده بود روى صندلى وزارتى ننشسته بودند . مشورتى بود كه من نمىدانم . معلوم شد براى همين بيانيهء مرموز بود . ديروز هم اسب‌دوانى بود .\r\nخودش تك توى يك چادر نشسته بود . بعضى از محترمين را رقعهء دعوت فرستاده بودند . شارژه دفر جديد انگليس وارد شد .\r\n\r\nجواب تشكر از بيانيه\r\nسه‌شنبه 26 شعبان - ديشب بد خوابم برد . صبح خوابيدم بعد كسل شدم و بيرون نرفتم . مقارن ظهر افخم الدوله آمد . بازار بودم حاجى سيد ساعت‌ساز و حاجى محمد حسين بلورفروش با من صحبت كردند كه جمعى از اهل بازار مىگويند در جواب بيانيهء رئيس الوزراء ورقهء اظهار تشكرى چاپ و منتشر كنيم . من عقيده نداشتم و به آنها گفتم هيچ مناسب نيست . گفتند اگر اصرار و ابرام كنند ناچار شويم . گفتم پس من كار دارم عين السلطنه را مىفرستم كه مضمون آن را طورى بنويسد كه چندان متملقانه نباشد . حالا شما برويد .\r\n\r\nمخالفت مؤلف با دادن بيانيهء تشكر\r\nافخم الدوله كه رفت من فكر كردم ديدم هيچ صلاح نيست . فورى كاروانسراى حاجب الدوله حجره آقا رفتم . مشتريها را كه روانه كرد نشستيم و من گفتم به چه مناسبت شما اظهار تشكر مىكنيد . مگر از شما عذر خواسته ، از حركات آن روز پشيمان شده . چه واقع گرديده است كه به اين زودى هنوز جراحات كسان شما التيام نيافته تشكر بايد كرد .\r\nيك بيانيهء ملمع عمومى كرده ، چه ربط به مردمى دارد كه در خانهء خودشان آن قسم رفتار كردند و آنطور با آنها عمل شد . سيد همه را تصديق كرد . گفت ما هم عقيده نداشتيم و البته نمىگذاريم بنويسند . راست است نه از ما عذر خواسته نه از علماى ما . نه هنوز ما يقين داريم كه به كلى صرف‌نظر نموده باشد ، نه آن بابيها را از اطراف خود متفرق نموده .\r\n\r\nعمليات سردار سپه يادآور محمد على شاه\r\nآمدم منزل . درست تاريخ قضيهء اقدامات محمد على شاه و بساط ميدان توپخانه و باغ شاه را تجديد نموده است . آنها قاطرچيها را مىآوردند بگويند مشروطه نمىخواهيم\r\n\r\n","description":"","footnote":"","page_name":" 6881 ","page_number":181},
  {"content":"\r\n\r\nسردار سپه دزد و مقصرهائى كه از نظميه به عشرت‌آباد براى تسطيح خيابانها مىبرند جلو آورده مىگويند ما جمهورى مىخواهيم . او شاپشال و امير بهادر و مجلل [ را 
  ] هرچه گفتند از دور خود نراند اين آقا دبير اعظم ، خدايار خان و جمعى ديگر را . آن تلگرافات اجبارى با اين تلگرافات همه يكى است با جزئى تفاوت .\r\n\r\nسه ماده\r\nعصر بيرون رفتم . ميان ما فرخ ميرزا پسر آقاى عماد السلطنه هم خيلى كار كرده ، چون دمكرات است در ميان آنها خيلى تفرقه انداخت . چندين مجلس با « صبا » و مدير « گلشن » نزاع كرده . آن دو دفعه كه گلشن و صبا نوشتند ما به همهء قاجاريه و شاهزاده نمىگوئيم در ميان آنها آدمهاى خوب هست ، نتيجهء منازعهء فرخ ميرزا بود . من تصور مىكنم فاميل ما از زنانه و مردانه بيشتر از سايرين كار كرد و مجاهدت نمود . فرخ ميرزا مىگفت حتى حلاج « 1 » دويست تومان پول گرفت . مدرس اگر آن روز آن مخالفتها را نمىكرد حتما در اين سه ماده رأى داده شده بود ، زيرا هنوز تدين و اعوانش به جا بودند . آن سه ماده اين است :\r\n1 - انقراض سلطنت قاجاريه\r\n2 - اختيار مجلس در تغيير قانون اساسى\r\n3 - رفراندم\r\nهنوز هم سردار سپه از پلهء نردبان نيابت سلطنت فرود نيامده است . تدين نزد همه كس مفتضح شده و بيم خطر برايش هست .\r\n« ستارهء ايران » در ذيل بيانيهء رئيس الوزرا نوشته بود ما برحسب خواهش ناجى ملت عجالتا سكوت مىكنيم . ليكن ما به امر او قلم‌فرسائى در اطراف اين نيت مقدس نمىكرديم كه حالا به امر او ساكت باشيم . ايران همان طهران نيست . با اين شاه و وليعهد ناقابل نمىتوان كار كرد ( تا حال همان طهران بود ! بله همان طهران است ، فرانسه هم پاريس و انگلستان لندن . )\r\n\r\nمستر داور\r\n« ناهيد » اگرچه تدين و فراكسيون تجدد را رسوا كرده بود همه‌جا مستر داور ، شيخ عرب و سركشيكچىباشى نوشته بود ( سركشيك‌زاده ) . اما باز عزيز السلطان مليجك و\r\n\r\n\r\n","description":"","footnote":"\r\n( 1 ) - حسن حلاج مدير روزنامهء حلاج .\r\n","page_name":" 6882 ","page_number":182},
  {"content":"\r\n\r\nسليم مادر شاه و قاجاريه را حلاجى كرده بود ، حتى لفظ بىناموس ذكر نموده بود كه نگاه داشتيم تا اگر خدا خواست براى محاكمه . مليجك را هم منيجه نوشته بود و غلط است . مليجك به زبان گروسى گنجشك است . عزيز السلطان خيلى كوچك بود و گروسى ، لذا اين اسم را شاه به او گذاشت .\r\n\r\nچراغان تاج‌گذارى\r\nبراى تماشاى چراغان راه افتاديم بازارها را خوب بسته بودند ، خصوصا بازار سمسارها . به هر طاقى چهلچراغ آويزان و همه‌جا بيرق كشيده بودند . خيابان كمتر چراغان بود جز شاه آباد . گفتند پامنار و سرچشمه [ را 
  ] هم خوب چراغان نموده بودند كه هيچ معمول نبود . اما ادارات دولتى ، بلديه ، حتى بانك انگليس كه اصرارى هميشه در چراغانى داشت به كلى خاموش بود . سردار سپه اجازه نداده است . آتش‌بازى هم نكردند . اگرچه باران و تگرگ اجازه نمىداد اما قبلا كه آثارى از آن نبود . هر محله يك اتومبيل كرايه و جمعى نشسته عكس شاه و چراغ زياد بدان نصب و در خيابانها حركت مىكردند . ورقه‌هاى الوان براى تشويق و تهينت مىانداختند « 1 » . چند درشكه هم همين قسم در حركت بود .\r\n\r\nارادهء ملت\r\nواقعا اراده ارادهء تودهء ملت است كه هيچ‌چيز جلوگيرى نمىكند . نادر زور داشت اما باز ميل توده بود كه پادشاه شد . آقا محمد خان هم همان قسم . ما تابع زور هستيم ، به واسطهء بىعلمى و بىسوادى . اما در همان حال باز اراده‌مان شرط است . راست است شهرت دارد روسها پول دادند و تحريك كردند . اما اين پول را به همه دادند ؟ نه . تودهء ملت طالب نبود اين كار صورت نمىگرفت . يك پولى هم ميانه جمعى زدند و بردند .\r\nاحساسات يك مملكتى و يك شهر عظيمى مثل طهران را با پول نمىتوان زنده يا خفه نمود . در هر حال انگليسها به مقصود خود رسيدند . ما كه داشتيم تازه داخل انجمن انسانيت و تمدن مىشديم قسم ديگر و عكس آن معرفى شديم . دو تكان و لطمهء سخت هم به دو شخص اول و دوم مملكت ما داد . به شاه حالى كرد تاج و تخت تو به ارادهء من است . به سردار سپه هم فهماند كه تو داخل آدم نيستى . من تو را بالا بردم و مىتوانم پائين بياورم .\r\n\r\n\r\n","description":"","footnote":"\r\n( 1 ) - يك نمونه كه روى كاغذ قرمزرنگ است چاپ مىشود .\r\n","page_name":" 6883 ","page_number":183},
  {"content":"\r\n . \r\n","description":"","footnote":"","page_name":" 6884 ","page_number":184},
  {"content":"\r\n\r\nخانهء عميد الدوله رفتيم . جمع شدند . آسمان بناى غرش را گذاشت خيلى سخت و شديد . باران مخلوط به تگرگ آمد . تقريبا يك ساعت به همان شدت دوام داشت . در اين بين صداى موزيك از خيابان شاه‌آباد به گوش ما رسيد . معلوم شد فوج پهلوى از اسب‌دوانى مراجعت مىكند . رفتيم دم در مثل موش آب‌كشيده شده بودند . اما به همين حال موزيك مترنم بود و پاها به زمين مثل تخماق كوبيده مىشد دستها جلو و عقب مىرفت و در نهايت نظم حركت مىكردند . ما نه گلوش داشتيم ، نه چتر ، نه بارانى .\r\n\r\nبارندگى\r\nعميد الدوله هم پس از صرف قهوه روى خوشى به ما نشان نداد . برخاستيم من و اسد اللّه ميرزا ، افخم الدوله را همان يكى بود . لاله‌زار ، ميدان توپخانه ، ناصريه ، بازار تا خانه ، زديم به آب و آتش . يك حكايتى بود از بالا باران اما ملايم . زير پا آب كه در تمام خيابان راه افتاده بود ، تنه زدن زن و مرد براى آن‌كه به سرعت رفته و به خانه يا پناه‌گاهى برسند . چاله ، پله ، گودال ، عبور از نهرهاى آب به هزار مخاطره ما را دچار كرد . تا بالاخره وارد بازار لب خندق شديم . اگرچه لطمه به چراغانى زده بود و كمى وقت هم گذشته بود ليكن باز صفا و عالمى داشت . همه‌جا زنده باد شاه ، وليعهد ، پست باد خائن مملكت نوشته بودند . مردم در بازار زياد جمع شده بودند . شاد و مسرور بودند . آب در بازار خياطها عبور را مسدود نموده بود . رفتيم تا مسجد ملك و از آن كوچهء ولد الزناى تاريك آمديم . مثل كورها دست به ديوار و پاها را به زمين مىماليديم تا سوراخ و مانعى ديگر نباشد . با اين طمطراق وارد دالان خانه شديم . من جلو بودم يك‌مرتبه يك سگى از مال كوچه كه براى غذا شبها به اين دالان و حياط مىآيد و از بس‌كه او را زده‌اند هيكل انسان را كه مىبيند فرار مىكند مرا ديد . درحالىكه من او را نديده و منتظر همچو قضيه نيستم به دو و شتاب هرچه تمام‌تر رو به من آمد و خورد به پاى من كه من و او هر دو به فرياد آمديم و من يك وحشت كلى كردم . به حمد اللّه به خير گذشت . مضروب و مجروح واقع نشدم . اين هم آخر تماشاى ما بود . اهل خانهء من هم تماشا رفته بودند و از باران بىنصيب نمانده بودند . امشب بقدرى چادر اطلس ، كفش برقى ، جوراب ابريشمى و لباس خانمها ضايع شد كه به وصف نمىآيد . در اسب‌دوانى خيلى به مردم بد گذشته بود و خانمهائى كه رفته بودند به كلى لباس و چادرشان ضايع و مبلغها ضرر به آنها وارد شد .\r\n\r\n","description":"","footnote":"","page_name":" 6885 ","page_number":185},
  {"content":"\r\n\r\n\r\nبدگوئى به سردار سپه\r\nچهارشنبه 27 شعبان ، 13 حمل - من صبح درب خانه و زيارت حضرت وليعهد نرفتم .\r\nپياده تا يوسفيه ، كم‌كم خانمها جمع شدند . ما شاء اللّه فاميل ما زياد است ، در حالىكه خيلى از آنها نيامده بودند . ناهار دانگى بود ( پيك‌نيك ) . شيرينى و انواع غذاها به حد وافر بود . اسمعيل خان و عبد اللّه ميرزا هم آمده . در يك گوشهء باغ بودند ، كاملا ناهار زدند . فخر السلطنه ديروز به عكس سردار سپه تف انداخته بود . آژانها تشويق مىكردند بد بگويد . از كسبه هم خانمها هركدام در معبر خود اظهار تشكر كرده بودند . امروز تا يوسفيه من خيلى چيزها از مردم نسبت به سردار سپه و جمهورىطلبها شنيدم . فضاحى و فحاشى مىكردند ، با آن الفاظ زشت ركيك بازارى كه روزنامه‌نويسهاى ما اگر فراموششان شده بود آموختند . من حقيقتا شرم مىكنم و خجالت مىكشم آن الفاظ را درج كنم ، زيرا من هم مثل يكى از روزنامه‌نويسها خواهم شد .\r\nهوا آفتاب و به واسطهء باران ديشب خنك بود . درختها كم‌وبيش سبز شده ، بنفشه تمام [ شده 
  ] ليكن لاله هست و زمين سبز و خرم .\r\n پيراهن برگ بر درختان * چون جامهء عيد نيك‌بختان\r\nاين پر از لاله‌هاى رنگارنگ * وان پر از ميوه‌هاى گوناگون\r\nباد در سايهء درختانش * گسترانيده فرش بوقلمون\r\nاول اردى بهشت ماه جلالى * بلبل گوينده در منابر قضبان\r\nبر گل سرخ از نم اوفتاده لئالى * همچو عرق بر جبين شاهد غضبان \r\nچون هنوز بلبل نمىخواند و گل سرخ باز نشده دو شعر مقدم مؤخر افتاد .\r\n\r\nاستدلال قم\r\nشليك نكردند . سلام نرفتند . سردار سپه دولت مشروطه و شاه نمىشناسد و عيد تولد شاه به همان چراغانى و احساسات پاك ملت خاتمه يافت . آنچه شايع است مجلس مىخواهد سردار سپه به همان وزارت جنگ قناعت كند . ليكن او حاضر براى اين كار نيست . باز آنچه شايع است در قم آقايان حجج اسلام به وى گفته‌اند تو خود را مسلمان پاك و ناجى ايران مىدانى فقط و فقط دولت اسلامى كه اسم و رسمى دارد ايران است ، جمهورى شد شما هم رئيس جمهور ، آيا رياست و عمر شما تا آخر الزمان باقى خواهد بود . اين خيال غيرممكن است . پس چيزى نمىگذرد يك زردشتى پرپول ، يك يهودى صاحب‌نفوذ چنانچه روسيه آن دولت بزرگ را بدين روز رساندند ، يك بابى مسلمان‌نما\r\n\r\n","description":"","footnote":"","page_name":" 6886 ","page_number":186},
  {"content":"\r\n\r\nرئيس جمهور شد . آن‌وقت حال اين مملكت چه خواهد شد . پس اگر از انسانيت و اسلاميت بهره داريد صرف‌نظر كنيد . عموما هم با اين خيال همراه نيستيم .\r\n\r\nفوج رضاپور\r\nحضرت اشرف و مشاورهايش خيلى شتاب و عجله و ولع داشتند ، طورى كه بطور تحقيق سكه ضرب نموده بودند كه يك سمت آن رضاى پهلوى درج بود و لباس سرخ براى خود دوخته بودند . اسم فوج احمدى تيپ عراق را مبدل به فوج رضاپور نمودند كه اين يكى واضح و آشكار شد و همه كس ديد .\r\n\r\nخانهء شعاع الدين ميرزا\r\nبگذريم از اين مطالب ، برويم سراغ يوسفيه . چون بين خانمها و كلفتها مشاجره در سر قيمت پارچه و رنگ آن يا مزد خياط يا خوبى و بدى لباس فلان خانم يا كفش و مد پيراهن منازعه و مشاجره نشده بود و من مسرور بودم كه به خير گذشت . از ته باغ خبر دادند كه بين بچه‌هاى ذكور و اناث نزاع شديدى بلكه جنگى واقع است . من دوان دوان مثل دخوهاى قزوينى رفتم ديدم بله ، شاهزاده حسين پسر خانم سالار با هرچه پسربچه است حتى به به كوچولو يك طرف با چوب ايستاده و يك شعرى در مذمت دخترها مىخواند ( شاهزاده حسين كه ليدر و جنرال آنها بود و از همه بزرگتر سيزده سال دارد ، تتمه كوچك بودند ) سمت ديگر فروغ الملوك دختر حاج عز الممالك سمت جنرالى دارد با ساير دخترها كه نسبتا هم بزرگتر هم عده‌شان زيادتر است هريك چوبى در دست و همان شعر را به طريق ديگر مىخوانند . تا من برسم دو سه مرتبه جنگ مغلوبه شد . دو دفعه پسرها و يك مرتبه دخترها فاتح شدند . ما آنها را به هر نحوى بود جدا كرديم و آمديم بالا . چيزى نگذشت در سمت ديگر باغ جنگ شروع شد . بالاخره در حملهء سيم جنگ تن به تن فروغ و شاهزاده حسين درگرفت . حسين بر فروغ غلبه [ مىكند 
  ] و پاهاى او را با تركه كه گويا اقاقيا و خار داشت مجروح نمود . اين مرتبه حاجى واليه كه جدهء هر دو باشد رفت پسرها را از باغ خارج نمود . به حمد اللّه باز به خير گذشت . مجروح و تلفاتى ندادند .\r\nبا اسمعيل خان آمديم تا چهارراه سيد على . آنجا درشكه گرفته و رفتيم خيابان اميريه خانهء شعاع الدين ميرزا . افخم الدوله دم در به تماشا مشغول [ بود 
  ] . در اطاق بهاء الدوله و امير نصرت خواب [ بودند 
  ] ، معتضد السلطنه و عميد الدوله تخته‌بازى مىكردند . دائى هم مثل هميشه پول نداشت و عميد الدوله هم مطالبهء تنخواه مىكرد . شعاع الدين ميرزا توى\r\n\r\n","description":"","footnote":"","page_name":" 6887 ","page_number":187},
  {"content":"\r\n\r\nدالان يك پارچهء سرخى كه گويا باقيماندهء بيرقهاى جمهورىطلبان بود به سر كشيده و نفير خوابش بلند است . اول صحبت ناهار شد كه به جاى آش رشته آش ماست داده است ، فقط و فقط . افخم الدوله دو قابلمه پلو و خوراك مرغ برده بود و آن به داد آقايان مىرسد . آن‌وقت من از ناهار يوسفيه تعريف كردم . دهان همه آب افتاد . شريكه را به زور بيدار كرديم چاى بدهد . الحمد للّه بىلندلند داد . بعد هوس كاهو كرديم . با اخم تمام گفت خانهء من كسى نيست . در حالىكه يك ساعت بعد پانزده زن از خانه بيرون رفت . بالاخره كاهوئى داد . درست مثل امير آخورى كه قصيل يابوهاى آقا را مقاطعه نموده باشد .\r\n\r\nتماشاى قشون\r\nگفتند قشون كه امروز به معمول عهود پلكونيكهاى روس ، قزاق را براى عدم شرارت در قصر قاجار روز سيزده مهمان مىكردند حاليه هم به همان سنت سنيه سردار سپه آنجا ناهار مىدهد ، يعنى ناهار هر دسته را آنجا مىبرند . فقط ناهار صاحب‌منصبان را تهيه از خزانهء دولت مىكنند . از دروازهء دولت به شهر مىآيند و تماشا دارد و بايد آنجا رفت .\r\nافتان و خيزان با دائى جان و شعاع الدين ميرزا ، امير الدوله تا آنجا رفتيم . پياده‌نظام مىگذشت . جلوى باغ حاج ناصر السلطنه مقابل دروازهء دولت ايستاديم ، جمعيت زياد بود تا سر پيچ خيابان شمران كه دو ثلث آن خانم و اگر يك ثلث مرد بود . ليكن مثل اين بود كه همهء اين خانمها را دست‌چين كرده باشند ، همه جوان با لباسهاى فاخر ، و چادرهاى اطلس ، كفشها و جورابهاى اعلى ، مىخواهم بگويم كه صد نفر زن پير يا چركين ميان اين همه زن نبود .\r\nافواج با نظم و ترتيب گذشت . بعد توپخانه آمد . اول هشت عرابه توپ شنيدر فرانسوى بود ، بعد شش عرابه توپ هوت‌زر انگليسى با همان اسبهاى انگليسى كه در قزوين داده بودند . آن‌وقت شش عرابه توپ بزرگ روسى بود . ده عرابه توپ هوت‌زر كوهستانى كه به قاطر بسته بودند . همه اسبها چاق ، فربه ، پاك ، تميز . توپ و اسباب آن براق مثل آينه . نمره‌ها همه جوان ، همه چهره‌ها از اشعهء آفتاب تاريك ، همه ورزيده مشق كرده . آن‌وقت سواره نظام گذشت . خيلى خوب بود اما نه به خوبى توپخانه . بيشتر هم نيزه‌دار بودند . پياده‌نظام هم هر دسته گذشت چندين ميتراليوز همراه داشتند . همان وقت كه توپخانه رد مىشد خود سردار سپه با همان شنل آبى در اتومبيل سوار آمد رد شد .\r\nدو چيز به نظر من بد آمد : يكى آن‌كه از اين همه زن و مرد يك صدائى ، يك علامت شادى و احترامى در مقابل اين قشون ابراز و اظهار نشد . مثل ميت ايستاده بودند . ديگر\r\n\r\n","description":"","footnote":"","page_name":" 6888 ","page_number":188},
  {"content":"\r\n\r\nآن‌كه بقدرى بىربط درشكه ، كالسكه ، الاغى ، چهارچرخى ، اتومبيل ميان جمعيت گذشت و از اطراف قشون رد شد كه هر دقيقه خيال زن و مرد و اطفال را پريشان كرد . اين آژان و صاحب‌منصبهاى آن حتى خود رئيس نظميه هيچ نگفتند .\r\n\r\nناصر السلطنه\r\nچيزى كه مضحك‌تر از همه بود ناصر السلطنه در بالكن سر در عمارت باغ خود كه مشرف خيابان است عبائى كول [ انداخته 
  ] و روى صندلى جلوس نموده بود و چند نفر صاحب‌منصب و تماشاچى اطراف صندلى ايستاده بودند . كأنّه سان قشون مىبيند و سلام نشسته .\r\nمغرب گذشته بود كه راه افتاديم . جمعيت خيلى زياد بود . معتضد در چهارراه شاه‌آباد از ما جدا شد ، ميدان توپخانه شريكه و امير الدوله . من تنها منزل آمدم و خيلى خسته شدم .\r\n\r\nتشكر از مؤتمن الملك\r\nافخم الدوله ، معتضد السلطنه ، شعاع الدين ميرزا خدمت والاحضرت رفته بودند .\r\nبشاش بود اظهار مرحمت كرده بود . عرض نموده بودند مهمانيم . حتى معتضد السلطنه حكايت آرد و كشك را هم عرض كرده بود . رئيس مجلس آمده بود و به قدر نيم ساعت خلوت نموده بود . افخم الدوله از مؤتمن الملك تشكر نموده بود و گفته بود مردم چون مثل شما رئيس مجلس دارند ديگر هيچ دغدغه به خود راه نمىدهند ، انشاء اللّه شما هم خدمت خود را به ملت به آخر مىرسانيد . مؤتمن الملك از تقريرات حاجى آقا ممنون شده بود .\r\n\r\nبيرق فوج رضاپور\r\nامروز بيرق فوج احمدى - كه رضاپور شده - خودمان ديديم ، ليكن باز يكى دو بيرق هم تيپ احمدى نوشته بود كه فراموش شده ، يا همه بيرقها حاضر نبوده است .\r\nپنجشنبه 28 شعبان ، 14 حمل - مجلس صبح منعقد شد . مؤتمن الملك رئيس دائم انتخاب شد . عصر مجددا منعقد [ شد 
  ] . مدرس نايب رئيس اول ، سهام السلطان پسر سهم الملك وكيل عراق نايب رئيس دوم ، منشيها و اعضاء مباشرت بعد معلوم خواهد شد .\r\n\r\n","description":"","footnote":"","page_name":" 6889 ","page_number":189},
  {"content":"\r\n\r\nعكس احمد شاه و محمد حسن ميرزا\r\n\r\n","description":"","footnote":"","page_name":" 6890 ","page_number":190},
  {"content":"\r\n\r\nعكس سردار سپه\r\n\r\n","description":"","footnote":"","page_name":" 6891 ","page_number":191},
  {"content":"\r\n\r\n\r\nمثل اردشيرجى\r\nشعاع الدين ميرزا در حجرهء ارباب فريدون به من گفت عصر خانهء عميد الدوله بيائيد كه با شما جاى خوبى مىرويم . عصر رفتم احباب بودند . عميد الدوله گفت اردشيرجى مثل خوبى براى ما زد . گفت يك پسر نابالغ عزيز و لوس پدر و مادر بود ديد در همسايگى مهمانى و قال و مقالى است ، پرسيد چه خبر است . گفتند همسايه براى پسرش عروس مىآورد . اين هم بقدرى گفت زن مىخواهم و پدر و مادر را اذيت [ كرد 
  ] تا رفتند يك دخترى برايش گرفتند . سال ديگر شد باز خانهء همسايه آشوبى شد ، پرسيد چه خبر است . گفتند عروس پارسالى زائيده . چسبيد كه من هم بچه مىخواهم و زن من هم بايد بزايد . هرچه به او گفتند او بالغ بود و زنش را آبستن كرد پسر گوش نمىداد و بداخلاقى مىكرد . حالا حكايت ايران است . هر كارى در هر گوشهء دنيا واقع مىشود مثل آن پسره مىخواهد ، ديگر خيال نمىكند مملكت آنها و ايران تفاوتش از زمين تا آسمان است .\r\nاخلاق ، عادات ، رسوم ، ترقى صناعت ، زراعت همه همه تفاوت فاحش دارد .\r\n\r\nظهير الاسلام\r\nدائى جان مىگفت در مدرسهء سپهسالار جلوى حجره يكى از طلاب نشسته بودم صحبت ظهير الاسلام شد . طلبه گفت ما مىدانستيم پدر او امام جمعه نيست . حالا عقب مادرش مىگرديم بدانيم كيست ؟ اين دو شعر را هم دائى گفت نوشتم :\r\n آن‌كه مىخواست شود شاه و رئيس جمهور * ناگهان دور فلك ساخت فزرتش قمصور\r\nهوس تاج كيانىّ و تخت جمش بود به سر * بشكستى سرپُر نخوتش از سنگ غرور \r\n\r\nحسين بنگ‌آفرين\r\nمغرب شد با شعاع الدين ميرزا برخاستيم به عوض سرازيرى [ سر 
  ] بالا شديم . در راه جوياى مطلب شدم . گفت خانمى را چندى قبل در مغازه‌اى ديدم كه با شرف الدين ميرزا صحبت مىكرد ( برادر كوچك اوست نايب اول فوج سنگين اسلحهء سواره نظام است ) .\r\nشرف گفت خوشگل است خوب هم مىخواند و قرار شد در باغچهء داماد من حسين خان سلطان « 1 » بياورد و تماشا و صحبت كنيم . باغچه كجاست نزديك يوسفيه . خيلى راه است . مراجعت چه كنم . گفت خدا بزرگ است . رسيديم خانهء حسين خان كه نزديك دروازهء شمران است . گفت احتياطا من اينجا سر بزنم . او رفت تو ، من ايستادم كنار نهر آب\r\n\r\n\r\n","description":"","footnote":"\r\n( 1 ) - حسين هنگ‌آفرين .\r\n","page_name":" 6892 ","page_number":192},
  {"content":"\r\n\r\nو مشغول سيگارد شدم . طول داد . من در را زدم و گفتم راه زياد است دير مىشود . آمد دم در گفت بفرمائيد تو ، آنجا نشده . خيلى خوب . وارد حياط از پله‌ها بالا وارد اطاق مزينى شديم . سلطان احترام زيادى كرد . تنقل آورد . سلطان رئيس موزيك فوج پهلوى است . از صاحب‌منصبان قديم است . خودش موزيك‌چى بوده عينك نمىگذارد . صورت [ او 
  ] اختلاج دارد ، بينى و لب و چشم خيلى تكان مىخورد ، كج و معوج مىشود . انواع آلات موسيقى را از سرنا تا هرچه خيال كنند بلد است و براى ما مشغول نواختن سه‌تار شد . بعد ويلن زد . در اين بينها سر و كلهء شرف پيدا شد . خيلى عذر خواست كه . . . شمران رفته بود و مىآمدم در توپخانه ديدم و گفتم وقت گذشته لازم نيست بيائى . انشاء اللّه شب سيزده يا چهارده ماه رمضان محض تكميل عبادت مىآورم .\r\nسه از شب برخاستيم و من گفتم جريمهء اين حركت شما دادن شش هزار كورس درشكه است . شريف دستى به اين جيب زد بيرون آورد ، به آن جيب برد با كمال سادگى گفت به جان شما ندارم . من چه كردم ، زود بدون دقيقه‌اى فوت وقت شمشيرش [ را 
  ] كه گوشهء اطاق بود برداشته دادم به سلطان [ گفتم 
  ] اين گروى شما ، شش قران مرحمت كنيد برويم . سلطان اول شمشير را حمايل كرد بعد كيف خود را بيرون آورده با كمال ادب شش هزار داد . بيرون آمديم درشكه نبود . پياده مىآمديم . نزديك بهارستان دم آب‌انبار و سقاخانه يك نفر كه خودش مىگفت بچهء چاله‌ميدانم مست كرده بود و تمامش مىگفت فلانم به فلان هرچه وكيله . دو نفر رفيقش كه هشيار بودند هرچه مىكردند ساكت شود و با آنها برود همان قسم ايستاده بود و آن عبارت را مىگفت . يك نفر آژان هم نبود . من درست معنى سرود ياد مستان دادن را ديشب فهميدم و آن اين‌طور بود .\r\nرفتم نزديك يارو گفتم چرا به وكلا فحش مىدهى . [ گفت 
  ] پس به كه بدهيم داش . گفتم به جمهوريها ، گفت آفرين و بنا كرد آن عبارت را با عبارات و الفاظ ركيك‌تر از آن به آنها گفتن و به بالاترى هم . تا من و شريكه درب بهارستان رسيده و در درشكه نشستيم صداى فحش او مىآمد كه وكيلها را ول كرده به جمهوريين بند كرده بود .\r\nبراى اين‌كه مبادا درشكه پيدا نشود يك درشكه سوار شديم . درشكهء ديگر را يدك كشيديم تا ميدان توپخانه . شعاع الدين سمت خانهء خود [ رفت 
  ] با سه قران من هم سمت دولت‌سرا با سه قران . او به سمت خانه خود ، من هم به سمت دولت‌سرا .\r\n\r\nكمپانى سنگلر\r\nكمپانى سنگلر را انگليسها رسوا [ كردند 
  ] و نزديك است ورشكست كنند . موضوع شصت هزار دالر رشوه از او بروز كرده كه پاى چند وزير و دو رئيس جمهور گذشته هم به\r\n\r\n","description":"","footnote":"","page_name":" 6893 ","page_number":193},
  {"content":"\r\n\r\nميان آمد . مجلس سناى امريكا در تعقيب اين كار است و همه‌روزه در مجلس مبعوثان وكلا نطقهاى شديد اللحن مىكنند و حكم شده هرجا سنگلر باشد او را براى دادن توضيحات و محاكمه حاضر كنند . بيچاره اگر بو برده بود هرگز به خيال نفط ايران نمىافتاد كه به اين‌روز دچار شود .\r\n\r\nتركيه\r\nدر آنقوره چيزى نمانده كه كمال پاشا را هو كنند ، زيرا در تمام تركيه مجالس و محافلى منعقد شده است كه برضد او كار مىكنند . گذشته از آنجا مسلمانهاى تمام روى زمين براى الغاى خلافت و تبعيد خليفه و آن انتشارات اذان و عمامه ، ضبط مدارس و غيره همهمهء شديدى راه افتاده است . در خود مجلس ملى انقوره هم دستهء معظمى ضديت مىكنند .\r\n\r\nمقالهء روزنامهء محشر\r\nامروز جريده‌اى به نام « محشر » طلوع و عالم مطبوعات را به نور خود روشن نموده بود . در اول آن مىنويسد جامعه را ملامت نكنيد . به شما اى دانشمندان متحدث ، به شما اى عناصر برجستهء با حرارت كه بدون ملاحظه اطراف كار و تشخيص پاره‌اى مساعى غامضهء ديانتى و اجتماعى داخل در يك ميدان سياسى و مجادلهء حقوقى شده‌ايد دوستانه مشفقانه تذكر داده يادآورى مىنمايم تصور ننمائيد كه توده امروز با فقر و ضلالت و جهالت و فساد اخلاقى كه بيشتر در مشروطه و در اثر آزاديخواهى جاهلانهء امثال شما كه مدعيان علم و اخلاق بوده‌ايد سرمشق گرفته‌اند ، جامعهء ملت را بايستى كاملا طرف توجه قرار داد . قبل از همه‌چيز با لسان متانت اخلاقى آنها را از حقوق خود آگاه ساخت .\r\nرستخيز روز شنبه دوم حمل نه فقط در اثر سوء عمليات پاره‌اى جوانان بوالهوس بدسابقه بود بلكه اين نهضت عمومى و اين موقع كه ايام جشن جمهوريت بود در نتيجهء تأثيرات و ناملايمات و فشارهائى بود كه [ از 
  ] مشروطيت به اين بيچاره ملت عايد گرديد .\r\nدر كدام نقطه از نقاط عالم شنيده‌ايد كه تغيير اصول يك حكومت مستلزم پاره‌اى عمليات خفيفه و بوالهوسانه از قبيل نشر بعضى بيانيه‌ها و كنسرت بىاساس باشد . كجاى دنيا ديده‌ايد معدودى بلاسابقه و فاسد الاخلاق كه سواى مطامع شخصى [ و 
  ] مهجور ساختن دانشمندان مقصودى ندارند در اين‌گونه مواقع بازيگر تبديل سلطنت به جمهوريت باشند . صرف‌نظر از ذكر اسامى پاره‌اى افراد اخطار مىنمائيم شماها\r\n\r\n","description":"","footnote":"","page_name":" 6894 ","page_number":194},
  {"content":"\r\n\r\nمىخواهيد يك‌باره به دين و آئين ، رسوم ملى ، به عقايد تاريخى ايرانيان حمله نمائيد و با حيثيات و شرافت ملت ايران بازى كنيد . اما خوشبختانه موفق نشديد . طاس رسوائى شما از بام افتاد . بعد ستايش از سردار مىكند كه ملت طرد آنها را از آستانهء مقدسشان مىخواهد .\r\n\r\nمقالهء ناهيد\r\n« ناهيد » از برزخ مىنويسد ، ايشان از محشر . مردم را حاضر كردند چه نشد چه نشد .\r\nجمعى را براى روانه كردن دوزخ حاضر كرده بودند ما خواستيم با آنها صحبت كنيم مانع شدند . ليكن براى آگاهى شما اسامى آنها را مىنويسيم . 1 - عدو الملك ، 2 - جانى السلطنه ، 3 - خائن الاسلام . . . « 1 » توليه . . . « 1 » 4 - سيد ، 5 - شبيه التجار .\r\nاسامى از برزخ فيما بين محشر و دنيا سانسور شده است . يكى دو سه تاى آنها از طبقهء سلاطين بودند كه با وزراى خود محكم آنها را زنجير نموده بودند . روى سرشان نوشته :\r\nاسلام‌فروشان - قاعدين قرارداد - محوكنندگان ملت فقير . چند نفرى هم در دست راست و چپ آنها ديده مىشد كه عبارات ذيل بر روى سينهء آنها نقش بود : حزب مخرب دين - انجمن دشمن وطن - جمعيت اسلام‌فروش - فرقهء شهوت‌پرست - سوسياليست فرعونى - دمكرات شاه‌پرست - اعتدالى انقلابى و اغتشاشى - جمهورىطلب ضد جمهورى - مشروطه‌خواه دروغى - بالشويك متمول - ليدر بىمدرك - رهنماى كور - معلم مكتب نديده - دانشمند ديمى - ديپلومات متحدث - گندم‌نماى جو فروش - آزاديخواه شهوت‌پرست .\r\nاين بيچاره گويا هيچ پول نگرفته داغ دل دارد ( 1 - عدل الملك 2 - احياء السلطنه 3 - ظهير الاسلام 4 - تدين 5 - معين التجار بوشهرى ) « 2 »\r\n\r\nفرمانفرما و هجده لباس\r\nبعد [ از 
  ] اشخاص و ادارات و اتحاديه‌ها [ ئى 
  ] كه بيانيه داده و طلب جمهورى نموده‌اند شرحى ذكر مىكند . آن‌وقت اسامى امضاءكنندگان بيانيهء اشراف را اسم مىبرد و پس از ذكر اسامى اين‌طور مىنويسد : ما براى استحضار مشتركين خود مبادرت به نگارش اين اسامى نموديم و به شاهزاده فرمانفرما اشاره مىنمائيم و از خود او انصاف مىخواهيم كه از همان آل قاجار مىباشيد با آن عمليات سابق و موافقت با قرارداد كه در عرض اين\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - اسامى داخل پرانتز توضيح اسامى مذكور در ده سطر قبل است .\r\n","page_name":" 6895 ","page_number":195},
  {"content":"\r\n\r\nهيجده سال به هيجده لباس و شكل خودتان [ را 
  ] درمىآوريد و امروز خود را به آزاديخواهى و جمهورىطلبى معرفى مىكنيد .\r\n\r\nرجال ديگر و تغيير روش\r\nنيز از سپهسالار اعظم با آن نخوت و غرور و عقيدهء مرتجعانه و از آن مخبر السلطنه كه هنوز قلب ما را جريحه [ دار 
  ] گذارده يگانه عنصر محترم آقاى خيابانى را شهيد نموده ، از حكيم الملك با آن بىكفايتى و از فراهم نمودن قحطى در دورهء وزارتش ، محتشم السلطنه با آن عوام‌فريبى ، و از محاسب الممالك و يمين الملك با آن جنايت‌كاريها ، از مشار الملك خورندهء اعانهء اروميه ، وثوق السلطنه با آن عمليات شرم‌آورش در صفحهء گيلان ، و از وحيد الملك مخبر اخبار رويتر و عمليات دوره وزارتش ، و از دكتر مهدى خان ملك‌زاده كه هنوز مقبرهء پدرش را با اين حقوقات گزاف نخواسته است از ويرانى خلاص كند .\r\nمىخواهم انصاف بدهيد كه در آن‌موقع جمهورى طلب مىكرديد ؟ آيا سردار سپه و مليون را مىخواستيد اغفال كنيد [ كه 
  ] به اين لباس درآمديد ، يا آن‌كه از ترس كودتا براى حفظ علاقه‌جات خودتان بود . مؤسس و مدير كاظم‌زادهء علوى است .\r\nنمرهء 2 - 28 شعبان اين روزنامه‌ها كه ضد سابقين مىنويسند اگر در آرتيكل خود باز ستايش از ناجى مملكت ، يگانه قائد حريت نباشد محال است مطابع چاپ كنند ، زيرا التزام سپرده‌اند . اما از تدين و سايرين آنچه بنويسند ممكن است چاپ شود با ذكر خير آن آدم .\r\n\r\nلباس روحانيت در تركيه\r\nايضا : محشر خر ( من توى توپخانه به اسد اللّه ميرزا گفتم . آخوندى شنيد گفت اگر محشر خر نيست پس بگوئيد چه‌چيز است ) . در برلن بناى مسجدى شروع شده است .\r\nدر روزى كه شيخ مبارك على نمايندهء جمعيت مسلمين احمدى هندوستان حجر بنيان را با دست خودش به زمين استوار كرد نطق بليغى به زبان انگليسى انشاد نموده پس از مقدمات زياد مىگويد در اخبار خارجه بنويسيد در مملكت تركيه عمامه و لباس روحانيت منسوخ [ شد 
  ] و آنهائى كه ميل دارند به لباس روحانيت ملبس شوند بايد از نظميه كسب اجازه نمايند .\r\n\r\n","description":"","footnote":"","page_name":" 6896 ","page_number":196},
  {"content":"\r\n\r\n\r\nاختيار كلاه و لباس در تركيه ( از روزنامه )\r\nعجبا اين خبر در مملكت جمهورى چه معنى داشت و چه انعكاس خواهد داشت .\r\nتمام تلاش و جديت بشر ، سختى و مصائب براى اين بود كه اختيار بشر زياد شده ارادهء خود را به موقع اجرا گذارد . ولى افسوس امروز در مملكت جمهورى تركيه مثل يك مملكت مستبد رفتار شده قوانين اساسى مقدس اسلام را محو و فنا نموده‌اند . ما نمىدانيم رژيم آن مملكت چه است . زيرا نه بر وفق اصول جمهوريت و نه برطبق قوانين مشروطيت مراعات شد . مثل اين است در اين مملكت ديكتاتورى بروز يافته ( تازه فهميده است ) . و الا در كدام يك از قوانين عالم مسطور است كه شخص اختيار لباس و آزادى نداشته براى انتخاب كلاه و عمامه از نظميه كسب تكليف نمايد . امروز در اروپا [ كه 
  ] به نام كافرستان مشهور است اين قسم عمليات موجود نيست .\r\nبه ما خبر مىدهند در تركيه اذان را در معابر و وعظ را در مساجد و منابر اكيدا قدغن نموده‌اند . ما نمىدانيم در كدام‌يك از قوانين مدونهء قاموس بشرى اين قسم تندروى مىكنند . ما از راه مذهب داخل نشده مطابق مسلك متجددين مىگوئيم . اختيار نطق ، آزادى اجتماعات و مذهب را به ملت داده . بااين‌حال مشاهده مىكنيم تركيه سير قهقرائى به دورهء استبداد كرده ، مصادر امور اختيار مذهب و بيان را از اين طبقهء مسلمين گرفته‌اند .\r\nبا هفتصد سال مجاورت اروپا و آن خلطه و آميزش تركها هنوز به‌قول عميد الدوله قاشق‌تراشى مىكنند و هيچ ترقى نكرده‌اند ، اين هم جمهورىشان .\r\n\r\nزيارت حضرت عبد العظيم\r\nجمعه 29 شعبان ، 15 حمل - با بچه‌ها و مادر بچه‌ها از صبح به حضرت عبد العظيم رفتيم . اسمعيل خان و عبد اللّه ميرزا با من بودند . آنجا هم عزيز خانم همشيره و قمر الدوله با بچه‌ها ، نزهت و سبكتكين رسيدند . در يك باغى منزل كرديم . باد شديد مىآمد .\r\nجمعيت خيلى زياد بود . تمام صحنها مملو از جمعيت بود كه مشغول تهيهء ناهار ، خوردن چاى ، كشيدن غليان بودند . ميرزا عبد الوهاب خان كبابى تهيه كرده اما خيلى دير رسيد و آن لذتى كه در اول غذا مىداد نداد . عصر زنها ، به حرم رفته از آنجا گار راه‌آهن . نيم ساعت از شب رفته منزلها [ مان 
  ] رسيديم . بقدرى در سوار شدن و پياده شدن امروز به زنها صدمه رسيد كه رقت‌آور بود . ابدا تفاوتى در اوضاع ماشين با روز اول خود داده نشده . زن و مرد هم همان زن و مردى است كه سى سال قبل به‌همين شكل سوار مىشد\r\n\r\n","description":"","footnote":"","page_name":" 6897 ","page_number":197},
  {"content":"\r\n\r\nو دچار مشقت [ بود 
  ] امروز هم هست . اما اسم مملكت را مىخواهيم روزى يك چيز بگذاريم و متصل بدون آن‌كه آدم آن هم عوض شده باشد عوض كنيم .\r\n\r\nكلوخ‌اندازان\r\nشنبه سلخ شعبان - ما نمىتوانيم پول از ساعد الدوله گرفته خانم را خارج كنيم . اين زحمتى كه در باغ كشيده شد به واسطهء همين كار هدر مىرود . بچه‌هاى خانم نمىگذارند درخت بماند يا چيزى سبز شود .\r\nكلوخ‌اندازان بود . خوشا به حال آنها كه رسومات را عمل كردند . بعد از ناهار خوابيدم و بعد رفتم خانهء عميد الدوله . معتضد السلطنه امروز رفته بود خدمت والاحضرت .\r\nفرموده بود به مسلك قديم خود باقى هستى ، گفت عرض كردم من دو مسلك بيشتر ندارم يكى را ترك [ كردم 
  ] ديگرى را مشغولم . . .\r\nگفت وزير دربار و صاحب اختيار امروز جانى گرفته بودند . سردار سپه قدغن كرده مواجب برج حوت درباريان را نپرداخته‌اند و به اين خورده پاها بسيار تلخ و بد مىگذرد .\r\n\r\nعشقى و تئاتر ( از قول بهاء الدوله )\r\nبهاء الدوله مىگفت عشقى را ديدم ديشب تياتر رستاخيز سلاطين ايران را بيرون مىآورد ( در بليتها نوشته بود آخرين گدائى عشقى از مملكت گدا . مىخواست پولى عايدش شده برود خارجه ، اما نشد ) و گفته شده بود برضد آن اشعار عارف اشعارى هم خواهد گفت و [ خواهد 
  ] خواند . اين بود قبلا با آن‌كه هيچ معمول نبود دوازده نفر قلعه‌بيگى با تفنگ آورده‌اند توى سن و به فاصله نگاه داشتند . عشقى مىگفت من هرقدر گفتگو كردم كه در ميان سن قلعه‌بيگى براى چيست ، گفتند به شما مربوط نيست . در صحن تياتر پاى هر ستون يك آژان با اسلحه ايستاده بود . كليهء نظاميها را هم قدغن نموده بودند حاضر نشوند « 1 » پس از ختم تياتر رستاخيز خواستم چيزى بگويم صاحب‌منصب قلعه‌بيگى مانع شد . گفتم طنابى آورده به گردن من بيندازيد دو سمت آن را نگاه داريد هروقت كلمه‌اى بر ضد جمهورى از زبان من جارى شد طناب را بكشيد مرا خفه كنيد .\r\nگفتند وجوبى ندارد . آن‌وقت كه ديدم نمىگذارند فرياد زدم [ براى 
  ] اينها مشروطه است ، جمهورى است . براى يك دسته استبداد است ، فشار است ، حبس است ، كتك است\r\n\r\n\r\n","description":"","footnote":"\r\n( 1 ) - اين مسئله دروغ بود . شرف يكى از صاحب‌منصبان بود كه رفته است و تفصيل را قدرى از آنچه عشقى گفته ساده‌تر گفت . مانع شده‌اند حرفى نيست ( يادداشت نويسنده در حاشيه ) .\r\n","page_name":" 6898 ","page_number":198},
  {"content":"\r\n\r\nبراى يك دستهء ديگر . مردم ، عارف در اين‌جا به خدا ، به رسول ، به علما ، به شاه و گدا كفر و ناسزا گفت . كف زدند شادى كردند . من مىخواهم چهار كلمه حرف حق بزنم اين طور ممانعت مىكنند . اينها را گفتم و آمدم ، الان هم مىروم عريضه به مجلس بدهم و در جرايد بنويسم . من دست‌بردار نيستم .\r\nعشقى هم كمتر از آنها نيست . الّا آنكه پدر دارد و از سادات نجيب است . اهل كردستان بودند ، حاليه پدرش ساكن همدان است .\r\nاشعارى در « نسيم صبا » نوشته چند شعرش بىمزه نيست . « ميهن » را امروز خريدم خودش را بدان راه نزده از روسيه ، از انگلستان نوشته است .\r\nسالار اعتضاد سه روز است آمده با اعزاز الدوله پسر امير كبير . ديدن نرفته بودم ، با دائى جان زودتر از خانهء عميد الدوله حركت كرديم دائى جان اين اشعار را مىخواند :\r\n چون ربيع و رمضان هردو به يك‌بار آيند * روزه گيريم ولى در مه ديگر گيريم\r\nآمد رمضان و توبه كرديم عبث * بستند در ميكده از بيم عسس\r\nگر مى نخورم يك اربعين مىميرم * اى غرّهء شوال به فريادم رس\r\nماه رمضان نه صاف داريم و نه دُرد * وز چهرهء ما گرسنگى رنگ ببرد\r\nدر خانهء ما ز خوردنى چيزى نيست * اى روزه برو ورنه ترا خواهم خورد \r\n\r\nفخر الملك و معتضد السلطنه\r\nامروز گفتند سوء قصدى براى خالصىزاده شده بود ، حقيقت معلوم نشد . رفتيم سالار [ اعتضاد 
  ] نبود . خانهء حاج فخر الملك رفتيم . افخم الدوله هم آمد . فخر الملك شام مىخواست حاضر نبود ، داد و بيداد مىكرد . دم‌به‌دم مىگفت فاصله كم است بايد افطار را زودتر خورد . دائى جان با حاجى واليه مىگفتند دير نمىشود . حاج فخر الملك گفت با اين دو نفهم چه بگويم . معتضد [ السلطنه 
  ] فورى از روى صندلى برخاست گفت خداحافظ شما . طورى اين حرف و اين حركت از او صادر شد كه بىاختيار همه خنده كرديم . نشست . باز فخر الملك كه وسط طالار پهن شده بود گفت شام دير شد ، فاصله كم است . چون رو را به سمت دائى كرده بود دائى جان با آن قشنگى كه حرف مىزند دستها را بلند كرد گفت من چه خاك بر سر كنم كه شام شما دير شده ، مسئوليت اين كار با من نيست . نه زن شمايم ، نه ناظر ، نه آشپز ، نه خرج بيار . دير شد به جهنم كه دير شد . خنده از اطاق و حياط راه افتاد ، حتى از خود حاج فخر الملك . بعد گفتند بمانيد شام بخوريد .\r\nگفت من بايد منزل بروم . . . بخورم ، آن‌وقت شام . حاجى واليه صورت را به‌هم كشيده كه چرا اين‌طور مىكنيد . فخر الملك گفت حالا روزه نمىگيرى بيا انور الدوله را بردار برو\r\n\r\n","description":"","footnote":"","page_name":" 6899 ","page_number":199},
  {"content":"\r\n\r\nچند شب شمران . دائى خنده كرد گفت با انور الدوله بروم شمران . باز از روى صندلى برخاسته گفت ديروز انور الدوله مىگفت بايد پيشواز بروم . من هرقدر التماس كردم پيشواز لازم نيست گفت محال است . يك‌مرتبه گفتم خانم ديروز هشت تومان كفش خريدى به روى پيشواز پاره پاره مىشود . تا اين حرف را شنيد گفت نمىروم . در مشهد يك روز سردى بود ، باد و كولاك . انور الدوله گفت حكما نماز مغرب و عشا را بايد در حرم بخوانم . هرقدر من گفتم سرد است ناخوش مىشوى گفت خير مىروم . زود از اطاق بيرون آمدم به زعفران باجى گفتم نگذار برود و آمدم توى اطاق جاى خودم نشستم .\r\nخانم رفت بيرون ، زعفران باجى گفت توى اين باد و سرما كجا مىروى . گفت حرم . گفت عقلت ناقص است ، برو برو زير كرسى . گفت نروم ، گفت خير . خانم آمد جاى خود نشست . من از آن‌روز دانستم از زعفران باجى مىترسد . باز نشست . باز فخر الملك نالهء شام كرد . معتضد السلطنه برخاست برود . نمىدانم فخر الملك باز چه تقدس‌مآبى به خرج داد گفت دكتر محمد خان وقتى كه انور الدوله از عتبات آمده بود ديدن كرد ، پرسيد خرج خانم چقدر شد . گفت هفتصد تومان اينجا داشتم يك ملك كرمانشاه فروختم ، يك انگشتر كجا . حساب كرد دو هزار و پانصد تومان خرجم شده است . گفت خانم بهتر اين بود اين پول را مىگذاشتيد جائى از تنزيل آن دو نفر ژاندارم مىگرفتيد كه در راه وطن خدمت كند . گفت مىدانى آن دنيا اين حرفها را نمىفهمند . دكتر گفت شما لازم نبود براى مردمانى كه نمىفهمند آنقدر پول خرج كنيد .\r\n\r\nترك روزه\r\nبعد از خنده‌هاى زياد از صحبتهاى دائى كه البته در نوشتن آن‌طور شيرين نمىشود زيرا حال فخر الملك و زنها تا مجسم نباشد لذت صحبت دائى معلوم نخواهد شد .\r\nصحبت را به اين چند كلمه خاتمه داد . هوا كه گرم بود روزه مىگرفتم ، مغرب دو گيلاس بزرگ شربت آب‌ليمو مملو از يخ حاضر ، توپ كه مىانداختند سر مىكشيدم . كم‌كم عقلم زيادتر شد گفتم شربت را چرا مغرب بخورم ظهرها مىخورم كه گرمتر است . از آن‌وقت كه عقلم سرم آمد روزه را ترك كردم . دائى پير است . بنيه‌اش چندان خوب نيست به اين واسطه روزه نمىگيرد . اما در صحبت خصوصا حضور فخر الملك و زنها خوددارى نمىكند . معتضد السلطنه رفت . شام خورديم . حاج عز الممالك آمد . ارباب كيخسرو رئيس مباشرت ، دست‌غيب ، و كازرونى هم عضو انتخاب شدند . مدير السلطنه « 1 » آمد .\r\n\r\n\r\n","description":"","footnote":"\r\n( 1 ) - مدير السلطنه لقب عبد اللّه مستوفى بود .\r\n","page_name":" 6900 ","page_number":200},
  {"content":"\r\n\r\nسالار [ اعتضاد 
  ] آمد صحبت گرم شد صحبت جمهورى .\r\n\r\nسلطنت‌طلب حقيقى\r\nسالار مىگفت ما تا چند فرسنگى قزوين جمهورى بوديم و جرأت نداشتيم كلمه‌اى حرف بزنيم . آنجا اتومبيل از قزوين مىآمد به ما رسيد بنا كرد به حضرت اشرف ناسزا گفتن . ما متوحش شديم و زود رد شديم . آمديم قهوه‌خانهء نزديك شهر ، آنجا قهوه‌چى هم فحاشى كرد . آمديم سر زنجير ، وثوق حضور آنجا بود ، همه مطالب را گفت و ما تقيه را كنار گذاشتيم شديم سلطنت‌طلب حقيقى .\r\nاينجا مشاجره شروع شد . افخم الدوله به مدير السلطنه گفت ديروز در مجمع سوسياليستها نطق مىكردى ، حالا مىگوئى اين جمهورى بد است . گفت عقيده‌ام بود گفته شد ، اين هم عذرى است مثل ساير معاذير . اين عقيده در همين چند روز براى شما پيدا شد . او تند شد گفت حاج فخر الملك رئيس خلوت چرا روز عيد از نزد وليعهد بيرون آمد خانهء سردار سپه رفت . اين سالار نرسيده شرفياب چرا شد . گفتيم اينها هم بد كردند .\r\nفخر الملك هرچه خواست تلاش كند فايده نكرد .\r\n\r\nقهوهء روز عيد عز الدوله\r\nحاج عز الممالك گفت برادر اسماعيل ميرزا گفت شنيده‌ام عز الدوله روز عيد قهوه داده . گفتم بسيار خوب كرد ، مثل برادر تو دسته گل مىداد خوب بود . اين حكايت قهوهء روز عيد حضرت و الا و اينكه فاميل او زنانه و مردانه خيلى عصبانى شده و خيلى كار كردند شايع شده است ، حتى در قم به خانم وثوق الدوله مكرر گفته بودند ، براى همشيره عيال نصير الدوله حكايت نموده بود . مطلب دومى حقيقت دارد ، ما خيلى زحمت كشيديم و تلاش كرديم چاره نبود . پاى همه‌چيز به ميان آمده بود .\r\nاما مطلب اولى ، حقيقتش اين است : حضرت و الا صبحها قهوه مىخورند . ورود حاج فخر الملك با چند نفر ديگر به اطاق مصادف ورود قهوه شد . فخر الملك بيرون آمد . ما با جمعى از همشيره‌زاده‌ها من‌جمله حاج عز الممالك و سايرين بيرون در حياط ايستاده بوديم . فخر الملك خطاب به من و حاجى افخم الدوله نمود كه حضرت و الا به جاى شيرينى عيد به ما قهوه داد . ما گفتيم چون عيد نگرفته‌اند عيب نداشت . بعد شهرت كرد و حسن اثر نموده است .\r\n\r\n","description":"","footnote":"","page_name":" 6901 ","page_number":201},
  {"content":"\r\n\r\n\r\nجمهورىتر\r\nبارى منازعه طولانى شد . مدير السلطنه مىگفت ما جمهورىخواه هستيم اما آن جمهورى كه همه بخواهند ، نه با سرنيزه و چماق تحميل نمايند . حاجى عز الممالك نصيحت كرد كه هركس مىگويد مجبور بودم يا ترسيدم شما فورى متقاعد شويد ، اصرار نكنيد تا مجبور شود بگويد عقيده‌ام اين است ، كم‌كم عقايد زياد شود . سالار مىگفت تو به داد و قال وزير شدى ، برادرت هم جمهورى را براى دوام رياست كابينه مىخواهد . اما بدانيد اگر جمهورى شود من از شما جمهورىتر مىشوم . امير امجد گفت « 1 » به تو كار نمىدهند . گفت من عشقى را رئيس كابينه مىكنم خودم معاون . باز خندهء زيادى شد و صحبت تمام شد .\r\n\r\nتقويم در جعبه\r\nيك كار بامزهء ديگر هم در بودن معتضد السلطنه واقع شد . فخر الملك هى پرسيد چه وقت صبح است ، چه‌وقت سحر بايد خورد . ازبس كه حرفها مختلف شد گفت جعبهء مرا بياريد . جعبهء مرا بياريد . تا كلفت بيايد و بيارد هفتاد مرتبه تكرار كرد ( تقليد ناصر الدين شاه است كه تا مىگفت آب اگر به لب او نمىگذاشتند آنقدر آب آب مىگفت تا حاضر شود . ) . جعبه را آوردند . حاج فخر الملك از جيب كليد بيرون آورد باز كرد دو سه كاغذ و چيزهاى ديگر بيرون آورد كنار گذاشت . همهء ما چهارچشمى نگاه مىكنيم كه چه مىخواهد بيرون بياورد . آخر دست تقويم حاجى نجم الدوله بيرون آمد . فخر الملك عينك گذاشته مشغول مطالعه شد . دائى قاه‌قاه خنديد گفت من خيال كردم انگشتر برليان بيرون مىآورى . تقويم كه جعبه و اين تفصيلات را لازم ندارد .\r\nساعت پنج منزل آمدم حمام رفتم . هيچ خواب نكردم . سحر هيچ اشتها نبود . تا چند شب كه عادت نداريم اشتها نيست . نه ساعت و چهل و چهار دقيقه از شب رفته اذان صبح است .\r\n\r\nوضع مسجد\r\nيكشنبه غرهء شهر رمضان المبارك ، هفدهم حمل - روز اول بود از هر جهت بد مىگذرد .\r\nتا ترتيب هم درست شود ماه رمضان به آخر رسيده است . بازار و مسجد شاه رفتم .\r\nالحمد للّه نه حصير مسجد دارد نه زيلو . آنجا كه خالصى نماز و وعظ مىكند ثلث آن\r\n\r\n\r\n","description":"","footnote":"\r\n( 1 ) - امير امجد ، رضا قلى اردلان فرزند حاج فخر الملك همشيره‌زادهء نويسنده . ( م . سالور )\r\n","page_name":" 6902 ","page_number":202},
  {"content":"\r\n\r\nحصير و زيلوى پاره پاره . آنجا كه خود امام گردن شكسته نماز مىكند نصف ، ما بقى زمين است آن هم مملو خاك و گچ و غيره . طاق بزرگ زير گنبد كثافت كبوتر چند ساله . معلوم نيست اين‌همه وقفيات چه مىشود .\r\n\r\nآتش زدن كتابخانه\r\nپسر يمن الدوله را ديدم حال شاهزاده را پرسيدم . گفت كرمانشاهان رئيس بلديه است . از وضعيات آنجا پرسيدم . كاغذ پدرش را درآورد كه سلطنت‌طلبها ريختند قرائت‌خانه و كتابخانه را آتش زدند و نهايت اغتشاش روى داده . دور نيست كشتار و جنگ هم بشود . در دهات شهرت كرد شاه با بالن به طهران رفت ، همه دهات چراغان نمودند . عراق هم منقلب است .\r\n\r\nمشهد\r\nنظام التوليه وكيل مشهد نيز كاغذى نشان داد كه به قدر شش هزار نفر با چوب و چماق حركت كرده و هركس را مخالف بود بابى گفته و مىزدند . امير لشكر با عده‌اى نظامى رسيد . اطاعت نكردند هفت تير كشيده چند تير انداخت . نظاميها هم چند تيرى به هوا انداختند . در اين بين رگبار شديدى آمد كه آن باعث تفرقه شد تا فردا چه پيش آيد .\r\n\r\nبابى و مسلمان\r\nكم‌كم همه‌جا شلوغ مىشود . بدتر از همه حكايت بابى و مسلمان است كه پلتيك ناصر الدين شاه آن را به كلى خاموش نموده بود و اينك به واسطهء اطرافيان سردار سپه شرربار مىشود . بهائيها مخفى بودند . در اين مدت مشروطه كمى آشكار [ شدند 
  ] و تقيه را كنار گذاشتند . در اين نغمهء جديد ، عامل مهم و محرك عمدهء سردار سپه آنها بودند . تا كار بدين جا رسيده كه خداوند حفظ كند . تصورات مىكنم ، شايد عكس آن شد . ما ظاهر امر را مىنويسيم ، باطن را خدا مىداند . على اى حال نتيجه كه وهن شاه و خورد شدن استخوان اين مرد بزرگ باشد با اغتشاش و عدم امنيت مملكت كه مستلزم آن دوتاست صورت گرفت كه عين آمال و آرزوى انگليسها بود . اين هم كابينهء كارگر كه جرايد و مردمان سطحى ما شوق و شعف داشتند . بايد منتظر بود نتيجهء كنفرانس لندن ، بعد از اين فتح يا شكست كه ما باز درست حقيقت را نمىدانيم - با روسها به كجا خواهد كشيد .\r\n\r\n","description":"","footnote":"","page_name":" 6903 ","page_number":203},
  {"content":"\r\n\r\n\r\nنقشهء هاوارد\r\nوقتى كه سردار سپه با مدرس در اين مطالب گفتگو مىكرد مدرس گفته بود بفرمائيد مستر هاوارد چه نقشه كشيده و به شما چه دستورى داده تا من از روى آن عمل كنم . من كه نمىدانم . گفته ماست بخوريم تا من هم بخورم ( هاوارد نايب و مترجم سفارت انگليس است ) . اينك ما هم نمىدانيم شكست است يا فتح . هاوارد چيزى نفرموده است .\r\n\r\nمقالهء قانون\r\n« قانون » همان‌كه آن مطالب را مثل همه مىنوشت و حالا تغيير لون و مسلك داده جز آن‌كه ناگزير است باز تعريف از سردار بكند .\r\nبگذار مثل سابق به ما بتازند و با آتش دسيسه و حسد در خرمن افتخارات ما كه حق‌گوئى و حقيقت‌نويسى است شراره زنند ( همه جرايد اين عبارت را مىنويسند . ما نمىدانيم كدام حقيقت دارد ) .\r\nبگذار دشمنان واقعى اين مملكت كه هر خدمتگزار و عنصر فداكارى را از راه دشمنى و يا از طريقهء دوستى به خاك نشانيدند كار خود را بكنند و براى يك دستمال قيصريه‌ها را آتش بزنند و براى يك سيب سرخ درختها را از ريشه درآورند .\r\nبگذار وظيفه‌خواران و آلتهاى بلا ارادهء اجنبى تا آخرين رمق در خرابى اين مملكت و بيچارگى اين مردم كه به نان شب محتاج مىباشند سعايت كرده هرروز يكى از پرده‌هاى نيرنگ اجانب را به يك اسم و عنوان بالا زده مقدسات و افكار مقدسهء متنورين ايران را به كثافت خودخواهى و بىفكرى خويش آلايش داده روزبه‌روز عكس العملهاى خونين و نتايج خبطهاى خود را به اقبح وجوه براى عقب افتادن فكر اصلاحات بر سر ما و ملت بىگناه ايران ببارند ( هجده سال است ما از اين مقالات مىخوانيم . نه منور الفكر را شناختيم نه آن اجنبىپرست را ، زيرا همه به همديگر همين نسبتها را مىدهند . )\r\nبگذار ما را مخالف و خود را موافق دلسوز معرفى نموده ما را به گناه گفتن و نوشتن حقايق مورد خشم و خود را به پاداش پوشيدن حقايق و استتار قضايا مورد ملاطفت و احسان قرار دهند .\r\nبگذار ، بگذار كه احدى مانع نشده و نمىشود . در تعريف خود و تكذيب دستهء ديگر زياد نوشته .\r\nسپس مىنويسد خوشوقتى ما از اين است كه خدمات سردار سپه به اين زودى\r\n\r\n","description":"","footnote":"","page_name":" 6904 ","page_number":204},
  {"content":"\r\n\r\nفراموش نمىشود و هرچند تودهء ملت به واسطهء اين هيكلهاى مزور و چاپلوس از طرفى رم خورده‌اند و منزجرند باز هم از طرف ديگر به واسطهء بودن افراد غيرچاپلوس و غير مزور ( يعنى خودم ) كه به آن شخص محترم عقيده‌مند مىباشند جبران انزجارات عمومى فراهم خواهد آمد .\r\nمدتها بود معدودى اشخاص به اسم ملت حرف مىزدند . خود را طرفدار و حامى طبقهء سوم و مردم فقير و تودهء جماعت قلمداد مىنمودند . براى كسبه ، عمله ، فقرا ، تجار ، زارعين غصه مىخوردند و به اتومبيل سوار لعنت فرستاده در واگون ( تراموه ) اسبى سوار شده در جلوى طبقات فقير سادهء ملت پز مىدادند ، گردن خود را كج كرده براى خاطر فقرا آه مىكشيدند . در پشت كرسى نطق مجلس دولتها را به باد فحش و حمله گرفته بر وزراء و معاونين و اجزاء مىتاختند كه چرا يك فراش فلان وزارتخانه به امر رئيس تنبيه شده ، يا نظميه يك زنى را جلب نموده است . تكيهء اين آقايان و عزيزان بىجهت باطنا به هرجا بود ولى على الظاهر خود را متكى به ملت و تودهء جماعت و به كلاه نمدى و رنجبر و زارع و فقير و كسبه دانسته . بلبل دستانسراى شاخسار معنويت شده و سند خيانت و خدمت ، بدى و خوبى به مردم و به دولتها داده خود را گل سرسبد آزادى و قانون اساسى و ملت‌دوستى مىدانستند ( مقصودش سليمان ميرزا است ) .\r\nبعد مىنويسد شما هيچ‌كار نكرديد با سايرين ، تا يك نفر شخص جدى و سخت نظامى فعال بر سر كار آمد چنين و چنان كرد . اگر آقايان ليدرها و سردسته‌ها كه وزارت ، وكالت ، خوب زير دندانشان مزه داده است از اين درس شگفت و از اين تازيانهء بىصدا و فرياد كوتاه ملت عبرت نگرفته باز هم در پى جنجال‌بازى ، شهوت‌پرستى خود بوده باز هم فريب ، خدعه و مكر ، رياكارى را دنبال كنند ، باز هم به دسته‌بندى مشغول [ شوند 
  ] ، باز هم مرامنامهء كمونيست و سوسياليست را چاپ كرده بين يك عده بيكار و مفت‌خور انداخته به اسم ملت و رنجبر حرف زده قاله قاله راه انداخته بازار هتاكى و فحاشى و شيادى را به عادت پيشين گرم نمايند آن‌وقت يك بار ديگر هم ملت به حرف آمده ولى اين‌دفعه آخرين حرف خود را با قاتلين و مخربين حقيقى خود يعنى آقايان ليدرها و لله‌هاى ملت خواهند گفت .\r\nآقايان ، ملت به جان آمده است . ملت نان ندارد . ملت كفش و كلاه ندارد . آن كفشها و كلاههاى پاره پاره كه آن‌روز در صحنهء فجيع بهارستان پرت شد و شماها از دم پنجره به صاحبان بيچارهء آنها مىخنديديد كفش و كلاه ملت حقيقى ايران است . شما آقايانى كه به اين ملت بدبخت مىخنديد بدانيد اين ملت همان است كه شما را به ادعاى خودتان وكيل كرده . امروز كفش و كلاه پاره پارهء او باعث خندهء وكلاى او شده است . چرا در فكر\r\n\r\n","description":"","footnote":"","page_name":" 6905 ","page_number":205},
  {"content":"\r\n\r\nاصلاح اين كفشها و كلاهها نيستيد . اگر به ادعاى ما و شما شاه نالايق است پس چرا شما اثبات لياقت نكرده و لياقت يك مرد بزرگ نظامى عاشق وطن را هم به واسطهء نصايح دروغ و تملقات كودكانهء خودتان پايمال نموده مىخواهيد او را هم به روزگار خودتان بيندازيد . آيا بازى كردن با مقدرات ايران بس نيست . آيا شوخى كردن با اين مردم فلك‌زدهء پريشان و بىكفش و كلاه كافى نيست .\r\nاينجا ديگر به سردار سپه خطاب كرده و مىگويد ملت همان كلاه نمدى است . شما بايد با آنها راه برويد و اين اشخاص مزور دروغگو را از خود دور سازيد .\r\n( پايان مقالهء قانون )\r\n\r\nمقالهء ستارهء ايران\r\n« ستاره ايران » پس از بيانيهء رئيس الوزراء سه شماره منتشر نمود كه در تمام آنها كه سيمى آن امروز و هشت صفحه بود پس از بعضى مقالات در اطراف بيانيه كه شما نبايد جلوگيرى از احساسات و افكار عامه بنمائيد ، در صدر صفحه با قلم درشت اين عبارات درج است : تلگرافات حضورى . انزجار از سلطنت قاجاريه . ابرام و برقرارى جمهوريت .\r\nتهديد وكلاء . انقلاب و شورش . ضجه و فرياد . اجتماع و اعتصاب . تحصن در تلگرافخانه‌ها . كپيه‌هاى مختلف به مراكز عاليه و مجلس شوراى ملى و وكلا . كپيه ستارهء ايران .\r\nاز حضرت عبد العظيم . از خوى ، از بروجرد ، از قصر ، از كرمان ، از بارفروش ، از خمين ، از شيراز ، از انزلى ، از عراق ، از گروس ، از شاهرود ، از اهر ، از سلماس ، از ملاير ، ايضا ملاير ، از رشت ، از كردستان ، از سقز ، ايضا عراق ، از قمشه ، از شفارود ، از بارفروش ، از تبريز ، از ماكو همه در تلگرافخانه متحصن ، ضجهء آنها بلند ، بازارها بسته ، محلات تعطيل . چرا رژيم جمهورى اعلان نمىشود . چرا رئيس الوزرا كمك مىكند . در بعضى هم نوشته چرا بيانيه داده است . ما ملت ديگر كاسهء صبرمان لبريز شده . بار ننگ سلطنت قاجاريه را ديگر برنمىداريم . چهل روز متحصن ، دكاكين تعطيل ، خسارت زياد ، اگر باز تأمل شود ما به طهران آمده خودمان كارها را انجام مىدهيم . پس از زيارت بيانيه هيجان شديدتر [ شده 
  ] و جز خلع احمد شاه هيچ چيز جلوگيرى نمىكند . در چند تا هم نوشته است يك مشت پارازيت طهرانى قابل اعتنا نيست . اجازه مرحمت شود به فوريت با عيال و اطفال طهران بيائيم .\r\n( پايان مطالب ستارهء ايران )\r\n\r\n","description":"","footnote":"","page_name":" 6906 ","page_number":206},
  {"content":"\r\n\r\n\r\nكدام درست است\r\nحالا يك نفرى كه بعدها بيايد اين جرايد يا اين كتاب را بخواند آنچه « قانون » نوشته تصديق مىكند كه از حلقوم ملت است يا آنچه « ستاره » و اين تلگرافات . يا مردم خارج ايران كه اين جرايد را هريك به‌عنوان ملت بيچارهء ايران مىخوانند كدام را باور كنند كه حقيقت دارد . به خود ما كه حاضر معركه هستيم نزديك است مشتبه كنند چه رسد به آنها كه بعد بيايند يا خارج ايرانند . پس درست گوشتان را باز كنيد عينك بگذاريد و حقيقت را كه من براى شما مىنويسم مستحضر شويد .\r\n\r\nهمه افسانه است\r\nنه « قانون » از طرف ملت چيز مىنويسد و ملت او را مىشناسد ، نه « ستارهء ايران » را و نه همه جرايد را . تمام تلگرافات يا طهران نوشته شده يا در آنجا خودشان نوشته معدودى مهر و به امضاء پانصد نفر ، تلگرافچى مخابره مىكند . روح ملت از اين جريده‌نگاران رشوه‌گير بىوجدان بىاعتقاد مزدور خودى و بيگانه بيزار [ ست 
  ] و متصل به آنها نفرين و لعنت مىفرستد . ملتى كه ما در عمرمان ديديم همان روز شنبه دوم حمل بود . باقى همه افسانه است و من درآوردى . طهران مطالب خود را گفت . تلگراف رئيس الوزرا و تلگراف آقايان قم به ولايات رفت . خودشان هم در عبور ملاير ، عراق ، همدان ، كرمانشاه ، قصر آنچه بايد بگويند گفتند . باقى مطالب با مجلس است .\r\n\r\nاحتمال اغتشاش\r\nآنچه هم مىشنويم همه شهرها آرام است جز آن چند شهر كه ذكر شد . اما بعد احتمال مىرود اغتشاش شروع شود بين خود اهالى ، آن هم همان حكايت بابى و مسلمان ، آن هم اگر قشون متلاشى نشود خيلى زود رفع مىشود . جز آن‌كه قشون خداى نخواسته متلاشى [ شود 
  ] يا جديت نكند . آن‌وقت است كه بعضى چيزهاى ديگر هم علاوه خواهد شد . با اين‌حال از آتيه حكم كردن كار مشكلى است .\r\n\r\nجواهر خريدن رئيس الوزراء\r\nامروز معروف بود رئيس الوزراء جعبهء زيادى تهيه كرده نقود و جواهرات خود را در آنها ريخته به بانك مىسپارد . در بازار هم جواهر خريدارى مىكند .\r\n\r\n","description":"","footnote":"","page_name":" 6907 ","page_number":207},
  {"content":"\r\n\r\n\r\nسيد نصر اللّه تقوى : بىبى تميز خالدار\r\nدو نفر از ملاهاى ما در اين چند روزه سخت به زمين خوردند . يكى آقاى آقا سيد نصر اللّه رئيس ديوان عالى تميز است كه همه اهل طهران او را مىشناسند . در مشروطهء اول و دوم بيش از او كسى محل اطمينان و وثوق نبود . در مجلس دوم اول وكيل طهران شد . قصيده‌اى قرب صد و بيست شعر در مدح سردار سپه گفته در جرايد درج شد . هركس قرائت كرد بد گفت كه مقام تو بالاتر از آن بود كه مديحه‌سرائى آن هم با اين عرض و طول بكنى . رئيس ديوان عالى تميز آن هم ملا نبايست آنقدر دروغ و اغراق بگويد و چاپ كند . بدين واسطه و به واسطهء آن‌كه معروف شد رئيس « فراموش‌خانهء » طهران هم هست به كلى سلب عقيدهء مردم شد و از دورش پاشيدند . اسم او را « بىبى تميز خال‌دار » گذاشته‌اند .\r\n\r\nسيد اسد اللّه خرقانى\r\nدومى آقا سيد اسد اللّه خرقانى است كه چند سال مسجد حاجى حسن معمار را در اول خيابان ارامنهء دروازهء قزوين ضبط و چند هزار مريد پيدا كرده بود . نماز ، وعظ همه چيز داشت . پس از آن‌كه مدتى از جمهورى بد گفت اعلانى كرد كه من شرح داده‌ام .\r\nمعلوم شد دو هزار تومان پول گرفته و آن اعلان را نموده و ساكت نشست . به كلى مرده از دور آقا متفرق شدند ، حتى گفتند مسجد راه ندادند . روزى يك تومان حق او را هم كه از موقوفهء مسجد بود قطع كردند .\r\n\r\nمدرس و خالصىزاده\r\nآن‌كه بالا و خيلى بالا رفته آقاى مدرس است و خالصىزاده . خالصىزاده را مرده از شاه‌آباد [ در 
  ] محلهء عربها جنب خانهء امام جمعه خوى منزل دادند . امروز از آنجا هم به بازار حلبىسازها جنب مسجد شاه [ آمد 
  ] كه بتوانند حفظ و پاسبانى كنند .\r\n\r\nتلگراف قم\r\nتلگراف آقايان حجج اسلام از قم . بسم اللّه الرحمن الرحيم .\r\nجنابان مستطابان آقايان حجج الاسلام و طبقات اعيان و تجار و اصناف و قاطبهء ملت ايران دامت تأييداتهم - چون در تشكيل جمهوريت بعضى اظهارات شده بود كه مرضى عموم نبود و با مقتضيات اين مملكت مناسبت نداشت لهذا در موقع تشرف حضرت\r\n\r\n","description":"","footnote":"","page_name":" 6908 ","page_number":208},
  {"content":"\r\n\r\nاشرف آقاى رئيس الوزرا دامت شوكته براى موادعه به دار الايمان قم نقض اين عنوان و الغاء اظهارات مذكوره و اعلان آن به تمام بلاد را خواستار شديم و اجابت فرمودند .\r\nانشاء اللّه تعالى عموما قدر اين نعمت را بدانند و از اين عنايت كاملا تشكر نمايند . الاحقر ابو الحسن الموسوى الاصفهانى . الاحقر محمد حسين غروى نائينى . الاحقر عبد الكريم حائرى .\r\n\r\nسر ماه و پول خانه\r\nدوشنبه دوم رمضان المبارك - ديشب بهتر سحر خوردم . امروز ديرتر و تردماغ‌تر برخاستم . پس از گرفتن وضو و ختم يك جزو كلام اللّه حليلهء جميله اجل معلق با كتابچه و صورت حساب ماه شعبان وارد اطاق شد . چون هروقت اول ماه با صورت حساب او وارد اطاق من شود يقين دارم طلب‌كار و بىپول است . رنگ از رخم پريد . هرقدر خواستم طفره بزنم فايده نكرد . الموتيها بقدرى در كارى كه نفع خودشان باشد مصرّند كه مزيدى بر آن متصور نيست . . .\r\n\r\nدعوت\r\nديشب شعاع الدين ميرزا و شرف خانهء ما آمدند . شرف رفت پاى تلفن مركز محلّهء شهر نو را گرفت . گفت فلان ، خانه او را بده . داد . بنا كرد صحبت كردن . از جوابها معلوم شد كه يك ساعت ديگر با آن آدمى كه مىخواهد مىتواند حرف بزند . نشستيم صحبت كرديم . سر ساعت شرف رفت پاى تلفن آنجا را بگيرد . آنجا كجاست ، نمىدانيم . مشكل ديگر كه حل شد اين است كه تلفنچيها هم بند و بست مىكنند . . . درنگ ، درنگ . شرف مثل اسپند جهيد و بناى صحبت را گذاشت . تمام مكالمه فحش بود . بعد از فحشها در ضمن كجا هستى خانه شاهزاده افخم الدوله ، مىتوانى بيا . . . از سبزه‌ميدان راست بازار كلاه‌دوزها . دم كاروانسراى امير نرسيده به كميسرى بازار جلو خان بزرگ خانهء حضرت اقدس و الا شاهزادهء عز الدوله . . . ، مىآئى . . . بيا خيلى خوبه . . . ما گفتيم بابا نمىشود . او اعتنا نكرد . باز دعوت مىنمود و از جوابها معلوم شد طرف طفره رفت و پرسيد كى آنجاست ؟ او ما سه نفر را اسم برد و معرفى كرد . چون فحش اين ايام رواجى دارد . باز شليك فحش را شروع كرد و بالاخره گفت : داداش پاى تلفن آمد ، و شرف شريكه را احضار نمود . شريكه با يك ورمى به پاى تلفن رفته گوشى را گرفت . سلام كرد و معلوم شد فردا شب حاضر است ، هرجا بگويند بيايد . شرف گفت منتظر باشيد مغرب به شما تلفن مىشود كه يك ساعت از شب رفته كجا بيائيد . پس از چند تا فحش ديگر تلفن\r\n\r\n","description":"","footnote":"","page_name":" 6909 ","page_number":209},
  {"content":"\r\n\r\nخاتمه يافت . كجا برويم ، كجا نرويم . باغچهء سلطان جنب دفتر تيپ عراق است نمىشود ، خانهء سلطان ممكن نيست . يوسفيه برويم ، هيچ‌چيز آنجا نيست ، نباشد ، تهيه مىكنيم ، از كجا ، شرف به شما ربط ندارد ، فقط اجازه با شماست . بسيار خوب . من مىفرستم كه مانع نشوند . شرف يك برّه مىبرند و همه‌چيز از خانهء سلطان . افطار هم تشريف بياوريد ، سمعا و طاعتا . كار گذشت . مطلب تمام شد . و قرار داديم من و افخم الدوله ، شعاع الدين ميرزا عصر در مسجد سپهسالار برويم از آنجا يوسفيه به ديدار ميهمان و ميزبان كه مدتهاى مديد است از اين فيوضات محروميم . يعنى خودمان هم نمىخواهيم :\r\n چون پير شدى حافظ از ميكده بيرون رو * مستى و طربناكى هنگام شباب اولى \r\nامروز پس از طى محاسبه والدهء بچه‌ها و خروج از حياط اندرون گفتم احتمال مىرود افطار نيايم . اسد اللّه ميرزا بيرون بود باز ساعد الدوله را نديده بود و آن خانه هم براى من يك اضافه‌خرجى شده . باز هفت تومان پول تنبوشه و آهك ، دو تومان هم مزد بنا داديم .\r\nباغبانى هم گرفته‌ايم كه ماهى دو تومان بگيرد . هرچه سبزىجات بكارد به قدر خرج ما بدهد تتمه مال خودش ، اشجار از قبيل شمشاد و كاج و غيره آنچه تا سه سال عمل بياورد دو تا مال او يكى مال ما . امروز بيل ، آب‌پاش ، غربال ، قيچى و هزار چيز مىخواست .\r\nمعلوم شد امروز روز خوشى براى من نيست . متصل بايد پول بدهم .\r\n\r\nيابوى نظام الملك\r\nرفتم يك سر مسجد سپهسالار . ازبس كه عادت به راه خانهء عميد الدوله نموده‌ام مثل يابوى سوارى نظام الملك مرحوم كه آن‌وقت لشكرنويس بود يك سر به اطاق نظام كه حالا عدليه و محل جلوس وزير است مىرفت ، دم خيابان شاه‌آباد سر درآوردم و حال آن كه مىبايست از چراغ گاز يا خيابان پست‌خانه بروم . داخل مسجد شدم .\r\n\r\nدشتى و صبا\r\nاسد اللّه ميرزا گفت شعاع الدين ميرزا است و او ايستاده بود به كسى كه چمپاتمه روى ايوان يك اطاقى نشسته بود و جمعى اطراف او ايستاده بودند نظاره مىكرد كه آن چمپاتمه‌اى فحش و ناسزا به دشتى و صبا مدير شفق سرخ و ستارهء ايران مىداد . مىگفت پدرسوخته مىنويسد شفق سرخ ، كجاى تو سرخ است . صبا تو از باد صبا كجا خبر دارى . من كه مىدانم تو در كدام محله ، كدام گذر حالت چه بود . من كه مىدانم داشها امروز هم خود و پسرت را دست‌بردار نيستند ، چه و چه . هزار ناسزا ، هزار فحش ، مثل همانها كه خودشان نوشته تهذيب اخلاق جامعه را نمودند و آينهء افكار مردم شدند .\r\n\r\n","description":"","footnote":"","page_name":" 6910 ","page_number":210},
  {"content":"\r\n\r\n\r\nنوشتهء عونى بيك افندى\r\nاز اين انبار و بازار فحش گذشتيم ، چند نفر جوان شاگرد مدرسه روزنامهء امروز « ستارهء ايران » را كه باز مثل ديروز مزخرفاتى و تلگرافاتى چاپ نموده بود قرائت مىكردند و به هر كلمه‌اى ايراد وارد نموده فحش مىدادند . من‌جمله سطرى نوشته بود كه من نه با شاه دشمن هستم نه با ديگرى دوست . به حق خدا محض عظمت اسلام مىنويسم و مىخواهم به مردم بفهمانم كه حكومت جمهورى با خلافت صدر اسلام يكى است . اى مردم سلطنت بر خلاف شريعت است ، جمهورى عين اسلام و شريعت .\r\nامضاء : عونى بيك افندى .\r\n\r\nصبا و پول سردار سپه\r\nگفتند صبا ديوانه شده . پولها او را مست كرده . پدر سوخته ، ما به حرف عونى بيك افندى چه اعتنا داريم . اين تشبثات چيست . بعد يكى گفت سردار سپه پولى كه داده از اينها تمسك گرفته و شرط كرده امروز كه بدان شرط وفا نشده و صورت نگرفته چون مىدانند پس خواهد گرفت . اين است كه دست و پا مىكنند عونى بيك را شفيع قرار مىدهند .\r\n\r\nسخنان ميرزا عبد اللّه واعظ عليه سردار سپه\r\nميرزا عبد اللّه واعظ معروف در اين مسجد وعظ مىكند و امروز يك ساعت حمله به سردار سپه و جمهوريها و بابيها آورده بود . علنى فحش داده است و گفته مردكه تو مىخواهى روى زنت را باز كنى بكن مثل كمال پاشا . مردم ، شما هم تماشا كنيد لذت ببريد . اما چه‌كار به كار زن من ، خواهر آن و صبيهء ديگرى دارى . تو كى بودى كى شدى .\r\nكه تو را بدين مقام رسانيد . به جاى آن‌كه به اسلام خدمت كنى جنايت مىكنى ، تو چه حد آن را دارى كه در مجلس شوراى ملى مردم را با سرنيزه خارج كنى . ما قشون مىخواهيم كه خدمتگذار و مطيع ما باشد نه متمرد و عاصى ، نه براى استفادهء اشخاص .\r\nنه براى عظمت و كبر و غرور تو . اگر معناى قشون براى مملكت اين است ما چنين قشونى لازم نداريم .\r\n\r\nوصف يك تفريح\r\nپاطيل شريكه از گرسنگى و روزه به كلى در رفته بود و اصرار داشت برويم . من گفتم زود است . گفت آخر تهيهء افطار . گفتم شرف تهيه كرده . گفت تو هنوز جوانها را نشناختى\r\n\r\n","description":"","footnote":"","page_name":" 6911 ","page_number":211},
  {"content":"\r\n\r\nكه قول ندارند ، پس از اين كلمه جاى زيست نبود بيرون آمديم . شريكه لنگان لنگان از شدت ضعف مىآمد . بين راه نان خشك ، سبزى ، پنير ، چاى ، قند ، تخم‌مرغ خريدارى كرده همراه برديم . نزديك پارك امين الدوله شرف رسيد . معلوم شد نه آدم فرستاده به به سلطان « 1 » گفته است . آن‌وقت فرمايش شريكه مصداق خارجى پيدا كرد و با كمال نخوت به من نگاهى كرده گفت نگفتم . من سرى فرود آورده گفتم اى و اللّه مرشد .\r\nشرف سواره رفت يوسفيه و برگشت با شاگرد باغبان و رفت خانهء سلطان . معلوم شد به رگ غيرتش خورده . . . ما وارد يوسفيه شديم . سماور ابراهيم باغبان به جوش آمده بود .\r\nآنچه هم همراه داشتيم گذاشتيم جلوى حوض ، توپ در رفت و مشغول شديم . كم‌كم فرش ، گوشت كبابى ، غليان ، ظرف ، سينى همه‌چيز از خانهء سلطان رسيد . شرف هم آمد و گفت من بايد بروم سر خيابان كشيك بكشم تا بيايد ( شرف مايل مهمان است و خانهء خودش نمىتواند ببرد . اين است كه به حضور ما براى آن‌كه محلى فراهم شود راضى شده است ) . او رفت . حسين خان سلطان آمد . پس از احترامات و عذرخواهيها كه شرف به من درست خبر نداده بود و اسباب شرمندگى شد ، خوب مىخواستيد افطار را در خانهء خودتان ميل كرده بعد بيائيد . شريكه جوابهاى منطقى داد . سلطان قدرى بلندتر شده كنده‌هاى پا را به زمين استوار كرد ، آن‌وقت من ديدم هى دست توى اين جيب كرد ظرف درآورد توى آن جيب شيرينى ، توى آن يكى پرتقال و ليمو ، توى ديگرى گيلاس ، توى ديگرى آجيل ، هى دست به جيب مىكند هى اشياء و خوردنى بيرون مىآورد كانّه خورجين آبدارى است يا جعبهء شعبده‌بازها كه هزار رنگ چيز بيرون مىآورند .\r\nآن‌وقت شريكه گفت يعنى خواهد آمد ، گفت محتمل است . گفت زيبا است . گفت اى ، گفت خوب ساز مىزند . سلطان گفت اى . آواز خوب مىخواند اى . براى جوانها خوب است اى . شريكه گفت آخر اى داريم تا اى . باز گفت اى . من از اى شما چيزى حاليم نشد . گفت اى ، كه من زدم زير خنده و تا مدتى مشغول خنده بودم . در اين بين « اى » ها در بزرگ را زدند و شرف با مهمان وارد شد . مهمان جلو آمد و اول معلوم است به شريكه دست داد ، بعد به من ، بعد به سلطان . ننشسته گفتند برويم اطاق بالا ( آقاى عماد السلطنه درهاى اطاق تحتانى را بسته و مهر و موم كرده ، من هم نفرستاده بودم كليد بگيرم ) . هركدام چيزى برداشته رفتيم . تتمه را باغبانها و اردونانس شرف آورد . اطاق كوچك به كلى مفروش شد و هواى سرد پائين ديگر ما را اذيت نكرد . مهمان اصرار كرد سماور را بياورند جلوى من بگذارند من عاشق سماورم . آمد و نشست . من درست به قد\r\n\r\n\r\n","description":"","footnote":"\r\n( 1 ) - مراد از سلطان ، حسين خان هنگ‌آفرين است . ( مسعود سالور )\r\n","page_name":" 6912 ","page_number":212},
  {"content":"\r\n\r\nو قامت و صورت ، لباس و همه‌چيز او دقت كردم . قد او بلند ، چاق به اندازه با گوشت پيچيده . سفيد . سرش باز ، موى جلوى سر را فر كرده ، عقب افشان و يك شانهء شاخى وسط آن زده ، مشكى كوتاه و پرپشت بود . صورت قدرى كشيده ابروى باريكى داشت كه به ضرب موتيك آن را پهن و سياه و قشنگ نموده بود . چشمش كوچك بود و با دقت تمام درست نموده بود . دماغش قشنگ و كمى كشيده بود . لب و دهن چندان اعلى نبود .\r\nاما بياض گردن ، بناگوش ، سينه ، غبغب بسيار و بسيار ممتاز بود . بازو و ساعد و دست هم از همانها بود كه در مغازه‌ها وقتى كه براى نشان دادن بيرون مىآورند هر آدم پيرى مثل من محو تماشاى آن مىشود . اما من گمان مىكنم سى سال داشت . يك دندان جلوى او هم طلا بود . لباس شارنر آبى منجوق دوخته وسط دايره‌هاى منجوق مرواريد بدل ، سينه باز ، آستين تا مرفق ، يك جوراب رنگ بدن ابريشمى اعلا و يك كفش برقى در پا داشت .\r\nيك گل الماس كه تخمهء ميان آن زمرد با روبان سرخى در گردن . دو انگشتر الماس و طلاى شيك در انگشت . يك گوشوارهء زمرد كوچك در گوش ، دو دست‌بند طلاى فرنگى شيك مد جديد به دست . روىهم‌رفته از حيث زيبايى و لباس مىتوان گفت درجهء اول و از هنر درجهء اعلى داشت . بسيار خوب مىخواند . بسيار بسيار خوب تار مىزد . بسيار بسيار بسيار اعلى دايره زنگى مىزد . سواد داشت . اشعار و تصنيفهاى خوب خواند . بالاتر از همه اخلاق خوب او بود كه گمان مىكنم برترى بر همه داشت .\r\nفقط صورت او چندان صاف و درخشان نبود و اندك مهر آبله با پستى و بلندى نظير آن در اطراف بينى داشت كه با دقت زياد معلوم مىگرديد . با همهء اين توصيفها شب بود و شايد شب گربه سمور باشد . مىگفت پدرم ترك بود ، مادرم شاهزاده است . در خيابان اميريه كوچهء لواء الملك منزل دارد . تار زد خواند . سلطان دايرهء زنگى زد . سلطان ويلن زد او خواند و ضرب گرفت . بهمن ميرزا وارد شد با او سابقه داشت . اسم او را شلوغ گذاشته بود . زدند به تيپ همديگر . بهمن مىگفت من تا سرخه حصار همراه حضرت اشرف رفتم ( فراموش شد ذكر شود حضرت اشرف امروز به سمت بومهن ملكى خود رفت .\r\nمجلس هم امشب هيچ تماشاچى راه نمىدادند و مشغول مذاكرات هستند ) . در ساعت نه بايد سربازخانه بروم . در اين بين افخم الدوله آمد و يك گوشه نشست . خوردنى به اصرار به بهمن دادند كه ساعت نه برود . كم‌كم كار بالا گرفت و بهمن ساعت دوازده گفت مىروم . بهمن بقدرى ما را خنداند كه حساب نداشت . واقعا اگر او نبود هرگز مجلس ما بدين قشنگى نمىشد ، نمىشود اداهاى او را ، خوشمزگيهاى او را كه در بين مجلس صحبت واقع مىشد شرح داد . بايد ديد ، به نوشتن و گفتن آن حلاوت و نمك را نخواهد داشت . ساعت دوازده شد گفت بعد از توپ سحر مىروم . نرفتم هم نرفتم گور پدرشان .\r\n\r\n","description":"","footnote":"","page_name":" 6913 ","page_number":213},
  {"content":"\r\n\r\nگفت دو درجه كمتر تا تابين . بهمن خيلى مهمان را اذيت كرد . مهمان برخاست كيف توالت خود را آورد شرف و سلطان دستهاى بهمن را گرفتند ، او شروع به بزك كردن و ما مشغول تماشا شديم . اول يك شيشهء كوچكى بيرون آورد توى آن سرخاب بود تا سرش را باز كرد و دست برد بهمن فريادى زد كه ترا به خدا . گوش نداد . گونه‌هاى او را سرخ كرد . بعد به‌شتاب تمام شيشهء ديگرى بيرون آورده مسواك كوچكى برداشته ابروى بهمن را سياه كرد و قشنگ كشيد ، تتمهء مسواك را هم به سبيل بهمن . آن‌وقت شيشهء ديگرى كه توى آن سفيداب بود قدرى به كف دست خود ماليد و آب خواست . بهمن باز فرياد زد .\r\nآب نبود و حسين خان زود قدرى آب از غليان به‌طورى كه كسى نديد توى فنجان ريخت . مهمان سفيدآب را حل كرد و به صورت و پيشانى بهمن ماليد . آن‌وقت با پارچهء نازكى مجددا ماليد و سپس با كف دست خود . آن‌وقت سرمه‌دان خود را بيرون آورده ميل را به سرمه‌دان فرو برد . اين دفعه صداى بهمن تا به عرش رسيد اما فايده نكرد . ميل را به لپ او گذاشته چند چرخ داد و برداشت . خال قشنگى به صورت بهمن افتاد . بزك به سرعت باد و برق تمام شد كه من هيچ بزك كردن زنهاى اين دوره را نديده بودم و بر علم من حتى شريكه و افخم الدوله هم افزوده شد . بهمن گفت همين‌طور مثل من خودتان را درست مىكنيد كه خوب مىشويد و الّا تو از آن آشپز من بدترى . خيلى خيلى حركات و صحبتهاى بهمن بامزه و بانزاكت بود . شام آوردند مهمان سر شام نرفت كه شما هم بايد حتما بخوريد ، اطاعت كرديم . اما هر قاشقى كه مهمان به بشقاب خود چلو مىريخت و مىرفت قاشق ديگر بريزد بهمن آن را بلع نموده بود . آخر ، دست بهمن را گرفتيم تا مهمان توانست چيزى بخورد . نصف شب شده ما سه نفر برخاستيم وداع مطولى نموديم تا دم در همراه ما آمد آنجا هم مجددا توديع كامل به عمل آمد آنها را به عيش و نوش و هواى خوش بهار گذاشته به منزلها آمديم . اين دو بيت را با آواز خوش و آهنگ تار مىخواندند و من مىنوشتم .\r\n روزه‌دارم من و افطارم از آن لعل لب است * آرى افطار رطب در رمضان مستحب است\r\nروز ماه رمضان زلف ميفشان كه فقيه * بخورد روزهء خود را به گمانى كه شب است \r\nبهمن عزا گرفته بود كه چه قسم صورت و ابرو را پاك كند كه ظهر بايد سر مشق حاضر شود . مهمان قسم مىخورد كه تا يك هفته ابرو پاك نمىشود . گفت من هم تا روزى كه ابرويم پاك نشود ترا رها نمىكنم . ديگر ما آمديم تا خبرها بعد برسد . اين عيش امشب ما با حركت يارو به سمت بومهن با مناسبت و به‌موقع واقع شد . اميد داريم به خدا كه به خوشى بگذرد .\r\n\r\n","description":"","footnote":"","page_name":" 6914 ","page_number":214},
  {"content":"\r\n\r\n\r\nاستعفاى سردار سپه\r\nسه‌شنبه سيم رمضان - بيرون كه رفتم نوكرها گفتند ، روزنامه‌فروشها استعفاى رئيس الوزرا را فرياد مىكردند . ديشب سر شام ملكه كه خانهء خانم سالار مهمانى رفته بود گفت روشنك حكايت كرد كه امروز ( دوشنبه ) صبح قزاق آمد حاج عز الممالك را خانهء سردار سپه برد . همين‌قدر مىدانم كاغذى به او داده بود به مجلس برساند .\r\n\r\nسردار سپه در بومهن\r\nرفتم مسجد سپهسالار . از بس كه اين ايام آشوبى ما پرسه زده‌ايم سوقانمان خوب گرفته شد و به هيچ‌وجه از راه رفتن خسته نمىشويم . عميد الدوله ، معتضد السلطنه ، موفق الدوله ملاقات شدند . معتضد السلطنه فرمودند ديروز سردار سپه جمعى را احضار نموده بود . از آن جمله بود حاج عز الممالك ، رفته بود . وزراء ، بعضى از نظاميان و اعوان و انصار خودش مجتمع بودند . قدرى از زحمات و خدمات خود شرح داده [ و گفته 
  ] بود بالاخره من با اين دو نفر نمىتوانم كار كنم و مىروم بومهن استراحت كنم و با يك اسكورت سوارنظام مىرود .\r\n\r\nنامه به مجلس\r\nشب مجلس كه بنا بود علنى شود سرّى شد . من امروز صبح خانهء يكى از وكلا كه كمال يگانگى را با من دارد رفتم . خواب بود ، بيدارش كردم و تفصيل ديشب را جويا شدم . گفت كاغذى به‌عنوان مجلس نوشته بود شرح خدمات خودش را و اين‌كه مملكت را امن كردم ، گردنكشها را مطيع و من با اين ترتيب حاضر نيستم . چون استعفا و عدم آن درست آشكار نبود قرار شد شش نفر بروند و با او مذاكرات كنند ، بعد مجلس رأى خود را بدهد .\r\nچون شهرت داشت تلگرافاتى از شاه رسيد موفق الدوله گفت بله شاه به مجلس تلگراف نموده كه به اين آدم ديگر اعتمادى نيست ، مجلس تمايل خود را به هركس هست تلگراف كند . به وليعهد و علما هم تلگراف آمده اما من نمىدانم . از قرار معلوم صحبت رياست وزرايى مستوفى الممالك است ( خدا به داد برسد ) .\r\n\r\nموقعيت ايران\r\nبد كارى شد . شياطين او را فريب دادند ، طورى كه التيام‌پذير نيست . كار اين آدم همان\r\n\r\n","description":"","footnote":"","page_name":" 6915 ","page_number":215},
  {"content":"\r\n\r\nوزارت جنگ بود . نه صلاح خودش بود داخل اين بازيها شود نه صلاح مردم . روسها همان رلى را كه انگليسها در 1324 بازى كردند در پرده و مختصرتر بازى نمودند . چون مردم از ايام مشروطه مستعدتر براى عدم قبول جمهورى بودند و اينك روس و انگليس دارند بهم نزديك مىشوند . پس موقعيت ايران كمتر از موقعيت 1907 نيست . چه وقايعى پيش آيد اندكى صبر لازم است .\r\n\r\nمقالهء شفق سرخ\r\n« شفق سرخ » امروز باز منتشر شد . اول آن مىنويسد : « پدر وطن رفت » ، آن كسىكه بعد از دو قرن ضعف و مذلت و تفرق و تشتت به ايران قوت و عزت و وحدت داد روز گذشته از طهران پر از جنايت و غرض بيرون رفت . سردار سپه رفت طهران پر از جنايت را به‌حال خود گذاشت . ولى تكليف مجلس چيست . بعد مجلس را مخاطب قرار داده شرحى از خدمات وى نقل مىكند . آن‌وقت مىنويسد رفتن سردار سپه و تسلط اجنبى .\r\nرفتن سردار سپه و اختلاف كلمه . رفتن سردار سپه و ظهور ياغيان . رفتن سردار سپه و درهم شكستن اعتبارات ايران . رفتن سردار سپه و اغتشاشات داخلى . رفتن سردار سپه و محو شدن نقشهء اصلاحات باهم مترادف است ، سردار سپه پدر وطن است . سردار سپه نمونهء روح مردانگى است . سردار سپه جانشين اردشير بابكان ايرانى است . سردار سپه نادر شاه افشار است . سردار سپه قائد تواناى مليون است ( تو كه اينها را مىدانستى چرا اسباب رفتن او را فراهم كردى ناجوانمرد بىانصاف ) . اين شخص نبايد برود و لو به قيمت ريختن خونهاى زيادى باشد . بايد برگردد ( و به تو پول بدهد ) . زيرا ملت ايران او را دوست دارد . چشم بيست و پنج قرن تاريخ گذشته ايران به طرف او متوجه است . سردار سپه بايد برگردد . اين روح ملت است كه با نوك خامه « شفق » مراجعت او را تقاضا مىكند . هركس به غير آن تصور كند خائن وطن است . چه بايد كرد . امروز سردار سپه مركز عظمت و افتخار و استقلال و امنيت ايران شده . اگر رفت همه اينها مىرود . حتى براى شهوت‌رانى و غرض‌ورزى مخالفين هم موقعى پيدا نمىشود . آقايانى كه در بهارستان جمع شده‌ايد ، به دوام دورهء خود نمىتوانيد اطمينان داشته باشيد ، الخ .\r\n( پايان مقالهء شفق سرخ )\r\nهمه حرف اين مردم خصوصا اين روزنامه‌نويسها در اين هجده سال اين بود و مشروطه را هم براى همين كلمه گرفتند كه قانون و تشكيلات مملكتى بايد قائم مقام اشخاص باشد كه به رفتن كسى و آمدن ديگرى اوضاع برهم نخورد و حالا اين‌طور مرقوم مىدارند . پس همان حرف ماست و حرف آقا سيد ضياء الدين كه اين ايران امروزه\r\n\r\n","description":"","footnote":"","page_name":" 6916 ","page_number":216},
  {"content":"\r\n\r\nبايد در تحت لوا و فكر يك نفر اداره شود تا مردم به حقوق و قوانين آگاه و داراى مزاياى ديگر شوند .\r\n\r\nرفراندم\r\nبعد شرحى در رفراندم مرقوم مىدارند كه چرا مجلس شروع به اين كار نمىكند . مثل اين‌كه در اين شهر نبوده و نيست و از مجلس خبر ندارد . در تلو اين مقاله مىنويسد به واسطهء اجتماع مختصرى كه بر ضد جمهوريت در بهارستان شد مرعوب شده و ضعف نفس مستولى گشته است . ما در اينجا به نام هزارها نفوس كه در شب عيد دست از كسب كشيده و تعطيل نموده و به تلگرافخانه‌ها متحصن شده‌اند و به مجلس شورا پناه آورده و چشم انتظار خود را به آن مركز دوخته‌اند از مجلس شورا يك سؤال داريم ، مسئلهء رفراندم چه شد ؟ آيا مجلس شورا صداى ملت را نمىشنود ، يا به اين فريادهاى حق وقعى نمىگذارد . به عقيدهء ما كسى با جمهوريت مخالف نيست و بلكه روح ملت از اين سلطنتى كه غير از ننگ و ادبار و شئامت و ذلت و بدبختى براى ايران نتيجه ندارد متنفر است . آن كسانى كه آمدند مجلس و با نغمهء جمهوريت مخالفت كردند آن بيچارهء عوام را فريب داده بودند .\r\nايضا يك ورق باز تلگراف ولايات است با شدّ و مدى . در حالىكه من هم امشب از امير نصرت پرسيدم گفت تلگرافى نيامده مگر اظهار تشكر در الغاى جمهوريت .\r\n\r\nفراماسون - خالصىزاده\r\n« ناهيد » پس از آن‌كه شرح مفصلى در باب فراموشخانهء ميرزا ملكم خان مىنويسد آن‌وقت توى كوك ممتاز السلطنه سفير فرانسه مىرود كه براى اين هيچ‌كس نمىتواند او را عزل كند كه داخل فرماسيون فرانسه است ( خيلى خنك ) . باز از شاه و غيره دست برنداشته كه مكرر است و ديگر مزه ندارد ، ثمر هم ندارد . نتيجه هم كه پول باشد ندارد .\r\nشرحى نيش و نوش بلكه نيشش بيشتر است از خالصىزاده مىنويسد و مىنويسد چند روز پيش كه در بازار شلنگ‌اندازى مىكرد چند نفر آژان را ديد كه به طرف او مىآيند چنين تصور كرد كه درصدد گرفتن او هستند . فورا در وسط بازار صف نماز بسته مشغول شد . بدون وضو روى زمين نماز خواند . از صداى اللّه اكبر بىموقع يك زن حاملهء بيچاره در همان‌جا بچه سقط كرد . آقا خود را به اين حيله از دست آنها خلاص كرد .\r\n\r\n","description":"","footnote":"","page_name":" 6917 ","page_number":217},
  {"content":"\r\n\r\n\r\nجرايد مملكت شش هزار ساله\r\nاينهايند آئينهء افكار ملت . اينهايند زبان بريدهء ملت . ببينيد چطور دروغ جعل مىكنند .\r\nتا نداشتن وضو را هم دانسته است . آفرين به اين هوش و كنجكاوى . ما شنيده‌ايم براى زنى كه مىخواهد بزايد اذان مىگويند اما نشنيده بوديم از صداى اذان كسى بچه سقط كند آن هم توى بازار . اگرچه من تصور نمىكنم هركس چهار پنج شماره از جرايد مملكت شش هزار سالهء ما بخواند دروغ و غرض و مرض آنها معلومش نشود ، اما باز حتى المقدور آرتيكل‌هاى آنها را درج مىكنيم مبادا يك وقتى به آنها وقعى بگذارند . جز آن‌كه به قلم اشخاص حقيقت‌گوست و يا مطالب عادى است .\r\n\r\nنفرين لنين\r\nشرحى از اقدامات روسها مىنويسد كه در آن دنيا به نيكلا اطلاع داده شده شادى و مسرت كردند . لنين را آورده تلگراف را خواند از خشم مشت را به زمين كوبيد و به اولادهاى خود نفرين كرد .\r\nامشب هم مجلس علنى نشد و ناتمامى مذاكرات ديشب دوام دارد ، آنچه معروف است بىميل نمىباشند سردار سپه فقط وزارت جنگ را آن‌هم محدود قبول كند . ليكن خيلى به نظرها بعيد مىآيد كه قبول كند .\r\nهرچه اين جرايد نسبت به علما و واعظها در لفافه و بىلفافه بدگوئى مىكنند ميرزا عبد اللّه هم بالاى منبر حملهء متقابله مىآورد . نفرينهاى جرايد را كسى آمين نمىگويد ، اما مال ميرزا عبد اللّه و ساير وعاظ را هزاران آدم آمين مىگويند ، تف و لعنت مىفرستند .\r\n\r\nخطاب به سردار سپه\r\nاينها بدبختى مملكت و مردم است . تا دو روز مىخواهد آرام شود يك آشوبى و نفاق كلى برخاسته مىشود . سردار سپه نانت نبود ، آبت نبود ، چه چيز كم داشتى ، چه‌چيز نداشتى ، تو كه سلطان معنوى و حقيقى اين مملكت بودى و هزار مرتبه مستقل‌تر ، بادوام‌تر ، محبوب‌تر از رياست جمهور يا هرچه دروغى خيال كردى ، يا وادارت كردند .\r\nمعتضد [ السلطنه 
  ] مىخواند :\r\n عقل كاكا اگر بود فيروز * بيست و نه روز منتهى سى روز \r\nدرست حكايت آقا شده است كه نتوانست از عهده برآيد . خود و همه را خراب كرد .\r\nعجالتا كه اين است تا آينده چه تفسير كند .\r\n\r\n","description":"","footnote":"","page_name":" 6918 ","page_number":218},
  {"content":"\r\n\r\n\r\nباغبان\r\nچهارشنبه 4 رمضان 20 حمل - هوا از ديشب كه باد مه برخاسته خنك شده . باغبان آن خانه به من پيغام داده شما مرا دچار و گرفتار آن سه چيزى نموده‌ايد كه همه مردم از آن بايد فرار كنند . سگ درنده ، زن سليطه ، ديوار خراب . من با سگ پاسبان اين خانه و خانم و ديوارهاى خراب نمىتوانم باغبانى كنم خداحافظ . معلوم شد امروز صبح اول سگ ، بعد نواب عليه بلائى به روزگار باغبان نظنزى ما آورده‌اند كه فرارى شد . حسين را فرستادم بلكه طرفين را اصلاح بدهد . حسين مىگفت خانم و باغبان را ممكن است اما سگ را چه‌كنم .\r\n\r\nآوردن سردار سپه\r\nافطار خانهء حاج فخر الملك رفتم . حاج عز الممالك كه رودهن به اتفاق دوازده نفر نمايندگان عظام از قبيل آقايان مشير الدوله ، مستوفى الممالك ، مصدق السلطنه ، امير اعلم و چند نفر ديگر رفته بودند سر افطار بوديم آمد . مختصرا گفت سردار سپه را آورديم و از دم دروازه رفت سعدآباد . چون خسته بود رفت حياط خودش . بعد از افطار آنجا رفتم بعضى سؤالات كردم . اول از مجلس گفت . سردار سپه كاغذى به مجلس نوشته بود كه از كار خسته شده‌ام و بايد چندى استراحت كنم و به‌همين لحاظ بود كه تسريع در افتتاح مجلس نمودم . اكنون كه به حمد اللّه مجلس مفتوح و مركز ثقل موجود است مرا معاف دارند .\r\n\r\nتلگراف شاه\r\nتلگرافى هم از شاه رسيد كه اگر اعتبارنامهء نمايندگان گذشته و مجلس رسميت پيدا كرده تمايل خود را به رئيس الوزراى ديگرى معين دارند . پس از تبادل افكار و صحبتهاى دسته‌جات رأى خواسته شد . تمايل نمايندگان به سردار سپه بود ، لهذا ما منتخب شديم كه نزد او برويم . امروز صبح با اتومبيل رفتيم رودهند . دو ساعت بعد از ظهر رسيديم ، راه بد بود و هوا سرد . سردار سپه در همان عمارتهاى سابق آنجا كه متعلق به ميرزا حسين خان مهام الدوله بود منزل داشت . عمارت جديد خودش ناتمام است . ناهار دهاتى آوردند صرف شد . بعد به ايشان گفته شد بهتر اين است برويم به شهر كه مجلس دسترسى به شما داشته باشد و مذاكراتى بنمايند ( قبلا قائم مقام الملك و بعضى رفته و گفته بودند ) . ديگر صحبتى نشد و برخاستيم آمديم . مشير الدوله و مستوفى الممالك در\r\n\r\n","description":"","footnote":"","page_name":" 6919 ","page_number":219},
  {"content":"\r\n\r\nاتومبيل خود سردار سپه نشستند ، شايد در راه بعضى صحبتها با او نموده باشند . ليكن در آنجا گفتگوئى نشد .\r\nپرسيدم مجلس چه قسم مىخواهد او را رئيس الوزرا كند . گفت به‌همان قانونى كه بود . همان شاه ، همان وليعهد ، همان اطاعت و تمكين در حدود قانون از شخص رئيس الوزراء .\r\nپرسيدم قبول مىكند . گفت ديگرى مرد ميدان نيست و بالاخره راضى مىكنيم .\r\nآن‌وقت به شاه جواب مخابره مىشود و البته به وليعهد هم گفته خواهد شد كه به شاه تلگراف كند صلاح چنين است .\r\nپرسيدم تدين مىآيد . گفت خيلى كم ، وقتى بيايد خجل ننگين ، حرف هم نمىزند .\r\nبه عقيدهء من مجلس بسيار عاقلانه رفتار كرد . اين شخص بسيار لجوج قوه هم دارد .\r\nيك مبلغ كلى پول با يك رياست جمهورى يا سلطنتى از دستش رفته ، اگر يك مرتبه بخواهند او را خارج كنند عصبانى شده بيم هزار دردسر مىرود . پس بهتر رام و مطيع كردن اوست . اگر هم بايد خوردش كرد اندك اندك .\r\n\r\nوليعهد درويش\r\nفخر الملك مىگفت رفتم درب خانهء وليعهد . با ظهير الدوله و دو عموى درويشش خلوت داشتند . من بسيار اوقاتم تلخ شده آمدم . معتضد السلطنه مىگفت توى روش گفتم شما شاه نمىشويد . گفت چطور . گفتم خودت مىگوئى درويشم ، درويش مگر شاه مىشود . بارى همه‌كس از اين شاه و اين وليعهد مأيوس است .\r\nحاج عز الممالك مىگفت اگر شاه اين تلگراف را نكرده بود بهتر بود . از اول اين قضايا شاه و وليعهد ، تمام شاهزادگان و قاجاريه خوب رفتار كردند ، همان سكوت آنها مظلوميت آنها را ثابت نمود . آن قال مقال طرف و آن فضاحى ، بدگوئى ، تهمت ، افترا مردم را به حمايت شما وادار كرد . بهترين پلتيك و بهترين اقدام عليه به آنها همين بود . حالا هم تا به آخر هرقدر به همان شيوه عمل شود به صلاح اقرب است .\r\nشاهزادگان و قاجاريه نه اين‌كه كار نكردند ، كردند . اما همه تك تك ، جدا جدا ، بدون اجتماع و هياهو . بلكه خواستند انجمنى مجلسى تشكيل بدهند مانع شديم و هركس توانست به جان مردم بازارى افتاد خصوصا حاج افخم الدوله . اما همهء اينها در مقابل آن سيلى و آن مشت و لگد به خالصىزاده و بستن در مسجدها دو تا پول قيمت نداشت كه به خواست خدا و مشيت الهى صورت گرفت .\r\nخانمها امشب خانهء فخر السلطنه دعوت داشتند . من هم آنجا رفتم . همه‌چيز منظم و\r\n\r\n","description":"","footnote":"","page_name":" 6920 ","page_number":220},
  {"content":"\r\n\r\nآقا سيد حسن مدرس و پسرش\r\n\r\n","description":"","footnote":"","page_name":" 6921 ","page_number":221},
  {"content":"\r\n\r\nمزين بود . تا سه و نيم از شب رفته آنجا بودم . بعد خداحافظى كرده آمدم و مجلس را به خانمها برگذار نمودم .\r\nروزنامهء « قانون » امروز باز به قلم ملك الشعرا بهار تتمهء مقالهء سابق خود را درج نموده بود . چون بسيار خوب نوشته و حقايق را به عرض افكار آورده ملصق اين كتاب شد تا مزيد اطلاع خوانندگان گردد « 1 » .\r\n\r\nسوء قصد به خالصىزاده\r\n( نقل از روزنامهء قانون )\r\nخبر مهم ديگر ، آن چنانچه چند روز قبل اشاره نمودم سوء قصد به جان خالصىزاده است چنين مىنگارد : « گلوله به طرف خالصىزاده » : عصر روز پنجشنبه هفتهء قبل يكى از ترورهاى شهر را كه به تازگى از نظميه رها كرده بودند و جمعى بىعاطفه تحريكش نموده به قتل آقاى خالصىزاده تشويق و اجيرش مىنمايند . ما همه مىدانيم كه در مملكت ايران تحصيل پول كار سهل و آسانى نيست . ما همه مىدانيم اين محيط فقير و مسكين شوم جز اين قبيل كارها براى كسى مهيا نيست . اين است يكى دزدى و ديگرى آدم‌كشى و ثالثى راهزنى و بالاخره يكى هم هوچىگرى را پيشهء خود مىسازد . ما با آنهائى كه مؤسس و محرك اين كار بوده‌اند ، به آنهائى كه خالصىزاده را مانع اجراى مقاصد سوء خود مىپندارند ، يا آنهائى كه او را سدّى براى تسليم كردن ايران به انگليس مىپندارند ، به آنهائى كه ، به آنهائى كه ، زياد مىنويسد تا اينجا . شما تصور نمىكنيد كه پس از برانداختن اين مرد مسلمان ملت ايران خموش و ساكت نخواهد نشست . ( هركس قلم دست بگيرد و هر مطلبى بنويسد ملت ايران است . اى بيچاره ملت ايران . ) آيا تصور نمىكنيد كه ملت ايران آن‌وقت مانند شخصى پدرمرده گريبان مىدرد ، خون مىريزد . از جنايت‌كار انتقام مىكشد . آيا فكر نمىكنيد كه در ميان فرزندان رشيد غيور و سلحشور ايران امثال خالصىزاده فراوان است . آيا هيچ فرض نمىكنيد آن‌وقت تمام ملت ايران از اين گناه و جنايت و خيانتهاى شما مطلع شده يك بار ديگر براى ريختن خون كثيف شما اجتماع و انقلاب مىكند و به طرف شما مىتازد .\r\nباز مىنويسد ، مىنويسد . اما آنچه اصل مطلب است و بايد درست تشريح و توضيح بدهد بدين جمله ناقص تمام مىكند . فى الجمله گويا شخص ترور از ارتكاب اين عمل شرم داشته و دو تير به خطا رها مىنمايد و به حمد اللّه و يارى خدا ايشان مصون و محفوظ\r\n\r\n\r\n","description":"","footnote":"\r\n( 1 ) - متن آن در پيوست شمارهء 2 پايان كتاب آمده است .\r\n","page_name":" 6922 ","page_number":222},
  {"content":"\r\n\r\nماندند . پرويز شاملو ، محصل .\r\n( پايان نوشتهء قانون )\r\nيك نفر محصل به اين آب‌وتاب از طرف يك ملت بيست كرورى ترك و لر ، افغان ، عرب ، هندى ، ازبك ، تاتار ، غيره و غيره به اين سختى مىنويسد كه ابدا آن وقتى كه قلم دست گرفته و نوشته جز خودش احدى حضور نداشته است . ما چندان نسبت به خود خالصىزاده خوش‌بين نيستيم يعنى نمىدانيم چند مرده به اصطلاح حلاج است از بطون او كسى خبر ندارد و در اين روزها خيلى آدم دير شناخته مىشود اما امروز به ما نيكى كرده و رهين منت او هستيم و ابدا در جائى اظهار نمىداريم كه يك نفر عرب چرا آنقدر سنگ ايران به سينه مىزند . هرچند اين سنگ‌ها براى او مفيد واقع شده است و حق دارد سنگ بزرگترى بزند .\r\n\r\nمقاله عليه سليمان ميرزا\r\nباز به امضاء « شاملو محصل » شرحى نسبت به شاهزاده سليمان ميرزا سوء ادب شده و او را سخت حلاجى كرده و به كلى محروم از نمايندگى دورهء ششم نموده است ، چه و چه . چيزهاى زياد كه من فرصت نوشتن ندارم .\r\n\r\nسؤال از ذكاء الملك ( روزنامهء قانون )\r\nباز از جريدهء « قانون » - سؤال از آقاى ذكاء الملك وزير امور خارجه . آيا شما مطابق چه قانون و به چه دليل در موقع عيد نوروز و تاجگذارى يك پادشاه مشروطه به سفارت خانه‌هاى خارجه نوشتيد كه چون شاه و ولايتعهد ايران رسميت ندارند مراسم سلام اجرا نخواهد شد . آقاى ذكاء الملك ، آيا شما به جاى اين‌كه از اين دساسيس و انتريگهاى خارجى كه مىخواهند نگذارند ايران داراى يك زمامدار فوق العاده باشد [ جلوگيرى 
  ] بنمائيد با آنها همدست و همراه شده و براى گذشتن از مراحل زندگى انفرادى خود به آنها از هرگونه كمك و همراهى خوددارى نمىفرمائيد . آيا جاى تأسف و تعجب نيست كه وجود شما كه همه وقت لايضر و لاينفع بوده در اين مسئله خسارت بزرگى وارد آورده و نزديك بود كه يك وجود فوق العاده يك عنصر پاك ، يك مرد كارى ، بالاخره يك نام نيك و مشعشعى را براى استفادهء شخصى و . . . و . . . و . . . « 1 » جريحه‌دار نمائيد ؟ ؟\r\nشما به عقيدهء ما در مسئلهء تغيير رژيم بيشتر از هركس تقصيركار بوديد و خطاهاى\r\n\r\n\r\n","description":"","footnote":"\r\n( 1 ) - نقطه‌چينها در اصل است .\r\n","page_name":" 6923 ","page_number":223},
  {"content":"\r\n . \r\n","description":"","footnote":"","page_name":" 6924 ","page_number":224},
  {"content":"\r\n\r\nبس بزرگى كرده‌ايد ؟ ؟ خطاهائى كه هرگز قابل جبران نيست . اميد است هرچه زودتر به سؤال فوق جواب داده ، و الّا اگر غير از اين بشود ما هم از نوشتن حقايق خوددارى نكرده به حول و قوهء بارىتعالى با شما محاكمه خواهيم نمود .\r\nبه امضاء عدهء كثيرى از كليهء طبقات .\r\n\r\nذكاء الملك عامل سردار سپه\r\nاين آدمى بود كه هيچ دست به تركيبش نخورده بود و از به دو مشروطيت الى حال يك روز هم بيكار و بدون شغل نبود ، از رياست مجلس تا وزارت و رياست تميز و محبوب همه هم بود . اما همان‌طور كه نوشته وجودش لايضر و لاينفع ، عزيز بىجهت . در اين هياهو عامل مهم سردار سپه بود . آن‌روز با تشدد و حكم و اينكه هركس خانهء سردار سپه نرود و بيانيه را امضاء نكند از شغل خود منفصل است تمام اعضاء را به خانهء او برد و اول وزارتخانه بود كه رفت كه قانونا هيچ حق نداشت برود و حق نداشت ببرند . خود اعضاء كه همه قانون‌دان و كاركرده ، اروپا رفته ، تربيت شده‌اند گفته بودند ، اما در مقابل حكم و انفصال و قطع حقوق چه چاره داشتند .\r\n\r\nاعضاى تميز نزد سردار سپه\r\nرئيس بلديه ميرزا احمد خان ، معاون عدليه ميرزا على قمى اينها هم يكى از بازيگران مهم اين تياتر بودند . قضات عدليه و اعضاء تميز را برد كه هيچ‌وقت نبايد داخل اين كارها بشوند . همه اينها را بايست به محاكمه بكشند ، اما كى ، كدام شاه ، كدام وليعهد ، كدام مدعى العموم .\r\nبه عقيدهء من اگر اين محاكمه‌ها بشود جلوى دسايس بعد خوب گرفته مىشود . نشود همان آش است ، همان كاسه بدتر از اين دفعه .\r\n\r\nمقالهء ديگر\r\nايضا در يك مقاله نوشته بود . دو جملهء برجسته ، دو حقيقت روشن كه هيچ‌كس از هيچ طبقه نمىتواند انكار كند بىلياقتى سلاطين قاجاريه و بىعلاقگى شاه حاليه نسبت به اين مملكت ، ديگرى امنيت و انتظامى كه اين اوقات در پرتو اهتمامات نظاميان رشيد اين كشور كه آقاى سردار سپه در رأس آنها واقعند به منصهء ظهور رسيده . پس از اين دو اصل مثبت ، خوب بود شاه كناره مىگرفت اما دوستى خاله خرسه مانع شد . آن‌وقت مثل خرس را مىزند كه با شخصى قرار دوستى گذاشت . در يك موقعى مگسى مزاحم\r\n\r\n","description":"","footnote":"","page_name":" 6925 ","page_number":225},
  {"content":"\r\n\r\nرفيقش شد سنگى بزرگ برداشته براى او انداخت و او را به كلى مجروح كرد . ( قانون شمارهء 31 - چهارشنبه 4 رمضان . )\r\n\r\nمقالهء ملك الشعرا « 1 »\r\nملك الشعرا در مقالهء خود مىنويسد : « سردار سپه براى ايران نه ايران براى سردار سپه » . پس از ذكر واقعات جمله‌هائى كه ديروز « شفق سرخ » در مورد سردار سپه نوشته بود مىنويسد : « ما به نگارشات « شفق سرخ » به هيچ‌وجه ايراد نداريم و در عين اينكه هرگز آرزو نداشته‌ايم كه طورى اصلاحات و اقتدارات ايران جديد در دست يك نفر متمركز گردد كه اگر او رفت استعفا داد مريض شد يا مرد همهء آن اقتدارات و تنظيمات مثل عهد شاه عباس و نادر و كريم خان از ميان برود . باز تا اندازه‌اى تصديق داريم كه با عبارت « چه بايد كرد » « شفق » بدبختانه همداستانيم كه اين‌طور شده است . ولى ما در يك چيز متحريم و آن اين است كه آيا آقايان نويسندگان محترم از عقيده و نيات آقاى سردار سپه در اين قسمتها مطلع هستند يا خير » . بعد مىنويسد : « آيا سردار سپه هم مايل است واقعا طورى كناره بگيرد كه تمام آنچه كرده با خود ببرد . يا اين‌كه سردار سپه ميل دارد بالفرض مجلس او را اقناع نكرد آن‌وقت سربازان و صاحب‌منصبان ايشان بريزند مجلس را ببندند ، وكلا و مردم را بكشند ، كودتا كنند . با اين وضع فجيع ايشان را برگردانند . ما سردار سپه را براى وطن مىخواهيم نه وطن را براى سردار سپه . خيلى هم ميل داريم خود سردار سپه و سربازان رشيد فداكار ايران هم با ما هم‌عقيده [ باشند 
  ] نه با مدير « شفق سرخ » . زيرا آنها هم سرباز وطن هستند نه سرباز سردار سپه .\r\nملك الشعرا بهار\r\n\r\nبوم هند ، رودهند\r\nبوم‌هند و رودهند محل بسيار معتبرى است دوازده فرسنگى طهران ، خاك دماوند .\r\nسردار سپه خريدارى كرده و مشغول آبادى است . سردار سپه ايضا در دماوند و مازندران املاك زياد خريدارى نموده است .\r\n\r\n\r\n","description":"","footnote":"\r\n( 1 ) - تمام اين مقاله را در بخش پيوست 2 كتاب آورده‌ايم .\r\n","page_name":" 6926 ","page_number":226},
  {"content":"\r\n\r\n\r\nخريد ليره براى سردار سپه\r\nديشب شاهزاده نصير الدوله « 1 » مىگفت شخص موثقى امروز به آقا « 2 » گفته بود نزد رئيس بانك بودم شش كرور تومان براى سردار سپه برات ليره خريدارى نمودند . دولت و وزارت جنگ ما در اين سه سال از همه ايام مشروطه بيشتر غارت شده است ، غارتهاى يك كرورى ، دو كرورى ، پنج كرورى . اينها كجا رفته ، به حساب چه جا آمده كه احدى مسبوق نيست .\r\n\r\nمنبر خالصىزاده\r\nپنجشنبه پنجم رمضان - مسجد شاه رفتم خالصىزاده دو به غروب مانده آمد . نيم ساعت نماز كرد . جمعيت نمازش ناقابل بود . زنها كه هيچ اقتدا نكردند . بعد منبر رفت .\r\nخيلى فكر مىكند و بعضى اوقات مثل اين‌كه پاك فراموشش شده مدتى ساكت مىشود .\r\nلهجه عربى است . منبر او را چندان عالى نديدم . فقط دو مطلب خوب گفت .\r\n1 - مردم ايران سه طبقه هستند : اعيان و اشراف و متمولين . اولاد اينها همه فرنگستان تربيت مىشوند . مىآيند امير ، وزير ، وكيل مىشوند . اصلا از اصول و فروع دين ما ، آئين ما ، كتب فقه و اصول ما اطلاع ندارند . چاره ندارند از قوانين اروپا تعريف و آنها را در مملكت اسلام جارى نمايند . دوم علما و طلاب كه از آنها اطلاع دارند چون داخل جريان امور نيستند به كلى بيگانه بشمار مىروند . سوم عوام ، نه از آن يكى نه از اين يكى . و الّا هر قانونى كه از آن بهتر نباشد در مذهب ما هست .\r\n2 - من مىدانستم از چند ماه قبل كه دولت انگليس تهيهء اين هياهو و اين گفتگو را ديده و نقشهء آن را كشيده . اما مستند من تمام مسموعات بود كه امروز هم با آنها نمىتوانم به شما ثابت كنم . اما خدا خواست ما بين روزنامه‌نويسهاى مزدور آنها نفاق كلمه افتاد و حالا متصل در جرايد خود مىنويسند نقشهء انگليس بود و چون به كلى مخالف عقايد و منافع روسها بود برهم زدند و من خيلى شاد و مسرورم كه چنين اسنادى را خودشان به‌دست ما دادند . حالا هم باز بدگوئى مىكنند [ و 
  ] مزخرفات مىنويسند . اين تير آخر است كه در تركش دارند كه ما را عصبانى كنند بريزيم ادارهء آنها را خراب كنيم ، خودشان را بكشيم به اين عنوان دخالت كنند . نه ، مردم ، بگذاريد هرچه مىنويسند بنويسند . ساكت باشيد ، صابر باشيد . خدا خودش حكم مىكند . بعد روضه‌خوانى را صدا زده آمد بالاى منبر و بنا\r\n\r\n\r\n","description":"","footnote":"\r\n( 1 ) - همشيرهء مؤلف كه عيال ميرزا احمد خان نصير الدوله بود .\r\n( 2 ) - مراد از آقا احمد خان بدر نصير الدوله است . ( مسعود سالور )\r\n","page_name":" 6927 ","page_number":227},
  {"content":"\r\n\r\nكرد روضه خواندن . آن وقتىكه مىگفت زنها ، خانمها اين بساط را روى كار آورده بودند كه چادرها را از سر شما بردارند ، در مجالس رقص و آواز شما را به كار وادارند چنان شورى از مرد و زن برمىخاست كه از هزار روضه و عاشورا شديدتر .\r\n\r\nمقالهء كوشش\r\nكوشش - « همسايه‌ها دشمن سعادت ايرانند شما چرا . همسايه‌هاى جنوبى و شمالى ما تا امروز نگذاشتند ايران بدبخت يك قدم به طرف اصلاحات بردارد . روس و انگليس نگذاشتند يك قائد توانا و مصلح نيرومند در اين سرزمين شربت حيات موفقيت بنوشد .\r\nهركس از اين ملت بعد از قرنى فلاكت و بدبختى جامعه قد مردانگى براى اصلاحات علم كرد روس و انگليس به انواع دسايس و نيرنگ موفقيت او را شكسته و هر نقشه كه براى اصلاحات طرح شد روس و انگليس با دودهء سياه جهالت و لجاج عناصر سهل القبول صفحهء كتاب اصلاح او را سياه كردند . همان روزى كه فرانسه و آلمان از نردبان افكار عاليهء شاخصين و قائدين لايق خود به عرش ارتقاء بالا مىرفتند و ايران هم يك نردبان محكم و متينى مثل عزم آهنين و فكر رزين ميرزا تقى خان امير كبير براى خود فراهم كرد و مىرفت كه به قصر سيادت و عزت بالا برود روس و انگليس با دست جهال و عوام و عناوين تكفير و تفسيق آن سلّم محكم را از زير پاى ملت كشيدند و به حضيض تدنى سرنگونش كردند . باز هروقت يك قوى الارادهء نيرومندى از پس پرده و اندرون تودهء ملت بيرون آمد و خواست ملت را از نكبت و فلاكت نجات بدهد روس و انگليس با همان دستهاى ذلت‌ساز گريبان او را گرفته و از سرير موفقيت سرازيرش كردند . اگر چند سالى سردار سپه توانست شاهراه سعادت و فلاح را براى ملت پاك نمايد براى اين بود كه روس و انگليس از هم دور بودند . روسيه به خود مشغول و انگليس از روس مىهراسيد و هردو از قوت و قدرت ايران استفاده مىكردند . اما آن روزى كه آژانس مسكو و رويتر لندن خبر نزديكى آنها را بهم داد از همان‌روز فضاى زندگانى سياسى ايران سنگ‌باران شد » .\r\n( پايان مقالهء كوشش )\r\nمقصود من تا اينجا بود . باقى خطاب به وكلاست و همان مطالبى كه « شفق سرخ » در كناره‌گيرى سردار سپه نوشته .\r\n« قانون » ، ايضا « شفق [ سرخ 
  ] » ، « سياست » همه در اين باب كه مانع ترقى ايران اين دو دولت از اول بودند و من‌بعد هم خواهند بود مقالاتى نگاشته [ اند 
  ] قريب به مضمون « كوشش » .\r\nپس . . . تا ديروز مىنوشتيد سلاطين قاجار ، شاهزادگان يغماگر ، وزراى خائن دزد مانع\r\n\r\n","description":"","footnote":"","page_name":" 6928 ","page_number":228},
  {"content":"\r\n\r\nبودند و نگذاشتند ايران قدمى به سمت ترقى و تعالى برود ؟ ببينيد خدا چطور به دست و زبان و قلم خودشان دروغهاى خودشان را ثابت مىكند . چنانچه تا ديروز مىگفتند ملت جمهورى مىخواهد ، ملت سعادت خود را در اخراج آل قاجار مىداند ، ملت ضجه مىكند ، كاسهء صبر ملت لبريز شده و امروز اقرار و اعتراف مىكند انگليسها اين نقشه را ريخته بودند كه مملكت ما هرج و مرج شود .\r\n\r\nتلگراف احمد آقا خان\r\nامروز « شفق سرخ » تلگراف مفصلى از امير لشكر غرب احمد آقا خان به ساحت مجلس شوراى ملى درج نموده بود كه بر خلاف قواعد نظامى به واسطهء اهميت امر به شما تلگراف مىكنم . آن‌وقت شرح مفصلى از خدمات سردار سپه و افراد نظاميان مىگويد و سپس تهديد مىكند كه اگر تا شصت و هشت ساعت خاتمه به كناره‌گيرى سردار سپه ندهيد و استرضاى خاطر او را به عمل نياوريد تمام قشون خود را از لرستان و ساير نقاط سرحدى احضار و به وظيفهء متعلمى كه به معلم خود رفتار كند رفتار خواهم كرد . مجلس شوراى ملى داند با نظم ولايات خود .\r\nپيش‌بينيهاى ما چطور موافق واقع مىشود . فردا از جنوب و شمال شديدتر از اين تلگراف خواهد آمد و اگر مجلس خطائى كند همان حكايت تجزيه است و آمال انگليس و شايد روس .\r\nآقاى ملك الشعرا روى كاغذ مىتوانند مرقوم دارند آنها « سرباز وطن هستند نه سرباز سردار سپه » اما خير اين‌طور نيست . آنها سرباز امير لشكر غرب هستند و امير لشكر غرب سرباز سردار سپه . اينجا فرانسه و انگليس و آلمان نيست ! هنوز حكايت مهاجرت سيزده هزار ژاندارم و تمام صاحب‌منصبان آن در اواسط جنگ و طغيان محمد تقى خان و قشون خراسان ، سركشى لاهوتى خان و ژاندارم آذربايجان و ضبط شهر تبريز فراموش مردم نشده ، اگر فراموش ملك الشعرا و دوستان او شده باشد بعيد نيست .\r\nمزه دارد « شفق سرخ » در ذيل اين تلگراف خطاب به ملك الشعرا كرده كه مىنويسد جواب اعتراض شما را به مندرجات ما همين تلگراف مىدهد و زحمت ما را كم كرد .\r\n\r\nنامهء عدل الممالك\r\nعدل الممالك « 1 » كاغذى از قزوين در جواب تبريك عيد من نوشته بود . پس از\r\n\r\n\r\n","description":"","footnote":"\r\n( 1 ) - كامران ميرزا عدل قاجار پدر عبد الصمد كام‌بخش .\r\n","page_name":" 6929 ","page_number":229},
  {"content":"\r\n\r\nتعارفات ، امسال حقيقتا تبريكى نداشت تا عرض شود . بنده هم عيد را شهر نماندم . به اتفاق آقاى امير اسعد و آقاى شيخ الاسلام رفتم امام‌زاده آشنستان و تا دهم عيد آنجا بوديم . در قزوين عدهء قليلى قريب ده دوازده نفر از اجزاء ادارات و غيره ، باقى اهالى از علما و تجار و كسبه تماما بر ضد بودند ، ليكن با قوهء نظامى و نظميه اقدامات برضد جمهوريت جلوگيرى [ شد 
  ] و تهديد مىكردند . بالاخره در مسجد شاه جمع شده ضديت خودشان را اظهار داشتند .\r\nهمه‌جا همين ترتيب بود و حالا از هرجا با پست ، با تلگراف براى علما ، تجار ، اصناف طهران مكتوب و تلگراف مىرسد كه بعضى را مجبور كردند به شما تبريك و تهنيت در برهم زدن اين اساس مىگوئيم .\r\n\r\nشعر حسين كوهى كرمانى\r\nاشعار نسيم صبا :\r\n شد مسخره جمهورى از آقاى تدين * شد مملكت آشفته ز غوغاى تدين\r\nآواز جماعت هله آواز خدا داد * آن سيلى بىپير عجب خوب صدا داد\r\nآن سلطنت نيمه رمق را چه دوا داد * يك هاتفى از غيب مرا دوش ندا داد\r\nشد مسخره جمهورى از آقاى تدين * شد مملكت آشفته ز غوغاى تدين\r\nبنگر كه تجدد به تجدد چه ستم كرد * بر ناصيهء خويش خط جهل رقم كرد\r\nتركيد و پراكنده شد از بس كه ورم كرد * يك بار دگر بيرق كفار علم كرد\r\nوارد شد از اين مسئله معناى تدين * شد مملكت آشفته ز غوغاى تدين\r\nاز كار تدين همه‌جا شور و شر افتاد * بر فرق مدرس زد و از فرق سر افتاد\r\nآوازهء جمهورى از اين كار برافتاد * « با آل على هركه درافتاد ورافتاد »\r\nدل خون شود از بىخرديهاى تدين * شد مملكت آشفته ز غوغاى تدين\r\nافكار جوان از عملش زير و زبر شد * يك عمر فداكارى احرار هدر شد\r\nجمهورى نوخواسته از چنگ به‌در شد * افسوس كه اينها همگى مفت قجر شد\r\nيك سلطنت احياء شد از احياى تدين * شد مملكت آشفته ز غوغاى تدين\r\nبا ريش و سبيل زده و گردن شقرق * عمامه و موى سر و گفتار ملقلق \r\n\r\n","description":"","footnote":"","page_name":" 6930 ","page_number":230},
  {"content":"\r\n\r\n خون گفت بريزند به ناحق * زنها همه را گفت نمايند مشلق\r\nتا كس نكند حمله به آقاى تدين * شد مملكت آشفته ز غوغاى تدين\r\nيك سال نمودى كس اگر مشق بلاهت * يا نقشه كشيدى پى اثبات سفاهت\r\nكى بود ميسر به‌چنين وضع وقاحت * در مجلس شورا و به‌عنوان سياحت\r\nوارو فكند طشت مطلاى تدين * شد مملكت آشفته ز غوغاى تدين\r\nسردار سپه سر خط ارباب دول بود * بر جاى قجر صاحب ديهيم و حلل بود\r\nسر حلقهء جمهورى و محبوب ملل بود * جمهورى ايران هله در دست عمل بود\r\nگر خود نمىآمد به ميان پاى تدين * شد مسخره جمهورى از آقاى تدين \r\n( كوهى )\r\n\r\nدشتى طبيعى مذهب\r\nشيخ على دشتى را شيخ عبد المجيد « 1 » وكيل كه با او هم‌ولايتى است مىگفت آدمى است طبيعى مذهب . در شيراز بدين واسطه مطرود واقع شد . مىخواستند صدمه به او بزنند حاجى آقاى شيرازى او را همراه خودش طهران آورد ، امورات خانه را به وى سپرد مسافرت كرد . گويا هنگام مهاجرت شيخ على انواع تقلب و خيانت را در غيبت او نمود ، حتى كلفت خانهء او را فريب داد و مصدر امر خلافى شد . حاجى آقا آمد از وقايع مستحضر شد . او را پس از سرزنشها مرخص كرد . امروز مدير « شفق سرخ » است و با شاه پالوده نمىخورد .\r\n\r\nدربارهء كوهى - نسيم صبا\r\nكوهى . ميرزا عبد اللّه خان مدير السلطنه « 2 » شناسائى كامل داشت . آن شب خانهء حاج فخر الملك براى همه ما معرفى كرد . گفت پسره كرمانى است ، لات و لوت ، ولگرد ، فقط يك طبع شعر دارد و « احمدا » مىگويد ( مثل آن‌كه نوشتيم ) . به قرض و قوله و تكدى از اين از آن چند شمارهء اين « نسيم صبا » را طبع كرد ( فقط يك ورق است ) . بعضى اشعار در\r\n\r\n\r\n","description":"","footnote":"\r\n( 1 ) - عبد المجيد مينوچهر پدر دكتر حسن مينوچهر .\r\n( 2 ) - عبد اللّه مستوفى مؤلف كتاب « شرح زندگانى من » .\r\n","page_name":" 6931 ","page_number":231},
  {"content":"\r\n\r\nآن درج نمود .\r\nمؤيد الاسلام كرمانى « 1 » وكيل سابق دار الشورا عضو محكمهء محاكمات ماليه اين پسره را خواست ، گفت به گدائى و اين روزنامه كار تو پيش نمىرود . راضى شد كسبى برايش پيدا كند . به هزار زحمت در يكى از مطابع او را مستخدم كرد . روزى سه چهار هزار بگيرد . آن اول كه جريدهء « قانون » توهينى به شاه كرد و توقيف شد اين پسره هم يك صفحه اشعارى گفت منتشر نمود و مخفى شد . چند روز مخفى بود . يك روز بيرون آمد .\r\nشخصى به او رسيد گفت با من بيا ، اول ترسيد بعد كه اطمينان داد همراهش رفت تا وزارت جنگ اركان حرب . فورا آن آدم رفت به اطاق و بيرون آمد حوالهء بيست من كاغذ و يك مبلغ كمى پول به او داد و گفت مشغول انتشار « نسيم صبا » شو . كوهى اول مبلغى از پول و مقدارى از كاغذ را به عوض پول به مصرف هرزگى رسانيد ، آن تتمه را يكى دو نمره « نسيم صبا » چاپ كرد . مؤيد الاسلام مىگفت اين پسره آدم نمىشود .\r\n\r\nفراكسيونها\r\nمجلس ما فعلا داراى سه فراكسيون است : آزادىخواه ، قيام ، منفرد . اين آخرى فعلا عده‌شان زيادتر است . مشير الدوله ، مستوفى الممالك ، امير اعلم همه داخل اين فراكسيون هستند . اكثريت صحيح ثابتى ندارد . تا بعد كدام با كدام ائتلاف كرده اكثريت را ببرند .\r\nجرايد ما كه آنقدر مداحى و ستايش از كمونيستها و كابينهء كارگر انگليس مىكردند حالا ببينيد چه‌ها مىگويند . بدون غور ، بدون اندكى صبر و تحمل ما مشغول مداحى و تعريف مىشويم پشت سر پشيمان . چرا آنقدر بايد عجله كرد .\r\nامروز من كسى را نديدم ، حتى حاجى افخم الدوله . از خبرهاى امروز بىخبرم . شب هم با اسمعيل خان سينماى خورشيد رفتم . بد نبود . آخرش محزون و غمگين بود .\r\n\r\nكمى پول\r\nجمعه ششم رمضان ، 22 حمل - هوا بد نيست خنك است . چغاله ، كاهو ، قارچ ، كنگر ، ريواس فراوان است . در حالىكه سيب ، گلابى ، انواع مركبات مثل آن‌كه تازه از درخت چيده باشند فراوان‌تر است ، حتى هندوانه و خربوزهء سال قبل . اما پول كم‌كم است كه با نهايت ارزانى بايد به حد وافر امساك كرد .\r\n\r\n\r\n","description":"","footnote":"\r\n( 1 ) - مؤيد احمدى .\r\n","page_name":" 6932 ","page_number":232},
  {"content":"\r\n\r\n\r\nتمكين سردار سپه\r\nعصر هر شكل بود تا مسجد سپهسالار رفتم . دائى جان ، بهاء الدوله ، حاج معين السلطان ، حاج افخم الدوله و خيليها بودند . سردار سپه راضى به اطاعت شد و امروز گفتند دو ساعت به غروب مانده با مشير الدوله و مستوفى الممالك و شايد رئيس مجلس و جمعى از وكلاى ديگر به حضور والاحضرت برود . در جواب تلگراف اعليحضرت هم مخابره شد كه اكثريت و تمايل مجلس به خود سردار سپه است ، وليعهد هم رمزا شرحى تلگراف نموده است كه امروز جز تعيين او صلاح نيست ديگرى انتخاب شود .\r\n\r\nجواب تلگراف احمد آقا خان\r\nاما تلگراف التيماتوم احمد آقا خان در مجلس بسيار بسيار سوء اثر كرده ، بطورىكه اگر قبل از تمايل مجلس به سردار رسيده بود كار مشكل مىشد . دو ساعت در زمينهء آن تلگراف و جواب آن‌وقت وكلا صرف شد . گفتند جواب خشنى به وى مخابره كردند .\r\n\r\nتوقيف جرايد\r\nجرايد « قانون » ، « سياست » و « سياست اسلامى » هريك در اطراف اين تلگراف قلم‌فرسائى نموده بودند . ادارهء نظميه و قشونى مطلع شده هر سه را همان در مطبعه توقيف كردند و منتشر نشد ( من سيد مدير « قانون » را ديدم كه با درشكه سرازير و سربالا مىرفت . معلوم شد براى توقيف روزنامه است ) . اما مردم بسيار از اين التيماتوم رم خوردند و بدگوئى كردند ، حتى دوستان صميمى سردار سپه .\r\nيك نكته گفتند كه شايد حقيقت هم نداشته باشد . وكلا باطنا از اين تلگراف خوششان آمد كه اگر بازار يا علما يا روسها مخالفتى در انتخاب سردار سپه كنند بگويند تلگرافات تهديد ما را مجبور كرد كه براى اسكات خيالات سوء امراء لشكر و قشون و حفظ امنيت رأى اعتماد بدهيم .\r\n\r\nمشاوران ابله - امير لشكر يعنى عزرائيل\r\nمشاورهاى حضرت اشرف ابله شده‌اند . براى خود سردار سپه هم اين تلگرافات مضر است و سوء اثر مىكند . ناچار مجلس و مردم به بعضى خيالات و اقدامات مىافتند كه اقتدارات نامحدود آقايان محدود و كم شود . صد مقابل ، هزار مقابل اقتدار و تعديات و ظلم امراى لشكر در ولايات بيش از سردار سپه است در طهران . اين بيچاره كارى جز\r\n\r\n","description":"","footnote":"","page_name":" 6933 ","page_number":233},
  {"content":"\r\n\r\nكتك‌كارى نمىكند . من پارسال تا سرحد كرمانشاه رفتم و ديدم چه حكايتى است . امير لشكر يعنى عزرائيل ، يعنى ملك الموت . اما از انوشيروان پرسيدند با اين‌همه ظلم و ستم چرا تو را عادل مىنامند گفت براى آن‌كه ظلم را منحصر به خودم كردم . فقط بايد به اين فرمايش صبور و ساكت بود تا ظلم آن يك‌نفر هم انشاء اللّه رفع گردد .\r\n\r\nفوت نظام السلطنه و ثروت او\r\nنظام السلطنه چند روز قبل مرحوم شد . دخترش زن سالار لشكر پسر فرمانفرماست .\r\nدو پسر دارد . صاحب همه‌چيز بود و خصوصا در وقتى كه حاكم كرمانشاهان و آن اوضاع مهاجرت پيش‌آمد پول بىحسابى آلمانها به او دادند كه همه را بالا كشيد .\r\n\r\nمقالهء كوشش\r\n« كوشش » با قلم جلى اول جريدهء خود نوشته آفرين به وطن‌پرستى وكلاى صالح و آن‌وقت تعريفها مىكند . به دشمنان اين آب و خاك فهماندند كه اين [ ملت 
  ] به حد رشد و بلوغ سياسى رسيده و ديگر فريب ساكنين رود « تيمس » و « نوا » را نمىخورد . امروز نمايندگان از درد و دواى جامعه آگاهند . امروز ديگر حرم‌خانه و خواجه‌باشى خط سير سياسى و تعيين مقدرات ايران و ايرانى را نمىنمايد . نمايندگان ملت به مسببين ( دروغگو كم حافظه مىشود ) قتل امير كبيرها فهماندند « آن سبو بشكست و آن پيمانه ريخت » . هى شاهنامه مىخواند ، چه يعنى مجلس تمايل خود را به سردار سپه داد و تير اجانب به سنگ آمد . تا فردا براى همين وكلا چه چيزها بنويسد ، مثل كمونيست [ هاى 
  ] روس و كابينهء كارگر انگليس و حزب تجدد پارلمان ما .\r\n\r\nجواب به ملك الشعرا\r\nاستعلام . آقاى ملك الشعراء بهار ، مقالهء شما را در تحت عنوان « سردار سپه براى ايران ، نه ايران براى سردار سپه » روز چهارشنبه در « قانون » خواندم و از عقايد شما در چهار ماه قبل و نصايحى كه به آقاى سردار سپه نموده‌ايد مطلع شده به افكار شما آفرين فرستادم . خوب در خاطر دارم ايام عيد كه براى تبريك حضور آقاى سردار سپه آمده بوديد در حضور جمعيتى از رفقا و همكارها و آقايان محترمى كه براى عرض تبريك شرفياب شده بودند رباعى ذيل را قرائت [ كرديد 
  ] و اظهار نموديد ، قصيدهء مفصلى هم سروده و تقديم خواهم داشت :\r\n سردار سپه فرّ تو منصورى باد * پيوسته نصيب دشمنت كورى باد \r\n\r\n","description":"","footnote":"","page_name":" 6934 ","page_number":234},
  {"content":"\r\n\r\n نوروز كه پيش عيد جمشيد بود * از مرحمت تو عيد جمهورى باد \r\nاگر نظريات شما آنها بود كه چهار ماه قبل گفته‌ايد رباعى فوق را از چه نظر گفتيد .\r\n( روز عيد عقيده‌ام تغيير كرد و به تو چه ) و اگر عقيده داشتيد كه از مرحمت سردار سپه عيد جمشيدى عيد جمهورى باشد مقالهء مفصل « قانون » و دشمنيهاى امروز با سردار سپه معنى دارد ؟ ( بعد عيد باز تغيير عقيده حاصل كرده است به شما چه . فردا هم مسلك ديگر پيدا خواهد كرد مثل همه ما و شما ) . نويسنده با اين قسمت كه گفته‌ايد نصيب دشمنان سردار سپه كورى باد كاملا همراه و با شما هم‌عقيده [ است 
  ] و با كمال احترام خواهشمندم جواب اين معما را مرقوم داريد .\r\nيادداشت عميد الدوله\r\nآفرين بر قلم عين السلطنه كه حقيقتا خوب نوشته و نكته‌اى را فروگذار نكرده‌اند . اين است معنى تاريخ‌نويسى و وقايع‌نگارى .\r\nصبح سه‌شنبه دهم رمضان 26 حمل 1342 - تاج الدين عميد الدوله .\r\n\r\nدربارهء يادداشت عميد الدوله\r\nشنبه هفتم رمضان المبارك - شاهزاده تاج الدين ميرزا عميد الدوله كه پسر عمهء محترم من هستند ( از عزيز الدولهء مرحومه و كيومرث ميرزا عميد الدوله فرزند مرحوم قهرمان ميرزا ابن نايب السلطنه عباس ميرزا ) يكى از ادبا و فضلاى شاهزادگان محسوبند . بلكه غلو نموده بگويم يكى از فضلاى عهد است كه قدر و قيمت او را ندانسته و نمىدانند .\r\nمكرر از من خواهش نموده بود من « مموارهاى » خودم را بدهم قرائت كنند و من كه بر خودم مخمر نموده بودم به احدى نشان ندهم طفره داشتم . تا اين ايام خيلى اصرار كرد ، من هم اين جلد تا همين‌جا كه نوشته بودم به شرط آن‌كه ابدا بعدها اظهارى نفرمايند دادم ملاحظه نمودند و خواهش كردم چون حاضر معركه هستيد اگر نواقصى يا اغراقى دارد به من بفرمائيد رفع نمايم . امشب ( شب شش است ) روانه فرمودند و از قرارى كه در ذيل صفحه ظهر مرقوم داشته‌اند پسند ايشان شده و نواقصى على الظاهر نداشته و من اميدوارم موفق شوم و خدمت خودم را با نيكوترين وجهى انجام بدهم .\r\n غرض نقشى است كز ما باز ماند * كه هستى را نمىبينم بقائى \r\n\r\n","description":"","footnote":"","page_name":" 6935 ","page_number":235},
  {"content":"\r\n\r\n\r\nحرف مشير اعظم دربارهء سردار سپه\r\nمسجد سپهسالار رفتم . آقايان همه روزه بودند . مشير اعظم پسر دوم مرحوم اتابيك كه به واسطهء شاهزاده صارم الدوله شوهر همشيره‌شان وكيل يكى از شهرهاى فارس شده نشسته بود و من نزديك او واقع شدم . گفتم رفيق چه خبرها در مجلس است . گفت خيلى . گفتم از همه لازم ندارم بگوئى با يارو چه كرديد . گفت سعدآباد رفتيم و به وضوح به او گفتيم : همين شاه است ، همين وليعهد ، همين قانون اساسى ، همين اكثريت و همان اقليت مفسد . ميل داريد بسم اللّه ، نه به خير و سلامت . قبول كرد .\r\n\r\nتلگرافهاى امراء\r\nگفتم با تلگراف امير لشكر چه كرديد . گفت مجلس ابدا اعتنا نكرد و جواب نداد . فقط پيغام داده شد كه جلوى اين تلگرافات را بگير . ما قشون براى مملكت مىخواهيم نه براى عصيان . من ديگر كنجكاوى نكردم .\r\nاين تلگراف و تلگرافات ديگر امراى لشكر سوء اثرى در مجلس و ساير محافل و نزد عامه نموده است . امير لشكر شرق تلگرافى كرده بود كپيه به همه‌جا و به همه افواج مركز و به اصفهان ، تبريز ، كرمانشاهان ، همدان و غيره كه پيش‌قراول ما به فراش‌آباد حركت\r\n\r\n","description":"","footnote":"","page_name":" 6936 ","page_number":236},
  {"content":"\r\n\r\nكرد . اگر مجلس تا دو روز ديگر استرضاى خاطر ناجى مملكت ، احياءكنندهء قشون ، چه و چه را فراهم نكند حركت مىكنيم .\r\nامير لشكر شمال كه ما به باسمج آمديم . مزه اينجاست كه آن احمد [ آقا 
  ] خان تلگراف مىكند ما اين فداكارى ، اين جانبازى ، اين امنيت را فقط براى خدمت و عشق به سردار سپه مىكنيم به غير آن باشد ابدا حاضر نيستم ، مجلس داند و ولايات خود . همه اينها هم براى ناجى ما مضر است و بغض و عداوت مردم را بيشتر مىكند و مجلس بيشتر سوءظن حاصل مىكند .\r\n\r\nخالصىزاده و امراى لشكر\r\nبارى خالصىزاده در منبر گفته است لرها خيلى از سردار سپه و امراى لشكر او براى ما بهتر بودند ، زيرا آنها با پول و اسب و تفنگ و قورخانهء خودشان ياغيگرى مىكردند ، اينها با پول و اسلحه و قورخانهء دولت . امير لشكر غرب با شيخعلى خان بيرانه‌وند چه تفاوتى دارد . همه‌جا صحبت اين تلگرافات هست و همه‌كس مذمت و بد مىگويد .\r\n\r\nشرفيابى سردار سپه\r\n اميد خواجگيم بود خدمت تو گزيدم * هواى سلطنتم بود بندگى تو كردم \r\nو يك مرتبهء ديگر قضا و قدر و ارادهء ملت او را در مقابل تاج كيان و تخت طاوس به كرنش و تعظيم بازداشت . طورى به اطاق و حضور وليعهد رفته بود كه وزير دربار و صاحب اختيار كه براى پذيرائى او حاضر بودند نفهميدند . اما ورود و تفصيل آن . فقط دو قسم گفتند . وارد اطاق شد خم شد پاى والاحضرت را ببوسد وليعهد مانع شده بود ، دست والاحضرت را بوسيده بود و والاحضرت صورت او را . تا خواسته بود عذرخواهى بكند فرموده بودند گذشته گذشته است . بعد دوبه‌دو نيم ساعت خلوت و صحبت نموده بودند كه كسى آگاه نيست . قول ديگر دم درب اطاق ايستاده و سلام نظامى داده فورا خلوت شده است .\r\n\r\nبازديد وليعهد\r\nصبح يا ظهر امروز بنا به خواهش غيرمستقيم خودش وليعهد ناصر الدين ميرزا را احوال‌پرسى مىفرستد ، بعد هم شرط مىكند والاحضرت روز ديگر منزل او برود .\r\nناصر الدين ميرزا رفت ، اما وليعهد بازديد را رد كرد .\r\n\r\n","description":"","footnote":"","page_name":" 6937 ","page_number":237},
  {"content":"\r\n\r\n\r\nضرورت تغيير رويهء شاه\r\nعجالتا تخمى از جمهوريت در ايران پاچيده شده است . اگر شاه و وليعهد خود را عوض [ كنند 
  ] و با اين مردم راه بروند ، علاقمند شوند به آن چيزهائى كه مىدانيم و اين مدت به ما گفتند عمل كنند اين تخم مىپوسد و مدتهاى مديد سبز نمىشود . اما اگر خداى نخواسته به‌همان سبك و طرز گذشتهء خود رفتار كنند به‌زودى سبز و خرم و بارور مىشود و ديگر قطع آن از جملهء محالات است .\r\n\r\nمقالهء ستارهء ايران و مسئلهء سلطنت\r\n« ستارهء ايران » كه هيچ مايل نيست خود را مغلوب تصور كند اول صفحه كاغذى مىنويسد به يكى از محترمين بازار كه در صورتى كه نه عشر مردم اين مملكت جمهورىطلب و عاشق جمهورى هستند و ما هم با دليل و برهان احاديث و اخبار و آيات مىتوانيم به شما مدلل داريم جمهورى مخالف اسلام نيست چرا كسبه و بازارى مخالفت دارد ، جواب ما را با دلايل خود مرقوم داريد ( هيچ‌كس نگفته مخالف اسلام است ، بلكه مىگويند اين جمهورى سرنيزه و اين عقايدى كه جمهورى نشده شما و بابيها بروز و ظهور داديد . شعائر اسلام را محو [ مىكند 
  ] و عكس آن شايع [ مىشود 
  ] و رواج خواهد گرفت . شرع ما با سلطنت به هر اسم و رسم كه باشد مخالف [ است 
  ] و شريعت سلطنت و دولت نمىشناسد خواه مستبد ، خواه مشروطه ، خواه جمهورى و بالاتر آن .\r\nامروز نويد مىدهيد مثل مشروطه فردا عكس آن است ، خصوصا با تظاهراتى كه عثمانى در مدت كم بروز و ظهور داد . )\r\nآن‌وقت سؤال از علماى طهران به اسم و رسم مىكند كه آيا سالى يك كرور كه ملت به شاه مىدهد و در مقابل آن كارى ندارد بلكه اين پول را هم به مصارف نامشروع صرف مىكند مباح است و شما فتوى مىدهيد يا نه . در خاتمه باز تلگرافاتى درج مىكند كه منبع و منشأ آن معلوم است و هنوز منصرف نشده‌اند .\r\n\r\nمطالب ناهيد\r\n« ناهيد » بامزه چيز مىنويسد ، جز آن‌كه بىحرمتى به اسلام مىكند و ابدا مانع نمىشوند و اين هم پس از آن بيانيه كار غلطى است و بيشتر سكته به منافع يارو وارد مىكند .\r\n\r\n","description":"","footnote":"","page_name":" 6938 ","page_number":238},
  {"content":"\r\n\r\nآقا محمد جواد « 1 » در شمران به او گفته بود چاى را حضور بنا و عمله‌جات نخور بابى كه تو را كرده‌اند ، حالا چه مىخواهى بگويند .\r\n\r\nايران و طماع الشعراء ( مقالهء ناهيد )\r\n من اگر پيرهن شبلى معروف بپوشم * همه دانند كه از من نتوان شست پليدى \r\nايران براى طماع الشعرا نه طماع الشعرا براى ايران . من كه اين مقاله را مىنويسم چند روز قبل از آن‌كه دستخط رياست‌وزرائى صادر شود الخ ( رجوع [ شود 
  ] به اصل مقاله ملك الشعرا در « قانون ملصق » كتاب ) « 2 » گفتم حضرت اشرف بىمايه فطير است ، تا ديگ طمع طماع الشعرا را فروننشانى وصول به مقام رياست‌وزرائى كه سهل است مقام امروزى شما را هم از دستتان خواهد گرفت . اين جثهء ضعيف و رنگ زعفرانى و پوزهء باريك من را نگاه نكن . من به قول كبوتربازها كه خودم يك نفر ليدرشان هستم چنان وق مىزنم كه جگر جمشيد جم پاره مىشود . صاف و پوست‌كنده گفتم اگر مثل وثوق الدوله و قوام السلطنه و هر زمامدار كه روى كار آمده و خواهد آمد به من پول دادى آسان‌ترين كارها و فورىترين نقشه‌اى كه مىتوان انجام داد رياست‌وزرائى شماست . ولى واى به حال ملت و مملكت اگر دست و كشكول من را پس زده و تقاضاى مرا رد كنيد . آن‌وقت است كه پول و دسايس بيگانگان مملكت و آشنايان قديم من ديگ طمع را به جوش آورده آتشى روشن خواهم كرد كه جلو كرهء خورشيد را تيره و تار كند ( اين مذاكرات صبح شنبه 4 ع 1 ، 1342 چند روز ، الخ - رجوع به اصل مقاله ) . من قطع داشتم روباه‌بازى من در وجود سردار سپه مؤثر افتاده از اشغال مسند رياست‌وزرائى منصرف شده و كار با قوام السلطنه خواهد شد و نان‌دانى فقير دو مرتبه راه مىافتد ( آن روزها دو دسته در شهر .\r\n- ايضا رجوع به اصل مقاله ) . ولى من و رفقاى من آن چند نفرى كه در كابينهء قوام السلطنه براى كشتن آزادى به اسامى مختلفه چند تا روزنامه برايشان درست كرده ، با اينكه از اعتبار پانزده هزار تومان پنج هزار تومان به آنها نداده و باقى را خودم بالا كشيده بودم باز آنها چشتهء خوبى خورده بودند ، با من موافق بودند و مخالف با كابينهء سردار سپه . من و رفقاى من معتقد به جمهورى شدن ايران نبوديم و اگر هم مقالاتى بر ضد شاه و قاجاريه با دست و قلم من نوشته شد و در « قانون » طبع شد و اگر قصايدى هم راجع به مدح\r\n\r\n\r\n","description":"","footnote":"\r\n( 1 ) - آقا محمد جواد گنجه‌اى از دوستان نزديك سردار سپه و برادر ايشان عبد الوهاب گنجه‌اى داماد نويسندهء خاطرات بود ( مسعود سالور ) .\r\n( 2 ) - در بخش پيوست شمارهء 2 چاپ شده است .\r\n","page_name":" 6939 ","page_number":239},
  {"content":"\r\n\r\nجمهورى گفته‌ام و روز نوروز عيد جمهورى است تمام مثل حرفهاى هميشهء من ساختگى است و دروغى . هنوز مدرس قوى نشده بود و تصور فتورى در كار آقاى سردار سپه نمىكردم و من تا ساعت آخر منافع را در جمهورى فرض مىكردم . « اين دغل‌باز را كه مىبينى - مگسى هست گرد شيرينى » . من دوست نواله و حريف پياله هستم . من مذاكرهء جمهورى كه شد و اين مذاكره تصور كردم وعدهء فى السماء رزقكم به وفا انجاميده و نكته التمسوا الرزق فى ضياء الارض دررسيده . غافل كه از جمهورى چيزى بيرون نمىآيد . اما از اين طرف دو نفر ارباب جود و خير مثل شاهزادهء آزاده فرمانفرما و جناب الحاج حاج معين التجار و سفارت‌خانه‌ها دست بذل و بخشش گذاردند و در همين دو روزه به قدر تمام دورهء حكمرانى قوام السلطنه پول گيرم آمد . به مرحمت همهء رفقا همين دو روزه باغ نصر الملكى را هفت هزار تومان قباله و تصرف كردم . اين يك مختصرى بود از عوايد هنگفت اين دوره . خدا بركت دهد . كجا ولتر يا شكسپير يا دانتن مىتوانستند دو سه مقاله نوشته و هشت ده هزار تومان پول تحصيل كنند . اين قلم طماع الشعراء است كه هر مقاله‌اش چهار پنج هزار تومان كار مىكند . آقاى سردار سپه در اشتباه است و هنوز من را درست نشناخته چه جانورى هستم . من كسى هستم از سادگى جامعه استفاده كرده صبح يك رنگ لباس مىپوشم ، ظهر يك رنگ ، عصر يك رنگ ( الحمد للّه همه به همين منوال هستيد ) و به حمد اللّه مثل دكان عطارى جنس من جور است و عار و ننگ و ناموس ملى را پشت پا زده خجالت در وجود من راه و رخنه نيافته است و غافل است .\r\n آن‌كس كه سخنهاى ملك را نكند گوش * بسيار بخايد سر انگشت ندامت \r\nآن‌روز كه مقالات شديد اللحن به نفع جمهورى مىنوشتم شاه بعد از قرائت به وليعهد گفته بود كه طماع الشعراء رپوبليكن شده . اما حتى خود سردار سپه مىدانست كه اگر به من پول نرساند من عار و ننگى از تلون عقيده نداشتم و فورا برمىگردم و چنانچه امروز به‌خوبى بالحسّ و العيان مىبينيد ( شاه ايران سلطان احمد شاه از زمان انقلاب روسيه الخ . - رجوع به اصل ) به من طماع الشعرا هم روى خوبى نشان نمىداد و هرچه اين‌طرف آن‌طرف زدم بقدرى كناست دامنگير اين جوان شده بود كه نخواست حتى پنجاه تومانش به جيب من بينوا برود . به‌همين جهت من و خيلى از شاگردان من در زير مؤثرات طبيعى و ندادن پول و ساير ضمائم آن علاقه‌مندى را به شاه نداشتيم . ما فقط يك ايران ضعيفى را آرزومند بوديم كه دولت مفلس و بادوام بدون اين‌كه دچار دسايس و حملهء مليون و آزاديخواهان و امثال سليمان ميرزا واقع شود به اتكاء رفقاى خارجى در آن ايران ضعيف نشسته حكومت كنيم . براى منع دسايس دربارهء تغيير شاه در صورتىكه پول نمىداد زيرا آن‌روز هنوز از آن ناحيه به فقير پولى نرسيده بود .\r\n\r\n","description":"","footnote":"","page_name":" 6940 ","page_number":240},
  {"content":"\r\n\r\nو براى نقطه اتكاء از ميان بردن سردار سپه با نقشه‌هاى قوام السلطنه ، براى اصلاح مجلس ، ترتيب دادن نهضت خر و ترويج ارتجاع و تهيهء يك اكثريت از رفقاى همفكر طماع الشعرا و تدارك مجلس سنا و اشراف با سفره . سپس براى يك رياست وزراء قوام السلطنه و شش وزارت هركس را كه بيشتر لياقت اختلاس و پول رساندن به اين جانب و رفقا را داشت مىتوانستيم به‌دست آوريم .\r\n( پايان مقالهء ناهيد )\r\nتا به آخر از اين قبيل است . باز فرمانفرما ، باز حاج معين ، باز پول سفارتها .\r\n« كرى كتور » آن صورت سردار سپه است . دامنهء كوهى افتاده چندين خرس هريك سنگ بزرگى برداشته مىخواهند به سمت او پرتاب كنند . كنايه از دوستان اوست و تمثيل دوستى خاله خرسه .\r\n\r\nعمليات سردار سپه\r\nما معنى اين اصلاحاتى را كه مىنويسد سردار سپه مىخواست انجام دهد نمىفهميم . سردار سپه فقط لياقت خود را در قشون ثابت كرد ( اگرچه كسى از حساب آن سر درنبرده و حسابى نداده . عده معلوم نيست ، مواجب ، جيره ، قيمت ملبوس ، قيمت اسلحهء خريدارى و غيره به كلى بر همه‌كس حتى سركردگان مخفى و مستور است .\r\nغارتها ، چپاولهاى اموال مردم از قبيل اقبال السلطنه ماكوئى و غيره و غيره ) . ليكن در رياست‌وزرائى و اين رل جمهورى و آن حركات در مجلس و غيره مدلل داشته كه لياقت كار ديگرى ندارد . بىجهت هم خودش را آلوده به اين كارها كرد . در آن كار وجودش براى مملكت نافع بود و در اين كار مضر ، بالاخره ضايع خواهد شد و افسوس دارد . بر پدر مشاورين و دوستان او لعنت كه به‌قول مدرس پس از مدتها ايران يك نصف آدم پيدا كرد او هم به خودش . . . « 1 »\r\nسردار سپه چطور راه‌آهن خواهد كشيد ، از كجا و كدام پول ، كدام دولت ، چطور معادن را بيرون خواهد آورد ، چه اصلاحاتى مىكند كه بر ما پوشيده است . اينها را براى اطفال بايد نوشت يا براى آنهائى كه در افريقا و اقيانوسيه مسكن دارند . يك معدن نفطى را با آن مرافعه‌ها ، دادوبيدادها به امريكائى دادند مگر گذاشتند ، كمپانى را نابود دارند مىكنند . مستشار ماليه آوردند مگر انگليسها گذاشتند . آنچه بايد بكنند به راهنمائى و دستور آنهاست و روزبه‌روز ماليهء ما بدتر و هرج‌ومرج‌تر مىشود « 2 » .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - عكس آن تصورات موهوم بود ، به همه معلوم شد لياقت همه كارها با بىسوادى دارد . بالاخره به -\r\n","page_name":" 6941 ","page_number":241},
  {"content":"\r\n\r\n\r\nعكس انداختن ( لوطى اجلافى )\r\nيكشنبه هشتم - بازار قدرى بده داشتم . سى تومان هم از الموت على محمد « 1 » فرستاده بود بردم دادم . فقط لوطى اجلافى من يك عكس بود كه پس از مدتها انداختم .\r\nشخص روسى فقيرى آمده عكاسى مىكند . هر عكس نيم ذرعى كه « آگران ديزمان » مىكند دو تومان . ازبس كه عكاسى سهل و آسان شده و عكاس زياد .\r\n\r\nتلگرافهاى مضحك\r\nتلگرافاتى كه امروز در همان دو سه جريدهء فحاش بدسابقه چاپ شده بود راجع به قطع روابط با مركز بود براى خاطر كناره‌گيرى سردار سپه . بزرگ آن عراق بود ، تتمه شفارود ، هارون‌آباد ، مزلقان ، آوج ، خمين ، كنگاور ، اسدآباد ، ماكو . خيلى اين تلگرافات مضحك بود . يكى دوتا را هم اين قسم امضاء نموده بودند : از طرف جماعتى به امضاء يك نفر . واقعا هارون‌آباد و شفارود قطع روابط با طهران كنند چه رستاخيزى برپا خواهد شد . شايد باز بازى بازى كارى صورت بگيرد . خود مملكت ما هم مثل مردمانش بوقلمون مسلك است و نمىشود به هيچ‌چيز آن اميدوار بود .\r\nدخترها امشب مهمان من بودند . روشنك گفت هرقدر سردار سپه اصرار كرد حاجى وكيل را برد و آورد ، پيغام داد وزارت را قبول نكرد و مىگفت من مىدانم كابينهء شرّ و شورى است و دوام هم ندارد . دست از وكالت بكشم فردا سرم بىكلاه مىماند .\r\n\r\nمعرفى كابينهء سردار سپه\r\nچون امشب كابينه معرفى مىشد دو عدد بليط روانه كرده بود براى تماشاى مجلس بروم . من هم با سلطان محمود ميرزا رفتم . اما بقدرى بليط داده بودند و جمعيت بود كه جا به ما نرسيد . حتى نزديك در اطاق پارلمان هم نرفتيم . در كه باز شد مردم از ستونها بالا مىرفتند ، از نردبانها بالا مىرفتند ، پرت مىشدند . سرباز با كونهء تفنگ مىزد . كلاهها افتاد ، گيوه و كفشها به جا ماند ، عباها پاره شد . يك داستانى ، يك حكايتى . اين مرافعه را كه ما ديديم با ميرزا عبد اللّه خان مدير السلطنه ، ميرزا فتح اللّه خان برادرش يك گوشهء باغ نشستيم و مشغول صحبت و هواخورى شديم . حتى بعد از تنفس هم رفتيم و جا نبود سوزن بيندازند . آنجا كه نشسته بوديم آمدند گفتند كابينه معرفى شد . سردار سپه\r\n\r\n\r\n","description":"","footnote":"\r\n- سلطنت رسيد ، راه‌آهن هم كشيد ، پول هم پيدا شد . اين است كه پيشگوئى نبايد كرد زيرا از آتيه بشر خبر ندارد ( يادداشت بعدى از نويسنده ) .\r\n( 1 ) - برادر عيال نويسندهء خاطرات .\r\n","page_name":" 6942 ","page_number":242},
  {"content":"\r\n\r\nرئيس الوزراء و وزير جنگ - ذكاء الملك خارجه - مدير الملك ماليه - معاضد السلطنه عدليه - ميرزا قاسم خان كفيل داخله - امير مقتدر محمود آقا خان پست و تلگراف - مشار الدوله كه معاون فوايد عامه بود كفيل - علوم و معارف بعد تعيين مىشود . فقط امير مقتدر كه به جاى خدايار خان است تازه وارد كابينه شده تتمه همانها هستند كه بودند .\r\n\r\nمجلس و سردار سپه\r\nميرزا فتح اللّه خان گفت در مثل مناقشه نيست . سردار سپه مثل كره اسبهائى بود كه در ميان چمن‌زارها در كمال آزادى و به طيب خاطر مشغول چرا بودند ، به هر گلى ، گياهى ، بوته‌اى دهن انداخته و بخورد ، هر لگدى ، گازى ، جلافتى مىخواهد بكند . ايلخىچيها رفتند كمند بردند او را گرفتند و چند تا چماق به سر و كله و قبرقهء او نواختند . يك افسار ، يك پالان و توى طويله سر آخور [ بردند 
  ] كه تو بايد از اين به بعد مال سوارى مطيعى شوى و الا چماق است ، چماق . حالا مجلس است ، اطاعت از اوامر او و اوامر قانون . تنقيد است ، استيضاح است ، هزار چيز . بايد مطيع بود و اسب‌سوارى خوب . و الا رأى عدم اعتماد ، حاجى حاجى كجا مكهء معظمه .\r\n\r\nطرز معرفى اعضاى كابينه\r\nاعظام الدوله پسر آشتيانى آمد گفت يارو افتضاح بار آورد . نتوانست معرفى چندتا وزير را بكند . اسم ذكاء الملك را برد . بعد مدير الملك رسيد به معاضد السلطنه ، برگشت گفت اسمت چيست ، زود گفت معاضد السلطنه عدليه ، عدليه گفت ، آن‌وقت امير مقتدر معرفى كرد . بعد برگشت سمت مشار الدوله به تو چىچى دادم . زود گفت من مشار الدوله فوايد عامه . مردم زدند زير خنده . جمعى ديگر هم تصديق كردند . بيرون آمديم همه مىگفتند كه رعب مجلس آقا را هم گرفت كه نتوانست معرفى كند . بعد هم عز الممالك و ديگران گفتند و محقق شد كه آقا دست و پا را گم كرده بود .\r\n\r\nخيالات افخم الدوله\r\nدوشنبه نهم - ديشب مشير السلطنه ( پسر مرحوم عضد الملك نايب السلطنه خوان سالار شاه از دوستان قديمى ) با معتضد السلطنه ، محسن ميرزا ، سيف اللّه ميرزا اينجا بودند . افخم الدوله خيال دارد اقدامات و تبليغات فردى را مبدل به چند نفرى كند و قرار شد هرچند نفر حوزه داشته و مشغول باشند و يكى از آنها دايم در ميان مجلسى [ باشد 
  ] كه در محلات از طبقهء سوم و چهارم منعقد مىشود و ترتيب داده شد .\r\n\r\n","description":"","footnote":"","page_name":" 6943 ","page_number":243},
  {"content":"\r\n\r\n\r\nدفاع مشير السلطنه\r\nمشير السلطنه قدرى از شاه تعريف كرد كه و اللّه به خدا شاه بسيار خوب رفتار كرده و ذره‌اى تخلف از قانون و نصايح وزراى خود تخلف ننموده . اينها كه مطالب را نوشتند كاش مىتوانستند يك كلمه حركت زشت يا بىقانونى از شاه بنويسند و الّا مهملات نوشتن كه نتيجه نخواهد داشت . با سند ، با دليل ، با برهان اگر مرد بودند يا چيزى در چنته داشتند مىخواستند بنويسند .\r\n\r\nوسواس احمد شاه در غذا\r\nبعد من بعضى سؤالات كردم پرسيدم شاه به چه غذائى ميل دارد . گفت تا قبل از رفتن اروپا خيلى وسواس در غذا و در همه‌چيز داشت . چند مرتبه دست مىشست . غذا را بايد تا پشت در اطاق با همان ديگ و آتش بياوريم . آن‌وقت هى بشقابها را در حضور خودش با آب گرم سماور و صابون شستشو بدهم . بسا ايام بود كه تا پنجاه بشقاب عوض مىكرد و براى هريك بهانه مىگرفت . ميوه نمىخورد كه ميكروب دارد . گوشت و برنج براى شكمش و سمنش نمىخورد جز هفته‌اى يك مرتبه . ساير اوقات سبزى بود و حبوبات ، مثل نخود پخته ، باقلا و غيره . مراجعت از فرنگستان ميكروب‌بازى متروك شد اما باز گوشت و برنج به امر اطباء كم مىخورد با وصف آن‌كه پلو را خيلى دوست داشت .\r\nسه مرتبه ميوه مىخورد : ظهر ، شب و نصف‌شب كاهو مىخورد .\r\nپرسيدم شاه نماز مىخواند . قسم خورد آرى ( اما روزه را مىدانستم نمىگيرد نپرسيدم ) . شاه متدين است ، مسلمان است ، عقايدش خوب است . اما ظاهرسازى ندارد .\r\nپرسيدم تغير مىكند ، فحش مىدهد . [ گفت 
  ] هيچ‌وقت . بزرگترين فحشش اين است كه مىگويد خيلى شلوغ نكن .\r\nپرسيدم شوخى مثل جد مرحومش مىكند . گفت هرگز شوخى نكرده است . محضر خوبى دارد ، باحشمت باادب .\r\n\r\nاقتدار مجلس و شاه\r\nاينها رفتند و ما وعده خانهء فخر الممالك خيابان شاه‌آباد داشتيم ، هى به جانب قدم ، مثل كبك ( پاها باز و سوقان گرفته شده ) . حاج عز الممالك ، سردار معظم وكيل كردستان آمدند . صحبتها [ ى 
  ] متفرقه بود . فقط عز الممالك گفت اگر شاه آن تلگراف را نكرده بود بهتر بود . آن تلگراف اسباب لجاجت شد و بعضيها كه مخالف بودند در دادن رأى اعتماد\r\n\r\n","description":"","footnote":"","page_name":" 6944 ","page_number":244},
  {"content":"\r\n\r\nبه زور شعاع الدين ميرزا - حنا بسته ليكن بعد ترك شد .\r\nموافق شدند . گفتم به چه علت . گفت فقط براى آن‌كه اقتدار مجلس را به شاه حالى كنند .\r\nبعد ، از شاه هم تلگراف آمد كه تمايل مجلس را به وليعهد تلگراف كردم به‌موقع اجرا گذارد .\r\n\r\nوعظ خالصىزاده\r\nسه‌شنبه دهم - وعظ خالصى رفتم . جائى رسيدم كه مىگفت « ناهيد » همه را خر كرده ، بله ما را خر مىكند . خر براى فروش است ، چرا انگليسها نخرند . بعد داخل مبحث ديگر شد و آن‌وقت گفت اشخاص خانواده و بزرگ و صاحب شهامت هرچه بزرگ شوند بردبارتر و مطيع‌تر و انسان‌تر مىشوند . اما عكس آن سبع مىشود ، درنده مىشود ، ديوانه مىشود . به عادت خودش سكوتى كرد و گفت به چشم ديديد ديگر محتاج توضيح من نيست . آخر وعظ روضه هم نمىخواند ، يا اللّه نمىگويد . فقط مىگويد خوب\r\n\r\n","description":"","footnote":"","page_name":" 6945 ","page_number":245},
  {"content":"\r\n\r\nاست . خاتمه داد و پائين مىآيد .\r\n\r\nوعظ شيخ محمد واعظ\r\nدر شبستان آقا شيخ محمد واعظ خيلى از روزنامهء امروز « ناهيد » بد گفته بود . كافر است ، زنديق است . نقاش ، مطبعه ، نويسنده ، گوينده همه جزو كافرند . مردم نخريد ، مردم نخوانيد ، بكشيد ، بزنيد ، چه و چه داستانى . بعد از كاغذى [ را 
  ] كه در « شفق سرخ » از قول اختر السلطنه در مذمت ميرزا عبد اللّه نوشته بود عنوان كرد و در آخر گفته بود مردهاشان با شمشير نتوانستند جمهورى بگيرند اينك زنها با سپر مىخواهند جمهورى بگيرند .\r\n\r\nروزنامهء ناهيد\r\nمعلوم شد امروز در تمام مساجد وعظ « ناهيد » و « شفق » بوده كه فعلا نه در نوشتجات آنها اثرى است ، نه در گفته‌هاى اينها . اما « ناهيد » كه واقعا مفتضح بود ، يعنى عالم اسلام را مفتضح نموده است و هرگز در هيچ مملكتى به مذهب رسمى آن و معتقدات و مقدسات آن آنقدر توهين نمىشود كه دولت هم جلوگيرى و ممانعت نكند .\r\nقانون و مدعى العموم هم ساكت باشند . ميرزا عبد اللّه گفته بود مردم ، ايها الناس كه گوش تا به گوش در اين مسجد عظيم پايتخت مملكت اسلامى نشسته‌ايد از شما سؤال مىكنم اگر در ميان بازار ، خيابان ، ميدان توپخانه العياذ باللّه يكى به محمد بن عبد اللّه ناسزا بگويد ، دشنام بدهد ما كجا برويم از آن آدم تظلم كنيم و مجازات او را بخواهيم . بگوئيد بگوئيد . چرا ساكت هستيد . مردم از اين حرف به جم‌وجوش و همهمه افتادند . طورىكه باز خودش اگر جلوگيرى نكرده بود آشوبى برخاسته مىشد .\r\nبرويم سر داستان « ناهيد » كه من اتفاقا مدير او را ( ميرزا ابراهيم خان ناهيد ) نمىشناسم و از كسى هم شناسائى او را تاكنون نپرسيده‌ام . در يك ورق سه تابلو كشيده شده .\r\n( 1 ) يك نفر آخوند است بيرقى در دست روى آن نوشته زنده باد سلطنت ، پشت سر آن صورت الاغى است كه دو نفر كلاه نمدى جلوى آن را گرفته يك نفر كلاه نمدى او را مىراند . چند نفر آخوند منحنى متعاقب آن ، و پشت سر آنها جمعيت كثيرى از كلاهى ، عمامه‌اى ، كلاه نمدى . روز دوم حمل و رفتن مجلس است و الاغى كه حاجى آقا جمال سوار بود ( كه به ضرب سرنيزهء نظاميان سقط شد ) بالاى آن نوشته محشر خر .\r\n( 2 ) نعش خر مرده‌اى است افتاده فرمانفرما و پسرهايش ، محمد على شاه و\r\n\r\n","description":"","footnote":"","page_name":" 6946 ","page_number":246},
  {"content":"\r\n\r\nسپهسالار توى سر خود مىزنند . بالاى آن نوشته وا محمدا ، وا شاها ، وا قتيلا ، وا حمارا ، وا الاغا .\r\n( 3 ) مظفر الدين شاه با لباس سلطنت و يك جفت سبيل بسيار دراز كه روى لباس پارچه سفيد به جاى كفن ايستاده با دست خود اشاره مىكند . وسط الاغ است با گوشهاى دراز . دست خود جلو برده . صورت سيم مقابل الاغ كه دست به الاغ مىدهد صورت آغا محمد خان است با تاج و كفن كرده .\r\nپشت سر او شبيه فتحعلى شاه است با تاج و ريش طولانى كه از گردن به پائين آن تشريح شده است .\r\n1 - مظفر الدين شاه : خان عمو من شاهدم اين خر از تمام خرها خرتر [ ست 
  ] و آخر در راه ما كشته شد .\r\n2 - خر : من تمنا دارم اين مختصر قربانى را از من قبول فرمائيد .\r\n3 - آغا محمد خان : از فداكارى شما امتنان حاصل است به بابا خان مىگويم ( بابا خان را غلط خان بابا نوشته ) نعل شما را طلا بگيرد .\r\n4 - فتحعلى شاه : صاحب‌عزاى تو منم ( صورتها خيلى بد كشيده شده مثل همه نقاشيهاى ما ) .\r\nاما مطالب آن ، شرحى در تحت عنوان « بر دل سياه شيطان لعنت » مهملات كه آخر مىرساند روسها پول دادند كه جمهورى نشود . بعد حكايت برزخ است .\r\n\r\nحكايت برزخ ( نقل از ناهيد )\r\nبرزخ - مارشال چشه . ادارهء ناهيد . شعبهء تحريرات . دايرهء برزخ . مورخهء ماه اول 1303 - آقاى مدير با پست قبل شرحى به‌طور اختصار خبر ورود مستر باتواش خر را به عرض رسانيدم . ولى چون پست عازم بود وعده دادم و اينك لزوما شرح وقايع را براى درج « ناهيد » مىنويسم . روز مزبور بزرگترين روزهاى تاريخى اين ديار است . متجاوز از پنجاه هزار عدهء مستقبلين تخمين مىشد . قرب پنج هزار خرهاى تاريخى و معروف كه من‌جمله الاغ دوستدار بود ( كريم شيره‌اى هميشه يك الاغ داشت ) از صاحبانشان اجازه گرفته آزادانه و فارغ البال به استقبال آمده بودند و من هم در اين روز واويلا كه محشر حقيقى خر بود با پاى عليل ( كريم پادرد داشت ) به‌اتفاق حاج شيخ شيپور به استقبال رفتيم .\r\nپيشاپيش الاغها قريب پانصد رأس الاغهاى شاهى با دمهاى رنگ كرده ، با سرود مخصوص عرعر كه حاكى از مراتب شاه‌پرستى بود مىخواندند . بنده و حاج شيخ هم در\r\n\r\n","description":"","footnote":"","page_name":" 6947 ","page_number":247},
  {"content":"\r\n\r\nخواندن با آنها موافقت مىكرديم . رئيس تشريفات مخصوص اين‌روز حسب الاقتضاى سن ، خر حضرت عزيز پيغمبر بود . ولى تازه‌وارد محترم تكيه‌اش را به بازوى خر حضرت عيسى داده بود . براى يك ساعت از آفتاب گذشته مسافر محترم وارد اين ديار شد . حاملين چند نفر همدانى و اصفهانى و چند نفر از بازاريها بودند كه مراسم روبوسى و توديع را با خر به جاى آورده و مراجعت كردند . مسافر محترم خيلى افسرده به نظر مىآمد ، زيرا لب و لوچه‌هايش آويخته بود . آثار جراحت سرنيزه به زير شكمش هنوز باقى است و توى زخم را پنبه چپانده روى او را با پارچهء سفيدى بسته بودند و از آن‌روز تاكنون حكيم تولوزان و حاجى ميرآخور بيطار مخصوص مشغول مداوا هستند و اميد بهبودى است .\r\nروز دوم ورود مستر الاغ ميهمانى مجللى به افتخار او از طرف تاجداران و صدر اعظم بطور خصوصى منعقد شد . در سر ميز مذاكرات مبسوطى كه مفادش به‌نظر مىرسد مذاكره شد . رئيس تشريفات اين مجلس مظفر الدين شاه و مأمورين حاجى ميرزا آقاسى و مشير السلطنه بودند .\r\nخان عمو - من فوق العاده از فداكاريهاى شما در راه سلطنتى كه من مؤسس بودم متشكرم . شما پايهء فداكارى را به جائى گذارديد كه بيان من الكن از اداى حق تشكر است و شما جان عزيز خودتان را در راه خانوادهء ما نثار كرديد و بسيار مايل هستم مختصرى از وقايع دنيا و مخصوصا ايران را براى من با آن بيان و لحن شيرين خودتان صحبت كنيد و در خاتمه اين جام را به سلامتى شما و هم‌نژادها و هم‌فكرهاى شما بلند مىكنم .\r\n\r\nدربارهء فرمانفرما\r\nصداى نوش باد ، نوش باد از حضار . پس از آن‌كه مستر الاغ شمه‌اى از دنيا مىگويد .\r\nخان عمو مىگويد مايل هستم قدرى از عبد الحسين ميرزا فرمانفرما براى من گفتگو كنيد كه شنيدم او هم جمهورىطلب شده بود ، در صورتى كه براى حفظ شرف و آبروى خانوادگى هم كه باشد لازم است او در راه سلطنت فداكارى كند .\r\nالاغ - متأسفانه فرمانفرما هميشه مىگويد و عقيدهء خودش را هم به دنيا اعلام كرده كه من شرف خانواده و فاميل ، آئين و مسلك و غيره اينها را نمىشناسم . همه‌چيز من پول است . من فقط پول مىخواهم ! پول ! پول ! پول ! روزهاى اخير كه من على الغفله عازم شدم در يك مجلسى مىگفت عجالتا سه نفر از پسرهاى من وكيل هستند . يكيشان هم به تازگى سرتيپ شده ( محمد حسين ميرزا در اصفهان رئيس اركان حرب جنوب ) . تا سال ديگر هم اگر زنده ماندم ستار و غفار و جبار هم بالغ شده وكيل خواهند شد ( فرمانفرما\r\n\r\n","description":"","footnote":"","page_name":" 6948 ","page_number":248},
  {"content":"\r\n\r\nهميشه چوب هر دو سر طلائى است ) . بعد شرحى از حاج معين « 1 » مىگويد كه خدمت كرد اما باطنا براى منافع خود و تحريك روس و انگليس بود . به يك تير سه نشان زد .\r\nباز يكى از خدمتگزاران به تاج و تخت آقاى خالصىزاده است و او هم خدمات مهمى انجام داد و اين‌كه به عرض اعلى رساندند راديو بىسيم مسكو خبر داد خالصىزاده قائد جمهورى ايران است اين مسئله خلاف محض و محض خلاف است .\r\nاين تلگراف را براى مصلحت خودش تقاضا كرد بنمايند ، و الّا او بزرگترين فدائيهاى تاج و تخت است .\r\nمشير السلطنه ، احسنت احسنت . من هميشه به اعراب نظر خوب داشتم و به‌همين جهت بود كه وجوه خيريهء خود را براى اعراب عزب مىفرستادم .\r\nالاغ - به سلامتى شما ، ايرانيها هم همين روزهاى اخير به حضرت اجل اقتدا كرده يك دختر به او دادند .\r\n\r\nمطالب ديگر\r\nآن‌وقت شرحى از همراهى فكليها مىنويسد كه اول خيال مىكرديم همراه نيستند .\r\nبعد از مخالفت وكلاى جنوب و كسان خزعل معلوم شد همراهى دارند . روسها بينى و بين اللّه با ما خيلى همراهى كردند . از اين مطالب مىنويسد تا آخر . بعد اشعارى در ذم ملاها از طرف حميده خانم نيكو كه البته زن نگفته و مال خودشان است . بعد اشعارى به مناسبت رحلت الاغ و گريز به خر آقا شيخ عبد النبى مىزند در قضيهء دو ماه قبل مدرسهء يهوديها . بالاخره الاغ حاجى آقا جمال به واسطهء خدمات خود ملقب به مارشال چشه مىشود .\r\nدين ، آئين ، شاه ، گدا ، آخوند ، سيد ، تاجر ، كاسب ، همه را مسخره كرده و بد گفته . در خاتمه كريم شيره‌اى به نورچشمى حاجى ميرزا زكى خان سلام و دعا مىرساند « 2 » .\r\n\r\n\r\n","description":"","footnote":"\r\n( 1 ) - معين التجار بوشهرى .\r\n( 2 ) - دكتر صدرا طالقانى كه سالها نديم امير اسعد [ بود 
  ] و من شبها ، روزها در رودبار با وى سركرده‌ام مرا در مسجد شاه ديد . جلويم آمد گفت حضرت و الا كار الاغ حاجى آقا جمال خيلى خيلى بالا گرفته ، درست دقت كرديد . خندهء زيادى شد . چند قدم از من گذشت مجددا آمد سر به گوشم گذاشت گفت خاقان مغفور را هم درست ملاحظه فرموديد چقدر با متانت بود . چند تا فحش جواب شنيد رفت . ( نوشتهء نويسنده در حاشيه )\r\n","page_name":" 6949 ","page_number":249},
  {"content":"\r\n\r\n\r\nتلگراف امير لشكر غرب\r\nامير لشكر غرب مجددا تلگرافى تهديدآميز نوشته كه ملت طهران و مجلس را من نمىشناسم . جمهوريت به فوريت بايد اعلام شود . تلگراف مزبور [ را 
  ] كه سرتاپا مزخرف و تهديد بود منتشر ننمودند .\r\n\r\nمشكل شناختن اشخاص\r\nما با پلتيك روس و انگليس نمىتوانيم مقاومت كنيم . خصوصا اشخاصى در بين ما به وجود آمده‌اند كه دين و دنياى خود را به ثمن بخس نثار راه هركس مىكنند و ازبس كه تغيير لون و مسلك مىدهند شناخته هم‌چنانچه بايد نمىشوند . حربهء هركدام هم به همديگر اجنبىپرستى و رشوه‌گيرى و مزدورى اجانب است . چطور مىشود به‌راستى و حقيقت با اين‌همه افترا و تهمت آن آدم را شناخت و تميز از ديگران داد .\r\n\r\nاصفهانى رئيس جاسوسى انگليس\r\nعلاوهء اين اشخاص ، يك ادارهء جاسوسى كامل العيارى دولت انگليس در ايران كه مركز آن طهران است دارد كه متصل در كارند . هرمز ميرزا رئيس آن اداره را مىشناسد ليكن اسم او را به ما نمىگويد . همين‌قدر مىگويد اصفهانى است و در مدرسهء امريكائى تحصيل [ كرده 
  ] و بعد او را بيروت ، مصر ، انگليس براى تحصيل فرستاده‌اند و پس از اتمام دروس به رياست جاسوسى اينجا برقرار شده است . در ضمن صحبت به هرمز گفته بود :\r\nرئيس مذهب اصفهانى ، ليدر معتبر متنفذ شما اصفهانى ، من هم كه بازيگر عمدهء اين مملكت هستم اصفهانى .\r\nالبته روسها هم جاسوس زياد دارند ليكن به اهميت مال انگليس نيست كه از روى قواعد علمى و عملى برقرار [ شده 
  ] و تشكيل يافته است .\r\n\r\nنهضت دروغى جمهورى\r\nاين وقايعى را كه من تا اينجا از اين نهضت دروغى جمهورى نوشتم اگر در يك كتابى كه از صد سال قبل تحرير شده بود و ما امروز مىخوانديم چه مىگفتيم ، جز آن‌كه به همچو مملكتى ، به همچو ملتى ، به همچو بزرگ و كوچكى طعن و لعن نمائيم . چيز ديگرى شايستهء آن مملكت و آن قوم بود ؟ به‌خداى لا شريك له نه و به‌غير آن بلكه بالاتر از آن سزاوار بودند كه دربارهء آنها گفته شود . حالا هم اى كسانى كه بعدها اين وقايع را\r\n\r\n","description":"","footnote":"","page_name":" 6950 ","page_number":250},
  {"content":"\r\n\r\nقرائت مىكنيد به‌شما اجازه مىدهيم و حلال مىكنيم كه هرچه دشنام و فحش و سقط و بد است دربارهء ما بگوئيد كه ما سزاوار آن هستيم .\r\n\r\nوعظ حاجى آقا جمال\r\nچهارشنبه يازدهم - امروز وعاظ باز هنگامه كردند . حاجى آقا جمال ديروز به رئيس الوزرا تاخت آورد و تمام تقصيرات را گردن او گذاشت كه همه را او باعث شده است . امروز به وكلا ، كه شما در مجلس شوراى ملى روزه مىخوريد ، سماور و آب يخ راه است . ما مردم از اين مجلس و از اين وكلاى روزه‌خور توقع داريم حفظ شعائر اسلامى را براى ما بنمايند ، هيهات ، هيهات . اى وكلا به خدائى خداوند اگر بساط روزه‌خورى و بىديانتى را برچيديد فبها ، و الّا اسامى شما را يكى يكى در اين منبر گفته و محاكمه و مجازات شما را به مردم برگذار مىكنم تا دمار از روزگار شما برآرند . آن‌وقت شرحى از جرايد و مديران آن بطور سربسته گفت و به مردم نصيحت كرد نخريد نخوانيد .\r\n\r\nپرگرام وزراء و مدرس - توحيد اوزان\r\nدر مجلس مدرس در اطراف پرگرام وزرا انتقاد نمود كه پرگرامهاى سابق غير از اين بود . گمان مىكنم به واسطهء ضيق وقت هر وزيرى يك چيزى براى وزارتخانهء خودش نوشته .\r\nتوسعهء نظام و نظام اجبارى - اول بايد نواقص نظام را رفع كرد و نظام را تمركز داد آن‌وقت به توسعهء آن كوشيد . معنى پرگرام اين است كه دولت در يك مقدمه احتياجات مملكتى را در مدنظر بياورد و راه عملى آنها را هم ذكر كند . سابقا از طرف دولتها پرگرامى كه تقديم مىشد غالبا اين شكل بوده است . من از همهء آنها سر درآوردم غير از « توحيد اوزان » كه من چيزى از آن نفهميدم ، لذا حس مىكنم چيزهائى را كه خودم مىدانم محل احتياج مملكت است و فورى ، در اين پرگرام اسمى برده نشده است . بعد از يكى يكى ايراد مىگيرد .\r\n\r\nنطق حائرىزاده\r\nسپس حائرىزاده نطق مىكند : در صورتى كه پست ما با الاغ و آدم حمل مىشود و هنوز غالب شهر [ ها 
  ] و قصبات ما تلگراف با سيم ندارد ايجاد پست هوائى و تلگراف بىسيم چه وجوب دارد . بهتر است آن نواقص را رفع كردن تا پست هوائى . بعد از قشون\r\n\r\n","description":"","footnote":"","page_name":" 6951 ","page_number":251},
  {"content":"\r\n\r\nمىگويد : با اين تلگرافات امراء لشكر و تجاوزات آنها توسعهء قشون براى ما جز توليد زحمت و خسارت و اغتشاش نتيجهء ديگرى ندارد . مملكت امروز ما با عهد طغيان سالار الدوله چه فرق دارد . آن‌روز او تجاوز مىكرد امروز امراء لشكر ما . رئيس زنگ مىزند و حائرىزاده [ مىگويد 
  ] چرا نبايد گفت در حالىكه تمام مردم مىدانند . بعد ذكاء الملك دفاع و تقبيح مىكند و مجلس ختم مىشود . ناچارم پرگرام را بنويسم .\r\n1 - تشييد روابط حسنه با دول متحابه .\r\n2 - تكميل قواى دفاعيه و گذراندن قانون نظام اجبارى .\r\n3 - اصلاح و تكميل ادارهء امنيه و گذراندن قانون سجل احوال .\r\n4 - تكميل قوانين عدليه .\r\n5 - تكميل وسايل تعليم و معارف و صحيه .\r\n6 - تعديل بودجه و اصلاح طرز ماليات كه رعايت حال مؤديان بشود .\r\n7 - گذراندن اعتبار نفط .\r\n8 - توحيد اوزان و مقادير .\r\n9 - تكميل تأسيسات پست و تلگراف و تأسيس پست هوائى و تلگراف بىسيم .\r\n10 - تدوين بودجهء ادارات مركزى و ولايات .\r\n\r\nگفتهء مدرس\r\nشب خانهء سيف اللّه ميرزا رفتيم . افخم الدوله خانهء مدرس رفته بود گفته بود بودن سردار سپه از جملهء محالات است . افخم گفته بود ساير جاها را چه كرديد . گفته بود به همه‌جا دستور داده شده است خاطرجمع باشيد .\r\n\r\nنامه به امراى لشكر\r\nچندين كاغذ به امراى لشكر نوشته شده است به زبانهائى كه مىفهمند ، از بيم و اميد كه شما هركدام سردار سپه هستيد . چه علت دارد او مشغول جمع‌آورى پول و جواهر و ملك باشد ، شما ميان كوهها و سر گردنه‌ها با متمردين جنگ و جان خود را نثار كنيد .\r\nملت منظور دارد و هريك از شما را فوق سردار سپه مىداند . علت ندارد ملت را گذاشته با او همراهى كنيد . ملت پشت و پناه شماست . ملت شما را بزرگ كرده بايد با ملت باشيد . سردار سپه فريب بابيها را خورد با ملت خوشرفتارى نكرد . اين است كه به زمين خورد . شما هم اگر فريب بخوريد حمايت بى جا كنيد به زمين خواهيد خورد .\r\nاز طرف كسبه و تجار هم نوشته شده و ما خوب خودمان را مىشناسيم و محقق\r\n\r\n","description":"","footnote":"","page_name":" 6952 ","page_number":252},
  {"content":"\r\n\r\nمىدانيم . اين كاغذجات در مزاج آنها تأثيرات كلى مىكند . همه هم صاحب دولت شده‌اند . براى حفظ آن‌هم شده باشد كوتاه مىآورند . چنانچه نصف اين فروتنى سردار سپه براى مكنتى است كه پيدا كرده اگر همان رضاخانى بود كه از قزوين به طهران آمد امروز شمر جلودارش نبود .\r\n\r\nاشعار كوهى كرمانى\r\nباز نسيم صبا . نصيحت كوهى به ناهيد .\r\n ايها الناهيد رويم با شماست * خيز از ديوانه بشنو حرف راست\r\nچند تغيير عقيده مىدهى * فحش بر هر برگزيده مىدهى\r\nاز براى نفع شخصى اى جناب * مىدهى دشنام بر هر شيخ و شاب\r\nحرفهايت جملگى باشد چرند * تو سزاوارى براى ريشخند\r\nگاه گردى روسيان را كاسه‌ليس * مىستانى گاه پول از انگليس\r\nگاه گوئى مدح از سيد ضيا * گاه مىگردى رفيق اشقيا\r\nتو براى پول مىگوئى سخن * پول پيشت هست بهتر از وطن\r\nتا سليمان ميرزا شد روس فيل * گفتى از روسان ثناهاى جميل\r\nچون سليمان را كنون مشدى كريم * كرده با هاوارت محشور و نديم\r\nشكلهائى مىكشى بر ضد روس * جملگى بىمعنى و بىربط و لوس\r\nبر كدامين حرف [ تو 
  ] بدهيم گوش * اى مدير خائن مسلك‌فروش\r\nاز براى پول و سور و شب‌چره * كرده‌اى يك مملكت را مسخره\r\nفكر جمهورى ز تو بر باد رفت * اين سخنها جملگى از ياد رفت\r\nعارف و ميرزا كريم شارلاتان * گشته‌اند اندر پس پرده نهان\r\nگشته‌اى تو آلت اغراضشان * مىدرى صد پرده با مقراضشان\r\nهركه با هركس غرض دارد به‌دل * هركه از چيزى مرض دارد به‌دل\r\nفحشهائى مىدهد با آب‌وتاب * پول مىگيرى و مىسازيش چاپ\r\nمىكنندت جمله سنگ روى يخ * از قبيل عارف و دشتى الخ\r\nمىكنى تعريف سردار سپه * تا دهى دشنام بر هر بىگُنه\r\nخلق پندارند اين تحريك اوست * دور گردد هركسى نزديك اوست\r\nمقصدت اين است اى عالىجناب * دور او خالى شود از شيخ و شاب \r\n\r\n","description":"","footnote":"","page_name":" 6953 ","page_number":253},
  {"content":"\r\n\r\n جمله مردم دشمن ايشان شوند * تو بمانى و سليمان « 1 » چرند\r\nمدح سردار سپه نيكو بود * در قلوب خلق جاى او بود\r\nمدح او را من بگويم بىهراس * زانكه من از كس نخواهم اسكناس\r\nليك مدح تو ز نفرين بدتر است * زان‌كه مدحت مايهء شور و شر است\r\nمردمان از تو تنفر مىكنند * در غيابت خلق قُرقُر مىكنند \r\n( چهار شعر سانسور )\r\n بهر فحش جدّ و آباء تو پول * گر دهندت مىكنى فورى قبول\r\nمنشىات آن شخص وافورى بود * همنشين منقل و قورى بود\r\nدشمن نوع بشر باشد همى * او اگر از تو بتر باشد همى\r\nاو همى خواهد بميرند انس و جان * تا كه تنها او بماند در جهان\r\nمسلكش فحش است و نفرين و دروغ * نيست يك جو در سخنهايش فروغ\r\nگر دهد كافر به او يك روز پول * فحش گويد بر خدا و بر رسول\r\nهردو روزى يك مقاله مىدهد * يا به فحّاشان حواله مىدهد\r\nوان دگر در خوردن لشت نشا * دست بگرفته است بوق و منتشا\r\nآبروى خلق را در توى بوق * ريختى تو با مقالات شلوق\r\nقصدشان آزار خلق اللّه بود * فكرشان از معرفت كوتاه بود\r\nگاه با روسيه گه با انگليس * با اجانب روز و شب يار و جليس\r\nخون مردم را به شيشه مىكنيد * اين خيانت را هميشه مىكنيد\r\nاى مدير بىسواد و بىحيا * كله‌ات را خورد سازم زين عصا\r\nگر تو باشى فى المثل اسفنديار * كوهى از مغزت برون آرد دمار \r\n1 - ميرزا كريم خان رشتى از آن حيله‌بازها مدبر يارو 2 - هاوارت منشى و مترجم سفارت انگليس 3 - لشت نشاء ملكى امين الدوله در رشت كه ميرزا كريم خان مستأجر آن بود و ادعاها دارد « 2 » .\r\n\r\nنوشتهء نسيم صبا دربارهء عارف\r\nشرحى از مسافرت عارف به اسلامبول مىنويسد كه چقدر از شاه ( محمد على شاه )\r\n\r\n\r\n","description":"","footnote":"\r\n( 1 ) - سليمان ميرزا اسكندرى ( ا . ا . ) .\r\n( 2 ) - درين مورد سردار سپه حكم ميان امين الدوله و ميرزا كريم خان شده بود . كتابچهء مفصلى از جريان اختلافات آنها در همان اوقات چاپ شده است كه عين آن را در كتاب « قبالهء تاريخ » آورده‌ام . ( ايرج افشار )\r\n","page_name":" 6954 ","page_number":254},
  {"content":"\r\n\r\nپول گرفت ، مدح گفت ، ثنا گفت ، تصنيف گفت .\r\n تو شاه شيرگيرى * تو پور اردشيرى\r\nبر حال ما بصيرى * بصير شها به حال بنده ، الخ \r\nحالا « مصبّ » - تازه يعنى جمهورى - پيدا كرده و بر ضد احمد شاه شعر و تصنيف ساخته در روزنامه‌ها چاپ مىكند . خوب حضرات زمان ناصر الدين شاه . يك شاعرى مىساخت :\r\n شاه ما رفته سفر * سفرش باد بىخطر \r\nيك طاقه شال مىگرفت . حالا هم اين شاعر جلّ سنّيه كه مىگويد شاعر ملى است شعر مىسازد و پول مىگيرد . به اينجا كه رسيد حسن دمبه درآمد گفت بابا آخر اين شاعر هرچه پول گرفته نوش جونش ، عوضش قصيده‌هاى خوب مىسازد . همه لوطيها گفتند بابا عارف همه‌چيز ساخته جز قصيده . حسن دمبه گفت به‌به . دستى از دور بر آتش داريد . شما يك عارفى مىشنويد اما نمىدونيد چه شاعر پروپادارى است . قصيده‌ها ساخته كه فردوسى كوچك ابدال او نمىشود . لوطيها همه گفتند ما بميريم يكى از قصيده‌هايش را بخوان . حسن شروع كرد به خواندن . گفتند بهترين قصيدهء عارف اين است :\r\n برو دكمه پنبه‌اى تر كن * يار يار پنبه‌اى كن \r\nآشكر اللّه - همين حالا - بيا بالا - آبارك اللّه - هاى بارك اللّه\r\nاصغر يخنىپز گفت بابا اين‌كه قصيده نمىشود . حسن دمبه گفت خود عارف به من گفت اين يكى از قصايد خوب من است . منشىباشى صبا آنجا بود گفت خود عارف هم نفهميده ( خنك بود ) .\r\n\r\nحماريه\r\n هان اى خر آخور بين آخر نظرى كن هان * افسار گُسل از سر از دوش بنه پالان\r\nشد نوبت آزادى بنماى كنون شادى * صامت تو ممان ديگر ساكت منشين اين‌سان\r\nتو در غم آزادى ، امثال تو در شادى * خرتر ز تو مىگيرند در ماه دو صد تومان\r\nبرخيز و دو صد جفتك بر طاق طويله زن * ديوار و حصارش را بنماى ز بُن ويران\r\nاز سطوت عرّ تو تركيد همه دلها * از هيبت تيز تو گشتند همه نالان\r\nافسوس نمىدانى تو قدر و مقام خود * برخيز و به چالاكى در صحنهء مجلس ران \r\nخر مرحوم حاجى آقا جمال مقامى پيدا كرده است در دنيا و در آخرت ، شانه به شانهء خر عيسى .\r\n\r\n","description":"","footnote":"","page_name":" 6955 ","page_number":255},
  {"content":"\r\n\r\n\r\nمقالهء موشح\r\nتوشيح ، عبارت از مطالبى است كه مىنويسند . هرچه باشد كلمهء اول هر سطر آن را كه بردارند مطلبى مىشود كه نويسنده مقصودى از آن داشته كه نمىتوانسته است اظهار دارد . اديبى در اين جريده حرف مفت نوشته كه به واسطهء سانسور ممكن نبوده واضح بنويسد ، دو سطر آن را براى توضيح مىنويسم على الظاهر آن مدح سردار است و باطنا ذم او و كشف حقيقت امر به مردم .\r\nرضا / ى ملت بر اين است كه قائد ايران حكومت خان / خانى و ملوك الطوايفى را از دست يك مشت بيسواد / برهاند و مملكت ايران مانند ممالك مهم اروپا « 1 »\r\nكه - وزراى - خود را - نتوانست - به مجلس - معرفى - بنمايد - لايق - رياست - جمهور - است . تأمينات - نمىگذارد - آزادانه - بنويسيم - لذا - موشح - عقايد - حقه - را مىنويسيم « 2 » .\r\n\r\nسانسور\r\nگذشته از آن‌كه از مطابع التزام گرفته‌اند بر خلاف سردار اگر چيزى بنويسند چاپ نكنند متصل پليس تأمينات و مفتش آنجا هست و هيچ‌چيز نمىگذارند برضد او منتشر كنند . مردم هم آنچه مىنويسند اجبارا ثلثش تعريف خود اوست تا بتوانند چاپ كنند . اگر آزادى بدهد آن‌وقت تماشا دارد كه چه‌چيزها نوشته مىشود . آن سه روزنامه را به خواهش وكلا از توقيف خارج كردند . اما سه جريدهء آنها را به كلى هرچه بود به ادارهء نظميه برده [ اند 
  ] و منتشر نشد . تا اين رئيس نظميه منفصل نشود آزادى نخواهد بود مگر براى آن‌طرف .\r\nجمعه 13 رمضان - آقايان جمهوريون از طهران مأيوسند ليكن از ولايات هنوز اميدوار . در جرايد ستاره ، شفق ، بهارستان باز بعضى تلگرافات و بعضى كاغذجات چاپ مىشود .\r\n\r\n\r\n","description":"","footnote":"\r\n( 1 ) - از مقالهء موشح كه در نسيم صبا درج بود و مشهورست كه به قلم ملك الشعرا بوده فقط سه سطر اول را نقل كرده است و از دنبالهء مقاله منحصرا كلمات اول هر سطر را براى سهولت نوشته است .\r\n( 2 ) - عبارت موردنظر اين است : رضا خان بىسواد كه وزراى خود را نتوانست به مجلس معرفى بنمايد لايق رياست جمهور است ؟ تأمينات نمىگذارد آزادانه بنويسيم لذا موشح عقايد حقه را مىنويسيم .\r\n","page_name":" 6956 ","page_number":256},
  {"content":"\r\n\r\n\r\nمقررى شاه\r\nجوابى در « سياست » به سؤال « ستارهء [ ايران 
  ] » از باب مقررى شاه درج شده بود از طرف يكى از آقايان طلاب كه اين سؤالى نبود كه شما از علماء بكنيد . براى هر دولتى كه يك قوهء مديره معين شود حقى در مقابل آن ملت مىدهد . ايران كه دولت مشروطهء خود را به عالم معرفى نمود مطابق ميل و ارادهء خود مواجبى در مقابل مخارجى براى شاه كه قوهء مديره است معين كرده و چون قانون اساسى ما را چهار نفر از علماى معتبر مرجع تقليد امضاء نمودند حقا شرعا اين مواجب به شاه مباح است و به هر مصرفى مايل باشد برساند حرجى نيست . ديگر « ستاره » اين اعلان را تجديد نكرد .\r\n\r\nكشف نيرنگ ( مقاله )\r\nايضا در جريدهء « سياست » ، در مقالهء اول خود مىنويسد : كشف نيرنگ - آن‌وقت شرحى از خدمات خودش و اينكه براى حقيقت‌گوئى فحش و تهمت بر ما پرتاب كردند ، چه كردند ، چه نكردند ، خيلى مفصل . سپس اين شرح را مىدهد . اين سند مهمى است كه به امضا هاوارد به دست ما رسيده و چنانچه در سرمقاله ملاحظه مىكنيد ما خطر دسيسه و انتريگ را قبلا حس كرده و در نمرات قبل هم خاطرنشان كرده بوديم . عين اين مراسلهء قيمتى را به رياست محترم مجلس تقديم [ مىكنيم 
  ] و نمايندگان مجلس ، هيئت قضائيه و دولت مىتوانند درخواست نموده ملاحظه فرمايند . ما از نقطهء نظر خودمان صلاح ندانستيم كه در پيش خود نگاه داريم ( سياست ) .\r\n\r\nنامهء هاوارد\r\nخدمت مدير محترم جريدهء سياست - با تقديم عرض ارادت يك طغرا مراسلهء سفارت انگليس كه لفا با اين مختصر مقاله تقديم شد خواهشمندم قدغن فرمائيد درج و اين بنده را رهين امتنان فرمائيد . روز جمعه .\r\nكاغذ مارك‌دار سفارت انگليس -\r\nدوست عزيزم - با تجديد مراسم ارادت صميمانه عرض مىشود كه آقاى . . . « 1 » و آقاى سالار . . . « 1 » مدير « شفق » را حاضر كرده‌اند و قول هم داده است كه خيانت نخواهد كرد . . . « 1 » در اين صورت گمان مىكنم كه جنابعالى خوب است با آقاى سالار ملاقات فرمائيد از . . . « 1 » دستورالعمل از او بخواهيد كه چطور داخل مطلب شويد . مسلما « شفق » پول\r\n\r\n\r\n","description":"","footnote":"\r\n( 1 ) - نقطه‌چينها در اصل است .\r\n","page_name":" 6957 ","page_number":257},
  {"content":"\r\n\r\nخواهد خواست . ديگر عرضى ندارم - هاوارد ، امضاء انگليسى هاوارد .\r\n\r\nمقاله دربارهء على دشتى\r\nمكتوب فوق و مقالهء ذيل به‌ما رسيده و فواصل كه قارئين ملاحظه مىنمايند قسمتى حك شده و در بعضى قسمتها سياه شده است .\r\nسرّ عدم موفقيت - آقاى دشتى ، يك اصل ثابتى كه در اين‌جا حكم‌فرمائى مىكند و آن اين است كه حرف معلول به فرض مؤثر نيست و دست آلوده نمىتواند به كار تميز مبادرت نمايد . اشخاص بدنام و بدسابقه نمىتوانند خود را در رديف مردم پاكدامن داخل كرده و نمىتوانند مردم را مجبور كنند كه چشم از سابقهء زمان بپوشند و مقالات آنها را تعظيم و تكريم نموده و حقيقت پندارند . ظاهر تمام مقالاتى كه مرقوم مىداريد به اندازه‌اى مرتب و منظم است كه هر خواننده جز من شايد تصور كند كه شما يكى از پاك‌ترين عناصر و برجسته‌ترين اشخاص و قادرترين نويسندگانيد و قسمت اخير را من خود مصدق و يك دنيا تأسف دارم كه مسئلهء جمهوريت ما را از خواندن مقالات اجتماعى شما محروم ساخته . ولى براى آن‌كه خود شما هم بدانيد چرا نفس گرمتان در هيزم تر مردم اثر نمىكند و چرا روزى كه شما خون مىخواهيد مردم نمىخواهند و هنگامى كه شما مردم را دعوت انقلاب مىكنيد مردم حاضر نمىشوند و ابدا انقلابى برپا نمىكنند يك كاغذى [ را 
  ] كه نام پاك شما نيز در آن درج است و اتفاقا به‌دست آمده براى درج به جريدهء فريدهء « سياست » تقديم نمودم و باز براى آن‌كه كاملا به سرّ عدم موفقيت پى ببريد و متذكر شويد جمهوريتى كه در دنيا تمام ملل حيهء عالم استقبال و خونهاى پاك خود را نثار مقدمش مىنمايند در اين سرزمين [ جز 
  ] جنجال و دادوقال نتيجه‌اى نداده عرض مىكنم فقط و فقط علت يا آلت بودن شماهاست .\r\nآقاى دشتى مردمى كه در اين مملكت زندگانى مىكنند گرچه به‌عقيدهء شما تمام بىعصمت و لش و جزو بهائم مستوى القامه‌اند ولى در عين‌حال حقايق اعمال و كردار شما را از خلال اتفاقات نظاره مىكنند و شما را مىشناسند و حاضر نيستند خط سير شما را ولو بهشت باشد تعقيب نمايند .\r\nخاتمه را بطور نصيحت عرض مىكنم راستى اگر شما و رفقايتان به استقلال و عمران مملكت قائليد خوب است لحن روزنامهء خود را به كلى تغيير داده و يك مدتى خيلى ساده چيز نوشته و مندرجات روزنامهء خودتان را منحصر به اخبار و اعلانات و پاورقيهاى قشنگ نمائيد . شايد يواش يواش اين حسّ تنفرى كه عجالتا در مردم توليد شده از بين برود و ثانيا جمعيت به شما بگروند . هرچند تا وارستگى خود را از اين مسائل كه در\r\n\r\n","description":"","footnote":"","page_name":" 6958 ","page_number":258},
  {"content":"\r\n\r\nمراسلهء فوق مندرج است مشهود نسازيد تصور نمىكنم ديگر مجلس و دولت بيش از اين به شما اجازهء مداخله در سياست بدهند . ارادتمند شما - ا . ب . » ( سياست شمارهء 18 سال سيم ) .\r\n( پايان مقالهء روزنامهء سياست )\r\nهرشب مجلس مىرود و اميدوار است اعتبارنامه‌اش تصويب شود .\r\n\r\nدربارهء نامهء هاوارد\r\nمن اين مراسله و مقاله را نوشتم . هيچ‌وقت از مشروطه گرفته الى حال خوش‌بين به اين بازيگرها نبوده‌ام خصوصا به اربابان جرايد كه همه از مردمان دون‌فطرت و پست هستند . يا آخوند گمنامى است از دشتى يا بيرجند آمده ، يا شاعر فضولى است كه هميشه به مدح يا قدح فلان آدم زندگانى نموده ، يا لوطى و فلان مفتضح بيغوله‌هاى طهران است كه عمر خود را به ننگ و عار به اينجا رسانيده . اما بايد در امورات حتى المقدور عميق شد . سفارت انگليس يا هاوارد جائى و كسى نيست كه مراسلهء مهم او به دست « ا . ب . » بيفتد و او بدهد در روزنامه درج كنند . جز آن‌كه نيرنگ و دسيسهء خودشان باشد براى مقصود عمده يا يك پروپاگاند تازه‌اى . ما چنين حدس مىزنيم كه اين كاغذ را هاوارد نوشته اما جديدا و به‌توسط يكى از جاسوسان زبردست خود به يكى از احرار و نويسندگان ما رسانده و او به روزنامه‌اى براى درج تقديم داشته است .\r\nشايد « شفق » را محاكمه كنند و او بعضى اسناد ديگر به‌دست بدهد كه اهميت آن خيلى بيش از اين مراسله باشد و به مقصود اصلى خود كه ضايع نمودن بسى اشخاص است موفق شوند ، حتى آقايانى كه اسمشان در مراسله محكوك و سياه شده است . انگليسها محيل و بدذات هستند ، كسى از پلتيك آنها ممكن نيست سر درآورد .\r\n\r\nمذاكره با نصرة الدوله - حرف مدرس\r\nافخم الدوله ديدن نصرت الدوله رفته بود . صحبت در اطاق خلوت خيلى كرده بودند .\r\nگفته بود من تازه وارد شده‌ام . تا سردار سپه و مدرس را ملاقات نكنم نمىتوانم به‌شما دستور بدهم . من بايد سردار سپه را ديده جويا شوم مقصودش چيست ، بعد مدرس را .\r\nافخم گفته سياست اعمال پدر و برادرها را تو بايد كفاره كنى ، و الا همه با تو ضديت مىكنيم . تا امروز با فرمانفرما مماشات كرديم فقط براى آمدن شما بود . بدان كه يا بايد سردار سپه باشد يا سلسلهء قاجاريه ، محو او يا محو خودتان . افخم مىگفت همراه بود و عقيده نداشت و گفت هميشه مدرس به من مىگفت سردار سپه بايد از يكى هميشه بترسد و من اين حرف را اهميت نمىدادم . حالا مىبينم راست و صحيح مىگفت . تا\r\n\r\n","description":"","footnote":"","page_name":" 6959 ","page_number":259},
  {"content":"\r\n\r\nنترسيد اين كارها را كرد .\r\n\r\nنظر حامد الدوله\r\nشب خانهء محسن ميرزا بوديم تازه‌اى نبود . من خانهء حامد الدوله دائى مهذب الدوله هم رفتم . حاكم دزداب بود معزول شد . از راه هندوستان و بمبئى عتبات رفت و طهران آمد . مىگفت امير فيصل را ملاقات كردم . او مىگفت عراق با ايران در منافع و امنيت و همه‌چيز يكى هستند . تازه رفته بود ايران امن شود اين چه حكايتى است كه شروع شده ، اين سردار سپه كيست ، از كدام خانواده است ، كجا درس خوانده . من در پرده معرفى مختصرى كردم . آن‌وقت گفت قانون اساسى ايران به شاه اقتدار و اختيارى نمىدهد ، پس اين توقعات مردم در روزنامه‌ها چيست . به شاه چه . حيف است ايران امنيت نداشته باشد حتما برهم خواهد خورد .\r\n\r\nمقالهء قانون شمارهء 34 سال سيم\r\nملت را بشناسيد - يكى از خصايص پرنس بيزمارك اين بود كه ملت آلمان را مىشناخت . هركس بخواهد در يك مملكت زمامدارى كند بايد نخست ملت را شناخته و قسمت قوى و مؤثر ملت را تشخيص داده قواى عامله و مؤثر ملى را از قواى لفاظ و بىاثر شيادان تميز بدهد . اگر يك رئيس دولت نتوانست يا نخواست ملت حقيقى و جامعهء ملى را تشخيص بدهد ، هرگاه يك قائد و پيشوائى از روى عمد يا سهو يك دستهء شارلاتان و شياد را در عوض ملت شناخته و پيشرفت مقاصد خود را با مقاصد آن‌دسته مطابقه داده از مابقى ملت دور افتاد ، اگر يك اكثريتى با يك اقليت مثبتى كه آن اقليت در جامعه داراى اكثريت بود و افكار عمومى تكيه‌گاه آن اقليت باشد طرف گرديده و بخواهد خدمات نمايانى به ملت بنمايد موفق نخواهد شد تا چه رسد كه بخواهد بر خلاف آمال و عقايد جامعه ، برطبق منافع و مقاصد يك دستهء غير صالح كه در باطن اقليت و در ظاهر اكثريت را ترتيب داده‌اند رفتار كند « حرف آخر با ملت است » . ملت تا خودش را نشناسانيده و حرف آخر را نگفته است هركس و هر دسته كه از زبان ملت حرف بزند حرفش داراى وزن و قابل پيشرفت مىباشد .\r\nاما روزى كه ملت قيام كرد ، روزى كه خود ملت حرف زد ، روزى كه مردم خودشان به صدا آمدند آن روز ديگر لله‌ها و دسته‌بندها و سردسته‌ها بايد ساكت شوند يا تابع صوت و صداى ملت واقع گرديده هرچه ملت مىگويند همان را بگويند ( يعنى من و همكارانم مىنوشتيم دروغ بود ) .\r\n\r\n","description":"","footnote":"","page_name":" 6960 ","page_number":260},
  {"content":"\r\n\r\nامروز ديگر اجرائيهء اجتماعيون يا فلان كميته يا به همان ليدر پرحرف حق ندارد به اسم ملت ايران يك تقاضائى بنمايد . زيرا ملت ثابت كرد كه به قدر خردلى علاقمندى به حزب اجتماعيون و سوسياليست و ليدرهاى آنها نداشته و در اوقات اخير عده و قوهء اين احزاب در نظر همه مجسم شد . معلوم شد كه در مقابل قيام ملت و ازدحام مردم اينها هيچ نمىباشند . تمام حزب‌بازها بيش از سى چهل نفر آدم نتوانستند تجهيز نمايند . حالا اگر يك تلگراف از اجرائيهء اجتماعيون كرمانشاه برسد كه به نام ملت قيام كرده و مثلا فلان اداره را هم توقيف نموده‌اند قطعا به‌نظر مضحك رسيده ، داخله و خارجه اعتنائى به اين ادعا نخواهند نمود .\r\nبله فلان ليدر كه يك روز به واسطهء ارگانيزه نشدن طبقات رنجبر و كاسب و تاجر و تودهء ملت نطق كرده ، فحش داده ، مرده باد زنده باد راه مىانداخت و به وسيلهء سى چهل نفر هوچى كه به هركدام كارى وعده داده بودند مجلس و دولتها را تهديد مىنمودند حالا ديگر قادر نيست آن رل را بازى كند . زيرا امروز ملت و مردم به او عقيده ندارند و هركس كه ديروز بيشتر سنگ ملت را به سينه مىزد و به اسم ملت وكيل و ليدر و وزير شده امروز بيشتر به او سوء ظن دارند . اين است كه آن ليدر ديگر جرأت نفس كشيدن ندارد ( امروز تا چندى بله ، اما بعد اين ملت فراموش‌كار . . . « 1 » ) . مردم با سوء ظن شديدى به فرد فرد سياسيون و حزب‌بازها نگاه مىكنند .\r\nسردار سپه يك‌طرف است و ملت يك‌طرف ديگر . اگر بين سردار سپه و ملت سوءظنى ايجاد شد به واسطهء اين بود كه اينها خود را ملت‌باشى معرفى كرده بودند و به محض آن‌كه ملت و سردار سپه يكى شدند سوسياليستها و هوچيها خواهند رفت . دولت به هر زحمتى هست بايد تشخيص بدهد قوه و قدرت اين احزاب ريخته پاشيده و اين مسلك‌بازهاى طرّار تا چه درجه است . براى فهم ميزان مزبور امتحان كرده دو روز قدرت و وسايلى را كه به آنها داده از وزارت و ساير معاونتهاى ديگر از آنها پس بگيرد . آن‌وقت ببينيد آنها مىتوانند يك تلگراف با يك مقاله يا يك اقدام را تهيه نمايند .\r\nدولت بداند كه به غير از شخص سردار سپه ( همين را هم تملقا نوشته ) ديگر احدى از اعضاى او محبوبيت نداشته و همهء آنها بار دوش و كلّ بر طبيعت رئيس خودشان مىباشند . مردم همين مردمى كه ( يعنى مقاله‌نويس‌ها ) آنها را بىسواد و گول‌خور خطاب مىكنند به خوبى فهميده‌اند كه امروز قوهء سردسته‌ها از ناحيهء سفارت‌خانه‌ها بوده و يا از محبوبيت و قدرت دولتها استفاده كرده‌اند و وقتى كه اين حقيقت را رئيس دولت هم\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 6961 ","page_number":261},
  {"content":"\r\n\r\nتشخيص بدهد تازه روزى است كه ديگر نه محتاج هستيم كه مقالات طولانى در حقانيت ملت و نصيحت دولت بنويسيم و نه هم ادارهء نظميه محتاج خواهد بود به وسيلهء سانسور و توقيف جرايد اقليت و حبس مدير جرايد ملى و تشويق جرايد مزدور به فحاشى به وكلاى اقليت از احساسات ناملايم و حقايق تلخ و ناگوار جلوگيرى به عمل آورد .\r\nاگر دولت اعتراف كند ملت را شناخته ما هم اعتراف مىكنيم كه رئيس دولت را بيش از همه دوست مىداريم . ما مىخواهيم يك پرده‌اى را برداريم ، يك حرف نگفتنى را بگوئيم كه آخوند ، سيد و كلاه‌نمدى و عطار و بقال هم به قدر فكلى و پشت ميزنشين و سياست‌باف و روزنامه‌نويس حق دارد در سياست مملكت نظر داشته باشد ، خاصه آن كه بالحسّ و العيان ديديم كه اخلاق حميده و خصال پسنديدهء متجددين لفظى ما آن‌قدر مشعشع نبوده و غصهء وطن را زيادتر از آن كاسب و اين تاجر و آن كلاه‌نمدى و حروف‌چين مطبعه نخورده و نخواهند خورد . در اين صورت علت ندارد تكيه‌گاه دولتها و اعتماد رجال بزرگ ملى مأخوذ از طبقهء ملت بوده و داراى اخلاق ملى باشد ، يا به اين حزب‌چيان و ليدرهاى دروغى و از ملت بترسند .\r\nخير ، ملت شما را دوست مىدارد هرچه مىخواهيد از خود او بخواهيد و اجازه ندهيد زيادتر از اين او را تهديد نمايند . فلان اجرائيهء حزبى يا فلان سوسيتهء مسلكى ( كى حزب و مسلك در اينجا هست همه ساختگى و براى چند روز و يك مقصودى است . آن مقصود به عمل آمد آن حزب نابود مىشود . ) قادر نيست از زبان ملت حرف بزند ، لهذا علت ندارد عمر و قواى خود را صرف آنها كنيد . بيائيد با خود روبه‌رو شويد . زيرا اينجا ديگر اجرائيه و كميته نيست و يك قدم كه جلو بيائيد قلوب ملت دو قدم به طرف شما جلو مىآيد بدون هياهو ، عربده ، بدون تمنا و تقاضا .\r\nشما روزنامه‌اى كه ملت از آن متنفّر است توقيف كنيد تا اسباب تشكر ملت شود ، نه جرايدى را كه مردم براى حمايت آنها با آژانهاى شما طرف مىشوند . اين است راه پيشرفت . برويد ما هم با شما مىآئيم . برويد براى اين مردم فكر نان كنيم ، فكر مكتب و تأمين مال و آبرو نمائيم ، فكر عدليه و صلحيه و بلديه و نظميهء صحيح و فكر يك زندگانى يا شرف بكنيم زيرا ملت گرسنه و فقير همان اندازه كه گوش شنيدن و فهم كلمهء ارتجاع را ندارد حوصله و ذوق شنيدن كلمهء آزادى را هم نخواهد داشت و به قول آن نويسندهء ايرانى ملت غير از نان و امنيت و عدالت چيز ديگرى نمىخواهد ( بسيار خوب مقاله نوشته است ) .\r\n( پايان مقالهء قانون )\r\n\r\n","description":"","footnote":"","page_name":" 6962 ","page_number":262},
  {"content":"\r\n\r\n\r\nوليعهد در خيابان\r\nامروز يك ساعت به‌غروب مانده من والاحضرت را تنها در اتومبيل در خيابان ناصريه ديدم به‌سمت توپخانه و دروازهء دولت مىرفت . مرا ديد تعظيمى كردم . امروز اولين روزى بود كه پس از اين مدت بيرون آمده بود . بعد شنيدم در توپخانه و لاله‌زار هورا و زنده باد مردم گفته بودند . زنها كه غش مىكنند ، ما شاء اللّه از دهانشان نمىافتد .\r\n\r\nخطاب به سردار سپه\r\nسه رباعى از خيام نوشته كه نصيحت و مناسب حال به سردار سپه است در پرده .\r\n اى رفته به چوگان قضا همچون گو * چپ مىخور و راست ميرو و هيچ مگو\r\nكان كس كه تو را فكند اندر تك‌وپو * او داند و او داند و او داند و او \r\n* * *\r\n گر از پس شهوت و هوى خواهى رفت * از من خبرت كه بىنوا خواهى رفت\r\nبنگر چه كسى و از كجا آمده‌اى * مىدان كه چه مىكنى كجا خواهى رفت \r\n* * *\r\n اجرام كه ساكنان اين ايوانند * اسباب تردد خردمندانند\r\nهان تا سررشتهء خرد كم نكنى * كانان كه مدبرند سرگردانند \r\n\r\nمقالهء شفق سرخ دربارهء جمهوريت « 1 »\r\nيكشنبه 15 رمضان ، اول درجه ثور - امروز « شفق » و « ستاره » منتشر شد . اولى در سرمقاله مىنويسد در پيشرفت جمهوريت مانع چه بود . نمىخواهيم از عوامل جزئى و علل ثانوى صحبت كنيم ، بلكه براى روشن كردن قضاوت تاريخ بحث را مستقيما روى نقطهء اصلى مىنمائيم . آن‌وقت شرحى مىنويسد كه انگليسها از اول مايل نبودند و دليل اين مدعا همان تبليغات رويتر است كه برضد جمهورى ترك اخبار دروغى داد كه به ساده‌لوحان تزريق شد كه جمهورى مخالف اسلام است ( در حالىكه اخبار رويتر دروغ نبود و سفارت عثمانى چنانچه ذكر شد فقط و فقط اذان در منابر را تكذيب كرد ) . دليل ديگر اين‌كه انگلوفيلهاى مشهور طهران دست‌نشانده‌هاى سردار اقدس و وثوق الدوله و\r\n\r\n\r\n","description":"","footnote":"\r\n( 1 ) - در اين صفحه روزنامه ناهيد شماره 55 متضمن چهار خطابهء ملك الشعرا بهار ( شاه جهان پهلوى نامدار - اى ز سلاطين جهان يادگار ) الصاق شده است چون تا حال چند بار چاپ شده لذا ضرورتى براى تجديد طبع نداشت . ( ا . ا . )\r\n","page_name":" 6963 ","page_number":263},
  {"content":"\r\n\r\nتمام عناصر لكه‌دار و تاريك جامعه برضد جمهوريت برخاستند . اما چرا انگليس مخالفت كرد . همه مىدانند سفارت روس طهران هم با جمهوريت مخالفت كرد .\r\nدوندگيهاى اجزاء سفارت و ملاقاتهاى آنها با مخالفين ورد زبانهاست . روسيهء انقلابى و حمايت از خانوادهء ننگين قاجاريه ، طرفدارى ارتجاع همه را به ياد معاهدهء تركمان‌چاى و بقاء سلطنت در خانوادهء عباس ميرزا انداخته بود . واقعا اگر سياست روس در طهران نمونهء پلتيك جنرال مسكو باشد بايد ملل شرق را به اين روسيهء آزادىخواه تبريك گفت .\r\n( اما چرا انگليس مخالفت كرد با جواب بعد معنى ندارد ) . همه مىدانند يك عده از عناصر داخلى طهران فقط طهران با جمهوريت مخالفت كردند و آنها همه كسانى بودند كه معنى جمهوريت را مىدانستند كه زيباترين اصول حكومتها با ديانت اسلام است .\r\nهمه مىدانند كه با وجود بيانيه‌هاى احزاب و قطع‌نامه‌ها يك عده آزاديخواهان كه جزو احزاب نبودند در راه جمهوريت فداكارى نكردند ( حزب در ايران دروغ است مگر توى روزنامه و تابلو ) . يك عده افراد از همان ولگردهاى خيابانها ، همان عناصرى كه در هيچ تيپى و صنفى آنها را داخل نمىنمايند و در حوزهء اجتماع نيز عنوانى ندارند در ميان جامعه بىخود راه رفته ، بىممر معاش زندگى مىكنند . اين عده هم جز معدودى كه بدوا موافقت كردند بعد مخالف شدند همه مخالف بودند ( ما همچو آدمهائى سراغ نداريم كه بدون ممر معاش و قوت زندگى داشته باشد ) . يك عده مردمان كثيف كه وجود آنها مخالف جمهوريت و جمهوريت مخالفت وجود آنها بود نيز در غوغاى جمهوريت به صدا درآمده كتبا تقاضاى جمهوريت و عملا به بعضى حركات جلف مبادرت نمودند ( اعيان و اشراف و آن نوشته اجبارى را مىگويد ) . اين قضايائى است كه همه مىدانند و غالبا همينها مانع جمهورى شد . چه‌چيز باعث ظهور اين قضايا و مخالفتها شد . آن موافقين ، آن مخالفين ، آن بيطرفها در تحت‌تأثير چه عاملى بودند . ما داخل اين قضايا مىشويم و شايد متعجب شويد . ولى حقيقت همين است و از عهدهء اثبات آن مىتوانيم برآئيم . با قلم جلى .\r\nمانع پيشرفت جمهوريت به عقيده ما آقاى سردار سپه بود . تعجب نكنيد ، غرض ما اين نيست كه سردار سپه برضد جمهوريت كار كرد و مانع شد . سياست بىطرفانه و تمايل آزاديخواهانهء مشار اليه موجب اين شد كه خيال كنند سردار سپه موجد اين نهضت شده است ( قضاوت اين دروغ با قارئين است . ) سردار سپه آزادى فكر و عقيده را نكشت . با تيپ اصلاح‌طلب مساعدت نمود . در به دو امر ساكت بود . بعد از شدت ، تقاضاى مردم را به مجلس شورا محول كرد . همين يك قضيه علت تمام مخالفتها و ضربتها به اين فكر منور وارد آورد ( سردار سپه را دارد مقصر هم مىكند با آن همه پول كه\r\n\r\n","description":"","footnote":"","page_name":" 6964 ","page_number":264},
  {"content":"\r\n\r\nخرج كرد و تلاش كه نمود ) .\r\nدر طهران همچو شايع شد موجد اين نهضت سردار سپه است . سفارت انگليس بهترين موقع به‌دست آورد براى آن ضربه‌اى كه سردار سپه در مسئلهء نفط شمال به آنها زده بود . در صورتى كه دادن امتياز به سنگلر از نقطهءنظر سردار سپه ضربت نبود بلكه سردار سپه از نقطهءنظر افكار عمومى و سياست خارجى و لايحهء قانونى مجلس چهارم قضيه را حل كرد ( كجا حل شده تازه به مجلس بعد از دو سال رفته است ) . چون يك ضربت اقتصادى به انگليس بود در مخالفت با سردار سپه اقداماتى كردند ولى عاقلانه .\r\nآن‌وقت از متانت و خونسردى انگليس شرحى مىدهد و بعد مىرود سر روسها . بعد از يك مقدمه‌بافى پوچى اين نتيجه را مىدهد :\r\nمخالفت روسها به دو علت بود : يكى با سردار سپه تا او را به خويشتن نزديك كنند و تقاضاهاى خود را انجام بدهند . ديگرى جلوگيرى از يك حكومت نيرومندى كه راه و رخنهء دسيسه‌هاى خارجى در آن مسدود بود ( به كدام دليل يك همچو حكومتى تشكيل مىشد ) . بديهى است وجود يك شاه ضعيف الفكر ، ضعيف النفس ، پول‌پرست ، عياش و مخالف اصلاحات ( شاه كه در مملكت مشروطه ما هيچ اختيارى ندارد ، چه ضعيف النفس باشد چه قوى الاراده ) يك زمينهء مساعدى براى سياستهاى خارجى است و روسها مايل نبودند يك حكومتى در تحت قيادت شخص توانائى مثل سردار سپه وجود داشته و اين براى سياست روسها خيلى بد بود كه قبل از خاتمهء مذاكرات آنها و انگليس و روشن شدن سياست دولتين ايران جمهورى شده از ذل احتياج دولتين آسوده شود ( تا جمهورى شد فورى و به‌همين زوديها رفع مىشود ) . اين فراز از همه آنها كه نوشته شد اهميتش بيشتر است .\r\nدر موضوع مخالفتها يك حدس ديگر مىزنند و آن حدس اين است كه اين سفارت طهران است كه به اين ماجراجوئى متشبث شد و راپرتهاى غلط به مسكو داده است و دليل خود را مندرجات بىسيم مسكو مىدانند كه در آنجا از جمهوريت تعريف نمود و يكى از مخالفين را قائد جمهورى معرفى كرده است .\r\n( پايان مقالهء شفق سرخ )\r\n\r\nنامهء اختر السلطنه\r\nدو يا سه روز قبل كاغذى از طرف اختر السلطنه « شفق » منتشر نمود در مذمت ميرزا عبد اللّه كه گفته است پشت سر مجتهد ، عالم هركس بدگوئى كند كافر است و آن‌وقت شرحى نوشته بود كه چرا كافر است ، كجا همچو آيه و حديثى هست . چرا مردم خصوصا\r\n\r\n","description":"","footnote":"","page_name":" 6965 ","page_number":265},
  {"content":"\r\n\r\nزنها را اغفال مىكند . ميرزا عبد اللّه جواب داد و بعد گفت من اختر السلطنه را نمىشناسم ، مردها هم نمىشناسند . از خانمها خواهشمندم تجسس نموده و به من معرفى كنند .\r\nامروز شفق باز شرحى نوشته اما ديگر از قول اختر السلطنه نيست از قول خودش است .\r\n\r\nجواب شفق سرخ به ميرزا عبد اللّه واعظ\r\nبه مداح وثوق الدوله ، به واعظ قرار داد : ميرزا عبد اللّه واعظ ( لقب تازه داده معلوم شد قرارداد واعظ و همه‌چيز داشته كه كسى نمىدانست . فردا اگر يك نجارى هم نجارى فلان روزنامه‌نويس را مجانا انجام ندهد نجار قرارداد است ) . شنيدم ديروز بر منبر كه مخصوص هدايت افكار و تهذيب اخلاق است ناسزاهائى نسبت به من گفته‌اى كه شايستهء خودت بوده است . تو مستبدى هنوز هم بر ضد مشروطيت هستى ، لذا من متوقع نيستم طرفدار جمهورى باشى . البته از دماغ خرفت‌آلود و روح تاريك و ريش بلند تو غير از اين شايسته نيست ( فقط مىدانم ريش ميرزا عبد اللّه بلند نيست ) . تو مداح وثوق الدوله هستى و چهار سال قبل در همين منبر از مقام خود سوءاستفاده كردى و طرفدار قرار داد ، پس حق دارى به مخالفين وثوق الدوله فحش بدهى ( اسم وثوق الدوله و قرارداد پيراهن عثمان است ، طردا للباب به ميان مىآورند ) .\r\nتو قبل از قم در يكى از نواحى شهر با يكى از اعضاء سفارت انگليس خلوت داشتى و دستورالعمل كامل گرفتى ، لذا حق دارى به مخالفين آن سفارت‌خانه حمله كنى . تو بيسوادى و از حقايق اسلاميه خبر ندارى ، حق دارى نفهمى . تو سالى دويست تومان حق روضه‌خوانى از دربار جنايت‌بار قاجاريه مىگيرى و بتهاى قجرى را پرستش مىكنى . پس حق دارى نسبت به دشمنان معبودهاى خاكى خود ناسزا بگوئى . ولى يك‌چيز حق تو نيست كه جاهلانه بدان مبادرت كرده‌اى . تو حق ندارى به ديانت و عقايد قلبى من حمله كنى . كسى براى تو مسلمان نيست ، تو مفتش عقايد دينى مردم نيستى . من خدا را بهتر از تو مىشناسم و محمد را بهتر از تو ستايش مىكنم . حق ندارى به يك مسلمان و مسلمان‌زاده كه در مهد علم و روحانيت پرورش يافته و بيشتر از تو زحمت كشيده ، تحصيل كرده نسبت لامذهبى بدهى .\r\nراجع به مقاله‌اى كه در « شفق سرخ » نوشته شده بود اگر سوءفهمى براى چند نفر نادان مثل تو روى داده است در شمارهء بعد توضيح دادم كه غرض از نگارش آن سطور چه بوده است و معناى آن در نظر اهل فن و عموم مردمى كه خداوند آنها را از حليهء فهم عارى نساخته و روحشان به اغراض پست مانند تو آلوده نشده است اين بود كه پيغمبران مهمترين عامل تطور حسيّات زندگانى بوده است ( چون نوشته بود پيغمبرها آكتور\r\n\r\n","description":"","footnote":"","page_name":" 6966 ","page_number":266},
  {"content":"\r\n\r\nهستند ) . بر فرض معنايش اين نبود بعد از اين توضيح معنايش همان مىشود و يك نفر مسلمان تا وقتى كه منكر ضروريات دين نشده هيچ مجتهدى نمىتواند او را تكفير كند چه رسد به يك عنصر كثيف و انگلوفيل و بيسواد مانند تو . من مىخواهم با تو محاكمه كنم . اگر تو راست مىگوئى اگر فحاش و هرزه دراى نيستى اين تقاضاى مرا قبول كن و در حضور چند نفر از علما حاضر شو . من آيت اللّه يزدى و بهبهانى را معين مىكنم و حتى آقاى مدرس را كه جزء مخالفين جمهوريت هستند قبول دارم .\r\n\r\nستارهء ايران - تلگراف اهالى سيستان\r\nضجهء از آل قاجار را كه اول همه روزنامه‌اش بود بعد سه صفحه شد ، بعد دو صفحه و بعد يك صفحه . كم‌كم تحليل رفته و نصف صفحه شده است . تلگراف يا عريضه از اهالى سيستان كه بسيار شديد اللحن ، خيلى عصبانى ، به وكلا ، به وزرا به ناجى مملكت ، به تمام افراد مردم تاخت آورده كه جمهورى كنيد چرا معطل هستيد . در خاتمه هم به حال ما ترحم فرموده‌اند كه ما مثل ملت غيور فرانسه دار مجازات را سرپا نكرده و تير انتقام را براى گردنهاى خائنين به وطن و مانعين حريت به دست نمىگيريم و نمىگوئيم بايد براى عبرت آيندگان ريشهء اين طايفه را كند و بر خوب و بدشان ابقاء نكرد ( و خون سام و زال و آن پدرسوخته رستم را از شما گرفت ) . اما انتقام درست و حسابى با منتقم حقيقى است  « وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ »  به امضاء شانزده هزار نفر از علما ، اعيان ، اشراف و زارعين سيستان . ( بر پدر دروغگو تا ابد لعنت ) « 1 » .\r\nبراى دل‌خوشى وسط روزنامه خطى كشيده و مىنويسد : جمهورى يونان : نتيجهء آراء عمومى 3500000 نفر موافق جمهورى ، 3250000 نفر سلطنت‌طلب . آن‌وقت مىنويسد ولى در ايران اگر مراجعه به افكار عمومى شود تمام صفرها در جلوى عدد جمهورىطلبان گذاشته خواهد شد . ( ستارهء ايران ) . مجددا بر پدر و مادر دروغگو تا قيامت لعنت باد .\r\n\r\nمداحى سردار اقدس\r\nيك مبلغى از سردار اقدس گرفته و يك صفحه تعريف و خدمات او را از قول آدمش فدائى ايران مهدى معاون الممالك شيرازى در روزنامه درج نموده است كه واضح\r\n\r\n\r\n","description":"","footnote":"\r\n( 1 ) - از اين تلگراف تاريخى به‌دست مىآيد كه سام و زال و رستم را آقا محمد خان و جانشينهايش كشته‌اند . ( يادداشت بعدى نويسنده در حاشيه )\r\n","page_name":" 6967 ","page_number":267},
  {"content":"\r\n\r\nمىگويد هر سطر من چند ليره قيمت گرفته است .\r\nحكايت تلگراف سيستان شد . يادم آمد پريشب كه خانهء حامد الدوله رفتم گفت پسر من ابراهيم خان ياور الساعه در خاش بلوچستان است كه تا دزداب پنجاه فرسنگ و از دزداب تا مشهد يكصد و شصت فرسنگ است . در تلگرافى كه امير لشكر شرق نموده بود و اسامى صاحب‌منصبان را كه امضاء نموده‌اند ذكر كرده بود اسم پسر من ابراهيم خان جزو آن بود . نمىدانم پر گرفته بود . آيروپلن سوار شده بود كه به يك چشم به‌هم زدن آنجا رسيد و تلگراف را امضاء كرد .\r\n\r\nسال سخت\r\nدوشنبه 16 ، دوم ثور - هوا در كمال نزاكت سرد است بطورى كه آتش مىچسبد و همه كس لباس زمستانى پوشيده . گفتند قزوين و خمسه برف آمده . كوه البرز را هم برف زده است . دهات اطراف طهران زنگ زده ، ورامين سن حركت كرده . اول اين مرافعه‌هاست تا محصول به‌دست بيايد . امسال هم به واسطهء تنزل غله پدر رعيت درآمد . گاوميرى مزيد آن گرديد . روىهم‌رفته رعاياى ايران به كلى فاقد همه‌چيز شده‌اند . گاو مرده چهل تومان ، گندم خروارى ده تومان هيچ متناسب نيست . داوطلب سرباز يكصد و پنجاه تومان . نفس هم مىكشد بايد ماليات و عوارض بدهد .\r\n\r\nوعظ ميرزا عبد اللّه و جواب على دشتى\r\nرفتم مسجد سپهسالار به اتفاق حاجى معين السلطان گوشه‌اى نشستيم . ميرزا عبد اللّه بدوا شروع به وعظ كرد ، توحيد گفت . آيه ، حديث ، اخبار ائمه ( ع ) . بعد گفت مردم من از سالى كه يفرم در اين شهر مسلمانها را مىكشت ، اذيت مىكرد تا امروز كه بيست سال است منبر مىروم ، چنانچه غالب شما بوديد و ديديد . تمام را به شما ارشاد كردم ، وعظ و نصيحت كردم . به عقيدهء خودم خدمت عمده به مردم و به اسلام نمودم . داخل سياسيات من نمىشوم و نشده‌ام . پيشهء من ، كار من نيست جز وقتى كه سياست را لباس شريعت پوشانده و داخل مذهب كردند . آن‌وقت معلوم است وظيفهء ما نيست ساكت باشيم و پرده از روى تزويرات اين لامذهبها ، بىدين‌ها ، بابيها ، كافرها برنداريم . اين ايام هم ساكت بوديم . اما ديديم كار دارد خراب مىشود . شماها راضى مىشديد ساكت باشيم نگوئيم ، خدا راضى بود ؟ ما اگر از مشروطه بد مىگفتيم براى اين بود [ كه 
  ] اين لامذهبها ، اين نامردها بر ما مسلط نشوند ، شيخ على دشتى وكيل مجلس و حاكم بر ما نباشد . امروز هم از جمهورى براى آن جلو گرفتيم كه از اينها بدتر نشود . يك بابى ، يك بىدينى ، يك\r\n\r\n","description":"","footnote":"","page_name":" 6968 ","page_number":268},
  {"content":"\r\n\r\nزنديقى در روزنامهء خودش به من فحش مىنويسد ، بىسواد مىگويد ، ريش‌بلند مىگويد ، مرا به محاكمه مىخواند . تو قابليت ندارى ، تو كفو من نيستى . من با بوزينه ، با خرس ، با سگ گفتگوئى ندارم . من اگر حرف مىزنم به اساس بىديانتى است . مردم اين آدم ننوشت خون مىخواهم . مسلمان يك همچو چيزى مىخواهد . خون كى را مىخواست جز خون شما را . ننوشت به دست خودم مىكشم . چرا تو مسلمانها را زن و مرد و اطفال بىگناه را بكشى يا تحريك كنى بكشند . چه داعى شده بود ، چه وجوبى داشت . شخص مسلم ، آدم مسلمان يك همچو ميلى مىكند ، يك همچو آرزوئى بايد بكند . مردم جواب اين آدمها را شما بايد بدهيد ، شما بايد راضى نشويد كه روزنامه‌نويس معلوم الحال بىدين همچو توقعاتى بكند و همچو مطالبى بنويسد . اى رئيس دولت ، اى كسى كه خودت را قائد اين قوم مىدانى بس است ، آنچه نوشتند و گوش دادى ساكت بودى . اينجا مملكت اسلام است جلوگيرى كن ، مانع شو ، نگذار هرچه براى تخريب شرع مىنويسند منتشر كنند . اى وكلا ، شما كه ناسلامتى خود را وكيل ملت مىدانيد از اين اشخاص جلو بگيريد . بترسيد وقتى كه مسلمانها جنبش كنند . مردم ، تمام اهل ساوه در قم دامان علما را گرفتند ، دامان مرا گرفتند كه اين آدم را ما وكيل نكرديم ، حالا مىخواهد وكالت ما را بكند . اى وكلا ، اى مجلس به‌حرف مردم گوش بده و الا بترس از انتقام . به واسطهء اين توهين ديشب تمام اهل منبر خانهء من بودند مىخواستند امروز تعطيل كنند ، حتى علما را نگذارند مسجد بروند . باز من راضى نشدم آشوب بشود . از همه تشكر كرده عذر خواستم و استدعا كردم چنين كارى نكنند . بعد دعا به حجة الاسلام آقا شيخ عبد النبى كرد كه نود سال دارد و باز همه‌روزه مسجد مىرود ، موعظه مىكند .\r\n\r\nدربارهء آقا شيخ محمد\r\nديشب در باب آقا شيخ محمد به رئيس الوزراء دستخطى مرقوم داشته بودند اين است جواب او :\r\nمفاد كاغذ اين بود كه از قرار راپرت امير لشكر بعضى حرفها در منبر زده بود كه تهيهء سوءقصدى نموده بودند . ادارهء قشونى براى آن‌كه چنين امرى واقع نشود ايشان را محترما به سمت طهران حركت دادند ( اين پلتيك امير لشكر غرب است . موفق الدوله بيچاره را هم كه از همدان تبعيد كرد به وى تلگراف كردند چرا حاكم را بيرون كردى ؟\r\nجواب مخابره نموده بود چون سوء قصدى براى او تهيه شده بود من او را روانهء طهران نمودم . )\r\n\r\n","description":"","footnote":"","page_name":" 6969 ","page_number":269},
  {"content":"\r\n\r\n\r\nدنبالهء وعظ\r\nبعد گريز زد و روضه خواند . بين روضه گفت يزيد براى چه چوب به لبهاى مبارك حضرت زد ، جز براى آن بود كه حق گفت . امروز هم هركس حرف حق بزند يك يزيدى هست كه توى دهان او بزند . خيلى رقت براى زن و مرد دست داد . آن‌وقت هى متوسل به حضرت صاحب الزمان شد و فرياد كرد . مردم هم‌آواز شده طورى كه تا مسافت بعيدى صدا مىرفت . دعاها كرد آمين گفتند و گفت از مسجد جامع مىآمدم شخص فكلى نزديك من شد و از جيب خودش چيزى بيرون آورد به من نمود كه اين تكمه‌اى است كه عكس عباس افندى روى آن منقوش شده است . اين را تهيه نموده بودند كه بعد از جمهورى به لباس خود نصب كنند . مردم ، اين خيالات را داشتند و ما براى اينها داد زديم و حالا مورد طعن و لعن فلان روزنامه‌نويس بايد واقع شويم كه پيغمبر را « آكتور » نوشته بود و خون مسلمان مىخواهد و همه را ميل دارد با دست نحس خودش بكشد ، كه خداوند آن حلقوم و آن دست را قطع كند .\r\nبيرون آمدم درشكهء افخم الدوله حاضر بود نم‌نم باران مىآمد و سرد بود ، درشكه نشستم . به‌به « 1 » همراهم بود . افخم الدوله آمد با ميرزا عبد اللّه و دو پسرش . ميرزا عبد اللّه و يك پسر كلاهيش با من نشست و افخم الدوله و آن ديگرى درشكهء كرايه . معلوم شد امشب افطار مهمان حاجى آقا هستند . جناب شيخ محمد حسين ملاى محل و امام مسجد شيخ عبد الحسين هم تشريف آورد . شعاع الدين ميرزا هم بود .\r\nآقا شيخ محمد حسين از علماى خوب شهر ماست . نماز جماعتش خيلى رونق دارد .\r\nكسبه و بازارى وثوق دارند ، زاهد و عابد است .\r\n\r\nطبقهء علماى داخل سياست\r\nعلماى تمام شهرهاى ما سه طبقه هستند . طبقهء اول حجة الاسلامهاى چماقى هستند .\r\nخانهء خوب ، آينده ، رونده ، مرافعه همه‌چيز دارند . داخل سياست ، وزير تراش ، حاكم تراش ، رئيس الوزراء ديدن كند ، بازديد بروند ، متصل رقعه‌شان در راه باشد ، محاكمه كنند ، حكم بدهند ، چه و چه هزار كار . اگر مردم شهرى دورور آنها هستند يا براى حفظ خودشان است يا گرفتارى دارند كه مجبورا خدمت آقا و آقازادگان بروند بيايند ، مهمان كنند و در نماز جماعت حاضر شوند . پول بدهند تملق كنند .\r\n\r\n\r\n","description":"","footnote":"\r\n( 1 ) - آقاى بهمن سالور پسر سوم نويسنده ، در كودكى به اين عنوان خطاب مىشد . ( م . سالور )\r\n","page_name":" 6970 ","page_number":270},
  {"content":"\r\n\r\n\r\nطبقهء علماى وارسته\r\nطبقهء ديگر علمائى هستند كه وارسته ، زاهد ، عابد فقط به امورات شرعيه دخالت مىكنند آن‌هم در محلهء خودشان ، آن‌هم مرضى الطرفين بدون آن‌كه از طرف ديوان يا عدليه رجوع به آنها شود . محاكمه هم نمىكنند . نه دربار مىشناسند نه رئيس الوزراء .\r\nهيچ‌وقت هم مراوده با اين قبيل اشخاص ندارند . مثل آقا شيخ محمد حسين و امثال او كه در هر محله هستند . سه وقت را مسجد مىروند و مردمان مقدس و كسبه و بازاريان معتقد به آنها مىباشند . زندگانيشان هم همان آخوندى و طلبه‌اى است .\r\n\r\nطبقهء پيشنمازها\r\nطبقهء سيم پيشنمازهائى هستند كه در گذرها و كوچه‌ها يك مسجد كوچكى دارند نماز مىكنند ، موعظه مىكنند ، مسئله مىگويند . زن و مرد آن گذر يا كوچه در نماز آنها ، پاى مسئلهء آنها حاضر مىشوند . عقد و نكاح ، بعضى نوشتجات غير مهم آنها ارجاع به اين آقايان است و ميان اين دو طبقهء اخير بسا اوقات اشخاصى هستند كه حقيقتا مثل حضرت سلمان و اباذر مىمانند .\r\n\r\nحرفهاى ميرزا عبد اللّه\r\nميرزا عبد اللّه مىگفت امروز بسش شد . اگر فردا در روزنامه‌اش فضولى كرد پدرش را مىسوزانم . من ساكت نمىنشينم يك لامذهب هرچه ميل دارد بگويد . امروز هم گفتند توقيف شد ، يعنى ظهير الاسلام ديوانهء مفسد نزد من آمد او گفت و مزه داشت از من خواهش مىكرد بالاى منبر اقلا براى يك مرتبه هم شده از رئيس الوزراء تعريف و تمجيد كنم كه محال است من زبانم به تعريف همچو آدمى به‌حركت آيد .\r\nديشب رئيس نظميه خبر شده بود وعاظ و ذاكرين آنجا هستند . آمد اطاق ديگر پذيرائى كردم و گفتم تا اين گفتگوها از ميانه نرود ما ساكت نمىشويم . بعد شوخى كردم گفتم تمام مادهء فساد آنها كه مانع اجراى خيالات ارباب هستند الساعه در منزل من جمع‌اند . دو سه تا اتومبيل بيار همه را بردار و برو تا جان تو و اربابت خلاص شود .\r\nخنديد گفت هرگز چنين جسارتى از من سر نمىزند . گفتم شكسته‌نفسى نكن زورت نمىرسد .\r\n\r\n","description":"","footnote":"","page_name":" 6971 ","page_number":271},
  {"content":"\r\n\r\n\r\nوعظ شيخ محمد حسين\r\nبعد آقا شيخ محمد حسين صحبت كرد كه تا آخر نفهميدم اين چه داستانى بود ، براى چه آنقدر آشوب كردند ، براى چه آنقدر خلق خدا را صدمه زدند ، از كسب و كاسبى بازداشتند . بعد سكوتى كرده گفت ما تقصير نداريم حرفهاى آنها حاليمان نمىشود . يكى از تجار در عربستان هروقت عربى آب مىخورد به او مىگفت قزل قورت . عرب در جواب سرى به احترام حركت داده مىگفت سلّمكم اللّه و به زبان عربى دعا مىكرد ، به سلامت وطن برسى ، بچه‌هايت سلامت باشند . به او مىگفتم اين حرف را نزن . مىگفت نمىفهمند مىزنم . حالا ما هم مثل آن عرب مىمانيم معنى الفاظ جديد را نمىدانيم . به جاى دعا نفرين مىكنيم .\r\n\r\nادعاى فرهاد ميرزا معتمد الدوله\r\nباز خيلى صحبت متفرقه شد . نمىدانم به چه مناسبت آقا شيخ محمد حسين اين صحبت را كرد . گفت سى و هشت سال قبل كه دو سال بود از عربستان آمده بودم در خانهء حاج ملا على كنى شاهزاده معتمد الدوله فرهاد ميرزا وارد شد كه آن‌وقت با حاجى خوب بود ، بعد بد شدند . صحبت مىكرد و مىگفت براى آدمهائى كه كشته‌ام در آن دنيا از خداوند حق مىخواهم و خدا بايد به من اجر و مزد بدهد . اولا به فتواى علما بود ، ثانيا براى حفظ نفوس و دفع شرّ آنها از عفت و عصمت ، جان و مال مسلمين .\r\n\r\nچوب‌زدن تجار به دستور معتمد الدوله\r\nبعد فرمود من شيراز بودم چند نفر از تجار خيلى معتبر آنجا زيارت مكه رفتند .\r\nمراجعت معلوم شد اينها نه ايابا نه ذهابا به زيارت مدينه منوره مشرف نشده‌اند . اينها بقدرى معتبر بودند كه من ديدوبازديد با آنها داشتم ديدن كردم . آنجا هم صحبت شد اقرار كردند . چند روز ديگر كه منزل من مىآمدند جمعى از علما و محترمين شيراز را وعده گرفتم . ضمنا به فراش‌باشى گفتم چوب و فلك حاضر باشد . آمدند و من در كمال بشاشت و خيلى مهربان آغاز سخن كردم كه اين تجار محترم معتبر مكه مشرف شده‌اند و به زيارت قبر پيغمبر نرفته‌اند . آقايان همه گفتند بسيار بد كردند . اتمام حج به زيارت قبر پيغمبر است . گفتم بله من هم به اسلاميت خودم اين مسئله را خيلى ناپسند ديدم . تجار معاذيرى آوردند غيرموجه . بعد من گفتم من به قسمت مسلمانى خودم اين حج را قبول ندارم و آقايان در اين حكمى كه مىكنم فقط خودم مسئولم و روز پنجاه هزار سال\r\n\r\n","description":"","footnote":"","page_name":" 6972 ","page_number":272},
  {"content":"\r\n\r\nجوابش با خودم . فراشباشى آقايان را ببر . تجار هيچ تصور چنين امرى را نمىكردند و شوخى تصور نمودند ، تا به جدى رسيد . پايشان را فلك كرده چوب زدند . بعد آدم گماشتم سال ديگر موقع حج آقايان را روانهء مكه نمودند هم ايابا هم ذهابا به زيارت مدينهء منوره مشرف شوند و نوشته بياورند .\r\n\r\n« وجود يكى است » ( شوخى اعتضاد السلطنه )\r\nآن‌وقت صحبتها تغيير كرد . باز نمىدانم به چه مناسبت [ صحبت 
  ] مرحوم اعتضاد السلطنه و خدمات او به ميان آمد . باز آقا شيخ محمد حسين گفت شاهزاده خيلى به اسلام خدمت كرد . در حقيقت شيخيه را او مفتضح نمود . يك‌شب كه مىخواست پايهء علم عربى حاجى محمد كريم خان را بداند گفت شما در فلان كتاب در تعريف علم اجتهاد نوشته‌ايد « استناج » ، اين به چه معنى است ، چه صيغه‌اى است . حاجى بعضى عبارات گفت ، شاهزاده رو كرد و گفت شايد مقصود شما « استنتاج » است . گفت خير همان استناج است . گفت نمىشود و صحيح نيست . حاجى گفت « وجود يكى است » ، استناج و استنتاج فرقى ندارد . شاهزاده آدم خودش را صدا زد و به او گفت مثلا برات هزار تومان را گرفتى . گفت همچو براتى مرحمت نكرديد . شاهزاده گفت احمقى . پس بنا را گفتى بيايد حياط را بسازد . باز گماشته گفت چه وقت شما چنين فرمايشى فرموديد . بنا كرد شاهزاده به او تغيّر كردن و فورى رو به جانب حاجى كرد گفت چه شد جواب پيغامى كه به شما دادم . حاجى با تعجب گفت چه پيغامى . گفت مردكه نگفتم فلان كتاب را بگير بياور . گفت كدام كتاب . شاهزاده گفت احمقى ، كودنى ، نفهمى . حاجى يك مرتبه با كمال تعجب گفت شاهزاده نوكر شما آنجاست به من چرا خطاب مىكنيد . شاهزاده خنديد گفت « وجود يكى است » فرق نمىكند . مردم زدند زير خنده و حاجى خفيف شد .\r\n\r\nاسم جمهورى\r\nشيخ رفت مسجد نماز كند ميرزا عبد اللّه نشست تا درشكه حاضر شود برود كه رئيس نظميه مجددا به ملاقاتش مىآمد . گفت امروز حاجى شيخ عبد النبى كاغذى كه براى شيخ محمد نوشته بود داد شيخ بها برد و شيخ بها ديگر هرچه ميل داشت ، به رئيس الوزراء گفته بود ، خيلى تند ، خيلى سخت . بالاخره قول داده بود و قسم خورده بود كه به كلى جلوگيرى كند و حتى گفته بود خرى را كه بالا بردم طورى پائين بيارم كه آفرين بگوئيد و اسم جمهورى كسى نبرد .\r\n\r\n","description":"","footnote":"","page_name":" 6973 ","page_number":273},
  {"content":"\r\n\r\n\r\nاختر السلطنه\r\nگفت من در منبر به خانمها گفتم اختر السلطنه را پيدا كنيد . امروز خانمى كاغذ به دست من داد . معلوم شد پيدا كرده . اختر السلطنه دختر قوام الدولهء مرحوم عيال صدر الملك است . خانم گفت الان هم بيرون است اجازه بدهيد خوب كتكش بزنيم . من گفتم اين‌كار را نكنيد ( اما زن صدر الملك بسيار بىكمال است البته كاغذ را ديگرى نوشته به امضاء او ) .\r\n\r\nحكم حرمت جمهورى\r\nمن پرسيدم آقايان قم مگر حكم به حرمت جمهورى نكردند . گفت چرا به همه فرمودند . گفتم حرف از بين مىرود ، لازم بود مرقوم دارند . گفت روز آخر كه آقاى آقا سيد ابو الحسن مىرفت يك ساعت خلوت كرديم ، من همين درخواست را كردم . آقا فرمود ما امروز داخل يك سياستى شده‌ايم انگليسها چندان ميل ندارند ما رجعت كنيم .\r\nما براى آن‌كه مركز اسلام نجف شده است نمىخواهيم آنجا خالى باشد و تمام شيعيان عراق بدون سرپرست . امروز شايد اين نوشتهء ما بر خلاف آمال آنها باشد . فورا اسبابى فراهم مىكنند كه رفتن ما به تعويق خواهد افتاد . ما مىرويم ، آنجا كه درست مستقر و متمكن شديم ، اطراف كار را ملاحظه كرديم همه اينها درست مىشود و هر حكمى ، استفتائى لازم شود روانه مىداريم . من ديدم در محظور بزرگى واقع مىشوند اصرار در نوشتن نكردم . اين آقا شيخ عبد النبى حاضر است ، بپرسيد تا بدانيد چه مىگويد . در ميان جماعت شيعه حكومت با قرآن است لاغير . به اجازهء علما مجرى احكام تاكنون سلاطين وقت بودند . امروز هم همان حال را دارد . ما كه نشستيم و يك نفر رئيس جمهور را انتخاب كرديم تازه تشيع را كنار گذاشته سنى شده‌ايم . همان اوضاع صدر اسلام و گفتگوى ما با اهل تسنن تجديد مىشود .\r\n\r\nهمه‌جا نفرين به جمهورى\r\nاينها رفتند ما نشستيم به صحبت كردن . امروز در تمام مساجد و منابر طهران همين حرف است و به جديت علما و اهل منبر جمهورى را رد مىكنند و به آن كسانى كه مسبب اين اساس و اين حرف بودند لعن و نفرين مىكنند . سردار سپه در ماه رمضان خدا بيامرزى بزرگى براى خود و كسانش تهيه كرد . از اذان ظهر تا پاسى از شب رفته از مسجد سپهسالار و شاه گرفته موعظهء ميرزا عبد اللّه و شيخ محمد و خالصىزاده تا كوچك‌ترين\r\n\r\n","description":"","footnote":"","page_name":" 6974 ","page_number":274},
  {"content":"\r\n\r\nمسجد سرپولك يا محلهء پاى ماشين و آن روضه‌خوان يا ملاى گذر ، مدّاح اين جماعت هستند .\r\n\r\nمطايبات حاجى سيد كاظم يزدى\r\nحاجى سيد مجتبى مىگفت در مسجد حاجى ابو الحسن صنيع الملك جنب امامزاده يحيى ( ع ) حاجى سيد كاظم يزدى موعظه مىكند . مرسوم دارد كه بين موعظه صحبتهاى مضحك مىكند و مردم كمى تفريح كنند . چون در مركز داشها منبر مىرود از الفاظ آنها هم گاهى ذكر مىكند . امروز منبر رفت . چندين مرتبه گفت اين بىغيرت چرا اين قسم كرد ، يكى به اين بىغيرت بگويد تو را چه به اين كارها . بعد از تعبير خواب گفت كه خوب نيست پيش هركس آدم خواب خود را بگويد . اصلا اين مطالبى كه در بعضى كتابها از تعبير خواب نوشته‌اند ياوه و غلط است . در اين ضمن بنا كرد بعضى تعبيرات كردن .\r\nگفت هر مردى خواب ببيند زيرجامه يا كفش تازه پوشيده زن خواهد گرفت . خانمى از پاى منبر گفت آقا اگر زن در خواب ببيند چطور ، گفت او هم شوهر مىكند . مردم همه خنده كردند . باز گفت اگر شخصى خواب ببيند او را اماله مىكنند تعبيرش اين است اگر مرد باشد شيخ مىشود ، زن باشد ملا باجى . خانمى از پاى منبر گفت چه‌قدر شيخ و چه قدر ملا باجى مىشود . رو را به‌سمت خانمها كرد و گفت آن ديگر بسته به كلفتى و نازكى شيشهء اماله است . مردم مدتها به اين مطايبه خنده كردند . در همين بين باز گفت به اين نامرد نالوطى بگويند دست‌بردار و الا زمينت مىزنيم ، با اسلام كسى نمىتواند دربيفتد .\r\n\r\nوعظ اصفهانى\r\nدر امامزاده يحيى شخصى اصفهانى منبر مىرود ، تمام حرفش در اواسط و اواخر وعظ همين حكايت طعن و لعن است و او سخت تهييج مىكند كه بزنيد بكشيد آن ملاعينى كه به دين و آئين شما بدگوئى مىكنند .\r\n\r\nترس از نظاميان\r\nحضرات خيلى جد و جهد داشتند تا رمضان نرسيده كارشان خاتمه يابد ، زيرا مىدانستند ماه رمضان كه رسيد ممكن نيست . اما نشد . رمضان آمد نگفتنيها گفته شد . با اين‌حال هنوز مأيوس نيستند و تلاش مىكنند كه از ولايات جماعتى به طهران بياورند .\r\nغافل از آن‌كه آنها هم كه طهران آمدند آن خوف و وحشت امراى لشكر و قشون زايل مىشود و طهرانى مىشوند . شنيدم در رشت از ترس نظاميان هركس بالاى دكان و خانهء\r\n\r\n","description":"","footnote":"","page_name":" 6975 ","page_number":275},
  {"content":"\r\n\r\nخودش بيرق قرمز نزده باشد مورد صدمات شديد واقع مىگردد . همدان و عراق قادر نفس كشيدن نيستند .\r\n\r\nدشتى و زن حجاب‌دار\r\nخبر متواتر و معنعن است خانمى به ادارهء « شفق سرخ » مىرود و پس از تحصيل اجازه وارد اطاق مدير ، شيخ على دشتى [ مىشود 
  ] ، لايحه‌اى در پاكت قشنگ معطر تقديم [ مىكند 
  ] و روى يك صندلى مىنشيند . مدير پاكت را گشوده و تا آخر قرائت مىكند و بعد خطاب به خانم مىكند البته شما هم جزو انجمن خانمهاى ضد حجاب هستيد . مىگويد بلى . مىگويد پس چرا حجاب كرديد . مىگويد صورتم را باز كنم .\r\nمىگويد البته . مىگويد نه نه نمىشه ، من چطور باز كنم و سخت‌تر صورت را محجوب مىدارد . آن‌وقت شيخ على مىگويد توى اطاق خلوت كه فقط من يك‌نفر هستم كه شما به اين محكمى و سختى روى خود را گرفته‌ايد در خارج و ميان كوچه باز مىكنيد ، پاشو برو ، معلوم است دروغ مىگوئيد و من لايحه را هرگز چاپ نمىكنم ، ضعيفه برخاسته مىرود .\r\nچهارشنبه 18 رمضان - ديشب افطار خانهء حاج فخر الملك مهمان حاج عز الممالك بودم . فخر الملك چند روز است روزه نيست ، حال ندارد . اما دو برابر ما افطار خورد و باز هول مىزد .\r\nبعد از افطار بيرون رفتم ( خانمها خانهء نزهت الملوك مهمان بودند ) . سالار [ اعتضاد 
  ] آمد . فخر الممالك كه به تقويت حاج وكيل حاكم ولايت ثلاث شده آمد . خيلى شوخى شد . خيلى سالار خوش‌مزه و حراف است ( مثل پدرش معتضد السلطنه ) .\r\n\r\nشاه و نالوطيگرى سردار سپه\r\nپرسيدم شاه چه مىگفت . گفت تمام شده مىدانست . ليكن به هيچ‌وجه خيال استعفا نداشت . غصهء وليعهد را مىخورد . پس از اين‌جمله رو را به حاج وكيل كرد و گفت راستى فراموش كردم پيغام شاه را به شما بگويم . نمىدانست از وزارت استعفا داده‌ايد . فرمود به حاج عز الممالك بگو ( سالار شوهر خواهر حاج وكيل است ) به سردار سپه بگويد تو به من به شمشير و لباس نظاميت سوگند خوردى كه خيانت نكنى ، من تو را لوطى مىدانستم . حالا معلوم شد لوطى نيستى و از مردانگى و لوطىگرى چيزى سرت نمىشه . به دروغ شهرت دادى كه من لوطيم . حاج وكيل گفت تو هم اگر لوطى هستى خودت برو بگو . گفت من گه مىخورم با پدرم . من هنوز سالار را خلوت نديده‌ام تا خوب\r\n\r\n","description":"","footnote":"","page_name":" 6976 ","page_number":276},
  {"content":"\r\n\r\nسؤالات كنم . انشاء اللّه بعد .\r\nامروز « قانون » و « ستارهء [ ايران 
  ] » نسبت به‌هم حمله آورده بودند . ورقهء ضميمهء « ستارهء [ ايران 
  ] » ملصق به كتاب شد ببينيد چه فضاحى كرده ، خوب طماع الشعرائى درست نموده ، اينها هستند كه مملكت را مىخواهند بهشت برين كنند ، اينهايند محور سياست و پلتيك ، اينهايند حاكم و مربى ما مردم فلك‌زده « 1 » .\r\n\r\nروزنامهء قانون\r\nاما « قانون » امروز شش صفحه بود و دو صفحهء آن پشت و رو سياه و راجع به آقاى صبا بود ، ليكن هيچ هتاكى و درشت‌گوئى ننموده ، به زبان ليّن ناسزا گفته است . مقالات مهم « قانون » به قلم ملك الشعراست . خود سيد مدير جوان است قوىبنيه . همه‌روزه هم در مسجد سپهسالار قدم مىزند و افاده مىكند .\r\n اى زمين بر قامت رعنا نگر * زير پاى گيتى بالا نگر \r\nنونوال « 2 » شده ، آدمى شده ، تهيهء وكالت مىبيند . امروز جريدهء او را خوب مىخرند و محل توجه است . فرداست كوهى هم نونوال شده ، حضرت كوهى و مدير جريدهء فريدهء ملى مىشود . جهنم يك وكالت هم مال او .\r\n\r\nمقالهء قانون عليه ستارهء ايران\r\nبالاى صفحه مىنويسد : متلون كيست . آقاى صبا ( مخلص آن را مىنويسم . خيلى روده‌درازى كرده است ) : چند روز بود روزنامهء شما را نمىخواندم . از فحشها و تهمتهاى نسبت به خودم هم محروم ماندم . بعد معلوم شد همان روزى كه علاقهء دولت وقت به آزادى فكر و قلم بود به محبس نظميه دعوتم كردند و شما موقع را مغتنم شمرده فحاشى و تهمت‌پرانى نموديد . صبا غير از رسا ( رسا نام فاميلى سيد مدير قانون است ) و « قانون » غير از « ستارهء ايران » است . . . « 3 » مگر من چه مىگويم . بلى آقا صبا همين‌طور است ، شما غير من و « قانون » هم غير « ستاره » است . شما با دوره‌هاى نه‌سالهء « ستاره » ، من هم با دوره‌هاى سه ساله در محكمهء افكار عمومى كه قبلا هم قضاوت نموده براى محاكمه حاضرم . تا معلوم شود « ستاره » به عدد ايام و ساعات به اختلاف مسلك و رويه در حالى كه اصلا هم نداشته در هر نمره كه منتشر مىشد با نمرهء قبل مخالف بود . براى نمونه دو\r\n\r\n\r\n","description":"","footnote":"\r\n( 1 ) - عين ضميمهء روزنامهء ستارهء ايران كه ملصق به دفترست درين جا بطور عكسى چاپ مىشود .\r\n( 2 ) - معمولا نونوار گفته شود ( ا . ا . )\r\n( 3 ) - نقطه‌چين در اصل است .\r\n","page_name":" 6977 ","page_number":277},
  {"content":"\r\n . \r\n","description":"","footnote":"","page_name":" 6978 ","page_number":278},
  {"content":"\r\n . \r\n","description":"","footnote":"","page_name":" 6979 ","page_number":279},
  {"content":"\r\n\r\nنمرهء اين روزنامهء كهن‌سال را باهم تطبيق كنيد . اگر به رويهء مذبذبانهء گذشتهء دور و نزديك « ستارهء ايران » را ادامه بدهيد من به نام كمك و مساعدت با شما كار را انجام داده و يك تابلو بىنظيرى از نقاشى و رنگ‌آميزيهائى كه تا مدتى به حفاظت اقتدارات قلمى شما قادر شود به مردم نشان خواهم داد تا ملت قدرشناس و نجيب ايران بيش از اين در تقدير شما تسامح جايز ندانسته از احترامات لازمه كه درخور مقالات عاليهء آن عالىجناب است دريغ ننمايد .\r\nچه بايد كرد . از من در عالم نامه‌نگارى و افتخار همكارى بيش از اين ساخته نيست .\r\nهمين كار را درست سر فرصت انجام بدهم بزرگترين خدمتها را به شما كرده و « ستارهء ايران » را به صبا و صبا را به « ستاره ايران » و هردو را به جامعه با قيافهء « حقيقى » نشان خواهم داد .\r\nآقاى صبا از شما مىپرسم براى دوروئى و رياكارى و قلب بودن ، غير اوراق مبتذل آن جريده مدل ديگرى سراغ داريد . به همين آقاى سردار سپه موقعى كه به ادامهء خدمات نظامى و صرف كردن فكر و قوا براى بسط نظام جلب رضايت تمام ملت ايران را نموده بود حمله كرده ، آنقدر در « ستاره » در مشعشع‌ترين اوقات خدمتگذارى بدگوئى كرديد تا مشلق و محبوس شديد كه تا ديروز لباس غمخوارى شاه را پوشيده و كار شاه‌پرستى شما اين اندازه بالاگرفت .\r\nزمانى كه سردار سپه گرم خدمات و تشكيلات نظامى بود فرماندهى قوا را با يك مقاله و چند سؤال از سردار سپه به خيال خودتان منتزع نموده گفتيد اين شخص از رأس قشون كه در قدم اول به خاتمه لجام‌گسيختگى شما موفق شده بود برود و شاه فرماندهء قوا بشود . شما اطمينان داشتيد اين كار عملى نيست . فقط مىخواستيد به آقاى سردار سپه ضربت زده و جاى پائى براى خود در اطراف اين مرد محترم باز كرده و چرچرى راه بيندازيد . ولى افسوس كه اين مقصود انجام نگرفت . ولى پس از چندى به اين فرج پس از شدت نايل شده و موفق شديد . . . . « 1 »\r\nآقاى صبا آن‌روز كه بايد او را تشويق كنيد به او اعتراض و انتقاد گرفتيد . ولى امروز كه به ايشان بايد نصيحت نمائيد به طرفيت افكار مردم و علما ، تشويق [ مىكنيد 
  ] و اكنون هم از اين راه سوء نظر و عداوت خودتان را با مملكت و سردار سپه آشكار مىسازيد .\r\nآقاى صبا شما نبوديد كه آن‌همه تمجيد از آقاى خالصىزاده نموده و بيانات ايشان را در مسجد شاه در صفحهء اول به جاى مقالات اساسى منتشر ساخته و افتخار هم\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 6980 ","page_number":280},
  {"content":"\r\n\r\nمىكرديد ، و باز اين شما نيستيد كه امروز به آقاى خالصىزاده به عناوين مختلفه بىانصافانه توهين مىنمائيد . او تغيير مسلك نداده خطاى فاحشى ننموده ، بالحس و العيان به سياست انگليس اعتراض كرده ، منتها شما آن‌روز با سفارت روس مربوط بوديد حالا با سفارت انگليس .\r\nاين شما نبوديد آقاى صبا كه براى نگاهدارى كابينهء مستوفى الممالك آن بيست نفرى كه به نام ملت مجلس آمده شلوغ نمودند ، مدعى بودند ملت ايران همانها ، همان لجاره‌ها هستند و به امر رئيس محترم مجلس از نقطهء نظر انتظام از توى سالن مجلس كه هيچ‌كس حق حرف زدن ندارد تا چه رسد به مرده باد و زنده باد راه‌انداختن آنها را خارج كردند .\r\nدو ماه به رئيس مجلس و به سردار سپه حمله كردى و امروز با يك بىغرضى مخصوص به صد هزار نفر مردم طهران كه در آن شنبهء تاريخى براى حفظ قانون اساسى بروز احساسات [ كرده 
  ] به دار الشوراى ملى پناه برده حرفهاى خود را به وسيلهء وعاظ و ناطقين در اطراف يك موضوع مهم حياتى تغيير رژيم به عرض نمايندگان رسانيده اعتراض كرده و نسبتهاى ركيك مىدهيد .\r\nمگر شما نيستيد آقاى صبا كه يك روز براى اين مملكت وجود ديكتاتور تجويز [ مىكرديد 
  ] و معتقد بوديد يك شخص با يك دماغ و يك فكر بايد مملكت را نجات بدهد . امروز همان شما طرفدار جمهوريت و رئيس انتخابى شده مدعى هستيد با جمهورى ، خصوص آن هم با اين اوضاع و احوال مىشود مملكت نجات پيدا كند و مىخواهيد از اين راه وطن اختصاصى خودتان را نجات بدهيد . شما از يك صفت ثابت هستيد و خوب هم امتحان داده و از عهده برآمده‌ايد ، آن بدگوئى و سعايت و فحاشى است به مردم فاضل و لايق .\r\nآقاى صبا قانون تابع و ناشر افكار و تمايلات اكثريت است . ملت ايران هم به واسطهء بعد مسافت و عدم ارتباط با مركز و ساير محظورات ديگر نمىتواند عقايد واقعى خود را هرروز و هرهفته به ما خبر بدهد و به حكم عمومى طبيعى هر جريدهء ملى بايد پيرو اكثريت مردم همان شهرى باشد كه در آنجا منتشر مىشود خاصه آن شهر طهران و پايتخت مملكت باشد . شما تمايلات دويست هزار ، سيصد هزار نفر مردم طهران را كه در روزهاى تاريخى جمع شده عقايد خود را در لزوم بقاى قانون اساسى گفته و امروز هم تأثير نفوذ عقايد همان مردم است كه اوراق مطبوعات غيرملى را طعمهء حريق قرار مىدهند ، اگر براى تعيين مشى يك نويسنده كافى نمىدانيد خود دانيد .\r\nولى من اين احساسات را مقدس مىدانم و اين افكار را عين افكار ملت ايران و دويست هزار مردم و كاسب و تاجر طهرانى را نمايندهء حقيقى سى كرور ملت ساير\r\n\r\n","description":"","footnote":"","page_name":" 6981 ","page_number":281},
  {"content":"\r\n\r\nايالات مىشمارم . من از روز اول كه قلم دست گرفتم به احزاب مصنوعى و هوچيها و ليدرهاى قلابى معتقد نبوده و هميشه پيش چشمم مجسم بود كه ملت حقيقى ايران كه اهالى طهران نمونهء آن مىباشد ، شما در تمام اين مدت دستخوش قضايا بوده هرروزى صفحات خود را تسليم يك سياست و يك دسته مردم كرده و قصد خودتان فقط اين بود كه مدير روزنامه باشيد . و الّا هرگاه خودتان عقيده و خطمشى محققى داشتيد ملتفت مىشديد كه جمهورى هرقدر هم خوب و پسنديده باشد وقتىكه ملت آن را نخواست و در مطالبهء آن سعى نكرد كارى است لغو و مىدانستيد وقتىكه مردم عصبانى شدند ، ازدحام كردند بر عليه جمهوريت وظيفهء جرايد ملى غير از اين بوده است كه شما و رفقاى مغرور و بىفكر شما اتخاذ كرده و هنوز هم از آن تعقيب مىكنند .\r\nآقاى صبا اگر مردم ايران امروز آزاد باشند خواهيد ديد كه از ايالات و ولايات ايران فريادهاى شديدتر و مخوف‌تر از فرياد طهرانيها بر عليه شما و رفقايتان بلند خواهد شد .\r\nهرگاه به حقوق ملى و علوم اجتماعى آشنا بوديد تصديق مىكرديد كه به يك ملت و توده‌اى نمىشود نسبت ارتجاعى يا كهنه‌پرستى داد . زيرا اگر ملت يك اصل و رژيمى را قبول نكرد همان اندازه در نزد دنيا اهميت داشته و واجب الاطاعه است كه يك رژيمى را خواسته و يك اصلى را مطالبه كرده .\r\nاز خود شما مىپرسم اكثريت ملت ايران امروز مايل به تغيير رژيم مشروطه به جمهوريت مىباشد يا برعكس با آن مخالف است . اگر بگوئيد اكثريت طرفدار جمهوريت است دروغ گفته‌ايد و عمل ثابت كرده است كه فقط احساسات ملى مانع از تغيير رژيم بود . زيرا به موجب مدارك ثابته انگليسها كه اقوىترين عمّال هرگونه دسيسه و تحريك و اعمال نفوذ در ميان ملت و ساير مقامات مىباشند با جمهوريت ايران همراه بودند . روسها هم به موجب اسناد قطعى تا روزهاى افتتاح مجلس كه هنوز بعضى احساسات بروز نكرده بود مخالف با جمهورى ايران منطق ندارد بوده باشند . ساير قواى نافذهء داخلى هم به شهادت عموم ، هواداران جمهوريت بودند و حتى آقاى مدرس هم نمىگفت كه بايد قاجاريه بمانند و ايران جمهورى نشود . فقط مىگفت عجله براى چيست .\r\nمعذلك به من توضيح بدهيد آقاى صبا كه چه شد يك‌دفعه اين فكر عقيم ماند و داد و فريادهاى شما و ديگران بلااثر گرديد . ناچار اعتراف كنيد كه همان احساسات مخفى و شعور مستور اكثريت ملت بود كه يك‌باره سدى سديد شده اين‌كار را عقب انداخت .\r\nدر خاتمه از آقاى صبا تمنا دارم همان قسم كه من هميشه احترام ايشان را حفظ مىكردم ايشان هم به احترامات من هجوم نكرده اجازه ندهند نگفتنيها را بگوئيم .\r\n( پايان مقالهء قانون )\r\n\r\n","description":"","footnote":"","page_name":" 6982 ","page_number":282},
  {"content":"\r\n\r\nسبكتكين پسر شش‌ماههء عبد اللّه ميرزا از نزهت الملوك\r\n( احترام ملك الشعرا را كه خوب نگاه داشت نوبت تو بعد از خواندن اين آرتيكل توست . ) آفتاب دارد مىزند و من گرفتار فحش و فحش‌كارى صبا و رسا هنوز نماز نكرده‌ام .\r\nشب جمعه 20 - ديشب مسجد شيخ عبد الحسين احياء رفتيم ، جمعيت زياد بود . آقا شيخ محمد حسين محل وثوق است . خودش روضه خواند قرآن سر گرفت . خداوند قبول كند .\r\n\r\nكهنه‌پرستى و تجدد\r\nامشب افطار با دامادها و دخترها مهمان ميرزا عبد الوهاب خان و قمر الدوله بوديم .\r\nسابقا در ميان فاميلى هم خانمها بدلعابى مىكردند . چندى است به مرحمت مشروطه اين مسئله تخفيف كلى يافته نزد اقوام نزديك مىآيند و حرف مىزنند . اگر جمهورى شد انشاء اللّه بهتر مىشود . ملكه فقط از حاج عز الممالك رو مىگيرد كه تازه داخل حوزه شده و حاجى وكيل است . خوب بود همه آمدند صحبت كردند و تا اين درجه من با همه كهنه‌پرستى تصويب مىكنم و اجازه داده‌ام . اما با اين اخلاق مرد و زن مملكت ما زن بدون حجاب و مكشوف مثل اروپائيها بيرون برود همراه نيستم ، زيرا بقدرى مفاسد دارد\r\n\r\n","description":"","footnote":"","page_name":" 6983 ","page_number":283},
  {"content":"\r\n\r\nاگر لو فرض محاسنى هم داشته باشد تحت الشعاع واقع مىشود .\r\nچند ساعت باران آمد و هنوز هوا سرد است . گمان مىكنم خيلى جاها محصول و سردرختى سوخته باشد خبرش بعدها خواهد رسيد . تا منزل نم‌نم باران را خورديم و گل لگد زديم .\r\n\r\nكوهى كرمانى\r\nكوهى باز اشعارى گفته و جريدهء فريده را منتشر نموده است . اما خودش از جلوى بهارستان قدم فراتر نمىگذارد . [ او را 
  ] بگيرند تا مردم خبر شوند پدرش پيش چشمش آمده . گفتند آن صنعت « توشيح » كه منتشر نموده بود خيلى به آقا برخورده و حكم دستگيرى داده است . من كوهى را ديدم ، اسمى است با مسمى . زيرا يك جوان تنه‌گندهء لشى بود روى زمين پهن‌شده ، عباى چركى به دوش ، كلاه رنگ‌رفته‌اى به سر .\r\nهمان‌طورها كه مدير السلطنه حكايت كرد . عجالتا براى شبانى خوب بود كه اشعارى گفته به آهنگ نى در كوههاى البرز دنبال گوسفندچرانى خود باشد ، اما اگر بلائى برايش از ساحت مقدس نظميه نازل نشود و فقط جريده‌اش يكى دو دفعه توقيف شود . پناه بر خدا ، حبس يا كتك كمى هم بخورد عيبى ندارد . پس فردا بيائى مىشود لنگهء عارف فيلسوف ، حكيم ، شاعر ملى ، موجد و صاحب امتياز جريدهء فريده نسيم صبا ادام اللّه اقباله العالى . نخبهء اشعارش درج مىشود .\r\n\r\nخطبهء كوهى\r\n اى عوام الناس من ديوانه‌ام * گر شما شمعيد من پروانه‌ام\r\nشاعر آزاد كرمانى منم * جان كردى بهر ملت مىكنم\r\nقصد من پيدا بود از نامه‌ام * حرف حق ريزان بود از خامه‌ام\r\nنمرهء امروزه‌ام مسطوره است * نمرهء آينده شمبل‌قوره « 1 » است\r\nبا سخنهاى ظريف و خوش‌مزه * كه بود شيرين‌تر از هر خربوزه\r\nبر عوام الناس حرف حق زنم * تازيانه بر سر احمق زنم\r\nروى ميزم كاغذ و دستم قلم * كوهيم من ، كوهيم من ، كوهيم\r\nكوهيم برگ چغندر نيستم * بنده از عارف كه كمتر نيستم\r\nاز صبا هم نيستم من كمترك * من چغندر خوردم او خورده كتك \r\n\r\n\r\n","description":"","footnote":"\r\n( 1 ) - شمبلغوره - تعبيرى تحقيرآميز است از فرزندان و بستگان و كسانى كه همراه او باشند .\r\n","page_name":" 6984 ","page_number":284},
  {"content":"\r\n\r\n چون منم همشهرى ميرزا رضا * بهر آزادى كنم خود را فدا\r\nبر من آقاى مدرس داده پند * هيچ لب از حرف حق گفتن مبند\r\n. . . * . . .\r\nاى برادر هركجا بلوا بود * دان كه بلوا در پى حلوا بود\r\nآن كريم رشتى مهتر نسيم * هرچه مىگويد بود از بهر سيم\r\nمقصدش نى خرقه و نى منتشا است * مقصد او خوردن « لشت نشا » ست\r\nرهنما هم هرچه گويد بىاساس * جملگى باشد براى اسكناس\r\nاين‌كه بُد دارائيش يك شب‌كلاه * با عباى كهنه و چرك و سياه \r\n( مثل خودش كه من ديدم )\r\n از كجا آورده او حالا هوتُل * كه سوارش گشته با ساز و دُهُل \r\n( هوتل عوام اتومبيل را مىگويند بعضى فصحا « هوتل موبين » مىگويند )\r\n آن تدين آن‌كه بود اول گدا * تازه قصرى كرده در شمران بنا\r\nاين‌همه پول از كجا آورده است * در چه بازارى تجارت كرده است\r\nسركچل‌زاده كه عثمانى بود * با چه حق مبعوث ايرانى بود « 1 »\r\nاو ز سربازى ز ملك ترك جَست * با چه حق در مجلس ايران نشست\r\nملت ايران چرا بىقيم است * كه وكيل مجلس او حيّم است « 2 »\r\nناصر سيفى كه بود آوازه‌خوان * دائره زنگى به كف دمبك‌زنان\r\nهرشبى يك جاى مهمان مىشدى * صبح داراى سه تومان مىشدى \r\n( ناصر آوازه‌خوان وكيل شده )\r\n با چه استحقاق رفته پارلمان * يك دهن آواز پس آنجا بخوان\r\nاين جماعت از چه جمهورى شدند * با عمامه خاله چاقچورى شدند\r\nاين جماعت را همه مسلك زر است * صحبت جمهورى حرف ديگر است\r\nزانكه جمهورى كه نيكو مسلكى است * زين هياهو قصدشان اين نغمه نيست \r\n\r\n\r\n","description":"","footnote":"\r\n( 1 ) - بهترين اسمها براى سركشيك‌زاده اين است كه گذشته‌اند اتفاقا كچل مفصلى هم هست . ( يادداشت نويسندهء خاطرات )\r\n( 2 ) - هايم جاسوس انگليسها در قزوين بود . من او را مىشناسم . به‌زور آنها وكيل يهود شده است . با سر كچل‌زاده هم خيلى دوست است . مغازه‌اى هم به اسم اتحاد كه اسم جريده سركچل‌زاده بود در لاله‌زار دارند كه ناهيد متصل اعلان حراج و ورشكستى دروغ براى آنها مىداد . ( يادداشت از نويسندهء خاطرات )\r\nهايم يا حيئم وكيل يهوديها در دورهء پنجم تقنينيه در توطئهء سرهنگ پولادين و به اتهام شركت در سوءقصد به رضا شاه دستگير و پس از مدتى زندانى شدن در 1310 اعدام شد . ( مسعود سالور )\r\n","page_name":" 6985 ","page_number":285},
  {"content":"\r\n\r\n قصد اين بىمسلكان پول است پول * صحبت جمهوريت گول است گول\r\nگر بخواهى بشنوى اين حرف نو * قصه‌اى از لاشخورها بر شنو \r\n\r\nقصهء لاشخور\r\nآن‌وقت قصهء لاشخور را مىگويد كه تكه‌تكه لاش را مىكنند .\r\n لاشخورها از قبيل رهنما « 1 » * عارف و شيخ العراقين و صبا\r\nسركچل‌زاده و نورىزاده‌ها * ناصر بن سيف و ارباب دعا\r\nدور جمهورى همه گشتند جمع * جمله چون پروانه در اطراف شمع\r\nآن يكى چشمش برون آورد و خورد * و آن دگر بر تخم او دندان فشرد\r\nيك جنابى كند ساق و دمّ او * يكى اديبى خورد گوش و چشم او\r\nجمله را چون بد شكم زان لاشه پُر * سيد كاظم زان ميان شد روده‌خور \r\n( سيد كاظم اسم سركچل‌زاده است )\r\n پس تدين باقى آن لاشه خورد * فاتحه خواندند جمهورى بمرد\r\nاى قلم چون مىكنى ختم كلام * بر به سردار سپه از من سلام\r\nعرض كن اى شاهباز ملك جم * لاشخورها را نما از ملك كم\r\nاين جماعت را برون از در نما * يا به ايشان لطف خود كمتر نما\r\nاين جماعت هيچ مىدانى چىاند * هوچى اندر هوچى اندر هوچىاند\r\nاين جماعت هيچ ملت نيستند * رو تفحص كن كه ملت كيستند\r\nكوهيا كردى در اين خطبه هنر * گرچه خواهى برد از اين خطبه ضرر « 2 » \r\n\r\nمقالهء ستارهء ايران در ستايش جمهوريت\r\n« ستارهء ايران » در همان شمارهء 175 در تحت عنوان « يزدان و اهريمن » شرحى مىنويسد كه ايران قديم پيرو آن دو بودند و بعد پيروان هردو را توضيح مىدهد . سپس مىنويسد شمس اسلام از آسمان شرق طالع گشت ايران را هم در رديف ممالك ديگر و در پرتو خود گرفت و آئين زردشت و عقايد ديرين از ميان رفت . كشمكش يزدان و اهريمن هم خاتمه يافت و يك خداى واحد قادر جانشين هردو شد ( هيچوقت اهريمن\r\n\r\n\r\n","description":"","footnote":"\r\n( 1 ) - مدير ايران .\r\n( 2 ) - صفحهء 6828 فوق العادهء اشعار كوهى را با اين اشعار مقايسه كنيد تلون او خوب معلوم مىشود .\r\n( يادداشت نويسندهء خاطرات )\r\n","page_name":" 6986 ","page_number":286},
  {"content":"\r\n\r\nمحل پرستش نبود ، بلكه به جاى شيطان امروز بود ) . ديگر از اهريمن و يزدان جز اسمى در افسانه و لغتى در فرهنگها نماند . پس از قرنها حجب و توارى يك‌بار ديگر يزدان متجلى گرديد به اسم جمهوريت . اين تظاهر همان روح پاك قديم بود كه در طول ايام فراموش شده و اينك به مقتضاى زمان تغيير اسم داد . جمهورى مظهر يزدان با همان آئين مقدس ديرينهء خود متجلى شد و صور سعادت را بر ولايات ايران دميد و جماعتى يزدان‌پرست به او گرويدند . اما افسوس اهريمن آن روح پليد و مخالف يزدان دوباره پديدار شد و اين‌دفعه به اسم سلطنت باز به مخالفت يزدان برآمد و عجب آن‌كه جماعتى آدم صورت شيطان‌سيرت و بت‌پرست دور او جمع آمده به تقويت او و مخالفت يزدان جنگيدند و براى كشتن حق جهاد كردند . ( پايان مقالهء ستارهء ايران )\r\nصبا دماغش حتما مخبط شده و الا اين‌همه مزخرف نمىنوشت .\r\n\r\nمنبر ميرزا عبد اللّه در روز قتل\r\nشنبه - ميرزا عبد اللّه گفته بود روز قتل منبر را در صحن مسجد بگذارند و مردم جمع شوند . من با سلطان محمود رفتيم . ازدحام غريبى بود كه من در عمرم مجلس وعظ به اين جمعيت نديده بودم . روضه‌خوانى نوحه مىخواند و سينه مىزدند . بعد خودش منبر رفت . فرشى ، حصيرى ، چيزى نبود ، يعنى صحن به اين بزرگى را ممكن نبود فرش كنند .\r\nهمه خاكسار بودند . وعظ كرد ، روضه خواند ، نوحه‌سرائى نمود . بعد مردم را خيلى نصيحت كرد به يارى قرآن و حفظ آن ، پرهيز از لامذهبان ، دورى از گفتار و نوشتجات آنها . امر اكيد به مخالفت با هركس حفظ ظاهر اسلام را ننمايد ، بگويد يا بنويسد . آن‌وقت فرياد زد اى كسانىكه سينه‌هاى خود را در مقابل سرنيزه‌هاى مجروح و سوراخ براى حفظ قرآن و اسلام نموديد باز هم باك نداشته باشيد . اگر تكه‌تكه‌تان بكنند بايستيد جلوى جمعى بابى لامذهب كه عدهء آنها خيلى قليل است . اما اى مردم همين عدهء قليل داشت بساط دين و آئين شما را به‌دست خودتان برهم مىزد كه در پناه امام عصر و يارى او مطلع شديم و به يك جنبش مردانه تاروپود آن را برهم زديد . خداى اسلام بزرگ است . من از زبان خودم نمىگويم من از زبان [ محمد بن 
  ] عبد اللّه ، از زبان رسول اللّه به شما مىگويم ، قرآن ، قرآن . تا به آن عمل مىكنيد ، رستگاريد . نكرديد سيه‌روزگار . باز گوشه‌اى هم از روزنامه‌ها زد و رفت توى روضه ، مجددا مرثيه‌خوانى . مرثيه خواند ، سينه زدند ، نوحه خواندند كه صداى آن البته تا بيرون شهر مىرفت . سپس مجلس را ختم كرد .\r\nمدتها طول كشيد تا جمعيت رفت .\r\n\r\n","description":"","footnote":"","page_name":" 6987 ","page_number":287},
  {"content":"\r\n\r\n\r\nزنها\r\nكميسيونى در ضمن تشكيل شده بود كه عدهء مردم را معلوم كنند ، بالاخره به دوازده هزار نفر قرار گرفت . زنها را راه نداده بودند و آنها تمام خيابان و جلوى مجلس را به حيطهء تصرف خود آورده بودند . طورى كه پليس عاجز شده بود . من يك زنى ديدم كه فرياد مىكرد مگر زنها بميرند ، و الّا هرجا برويد زن است و خلاصى محال .\r\n\r\nروزه و افطار\r\nديروقت بود آمدم منزل . بين راه اسمعيل با درشكه رسيد و سوار شدم . موقع افطار خانه و سر سفره رسيدم . هر غذائى سر افطار مزه و لذت مىدهد كه در ايام ديگر هزار مرتبه از آن ، آن كيف را ندارد . گرفتن روزه به خوردن افطار ارزش دارد .\r\n\r\nاحضار امراى لشكر\r\nآقاى سردار سپه امراى لشكر را به طهران احضار فرموده‌اند و اين دو روزه همه آمده‌اند . دو حرف مىزنند : يكى آن‌كه على الظاهر مىخواهد بفهماند كه آنها را براى اسكات مردم خارج طهران خواسته كه دستور دادم هر قسم ممكن است اين حرف را كوتاه كنند . يكى آن‌كه مىگويند دستورالعملهاى ديگرى بدهد كه پس از ورود به محل مأموريت مشغول انجام و ترتيب آن باشند .\r\n\r\nپيغام سردار سپه به مدرس و آشتيانى\r\nشنيدم به مدرس و ميرزا هاشم پيغام داده با من همراهى كنيد اين پسره را از بين برداريم . آنها گفته‌اند ما نمىتوانيم اين پسره را از بين برداريم . وعده داده بوده است به فراكسيون آنها برود . نه آنها دعوت كردند نه خودش رفت . آنها گفته‌اند اين چند نفر وكيل و آن چند نفر غير وكيل كه دورت هستند بايد بروند تا مناسبات ما حسنه باشد . هنوز در طرد آنها اقدامى نكرده و شايد هم نكند .\r\n\r\nقول خالصىزاده\r\nخالصى بالاى منبر مىگفت يك روز چند ساعت با من صحبت كودتا را كرد . آخرش گفت من نمىدانستم نقشهء انگليس است ، حالا هم شايد مىگويد من نمىدانستم نقشهء اوست . به زبان بىزبانى مىخواست غفلت او را اثبات كند و اتفاقا يك سيد عمامه‌اى نزد\r\n\r\n","description":"","footnote":"","page_name":" 6988 ","page_number":288},
  {"content":"\r\n\r\nمن نشسته بود با خنده همين را هم گفت . گفت امراى لشكر را خبر كرده بيائيد به جاى چهار تا پنج تا پنجاه تا بيايند . جز اين‌كه اينها ايرانى و ملت ايرانند اينجا كه آمدند ملتفت مىشوند و بهتر است .\r\n\r\nمستشار الدوله وزير معارف\r\nدر ماه رمضان فقط يك روز عصر هيئت وزراء رفته . حتى از وزارت جنگ هم قهر كرده . مستشار الدوله را وزير علوم نموده است همان‌كه صد مرتبه وزير شده و همان پخى است كه بود ، بىعرضه ، ترسو ، بيكاره ، مذبذب . علوم وزير نداشت لازم هم ندارد .\r\nهمه عالمند ، جاهل كيست .\r\n\r\nاستاد حسن پررو و ظهير الاسلام\r\nشب خانهء عميد الدوله رفتم . پايش كه تازه بهتر شده بود باز درد گرفته . از بارندگى مىدانست . گفت پريروزها معتضد السلطنه اينجا آمد ، فرستاد استاد حسن نجار همسايهء ما را آوردند ، از سردسته‌هاى شاه‌آباد است معروف به استاد حسن پررو . مدتى با او نجوا كرد . معلوم شد در باب ظهير الاسلام دستور مىدهد . عصر در مسجد پس از آن‌كه ميرزا عبد اللّه از قرآن همه را مىگفت ، برخاسته بود و گفته بود آقا اين‌همه از قرآن تعريف مىكنى از قرآن دزد هم بگو . ميرزا عبد اللّه فورى امر به فرستادن صلوات مىكند . باز شروع به وعظ مىكند . مجددا استاد حسن برخاسته مىگويد با اين مذهب تازه كه اختيار كرده چه مىفرمائيد . باز امر به صلوات مىكند . ظهير الاسلام كه پاى منبر بود مثل مركب سياه شده بود .\r\n\r\nقرآن خط حضرت امير\r\nشب 19 منبر رفته بود . وسط موعظه يك بمب صدادار توى صحن انداخته [ شده 
  ] بود كه همه يك‌مرتبه از جا پريده بودند . ديشب هم بنا بود خانمها يك آشوبى و مرافعه‌اى در وسط وعظ ظهير الاسلام برپا كنند . امروز كسى را نديدم كه بپرسم براى ظهير الاسلام زن و مرد به درستى پا شده‌اند تا چه شود . اما او خيلى بىحيا و پررو و پوست‌كلفت است . معروف بلكه نزد جماعتى محقق است كه ظهير الاسلام در ايام توليت قرآن خط حضرت امير ( ع ) را از روى قبر مطهر حضرت رضا برداشته و به مبلغ گزافى به امريكائيها فروخته . اين حكايت خيلى مفصل است . در جرايد آن‌وقت مورد بحث بسيار شديدى تا چند سال بود و بالاخره گم شدن قرآن معلوم ، اما چه شد نامعلوم ماند .\r\n\r\n","description":"","footnote":"","page_name":" 6989 ","page_number":289},
  {"content":"\r\n\r\n\r\nمسجد شيخ\r\nدوشنبه 23 رمضان - ديشب مسجد شيخ بوديم . حاج عز الممالك و امير نصرت هم آمدند . همه‌چيز در مملكت ما اقبال و ادبار دارد حتى مساجد . چندين سال بود اين مسجد شيخ ( بانى آن مرحوم امير اتابيك است ، متصدى مرحوم شيخ عبد الحسين معرب بود و به اسم او معروف شد ) به كلى متروك بود . مقابل آن مسجد خازن الملك رونقى به سزا داشت . امروز به واسطهء عزيمت آقا ميرزا مرتضى فرزند مرحوم حاجى ميرزا حسن آشتيانى آنجا متروك [ شده 
  ] و اينجا رونق گرفته است . نماز قضا اقتدا كرديم ، دعا خوانديم ، روضه گوش كرديم ، بالاخره قرآن سر گرفتيم و مجلس ختم شد . خداوند به عزت و كرم خودش از ما بندگان روسياه گنه‌كار قبول فرمايد .\r\nآنجا اعلام كردند كه فردا عصر در مسجد جامع آقا شيخ محمد سلطان المحققين كه از چنگال امير لشكر خلاص و طهران وارد شده منبر مىرود . ما بيكاريم ، اداره نداريم ، ملك ، مال ، علاقه و گرفتارى نداريم ، كاش همه ماه رمضان بود كه مشغله برايمان بود .\r\nاز خواب برخاستم به عجله لباس پوشيده مسجد جامع رفتم . پيش خود تصور مىكردم از همه زودتر [ آمده‌ام 
  ] و بيكاره‌تر از من كسى نيست . خير معلوم شد خيلى بيش از من شهر ما بيكار دارد و مسجد مملو آدم بود . گوشه‌اى نشستم .\r\n\r\nشيخ محمد اصفهانى واعظ\r\nشيخ محمد اصفهانى است ، برادر مرحوم حاجى ملا باقر محدث و واعظ خيلى معروف سى سال قبل طهران . پس از فوت او اين برادر طهران آمد و اول واعظ شد . بسيار باسواد است ، بسيار خوب حرف مىزند . بين وعظ صحبتهاى شيرين هم براى تفريح مىنمود . اصل مشروطهء ما هم پس از مسيو نوز و تجار محتكر قند سر اين آدم شد . در منبر از دولت و عين الدوله بدگوئى كرد . مغرب دم امامزاده يحيى قراولخانه بود خواست از آنجا بگذرد دستگيرش كردند و بردند توى قراولخانه . كسبه و اهالى جوار امامزاده به حمايت برخاستند . كار به زدوخورد ، چوب و چماق و قنداق تفنگ كشيد . جمعيت غلبه كرد و از قراولخانه بيرون آورده بودند . علما و اهل منبر به‌حمايت برخاسته ، كم‌كم شد آنچه به‌مرحمت انگليس و علماى رشوه‌گير پول‌دوست ما شد . اين قضيه در 18 ماه جمادى الاول 1324 واقع شد كه شيخ محمد در امامزاده يحيى وعظ مىكرد و حكم شده بود قراولهاى قراولخانهء باغ پسته بيك دستگيرش كنند . نوزدهم مردم مسجد جامع و بيست و نهم علما به قم ، تجار و كسبه سفارت انگليس [ رفتند 
  ] . اما حالا خيلى پير شده و\r\n\r\n","description":"","footnote":"","page_name":" 6990 ","page_number":290},
  {"content":"\r\n\r\nكمتر منبر مىرود . دو پسر خوب دارد . شايد بعدها جاى پدر را بگيرند .\r\n\r\nروضهء شيخ محمد\r\nپس از قرائت خطبه سلام و تحيات كمى داخل صحبتهاى امروزه شد كه من خيال مىكردم تمام وعظ و روضهء امروز راجع به تبعيد و حبس و مسافرت خودش خواهد بود .\r\nظن من به خطا رفت و همين قدر گفت رئيس الوزراء تعقيب امرى را به جد و جهد مىكند كه مردم به آن راضى و مايل نمىباشند و عجب آن‌كه بعد از آن احساسات و اقدام كه بر عليه آن بروز و ظهور كرد باز هم منصرف نشده است . در مسافرتهائى كه اين مدت نمودم همه‌جا اين مظالم ، اين اخلاق و عادات و قوانين جديد را به گردن اهالى طهران مىگذاشتند و به شما مردم طهران بىپرده نفرين مىنمودند كه شما باعث شديد ، شما همراهى كرديد . اما از اين نهضت جديدتان كه يك مرتبه از همه‌چيز گذشته در مخالفت با اين حرف تازه كه مفاسدش هزار برابر آن مشروطه بود ايستادگى كرده و جان‌نثارى نموديد همه ممنون و متشكر شده و انشاء اللّه نام بد خود را نيكوتر خواهيد نمود . اما مردم در خارج طهران آن قسم كه بايد بدانند نمىدانند . همه مكاتيب سانسور است .\r\nمردم ولايات خيلى در فشار و تضييق واقع شده‌اند . اگر عمرى باقى بود براى شما وضعيات ولايات را بيان خواهم كرد . روز هشتم ماه روز سردى بود ، باد سردى مىآمد من پير عاجز را گرفتند حركت به سمت همدان دادند . قزاق مرا مىخواست زنجير كند .\r\nگفتم من ناتوانم قابليت زنجير ندارم ، توانائى فرار ندارم . ديگر محتاج نمىباشيد . بعد شروع به روضه كرد . بسيار خوب روضه خواند و مجلس ختم شد . بعد شخصى فرياد زد همه‌روزه آقا عصر منبر مىرود و منبر را هم در صحن مسجد مىگذارند ، مردم همه بيائيد .\r\n\r\nروزنامهء سياست اسلامى\r\nامروز « سياست اسلامى » ورقه‌اى منتشر نمود كه تمام مردم خريدارى كردند . اول مقاله نوشته مطالعات افلاطون الهى راجع به جمهوريت . من يؤتى الحكمة فقد اوتى خيرا كثيرا .\r\n گر بريزى بحر را در كوزه‌اى * چند گُنجد قسمت يك روزه‌اى \r\nچون مقاله علمى و ادبى و مفيد بود عين آن را ضميمه كتاب نمودم « 1 » .\r\n\r\n\r\n","description":"","footnote":"\r\n( 1 ) - اين مقاله در بخش پيوستها ، شمارهء 3 ، چاپ شد .\r\n","page_name":" 6991 ","page_number":291},
  {"content":"\r\n\r\n\r\nروزنامه گلشن - دشتى و صبا\r\n« گلشن » منتشر شده بود مىنويسد : « دست اجنبى » ( تازه فهميده ، گويا وجوه تحليل رفته ) . آن‌وقت همه را داد اسلام و قرآن مىزند . آخرش اين است : دست اجنبى مىخواهد به كمك شما مردم سردار سپه را از بين بردارد و شرحى از خدمات او گفته مداحى و ستايش مىكند . بعد اشعارى در مدح و مرثيهء شاه اولياء گفته و درج نموده است . از جمهورى هيچ ذكرى نكرده است . اينها از ترسشان هيچ در معابر عمومى يا مساجد يا بازار حركت نمىكنند ، مثل موش توى سوراخها خزيده‌اند ، فقط تا ادارهء خودشان آن‌هم با درشكه در موقع خلوت مىروند . محققا اگر صبا يا بنان السلطان آفتابى شوند صدمه مىزنند ، بلكه خواهند كشت . يقينا بدانيد اگر آن اطاقى كه يا دكانى كه صبا به اسم اداره مىنامد يا دشتى سواى خيابان لاله‌زار در يكى از محلات شهر بود آتش زده بودند و پدر مديرش را درآورده بودند ، ليكن چون دور از مركزشان است ديگر آن تعصب يا جرئت يا غيرت را ندارند كه تا آنجا بروند و شايد با چهارتا پليس روبه‌رو شوند .\r\n\r\nحدّ و سدّ قدرت و اختيار\r\nدر ايران ، حد و سدّ يك مسئلهء بزرگى و پراهميتى است . آن سوار شاهسون كه در حوالى رود ارس پنجاه تا قزاق روس را لخت و عور مىكرد ، اسلحهء او را مىگرفت ، در قزوين با نيم نفر كرد كاكاوند برابرى نمىكند . خودش هرچه دارد دودستى تسليم مىكند . آن سوار بختيارى و قشقائى كه يك قافله را مىچاپد ، در دامغان يك الاغ گر زخمى لاغر را از دست يك نفر زارع نمىتواند به عنف بگيرد و قس عليهذا . هركدام در حدود خودشان رستم دستان و سام نريمانند . پنجاه نفر الموتى شيطان بدذات از گدوك چاله كه آن سمت رفت يا از گدوك سلمبار به آن‌سمت ، يك نفر قزوينى و يك نفر تنكابونى همه آنها را مهار مىكند و نفس ازشان درنمىآيد . هرقدر داش مشدى چاله ميدانى متهور بىباك و پهلوان باشد در محلهء سنگلج‌زار و زبون است . همين قسم سنگلجى در چاله‌ميدان . من از الموتى مىپرسيدم اينجا كجاست جواب مىداد اينجا ولايت من نيست ، در صورتى كه با محل سكناى خودش يك فرسنگ فاصله داشت .\r\nهمان صفتى كه در حيوانات هست كه از حدود و ثغور خود به‌اختيار تجاوز نمىكنند ، اگر بكنند ترسو و جبون خسته و ناتوانند . در ما مردم اين مملكت محسوس است .\r\n\r\n","description":"","footnote":"","page_name":" 6992 ","page_number":292},
  {"content":"\r\n\r\n\r\nنطق خالصىزاده - وجود دو قوه\r\nمن به آخر وعظ خالصى هم رسيدم كه مىگفت پلتيك انگليز كار خودش را كرد .\r\nايران دارد تجزيه مىشود . وقتى قطعه‌قطعه شد يا براى آن‌كه بتوانند به اين مقصود برسند به او خواهند گرويد . رئيس الوزراء در فكر نيست ، بلكه به همان خيال واهى خود است . مردم جنبش كنيد ، همراهى كنيد ، ماه رمضان تمام مىشود بايد اجتماعات خود را برهم نزنيد ، وعاظ را نگذاريد دست از كار خود بكشند . فقط دو قوه داريد : يكى ديانت و متدينين ، يكى آزادى و آزاديخواهان . اتفاق كنيد و خاتمه به اين پلتيك نحس بدهيد .\r\nامراء لشكر مردم ولايات را به جبر و عنف منقاد خود نموده‌اند . من بين النهرين بودم صدمه داشتم ، اينجا هم آمدم گرفتار آن شدم .\r\n\r\nمهر سانسور جمهورىطلبان غرب\r\nپاكت همدان براى ما آمده بود . باز كرده بودند و روى آن مهر درازى زده بودند كه نقش آن اين بود « سانسور جمهورىطلبان غرب » . پاكت عراق براى گوهرى آمده بود مهرش اين بود « سانسور جمهورى عراق » . شنيدم در مشهد جمعى از علما را خواسته‌اند تبعيد كنند نزاع شده . گوينده مىگفت يكصد و پنجاه نفر تقريبا آدم از طرفين كشته شد .\r\nايضا در بروجرد براى تبعيد دو نفر واعظ ، شهر برهم خورده و نزاع شده است . انگليسها نگذاشتند ، نمىگذارند ما از امنيت خود استفاده كنيم . اسبابى فراهم نمودند كه اغتشاش شود ، دو هيئت به ميان بيايد ، مخالفت برخاسته شود . قشون و سردار سپه مشغول زد و خورد داخلى شوند و خودشان باعث انقلاب و اغتشاش شوند كه شاهسون يا كرد و لر پيش آن هيچ باشد . تصور مىكنم مقصود عمدهء انگليس همينها بود . خلع شاه يا جمهورى بهانه براى اين نتيجه بود ، « مقصود توئى كعبه و بتخانه بهانه . »\r\n\r\nآثار كهنهء رى - مسجد ماشاءاللهى\r\nچهارشنبه 25 رمضان ، 11 ثور - ديروز عصر مسجد جامع رفتم . طهران چون شهر قديمى نيست آثار و ابنيهء كهنه قديمى كم دارد . آنچه بود و هست در رى است كه به كلى جز برج طغرل و بروج شهر و بعضى ديوارها چيزى باقى نمانده است . يك مسجد ماشاء اللّه‌اى هم در جوار بقعهء ابن بابويه رحمة اللّه عليه هست كه معروف است حضرت امام حسن عليه السلام هنگامى كه به ايران آمده بود در آن نماز نموده‌اند .\r\nاين مسجد جامع به‌نظر من كهنه مىآيد . طهران چون از خودش مردم هوچى ندارد\r\n\r\n","description":"","footnote":"","page_name":" 6993 ","page_number":293},
  {"content":"\r\n\r\nاگر هم بعضى خانواده‌ها باشند چندان معروف و محل توجه نيستند . اگر آثارى هم باشد از هركس بپرسى اصل و نسب و تاريخ آن را نمىداند . عكس تمام شهرهاى ديگر كه همه چيز آن شهر را با تمام اوصاف و تاريخ آن از حفظ دارند .\r\n\r\nمساجد جمعهء قديم تهران\r\nمن در خانهء دكتر حكيم السلطنه ديشب جناب اعتماد الاطباء پدر دكتر را ديدم از پيرمردها . در گذر لوطى صالح خانه و مطب دارد . گمان هم مىكنم از همان لوطيهاى طهران باشد . از مسجد جامع پرسيدم . گفت از درب بزرگ بازار كه وارد صحن مسجد شديد دست راست مسجدى است طولانى كه اولين بناى آنجاست و افغانها ساخته‌اند .\r\nاز آن بگذرى مسجدى است كه ايوان دارد و به صحن نگاه مىكند وصل مسجد افغانها ، پدر مرحوم شيخ رضاى مجتهد كرمانشاهانى ساخته در عهد فتحعلى شاه . چهل ستون بزرگ در زاويهء صحن از بناهاى مرحوم حاجى ميرزا مسيح مجتهد معروف است ، همان كه در عهد او سفير و اجزاء سفارت روس را مقتول كردند و معروف شد به‌حكم حاجى ميرزا مسيح بوده . از طراز اول علماى ايران محسوب مىشود . در زهد ، ورع ، تقوى نظيرش نيامده . پس از مصالحه با روس بنا شد از طهران برود . مردم كه خبر شدند يك مرتبه طهران را خالى كرده و همه مصمم حركت شدند . اين بود آقا حركت نكرد و بعد از چند روز مخفى سوار الاغ كوچك خود شد و حركت كرد . مردم وقتى فهميدند چند منزل دور شده بود .\r\nآقا شيخ محمد باز خوب وعظ مىكند ، با آن‌كه خيلى پير شده . فقط در ضمن وعظ گفت روزى مالك اشتر از بازار كوفه مىگذشت از هيكل او جوانكى خنده كرد و يك سنگ كوچكى به سمت او پرتاب كرد . پشت گردن مالك خورد . مالك اعتنائى نكرد .\r\nدكان‌دارى كه آنجا بود به پسره گفت شناختى كه بود . گفت نه . گفت اين وزير جنگ امير مؤمنان بود . پسرك واهمه كرد و گمان نمود وزير جنگ امير مؤمنان ، مردم ، مثل وزير جنگ امروز ما مىماند .\r\n\r\nنطق خالصىزاده\r\nاز آنجا وعظ خالصىزاده رفتم . اول از تجدد مىگفت ، بعد از مذهب اسلام كه امر است حافظ [ افراد 
  ] ساير مذاهب باشد كه در لواى آن معيشت و زندگى مىكنند .\r\nبر خلاف ساير مذاهب كه اديان ديگران را خوار و ذليل مىدانند و در تباهى آن وظيفه دارند . در اين باب مثلها زد ، از اسپانيل كه همه مسلمان بودند پس از تسلط عيسويان يك\r\n\r\n","description":"","footnote":"","page_name":" 6994 ","page_number":294},
  {"content":"\r\n\r\nنفر مسلم باقى نمانده . در دول بالكان بيشتر مسلم بود امروز همه را يا جبرا مسيحى نموده [ اند 
  ] يا بقدرى تعدى و ستم نمودند كه جلاى وطن كردند . اما در ممالك اسلامى روزبه‌روز [ مسيحى 
  ] زيادتر شده و احدى نسبت به آنها سخت‌گيرى نمىكند . در رفاه و امنيت مىباشند و اين يكى از خصايص و مزاياى دين اسلام است .\r\n\r\nدربارهء سردار سپه\r\nبعد گفت رئيس الوزراء آدم ساده‌اى است ، قلب پاك دارد . سرباز بىآلايشى است .\r\nزود فريب مىخورد . مردم لبخند زدند ( چند نفرى كه نزديك من بودند گفتند بگو خر است و همه را خلاص كن ) . انگلوفيلها هرچه مىگويند قبول مىكند . روس‌فيلها آنچه بگويند اطاعت مىكند . دشمنان دين و آزادى هرچه بگويند مجرا مىدارد . اطرافيان او مثل اينكه قول داده‌اند كه هرچه مىكنند و مىگويند بر خلاف مصالح عموم باشد . حرف اينجاست . آنچه به جامعه شده هيچ ، هرچه به سر خودش آورده‌اند احساس نمىكند .\r\nهنوز هيچ كارى نشده سكه مىزنند ، رخت مىدوزند ، سرود مىگويند ، چه و چه كه همه را مىدانيد ( بطور محقق بيست و پنج هزار تومان از پول خودش سكه زده است و همه را در جعبه‌ها گذاشته بودند كه به فوريت به همه‌جا ببرند ) . اين آدم مگر چندى قبل محبوب همه نبود ، چه شد كه امروز محل تنفر عموم واقع شده است . چرا بايد علت را نداند .\r\nمن با او خيلى حرف زده‌ام . به او مىگفتم اگر بزرگى و رياست مىخواهى هميشه خودت را خادم ملت قلم بده ، اگر به‌غير آن رفتار كنيد آقا و بزرگ نخواهى شد . گوش به حرف آنها داد كه گفتند سرت مثل سر شاه مىماند ، كجات به كجاى فلان آدم . تو با ملت نمىتوانى دربيفتى ، تو را خورد مىكنند . اى مفتش برو بگو . چند روز هم براى پوزش و ساختن با ملت وقت دارى . اگر اين چند روز گذشت ديگر معذرت [ مفيد 
  ] نمىشود و كار گذشته است . امراى شرق و غرب اينها فوش و هايگ و ديگران نيستند . تقى ، حسن ، عبد اللّه ، محمود ، همه اهل اين مملكت و از شما مىباشند چه مىتوانند بكنند .\r\nشما را به خدا اينها كار است . هر پاكتى از شهرى مىرسد يك مهر روى آن است جمهورىطلبان فلان شهر . خوب اين همان است كه مىگفتيم نشود و حالا درست كردند كه هر شهرى هر ولايتى استقلال به‌هم بزند و يك مهملى بگويد . اين دولت مركزى شد ، اين رئيس الوزراى آن دولت شد . كسى كه نيست اصلاح كند . همه مردم ولايات در شكنجه در عذاب ، در فشار و زير چوب ، زير شلاق ، خدايا خودت اصلاح كن و به داد برس . پائين آمد و رفت .\r\n( پايان نطق خالصىزاده )\r\n\r\n","description":"","footnote":"","page_name":" 6995 ","page_number":295},
  {"content":"\r\n\r\n\r\nمدرس و كمك خواستن از شاهزاده خانمها\r\nشب خانهء حكيم السلطنه دعوت داشتيم . تازه از خانهء اعتماد به خانهء خيابان سپه رفته و مطب داير كرده . افخم الدوله و شعاع الدين ميرزا بودند . دكتر مىگفت فكرى براى ولايات كنيد ، خيلى سخت‌گيرى مىكنند . تمام قوهء نظامى خودش را صرف صدمهء مردم نموده . مدرس بىپول مانده فقير است . خانهء خودش را هم كه بيع گذاشت و صرف مجروحين آن‌روز كرد . افخم الدوله گفت هزار و دويست تومان پول خانهء او را مجلس از وجه جرائم وكلا داد ، زيرا مجروحين متعلق به كعبهء آمال بود . آنجا مجروح شده بودند .\r\nدكتر گفت ( معالج مدرس است ) پس از قضيهء آن روز كه هرچه خودش داشت و رسيده بود به مردم مجروح داده بود بعضى فقرا را هم كه عبا و قبا ، كفش ، كلاهشان رفته بود پول داد . هيچ نداشت به من پيغام داد برو نزد فخر الدوله ( عيال امين الدوله ) ، عزت الدوله ( عيال فرمانفرما دو دختر مظفر الدين شاه ) و ايران الدوله ( صبيهء مرحوم نير الدوله عيال مرحوم حاجب الدوله ) بگو مردهاى شما غيرت ندارند شما يك پولى برسانيد . من عزت الدوله را نديدم ، مراوده نداشتم . به آن دو گفتم آنها هم نزد معزز السلطنه همه‌كارهء اندرون شاه پيغام دادند . پانصد تومان بالسويه فخر الدوله و معزز السلطنه و سيصد تومان ايران الدوله داد .\r\n\r\nمعرفى معزز السلطنه\r\nمعزز السلطنه آنچه داشته فروخته و به مدرس داده است و حقيقتا مردانگى كرده . من پرسيدم وليعهد چه داد . گفت مدرس مىگفت كه وليعهد تا حال شش هزار تومان به حواله كرد من پرداخته و ديگر آه در بساط ندارد و من خجالت ميكشم ديگر حواله بدهم . معزز السلطنه پرستار محمد على شاه بود . بعد از خلع او شاه و وليعهد را نگاهدارى كرد . از آن شيرزنهاست كه مردها بايد به وجود او افتخار كنند مثل فخر الدوله .\r\nاما شاه تاكنون يك شاهى حواله نداده است و بايد بدهد تا جمعى به ولايات فرستاده شود . اين بود صحبت دكتر تا تنها بوديم و يك سرّ مخفى به ما آشكار شد . اما اين پول در مقابل آن پولها كه از كيسهء خود سردار سپه و خزانهء نظام مصرف مىشود قطره در مقابل درياست .\r\n\r\nحرف سيد محمد رضا همدانى\r\nآقاى سيد محمد رضاى همدانى از فضلاى عضو استيناف طهران تشريف آورد .\r\n\r\n","description":"","footnote":"","page_name":" 6996 ","page_number":296},
  {"content":"\r\n\r\nبسيار از اين قضايا بد گفت و مىگفت با شيخ حسين يزدى مباحثه داشتم . مىگفت شاه بد است بايد بلندش كرد ديگرى را نشاند . من گفتم اگر از نقطهءنظر اينكه بد است و خوب بايد . . . « 1 » باشد من هم تصديق دارم . اما خير شاه جاى خوبى دارد . مىخواهند جايش را صاحب شوند . حكايتى از بد و خوب نيست .\r\n\r\nآمدن ميرزا عبد اللّه\r\nدر اين بين آقاى ميرزا عبد اللّه با دو آخوند و يك سيد وارد شدند . گفت وعظ مسجد مجد الدوله را تمام كردم ، گفتم سرى به شما زده باشم . به‌به ، آقايان هم كه تشريف دارند .\r\nدوغ خورده بود و سينه‌اش گرفته بود . با وصف آن مكرر غليان كشيد . گفت سر كاغذ با پست شهرى برايم باز شده و هركدام يك ايرادى به من وارد مىكنند . يكى دو سه‌تا را بالاى منبر جواب دادم و ديگر عذر خواستم كه اگر حرفى داريد بيائيد بزنيد . با كاغذ من نمىتوانم جواب ايرادات شما را بدهم . بعد از كاغذ يك‌نفرى و جوابى كه در منبر [ به او 
  ] داده حكايت كرد كه خيلى بامزه بود .\r\n\r\nشوخى ميرزا عبد اللّه و سردار سپه\r\nحرفها روزنامه نيست كه من جلو گذاشته بنويسم ، لذا آنچه [ را 
  ] ميرزا عبد اللّه به آن تفصيل گفت كه حديث و آيه و هزار چيز داشت نمىتوانم بنويسم كه بامزه باشد . گفت شب قتل ، روضه نظاميان دعوت كرده بودند . سردار سپه آمد از نزد من بگذرد احوال‌پرسى كرد . گفت همه بابيها را بايد مسلمان كنى . گفتم من اگر منبر رفتم تمام مسلمانها را بابى خواهم كرد . خنديد و گذشت .\r\n\r\nناسزا به جمهورى\r\nمن از جاى ديگر شنيدم يكى از روضه‌خوانها پس از آن‌كه مجلس را خوب گرم نموده است بناى ناسزا به جمهورى و جمهورىطلبان را گذاشته و آن‌وقت به نظاميان گفته است اينها به كمك شما دين اسلام را مىخواهند محو كنند . شما هرگز كمك به اين لامذهبها نكنيد ، چه و چه . هزار حرف كه هرچه صاحب‌منصبها به اشاره ، به توقع خواسته‌اند پائين بيايد نيامده و ترسيده بودند شكل ديگر پائين بياورند ، تا حرفها را زده است و به ميل خود از منبر فرود آمده .\r\n\r\n\r\n","description":"","footnote":"\r\n( 1 ) - يك كلمهء ناخوانا .\r\n","page_name":" 6997 ","page_number":297},
  {"content":"\r\n\r\n\r\nحكايت سلطان\r\nميرزا عبد اللّه از آقا سيد رضا پرسيد سلطان را ملاقات كرده‌ايد . گفت آرى . گفت چه حكايت كرد . گفت آقايان كه وارد عراق شدند روز ديگر مردم استدعا نمودند در باب جمهوريت تكليف آنها را معلوم نمايند ، زيرا خيلى در فشار نظاميان بودند و همه قسم اذيت و صدمه به آنها وارد مىشد . آقايان فرمودند مطالب را سلطان در منبر خواهد گفت و به من فرمودند كه چه بگويم . من منبر رفتم و فرمايشات آقايان را در تحريم جمهوريت و اين‌كه نه حالا ، نه هيچ‌وقت به خيال همچو فعل حرامى نبايد افتاد و آنچه به وزير جنگ فرموده بودند به مردم گفتند . آقايان مرا گذاشته تشريف بردند . دو روز ديگر باز به خواهش مردم منبر رفتم كه كسانىكه حاضر نبودند استماع كنند ، اطاعت كردم . شب كه خانه آمدم و پاسى از شب رفت مرا آمدند دم در صدا زدند . من رفتم . گفتند بفرمائيد توى دليجان . سرد بود ، باد سردترى مىوزيد . جز يك عبا چيزى نداشتم . خواهش كردم كه من پيرم ضعيفم بگذاريد يك لحافى يا يك تشكى براى زير پاى خودم بياورم كه اين تخته‌ها مرا آنقدر صدمه نزند . گفتند وقت نداريم و مرا به همان‌حال بردند . فقط من عمامهء خود را به سر و گردن و صورتم بستم . بيست و چهار ساعته مرا تا همدان در آن سرما و تكان دليجان بردند . خدا پدرش را بيامرزد حرف مرا شنيد و زنجير نكرد . اهل عراق بعد از چند روز فهميدند و پياده تا قم رفتند و به حضرت حجة الاسلام آقا شيخ عبد الكريم عرض كردند . او هرچه با تلگراف ايران مخابرات كرد نرساندند . بالاخره با سيم كمپانى از حال من كه همدان بودم مطلع شد و اسباب استخلاصم شد « 1 » . امير لشكر آمد كه با خودم بايد طهران برويد . گفتم اطاعت دارم با او آمدم تا قزوين و طهران .\r\nآنجا مذكور شد كه از هر محله چندين نفر منتخب شده‌اند ، از هر صنف هم يك نفر كه همه شب مجلس بروند براى تقويت مدرس و وكلا . اگر بر خلاف صحبتى شود لازمهء همراهى را بنمايند . از ديشب همه رفتند .\r\n\r\nدر مجلس\r\nاما مجلس ديشب . گفتند حائرىزاده و كازرونى در باب سانسور و تبعيد آقا شيخ محمد و حبس و توقيف روزنامهء « قانون » و « سياست » و « سياست اسلامى » سؤالاتى كرده‌اند . رئيس الوزراء قهرا از مجلس خارج شده و بعد ميرزا قاسم خان كفيل داخله جواب داده است . وكلا قانع نشده‌اند . آن‌وقت صحبت قسم به ميان آمده . مخالفت شده\r\n\r\n\r\n","description":"","footnote":"\r\n( 1 ) - در صفحهء 6990 ذكر او شده است ذيل عنوان شيخ محمد اصفهانى واعظ .\r\n","page_name":" 6998 ","page_number":298},
  {"content":"\r\n\r\nتنفس دادند . مدتى صحبت قسم بوده است . اطلاعات كامل‌ترى به‌دست نيامده مىماند براى بعد .\r\n\r\nحسين خان صبا به معرفى خود او\r\n« ستارهء ايران » امروز منتشر شده . اول مقاله تا آخر بخوانيد خسته نخواهيد شد . به روزنامهء گمنام و ملك نمّام « 1 » . آقاى مدير گمنام . روزنامهء شما از ابتداى تأسيس كه دو نيم ورقى بود و قبل از آن‌كه ناشر افكار ملك نمّام باشيد مكرر نسبت به من گوشه و كنايه و استعاره مىكرد . ولى من چون ديدم جواب بدهم چون طرفدار حزب و مسلكى نبوديد در جامعه قدر و قيمتى ندارد . حالا كه از دماغ كسى كه به تغيير اسم براى احتراز از اين‌كه معروف نشود در تلو همين سطور به معرفى او خواهم پرداخت تراوش مىكند و مرتجع‌ترين اوراقى است كه از جرايد « اقيانوس » و « وقت » ارگان ارتجاعيون و مستبدين موقع استبداد صغير و دورهء دوم مجلس بدتر و كثيف‌تر است مندرجات آن را قابل جواب و اعتنا نمىدانستم . بعد مىگويد اول خودم را معرفى كنم و افكار جامعه در اشتباه نماند ( مثل اين‌كه مردم طهران او را نمىشناسند ) . آن‌وقت مناقب و مفاخر خودش را مفصلا شرح مىدهد كه من نمىتوانم همه را بنويسم . ضرورت هم گويا نداشته باشد مگر كمى .\r\nمن پسر مرحوم حاجى عبد الوهاب تاجر ، اخوىزادهء مرحوم آقا عبد الباقى ارباب ، نوادهء آقا محمد حسين ارباب در رديف بزرگترين و متمولترين تجار و خانواده‌هاى طهرانى الاصل [ ام 
  ] كه در موقع فوت پدر و عمويم دو كرور مكنت برايمان باقى ماند و در دامن متزلزل حوادث آن مال و ثروت رفته رفته از كفمان خارج شد ( دروغ مىگويد .\r\nآنقدر مكنت نبود . آن‌هم ما بين چندين وارث تقسيم شد و شايد به صبا هم چيزى ندادند ) . خوشبختانه وارد طبقهء سيم شدم . بعد از طلوع مشروطيت پروانه‌وار گرد شمع آزادى گرديده شب و روز از شغل ، كار ، دست كشيده بيرق آزادى را بر روى چشم خود نصب كردم . من در سفارت پناه نبردم . در پشت‌بام مجلس كشيك كشيدم ، جنگ كردم .\r\nچندين هفته نان و پنير خوردم . در كدام روزنامه شعر نوشتم . در صور اسرافيل مقاله درج كردم . كى شاهد من است ، كى مرا مىشناسد . مختصر يك تاريخ هيجده ساله از خودش ذكر مىكند كه نتيجه اين است همه‌جا داخل شرّ و فساد بوده . داخل كميتهء مجازات بود .\r\nبالاخره برايش چند تير گلوله انداختند . زنها كه در دكان نانوائى جمع بودند او را حفظ\r\n\r\n\r\n","description":"","footnote":"\r\n( 1 ) - ملك الشعراى بهار مقصود است ( ا . ا . ) .\r\n","page_name":" 6999 ","page_number":299},
  {"content":"\r\n\r\nكردند . با وثوق الدوله چه‌ها كردم ، با قوام السلطنه چه‌ها گفتم ، به ناصر الملك چه سختيها كردم . آن‌وقت از روزنامهء « آفتاب » خود مىنويسد بعد از « ستارهء ايران » و تمام را شاهنامه مىخواند .\r\nپس از شرح‌حال مفصل و تاريخ نشر دو جريدهء خود كه با روس چه قسم رفتار كرده ، پدر انگليس را چطور بيرون آورده به معرفى مدير جريدهء گمنام مىپردازد كه اصل مقصود ما اينجاست كه در اين كتاب معرفى مديران جرايد ما به زبان و قلم خودشان كه از حال يكديگر بهتر از ما كه دوريم اطلاع دارند ذكر شود .\r\n\r\nمعرفى مدير جريدهء گمنام ( نوشتهء صبا )\r\nحالا كم‌كم به معرفى آقاى مدير روزنامهء گمنام شروع كرده اول مىپرسيم آقاى مدير گمنام ، جنابعالى اولا لازم است خودتان را به اين مردم معرفى كنيد كه از كدام طايفه و كدام قبيله و كدام فاميل و كجائى هستيد و با كدام صلاحيت و نجابت و اصالت يك‌روز وثوق الدوله و يك روز قوام السلطنه ، يك‌روز روس ، يك‌روز انگليس ، يك‌روز مدرس ، يك‌روز مشير الدوله ، يك‌روز جمهورى ، يك‌روز سلطنت قاجاريه را مىخواهيد به مردم تحميل كنيد . كدام مدرسه ، كدام سابقه به شما حق زمامدارى افكار عامه را داده است ( همان كه به شما داده ) و ثانيا مسلك و مرام شما چيست و كدام فداكارى را دربارهء اين ملت فرموده‌ايد . آيا پروگرامى را كه در كوچهء قجرها و بعد از آن در كوچهء خراسانيها و چندى هم در خيابان كنت سرمشق خود قرار داده بوديد هنوز هم به تعقيب آن رويه مشغول هستيد يا مانند رفيق بىوفاى خودتان كه ريش مصنوعى گذاشته از آن حرفهء شريف دست كشيده و معقول شده‌ايد ( كوچهء قجرها نزديك گار ماشين سابقا محل فواحش بود ، خراسانيها هم ) .\r\nآيا به خاطر داريد كه وليعهد يك‌روز ( گمنام ديگرى را ؟ ! ) خواسته بود ملازمان آستان ملايك پاسبان جنابعالى را عوض آن گمنام به خلوت برده و بالاخره منتهى به درج يك مقالهء بالابلند در جريدهء شريفهء ملى نيك‌نام شما به‌عنوان مصاحبه با وليعهد گرديد .\r\n( پسره سيدى بود در ادارهء « قانون » كه چندان بدگل نبود ، رندان دنبالش كردند و موسوم به « سيد قانون » شد ، مثل آن دروغها كه اين ايام مىساختند . گفتند وليعهد روزى او را خواسته بود ، مىروند اين سيد نره‌خر را مىخوانند . داخل اطاق وليعهد مىشود مىبيند عوضى جا شده . اين دروغ را اينك « ستاره » مىنويسد ) .\r\nآيا شبى را كه منزل خودتان بوديم و با سر برهنه و كت و شلوار و زلف اتوكشيده مىفرموديد بايد نسل قجر را از دنيا معدوم كرد و طراحى مىفرموديد كه بايد چنين و\r\n\r\n","description":"","footnote":"","page_name":" 7000 ","page_number":300},
  {"content":"\r\n\r\nچنان اقدام نمود ، چه واقع شد كه حالا سنگ قجر را به سينه زده و بر نعش آن ندبه‌سرائى مىفرمائيد . معلوم است كه « صبا » غير از شما و « ستارهء ايران » غير جريدهء گمنام شماست .\r\nبيچاره تو در اين دو سه سال كه از بيغولهء آشتىكنان به صحنهء سياست وارد شده‌اى غير از گوشت بوقلمون و جوجه و . . . « 1 » نخورده به قول خودت چهل و هشت ساعت در نظميه افتاده و بيست مقاله تاكنون در مظلوميت خود به قلم آن مرفينى مذبذب « 2 » انتشار داده‌اى . اگر مانند من [ در 
  ] هجده سال نه بار به قتل تهديد شده بودى بايستى به عقيدهء تو ملت ايران يك هودج از ياقوت احمر ساخته تو را روى شانهء خود بگيرد تا تالى تلو سيد جمال افغانى و ملكم يا ميرابو و دانتون بشناسد .\r\nباز خيلى مىنويسد تعريف از خود و تكذيب مدير « قانون » و ملك الشعراء و بالاخره مىنويسد اين اكثريت ملت نيستند كه جمهورى نمىخواهند ، اين باشماقچيان و اعضاء فراش‌خانه و سيس‌خانه و اطرافيان مدرس و آشتيانى و شما و « ملك نمّام » و يك مشت چاله‌ميدانى [ اند 
  ] كه شما ارگان آنها بوديد و از اين افتخار نزديك است باد كرده بتركيد .\r\nاز خالصى بد مىنويسد كه تو عربى . حالا كه بين النهرين راهت نمىدهند برو تركستان . ما حجة الاسلام ، ملا ، واعظ به‌قدر خود داريم . تو چه كار به كار ايران دارى . ما اگر گفتگو داريم بين خودمان است . تو چه‌كاره‌اى ، انگليسى بودى حالا روسى [ شده‌اى 
  ] .\r\nچهار صفحه روزنامه‌اش همينها است . بدبخت مردم كه پول بايد بدهند به جاى سخنان سودمند ، مقالات مفيد ، اخبار دنيا و مملكت . فحاشى اين مدير به آن مدير [ را 
  ] خريدارى نمايند . خوب پدرسوخته‌ها به‌هم فحش مىدهيد ما چرا پول بدهيم ؟ جواب خيلى دارد اما براى صرفهء خودمان صرف‌نظر مىكنيم .\r\n\r\nمقالهء ستارهء [ ايران 
  ]\r\n« ستاره » مىنويسد وجود سردار سپه را براى ايران به‌قدر استقلال ايران اهميت مىدهم . موافق قولى كه در اولين ملاقات ايشان داده‌ام نه از نقطهء نظر شخص سردار سپه بلكه از مدّنظر اين‌كه وجود سردار سپه را محيى و ناجى و ناپليون ايران مىدانم و دو هزار و پانصد سال است در تاريخ نظير ايشان را نديده‌ام به ايشان گرويده‌ام و دست ارادت داده و به‌قدرى اين مصافحه پرفشار و قوى است كه جدائى و فاصلهء آن ممكن نبوده به تفتين « ملك نمّام » و اين نوع مقالات مبسوط و مفصل امكان‌پذير نيست .\r\n ز توران چنان بخت برگشته بود * كه گرگين ازيشان دو تن كشته بود \r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - به ملك الشعراى بهار اشارت است .\r\n","page_name":" 7001 ","page_number":301},
  {"content":"\r\n\r\n\r\nچهل و دو هزار قشون\r\nببينيد ايران به چه روز افتاده است كه ناپليون آن سردار سپه و مداح او صبا و دو هزار و پانصد سال هم هست كه تاريخ چنين نابغه نشان نداده است . همهء اينها منجر به چهل و دو هزار قشون مىشود كه مىگويند تهيه شده . بدبخت ايران براى چهل و دو هزار قشون اين‌همه شادمانى مىكند و ياد نمىآورد را كه با چندين كرور قشون به يونان مىرفت .\r\nهمين هم هست ، ما كه نمىتوانستيم پنج هزار قشون فراهم كنيم براى چهل و دو هزار بايد افتخار كنيم . اما قشونى كه خصم ملت خودمان نباشد و اين‌همه بيداد براى يك خيال واهى شخصى ننمايد . هفتصد نفر مظلوم را براى آن‌كه از جمهوريت كناره گرفته‌اند در عراق و همدان بقدرى چوب نزنند كه ناخنهايشان بريزد و هزار تعدى و خلاف قانون ديگر . وزير آن بيست و پنج كرور پول نقد در ظرف دو سال در بانك نگذاشته باشد . امير لشكر غرب آن ده كرور مكنت ضياع و عقار فراهم ننموده باشد ، و قس على هذا مطالب ديگر .\r\n\r\nخرماى جهرم به خط انگليسى\r\nپنجشنبه 26 رمضان ، 12 ثور - من در ماه رمضان يك كلام اللّه ختم مىكنم . اين چند روزه تلاوت نكرده عقب افتاده بود ، نماز را منزل كردم . چند جزو قرآن تلاوت كردم . بعد بيرون رفتم . به‌به دنبال من افتاد . خرما مىخواست . با خريد يك قوطى خرماى جهرم كه انگليسها تهيه و روانه مىكنند ( روى جعبه هم انگليسى نوشته ) خودى خلاص كردم .\r\nقدرى مسجد شاه گردش كردم منزل آمدم .\r\n\r\nجواب روزنامهء قانون به صبا\r\nجريدهء « قانون » منتشر شده بود مفصلا جوابهاى صبا را داده ، به اضافهء معرفى كه از وى نموده است . مختصرى براى تيمن و تبرك درج مىشود . مقدمه مىنويسد اگر مملكت يك عدالت‌خانه داشت جواب حملات و هتاكيهاى مدير بىحياى بىوجدان بدسابقهء « ستارهء ايران » را آنجا مىدادم . چون ندارد اشخاصى كه مىخواهند افتخار اصلاحات مملكت را ببرند ، نواميس ملى و شرافت و آبروى مردم را در برابر تركتازيهاى بىشرفان گذارده‌اند و خود تماشاچى هستند . آقاى مدير « ستارهء ايران » تو در تاريخ هم دخالت مىكنى و گمان دارى كه مىتوانى با چهار صفحه دروغ و كذب خودت را از سوابق ننگين و سياهى كه دارى و اهالى پامنار هنوز به آن سوابق رطب اللسان هستند\r\n\r\n","description":"","footnote":"","page_name":" 7002 ","page_number":302},
  {"content":"\r\n\r\nخلاص و مبرى نمائى .\r\nمطابق اطلاعاتى كه من دارم پدر تو حاج مهدى نوكر آقا عبد الباقى بود . در معدن مس سبزوار مباشرت [ داشت 
  ] و تو در سن جوانى به همراهى پدرت در سبزوار مرتكب عمليات ننگين شده‌اى و كربلائى آقا باباى سبزوارى كه خرج تو را مىداد هنوز زنده است و شاهزاده شيخ الرئيس و ساير اهالى سبزوار تو را به اسم حسين كربلائى آقا بابا مىشناسند ( حكايت پدرش را نمىتوانم باور كنم ) . تو در طهران در محلهء پامنار با اوباش و الواط محشور بوده [ اى 
  ] و عمو حسين سبزىفروش پامنارى حاضر است عوالم تو را بنويسد و همه حاضرند در آن محل به حركات بىرويه و نامناسب تو شهادت بدهند . تو دعويهاى خيلى بزرگتر از خود كرده‌اى .\r\n\r\nجام‌بازى نه جان‌بازى\r\nتو در مشروطيت قدمى برنداشته‌اى . روزهائى كه ميرزا جهانگير خان و آقا سيد جمالها جان‌بازى مىكردند تو در پامنار جام‌بازى مىكرد و شهودى كه اسم برده‌اى فقط به اطمينان وقاحت خودت و شرم و سكوت آنها استشهاد نمىكنند و اگر هم آنها چنان كه مىخندند به حرفهاى پوچ تو بخندند و تو را در محافل خود مسخره نمايند تو ذره‌اى متأثر نمىشوى . زيرا به عدم تأثر و پوست كلفتى معروف هستى و به اين حالت عادت كرده‌اى .\r\nدعوى مقاله‌نويسى و شاعرى كرده بودى . تو الان هم قادر بر نوشتن يك سطر مطلب صحيح نيستى . تو معروف به حسين آقا كه بعد كمال السلطان لقب گرفتى از روز اول منفور جامعه بوده و به دوروئى و بدنامى و عدم امانت مشهور ، و ترقى تو فقط در استخدام مجلس و تندنويسى و پادوئى ادارهء مباشرت بوده .\r\n\r\nمجاهدين دروغى\r\nخيلى عجيب است كه در موضوع كشيك دادن پشت‌بام مجلس و مجاهدت و ساير كارها هركس كه از پشت كوه بيرون مىآيد يا از زير كثافات يك سلسله اعمال ننگين فرار كرده لقب و اسم خود را عوض مىسازد . به اعتماد فراموش‌كارى مردم خودش را در عضويت انجمنها و مجاهدت و كشيك دادن و غيره ذىدخل جلوه مىدهد . نمىدانم با اين‌همه مجاهدين دروغى چرا يك مشت قزاق مجلس را تصرف كردند . مگر فقط با دادن نشانى و بردن اسم از يك عده مرده و زنده كه هيچ‌كدام هم سندى در صحت اين ادعاها به‌دست نداده و نمىدهند مىشود يك شارلاتان خود را داخل تاريخ مملكت\r\n\r\n","description":"","footnote":"","page_name":" 7003 ","page_number":303},
  {"content":"\r\n\r\nبنمايد . صبا ، تمام كسانىكه از آنها اسم برده‌اى به تو لبخند زده ، غالبا بعد از قرائت جفنگهاى تو به تو فحش و ناسزا پرتاب كرده‌اند و اثرى كه تو از جعل اين دروغهاى پردار منتظر بودى معكوس شده امروز تمام شهود تو به تو لعنت مىفرستند .\r\nبعد تاريخ روزنامهء « آفتاب » و « ستاره » ، جوابا مىنويسد ضد آنچه « ستاره » در توصيف خود شرح داده ، دفاع از ملك مىكند و از خالصىزاده هم باز دفاع مىكند كه تبعهء ايران و ايرانى است و بر فرض هم اهل بين النهرين باشد شما چرا تبعه و رعيت انگليس نوشتيد . سپس مىنويسد « صبا » تو در انظار ملت و مردمى كه سطور ما را قرائت مىكنند مهملات و مفتريات تو را نيز خوانده‌اند و اتفاقا خودشان از قبيل سليمان ميرزا و ديگران شاهد و آمر قضايا بوده‌اند ، به قدر مگس و پشه قرب ندارى . تو رسوائى .\r\nاينجا بامزه مىنويسد : صبا تو به من نسبتهائى داده‌اى كه به محض اينكه يك‌نفر مرا با جبههء مكدر و خلقت مجدر ببيند به تو مىخندد . اعضاى ادارهء مرا همه ديده و آن قيافه‌هاى بيچاره را مىشناسند . ولى بر تو خوش خواهد گذشت اگر داخل حياط خصوصى تو . . . « 1 » بشوم . . . « 2 » آيا ميل دارى . آيا ديگر وقاحت بس نيست . بعد تهديد به « دوئل » مىكند و وعدهء بقيه را مىدهد . تا چه بنويسد .\r\n\r\nدفاع روزنامهء قانون از ملك الشعرا\r\nديگرى به امضاء محفوظ مىنويسد . كسىكه شرح احوالات و وضعيت زندگانى او را در كودكى تمام سكنهء سرچشمه و پامنار از عالى و دانى كاملا مسبوق و مستحضرند و عموم جريده‌نگاران و محرران ما به شرافت ايران از همكارى او شرم دارند و كسىكه در سرتاسر صفحات تاريخچهء ننگين زندگانى او يك سطر سفيد ديده نشده در مقام جسارت برآمده با كمال بىشرمى به يك شاعر ملى و اديب سخن‌شناس باشهامت كه خدمات درخشانى در راه آزادى و ادبيات ايران نموده اسائه ادب و اطالهء لسان مىنمايد .\r\nآرى .\r\n هركه تف كرد او به ماه آسمان * تُف به‌روى خويش كرد اين را بدان \r\nگرچه لاطائلات ورق پارهء مبتذل « ستاره » و حماسه‌هاى خالى از منطق كمال السلطان قديم و صباى كنونى قابل ردّ و جواب نيست ليكن بقدرى از طريق حق‌گوئى منحرف شده است كه نگارنده را وادار به درج مختصرى از سوابق مدير روزنامهء مزبور نمود .\r\nمندرجات شمارهء 176 « ستاره » كه آقاى « ستاره » شرح خدمات و مشقات خود را با\r\n\r\n\r\n","description":"","footnote":"\r\n( 1 و 2 ) - نقطه‌چين‌ها در اصل است .\r\n","page_name":" 7004 ","page_number":304},
  {"content":"\r\n\r\nآن‌همه آب‌وتاب در راه مشروطيت و آزادى بيان نموده‌ايد بقدرى مضحك و تعجب‌آور است كه هر خواننده‌اى را متأثر مىسازد . گويا قصدشان از آن پرچانگى و فكاهى نوشتن بوده است . زيرا مىنويسد من آن كسم كه شاه رفت فرنگستان . من همانم كه ميرزا جهانگير خان و قاضى ارداقى و ملك المتكلمين را به جرم آزادىخواهى ، محمد على شاه شهيد كرد . من آن كسى هستم كه آقاى تقىزاده و مرحوم سيد جمال و اين مساوات و دهخدا و آقا سيد جليل اردبيلى در راه آزادى ملت زحمت كشيدند ( افسوس آنها مردند اگر باقى مىماندند از اينها بدتر نسبت به آنها مىگفتند و شايد مثل حالا و مدير « ستاره » حق هم با شما بود . مردى باعث نيك‌نامى شد و الّا . . . « 1 » ) من كسى هستم كه روزنامهء صور اسرافيل در مشروطهء صغير به قلم آقايان دهخدا و ميرزا قاسم خان و مرحوم ميرزا جهانگير خان اداره مىشد . من سرباز ملى شدم ! ! ! من پول نداشتم و بدبختانه موقع استفاده هم گذشته بود ( يعنى ريش درآورده بود ) . شبها نان و پنير مىخوردم . من همه‌كار كردم ، به همه رنگ درآمدم . من كسى هستم كه دولت وقت از بىشرمى من به تنگ آمد به اسم مأموريت خمسه از مركز تبعيدم نمود . من همانم كه در موقع مأموريتم به سمنان چهارصد تومان پول حاجى ميرزا آقاى بيچارهء سمنانى را به‌عنوان قرض گرفته و خيال پس‌دادن را هم ندارم . من كسى هستم كه در اثر فضوليهاى بىمورد كرارا دچار خشم و غضب آقاى رئيس الوزراى فعلى شدم . من كسى هستم كه از هركس فحش بشنوم ولو مدير « نسيم صبا » باشد به ملك الشعرا تلافى مىكنم .\r\nآقاى ستاره - ما مردم شما را به‌خوبى مىشناسيم ، محتاج به معرفى نيستيد . شما كسى هستيد كه پس از يك دوره زندگانى با . . . « 2 » از طرز اعاشهء سابق خود مأيوس گشته داخل زمرهء هوچيان گرديديد و به فرمايش خودتان هيجده سال است كه بوقلمون‌وار هر روز به رنگى درآمده و هنوز هم دست از سر اين مردم بيچاره برنداشته‌ايد .\r\nسپس مىرود توى تلاش وكالت صبا كه در طهران و قزوين چه كرد . بالاخره در طهران يك رأى [ آورد 
  ] و از قزوين هم بيرونت كردند . مىنويسى من كى هستم و كجا تحصيل نموده‌ام . من سيد و از خانوادهء رسالتم . در مدرسهء ادب و ثروت هم تحصيل نموده‌ام ، تو بگو كجا درس خوانده‌اى ( صبا تحصيل‌كرده نيست ، زبان خارجه هم نمىداند . )\r\n( اين حسين خان و عدل الملك هردو خوشگل و بچهء سرچشمه و پامنار بودند ، مدتى هم نزد شاهزاده عزيز . عدل الملك به رگ غيرتش بيشتر [ بر 
  ] خورد تا اين صبا . )\r\n\r\n\r\n","description":"","footnote":"\r\n( 1 و 2 ) - نقطه‌چين در اصل است .\r\n","page_name":" 7005 ","page_number":305},
  {"content":"\r\n\r\nشخص ديگرى باز در اين نمره از خالصىزاده دفاع [ كرده 
  ] و ايضا صبا را هدف تير ملامت قرار داده است كه تقريبا مكررات است .\r\n\r\nمندرجات ستارهء ايران\r\nاما « ستاره » مطالب ديگر و باز تلگرافات ولايات را نوشته است ، من‌جمله از آنها تلگراف بروجرد است كه محض القابى كه به سردار سپه داده ذكر مىشود و الّا اين تلگرافات ديگر معنى ندارد و خنك و بىمزه شده است .\r\nاى يگانه ناجى مملكت و اى برانگيختهء حضرت احديت و اى تواناى باعظمت و اى كسىكه ملت ايران هرچه دارد از بذل توجه‌ات دارد . ما تودهء ملت در داخله نيست و در خارجه هيچ بوديم و اكنون در همه‌جا و با همه‌كس اظهار حسّيات مىكنيم . اى رئيس الوزراى محبوب ، ما ملت تا ابد مرهون و تا آخرين دقيقهء عمر ممنون افكار مقدست خواهيم بود . جمهورى كن و دفع شرّ اين مفت‌خوارها را بكن . ما پنجاه روز است در تلگرافخانه تحصن داريم ، از ذات مقدست تمنا داريم كه با نمايندگان بىعاطفه بذل مساعدت فرمائيد و ما را از قيد اسارت و شرمندگى سلطنت قاجاريه آزاد نمائيد .\r\n( چند دفعه ملت آزاد مىشود ، مشروطه كه شديد ) .\r\nچون ديگر جوابى ندارد به اين جرايد بدهد از قول جمعى به‌عنوان تقاضا مىنويسد كه ما علاقه‌مند به مندرجات جريدهء فريده هستيم و از حضرت مستطاب عالى تمنى مىكنيم در دنبال شمارهء گذشته موضوع را ترك و به اين عده منت بگذاريد . ارادتمند ، نورى .\r\nمديران جرايد ما از اين قماش هستند و معلوم است تراوش خامهء آنها چه نهج خواهد بود و به مردم چه تأثيراتى خواهد نمود .\r\n\r\nامراى لشكر در تهران\r\nامراى لشكر طهرانند با خيلى از رؤساى تيپها . اغلب در خانهء شخصى رئيس الوزرا منزل دارند جز امير لشكر شرق كه باغ صبا مهمان حاج حسين آقا پسر مرحوم ملك التجار است . عبد اللّه خان امير [ لشكر 
  ] شمال هم خانه‌هاى مرحومهء حرمت الدوله را آخر خيابان چراغ‌برق اول كوچهء ميرزا محمود وزير ( سرچشمه ) خريدارى [ كرده 
  ] و دو سال است بنائى مفصل مىكند ، يقينا آنجاست . يك روز در سعدآباد مهمان وزير [ جنگ 
  ] شدند ، دو روز شهر . فردا شب هم دعوت براى مذاكرات آخر شده‌اند . مردم درست از گفتگوها خبر ندارند جز آنها كه محرم اسرارند . با اين‌حال مىگويند امير [ لشكر 
  ] شمال ،\r\n\r\n","description":"","footnote":"","page_name":" 7006 ","page_number":306},
  {"content":"\r\n\r\nامير لشكر شرق و محمود آقا خان كه وزير پست شده ( امير اقتدار ) و قوم خودش امير مكرم « 1 » اظهار داشته‌اند با همه فشار و خرج و تضييق حتى چوب ، حبس ، تبعيد مردم زير بار جمهورى نرفتند ، نمىروند . پس صبر كنيد سكوت كنيد تا زمينه تهيه شود . ما از اين بيشتر نمىتوانيم مردم را صدمه بزنيم . مىروند به سفارت‌خانه‌ها .\r\n\r\nقضيهء مسعود الدوله در مشهد\r\nدر مشهد انقلابى روى داده بود . پس از سكوت آن مجددا واقعه [ اى 
  ] رخ داده است .\r\nمصطفى قلى ميرزائى است با شش برادر . از قرار گفتهء جمعى چندان خوش‌سابقه نمىباشد . آقازاده « 2 » حكمى بر عليه مصطفى قلى ميرزاى مسعود الدوله داده بود . در موقع هياهوى جمهوريت مشار اليه خود را داخل اين‌كار [ مىكند 
  ] و جزو معاهدين امير لشكر مىشود . يك روز خانهء آقازاده مىرود و اصرار مىكند ناسخ حكم مرا بده ، نمىدهد تهديد مىكند كه جمهورى است چنين و چنان مىكنم . باز آقازاده سكوت مىكند .\r\nمىچسبد ريش آقازاده را و بىاحترامى مىكند . در شهر قال مىشود . مسعود الدوله پناه به امير لشكر مىبرد . اوضاع هم كه خوب نبود به‌توسط جمعى و خود امير لشكر ، آقا [ زاده 
  ] اجازه مىدهد برود و عذر بخواهد . به اتفاق امير لشكر آنجا مىرود ، دست آقازاده را مىبوسد . بعد مىخواهد مرخص شود آقازاده امير لشكر را به افطار نگاه مىدارد . مسعود الدوله تا خارج مىشود زن و مرد و طلاب حمله به وى كرده مىگويند شصت و پنج زخم چاقو و قيچى به وى مىزنند [ و به 
  ] جمعى هم كه همراه او بودند كتك وافر . به هزار ماجرا مجروحين را مريضخانه مىبرند و در تحت معالجه‌اند .\r\n\r\nضياء الواعظين\r\nنمايندگان مردم اصرار دارند وكلا قسم بخورند . ديشب بنا بود مجلس علنى شود و قسم بخورند ، نشد . جماعتى بيرون مجلس جمع بودند . چون مشهور شده بود ضياء الواعظين نطقى بر عليه شاه و قسم خواهد ايراد كرد برايش نوشتند اگر ميل دارى سلامت بيرون نيائى نطق را بكن . به اين‌هم قناعت نكرده جمعى از شيرازيها جلوى راهش [ را 
  ] رفته گفتند شنيده‌ايم نطق مىخواهى بكنى ، اگر از جانب موكلين است ما مايل\r\n\r\n\r\n","description":"","footnote":"\r\n( 1 ) - امير مكرم چراغ على خان سوادكوهى پسر عم وزير جنگ سردار سپه حاكم مازندران و مباشر املاك ايشان ( يادداشت بعدى از نويسنده ) . امير مكرم اشتباه نويسنده است ، لقب ايشان امير اكرم بود . ( مسعود سالور )\r\n( 2 ) - كفائى نام خانوادگى آنهاست منسوب به كتاب كفاية الاصول ( ا . افشار ) .\r\n","page_name":" 7007 ","page_number":307},
  {"content":"\r\n\r\nنيستيم و شما حق نداريد نطق بكنيد . گفته بود عقيدهء خودم را مىخواهم بگويم . گفته‌اند عقيدهء خودت را محل بسيار است ، جاى ديگر اظهار كن . در مجلس عقايد ما را بايد بگوئى و ما با اين عقيده و نطق شما مخالف هستيم .\r\n\r\nمحاجه با مؤتمن الملك - قسم خوردن\r\nسيدى مىگذرد مردم گمان مىكنند تدين است . بناى مرده باد و حرفهاى بد را مىگذارند . سيد فرياد مىكند من تدين نيستم . تدين از درب مطبعه هميشه داخل و خارج مىشود . مؤتمن الملك مىآيد و مىگويد شما كى هستيد كه متصل اينجا جمع مىشويد .\r\nسيدى جلو بوده مىگويد حق داريد حالا ما را نشناسيد . ما همانها هستيم كه از طرف ما اينجا آمده [ ايد 
  ] و حرف مىزنيد . مؤتمن الملك ملتفت مىشود كه قافيه را باخته مىگويد گفتم چه مىفرمائيد . سيد مىگويد حالا درست شد . ما مىگوئيم بدون قسم مذاكرات مجلس رسميت ندارد ، يا قسم يا برويد و خود دانيم . مؤتمن الملك مىگويد مطمئن باشيد كه اين دوروزه انجام خواهد گرفت . مدرس مىآيد صداى سلام و صلوات بلند مىشود و همراهش تا سرچشمه مىروند .\r\n\r\nترس از مردم - فرق اينها با ناصر الدين شاه\r\nوكلائى كه مخالف بودند بدبخت شده‌اند و هنوز خودشان حس نمىكنند ، اولا در شهر آفتابى مثل مديران جرايد نمىشوند . ثانيا از درب شمالى مجلس يا از درب مطبعهء مجلس مىروند كه كسى آنها را نبيند . اينها حس نمىكنند چرا از آن در مىروند و مىآيند . يا رئيس الوزراء حس نمىكند كه چرا امروز نمىتواند تنها بازار برود و نان دكان سنگكى را بچشد . اگر حس مىكردند و منكر محسوسات نبودند كه كار اين مملكت به از اينها بود . فرق نمىكند ، سابقين آنها هم حس نمىكردند ، بعد از اينها هم حس نخواهند كرد . اصلا قوهء حساسه در اين محيط وجود ندارد . چرا محمد على شاه يا احمد شاه يا وليعهد نبايد حس كنند كه جد آنها ناصر الدين شاه در همين ايام رمضان بازار مىرفت ، مسجد شاه مىرفت ، پاى وعظ مىنشست ، مسجد سپهسالار مىرفت ، براى خانمها خريد مىكرد ، بين آنها تقسيم مىنمود . اما حالا هزار فرسنگى از اين مردم بايد فرار كرد ، به چشم آنها نبايد نگاه كرد .\r\n\r\n","description":"","footnote":"","page_name":" 7008 ","page_number":308},
  {"content":"\r\n\r\n\r\nوضع اروپا\r\nكنفرانس لندن سرّى است ، مطالبش مخابره نمىشود . فقط به دستورالعمل سردار سپه و حزب تجدد محافل غيررسمى روسيه تلگرافاتى مىكنند كه ما نمىتوانيم آنچه صرافان انگليسى گفته‌اند قبول كنيم . ما نمىتوانيم پس از چند سال و اين همه مجاهدت رژيم خود را برهم بزنيم ، اگر بنا شد اين مطالب را مجرا داريم به كمونيست فاتحه بايد خواند . نظير تلگرافاتى كه از ولايات ما مىكردند و هنوز هم « ستاره ايران » دست از آن برنداشته است . يونان جمهورى شده و تلگرافى بود . دولت انگليس جمهوريت را شناخت . واقعات ديگرى گويا نيست ، يعنى چون جرايد ما تمام منحصر به نزاع مديرهاست اخبار نمىنويسند .\r\n\r\nفوق العاده : فحشنامه\r\nبدتر از همه حكايت فوق العاده شده است . هركس به هركس فحش مىخواهد بدهد چاپ مىكند و بچه‌ها غروب تا شش و هفت از شب رفته ميان خيابان فرياد مىكنند :\r\nفوق العاده راجع به رئيس الوزراء ، فوق العاده راجع به وكلاى مجلس ، فوق العاده راجع به سفارت انگليس يا روس . مردم پول مىدهند مىخرند ، آن‌وقت مىبينند فلان آدم مورد فحاشى واقع شده است . روزى مبلغى در اين بىپولى صرف خريد فوق العاده مىشود .\r\nابدا وزارت علوم يا نظميه جلوگيرى و ممانعت نمىكند . حرف در اين است گويندهء فحش هم معلوم نيست ، جز اسم مطبعه چيز ديگرى در ختم فحشها نوشته نيست .\r\nما از ناخوشى بهمن خلاص شديم مادرش مريض شد . تا امروز بيست و چهار آمپول تزريق نمود و مقدار بسيار زيادى حب ، شربت ، كپسول تا به حمد اللّه دو سه شب است راه افتاده . براى آدم بىپول از در و ديوار خرج پيدا مىشود و چاره نيست .\r\n\r\nوعظ فصيح الزمان ، باب دل خانمها\r\nجمعه 27 رمضان - سابقا عوام و مشديها از امروز روزه را حرام مىدانستند . حالا اهل ادارات و فكليها از اول ماه . ميان توده امسال بيش از سالهاى سابق مىگويند حس اسلاميت حكم‌فرما شده ، تمام مساجد رونق دارد . بلكه اغلب مقدسين و مقدسات دو مسجد و سه مسجد براى اصغاى وعظ مىروند و يك قسمت عمدهء اين شور مردم به واسطهء آن جمهوريت مصنوعى است . قسمت ديگر براى حرفهاى تازه كه امسال باب شده . وعاظ هم بر خود مخير نموده‌اند كه هيچ منبرى را بدون ذكر قبايح جمهوريت تمام\r\n\r\n","description":"","footnote":"","page_name":" 7009 ","page_number":309},
  {"content":"\r\n\r\nنكنند ، به وضوح ، به گوشه و كنايه و استعاره از سردار سپه و همكارانش به دو ياوه نگويند . فصيح الزمان واعظ شيرازى اول ظهر مسجد شيخ وعظ مىكند . اهل خانهء ماها آنجا مىروند . شعر خيلى مىخواند ، مطايبه و سخنان شيرين بسيار مىگويد . شيرازى است ، خوش‌لهجه و بيان . يك‌روز نيست كه حرف مضحكى از جمهورى و آقايان نزند ، باب دل خانمها .\r\n\r\nجاهاى گردشى\r\nسابقا بازار رفتن مد بود ، پول هم داشتند عصر تا غروب بازار بزازها ، تيمچهء حاجب الدوله مركز فروش و تفنن و هرزگيها بود ، آخر غروب سبزه‌ميدان و حجرهء ارامنه خصوصا مسيو باقداسر ارمنى . اقلا دويست درشكهء اربابى و اسب سوارى آقاها ، در بيرون و توى سبزه‌ميدان براى حركت آنها حاضر بود كه حالا يك‌دانه جز كرايه‌اى نيست . فقط اگر كسى برود مسجد شاه و ساير مساجد است .\r\n\r\nحناى بخت و زيارت\r\nسابقا روز 27 مرسوم بود زنها حنا به امامزاده زيد مىآوردند به عناوين مختلفه ، حناى زيارت ، حناى بخت ، حناى اولاد ، حناى سفيدبختى و غيره و غيره . آن‌وقت هركس از حناى ديگرى گرفته كمى به سرانگشت خود مىگذاشت . اين حوض امامزاده زيد از شدت حنا قرمز مىشد . وقت نماز پيشنماز يك خادم گنگى لالى داشت دولچهء آب را توى زنها مىريخت تا آن‌كه خانمها مىرفتند . حاليه حنا كماكان به جاى خود باقى است .\r\nمن يك‌دفعه اگر درست اشتباه نكنم [ سال 
  ] 1306 بود مثل غالب جوانهاى عهد در يكى از حجرات مخفيانه تماشا رفتم كه الساعه درست در نظرم مجسم است . آن‌روز خانم معروفه و خوشگل دختر سلطان حسين ميرزا زن مرحوم معين السلطنه كه حاليه عيال حاج يمين الملك است بود و من او را خوب تماشا كردم ، خواهر اجلال نظام حاليه .\r\nهفده سال داشتم .\r\n\r\nگدائى خانمها و رخت مراد\r\nمسئلهء تازه هم چند سال است ( زيادتر ، چون من طهران نبودم ) به ميان آمده . از چند روز قبل خانمها توى كوچه ، توى بازار ، توى خانه‌ها ، توى مسجد گدائى مىكنند براى ناخوشى ، براى سفيدبختى ، براى زيارت ، و همانها كه در حنا مرسوم است . پيراهن ، چارقد ، كيسه ، شلوار ، هركس به قدر پولش پارچه گرفته و ميان دو نماز بايد تمام شود .\r\n\r\n","description":"","footnote":"","page_name":" 7010 ","page_number":310},
  {"content":"\r\n\r\nنشود هم بايد بقدرى دوخته باشد كه تن كند . گاهى چند نفر سر يك پيراهن كار مىكنند .\r\nبعضيها چرخ خياطى مىبرند . برخى از صبح مشغول دوختن مىشوند . بين الصلوتين تمام و تن مىنمايند .\r\n\r\n« چند بخته »\r\nاما هريك از اين گدائيها شرط مخصوص دارد . مثلا آن‌كه براى بخت‌گشائى و سفيدبختى و شوهر گدائى مىكند بايد از زن و مرد « يك‌بخته » باشد يعنى يك زن با يك شوهر گرفته باشد . چقدرها در سر اين مطلب بين خانمها و آقاها صحبتها مىشود ، تا بگوئى خانم چندبخته است . آن مرد ديگر مىگويد البته چهار پنج بخته است ( يعنى چهار يا پنج شوهر كرده ) . خانم از ته قلب مىگويد لال شوى انشاء اللّه .\r\n\r\nسفيدبختى و مرادخواهى\r\nآن‌كه براى بيمار است از آدم مريض ، آن‌كه براى سفيدبختى است كه اصل مقصود است از سياه‌بخت و قس على هذا . چنانچه امسال از من كه پير و چندبخته [ ام 
  ] ، شايد هم مرض دماغى داشتم قرب يك تومان همان خودمانيها گرفتند . زينب ازبس كه پول داده قسم خورده است سال ديگر گدائى مفصلى بكند تا تلافى شده باشد . همه‌چيز هم امروز به اسم مراد فروش مىرود ، دو و سه مقابل قيمت همه‌روزه ( دم مسجدها ) . امروز دل و قلوهء گوسفند هم دل و قلوهء مراد ، نعنا و ترخان مراد . داد مىزنند تا برسد به پارچه و اسبابهاى زنانه .\r\n\r\nوعظ ميرزا عبد اللّه دربارهء حجاب و تربيت\r\nمن مسجد سپهسالار رفتم . شعاع الدين ميرزا و حاجى آقا هم بودند . اين شبستان كه نماز مىخوانند چهل و هشت ستون سنگ دارد . تقريبا پنجاه ذرع طول ، بيست و پنج ذرع عرض . مملو از جمعيت بود كه دو ثلث آن زن و يك ثلث مرد ، و بقدرى هم زن در دالان و بيرون مسجد و كوچهء پشت درب زنانه ايستاده بود كه دو آنقدر مسجد پر مىشود . ميرزا عبد اللّه آنچه كرد زنها ساكت نشدند . به مردها امر به خواندن ذكر به صوت بلند كرد .\r\nبقدرى خواندند تا خانمها كمى آرام گرفتند ( سرود ملى ما در حقيقت نوحه و اين اذكار است ) . از حنا و لباسى كه خانمها امروز به نيتهاى خالص مرسوم دارند خوب گفت كه عيب ندارد ، انشاء اللّه مراد همه داده مىشود . مردها آمين بگويند و همه گفتند . خانمها از اين حرف بيشتر خوششان آمد و ساكت‌تر شدند . از حجاب گفت و نفرين زياد به آن زن و\r\n\r\n","description":"","footnote":"","page_name":" 7011 ","page_number":311},
  {"content":"\r\n\r\nمردى كه اصرار در اين‌كار دارند و رو را به‌سمت خانمها كرد كه شما اين‌همه خانم اينجا هستيد هيچ رضايت داريد ، سرها به علامت خير بالا رفت . بعد روضه خواند دعا كرد .\r\nنفرين به بابيها و لامذهبها . ختم « امن يجيب المضطر » گرفت . بعد گفت كاغذجاتى به من متصل مىرسد تمام فحش بد ، نسبت به لامذهبى ، بىدينى . من وصيت نموده‌ام اين مراسلات را در كفن من بگذارند كه در حضور حضرت ختمىمرتبت محاكمه با آنها كنم .\r\nبه من مىنويسد يك زنى ، كه تا شما كلم به سرها زنده هستيد ، ما تربيت نمىشويم . يك مرتبه يك زنى پاى منبر دست خود را بلند كرد كه همه ديدند و فرياد كرد خدا نيستشان كند ، همه آمين گفتند . خدا سزايش را بدهد ، آمين گفتند . آن‌وقت ميرزا عبد اللّه گفت خانمها تربيت چه ربط به حجاب دارد ، چه ربط به من و ديگرى دارد . گول اين حرفها را نخوريد . فريب اين بابيها را نخوريد . خيلى صحبت [ كرد 
  ] . بعد گفت عصر جمعه است موقع استجابت دعا ، خوب است قرآن سر بگيريد و دعاى قرآن سرگرفتن را شروع كرد به خواندن . خيلى رقت براى همه دست داد . بعد دعاى مفصلى [ خواند 
  ] و روز دوشنبه آخر ماه از مردم دعوت كرد .\r\n\r\nوعظ كردن در چند مسجد\r\nميرزا عبد اللّه واعظ بىبدلى است . دهانش جذبه دارد . خوب دست و سر را حركت مىدهد . خوب به رشته و مربوط حرف مىزند . خيلى آهنگ صدايش دل‌چسب است .\r\nروىهم‌رفته امروز واعظى از او بهتر طهران ندارد . ظهر مسجد جامع ، بعد مسجد آقا شيخ هادى مرحوم خيابان فرمانفرما ، از آنجا مسجد مجد الدوله ، آخر همه مسجد سپهسالار ، شب هم مجددا مسجد مجد الدوله مىرود . خودش كار بسيار بسيار بزرگى است .\r\nافطار ، همه همشيره‌ها خانهء حضرت و الا بودند . به‌آنجا دعوت شدم . تمام صحبت راجع به مساجد و رخت مراد بود ، خصوصا ميرزا عبد اللّه هم امروز تمجيد و تعريف از آن كرد . مردها آمين گفتند . سال ديگر چندين مقابل امسال خواهد شد .\r\n\r\nخانم سالار اعتضاد و معير الملك\r\nخانم سالار در جلوى مجلس مصادف با معير الملك مىشود . مىگويد تو پدرسوخته ، تو بىغيرت ، تو قرمساق بودى كه تاج قاجاريه را به سر نحس سردار سپه مىگذاشتى . هيچ نمىگويد . خانم سالار مجددا بناى فحاشى را مىگذارد : مادر قحبه و پدرسوخته و حرام‌زاده . مىگويد كميسر نزديك است . معير الملك آژان صدا [ مىكند 
  ] و\r\n\r\n","description":"","footnote":"","page_name":" 7012 ","page_number":312},
  {"content":"\r\n\r\nمىگويد اين زن به من فحش عرضى و ناموسى داده . آژان نزديك مىشود . خانم سالار مىگويد دروغ مىگويد . من كلمه‌اى هم به اين بابى حرف نزدم . حالا چه خيالى براى من كرده است . معير الملك مىبيند بدتر شد . حالاست كه داد مىزند بابى بابى مىگويد و مردم جمع مىشوند . رئيس كميسر بيرون مىآيد و فورى معير الملك را داخل كميسر كرده خودش مىآيد و خانم سالار را به‌زبان خوش روانه مىدارد .\r\nدختر من قمر الدوله ايضا او را نرسيده به مجلس ديده بود . او هم هرچه از دهنش درآمده گفته [ بود 
  ] كه معير الملك نمىدانسته از كدام طرف فرار [ كند 
  ] و از چنگ ضعيفهء بىحيا خلاص شود . جماعتى از زنها خودى و بيگانه عهد كرده‌اند معير الملك را كتك مضبوطى بزنند و خواهند زد ، مثل مردها كه عهد نموده‌اند چندين نفر را به‌قصد كشتن كتك بزنند .\r\n\r\nبهار تهران\r\nامروز رعد و برق زياد شد ، باران آمد . بهار امسال ممتد شد . افسوس رمضان است .\r\nطهران هرچه هست مصنوعى هست . اطرافش تمام شن‌زار است و خشك . رودخانه حتى بهار هم آب ندارد . بهار و پائيز ممتدى ندارد . از سرما به گرما و از گرما داخل سرما مىشود ، اما تا بخواهيد بساتين دلكش مصنوعى دارد ، يكى از يكى بهتر . بقدرى در طهران و باغات آن گل‌كارى شيوع دارد كه هيچ شهرى از اروپا به اين شدت و زيادتى معمول نيست جز در خانهء ما !\r\n\r\nورود فرخى\r\nشنبه 28 رمضان - « ناهيد » توقيف است . « شفق سرخ » يا توقيف است يا خجالت مىكشد منتشر نمايد . فرخى اواسط رمضان از محل تبعيد خود به مرخصى يا بىمرخصى به طهران وارد شد . مثل كسى كه از مكهء معظمه آمده باشد همكارانش ديدن و زيارت رفتند . هنوز جريدهء « طوفان » را طبع ننموده است . يك روز در خيابان ناصريه به شخصى مىگفت مرام من جمهورى است اما امر داير شود بين اين جمهورى و استبداد من آن را روى چشمم مىگذارم .\r\n\r\nمنبر شيخ محمد و دعا به سلاطين قاجار\r\nمسجد جامع رفتم . اواسط وعظ بود . شيخ محمد اسامى سلاطين را مىبرد تا به سلاطين قاجاريه رسيد . به همه دعا كرد و از خدماتى كه به اسلام نموده‌اند و حفظ\r\n\r\n","description":"","footnote":"","page_name":" 7013 ","page_number":313},
  {"content":"\r\n\r\nشريعت را كرده‌اند سپاسگزارى كرد و به مردم مىگفت براى آنها طلب مغفرت كنيد ، همه مسلمان بودند ، همه شيعىمذهب . مردم بد گفتن به آنها ، اتهام زدن به آنها كفر است ، معصيت است . هرگز گوش به آنچه اعادى دين نوشتند و گفتند ندهيد . به هر مسلمانى مرده يا زنده ناسزا بكنند بايد دفاع كرد ، چه رسد به سلاطين كه در شأن آنها آن همه آيه و حديث وارد شده است ، دعا كنيد ، دعا كنيد ، مغفرت بخواهيد . آن‌وقت گفت متصل به من اصرار مىكنند من قضيهء واردهء خودم را بگويم . چه گفتن دارد . مرا گرفتند شهر به شهر بردند . با اين ضعف ، با اين كسالت ، با حال روزه كه يك‌نفر بهائى سوء قصد به من نموده بود ، در حالىكه اين هم حقيقت ندارد . خوب آقايان به جاى آن‌كه دفع شر ظالم كنيد مظلوم را بايد شهر به شهر ، ديار به ديار از دست ظالم فرار داد . من اگر در اطاقى نشسته باشم مارى ، عقربى به قصد زدن من بيايد بايد چماق كشيد مرا زد و دستم را گرفت از پنجره اطاق پرتاب كرد . به جاى آن‌كه چماق را به سر مار و عقرب كوبيد . اينها هستند كه مىخواستند مملكت ما را به‌شكل ديگر اداره كنند ، نظم بدهند . اين عمارت ناصر الدين شاه را امروز اگر به يكى از آنها ، يا به يك روزنامه‌نويس بدهيد قبول نمىكنند .\r\nببينيد چه قصرها ، چه جاها از اين پولها ساخته‌اند . آن بزرگه در ظرف دو سال چه بهشت شدادى اينجا و شمران بنا نهاده . مردم عبرت بگيريد و فريب نخوريد . آنچه براى مشروطه گفتند و صورت نگرفت كافى است ، ديگر لازم نيست يك اسم تازهء ديگرى با هزار مواعيد دروغ به ما بدهند . آن‌وقت رفت توى روضه .\r\n\r\nدعوت خانمها به بىحجابى\r\nاز ديروز شهرت كرده كه در حوالى خانهء وزير دفتر « 1 » مرحوم ( سنگلج ) جمعى از خانمها دعوت داشتند و قرار گذاشته بودند پاسى از شب رفته بدون چادر و پيچه بيرون آمده در خيابانها حركت كنند . به‌نظر عقلا بعيد آمد . اولا خانمهاى ما اين شجاعت و شهامت و جرأت را ندارند ، ثانيا آژان و مردم شهرى ممكن نبود بگذارند به‌سلامت قدمى بردارند . همان ساعت همه را مىكشتند . ما مسئله را تعقيب كرديم معلوم شد دختر عميد الدوله جزو مدعوين بوده و نص حديث است .\r\n\r\n\r\n","description":"","footnote":"\r\n( 1 ) - ميرزا هدايت پدر دكتر محمد مصدق .\r\n","page_name":" 7014 ","page_number":314},
  {"content":"\r\n\r\n\r\nتياتر در خانهء معاون دفتر\r\nسنگلج در خانهء معاون دفتر از بسيارى از خانمها دعوت شده بود به‌عنوان عروسى .\r\nليكن تياترى تهيه نموده بودند . خانمها در طالار بزرگى روى صندليها مىنشينند . آخر طالار هم محل سن بود . قبلا هم از حاكم طهران اين دعوت را اجازه گرفته بودند .\r\nمن‌جمله از خانمها ، عيال وثوق الدوله هم بوده با خيلى از خانمهاى محترمه كه هيچ مورد سوء ظن نبوده يا نباشد .\r\n\r\nورود آژان و رفتن خانمها\r\nپرده بالا مىرود ، تقليد هيزم‌شكنى بوده كه از شدت كار و خستگى به عيال و اطفال خود شكوه مىكرده ، خيلى خنك و خيلى بىمزه ( معلوم است هنوز مردهاى ما آكتور قابل ندارند چه‌رسد به زنها ) . پردهء دوم بالا نرفته سه نفر زن بلندقد وارد شده به خانم مديره كه اسمش را نگفتند مىگويند كه آژانها پشت در را گرفته [ اند 
  ] و مىگويند اهالى محله هم مىخواهند به كلى طاق طالار را روى همه خراب كنند . مديره متوحش مىشود و مىگويد من اجازه گرفتم . عروس هم بزكش تمام نشده با اين‌حال وارد كنيد . همان دقيقه يك دخترى را هم آورده روى صندلى نشاندند كه عروس است و رفتند دم در .\r\nآژانها گوش به حرف نداده وارد حياط شدند . زنهاى رقيق القلب ما از اين چيزها نديده [ اند 
  ] و از اسم آژان فرسنگها فرار مىكنند . يك‌مرتبه بطور بىنظمى و ترس حركت مىكنند و هركدام در محلى مخفى مىشوند . آژانها حكم مىكنند كه خيلى زود از حياط خارج شويد و خانمها مىروند .\r\nامروز شايع است كه شش نفر آنها را نظميه توقيف نموده يكى زن شيخ على دشتى « 1 » ، ديگرى بدر الملوك زن صبا ، يكى ديگر زن ملك الشعرا ، سه نفر ديگر اسمشان گفته نشد . باز شهرت دارد انگشتر الماس عباس خان ، سلطان مباشرت گم شده ، بعضى از خانمهاى ديگر را هم نظميه براى تحقيق بردند .\r\n\r\nسليمان ميرزا از عوامل جمهورى\r\nبطور صحت معلوم شده است سليمان ميرزا يكى از عوامل عمدهء سردار سپه در امر جمهورى بوده و شايد بيشتر از همه باعث تحريك سردار او بوده است . دستور العمل جرايد ، تقسيم وجوه بين بعضى از مردم به‌عهدهء او محول بوده . جرايد و فوق العادهء\r\n\r\n\r\n","description":"","footnote":"\r\n( 1 ) - على دشتى هيچ‌گاه متأهل نبوده است . ( ا . ا . )\r\n","page_name":" 7015 ","page_number":315},
  {"content":"\r\n\r\nطهران هم مدتى است او را تعقيب [ مىكنند 
  ] و حقيقتا اگر عار و درد داشته باشد چيزى برايش باقى نگذاشته‌اند . خصوصا جريدهء « قانون » كه براى كشف حركات او از اول تأسيس شد .\r\n\r\nميلسپو و خدايار خان\r\nمعروف است سواى پولهائى كه در محل و ممرهاى مخصوص خرج شده كه از سيصد هزار تومان علاوه مىگويند مستر ميليسپو موقع را غنيمت شمرده شصت هزار تومان در اين اواخر به تلگرافخانه حواله مىكند . خدايار خان جواب مىدهد ما پول نداريم . مستر ميليسپو پيغام تشددآميزى مىدهد . پس پول اين‌همه تلگرافاتى كه مثل باران به طهران مىريزد كجا رفته است . خدايار خان به اين جواب ديگر جوابى نمىتواند بدهد . راست مىرود نزد رئيس الوزراء و تفصيل را نقل مىكند . ايشان هم مىبينند جواب مسكتى ندارند فورا چهل هزار تومان از خزانهء نظام حواله مىكنند . خدايار خان گرفته و به حوالهء ميليسپو مىدهد . بيست تاى ديگر را مهلت مىخواهد .\r\n\r\nحرفهاى معتضد السلطنه\r\nپس از افطار رفتم سرچشمه . اول خانهء دائى جان كه چند روز بود نديده بودم . نشسته و مشغول بود . حكايات حسن نجار « 1 » را نقل كرد . اما گله از ميرزا عبد اللّه داشت كه پىدرپى امر به فرستادن صلوات كرده بود . بعد حكايت بمب را فرمود . معلوم شد آن‌هم به دستور حضرت و الا بوده . اينجا هم شكوه داشت كه به جاى آن‌كه به گفتهء من توى مسجد بيندازد توى حياط انداخت . بعد حكايتى از لوحهء بهائيها و عكسى كرد كه چون من يقين نكردم شرح نمىدهم تا معلوم شود .\r\n\r\nشوخى با فخر الملك\r\nخانهء حاج فخر الملك رفتم . وارد حياط اندرون شدم . والى اعظم بزمى داشت . بتول آواز مىخواند . محترم يهوديه تار مىزد . والى اعظم هم تار مىزد . ملك تاج ضرب گرفته بود ( تار هم بلد است ) . بيكاره روشنك دختر من بود . حاجى واليه خانهء عزيز الدوله رفته بود . رفتم توى اطاق فخر الملك در رخت‌خواب و كش و قوس خواب بود . حال هم ندارد ، پهلويش درد مىكند ، مشمع انداخته بود . اول ناله‌اش اين بود ، خدا نيامرزد حاجى\r\n\r\n\r\n","description":"","footnote":"\r\n( 1 ) - صفحهء 6989 ديده شود .\r\n","page_name":" 7016 ","page_number":316},
  {"content":"\r\n\r\nآقا محسن عراقى را . خانهء من شب ماه رمضان اين صداها ( حاجى آقا مصطفى پسر مرحوم حاجى آقا محسن چند سال قبل والى اعظم را عقد كرد . بعد از دو سال والى اعظم نكول كرد ، مرافعه برخاست كه آن مرافعه تاكنون باقى [ است 
  ] . چندى است دو هزار و پانصد پول و تمام آنچه داده بود عراق فرستاده‌اند . هنوز معلوم نيست طلاق بدهد . والى اعظم به اين جهات خودش را ناچار است مشغول كند . چون سوگلى هم است و گرفتار هم شده نمىتواند حرفى بزند . اساسا فخر الملك قهر است و حرف نمىزند . نزدش هم نمىآيد تا روزىكه طلاق‌نامه به دستش برسد . من روشنك را گفتم برو به بتول بگو مجلس را گرم كن ( بتول « 1 » در خانه‌هاى ما رفت‌وآمد دارد . همشيره‌اش كبرى معلمهء جان جان است كه تازه شوهر كرده است ) . فخر الملك گفت ديگر اين صداها به‌گوش من و شما مزه نمىدهد . مشغول كه شدند فخر الملك گفت بد نمىخواند . گفتم دهان گرمى دارد . كمى گوش داد گفت آرى . اما بگو بدانم خوشگل هم هست . گفتم جوان است .\r\nگفت مىگويم خوشگل است . گفتم شوهر ندارد . گفت آن‌كه من مىپرسم جواب بده .\r\nگفتم مىخواهيد چه كنيد . خندهء طولانى كرد . گفت دنيا به خيال است . بارى پس از يك ساعت توقف برخاستم رفتم بيرون .\r\n\r\nعز الممالك و فكر قسم خوردن\r\nاز روشنك حال حاجى وكيل را پرسيدم ، گفت مجلس رفته . امروز از ظهر كه آمد منزل گوشهء اطاق نشسته و فكر مىكرد . گفتم چرا . گفت براى قسم خوردن . به سر خودت آقاجان سرش دولا توى پايش بود تا غروب . من سربه‌سرش مىگذاشتم . پيش از هرقدر كه ممكن بود ساكت باشد ساكت بود . سرش را بلند كرد گفت ديگر اجدادت را مىجنبانم ، من يك شيشكى در كردم . گفتم به خدا اگر قسم نخورى سه تا خواهرهايم را صدا مىكنم بقدرى كتكت مىزنيم كه صد تا قسم روبرويمان بخورى . پاشو ، پاشو افطار كن ، زود زود برو قسم بخور و هزار فحش هم به هرچه جمهورى بود از اول تا آخر دادم .\r\nدلم خوب خنك شد . خداحافظ كرده آمدم .\r\nبراى روز عيد سلام خبر كرده است . اما از امروز خودش را به كسالت زده و ناخوشى را براى عدم حضور سلام بهانه قرار داده . امشب هم وكلا قسم مىخورند . دو سه هزار\r\n\r\n\r\n","description":"","footnote":"\r\n( 1 ) - در قصيده‌اى ايرج ميرزا در وصف بتول گفته است :\r\n بس است آنچه شنيدى تو يا بگويم باز * بتول بود و قمر بود و ماه و پروين بود\r\nبتول چارقدى بر سرش ز منسوجى * كه نسج آن غرض از كارگاه تكوين بود \r\nبتول تا آخر عمر در خانوادهء ما رفت‌وآمد داشت . ( مسعود سالور )\r\n","page_name":" 7017 ","page_number":317},
  {"content":"\r\n\r\nنفر با بليط ، بىبليط به سمت مجلس رفت . ازدحام غريبى گفتند آنجاست .\r\n\r\nخانهء عميد الدوله\r\nيكشنبه 29 ماه رمضان ، 15 ثور - ديشب به شاهزاده معتضد السلطنه وعده داده بودم سه ساعت به غروب مانده خانهء عميد الدوله حاضر باشم . بيدار شدم فورى ساعت را نگاه كردم ديدم چهار و نيم از ظهر مىگذرد . خيلى به عجله لباس پوشيدم و بدون لحظه‌اى درنگ حركت نمودم . راه دور است اما ما سوقانى شده‌ايم . رسيدم در بسته بود .\r\nدر زدم گماشته آمد گفت شاهزاده خواب است . مجددا ساعت را نگاه كردم ديدم باز چهار و نيم است . آن‌وقت ما شاء اللّه فهميدم كه ساعت خراب است . بيدار شد و به اطاق رفتم . وقت هيچ‌كارى نبود و براى آن‌كه به كلى از زمرهء معصيت‌كاران نباشيم تخته‌بازى شد كه سالها بود من متاركه بودم . بعد كاشف السلطنه آمد كه پنج ماه بود نقرس داشت و خانه افتاده بود . نشستيم تا نزديك غروب . بعد مرخصى خواسته خانه آمدم .\r\n\r\nقسم وكلا - مجلس سنا\r\nحاج وكيل و روشنك افطار آمده بودند . زينب هم امروز پاگشا شده و مسجد سپهسالار رفته بود . ديشب اول رئيس قسم خورد . بعد اعضاء رئيسه ، سپس سى و يك نفر از وكلا به ترتيب گذشتن اعتبارنامه ، تتمه مانده براى شبها يا روزهاى ديگر . للّه الحمد اين مرحله هم علىرغم بىانصافها ، مذبذبها گذشت . ديشب به‌قدر چند هزار نفر دم مجلس جمع شده بودند و شايد اگر قسم نمىخوردند يك آشوب بدى برمىخاست .\r\nهشت نفر از وكلا معين شدند كه روز عيد خدمت والاحضرت شرفياب شوند . اين‌هم يكى از مسائل عمدهء قانونى بود . معاندين مىگفتند و مىنوشتند چون بعضى از مواد قانون اساسى مجرى نشده اين تحليف هم نبايد بشود . جواب موافقين مىدادند كه اگر يك‌چيزى را مردم نخواهند دليل نمىشود كه از چيزى ديگرى بدشان بيايد . سنا را هم داير كنيد ، چرا گرو قسم مىكشيد كه در فصل شانزده ذكر است . وانگهى آنجا نوشته تا زمانىكه سنا برقرار نشده مجلس شوراى ملى قائم مقام اوست و براى قسم قايم مقام ديگرى ذكر نيست .\r\nشاهزاده عميد الدوله اشعارى گفته بود به خط خودش من به اين صفحه منضم كردم « 1 » .\r\n\r\n\r\n","description":"","footnote":"\r\n( 1 ) - دو صفحه بعد عكس آن چاپ شده است .\r\n","page_name":" 7018 ","page_number":318},
  {"content":"\r\n\r\n\r\nفوت مقتدر نظام\r\nاز واقعهء تألم‌آورى كه روى داده فوت حسينقلى خان مقتدر نظام در پاريس است .\r\nمشار اليه يكى از دوستان صميمى ما دو برادر بلكه فاميل ما بود . آدمى بود ، رند ، قلاش ، خوش‌مزه ، خوش‌صحبت ، بسيار زيرك و زرنگ . از ايام شباب با ما دوست بود . پدرش مرحوم اللهقلى خان ايلخانى « 1 » معروف است كه در تواريخ ما هم تفصيل او ثبت است و محتاج معرفى من نيست . مقتدر نظام در برج قوس 1337 كه من قزوين بودم آمد كه برود عتبات مادرش را ديدن كند و از آنجا اروپا برود و هرقدر مايه‌اش كفايت كند توقف نمايد .\r\nپس از چند شب توقف رفت و من هرقدر به او نصيحت كردم زن‌دارى ، بچه‌دارى توقف زيادى نكن فايده نكرد . با اين عالم دوستى و يگانگى در اين‌مدت كلمه‌اى كاغذ يا « كرت پستالى » براى ما نداد . فقط گاهى از كسانى كه مىآمدند جوياى سلامتى او مىشديم . تا برادرش يك روز گفت پول خواسته كه بيايد و نوشته ناخوشم مسلول شده‌ام . هر نحو بود پول فراهم [ كرديم 
  ] و فرستاديم . باز خبرى نشد و ما تصور مىكرديم براى پول ناخوشى را بهانه نموده است . تا عميد الملك آمد گفت مقتدر از سويس يك زنى گرفته ( آرزويش بود ) . بيوه بود و جوان هم نيست . هتل‌چى بود و چون در سويس گرانى بود هوتل را اجاره داده و پاريس آمده . از كرايهء آن هتل سويس گذران مىكنند و يك آپارتمانى هم دارد كه براى صرفه‌جوئى از ايرانى يا اروپائى پذيرائى مىكند و مقتدر نظام مرا آنجا برد غذاهاى خوب و منزل پاكيزه داد . به من خيلى خوش‌تر از هتلهاى ديگر گذشت . اما معلوم بود مقتدر قمار مىكند و از عيالش مىترسد آشكار كند . گاهى از بشرهء او ملتفت مىشدم . آن‌وقت به فارسى با من صحبت مىكرد كه ضعيفه ملتفت نشود . ديگر از ناخوشى او چيزى نمىگفت .\r\nباز برادرش قبل از رمضان به من گفت ممتاز السلطنه ( وزير مختار ) تلگراف نموده مقتدر را مريض‌خانه بردند ، پول روانه كنيد . اينك تلگراف رسيده كه در سيم ماه رمضان بدرود زندگانى گفته . خدايش رحمت كناد آدم خوبى بود و گويا چهل و پنج شش سال داشت . هركس « مموار » هاى سابق مرا قرائت كند از احوالات او به يك اندازه مسبوق مىشود . عاقبت همه مرگ است و گزيرى نيست .\r\n نيك و بد چون همى ببايد مرد * خنك آن‌كس كه گوى نيكى برد \r\n\r\n\r\n","description":"","footnote":"\r\n( 1 ) - اللهقلى خان فرزند موسى خان پسر حسينقلى خان برادر تنى فتحعلى شاه . مادرش عزت نساء خانم دختر سيزدهم فتحعلى شاه . پس از فوت او عيال حاج ميرزا آقاسى شد . در 1309 درگذشت ( مسعود سالور ) .\r\n","page_name":" 7019 ","page_number":319},
  {"content":"\r\n\r\nشعر و خط از تاج الدين ميرزا قهرمانى عميد الدوله\r\n\r\n","description":"","footnote":"","page_name":" 7020 ","page_number":320},
  {"content":"\r\n\r\nتاج الدين ميرزا عميد الدوله\r\n\r\n","description":"","footnote":"","page_name":" 7021 ","page_number":321},
  {"content":"\r\n\r\nشب آخر رمضان است ، به حمد اللّه موفق به گرفتن روزه شدم . خداوند ما و همه رفتگان را بيامرزد به كرم و عزت خودش .\r\nدوشنبه سلخ رمضان - مسجد سپهسالار وداع رفتم . ميرزا عبد اللّه روضه خواند ، قرآن سر گرفتند ، ختم گرفتند . جمعيت بىنهايت بود . مردهء زن ميرزا عبد اللّه گويا از مردها زيادتر باشد . از تمام نقاط شهر جمع مىشوند .\r\n\r\nعكس تازهء مؤلف\r\nعكاس مفلوك روسى عكس مرا بسيار خوب « آگرانديزمان » « 1 » كرد . دو تا داد به چهار تومان قيمت . چند قطعه هم كوچك گرفتم . يكى امريكا براى مهذب الدوله فرستادم ، باقى را دخترها بردند . يكى در اين كتاب گذاشته شد . يك دانه هم مال شيراز خودم را گذاشتم . اگر از عكسهاى اوايل سنم باقى باشد يكى هم از آن مىگذارم تا درست تغييراتى كه حاصل شده معلوم باشد .\r\n\r\nباز تلگراف جمهورى\r\n« ستارهء ايران » امروز باز ستون « ضجهء ملت از آل قاجار » را داشت . تلگراف تنكابون « 2 » بود با ملاير كه در تلگرافخانه متحصن هستيم ، چرا تكليف ما را معلوم نمىكنيد ، چه و چه ، از همان عبارات كپيه . در خاتمه نوشته بود مىگويند جمهورى را بايد مردم به ميل خود بخواهند ، اگر مال مرا نايب حسين كاشى ببرد بايد آنقدر صبر كنم تا خودش بياورد بدهد .\r\n\r\nشعر ملك الشعرا\r\nاشعارى شنيده‌ام ملك الشعرا گفته قريب سيصد شعر ، از به دو اين فضايح تا ختم آن .\r\nنيز اشعارى براى صبا و خانمش بدر الملوك گفته . هيچ‌يك را نديده‌ام .\r\nمسئلهء اجتماع زنها در سنگلج به سكوت گذشت . هيچ طرف تعقيب نكردند .\r\nمحبوسين هم معلوم نشد حقيقت دارد يا ندارد . بهتر هم همين بود كه به سكوت بگذرد .\r\n\r\n\r\n","description":"","footnote":"\r\n( 1 ) - ( - اگرانديسمان ) .\r\n( 2 ) - تنكابون تلگرافخانه هم ندارد ( يادداشت بعدى از نويسنده ) .\r\n","page_name":" 7022 ","page_number":322},
  {"content":"\r\n\r\nطهران شش سالگى ( طفوليت )\r\nطهران 19 سالگى ( شباب )\r\n\r\n","description":"","footnote":"","page_name":" 7023 ","page_number":323},
  {"content":"\r\n\r\nطهران 1342 در سن 83 سالگى ( كهولت )\r\n\r\n","description":"","footnote":"","page_name":" 7024 ","page_number":324},
  {"content":"\r\n\r\n\r\nجمهورى قلابى ( مقالهء عشقى )\r\n« سياست » كه مديرش عباس ميرزا اسكندرى برادرزادهء سليمان ميرزا و مخالف عقيدهء اوست امروز مقاله‌اى از عشقى در تحت عنوان « جمهورى قلابى » درج نموده بود .\r\nچون بىمزه نيست درج مىشود .\r\n« چيزىكه خيلى مضحك به‌نظر مىرسد اين است كه گوسفندچرانهاى سقز جمهورىطلب شده‌اند ( اول تلگرافى كه رسيد مال سقز بود ) و اين گوينده با يك من فكل و كراوات ضد جمهورى هستم و غير عشقى كيست كه اين مسئله را مضحك نمىداند ؟ آيا حقيقتا گوسفندچرانهاى سقز جمهورىطلب شده‌اند ؟ ! آيا حقيقتا گوسفندچرانهاى سقز مىفهمند جمهورى چيست ، جمهورى خوردنى است ، جمهورى پوشيدنى است ، جمهورى را درو مىكنند يا جمهورى نان مىپزد ، يا جمهورى نان مىخورد . جمهورى اسم جانور است . چه شكل گياهى است . اگر جانور است چه شكل جانورى است . اگر گياه است چه شكل گياهى است . جمهورى اين قبيل اشخاص آيا چيز خوبى مىشود . آيا مىشود اين جمهورى را خواست . اگر كسى چنين جمهورى را بخواهد و فايدهء شخصى در آن منظور نكرده باشد آيا مىتوان او را صاحب عقل سليم دانست . اين جمهورى بود ؟ ( به قلم درشت )\r\n\r\nمقالهء روزنامهء وقت تركيه\r\nيك ترجمه از روزنامهء « وقت » تركيه كه اول « شفق [ سرخ 
  ] » نوشت و بعد روز ديگر مكالمه با سردار سپه را درج كرد آن‌وقت « ستاره » عكس شاه را چاپ كرد بدون آن‌كه چيزى بنويسد . فردا « شفق » آن عكس را بهانه قرار داد و پرده از روى كار برداشت .\r\nترجمهء « وقت » هم چيزى نبود جز آن‌كه ايران هم خوب است مثل ما جمهورى شود .\r\nچند مقاله و شعر يك جريده ، يك كنفرانس ضياء الواعظين ، يك تصنيف و هايهوى چند نفر استفاده‌چى ( مقصود شعر عارف است ) ، برافراشتن چند عدد نيزهء قرمز در بيرون دروازهء دولت ، داد و بيداد چند نفر نيزه‌باز و بالاخره پيدا شدن يك اتومبيل حاوى آقايان . . . « 1 » حاصل همهء اينها را بنا شد اسمش را بگذاريم جمهورى !\r\n\r\n\r\n","description":"","footnote":"\r\n( 1 ) و ( 2 ) - نقطه‌چين در اصل است .\r\n","page_name":" 7025 ","page_number":325},
  {"content":"\r\n\r\n\r\nجمهورى سه‌ماهه\r\nخدا بركت بدهد به ايرانى ، « اين طفل يك‌شبه ره صد ساله مىرود » . ما شاء اللّه اين است آدم فوق العادهء جمهورى كه سى سال مقدمه لازم دارد و حتما بايد با دست اقلا دو هزار ديپلمهء دار الفنون اجرا شود . ملت ايران با دست چند نفر بين النهرينى و . . . ( 1 ) در عرض سه ماهه آن را ساخت . جمهورى سه ماهه ديگر بهتر از اين نمىشه . تمامى اهالى شهرهاى معظم ايران مانند دزداب ، ده ملا ، شفارود ، قصر ، قروه ، خمين و سقز با اطلاعات عميق جدا طرفدار جمهورى شدند ( اما به اين شلى هم نبود كه آقا مرقوم مىدارد . خداوند و امام عصر كمك كرد ، آن را نهضت شصت هزار نفرى و اجماع علما برهم زد ) . اما چرا جمهورى صورت نگرفت ( به قلم درشت ) . همدان يك مردى بود يك مشت گل برمىداشت و به شكل گربه مىساخت و مىگذاشت برابر آفتاب خشك مىشد و مىفروخت و اين كار را در يك ساعت انجام مىداد . يك روز از او پرسيدم كه چرا اين گربه‌هاى تو نه صدا مىكنند و نه راه مىروند . جواب گفت گربه‌اى كه با يك مشت گل در يك ساعت ساخته بشود البته نه صدا خواهد داشت و نه راه خواهد رفت .\r\nهمچنين اين جمله را مىتوان در مقابل سؤال چرا جمهورى در ايران صورت نگرفت استعمال كرد ، يعنى بايد گفت جمهورى سه‌ماهه آن‌هم برحسب تقاضاى عموم گوسفندچرانهاى سقز البته با يك هايهوى از ميان خواهد رفت . جمهورى سه‌ماهه البته بهتر از اين نخواهد بود .\r\nمن پس از آن‌كه در روزنامهء « شفق » تلگرافات تهديدآميز را قرائت كردم خدا مىداند چقدر عصبانى شدم و چه سينمائى از ملوك الطوايفى شدن ايران و بالاخره زوال اين مملكت از نظرم گذشت . يك كاغذى به آقاى دشتى نوشتم كه بطور اختصار مضمون آن اين بود . افسوس مىخورم از اين‌كه براى جمهورى سه‌ماهه كه خلاف عقل است انسان از دوستان سه ساله صرف‌نظر كند ، و گرنه خيلى چيزهاى گفتنى و نوشتنى دارم از اظهار آن خوددارى مىنمايم . غرضم اين است از قرارى كه شنيدم آقاى دشتى هم پس از مطالعهء آن مكتوب سه‌ماهه بودن جمهورى را تصديق نموده بودند . بارى اين جمهورى كه سه‌ماهه خودمانى بود اگر يك عدهء خيلى كمى از آزاديخواهان از اين جمهورى هوادارى كردند براى اين بود كه نمىفهميدند كه اين جمهورى جمهورى نيست . ولى قسمت اعظم از آزاديخواهان خصوصا آن عده كه از سايرين هوشيارتر بودند فورى فهميدند كه اين جمهورى قلابى است و به‌شدت از آن [ اظهار 
  ] نفرت كردند و يقين دارم رفته رفته سايرين هم خواهند فهميد كه گول خوردند .\r\n\r\n","description":"","footnote":"","page_name":" 7026 ","page_number":326},
  {"content":"\r\n\r\nبعد مىنويسد در همدان دفعهء اول كه سينما آوردند كسى باور نمىكرد آدم آنجا نيست . تا يكى يكى رفتند جلو دست زدند نگاه كردند تا معلومشان شد . حالا هم يك عده باز نمىفهمند كه جمهورى نبود سينماى آن بود . ( پايان مقالهء عشقى )\r\n\r\nعشقى\r\nعشقى كردستانى الاصل است . پدرش از ملاهاست و همدان توطن نموده . چهل سال ندارد ، اما كثرت استعمال مسكر و افيون و چرس او را سياه و لاغر نموده . اواسط مشروطه همدان بود . ازبس كه فضولى كرد نتوانست بماند و طهران آمد . شعر خوب مىگويد . نثر هم بد نمىنويسد . لنگهء عارف و ملك الشعراست ، چه اخلاقا ، چه عادة .\r\n\r\nعارف\r\nمنتهى عارف چيزنويس نيست و از اينها آلوده‌تر است . طورى كه ماه به ماه از خانه بيرون نمىآيد . شب و روز پاى منقل وافور و ميناى عرق نشسته و براى خمارشكن هم چرس و بنگ استعمال مىكند . عارف قزوينى است در جوانى . . . « 1 » بود . طهران آمد بيشتر نزد نظام السلطنه بود . تصنيف و گاهى غزل مىگفت و در مجالس مىخواند تا مشروطه شد . باز به‌وسيلهء تصنيف جلوه كرد . تياتر مىداد و اشعار خود را مىخواند .\r\nخانهء اين و آن مىرفت . مردم از او دستگيرى مىكردند و به‌همين ترتيبات امرار معاش مىكند و از خانه ندرة بيرون مىآيد .\r\n\r\nعارف‌نامه\r\nاشعار جلال الممالك موسوم به « عارف‌نامه » وقتى كه مشهد رفته بود معرّف اوست .\r\nاين چند شعر را هم معتضد السلطنه از اشعارى كه براى او گفته بود يادش بود و من نوشتم . در مشهد هم تياترى بيرون آورده بود ، همان غزل « كردى نكردى » را در مذمت قاجاريه گفته بود كه اينجا هم با بعضى تغييرات آن‌شب خواند و بر طبع معتضد السلطنه گران آمد . اشعارى انشاد كرد كه اين چند شعر از اوست :\r\n مطربا قدح تو مدح است به رئيس قاجار * نشود مدح خداوند ز شيطان رجيم\r\nياد دارى كه تو را سيد على . . . « 1 » * قدح . . . « 1 » چه ثمر دارد بر مرد عليم\r\nبهر يك قطعه زر و سيم سفيد خود را * به دخو جعفر سردسته نمودى تسليم \r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 7027 ","page_number":327},
  {"content":"\r\n\r\n گر خدا خواست زبان بد تو قطع كنم * بدهم دست تو را زود به دست دژخيم\r\nنه پدر دارى و مادر كه تو را هجو كنم * مطرب بىپدرى هستى با طبع لئيم \r\nفقط من يك كار خوب از اين آدم شنيدم [ اين 
  ] كه وقتى كه سيد ضياء الدين يكى از خانه‌هاى ولىآباد سپهسالار را با مبل و اسباب به وى بخشيد قبول نكرد و تصرف ننمود .\r\nبا وصف آن‌كه سپهسالار يك‌روز داد او را در خيابان آدمهايش زدند .\r\n\r\nملك الشعرا\r\nملك الشعرا خراسانى است ، پدر و جدش هم شاعر و فاضل بودند . پدرش « سروش » « 1 » تخلص مىكرد . فاضل ، شاعر و نويسندهء بسيار خوبى است ( اشعار او را حضرت والاى ما خيلى پسند نموده‌اند ) . ليكن بدبختانه مبتلاى افيون است . نمىشود ملك را در رديف عشقى يا عارف گذاشت ، جز آن‌كه بگوئيم اين يا آنها هم شاعرند و ترياكى .\r\nامشب هم به عادت يك‌ماهه خواب نمىآيد . خواندنى و نوشتنى ديگر ندارم . چاره جز رفتن توى رخت‌خواب و اين پهلو به آن پهلو شدن نيست .\r\n همه آرام گرفتند و شب از نيمه گذشت * آنكه در خواب نشد چشم من و پروين است \r\n\r\nسلام عيد رمضان\r\nسه‌شنبه غرّهء شوال ، 17 ثور .\r\n معشوقه به نام من و كام دگران است * چون غرّهء شوال كه عيد رمضان است \r\nهيچ خواب نرفتم ، حتى پس از نماز صبح . بيرون رفتم . امير نصرت و شاهزاده محسن ميرزا بودند . به اتفاق حاجى افخم همگى به سمت گلستان حركت كرديم . امروز باغ رونق و جلوه‌اى داشت . سواى نظاميان و اعضا سلام همه‌جور آدم براى زيارت والاحضرت آمده بود . وكلا ، رئيس مجلس ، با سفراى ترك و افغان قبل از ما آمده رفته بودند . ما وارد اطاق برليان شديم . دورتادور اطاق محترمين ايستاده ، والاحضرت با لباس نظام مشكى وسط اطاق ( همان‌جور لباسى كه عكس آن در اين مجلد است ) . به مجرد داخل شدن اظهار مرحمت فرمودند . حال شما چطور است . انشاء اللّه مبارك است . با دست اشاره فرموده جا نشان داد . من پشت به جنوب جلوى ارسى وسط اطاق ايستادم ( طول اطاق\r\n\r\n\r\n","description":"","footnote":"\r\n( 1 ) - اشتباه است . پدرش صبورى تخلص داشت . ( ا . ا . )\r\n","page_name":" 7028 ","page_number":328},
  {"content":"\r\n\r\nبرليان جنوب و شمال است ) . افخم الدوله و سايرين همان جلوى در . والاحضرت دفعهء ديگر به من اظهار التفات فرمود . بعد جلوى افخم و محسن ميرزا و سلطان محمود رفتند ، از آنها حال و احوال پرسيدند . مجددا به جاى خود تشريف آوردند .\r\n\r\nسن عز الدوله\r\nآن‌وقت حال حضرت اقدس و الا را از من پرسيدند . عرض كردم چهار ماه است گرفتار پادرد ، دست درد و گاهى مبتلاى هردو هستند . از اطاق بيرون نمىتوانند بيايند .\r\nبسيار عرض سلام رساندند و خيلى اشتياق زيارت دارند ، ليكن نمىتوانند حركت كنند .\r\nفرمود خيلى سلام مرا برسانيد . من هم كمال شوق به ملاقات حضرت و الا دارم . انشاء اللّه خوب مىشوند . ( در حالىكه حضرت و الا را نديده بودم تبليغ رسالت كردم ) . آن‌وقت از سن حضرت و الا جويا شدند . عرض كردم تولدشان هزار و دويست و شصت و يك است . احتساب الملك فضول فورى گفت در جلوس شاه شهيد هشت ساله بودند .\r\nوليعهد رو به من كرد . عرض كردم تاريخ تولد همان است كه عرض كردم . حالا احتساب الملك تاريخ مىگويد چه عرض كنم . فرمودند ( به خنده ) شايد براى اين‌كه سن خودتان كم شود آن را كم مىگوئيد . عرض كردم اين‌كه دليل نمىشود . شاهزاده بچهء كوچك هم دارد ( و دستم را بلند كردم آنقدرى ) . باز خنديد . دماغ داشت فرمود آرزوى من اين است حضرت و الا عمرشان خيلى طولانىتر از اين بشود . مايهء افتخار است .\r\nخوب پسر بزرگشان شما هستيد ، عرض كردم خير . خودش فرمود عماد السلطنه . عرض كردم بلى . بعد شما عين السلطنه ، عرض كردم بله ، بعد افخم الدوله ، يكى هم نوشيروان ميرزا كه لندن تحصيل مىكند .\r\nآن‌وقت و الا حضرت عقب عقب رفته با دست خود سلام نظامى به همه داده داخل اطاق معروف به جنب برليان شدند كه معمولا سلام آنجا جلوس مىكنند ( از عهد ناصر الدين شاه الى حال . چون جلوى اين اطاق حوض است و خيابانى جلو حوض و موقعيت آن براى صنوف نظامى و عمله اكرهء سلام بهتر است . ) . يك مرتبه جمعيت اين اطاق به هم داخل شد ، هركس جلوى آشناى خود رفته مشغول صحبت و خوش‌وبش شد .\r\n\r\nورود سردار سپه\r\nمن جلوى ارسى بودم و بيرون را تماشا مىكردم . ديدم وزرا آمدند زير پاى من ، پشت به ازارهء اطاق ايستادند . يك مرتبه از سمت مخالف سروكلهء رئيس الوزرا با همان شنل\r\n\r\n","description":"","footnote":"","page_name":" 7029 ","page_number":329},
  {"content":"\r\n\r\nآبى ، يقهء قرمز پيدا شد . رسيد به وزرا به همه دست داد و داخل نارنجستان شد . از اطاق اول به اطاق برليان و به اطاق سلام رفت .\r\nما به آن اطاق نرفتيم . همان‌جا ايستاديم . گفتند وليعهد روى صندلى نشست ، قدرى فاصله يا جائى كه معمولا شاه مىنشست كه وسط ارسى وسط باشد ( ارسى سيم ) .\r\nسردار سپه پشت صندلى والاحضرت ، شاهزادگان دست راست ، وزراء دست چپ ( پشت به بدنهء اطاق ) . حرف وليعهد را ما نشنيديم ، اما خطبهء خطيب غرّا بود و قصيدهء حسام الحكما پسر مرحوم شمس الشعرا خيلى مفصل بود . صاحب‌منصبان همه لباسهاى خوب و كلاههاى تل زده ، سربازها لباس تازه . يك دسته كه جلوى من بود و خط افقى كشيده شده بود . وقتى كه فرمان پيش‌فنگ داده شد من درست نگاه كردم فقط يك تفنگ ميان آن همه كوتاه‌تر بود ، مابقى مثل خطى كه نقاش كشيده باشد سر موئى از هم بلند و كوتاه نبود ( افسوس كه سردار سپه خود را داخل سياست و يك امر خيالى كرد و بالاخره معاملهء او با اين مردم سر نخواهد گرفت . )\r\nپس از سلام قريب يك ساعت و ربع سردار سپه با و الا حضرت خلوت كرد . سپس خلوت تمام شد آمد از اطاق ما گذشت . اقلا پنجاه نفر آدم در اين اطاق بود ، احدى اعتنا به وى نكرد . هركس مشغول هر كارى بود همانطور مشغول بود و عمدا خود را ملتفت آمدن او نكرد .\r\n\r\nتبريك عصر\r\nاز ديشب معروف شد كه كسبه و تجار و مردم شهر عصر به زيارت والاحضرت مىآيند . با دائى جان ، محسن ميرزا ، امير نصرت ، شعاع الدين ميرزا منزل آمديم كه عصر هم تماشا برويم . سه به غروب گلستان رفتيم . تهيه از شربت و چاى نديده بودند ، حتى صندلى نگذاشته بودند . معتضد السلطنه چند دفعه نزد وزير دربار و صاحب‌اختيار رفت .\r\nبالاخره به وزير دربار گفت تا مثل شما خرها مدير اين دربار هستيد بهتر از اين نخواهد بود . به والاحضرت هم افخم الدوله گفته بود جمعيت زياد خواهد آمد ، همين قسم هم شد . تا يك ساعت و نيم به غروب جمعيت آمد از هر قبيل مردم و تمام گلستان جمعيت شد .\r\nمعتضد السلطنه رفت حضور والاحضرت . مستوفى الممالك هم كه ديدن عيد آمده بود حضور داشت . گفته بود من نمىتوانم پائين توى جمعيت بيايم . معتضد عرض كرده بود خوب است بيائيد به همه مهربانى كنيد . باز عقلاى دربار رأيش را زدند كه از همان بالا و جلوى ارسى اظهار امتنان كند . كم‌كم مردم جلوى همان اطاق سلام جمع شدند .\r\n\r\n","description":"","footnote":"","page_name":" 7030 ","page_number":330},
  {"content":"\r\n\r\nصندلى گذاشته شد . من با سردار حشمت كالسكه‌چىباشى شاه ( پسر مرحوم شاهزاده يمين السلطان ميرآخور شاه شهيد ، شاعر و فاضل هم بود ) و حاج فخر الملك و صدر الممالك و چند نفر ديگر جلوى نارنجستان روى پلكان ايستاده بوديم .\r\n\r\nدعاهاى سيد جواد سلطان\r\nسيدى بالاى صندلى ايستاد ، گفتند سيد جواد سلطان است . اول مردم را خواهش كرد بنشينند . بعد گفت غرض از شرفيابى اين بود كه ما ملت طهران تبريك و تهنيت عيد را عرض كرده و سلامتى ذات خجسته صفات اعليحضرت ظل اللهى و والاحضرت را از خداى متعال تمنا كنيم . خداوند وجود مبارك شاه ما سلطان احمد شاهنشاه ايران را از تمام بليات حفظ [ كند 
  ] و سايهء او را از سر ما ملت ايران كم و كوتاه نفرمايد . يك‌مرتبه اين جمعيت با هرقدر صدا كه ممكن بود از گلوى خود بيرون بيارند آمين گفتند . خداوند وجود محترم والاحضرت وليعهد گردون مهد ما را از همه بلاها حفظ فرمايد و سايه او را از سر ما ملت كم ننمايد ، باز آمين گفته شد . خداوند حجج اسلام و علماى اعلام را كه هادى طريقت و شريعت ما هستند به سلامت بدارد ، آمين . آمين . خداوند اعادى دين مبين و دشمنان ملت ما را نيست و نابود فرمايد ، آمين ، آمين ، آمين . خداوند ملت ايران را در ميان ملل عالم سرافراز و سربلند فرمايد ، آمين ، آمين . خداوند جمعيت حاضر را در پناه و حفظ خود هميشه سلامت بدارد آمين .\r\n\r\nخداحافظى\r\nپس از اين دعا وليعهد جلوى ارسى آمد . ما نه‌ديديم ، نه فرمايش او را شنيديم . براى آن‌كه مرئى نبود . همين‌قدر برخاستن و صداى دستى كه اين جمعيت زد به ما معلوم نمود كه براى وليعهد است . از ديدن معظم له اظهار شادى و مسرت مىكنند . آن‌وقت خطابه‌اى كه نوشته بودند مشير السلطنه گرفته جلوى ارسى تقديم كرد . بعد معلوم شد چون نسبت به سردار سپه تندروى در لايحه شده بود ملتفت شده بودند و نگذاشتند قرائت شود .\r\nخوب هم كردند . آن‌وقت دو سه نفر سيد و كلاهى هريك به نوبه زنده باد شاهنشاه ، زنده باد والاحضرت گفتند . جمعيت به آنها متابعت كرد كه فضاى باغ را پر كرد . بعد سيدى فرياد زد والاحضرت مرخص فرمودند . مرخص فرمودند . مردم حركت كردند . ما هم رفتيم جلوى قصر ابيض چاى بخوريم . مجددا ديديم مردم رفتند جلوى اطاق و الا حضرت و باز صداى دعا و ثنا و زنده باد برخاست . سپس مردم توى باغ پراكنده شدند و باز هم جمعيت مىآمد .\r\n\r\n","description":"","footnote":"","page_name":" 7031 ","page_number":331},
  {"content":"\r\n\r\n\r\nدوباره آمدن وليعهد\r\nدر اين بين دو سه نفر آمدند نزديك ما پيش شيخ عبد الحسين خرازى ( يكى از متنفذين و زرنگهاى اصناف ) شروع كردند به حرف زدن . مىگفت به خدا دو مرتبه آوردمش جلوى ارسى نمىدانيد چه قشنگ بود . پرسيد چطور . گفت مردم خوب او را نديده بودند . گفتم من الان درست مىكنم ، اگر باز وليعهد را به شما نشان ندادم هيچم درست نيست . بلند شدم فرياد كردم والاحضرت را مىخواهيم زيارت كنيم . آنقدر گفتم گفتم تا والاحضرت دومرتبه آمد جلو و به ما سلام نظامى داد . خوب تماشايش كرديم .\r\nبعد تشريف برد . معلوم شد مراجعت مردم و آن زنده‌بادهاى دومى براى اين بود .\r\n\r\nچاله‌ميدانيها - باباها\r\nمعتضد السلطنه برخاست و با اين دو سه نفر اظهار مهربانى كرد . بعد پرسيد من اسم شما را بايد بدانم . گفت نوكر شما مشهدى حسن ناخن‌سياه چاله‌ميدانى ، آن يكى گفت نوكر شما مشهدى جعفر چاله‌ميدانى . معتضد السلطنه سرى به احترام حركت داد و گفت خدمت شما مىرسم و زود رفتند . بعد معلوم شد هردو علاف و از آن سردسته و « بابا » هاى چاله ميدان مىباشند .\r\nمردم كنار درياچه‌ها و خيابانها و چمنها نشسته بودند دست و رو مىشستند ، وضو مىگرفتند . چپق و سيگار مىكشيدند . بعضيها عباى خود را پهن كرده نماز مىكردند در كمال آزادى و راحتى . مغرب ما بيرون آمديم ، بعضيها مىرفتند اما جمعى هم داخل مىشدند و هنوز در باغ مملو آدم بود . جلوى سر در شمس العماره توى ميدان به قدر پانصد نفر زن ايستاده بودند كه از اغلب مردمى كه بيرون مىآمدند حال و سراغ مىگرفتند و اظهار مسرت مىكردند . ما به جمعى كه جلوى مغازهء ارباب فريدون ايستاده بودند گفتيم والاحضرت يك‌روز هم از خانمها پذيرائى مىكند . يك‌مرتبه جيغ زده و گفتند اى چه خوب شد . ما هم به زيارت او مىرويم . بعد خنده كرديم و فهميدند شوخى نموديم .\r\nنمىدانم جريدهء فحاش « ستاره » جمعيت و احساسات امروز را هم مىنويسد فراش و باشماقچى ، مهتر و جلودار و بت‌پرستهاى دربار و مدرس و خالصىزاده بودند ، يا نمىتواند انكار كند توده و ملت حقيقى ايران بود . چنانچه روز تاريخى دوم حمل را نوشته بود .\r\n\r\n","description":"","footnote":"","page_name":" 7032 ","page_number":332},
  {"content":"\r\n\r\n\r\nعز الدوله و امور زندگى\r\nآمدم منزل . چون خدمت حضرت و الا نرسيده بودم اندرون رفتم . هنوز پايشان خوب خوب نشده و كسالت دارند . با اين‌حال تمام كار خود را از رسيدگى به سياههء خرج اندرون تا كارهاى ده و ملك را رسيدگى مىفرمايند و براى آن ذره‌اى كسالت ندارند . من مشهدى اكبر لله آقا را ديدم الاغ آورده خاكروبهء دالان را مىبرند و قرقر مىكند كه حضرت و الا نوشتهء هفت سال قبل را بيرون آورده كه خاكروبهء عمارت را در ماهى پنج هزار قبول نموده‌ام و مىفرمايند از روى نوشتهء خودت حالا هم بايد عمل كنى . اين‌طور ما شاء اللّه حضرت و الا در كار خود و حفظ اسناد و لو نوشتهء پوچ مشهدى اكبر باشد مواظبت دارند .\r\n\r\nمعتضد السلطنه و مدرس\r\nمعتضد السلطنه مىگفت لرها مشغول چاپيدن و زدوخورد با قشون هستند ، خصوصا پس از اين حكايت جمهورى . گفت صبح خدمت مدرس رفتم تمام‌قد تواضع كرد . براى آن‌كه چند روز قبل آنجا رفتم گفت چرا كمتر تشريف مىآوريد . جواب گفتم حقيقة ما عادت نكرده‌ايم به ما بىاعتنائى كنند .\r\nجمعه چهارم شوال - امروز علما همه مسجد رفتند ، وعاظ مثل ماه رمضان به منابر .\r\nمىگويند هر جمعه به همين ترتيب خواهد بود . ما دست از وعظ و نصايح كشيديم كه اين بلا را نزديك بود به سرمان بياورند . ليكن ما تجربه نموده‌ايم كه مىفرمايند ولى زود ترك مىكنند .\r\n\r\nتغييرات حكام\r\nقبل از حمل براى آن‌كه مبادا بعضى از حكام مخالف جمهوريت باشند ، به‌عنوان آن كه مىخواهيم ترتيب جديد بدهيم [ آنها را 
  ] احضار و معلق كردند ( معلق هم لغت جديدى است كه باطنا عزل است ، مثل فوق العاده كه همان قلّق و خدمتانهء قديم است .\r\nمثل رئيس اجرا كه همان فراش‌باشى استبداد است ) . اينك بعضى را ابقا و برخى تغيير نمودند .\r\nفارس به جاى نصرت الدوله كه وكيل شده وثوق السلطنه مىرود ، كرمان به جاى سردار معظم كه وكيل شده نظام الدوله ، خراسان به جاى سردار اسعد وكيل بختيارى حشمت الدوله ، تبريز به جاى اسمعيل خان امير لشكر سرهنگ سالار نظام كفيل شد\r\n\r\n","description":"","footnote":"","page_name":" 7033 ","page_number":333},
  {"content":"\r\n\r\n( مشار اليه را آنقوره نزد كمال پاشا فرستاده بود ) ، فخر الممالك پسر حاج فخر الملك كه چند سال بود نهاوند بود حكومت ولايت ثلاث ، لواء الدوله سردار مختار خودمان كه نور بود حاكم قزوين ( اين دو نفر اخير به توسط حاج عز الممالك حاكم شدند . )\r\n\r\nمقالهء فرانسه ضد شاه\r\n« ستاره » آرتيكل روزنامهء پاريس موسوم به « فان تيزى » را به فرانسه و ترجمهء فارسى كه در مذمت و عياشى شاه بود درج نموده بود . همه مىدانند رهنما مدير « ايران » را با سه نفر ديگر سردار سپه به پاريس و لندن براى همين كار فرستاد « 1 » كه در جرايد آنجا پول داده و بعضى آرتيكلها درج نمايند . ليكن چندان مؤثر واقع نشد . فقط اين يك آرتيكل رسيد .\r\nآن‌هم دير و وقت بسيار گذشته بود .\r\n( شاه مردى است متين ، حسابى ، عاقل ، هرگز پيرامون كار زشت آن‌هم در ممالك خارجه نمىشود . جرايد آنجا هم به‌غير ايران است . )\r\n\r\nدكتر احياء الممالك\r\nبه امضاء دكتر احياء الممالك نامى نوشته بود در مجلس را بايد بست . « سياست » جواب داده بود آن قدرت كجا بود . ايضا فوق العاده‌اى منتشر شد كه احياء الممالك از زمرهء اشخاص ضاله و مضله است . طهران كمتر او را مىشناسند بروند از سمنانيها بپرسند . تا تدين ، عدل الملك ، دبير اعظم و امثال آنها اطراف سردار سپه هستند ما را نمىگذارند راحت و ساكت باشيم . در مجلس را ببندند كجا را باز كنند . اين راهنمائيهاست كه شما را منفور همه نموده است .\r\nشرحى « ستاره » از خالصىزاده تكذيب كرده و آخرش نوشته بود ما حجة الاسلام ، مجتهد عالم خيلى داريم كه محتاج تو عرب نباشيم . خوب است اگر بين النهرين راهت نمىدهند تركستان به روى .\r\n\r\nهتاكى حاجى آقا جمال نسبت به سردار سپه\r\nحاجى آقا جمال مجتهد روز آخر رمضان خيلى نسبت به سردار سپه هتاكى كرده و سپس تمام زن و مرد مسجد را به كلام اللّه قسم داد كه پيروى از قرآن نموده گوش به اين حرفهاى لغو جرايد و مردم گمراه ندهند . زنها همه برخاسته كلام اللّه به دست در مقابل\r\n\r\n\r\n","description":"","footnote":"\r\n( 1 ) - براى اطلاع بيشتر از اين موضوع به كتاب « نامه‌هاى محمد قزوينى به تقىزاده » مراجعه شود . ( ا . ا . )\r\n","page_name":" 7034 ","page_number":334},
  {"content":"\r\n\r\nحجاب و مناهى قسم ياد نموده ، مردها هم قسم خوردند ، بلكه چند مرتبه . شنيدم در غالب مساجد مراسم تحليف به عمل آمده است و همه در مقابل كلام اللّه عهد و ميثاق نموده‌اند .\r\n\r\nجمهورى زوركى\r\nجمهورى زوركى ما فعلا وجههء مذهبى پيدا كرده است . تا به فلان بازارى مىگوئى جمهورى جواب مىدهد يعنى زنم ، مادرم سر باز كوچه برود . به آن مشهدى مىگوئى جواب مىدهد يعنى درب مجلس را قفل كنند . امروز ديگر محال است از ذهن اين مرد و زن بيرون كرد ، تا بعدها چه شود . بىدين زياد شود يا بادين ، بسته به شدت و ضعف آن است .\r\n\r\nمقاله دربارهء جمهورى و سلطنت در اسلام\r\nاين آرتيكل را هم جريدهء « قانون » به قلم ضياء الدين مدير مدرسهء اتحاديه نوشته بود كه مختصر آن درج افتاد .\r\nاسلام - جمهوريت - خلافت - سلطنت\r\nدر اين ايام كه مسئلهء جمهوريت ايده‌آل بعضى از جرايد مركزى شده و همه‌روزه در موضوع فوق مقالات نشر مىشود چون پاره‌اى از آن مقالات مىخواهند مسئلهء جمهوريت را مطابق با وضع خلافت و سلطنت اسلامى جلوه دهند مرا وادار نمودند كه طريق خلافت و سلطنت اسلامى را نوشته و شقوق آن را خاطرنشان عامه نمايم .\r\nطريقهء خلافت و سلطنت در اسلام بر دو قسم است : يكى به اعتقاد اهل تسنن و ديگرى به مذاق شيعه . اما به عقيدهء تسنن آن است كه مىگويند رسول خدا از دار دنيا به نعيم عقبى رحلت فرمودند و جانشين و خليفه براى خود تعيين نفرمودند . ناچار عموم مسلمين شهر مدينه به يك اكثريت قريب به تامه ابو بكر را به جانشينى آن حضرت معين كردند . ابو بكر هم امر خلافت را به عمر تفويض نمود . عمر پس از خود به شورى واگذار كرد و عثمان بن عفان برحسب تصميم اهل حل و عقد رئيس مسلمين شد . چون كشته شد بدون تعيين نمودن جانشين از دنيا رفت . جمهور صحابهء رسول خدا با امير مؤمنان بيعت كردند و آن جناب هم چون بدون تعيين خليفه به قول آنها از دنيا رحلت فرمود مسلمين با حضرت مجتبى بيعت كردند و آن جناب خلافت را به معاويه تفويض كرد . پس از آن معاويه خلافت را در خانوادهء خود موروثى نمود . پس معاويه نخستين كسى است كه در خصوص سلطنت اسلامى بدعت گذاشت و آن را ارثى كرد و اين سيره در خلفاى\r\n\r\n","description":"","footnote":"","page_name":" 7035 ","page_number":335},
  {"content":"\r\n\r\nبعد او چه در هر سلسلهء خلفا ثابت بود .\r\nمسئلهء ديگر آن‌كه اهل تسنن براى خلافت چهار شرط هم قرار مىدهند كه خليفه بايد داراى آن باشد : اول علم ، دوم عدالت ، سوم كفايت ، چهارم كامل بودن حواس . يك شرط اختلافى هم هست كه از قريش باشد .\r\nسلطان سليم عثمانى در سنهء 933 خلافت بنى عباس را در مصر منقرض [ ساخت 
  ] و خود را خليفه ناميد . بعد تاريخ سلطان سليم كه چه قسم خلافت را صاحب شد مىنويسد .\r\nاما سلطنت و خلافت به طريق شيعه آن است كه مىگويند حضرت رسول اكرم براى خود جانشين تعيين نمود و چگونه مىشود عقل كل و مربى عالم امكان از دنيا بروند و خليفه براى خود تعيين نفرمايند . پس حضرت رسول اكرم دوازده خليفه براى خودش تعيين نمود كه هريك پس از ديگرى مرجع امور مسلمين باشند . اگر نويسندگان معاصر كتب معتبرهء اخبار از قبيل اصول كافى ديده بودند يا از علماء اعلام سؤال كرده [ بودند 
  ] اين مهملات را نمىنوشتند و نمىگفتند .\r\nبارى حضرت رسول امور مسلمين را پس از غيبت امام ، حق طلق مجتهد وقت [ دانسته 
  ] است و تا زمان سلاطين كامكار صفوى [ مذهب شيعه 
  ] رسمى نبود بلكه در عداد حزبى از احزاب مسلمين شمرده مىشد و شاه اسمعيل صفوى مذهب شيعه را رسمى نمود و ظاهر ساخت . اگرچه آل بويه هم شيعه بودند ليكن چون در آن ايام باز اسم خلافت باقى بود و خلفاى عباسى هم سنىمذهب بودند آل بويه نتوانستند كاملا مرام خود را انجام دهند . پس رسميت تامهء مذهب شيعه از زمان سلاطين صفوى شروع مىشود و آنها چون مىدانستند كه سلطنت حق علماست ناچار هميشه دربار خود را به وجود مبارك علماء مزين مىداشتند و در كليهء امور سلطنتى طرف شور واقع مىشدند ، حتى در اسفار هم علماى وقت همراه آنها بودند .\r\nخوب است فضلاء معاصر رجوع به تواريخ فرمايند از قبيل عالم آرا و هشت بهشت و غيره . آن‌وقت مىفهمند كه چگونه علما مسلط بر آنها بودند و خود سلاطين هم مقام خود را در جنب آنان مقام نيابت مىدانستند و سلطنت را وديعه و سپرده از جانب آنها .\r\nاين رويه تا آخرين سلطنت صفويه باقى بود . اول كسى كه اين رويه را باطل كرد نادر شاه افشار بود . آن‌وقت ترتيب قتل صدر الصدور را مىنويسد و اين‌كه دو ثلث قشون نادر سنى بود . ساير علما ممكن نشد حرف بزنند .\r\nاين رويه باقى بود تا در عهد فتحعلى شاه كه مجددا رويهء سلطنت را تجديد كرد .\r\nمرحوم شيخ جعفر كبير را به دربار خواست و اجازهء نيابت سلطنت خواست و مرحوم\r\n\r\n","description":"","footnote":"","page_name":" 7036 ","page_number":336},
  {"content":"\r\n\r\nشيخ اجازه داد و كتاب كشف الغطاء را براى او نوشت و فرمودند اگر از احكام مقررهء شرع انور تخطى كنى تو را معزول مىكنم و بعد از تشريف بردن شيخ مكرر حضرت معصومه مشرف شد . كسب تكليف از مرحوم ميرزا ابو القاسم قمى صاحب « قوانين » مىكردند و جنگ روس هم به اجازهء علماء بود و مرحوم حاج سيد محمد مجاهد و مرحوم ملا احمد نراقى فرمودند كه مسامحه كنى تو را عزل و تكفير مىكنيم .\r\nمرحوم شاه شهيد ناصر الدين شاه در اوايل از فرمايشات حاج ملا على كنى تخطى نمىكرد و نهايت تمكين را از مرحوم حاجى داشت . پس از فوت حاجى باز طريقهء نادرى شروع شد ( چه واقع گرديد كه آن طريقه پيش‌آمد موضوع ديگرى است ) . تا وقتى كه مسئلهء مشروطه پيش‌آمد و سلطان مسلوب الاختيار گرديد . در واقع سلطنت حق ملت شد و از سلطان به جز اسمى باقى نمانده است .\r\nاين بود طريقهء سلطنت شيعه كه حق طلق علماء اعلام يعنى مجتهد جامع الشرايط است . او بايد يك نفر را از جانب خود به نيابت معين كند نه آن‌كه معاصرين ما در جرايد مىنويسند . مملكت ما مملكت شيعه ، روزنامه‌نويس ما شيعه ، اما [ به 
  ] عقيدهء اهل تسنن بىشباهت نيست . به مثل شتر مرغ كه به او گفتند پرواز كن گفت شترم . گفتند بار بردار گفت مرغم .\r\nاز مقاله‌نويس سؤال كنى تو شيعهء اثنى عشرى هستى يا سنى مسلما مىگويد شيعهء خلص مرتضى على . اما اگر سؤال كنى اين چه عقيده است كه اظهار مىكنى نمىدانم چه جواب خواهد داد . در اينجا ممكن است كه با صاحبان همان مقالات هم‌عقيده شده يعنى ما هم سنى شويم بگوئيم امر خلافت جمهورى است نه وصيتى . حال يك نفر شيعه‌مذهب از ما سؤال كند كه اگر مسئلهء خلافت جمهورى است پس چرا ابو بكر ، عمر را خليفه كرد و اگر شخصى بود چرا رسول اكرم براى خود جانشين تعيين نكرد . آن‌وقت ما ناچاريم كه بگوئيم يا نعوذ باللّه پيغمبر خطا نمود و يا ابو بكر مرتكب خلاف شد .\r\nدر خاتمهء مقالهء خود عرض مىكنم من داخل در شخصيات نيستم و سخن از شخص نمىگويم . چون اين مسئله يك مسئلهء علمى تاريخى بود و مخالف با مذهب شيعه مرا مجبور نمود كه به اين مقاله خاطر هموطنان محترم خودم را از طريقهء سلطنت شيعه مستحضر نمايم . البته فعلا علماى عظام هستند كه همين مطالب مرا تصديق خواهند فرمود .\r\nضياء الدين مدير مدرسهء اتحاديه .\r\n\r\n","description":"","footnote":"","page_name":" 7037 ","page_number":337},
  {"content":"\r\n\r\n\r\nاخبارى از شاه هنگام سفر به فرنگ\r\nمن سالار [ اعتضاد 
  ] را مختصرا ديدم . گفت تا سرحد كمال بىاعتنائى به ما شد و شاه براى آن‌كه خودش را از چنگ اين آدم نجات بدهد به‌عجله مىرفت ، حتى در كرمانشاهان كه شوفر فرانسوى ما ندانسته اتومبيل من و حكيم الدوله را جلوى اتومبيل امير لشكر انداخت امير لشكر فحش داد و شوفر جواب [ داد 
  ] . چيزى نمانده بود امير لشكر تيربارانش كند . در سرحد اتومبيل شاه گذشت مال وزير جنگ ايستاد . بعد شاه مراجعت كرد و با او وداع نمود . شاه قضيه را مىدانست بعد كه تلگرافات رسيد به توسط ناصر الملك و ممتاز السلطنه با انگليسها داخل مذاكره شد . همه را سياست‌مآبانه جواب مىدادند . از آنها كه مأيوس شد به‌توسط فرانسه‌ها با روس گفتگو كردند . اما شاه امر را ختم‌شده مىدانست .\r\nاز قوام السلطنه و وثوق الدوله جويا شدم . گفت آنها در آنجا مثل ناصر الملك و ممتاز السلطنه سفير ما در فرانسه اهميت ندارند و كاركن نيستند .\r\nپرسيدم شما چرا آمديد . گفت از اول هم بنا نبود ما زياد بمانيم . اين حكايت هم در جلو آمد گفتيم براى خود تلاش كارى كنيم .\r\nشاه در هتل مجستيك منزل دارد . ما در آپارتمان ديگرى . ناهار و شام همان خدمت شاه مىخورديم . گاهى هم آشپز شاه غذاى ايرانى درست مىكرد ، آن‌روز غالب ايرانيها مهمان بودند .\r\n\r\nتهديد شاه توسط هاوارد\r\nاز محمد على شاه پرسيدم . گفت [ به 
  ] نيس براى ملاقات شاه آمد با پسر و دختر و ملكه چهل روز ماند . خرجش زياد است . محل اقامت دائمى او اسلامبول است . دو پسر بزرگ دارد سلطان حميد و سلطان محمود ، دو دختر خديجه خانم كه عيال شعاع السلطنه پسر مرحوم شعاع السلطنه شده و آسيه خانم « 1 » كه هنوز شوهر ندارد . همه به لباس اروپائى بودند . به شاه نصيحت مىكرد ، در باب كودتا مذمت . شاه مىگفت گاهى كارها به جبر و عنف واقع مىشود تقصير كسى نيست ، چنانچه خودتان استعفا داديد ، سفارت رفتيد . هاوارد به من تهديد كرد كه اين كار بايد بشود .\r\nاز ظل السلطنه كه آمده پرسيدم وسواسش ترك شد ، گفت خير . متصل دستكش در دست و همان لباس كثيف دوخت ايران و يك تخته نان خشك توى جيبش . آنقدر\r\n\r\n\r\n","description":"","footnote":"\r\n( 1 ) - آسيه خانم بعدا با سلطان مجيد ميرزا پسر سالار الدوله ازدواج كرد . ( مسعود سالور )\r\n","page_name":" 7038 ","page_number":338},
  {"content":"\r\n\r\nكثافت‌كارى كرد كه حساب نداشت . از پيش شاه گريخت رفت پيش ملكه . آنجا هم نتوانست بماند . آدم محمود ميرزا را فريب داد ، با پول او فرارا ايران آمد . . .\r\n\r\nآيروپلن خريدارى\r\nدوشنبه هفتم شوال - فخر الملك با خانواده باغ خودش شهر نو مىرفت . من و معتضد السلطنه را هم دعوت كرد . من رفتم ديدم نه مرد آنجاست نه زن . راه دور ، پياده رفتن به اختيار ، مراجعت به اجبار . در اين بين دو آيرپلن دولت كه از روسها خريدارى شده و انزلى آمده بود در هوا نمودار شد . براى تماشاى آن فواحش شهر نو همه از منازل بيرون آمدند با لباسهاى رنگارنگ و صورتهاى زرد سياه كثيف لاغر . آيروپلنها نمايش بالاى شهر داده در نزديك امامزاده حسن قلعه‌مرغى كه چند ماه قبل انگليسها براى آيروپلن خود تهيه نموده بودند نزول نمودند .\r\nحقيقة من خجالت مىكشيدم كه در شهر نو پياده راه مىروم و پيش خود خيال مىكردم هركس مرا ببيند تصور باطلى مىكند . مثل آن‌كه من هر زنى را مىديدم گمان بد مىنمودم .\r\nبا كمال خستگى منزل آمدم . معلوم شد حاج زرى خانم كه پائيز گلولهء شكم او را در مريضخانهء امريكائى بيرون آورده بودند اين دو سه روزه حالش برهم خورده . چون در خانهء فخر الملك افتاده و ديشب حالش بدتر شده به باغ تشريف نياوردند .\r\n\r\nچهل هزار دروغ ( قرض پول )\r\nمنازعهء جرايد هنوز در كار است . جمهورى فقط [ در 
  ] « ستارهء ايران » و « كوشش » است . ديروز « ستاره » نوشته بود چهل هزار تومان تومانى يك شاهى وليعهد قرض كرده بود كه خرج تبليغات ضد جمهورى كند . امروز « قانون » جواب قشنگى نوشته بود كه اولا جمهورى نيست كه ضد آن تبليغات شود ، مرد ، گوربه‌گور شد . ثانيا آوازهء خست شاه كه همه‌جا پيچيده . وليعهد هم كه معروف است همه ماهه قرض مىكند . آن لوطى كه در اين ميانه چهل هزار تومان آن‌هم در يك شاهى نزول قرض بدهد كى سراغ دارد . بالاى آرتيكل نوشته بود چهل هزار دروغ .\r\n\r\nدو روزنامهء تازه\r\nامروز روزنامه‌اى به اسم « صلاح بشر » و ايضا جريدهء تازه [ اى 
  ] به اسم « مردان كار » منتشر شد . هردو ضد جمهورى و بسيار بد نوشته بودند .\r\n\r\n","description":"","footnote":"","page_name":" 7039 ","page_number":339},
  {"content":"\r\n\r\n\r\nآتش زدن عكس سردار سپه\r\nقمر الدوله و نزهت الملوك خانهء من بودند . قمر الدوله با خانم سالار [ اعتضاد 
  ] چند روز قبل حجرهء كاشانى رفته عكس سردار سپه را خريده در حضور خودش و شاگردانش و چند نفر مشترى آتش زده ، بعد ميان خيابان انداخته بيرون آمدند . مردها گفتند اين‌اند شيرزنهاى شهر ما . معير الملك به خان « 1 » پسر نصير الدوله التجا برده . مرا از دست خانمها نجات ده . او انكار نموده كه چنين چيزى نيست . زنها ضديت غريبى دارند . خانم نصير الدوله مىگفت من يك زن نديدم كه مخالف نباشد و فحش ندهد .\r\n\r\nحشمت الدوله ( حاكم ) و امير لشكر شرق\r\nمعتضد السلطنه مىگفت حسين آقاى امير لشكر شرق « 2 » به حشمت الدوله پيغام داده اگر راضى هستى كه ماهى ششصد تومان بگيرى صبح عبا كول كرده به آستانهء رضوى زيارت رفته به خانه مراجعت كنى خراسان بيا ، و الّا بخواهى به كارى دخالت كنى نيا . او هم استعفا داد .\r\n\r\nمواجب حكام\r\nمواجب حكام را خيلى خيلى كم كرده‌اند . فرمانفرما ششصد ، سايرين چهارصد و دويست كه خرج ناهار و شام آنها نمىشود . شهرت دارد لرستان برهم خورده نظاميان را كشته‌اند ، خبر را پنهان مىكنند . مشهد بلوا شده . رئيس نظميه سالار نصرت « 3 » و جمعى از طرفين كشته شده‌اند . [ وضع 
  ] طهران هم خوب نيست . انگليسها آتش را روشن كردند .\r\nامراى لشكر تشريف بردند . ديگر پاكتها مهر سانسور جمهورى ندارد ، و ليكن وزير جنگ و كاركنهاى عاقلش هنوز دست برنداشته [ اند 
  ] چنانچه از جرايدشان پيداست .\r\n\r\nپيغام‌آورى ظهير الاسلام\r\nحكايت پيغام به والاحضرت را من از معتضد السلطنه كه از زبان شاهزاده يمين الدوله شنيده بود شرح مىدهم . يمين الدوله گفت روز چهارشنبه 20 حوت صبح ظهير الاسلام\r\n\r\n\r\n","description":"","footnote":"\r\n( 1 ) - نام اين پسر نصير الدوله عبد الوهاب خان بوده است كه به احترام نام جدش او را خان خطاب مىكردند .\r\n( م . سالور )\r\n( 2 ) - سرلشكر حسين خزاعى . ( م . سالور )\r\n( 3 ) - قتل رئيس نظميه دروغ بود . بلوا را پسر آقا شيخ محمد براى حبس و تبعيد پدرش برپا نموده است .\r\n( يادداشت از نويسنده )\r\n","page_name":" 7040 ","page_number":340},
  {"content":"\r\n\r\nخانهء من آمد در حالىكه در اطاق من ظهير السلطان پسر بزرگ ظهير الدوله و يك نفر ديگر ( اسمش فراموش معتضد شده بود ) نشسته بودند . فورى ظهير السلطان گفت الحمد للّه يك پاى قمارمان كم بود آمد . ظهير الاسلام بدش آمد . گفت به خدا از شما مىرنجم . گفت جهنم . پس از قدرى توقف گفت با شما عرض محرمانه دارم . من كه اوضاع را مىدانستم رفتم بيرون روى نيمكت دم درياچه . قسمها خورد كه من از طرف رئيس الوزراء نمىگويم و قسمها داد مبادا از جانب شما به رئيس الوزراء از قول من گفته شود . به والاحضرت عرض كنيد براى شما خطر دارد ، خوب است قبول كنيد ماهى پنج هزار تومان به شما بدهند در قصر قاجاريه و داوديه يا سرخ حصار و جاجرود اقامت نموده ، يك دسته نظامى گارد مخصوص و پاسبان شما باشد - كه از حرف او معلوم است از جانب رئيس الوزراء آمده - و مىگويد نيامده - و نگوئيد كى اين پول و اين قصور و اين گارد را به غير او مىدهد . گفتم من جرأت نمىكنم . باز قسم داد مبادا جائى اظهار شود كه مرا چنين و چنان مىكنند . او رفت روز شنبه از خانهء احتشام السلطنه تلفن شد من به ملاقات بيايم . گفتم خدمت والاحضرت مىروم . گفتند كار لازمى است . گفتم عصر ، گفتند نمىتوانيم روز يكشنبه صبح . من رفتم به وليعهد گفتم جواب داد گه خورد .\r\n\r\nواسطه‌گرى مخبر السلطنه و ديگران\r\nيكشنبه احتشام السلطنه ، معين الدوله ، مخبر السلطنه آمدند . آنها هم پس از غم‌خوارى و دلسوزى و افسونها همين مطلب را گفتند . من باز جواب دادم جرأت نمىكنم . قسم دادند بگو . گفتم جرأت ندارم . رفتند .\r\nسه‌شنبه از خانهء مشار الملك ( حسن سياه نوكر ميرزا سعيد خان وزير خارجه كه در اين عهد چند دفعه وزير و آخر وزير دربار شد . سردار سپه گفت توطئهء قتل مرا كرده تبعيد شد ( همين ظهير الاسلام [ هم 
  ] متهم شد . به قم تبعيد شد ) تا رفت اروپا و اول آغاز جمهورى برحسب احضار سردار سپه آمد و جزو دسته [ اى 
  ] شد كه پس از رياست جمهورى رئيس الوزراء شود ، داستان عليحده دارد ) [ آمدند 
  ] كه فردا صبح تشريف بياوريد كار لازمى دارم . رفتم . سه نفر فوق الذكر بودند و همان صحبت به ميان آمد جز ذكر پنج هزار تومان و محل سكنا . گفتم حقيقت اين است ظهير الاسلام و اين آقايان آمدند چنين گفتند . من فقط يك روز به وليعهد به‌طور ايماء و اشاره عرض كردم . چنان متغير شد كه جرأت نكردم تتمه را بگويم و فرمودند مرا تكه‌تكه كنند ترجيح دارم تا بروم سرخه حصار . مرا بايد جلوى تخت طاوس بكشند و نعش مرا خارج ببرند .\r\n\r\n","description":"","footnote":"","page_name":" 7041 ","page_number":341},
  {"content":"\r\n\r\n\r\nجواب مشار الملك\r\nيك مرتبه مشار الملك متغير و برافروخته شد و گفت ملت پولش كجا بود ، ملت كجا دارد قصر و شهريه بدهد . ملت همين قدر جان او را ببخشد كافى است . گفتم اين احتشام السلطنه است و حضور دارد كه با دو رفيق خود آمد و به من گفتند .\r\nاحتشام السلطنه گفت من دروغ نمىگويم . همين‌طور به ما گفتند ما هم گفتيم . باز مشار الملك گفت خير خير ، فقط جانش و الا آن هم هدر است . من گفتم يك نفر ديگرى را براى تبليغ اين مطالب پيدا كنيد ، من نمىتوانم . برخاسته رفتم راست دم اندرون وليعهد و احضار اندرون شدم . تفصيل را گفتم . باز وليعهد فرمودند گه خوردند . آن‌وقت دو دفعه مخبر السلطنه و احتشام السلطنه و معين الدوله را مستقيما خدمت والاحضرت فرستادند و آن جوابها را شنيدند كه من از قول مخبر السلطنه ذكر نمودم و محتاج تكرار نيست .\r\nجمعه يازدهم شوال ، 28 ثور - اغلب روزها بارندگى مىشود . در ولايات سيل و تگرگ خيلى آمد غالب جاها و طهران حاصل را زنگ زده است .\r\n\r\nمنازعه در باغ طوطى\r\nدو مطلب تازه واقع شده . جمعى از افراد نظاميان تيپ عراق در حضرت عبد العظيم از تعديات ما فوق خود متحصن شده بودند . چند شب قبل به حكم سردار سپه جان محمد خان جمعى را روانه مىكند از پشت‌بام وارد باغ طوطى شده آنها را بگيرند . منازعه مىشود . يك نفر قهوه‌چى كشته مىشود . چند نفر دستگير [ مىشوند 
  ] ، چند نفر ديگر فرارا توى صحن مىروند . مىگويند دستگيرشدگان را هم جان محمد خان بقدرى گاو سر زده كه دو نفر آنها تلف مىشوند . از آن روز الى حال دكاكين حضرت عبد العظيم بسته و مردم تعطيل [ كرده‌اند 
  ] . شهر هم به واسطهء فرمايش آقايان تعطيل نشد و الا تعطيل مىكردند . معلوم است همه كس از اين قضيه بد مىگويد . در جرايد بد مىنويسند كه نسبت به آن مقام بىاحترامى شده است .\r\n\r\nكتك زدن يهوديها مسلمان را\r\nقضيهء ديگر - به يك نفر مسلمان كه مرض استرخا داشت و شغلش مدح‌خوانى و تكدى بود داخل خانهء يهودى شده بود يا در كوچه جلوى خانه يهودى نشسته بود كه گمان دزد مىكنند . او را كتك مىزنند ، غش مىكند . پليس مىرسد و نظميه مىبرند تلف مىشود . مسلمانهاى چاله‌ميدان ، پامنار ، سرچشمه به هيجان آمده اولا دو روز يهوديها را\r\n\r\n","description":"","footnote":"","page_name":" 7042 ","page_number":342},
  {"content":"\r\n\r\nهرجا ديدند كتك زده ، حتى چند نفر را زخمى كردند . سپس خانهء حجة الاسلام آقا شيخ عبد النبى اجتماع نموده اجازه مىخواستند محله را خراب و تاراج كنند . آقا جلوگيرى كرد . آژان زياد در محله و اطراف آن گذاشتند . هنوز مسئله خاتمه نيافته است . امروز در مساجد اين مسئله مطرح بود و هردو را نسبت به حضرت اشرف مىدادند و ناسزا مىگفتند كه اهانت به اسلام شده ، اين مرد ديانت ندارد .\r\n چو آمد به موئى توانى كشيد * چو بگسست زنجيرها بگسلد \r\n\r\nقضيهء لرستان\r\nاما قضيهء ناگوار لرستان ، اگرچه رسميت به آن ندادند . جرايد هم جز فحش ، متلك جمهورى ، ضد جمهورى ، شعر نامربوط به اين و آن چيزى را درج نمىكنند ، جز اخبارى را كه وزارتخانه‌ها بدهند . اما آنچه معروف است و همه مىگويند اين است كه امير لشكر غرب احمد آقا خان براى مهر على خان و شيخعلى خان و چند نفر ديگر از سركردگان ايلات قسم كلام اللّه خورده بود . پس از آن‌كه به اطمينان قسم شهر آمدند آنها را گرفت و روزى كه فرداى آن از خرم‌آباد حركت مىكرد چهارده نفر از سركرده و كدخدا و خانزاده [ را 
  ] - كه آن دو نفر مذكور فوق هم جزو آنها بودند - دار زد و تيرباران كرد و جماعتى از زنهاى لر [ را 
  ] كه اسير بودند به نظاميان و فوج ارامنه داد و با آنها بىعصمتى شد . نهب و غارت هم خيلى نمودند . خود امير لشكر گفته بود هشتاد هزار حشم از آنها غارت شد .\r\nچهل هزار قبضهء تفنگ از شهرى و ئيل گرفته شد .\r\nقزى خانم همشيرهء مهر على خان كه از زنهاى معروفه است و خودش يك رستم دستانى است به ميان تمام ايلات لرستان رفته به رسم خودشان لچك به سر خوانين انداخت و همه را قسم داد و متحد نمود . اهالى شهر خرم‌آباد كه نصف آن از ايلات است و البته همراه هستند ، نصف ديگر در قضيهء جمهورى علماى آن را تبعيد و تجار و كسبه را چوب و حبس و مصادره نمودند ، خصوصا اين‌كه نظاميان بناى هرزگى و بىعصمتى را گذاشته بودند به كلى منزجر و دشمن شده بودند و باطنا لرها را دعوت نمودند .\r\nاز همه مهم‌تر اين است كه سردار اقدس والى پشت كوه ، امير مجاهد بختيارى با لرها متحد و هم‌قسم شده‌اند كه كمك با دولت ننمايند . لرها در اين موسم كه بايد به ييلاقات خود بروند شهر را تسخير و تمام نظاميان را مقتول و به سمت بروجرد و عراق حركت نمودند . چنين شهرت دارد كه غالب صاحب‌منصبان را با اره سر بريده‌اند و بدين زجر كشته‌اند و از آن دويست نفر فوج ارمنى يك نفر باقى نگذاشته‌اند .\r\n\r\n","description":"","footnote":"","page_name":" 7043 ","page_number":343},
  {"content":"\r\n\r\n\r\nكر شاه نه كر سردار سپه\r\nپسر بهاء الدوله بهمن ميرزا صاحب‌منصب و خرم‌آباد است . كاغذى به پدر خود نوشته بود ( بهاء الدوله آن صفحات را ديده و مدتها فوج سيلاخور با او بود . بصيرت و اطلاع كامل دارد ) كه در چهارم حمل كه خبر جمهورى به اينجا رسيد و مردم را براى همراهى با آن مقصود صدمه زدند كسى همراهى نكرد و همه لرها گفتند ما كور شاهيم نه كور سردار سپه ( كور پسر را مىگويند ) و به ما نظاميان مثل يهودى رفتار مىكنند و ما را كور سردار سپه مىگويند . در محل خلوت تف به روى ما مىاندازند . اوضاع بد است و اگر كمك نرسد كار خراب است .\r\n\r\nراههاى لرستان\r\nمن سؤالاتى از بهاء الدوله نمودم كه از آنچه مىنويسم هويداست . از بروجرد به خرم‌آباد سه راه است : يكى پونه ، يكى خرگوش دره . راه معمولى كه بهتر از آن دو است رازان . چهار فرسنگ كه از بروجرد بگذرى كوه و جنگل است تا خرم‌آباد كه بسيار صعب العبور است و مملو ايلات است ( در تابستان ) . در « 1 » قلعه ژاندارمها ساختند . پس از آن‌كه ايلات پدر ژاندارمها را درآوردند خراب كردند . اين دفعه نظاميان مستحكم‌تر و متين‌تر درست نمودند . اگر آن قلعه به دست نظاميان باشد ممكن است اين عده كه از همدان ، طهران سواره و پياده با اتومبيل فرستادند بتواند خرم‌آباد برسد ، و الا غيرممكن است . مگر زمستان يا آن‌كه مدتها طول بكشد و هزار گونه اقدامات شود .\r\n\r\nايلات لر و طريقهء قسم خوردن آنها\r\nاما طريقهء اتحاد و قسم ايلات . زنها لچك به سر مردها مىافكنند ( يعنى زن هستيد اگر اقدام ننمائيد ) . سپس يك سگى را خاك مىكنند كه دم آن سگ از خاك بيرون و مستقيم ايستاده است . خوانين و سركردگان و پيرمردها مقابل آن سگ مدفون آمده قسم مىخورند اگر از جنگ فرار كنيم خودمان ، پدرمان جاى اين سگ باشد . آن‌وقت مردها مسلح شده از جلو مىروند ، زنها با بچه‌هاى خود از عقب . هر لرى كه از مصائب بگريزد و فرار كند زنها [ او را 
  ] تكه‌تكه مىكنند ، خواه شوهرش باشد خواه پدر و برادر .\r\n\r\n\r\n","description":"","footnote":"\r\n( 1 ) - نام محل نوشته نشده است .\r\n","page_name":" 7044 ","page_number":344},
  {"content":"\r\n\r\n\r\nقزى خانم - اعتقاد به شاه\r\nقزى خانم مباشر حلف و احلاف و اتحاد اين جنگ بوده و خودش رياست لشكر نسوان را دارد . اين مردم را سردار سپه و يارانش مىخواستند جمهورى كنند كه هنوز به تمام حكام خود خواه شاهزاده باشد يا نباشد شاهزاده خطاب مىكنند و هنوز خود را « كور شاه » مىدانند . هنوز عقيده دارند سر شاه را با تيغ طلا مىتراشند و به جاى آب با شيره نم مىكنند و هنوز چرمى كه كفشدوز توى كاسهء آب براى نرم شدن مىريزد آبگوشت تصور كرده نان خود را داخل آن مىكنند ، و پس از خوردن مىگويد نگو لره نفهميد گوشت آبگوشت شما نپخته بود . اين مردم را تصور مىكند به تغيير اسم تربيت شده و متمدن خواهد شد .\r\n\r\nعادات قديم لرها\r\nمن خودم هم نهاوند بودم ، از اخلاق لرها و زندگانى آنها خبر دارم كه پدرش ميميرد و مسلم است و تا خاتمهء عزاى او طهارت نمىگيرد و يك تكه گل هميشه به كلاه خود دارد .\r\nبه اسب تاخت نمىكند ، تفنگ خالى نمىكند ، شكار نمىرود ، چه و چه ، هزار عادات و رسوم براى زنشان و مردشان .\r\n\r\nقاتل و مقتول\r\nقشون زياد از طهران رفت حتى با اتومبيل كه هرچه در شهر بود گرفتند . در شهر غالب خانه‌ها عزا برپاست ، چه براى آنها كه آنجا بودند ، چه براى اينها كه رفتند . از رعاياى كشمرز و برزلجين ما قرب پانزده نفر آنجا بود ، دو نفر آن پسر و برادر نه‌نه لله هستند .\r\nشب و روز ما نداريم . غصه يكى دو تا نيست . همه ايرانى ، همه مسلمان ، قاتل و مقتول اهل يك آب و خاك .\r\n\r\nشمشير و قلم\r\nسردار سپه همه را مىخواهد به قوهء نظام پيش برود و حال آن‌كه در كارها همان قسم كه شمشير كار مىكند قلم هم بايد كار كند ، زور و سياست ، شمشير و قلم . قلم به اصطلاح قدماى ما همان سياست است و پلتيك اروپائى . « دلى همش كينه همش مهربانى » . اين مطلب را من بخواهم طولانى كنم و داخل مسائل علمى و عملى شوم حتى در جنگ بين المللى و خطاهاى سياسى آلمان و پيشرفتهاى سياست انگليس ( كه هردو را\r\n\r\n","description":"","footnote":"","page_name":" 7045 ","page_number":345},
  {"content":"\r\n\r\nداشت ) ، مثل و نظاير از تاريخ بياورم خيلى وقت لازم است و خيلى زحمت بايد كشيد كه تن‌پرورى من اجازت نمىدهد . همان قسم كه بدون شمشير كار پيشرفت حاصل نمىكند بدون سياست هم دوام نخواهد داشت .\r\n\r\nنسيم شمال و محبس مجانين\r\n« نسيم شمال » از محبس مجانين كه ما نوشتيم تبعيد شده و دروغ بود ، او را حبس بىجهت نموده بودند خلاصى حاصل كرده و جريدهء خود را انتشار مىدهد . امروز اشعارى در مدايح شاه نوشته بود . جرايد ضد جمهورى زياد شده . ورقهء « شهاب » ملصق كتاب شد « 1 » .\r\n\r\nمطالب « سياست »\r\nبراى اثبات آن‌كه جوانان ما هم با اين جمهورى همراه نبودند چنانچه من ذكر كرده بودم « سياست » نوشته بود بىجهت تقصير را گردن اقليت مجلس نيندازيد . آن كسى كه مايل بود ايران براى عدم تبليغات روسها قشون داشته باشد ، منظم باشد امروز مخالف آن است . شما آدم باشيد و خود را حفظ كنيد و الّا هرروز از يك محلى صدا بلند مىشود و اغتشاش مىشود . سردار سپه و اطرافيان آن مىبايست حس كنند و آن مخالفت و ضديت را ايجاد نكنند كه به اين‌جاها برسد كه طرفين در چارهء كار حيران بمانند .\r\n\r\nمقالهء نسيم صبا دربارهء سليمان ميرزا\r\n« نسيم صبا » اشعارى براى صبا نوشته بود و باز به كوك او رفته بود . روزنامه‌فروشى كه فرياد مىكرد دم گراند هتل ، صبا [ را 
  ] كتك زد . مداحى از مدرس و اين شرح را در مذمت سليمان ميرزا .\r\n« حضرت و الا ، بيست سال آرزو داشتيم كه تو وزير شوى ببينيم چه مىكنى . به حمد اللّه نمرديم تا آن اخلاق زشت خبيث تو در موقع كار و عمل به همه مردم نمودار شد . تو همان سالوس رياكار بودى كه هفده سال سوار واگون مىشدى به همه سلام مىكردى . از نسب شاهزادگى تبرّا مىجستى . براى امتياز فضلى نوحه مىخواندى ، براى آزاديخواهى مشت گره مىكردى . به فاصلهء بيست و چهار ساعت تبديل صورت داده به قطر شكم و گردن افزودى . حتى حمام هم با اتومبيل رفتى . جواب سلام مردم را ندادى . متوقع بودى\r\n\r\n\r\n","description":"","footnote":"\r\n( 1 ) - مقالهء موردنظرش - رد مغالطه - است كه در پيوستها ( شمارهء 4 ) به چاپ رسانيده شد .\r\n","page_name":" 7046 ","page_number":346},
  {"content":"\r\n\r\nخلق به تو تعظيم كنند . به عوض امتياز فضلى اهل فضل را قربانى شهوت و جاه و جلال خود كردى . حضرت و الا ، خوب امتحان دادى . ثابت شد كه مرواريد نيستى ، حالا تو برابر ارتجاع كرنش مىكنى . حالا مىفهميم در چه خط و خالى ( خيلى زود فهميديد ) .\r\nمىخواهى ساير آزاديخواهان را شريك جنايات خود بكنى . امضاء ، خرمهره‌شناس . »\r\n( پايان مقالهء نسيم صبا )\r\n\r\nشعر ضد سليمان ميرزا\r\nاشعارى هم به همين منوال گفته سه بيت آخرش اين است :\r\n به هفده سال يك خرمهرهء دون * نمودى خويش را گوهر به افسون\r\nبه نام دانش آن شياد ناپاك * گريبان را به مجلس مىزدى چاك\r\nچو پاى كار بُردش ، دست اقبال * به دست كاردانش گشت پامال\r\nمعارف « 1 » زين دغل يك سر تبه شد * كه در كار و عمل رويش سيه شد \r\n\r\nفوت حاجى زرى خانم\r\nشنبه 12 شوال ، 29 ثور - حاجى زرى خانم وفات كرد . اين چند روز هم به واسطهء اثر انژكسيونها زنده بود . اين دختر ، دختر ستاره باجى ترك تبريزى دايهء برادر صلبى و بطنى كوچك ما عطاء اللّه ميرزا بود كه در حوض آب افتاد مرحوم شد . كوچك بود و نزد والدهء ما . پس از فوت والده نزد حاجى واليه عيال حاج فخر الملك بود . هنرمند شد . خياطى را خيلى خوب ياد گرفت با ساير كارهاى زنانه ، خصوصا مشاطگى . با حاجى واليه و حاج فخر الملك از راه مشهد ، سمرقند ، خوقند ، مسكو ، وينه ، اسلامبول به مكهء معظمه مشرف شد . مراجعت چندى باز آنجا بود و سپس بيرون آمد و در هريك از خانه‌هاى فاميل ما كه ميل داشت يك ماه ، يك هفته دو روز توقف مىكرد . خانه هم از خود داشت .\r\nآنجا هم هروقت كار و خياطى داشت بود . هيچ شوهر اختيار نكرد . بسيار خوش اخلاق و جاه‌طلب بود . چهل و سه سال عمر كرد . هرجا عروسى بود تهيهء جهيز ، ترتيب لباس عروس و داماد ، مشاطگى روز عقد ، شب عروسى ، تماما با او بود ( در فاميل ما نه جاى ديگر ) ، و الحق بسيار بسيار خوب از عهده برمىآمد . شش ماه قبل به واسطهء گلوله‌اى كه روى شكم او چندى بود پيدا شده بود عمل كردند سلامت شد . سه ماه بعد همان‌جا چرك كرد طبيب امريكائى ميل انداخت ميل روده را پاره كرد . كم‌كم مرض شدت كرد تا\r\n\r\n\r\n","description":"","footnote":"\r\n( 1 ) - سليمان ميرزا در كابينهء سردار سپه وزير معارف بود . ( ا . ا . )\r\n","page_name":" 7047 ","page_number":347},
  {"content":"\r\n\r\nبدرود زندگى گفت . او را در حضرت عبد العظيم بنابر وصيت خودش دفن كردند .\r\nخدايش رحمت كند . دختر عفيفهء عاقلهء حق‌شناسى بود . در حقيقت جزو خانوادهء ما محسوب بود و همه در هنگام مرض ، عمل ، بعد آن تا موت او مثل خواهر با او همراهى كردند كه از آن بهتر و شايسته‌تر نمىشود . اگر او حقوق داشت اينها هم اشهد باللّه كمك و همراهى را فروگذار نكردند . دختر بودن او هم مثل مادموازلهاى اروپا تصور نشود حقيقة صالحه و عفيفه بود و باكره از دنيا رفت .\r\nيكشنبه 13 - نوروز با مال آمده والدهء على را ببرد . او براى بچه‌ها و بچه‌ها براى او خيلى دلتنگ خواهند شد . على محمد نان ، پنير ، اگردك « 1 » فرستاده بود با بيست و پنج تومان پول . افخم الدوله براى تسويهء حساب ماليات و مقررى حضرت و الا دو روز است با اتومبيل پست قزوين رفت . خوب است رفعت السلطان نيست ، سردار مختار هست كه آنجا منزل كند .\r\n\r\nسيل ميدان توپخانه\r\nما ديشب دو عباسى پول داديم كه [ ما را 
  ] كول گرفته از آبى كه به واسطهء سيل در ميدان توپخانه افتاده بود رد كردند . ميدان آبادى را دويست هزار تومان مستشاران امريكائى بلديهء ما خرج كردند كه نمونه‌اى از ميدان امريكا درست كنند ، حاليه خراب و ويران افتاده . اگر از ميدانهاى امريكا هم بر دوش آدم بايد گذشت ما هيچ اعتراضى نداريم . مىگويند پول نيست تمام كنيم ، در حالىكه از همه‌چيز براى بلديه ماليات گرفته مىشود . فقط همان عمارت [ را 
  ] كه سيد ضياء خراب كرد ساختند . ميدان مخروبه ، تاريك ، هرجايش يك حكم مىكند .\r\n\r\nجان محمد خان و حضرت عبد العظيم\r\nشاهزاده معتضد السلطنه اينجا آمد . پس از نوشيدن دو فنجان دوغ گفت درب خانه برويم . توى آلاچيق خدمت وزير دربار رسيديم و نشستيم كه چشمش بدتر شده و مىگفت بايد برلن به معالجه بروم . والاحضرت بيرون نبود . صاحب اختيار آمد . او گفت اهالى حضرت عبد العظيم گفته‌اند حالا كه براى جان محمد خان ، اينجا احترام ندارد ما هم نعش پدرش را ( علاء الدوله ) بيرون آورده آتش مىزنيم ، بعد تمام مقبره را .\r\n\r\n\r\n","description":"","footnote":"\r\n( 1 ) - اگردك نوعى شيرينى الموتى . ( مسعود سالور )\r\n","page_name":" 7048 ","page_number":348},
  {"content":"\r\n\r\n\r\nبست حضرت عبد العظيم\r\nامروز خالصىزاده و جمعى از آقايان حضرت عبد العظيم رفته بلكه دكاكين را باز [ كنند 
  ] و خاتمه به اين كار بدهند . گفتند شروط دارند : اول بستيها را آنجا روانه دارند . ثانيا حضرت اشرف به معذرت‌خواهى برود . ثالثا حدود بست را به رسم قديم شناخته من بعد خلاف آن رفتار نشود . عمل يهوديها هم گذشته يا امروز مىگذرد ، هفت هزار تومان بدهند به‌علاوهء آنچه محرمانه داده‌اند . « ناهيد » ديروز منتشر [ شد 
  ] باز اشعارى در قدح شاه داشت . نثرا هم به همه بد گفته بود .\r\nدوشنبه 14 شوال - امروز والدهء زينب به سمت الموت رفت . بچه‌ها خيلى اوقاتشان تلخ است . خوب بود صبح زود كه آنها خواب بودند رفت . . .\r\nبودجهء هذه السنه را جريدهء « ايران » نوشته بود . براى آن‌كه معلوم شود ما براى چه مبلغ عايدى آنقدر توى سر هم مىزنيم ملصق كتاب شد « 1 » .\r\n\r\nامانات مقدسه\r\nصورت اشياء امانات مقدسه كه تصرف خلفاى عثمانى بود نيز در آن درج بود ، از قرار تفصيل است :\r\nصورت اشياء و امانات مقدسه كه از آخرين خلفاى عباسى مصر المتوكل على اللّه سلطان سليم گرفته و به اسلامبول آورد .\r\n1 - يك عدد دندان مبارك حضرت رسول اكرم ( ص )\r\n2 - يك جفت نعلين آن حضرت\r\n3 - خرقهء شريفه\r\n4 - سجادهء مباركه\r\n5 - سنگى كه نشانهء پاى مبارك را دارد\r\n6 - سجادهء خليفهء اول\r\n7 - يك قبضه شمشير و يك تير حضرت رسول اكرم\r\n8 - ديگ حضرت نوح\r\n9 - تپانچهء حضرت ابراهيم\r\n10 - شمشير حضرت داود\r\n11 - ناودان طلاى مكهء معظمه\r\n\r\n\r\n","description":"","footnote":"\r\n( 1 ) - در بخش پيوستها نقل شد ( پيوست شمارهء پنجم ) .\r\n","page_name":" 7049 ","page_number":349},
  {"content":"\r\n\r\n12 - لواى پيغمبر\r\n13 - دو عصاى حضرت شعيب\r\n14 - پيراهن حضرت يوسف\r\n15 - كليد مكهء معظمه ، باب التوليه\r\n16 - يك پارچه گل\r\n17 - عمامهء خلفاى ثلاثه و حضرت امير\r\n18 - شمشير خلفاى ثلاثه و حضرت امير\r\n19 - شمشير سه نفر از صحابه : جعفر طيار - خالد بن زيد و شرجيل بن حسن\r\n20 - بيرقهاى خلفاى ثلاثه و حضرت امير\r\n21 - تسبيح آنها و حضرت امير\r\n22 - شش قبضه شمشير عشرهء مبشره\r\n23 - بيرق معاذ بن جبل\r\n24 - بيرق حضرت امام حسن و امام حسين\r\n25 - تاج اويس قرن\r\n26 - قرآن خط خليفهء سيم\r\n27 - قرآن خط حضرت امير\r\n28 - قرآن خط حضرت امام زين العابدين\r\n\r\nتفرج اميريه\r\nعصر خانهء شعاع الدين ميرزا رفتم . خيابان اميريه جمعيت داشت . وقت هوا و صفا و تفرج آنجاست . عيال مرحوم حاج امير الدوله ( مادر عيال شريكه ) مىخواهد جنازهء شوهرش را به توسط شريكه روانهء عتبات كند ، از من سؤالات مىكرد گفتم گرم است ، بگذار پائيز . انشاء اللّه من هم همراه مىآيم . قرار شد برود و منصرف كند .\r\n\r\nجواهرات دولتى و ضياء الواعظين\r\nچند روز قبل در مجلس ، ضياء الواعظين در باب جواهرات دولتى و بعضى كتب سؤالاتى از وزير ماليه نموده بود . مولانا به اصطلاح مشديها « خيط » شد . اما كجا به اين قبيل اشخاص اثر مىكند . سند و مدرك سؤالات كه جواهرات تلف شد و شاه فروخته ، فقط صورت نطق دو سال قبل ارباب كيخسرو و چند نمره روزنامهء خودش « ايران آزاد » و يك جريدهء فرانسه [ است 
  ] كه شاه مىخواهد جواهر بفروشد و اعلان مىدهد . رئيس\r\n\r\n","description":"","footnote":"","page_name":" 7050 ","page_number":350},
  {"content":"\r\n\r\nعمدا مىگذارد تا هرقدر ميل دارد حرف بزند . اما وكلا ، يك‌مرتبه كازرونى مىگويد اينها را در ميدان توپخانه بايد گفت . يك‌مرتبه همه مىگويند تاريخ ما مىدانيم . يك‌مرتبه باز مىخواهد نسبتى به شاه بدهد ، همهمهء شديد وكلا زنگ رئيس را به صدا آورده ساكت مىشود .\r\n\r\nجواب مدير الملك جم\r\nوزير ماليه مدير الملك جواب مىدهد جواهرات دولتى و اشياء قيمتى در به دو مشروطيت به مهر وزراء و جمعى ديگر تمام كمال مضبوط است ، مطابق ثبت و كتابچه به مهر همهء آنها . يك مرتبه براى تاجگذارى لازم شد ، رئيس الوزرا و وزراى عهد به اطلاع دربار بقدرى كه لازم بود بيرون آورده سند ممهور گرفته مجددا مهر و موم نمودند . در ماه اسد سال گذشته صندوقدار همايونى همه را تحويل [ داد 
  ] و سند خود را مسترد [ كرد 
  ] مجددا به جاى خود گذاشته شد . اعليحضرت شاه هيچ‌يك تكه جواهر دولتى همراه نبرده‌اند . اگر اعلان فروش جواهرى شده باشد مال ملكه است نه مال دولت . فقط پانزده تكه انگشتر و نشان و قلمدان به تصويب وزراى وقت تدريجا بخشيده شده كه قيمت آن هم از پانزده الى بيست هزار تومان است . اما كتب همه مىدانند قبل از مشروطه سرقتى شده . فعلا ما سندى براى مطالبه نداريم ( همان كتابهائى است كه لسان الدوله دزديد و يك مقدارى به خارجه رفت . تتمه پس از دستگيرى لسان الدوله مسترد شد . تفصيل آن مفصل است و دور نيست من نوشته باشم . )\r\nباز ضياء الواعظين نطق مىكند . رئيس مىگويد در نطق شما خيلى مسامحه شد ، چنين نطق مفصلى در مجلس سابقه ندارد . ديگر ساكت مىشود و مىرود به جاى خود . معلوم شد درياى نور هم كه من نوشتم همراه شاه است شاه نبرده و در خزانه است .\r\n\r\nسرگذشت ضياء الواعظين\r\nاين ضياء الواعظين كيست . ما نقل قول از نظم الدوله مىكنيم كه ضياء به او براى همراهى كه كرده ارادت دارد . مىگفت اهل شيراز است ، شغلش روضه‌خوانى . مايل به تحصيل جديد شده بود . رفت كازرون روضه‌خوانى ، سى تومان كاسبى كرد . با آن پول آمد طهران رفت مدرسهء امريكائى ( دو سفرى هم به يك شكلى تا بمبئى رفته بود ) . تا سى تومان بود درس خواند . تمام شد ، بىخرجى ماند . خادم مدرسهء دار الشفاء كه آنجا منزل داشت به شخص ساعت‌سازى ضامن داد و او هر عصر چند ساعت به وى مىداد شب تعمير [ مىكرد 
  ] و اجرتى مىگرفت و گذران مىكرد . اين ساعت‌سازى را هم در\r\n\r\n","description":"","footnote":"","page_name":" 7051 ","page_number":351},
  {"content":"\r\n\r\nبمبئى آموخته بود . پس از چندى يك روز كه به مدرسه مىرود مىبيند اسبابهاى او را در دالان مدرسه ريخته‌اند و خادم مىگويد طلاب تو را لامذهب و بىدين مىدانند و چون مدرسهء امريكائى بدين لباس مىروى گفتند از دين خارج شده . به هزار التماس شب را مىماند و روز ديگر محل ديگرى مىرود موقتى . شخص ساعت‌ساز هم مىگويد خادم ضمانت خود را پس گرفت . من ديگر اعتبار نمىكنم ساعت بدهم . ضياء الواعظين عريضه براى حاجى عليقلى خان سردار اسعد مىنويسد و خودش مىبرد كه چون شما را عالم و با معارف همراه مىبينم خرجى به من بدهيد تحصيل كنم . او چشمش نمىديد . گفت خودت مضمون كاغذ را بگو . گفتم . بعد آدم خود را صدا زده درگوشى كرد و به من گفت برويد نزد خادم . بيرون رفتم آن آدم يك تومان پول به من داد . من نگرفتم و گفتم براى اين جزئى نيامده بودم . چون فرمانفرما و شعاع السلطنه سالها حكومت فارس نموده بودند من عريضه نوشته خانهء شعاع السلطنه رفتم . ملاقات حاصل نشد . عريضه را دادم جوابى نرسيد . ناچار خانهء فرمانفرما رفتم . در باغ راه مىرفت . رسيدم سلام كردم . جواب داد .\r\nاسم و رسم پرسيد . گفتم اهل شيرازم . هنگام آمدن فلان شخص ( ياد نظم الدوله رفته بود ) به من گفت اگر طهران معطل ماندى برو خدمت حضرت و الا . آمد جلوى من . گفت چه مىكنى . گفتم تحصيل . گفت وقتى كه پول ندارى چرا آمدى . همان شغل خودت چه عيب داشت . من اگر بنا باشد به هركس پول بدهم چيزى براى خودم نمىماند . من از اين جواب حالم تغيير كرد و بيرون آمدم . از آن‌روز عهد كردم با خداى خودم تا از دستم برمىآيد به اين دو طايفه دشمنى كنم .\r\nدايره كشيدند ، پولى مردم دادند . من‌جمله من بودم كه به آن واسطه است ارادت مىورزد . رفت شيراز . رفت هندوستان . مراجعت طهران جريده‌نگار شد ، مشروطه‌طلب شد ، آزاديخواه شد . تا امروز وكيل قشقائى شده ، در حالىكه روح قشقائى از وكالت او خبر ندارد كه ندارد .\r\n\r\nپرواز آيروپلن - وضع بروجرد\r\nپنجشنبه 17 شوال ، 2 « 1 » جوزا - همه روزه عصر هوا منقلب است . شهر يا يك سمتى باران يا تگرگ مىآيد . ديروز و امروز آيروپلن بالاى شهر گردش كرد . از هر خانه صداى زن ، مرد ، بچه بلند بود . غالب پشت‌بام بودند . هنوز آنهائى كه از فرانسه خريده‌اند طهران نيامده . دو سه تاش معيوب شده ، در روزنامه بود يك دانه از اصفهان بروجرد رفت كه\r\n\r\n\r\n","description":"","footnote":"\r\n( 1 ) - در اصل 3 جوزا .\r\n","page_name":" 7052 ","page_number":352},
  {"content":"\r\n\r\nبرود خرم‌آباد كشفيات كند . مىگويند شهر تسخير نشده محاصره است ، آنچه از نظامى مقتول شده خارج بودند . پسر ظفر السلطنه را هم مىگويند كشته شده . درست حقيقت مطالب معلوم نيست . تلگراف مقطوع است اگر دولت خبرى هم دارد بايد به توسط قاصد باشد .\r\n\r\nداستان نفط - حاجى معين بوشهرى\r\nجرايد ما شروع به داستان نفط نموده‌اند كه آن را هم خراب كنند . از قرارى كه مىنويسند ايالت گيلان و مازندران كه فعلا چشمه‌هاى نفط آن معلوم و محقق است حاجى معين بوشهرى با چند نفر تجار ايرانى امتياز آن را گرفته يا مشغول گرفتن هستند .\r\nجرايد مىگويند اين امتياز براى انگليس است . حاج معين و شركاى آن سرمايهء همچو كارى را ندارند . دسته‌اى مىگويند عمدهء نفط در اين دو ولايت است . از امتياز سنگلر خارج شود آنها عقب مىروند و اين از تدابير انگليس است كه به اين عنوان سنگلر را از ميدان در كند . يك جمعى مىگويند اگر به سرمايهء [ حاج 
  ] معين اين كار ممكن است خود دولت كه معتبرتر است خودش كار كند و منافع آن را دولت ببرد كه نفع عموم است ، يا مثل بادكوبه چاه چاه اجاره بدهد ، امتياز بدهد و ماليات بگيرد . مختصر هياهوئى است مثل سال قبل . جرايد مىگويند يك پولى هم تقسيم بين وكلاء و جرايد و مردم شده است . يك دسته هم مىگويند به [ حاج 
  ] معين و شركاء بدهيد هيچ ضرر ندارد .\r\n\r\nسؤال از صبا\r\nمناقشهء جرايد هم به پايان نرسيده ، فسق هم را بروز مىدهند . در جريدهء « شهاب » شمارهء 123 مورخهء 15 شوال نوشته بود آقاى صبا به اقرار خودت دو هزار تومان به كاغذفروش و مطبعه و عمله‌جات بده دارى ، چهارصد تومان به شخصى سمنانى . چطور با وصف آن‌كه روزنامهء شما هم خريدار ندارد همه‌روزه انتشار [ مىيابد 
  ] و آن‌وقت شش هزار تومان باغ مىخريد . شما كه ملك نداريد ، تجارت نداريد اين پولها از كجا آمده و مىآيد . براى ما توضيح بدهيد .\r\nديروز گفتند سردار سپه حضرت عبد العظيم به معذرت رفت . آقاى شيخ عبد النبى هم مردم را راضى كرد كه امر يهودى به عدليه راجع شود . مشغول گفتگو هستند .\r\n\r\n","description":"","footnote":"","page_name":" 7053 ","page_number":353},
  {"content":"\r\n\r\n\r\nنقرس عز الدوله\r\nپريروز سردار سپه دو ساعت با والاحضرت خلوت داشت . بعد والاحضرت گردش بيرون شهر رفت . امروز حضرت والاى ما را والاحضرت دعوت به ناهار فرمودند . از روزى كه از ييلاق آمده‌اند اين اولين دفعه است از حياط اندرون بيرون آمدند . مرض نقرس نمىگذارد حركت كنند . گاهى پا ، گاهى دست ، گاه مبتلاى درد هردو هستند « 1 » .\r\n\r\nخاتمهء كار يهوديها\r\nروزنامه‌هاى طرفدار مدرس و خالصى رجزخوانى كردند كه باز اينها بودند كه رفتند مسئلهء حضرت عبد العظيم را خاتمه داده ، كار يهوديها را به عدليه ارجاع كردند . سردار سپه بايد ممنون باشد و اطرافيان نالايق خود را طرد كند . با ملت صلح كند ، [ طلب 
  ] پوزش كند .\r\n\r\nمدرس و سردار سپه\r\nخالصىزاده در نطق خود پس از مقدمات گفت در سفارت افغان كه عيد رمضان رفتم شخصى به من گفت شما مردم را حضور والاحضرت فرستاديد . گفتم من نفرستادم ، سردار سپه فرستاد . گفت چطور . گفتم آن حركت شرم‌آور ننگين دوم حمل او مردم را به گلستان و حضور روانه داشت نه من . مدرس و خالصىزاده خوب موقع‌شناس بودند برعكس سردار سپه . ببينيد يك ملا و طلبهء قمشه‌اى چهل و دو نفر ( حزب تجدد ) ديپلمهء اروپا و امريكا را در مجلس كه لاف فيلسوفيت و خود را با كرزن و لويد جرج و كلمانسو برابر مىدانستند چطور زمين زد و در خارج مثل ميرزا كريم خان عمروعاص و همه مديران جرايد [ را 
  ] كه غالب شيطان مجسم هستند ، با همه زور و قوت و قدرت و سرنيزهء سردار سپه و پول سرشار او ( موقع‌شناسى آن بود كه خالصىزاده تا ديد درب مسجد بسته است ميان بازار بانگ اذان و نماز را بلند كرد و آن نتايج را گرفت ) . چند مرتبه كه سردار سپه با او گفتگو نموده بود همه را گفته بود « من كو نمىدانم تو چه مىخواهى بكنى . پس آنچه معلمت گفته به من بيان كن اطاعت كنم » و سردار سپه جرأت نداشت بگويد انگليس اين‌طور گفته . زيرا جواب او آن‌وقت براى مدرس خيلى آسان و مختصر بود .\r\n\r\n\r\n","description":"","footnote":"\r\n( 1 ) - مثل من بيچاره كه ارث خود را به من مرحمت فرمودند . اسفند 1313 ( يادداشت بعدى از نويسندهء خاطرات ) .\r\n","page_name":" 7054 ","page_number":354},
  {"content":"\r\n\r\n\r\nوضع لرستان\r\nعصر خانهء عميد الدوله معمولا رفتيم . كاشف السلطنه هم پايش بهتر شده با حاج معين السلطان اغلب تشريف دارند . آيروپلن امروز از بروجرد حامل كاغذجات بود .\r\nخرم‌آباد هم رفته نمايش داده است . امروز عصر هزار و ششصد پيادهء فوج نادرى ، چهارصد سوار فوج مرگ به سمت لرستان رفت ( بايد كار مشكل شده باشد ) . تا حال چهار هزار نفر سواى توپخانه از طهران رفته است . بىبى خانم ( بيرانه‌وند است ) يكى از خانمهائى است كه تالى قزى خانم [ مى 
  ] باشد . پسرش در آلمان تربيت شده بود ، جزو آن چهارده نفر به قتل رسيد . گيسوى خود را بريده و براى خوانين فرستاده است .\r\n\r\nاحمد آقا خان\r\nآنچه مىگويند احمد آقا خان يك صاحب‌منصب مغرور ، سفاك ، شرير ، بىانصاف ، احمقى است . بدون جهت و بدون وجوب باعث آن‌همه غارت ، قتل و خون‌ريزى شد تا كار به اينجا كشيده شد . هيچ مسالمت ، مهربانى به خرج نداد كه شايد اگر به تدبير و معقوليت با آن قوهء نظامى كه همراه داشت رفتار نموده بود محتاج استعمال اسلحه از اول نمىشد . تا احمد آقا خان كه فعلا لرها با او خونى شده‌اند سركردهء اين قشون باشد تسليم نمىشوند ، مگر آن‌كه خيلى خيلى فداكارى شود كه طرفين ايرانى [ اند 
  ] و نقصان و خسران آن به مملكت وارد مىشود نه به كسان ديگر .\r\n\r\nشريف الدوله و اعظم الدوله\r\nباز مىگويند تفنگهاى طرح خيلى تازه دارند . آيروپلن زنى دارند . ميتراليوز دارند كه همه را انگليسها تقديم كرده‌اند . اين هم هست اگر در لرستان دولت و قشون پيشرفت حاصل نكند تمام ايلات ما تجرى حاصل كرده و با قشون مخالفت مىكنند و همه‌جا برهم مىخورد . اعظم الدوله كه نايب الحكومهء بروجرد و معاون شريف الدوله حكمران لرستان بود عصر وارد شد . نص حديث خدمت ايشان خواهد بود . انشاء اللّه پس از ملاقات نوشته مىشود . شريف الدوله در خرم‌آباد محصور است مثل سايرين . حكومت را هم به مظفر الملك آدم جوان دادند و براى بروجرد حركت كرد .\r\n\r\nنفاق ناشى از جمهورى\r\nامروز مجلس سرى بود كه بين اقليت و اكثريت مصالحه بدهند . رئيس الوزراء هم\r\n\r\n","description":"","footnote":"","page_name":" 7055 ","page_number":355},
  {"content":"\r\n\r\nاحضار شد يا براى اصلاح با اقليت يا براى توضيح واقعهء لرستان . جرايد موافق و مخالف تمام اين واقعات را به گردن يكديگر مىاندازند . او مىنويسد شما نظاميان را به تحصن حضرت عبد العظيم روانه مىكنيد ، بعد آن اقدام را مىكنيد مفسده برخاسته مىشود .\r\nاينها مىنويسند كه نظاميان را از بست خارج آوردند و حفظ ديسيپلين نظامى در اين موقع خطرناك واجب بود ، شما مسبب فتنه و آشوب شديد . آن‌وقت هردو دسته به همه نصايح مىكنند و هردو [ همديگر 
  ] را اجنبىپرست و مزدور اجانب قلم مىدهند . دوئيت و مخالفت را برپا نمودند كه تازه مىرفت از بين برود . كلمهء جمهوريت است مثل مشروطه كه اين نفاق را توليد نمود . نوزده سال توى سر هم زديم تا رفتيم آرام بگيريم انگليسها دومرتبه آتش را روشن كردند و ما را گرفتار . من حضرت و الا را هم زيارت نكردم كه حكايت ناهار و دعوت امروز والاحضرت را جويا شوم .\r\n\r\nمخارج بيمارى خانهء من\r\nپول از هيچ‌جا نمىرسد . يك خرج زياد دائمى خانهء من حق العلاج طبيب و قيمت دوا مىباشد كه با خرج يوميه برابر شده است . به‌به خوب شد مادرش مبتلا ، حالا نوبهء عباس شده است . بنيهء خوبى از اول نداشت . مدتى قزوين مداوا شد بعد طهران بهتر شد . دو سه ماه است ضعف دارد ، نوبه دزده مىكند . نمىتواند خوب حركت كند . شاهزاده لسان الحكماء هرچه شربت داد فايده نكرد . نزد فهيم السلطنه همسايهء خودمان كه طبيب خانوادگى خودمان شده است برديم . شراب پوست گنه‌گنه ، كبسول جوهر آهن و انژكسيون تجويز نمود . پنج روز است شروع كرده هر انژكسيون پنج هزار مىگيرد ، سواى قيمت آمپول و غيره و غيره . تا امروز من ياد ندارم دوافروشها نسيه بدهند ، ازبس كه پول كم و بازار كساد است اينك آنها هم نسيه‌كارى مثل قصاب ، بقال مىكنند و ما يكى از مشتريان نسيه‌كار دواخانهء پاچنار و آلفا واقعه در درخونگاه شده‌ايم .\r\n\r\nحسين افخم الملك\r\nجمعه 18 ، سيم جوزا - معتضد السلطنه تلفن نموده بود خانهء فخر الملك هستيم بيائيد آنجا . ميرزا حسين خان افخم الملك « 1 » به اتفاق مهندس امريكائى بلديه ، بغداد رفته بود كه عيال مهندس را بياورند . سه روز است مراجعت نموده ، صبح اينجا بود . سامره نتوانسته برود . بعضى سوقاتيهايش را هم سرقت كردند . خيلى تعريف مىكرد كه آباد\r\n\r\n\r\n","description":"","footnote":"\r\n( 1 ) - حسين خواجه‌نورى ، بعد از فوت پدرش لقب افخم الملك را به او دادند . ( مسعود سالور )\r\n","page_name":" 7056 ","page_number":356},
  {"content":"\r\n\r\nشده ، پول زياد است . مردم همه سر كسب و كاسبى خود . يك ماه [ و 
  ] شش روز مسافرت طول كشيده . بعد خانهء فخر الملك رفتم . ناهار خورش كدو بود [ و 
  ] دوغ عرب كه حاج فخر الملك عاشق آن است .\r\n\r\nتمثال شاه ولايت براى سردار سپه\r\nروز يكشنبه قلعه‌مرغى براى نمايش آيروپلن دعوت نموده‌اند . دوشنبه باغ شاه كه سردار رفعت ( رئيس امينه كه ميزبان آقايان علما تا نجف اشرف بود ) حامل تمثال شاه ولايت براى سردار سپه دعوت نموده‌اند ، مثل حكايت شمشير حضرت عباس . تشبثات غريبى مىكنند . مردم او را كافر ملحد بابى مىدانند او شيعهء خلص خود را معرفى مىكند . « آه اگر از پس امروز بود فردائى » .\r\nعصر ، از آنجا خانهء عميد الدوله ( كلب بيكارها ) [ آمديم 
  ] ، بهاء الدوله را هم برداشته خانهء اعظم الدوله رفتيم . نوكرش جلو آمد گفتيم شاهزاده كجا تشريف دارند . گفت هنوز نيامده‌اند . خندهء ما بلند شد . پس اتومبيل ديشب چه بود . گفت مال ملكى تاجر بود .\r\nمعلوم شد آدم حاج معين السلطان بىمعنى گفته مراجعت نموديم .\r\n\r\nشكايت از ميلسپو\r\nحكايت مجلس سرى ديروز هم مثل آمدن اعظم الدوله بود . رئيس الوزراء معاون جديد خود اديب السلطنه ( رشتى ، حاكم طهران بود كه منحل شد ) را معرفى نموده بود .\r\nوكلا در باب مالياتهاى زيادى و اجحافاتى كه در راهها به مردم مىشود و اين‌همه مردمى را كه امريكائيها خارج [ كرده‌اند 
  ] و به جاى آن يهودى زياد آورده‌اند سؤالات مىكنند كه وزير ماليه هم اعتراف مىكند كه بعضى زياده‌رويها شده است ، و مىنمايد كه ميليسپو اطاعت ندارد . از معاون پست در باب كسر وجوه پست و تلگراف سؤال مىكنند ، او هم تقصير را به گردن ميليسپو مىاندازد و مىگويد حاضرم در كميسيون با حضور او به موجب اسناد ثابت و مدلل دارم . روزنامه‌ها هم مشغول تعقيب او هستند . در « قانون » پس از شرحى كه از اغتشاش وزارت ماليه و تعدياتى كه مىشود نوشته اين جمله را درج نموده است .\r\n\r\nنوشتهء روزنامهء قانون عليه ميلسپو\r\nحقيقتا خيلى اسباب اسف است كه دولت ايران از خارجه مستشار مىآورد كه به واسطهء عدم اطلاع اين معايب از امور ماليه واقع شود . ولى حالا معلوم مىشود كه وكلاى\r\n\r\n","description":"","footnote":"","page_name":" 7057 ","page_number":357},
  {"content":"\r\n\r\nمجلس و اهالى ايران بايد درس ماليه به مستشار بدهند و به زور به مشار اليه حالى كنند كه شما علم و اطلاع نداريد و كارهائى كه شما مىكنيد مطابق با اصول ماليهء هيچ مملكتى حتى امريكا هم نيست . پس چگونه وجدان شما راضى شد ( براى سالى پانزده هزار دالر و ماهى پانصد تومان كرايهء باغ مخبر الدوله ، براى شصت هزار تومان مبل و اثاثيه كه برايش دولت تهيه كرد براى خيلى چيزهاى ديگر . . . « 1 » ) كه خودتان را متخصص ماليه معرفى نموده و چند نفر از هموطنان بىاطلاع‌تر از خودتان را هم بياوريد در ايران و مبلغ گزافى از پول اين ملت در مقابل خراب‌كاريها دريافت داريد .\r\n\r\nاخراج عماد السلطنه و ديگران\r\nآقاى عماد السلطنه را هم با آن‌كه دوازده سال است در ماليه خدمت مىكند كلنل ماكرماك خارج كرده براى تقليل بودجه . در حالىكه بودجهء امسال را اضافه نموده و عماد السلطنه صد تومان از خودش مواجب داشت ، پنجاه تومان علاوه مىدادند . با اينكه در كاغذ خودش شرحى توصيف و تعريف از آقا نموده . مدير الملك به او نوشت شما همچو مستخدمى را نبايد خارج كنيد ، خصوصا تقليل بودجه در مورد ايشان كه با حقوق خود خدمت مىكند مناسبت ندارد . ما مستخدمى نظير عماد السلطنه در درستى نداريم .\r\nهنوز نپذيرفته است . آن‌وقت متصل يهودى مىآورند و هزار خرابكارى ديگر .\r\nاول عيد هم ده پانزده نفر از اعضاء قديمى و صحيح العمل مثل عز الملك ، عين الممالك ، ميرزا داود خان را خارج كردند . تقريبا صد نفر خارج شده است كه اگر ده نفر آن مستحق اخراج بوده [ باشند 
  ] . در اطراف عايدى هم خيلى حرفها مىزنند . به هر حال جريدهء « ميهن » چندين ماه است تعقيب نموده فعلا جرايد ديگر هم مشغول شده‌اند . مىگويند تمام دستور سفارت انگليس است .\r\n\r\nنامهء مهذب الدوله\r\nيكشنبه 20 شوال ، پنجم جوزا - كاغذى از مهذب الدوله و عين الملوك رسيد . چند قطعه عكس فرستاده بودند . نوشته بودند تا حال سى عكاس از طرف جرايد و غيره براى انداختن عكس ما آمده [ اند 
  ] و عذر خواستيم ، زيرا فورا در جرايد منتشر مىشد . بالاخره براى خاطر شما به يكى از عكاسخانه‌هاى محلهء دوردست بطور ناشناس رفته عكس انداختيم . عين الملوك چاق‌تر شده ، بچه‌هايش قشنگ . اين احتياط را آنجا به عمل\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 7058 ","page_number":358},
  {"content":"\r\n\r\nآوردند . اما اينجا پست‌خانه تفتيش نموده بود و پاكت را فراش باز شده آورد .\r\nمهذب الدوله و عين الملوك ماه رمضان روزه هم گرفته بودند در حالىكه گردن‌كلفتهاى طهران مىخورند .\r\n\r\nپسران نصير الدوله\r\nديشب دائى جان را جناب نصير الدوله دعوت نموده بودند . بنده هم كه جزو لاينفك حضرت و الا مىباشم . بسيار خوش گذشت . نصير الدوله باكمال و خوش صحبت است .\r\nمعتضد السلطنه هم كه خلاق سخن و مزه و نمك است . خصوصا وقتى كه سربه‌سر دو پسرش ميرزا محمود خان ( معاون محاسبات ماليه و معاون مستر كر ) و ميرزا محمد خان ( جزو ماليهء ادارهء تذكره ) مىگذاشت كه آن انگليسى است ( لندن تربيت شده ) اين امريكائى ( در مدرسهء امريكائى طهران ديپلمه شده ) . شما را به خدا هركسى باشد بيش از ماهى سى تومان به او و پانزده تومان به اين يكى مىدهد . آن‌وقت سراغ همشيره مىرفت و روى صحبت را به او مىكرد . خيلى خيلى خوش گذشت و خنده كرديم .\r\nنصير الدوله متعصب است و در اين مدت براى بقاى سلطنت خيلى زحمت كشيد . اعضاء وزارت علوم و معارف و خيلى از مردم ديگر از او حرف‌شنوى دارند و خيلى همراهى او مفيد واقع است .\r\n\r\nاشعار ملك الشعرا\r\nاشعارى كه ملك الشعراى بهار براى جمهورى گفته « 1 » نصير الدوله نسخه‌اى داشت و قرائت كرد . خيلى شيرين گفته و حقيقت امر است . من گرفتم و نسخه‌اى از آن ملصق كتاب شد . جريدهء « سياست اسلام » سرمقاله نيكوئى نوشته بود . اگر دائى جان بدهد در اين كتاب مىگذارم . خوب مطلب را واضح و روشن نوشته است . امروز منشيهاى خوب پيدا شده [ اند 
  ] ، طرز تحرير تغيير كرده . مثل آن‌كه قايم مقام و محمد حسن خان اعتماد السلطنه در عهد خود تغيير دادند .\r\n\r\nروس و انگليس\r\nچنين شهرت دارد ( و گويا حقيقت داشته باشد ) مشاور الممالك سفير مسكو [ را 
  ] كه در موقع هياهوى جمهوريت طهران خواسته بودند ، خيلى زود با آن‌همه تقصيراتى كه\r\n\r\n\r\n","description":"","footnote":"\r\n( 1 ) - اشعار در پيوست شمارهء 6 آورده شده است .\r\n","page_name":" 7059 ","page_number":359},
  {"content":"\r\n\r\nجرايد برايش معلوم كردند به مسكو مراجعت دادند . شامياتسكى سفير روس هم مسكو رفت . چه مواعيد و دستوراتى طرفين به هم دادند كه حالا روسها با سردار سپه موافق شده‌اند و انگليسها بدين واسطه بيشتر مخالف ، و به اين واسطه زيادتر مشغول انقلاب ايران شده‌اند . تا در كنفرانس لندن بهتر مقاصد خود را با روس در قضيهء مشرق زمين خصوصا ايران انجام بدهند . به‌هرحال گرفتار پنجهء قوى اين دو دولت هستيم و مثل ميمون ما را مىرقصانند و بالاخره انگليسها سردار سپه را هم زمين مىزنند ، منتهى پس از مدتى .\r\n\r\nتماشاى آيروپلن\r\nيك آيروپلن فرانسوى ما صبح آمد . رقعهء دعوتى هم براى من و افخم الدوله رسيد .\r\nمن اقبال به رفتن نكردم . اما هرمز به جاى پدرش رفت . عصر معمولا خانهء عميد الدوله [ رفتم 
  ] ، دائى و بهاء الدوله ، امير نصرت و اسد اللّه ميرزا بودند . اما آنها دعوت نداشتند .\r\nداشتند هم مثل من نمىرفتند . در اين بين پنج آيروپلن در آسمان طهران ظاهر شد مدتى طيران كردند . سه تاى آن داراى دو بال ( بىپلن ) ، دو تاى آن يك بال داشت و بزرگتر بود .\r\nپشت‌بام تماشا رفتيم . صداى زن و مرد خصوصا بچه‌ها بلند بود .\r\n\r\nگرم كردن سر مردم\r\nكاغذى از كربلائى محمد على لله رسيد كه در روز دوازدهم تگرگ مفصلى آمد تمام محصول كشمرز را از بين برد ، به داد رعيت برسيد . يك دانگ ملك آنجا دارم آن‌هم اينطور شد . هنوز ساعد الدوله پانصد تومان را نداده و خانم در خانه نشسته و خرابى مىكند ، حق هم دارد . با اين‌حال امتياز راه‌آهن تنكابون مىگيرد . سر مردم را به اين حرفها گرم مىكنند ، مثلا حاجى حسين آقا ورشكست . . . « 1 » امتياز راه‌آهن مازندران ، فلان آدم امتياز سيم نقاله ، آن يكى ( فطن السلطنه قزوينى لات ) آوردن رود شاهرود به قزوين ، سد رود هيرمند به سيستان ، چه و چه . معتضد السلطنه هم امتياز ترامواى شهر مشهد را گرفته ، ايران ديگر آباد مىشود ، ترقى مىكند ! كار بچه‌بازى شده . عوام هم كه نمىفهمند فلان همدانى چه مىداند ساعد الدوله پول ندارد . امين الضرب سالهاست ورشكست است ، معتضد السلطنه براى دست‌خرجى معطل . اينها اصلاحات اساسى است كه « ستاره » و « شفق » مىنويسند ، مردم مانع هستند كه حضرت اشرف انجام بدهد .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 7060 ","page_number":360},
  {"content":"\r\n\r\n\r\nمقالهء ستارهء ايران در مدح سردار سپه\r\nسه‌شنبه 22 شوال ، هفتم ثور - ديروز « ستاره » در ذيل نمايش آيروپلن در قلعه‌مرغى ( جنب خانىآباد مقابل امامزاده معصوم ) فحاشى زياد به اشخاصى كه نرفته بودند و مداحى زياد از سردار سپه نموده بود . « دشمنان سردار سپه يعنى خائنين به مملكت . آن كسانى كه نخواستند عظمت سردار سپه ناجى مملكت را در نمايش ايروپلن ببينند خوب است كور شوند نابود شوند كسانى كه نمىخواهند اين شخص توانا ، اين ذات قوى ، اين عنصر پاك امورات كشور باستانى ايران را انجام بدهد . ما بايد به وجود اين آدم توانا و بىآلايش افتخار كنيم . ايران بايد به وجود اين آدم در عالم و دنيا سرفرازى كند . به كورى چشم دشمنان براى اولين بار بيرق شير و خورشيد در آسمان مركز به اهتزاز درآمد .\r\nعظمت و قدرت سردار سپه را به دنيا معرفى كرد » . چه و چه ، هزار گونه مهملات و ياوه‌سرائى و مداحى و چاپلوسى كه هر خواننده‌اى را هرقدر هم طرفدار و دوست سردار سپه بود مشمئز مىكرد .\r\n\r\n","description":"","footnote":"","page_name":" 7061 ","page_number":361},
  {"content":"\r\n\r\n\r\nطيارات و باران فحش\r\nامروز « قانون » مقاله‌اى در جواب نوشته بود در تحت اين عبارت : « طيارات و باران فحش » . روز يكشنبه در قلعه‌مرغى طيران طيارات دولتى كه از فرانسه و روسيه خريدارى شده است با نهايت زيبندگى و مهارت نمايش داده مىشد و منظرهء تازهء مجللى را به ما نشان مىداد . آن‌وقت مىنويسد : وزارت جنگ فقط در رقعهء رياست مجلس از وكلا دعوت نموده بود . چون درشكه هم در شهر يافت نمىشد مدعوين از هر طبقه حتى نمايندگان اقليت موفق به شرف زيارت طيارات نشدند . ديروز در موقع قرائت بعضى جرايد و خواندن كيفيت طيران طيارات باز هم با يك سلسله فحاشى رفقاى خود مصادف شديم كه نسبت به اشخاصى كه نتوانسته يا ميل نداشتند در قلعه‌مرغى حاضر شوند بدگوئى كرده به همان درجه كه به طيارات مداحى كرده بودند به حضرات مخالفين دولت بد گفته بودند . معلوم مىشود در اين سرزمين بدبخت ، در اين دهكدهء كثيف كه از شدت ترقى مىخواهد جمهورى بشود آنقدر آزادى نيست كه اگر يك نفر مريض شود يا درشكه نداشته باشد يا اساسا دلش نخواهد در يك محضرى كه امنيت خيالى نداشته ، شهوت مصاحبت عظماء قوم را هم ندارد حاضر بشود از تعرض كسانى كه براى فحاشى و هتك ناموس به همشهريها بهانه لازم ندارد ايمن بماند . مىنويسد : من خودم حاضر بودم اما به تحقيق خيلى از مردم نبودند و اين ترك رسوم از طرف ميزبان شده بود كه براى وكلاى اقليت رقعهء دعوت فرستاده نشده بود . بالاخره بر فرض كه جمعى بخواهند در بحبوحهء مداحى و تملق طيارات حاضر شوند لازم است از طياره‌چيهاى محترم فحش بخورند . آقايان چرا فراموش مىفرمائيد كه كسى با طياره مخالف نيست ، خيلى هم دوست مىدارد كه تمام وجوهاتى كه ممكن است به عادت جارى مملكت به مصارف اشخاص برسد براى رد مظالم گاهى به مصرف خريد طيارات برسد . . . « 1 » اين را هم بدانيد و يادتان نرود كه طيارات در فرنگستان ساخته شده ، آوياتورهاى آن هم در اروپا تربيت يافته و به‌وسيلهء دادن پول معين از فرنگستان يا جاى ديگر براى يك مملكت خريدارى مىشود و بعد از اين‌كه به اين ترتيب ساخته شده و خريدارى گرديده و به وسيلهء هوانوردان ماهر پرواز كرده و جاى خود قرار گرفت ذخيره‌اى است خاص ملت ، متعلق به همه ، خواه اكثريت خواه اقليت . ابدا مخصوص به يك شخص نيست . . . « 2 » نه فروشنده ، نه خريدار و نه هم دلالهائى كه در بين بوده‌اند حق ندارند از شدت سنگينى بار منت دوش مردم را بشكنند . حتى ملت فرانسه يا آلمان هم آنقدر كه شماها از يك\r\n\r\n\r\n","description":"","footnote":"\r\n( 1 و 2 ) - نقطه‌چين در اصل است .\r\n","page_name":" 7062 ","page_number":362},
  {"content":"\r\n\r\nشخصى كه طيارات را خريده است مداحى مىكنيد از مخترع آيروپلان و زيپلن خودش مداحى و تعريف نكرده است . حالا ما حرفى نداريم ، بسيار بجا و بموقع است كسى هم به شما ايراد نخواهد گرفت ، ما هم با شما در تمجيد خريدار محترم طيارات همراه مىشويم . ولى ديگر علت ندارد كه اينقدر به مردم ، به اقليت و به در و ديوار فحش مىدهيد فقط براى اينكه شما طياره‌ها را تماشا كرديد و آنها نكردند ! . . . « 1 » اگر كسى نخواهد به تماشاى طياره بيايد طياره‌اى كه متعلق به خود اوست يا به‌قول شما مال شماست بايد او را سنگسار كرد . بايد به يك عده وكلائى كه هم انتخابات آنها از انتخابات رفقاى شما صحيح‌تر و هم خودشان از نظر ملت صالح‌تر و اظهاراتشان واضح‌تر فحش بدهيد كه چرا حسب الامر ( ! ) به تماشاى شما و قيافه‌هاى مقدس شما نيامده و سه ساعت تمام گردوخاك و آفتاب نخوردند . آيا اگر شما بتوانيد حقيقتا و از روى تناسب عقلى و عملى يك خدمت واقعى به اين آب و خاك بكنيد ، راه‌آهن كه اس اساس اصلاحات است داير كنيد ، چهار مدرسهء صحيح در هر شهر راه بيندازيد ، تجارت مملكت را ترقى بدهيد ، ترعه‌ها بسازيد آن‌وقت با اين مردم بيچاره از حيث تبختر چه معامله خواهيد نمود . اگر شما جلو مظالم بىحد و حصرى كه در نقاط دور از مركز الان جريان دارد گرفته چهار صباح با عدالت و نجابت و مهر با مردم گرسنه رفتار كنيد آيا چه توقعات زيادترى از ما و سايرين خواهيد داشت . آيا اگر فى الواقع مقاصد و آمال و اصلاحات منظور دولت بسته به اين است كه جرايد به مردم فحش بدهند ، هرگاه پولتيك آقاى سردار سپه اين‌طور اقتضا مىنمايد كه جرايد اكثريت با زور فحش و هو و بىعفافيهاى ادبى يك دسته از وكلاى صالح مجلس را عصبانىتر يا مظلوم‌تر از اين‌كه هستند به مردم جلوه بدهند ديگر چرا به تماشا نيامدى را بهانه مىكنيد . تمام هفت هشت نمره روزنامهء يوميه و غير يوميه كه با كمك دولت اداره شده يا با سرمايهء شخصى خود سنگ حمايت دولت را به سينه مىزنند ، يك دفعه هم‌صدا شده از جد و آباء وكلاى اقليت و مردم شروع كنند و به نبيره و نتيجهء آنها خاتمه بدهند و تمام فحشهائى كه يادشان داده‌اند يك‌دفعه بنويسند ، دست آخر هم مقرر شود طيارات عزيز چند عدد بمب از بالا در خانه‌هاى وكلا بيندازند و كلك آن بيچاره‌ها را بكنند و جان شما را از چند نفر منقد و غير متملق خلاص نمايند . و الا اين رسم سياست‌مدارى و نجابت سياسى نيست . آيروپلن‌ها متعلق به يك دولت و به يك شخص نمىباشد كه كسى با آن و با پرواز آن مخالف باشد ، يا عدم موافقت با دولت هم مربوط به لزوم طيارات نبوده است و\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 7063 ","page_number":363},
  {"content":"\r\n\r\nنيست و اين قبيل نمايشات هم هرقدر به ظاهر جالب‌توجه باشد فحشهاى شما تلافى را بيرون آورد . » ( پايان مقالهء قانون )\r\nروزى كه مدرسهء نظام هم دعوت شده بود از اينها دعوت نكردند و باز « ستاره » فحاشى زياد نموده بود .\r\nديروز بنا بود شمايل را با تشريفات بياورند ، آقايان اعلان كردند براى مطلب مهمى مسجد سلطانى جمع شويد . فورى در جرايد اعلان نمودند كه جشن شمايل در يوم جمعه خواهد بود . مىخواهند بلكه جماعت شهرى و كسبه را باغ شاه ببرند .\r\n\r\nشمايل حضرت امير - مخالفت خالصىزاده\r\nخالصىزاده دوشنبه منبر رفت ، جمعيت بسيار بود . بعضى از علماء هم بودند . بياناتى كرد كه به ما مىگويند به سياست دخالت نكنيد . آنها كه اين حرفها را زدند قوانين مذهبشان ناقص بود ، قوانين شرع ما همه‌چيز دارد . خدا و پيغمبر و ائمه همه را در امورات شريك نموده‌اند و به همه كس حق داده‌اند دخالت بكنند . وقتى كه هر فرد مختار به دخالت باشد ما به طريق اولى دخالت بايد بكنيم ، نه در سياست تنها ، در زراعت ، در صناعت ، در قضاوت ، در همه‌چيز ، و آن‌وقت براى هركدام از آنها اول از آيات شريف نقل و تفسير كرد ، بعد از احاديث . قدرى هم باز از جمهورى گفت . بالاخره كه اين مسئلهء شمايل حضرت شاه ولايت ساختگى است . من تمام خزانهء حضرت را ديده‌ام چنين چيزى نيست . امروز بين النهرين و علماء همه در تحت سلطه و اقتدار انگليس است . اين هم حقه‌اى است كه او زده . ما بعد از اين احكاماتى هم كه از حجج اسلام برسد نبايد يقين كنيم كه به اختيار و ميل خود مرقوم داشته‌اند . مردم گول اين ظاهرسازيها را نخوريد ، شمايل كدام است ، روح امام بيزار است .\r\nحاجى افخم الدوله غروب آمد . دوازده روز مسافرت طول كشيده بود . آنقدر وزارت ماليه تلگراف حوالهء پول را نفرستاده بود تا ساعتى كه سوار اتومبيل شده بود .\r\n\r\nآيروپلنهاى خريدارى\r\nآيروپلنها چهارده فروند است . هفت عدد فرانسوى كه از بوشهر حمل شده . معلوم نيست چه علتها به‌هم زده كه فقط يك دانهء آن آمده . هفت عدد از روسيه ابتياع شده كه وارد شده است . چهار عدد آن به كار افتاده ، سه تاى ديگر باز نشده است . اين پنج طياره كه بالا رفت سه تاى آن جنگى و جاى دو يا سه نفر است . دو تاى آن اطاق براى چهار نفر مسافر دارد . اول دانه دانه بالا رفتند . توى هريك يكى از صاحب‌منصبان نشسته بود .\r\n\r\n","description":"","footnote":"","page_name":" 7064 ","page_number":364},
  {"content":"\r\n\r\nامان اللّه ميرزا - عبد الرضا خان - جان محمد خان - جعفر قلى آقا - بعد كه جمعا هوا رفته بودند در يكى از آنها دشتى - رهنما - سركچل‌زاده - مشار اعظم - ضياء الواعظين محض تملق و لوس‌گيرى به‌زور خودى جا كرده بودند و نيم ساعت در هوا طيران طول كشيد .\r\nاسامى آنها از اين قرار است : سيستم بركه ، تقدير ، سيستم هاويلان ، شاهين ، ايضا هاويلان ، عقاب ، سيستم يونكرس ، هماى ، يونكرس ، سيمرغ .\r\nاين شعر را هم در پرگرام نوشته بود :\r\n طيران مرغ ديدى تو ز پاى بند شهوت * به‌درآى تا ببينى طيران آدميت \r\n\r\nخانمها و آيروپلنها\r\nقمر الدوله تماشا رفته بود مىگفت مرد زياد بود . زنهاى صاحب‌منصبان چادرى برايشان زده بودند . بستنى ، آب يخ ، غليان همه‌چيز داشتند . اما ساير زنها كه فقط صد و پنجاه نفر اگر بودند جاى دور زير آفتاب و خاك ايستاده بودند . جاده هم تا زانو خاك داشت . زنها كم‌كم آمدند . بعد به آنها اجازه داده شد كه جلوى نمايشگاه بيايند . اين زنها به آنهائى كه در چادر روى صندلى نشسته و همه‌چيزشان راه بود حسد مىبردند . كم‌كم قرقر و مضمونها شروع شد . آنها كه نمىشنيدند ما به قزاقها و تماشاچيها مىگفتيم نتيجه نداد . قزاق مىگفت خانم به ما مربوط نيست . تماشاچى مىگفت ما هم مثل شما . دفعهء آخر يكى يكى آيروپلنها براى صعود از بالاى سر ما گذشت كه هر دفعه زنها به صداى بلند از ترس جيغ زدند و خيلى اسباب وحشت شد . هنگام حركت و نشستن آيروپلنها بقدرى خاك بلند مىكردند كه آدم از تماشا بىزار مىشد . كلاه فرنگيها مىافتاد و اسباب خنده بود . روىهم‌رفته به خانمها خوش نگذشت پشيمان بودند .\r\n\r\nجشن تمثال حضرت امير\r\nپنجشنبه 24 شوال ، نهم جوزا - دو روز است هوا گرم شده رفتن خانهء عميد الدوله قدرى دشوار ، با اين‌حال ترك نمىشود ، مگر گاهى . چون اعلان شده بود جمعه تمثال خواهد آمد و باغ شاه بيائيد فورى ديروز اعلانى از طرف علماء شد كه مردم براى اصغاى مطالب مهمى عصر جمعه در مسجد شاه و مسجد جامع حضور به‌هم رسانند .\r\nامروز اعلانى از طرف امير مقتدر محمود خان انصارى وزير پست و تلگراف منتشر شد كه جشن تمثال عجالتا تعويق افتاد .\r\nاينها هرچه كردند گويا شهرى و كسبه براى رفتن باغ شاه حاضر نشدند . به دعوت هم\r\n\r\n","description":"","footnote":"","page_name":" 7065 ","page_number":365},
  {"content":"\r\n\r\nمعدودى مىرفتند و منقصت داشت . ديروز ميرزا عبد اللّه « 1 » واعظ بالاى منبر گفته است من به آن شاه ولايتى كه براى سردار سپه تمثال داده باشد هم‌عقيده ندارم ، مردم شما هم نداشته باشيد . اما قضيهء اين حقه‌بازى . افخم الدوله چندين شب كه مهمان سردار مختار بود ، سردار رفعت رئيس كل امنيه كه به همراهى و مهمان‌دارى آقايان تا نجف اشرف رفته بود و با اين تمثال مراجعت قزوين [ آمده 
  ] و خانهء سردار مختار بود و باهم بودند [ گفت 
  ] تمثالى كليددار حضرت آورده عكس از روى آن انداخته‌اند . آن‌وقت آن عكس را كوچك كرده يكى از آنها را توى طلا نشانده حلقه‌اى براى آويختن بالاى آن ، يك رقعه هم آقاى نائينى نوشته كه براى پاس زحمات شما در راه اسلام تيمنا و تبركا تمثالى روانه شد و ضمنا از همراهيهاى سردار رفعت توصيف و تشكر نموده است .\r\nسردار رفعت چندين روز است قزوين معطل [ است 
  ] و همه‌روزه تلگراف مىشود فلان روز بيائيد . سردار مختار تهيهء جشن مىديد . عصر تلگراف با تلفن مىرسد موقوف شد ، فلان روز حركت كنيد . مىگفت دوشنبهء گذشته وقتى كه به سردار گفتند موقوف شد جمعه معين شده ، چنان از خشم كلاه خود را زمين زد كه من به واسطهء قهقههء خود نمازم را شكستم . به همه ولايات دستور داده شده براى ورود تمثال به طهران جشن بگيرند و خود اين تعويق باعث استهزاء و تمسخر شده است حتى در قزوين .\r\n\r\nعكسهاى مونتاژ شدهء شاه و سردار سپه\r\nدر مقابل اين تظاهرات اسلامى دو عكس از سردار سپه در طهران منتشر شد كه در يكى لوحهء « يا بهاء الابهاء » در مقابل سينهء خود گذاشته . ديگرى لوحه‌اى به ديوار نصب و پاى آن سردار جلوس كرده . ساختگى است . شايد من هم سازنده و آكتورهاى اين بازى را يكان يكان بشناسم . اما مقابل آن عكسى است كه از شاه چاپ كردند كه عكاس‌باشى گفته بود مطابق علم عكاسى زنكه بزرگتر از شاه است و تناسب ندارد . بايد دو عكس باشد كه برابر هم گذاشته و انداخته شده و حال آن‌كه در اروپا عكس با زن انداختن يا در جمعى كه زن و مرد نشسته‌اند عكس بردارند مخالف هيچ مذهبى نيست . زن در اروپا حجاب ندارد ، مرد هم كه در هيچ مذهبى . پس چه چيز آن مخالف اسلام است . اين زن ايرانى نيست كه با مرد فرنگى عكس انداخته باشد . عكسهاى ناصر الدين شاه ، مظفر الدين شاه همه هست كه با زنها انداخته شده ، چه قبحى دارد ، كجاى آن بد است . . . « 2 » « كلوخ‌انداز را پاداش سنگ است » . چيزىكه از ميان اين جمهورى قلابى\r\n\r\n\r\n","description":"","footnote":"\r\n( 1 ) - در اصل ملا .\r\n( 2 ) - نقطه‌چين در اصل است .\r\n","page_name":" 7066 ","page_number":366},
  {"content":"\r\n\r\nصحيحا بيرون آمده اين است . در جهنم عقربى است كه مىگويند آدم به مار و افعى پناه مىآورد . حكايت جمهورى و مشروطهء ما شده كه تمام مردم از علما ، رجال و شاهزاده كاسب ، تاجر ، رعيت ، زارع همه مشروطه [ خواه 
  ] و حامى خاص خلص قانون اساسى شده‌اند ، ديگر منكر ندارد و بر منكرش لعنت !\r\n\r\nنامه به لرد كرزن\r\nامروز « ستارهء ايران » كاغذى به زبان فرانسهء غلط به لرد كرزن نوشته بود ، تاريخ آيرلند و خطاهاى سياسى كه لرد مشار اليه نموده است و آخر آن نوشته بود شما از ايران دست بكشيد . سياست‌مآبى علم و اطلاع صبا تا اين درجه است كه براى كرزن تاريخ مىنويسد و در سياست او خطاها ذكر مىكند . باز هم مىگوئيم ايران آدم ندارد ، مرد سياسى ندارد ، علم ندارد .\r\n\r\nدربارهء على دشتى\r\nجريدهء « سياست » در صفحهء اول يك سطر بدين مضمون نوشته بود . « مكتوب شيراز - مىخواهيد دشتى را بشناسيد با كمال دقت بخوانيد » . آن‌وقت در صفحهء چهار كاغذ مفصلى از شخص تاجر شيرازى نوشته كه مخلص آن اين است :\r\nآقاى مدير محترم - شمارهء 16 شما را كه مراسله و سند مهمى مرقوم شده بود قرائت نمودم ( مقصود آن كاغذ سفارت است ) . دو سال است در حيرت بودم كه اين پشت هم انداز معروف چطور ظاهرسازى خود را تاكنون ادامه داده و اين جنايت‌كار وكيل هم شده ، البته به زور سفارت . اعتبارنامه‌اش هم خواهد گذشت . مرا شما نمىشناسيد اما دشتى خوب شناسائى به حال من دارد . دشتى مىداند تا وقتىكه فارس بود از تمام اعمالش مسبوق بودم . يقين مىدانيد اگر آن سند كه محل انكار نيست منتشر نمىشد باز هم شما او را نمىشناختيد . طهرانى كه خود را خيلى زرنگ مىداند در شناسائى او قصور مىكرد . مطالب خصوصى كه مىدانم به جاى خود بماند اما آنچه شيرازى مىداند و محل ترديد نيست اين است . شيخ على دشتى كيست . اواسط جنگ بين المللى كه راه عبور و مرور به بين النهرين مسدود بود ، زمانى كه غير از نظامى انگليس از عراق نمىتوانست عبور بكند من بوشهر بودم و حركت به شيراز ميسر نمىشد . مدتها بوشهر ماندم و بيش از هزار تومان مخارج نمودم بلكه قادر به خروج شوم و موفق به جلوگيرى از ضرر بزرگى كه به تجارتخانهء ما وارد مىشود بشوم . مأمورين ايرانى كه عامل روابط بودند پولها را گرفتند و هرروز وعدهء فردا دادند . يك روز صبح با التهاب فوق العاده و تشويش از\r\n\r\n","description":"","footnote":"","page_name":" 7067 ","page_number":367},
  {"content":"\r\n\r\nنداشتن اخبار شيراز كه تلگراف و پست تحت نظر انگليسها بود به اتفاق يكى از روابط ( مقصود كارگذار يا نايب اوست ) به قونسل‌خانهء انگليس رفتم . آنجاست كه با دشتى ملاقات نمودم . با جزئى تحقيق معلوم شد كه ايشان با توصيه از طرف مندوب سامى سرپرسى كاكس كه نايب السلطنهء بين النهرين بود با قدغن اكيد و بسته بودن راه روز گذشته وارد قونسل‌خانه شده و منزل نموده‌اند ( من ترديد دارم كه آن‌وقت كاكس در بين النهرين بوده باشد بلكه در ايران بود و شايد در اسم اشتباه نموده باشد ) . چندى نگذشت با سفارش‌نامهء جنرال قونسل بوشهر به شيراز حركت كرد . تصادف مرا كمك نمود . كمى بعد از حركت او اجازهء مسافرت من صادر [ شد 
  ] و حركت كردم . ورود شيراز مشغول امور تجارتخانهء خود شدم . همه‌وقت قيافهء اين آدم در نظرم بود كيست و براى چه منظورى انگليسها با او مساعدت كرده‌اند و از بين النهرين به شيراز فرستادند . حسّ كنجكاوى من را وادار به تحقيق كرد كه اين شخص در شيراز است يا خير . پس از جزئى جستجو معلومم شد كه در شيراز و در خانهء ميرزا فضل اللّه منشى قونسل‌خانهء انگليس منزل دارد . چيزى نگذشت در شيراز يك زمينه براى او تهيه شد . كسانى كه آن‌موقع شيراز بودند از كم و كيف مطلب مسبوقند . در نتيجه دشتى از شيراز به طهران حركت كرد ( همان است كه از قول شيخ عبد المجيد نوشته شد ) . اينجا مشاهدات من تمام مىشود . ورود طهران و توقف خانهء حاج آقا شيرازى و موضوع آن قضايا كه از ذكرش صرفنظر مىكنيم . . . « 1 » ( شيخ عبد المجيد گفت هرچه حاج آقا داشت به مصرف رسانيد آن‌وقت مشغول كلفتها . . . ) . منتهى به شكايت ميزبان از او شد و حكومت وقت او را بدين جهت تبعيد نمود . بعد از تبعيد به علت مذكور از آنجائىكه حكومت منفور عامه به هر كارى دست بزند اگرچه از طريق قانون باشد مردم به آن عمل بدبين مىباشند ، تبعيد كه كمترين مجازات قانونى اين شخص بود براى دشتى كسب وجاهت كرد .\r\nديگر از اين شخص بىخبر بودم تا گاهى در جريدهء « ستاره » مقالاتى از او ديدم . به يكى دو روزنامهء طهران سابقه اين آدم را نوشته و فرستادم درج نكردند . تا « شفق سرخ » با ماسك ضدانگليسى عرض اندام نمود . اين ديگر خطر مهيبى بود كه ما را تعقيب مىكرد .\r\nاگر من سفارش‌نامهء سرپرسى كاكس را نمىديدم و اقامت او را در منزل منشى قونسل‌گرى ، من هم مثل هر طهرانى يا ايرانى ، غير از ساكنين خطهء فارس ممكن بود فريب بخورم . من منتظر بودم كه عامل نيرنگ باز با ماسك سرخ چه خواهد كرد . بالاخره روزگار كه هيچ سرّى را مكتوم نمىكند به دست شما سند دشتى با دشمن ايران افشاء\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 7068 ","page_number":368},
  {"content":"\r\n\r\nنمود .\r\nيك نفر از اهالى شيراز .\r\nما مكتوب شما را به‌علت اين‌كه از نزاكت خارج نشده بوديد درج كرديم . اين مطالب كه نوشته‌ايد در موقع خود حائز اهميت است ، طهرانى از اين سابقه اطلاع نداشت .\r\n( سياست ) .\r\n\r\nمعاهدهء لوزان\r\nدر اين روزنامه نطق مفصل لويد جرج ترجمه از « مورنينگ پست » در مجلس مبعوثان انگليس درج بود كه به معاهدهء لوزان حمله شديد آورده كه سالها بود ما تجزيهء عثمانى را پلتيك خود قرار داده بوديم و در اين معاهده همراهيهاى زياد و تعهدات فراوان از او مىشود . چقدر مردم انگليس در آنجا كشته شد ، چقدر مال تلف شد . انسداد بغازها و دشمنى او دو سال جنگ را طولانى كرد . چرا بايد نسبت به دشمن همراه [ بود 
  ] با دوست همراهى نكرد ، خيلى خيلى مفصل مشروح . كنفرانس لندن هم تمام نشده روسها طفره دارند . اوضاع ايران نمىگذارد ما از جاى ديگر چيزى بنويسم . « يك درد دل بس است براى قبيله‌اى » .\r\n\r\nوضع لرستان\r\nجمعه 25 - امروز در مسجد جامع آقا شيخ محمد منبر رفت . جمعيت از علما ، كسبه ، تجار خيلى بودند . ما از باطن امر خبر نداريم اما آنچه محسوس است انقلابى روى خواهد داد . از خرم‌آباد قاصدى بروجرد رسيده براى خانهء شريف الدولهء حاكم ، و براى بهاء الدوله از بهمن تلگراف سلامتىشان رسيد . چه ترتيب است و چه خواهد شد معلوم نيست . از تبريز هم عده‌اى نظامى به بروجرد رسيده از طهران هم مجددا قشون رفت .\r\n\r\nكمى حقوق فرمانفرماها\r\nحشمت الدوله را مىگويند به مشهد خواهد رفت . فقط با فرمانفرماى فارس معطلىشان حكايت مواجب است . ماهى ششصد تومان كم است و يك فرمانفرمائى كه هزار قسم تكليفات دارد با اين جزئى ممكن نيست گذران كند . اينها تدابير است كه زير بار حكومت از اشخاص با اسم و رسم نروند . كسى برود كه در طهران ماهى صد تومان هم درآمد نداشته باشد . آن‌وقت بيشتر از حالا نظاميان مسلط باشند و يك‌سره تابع آنها .\r\nمدير اداره در طهران ماهى سيصد تومان مواجب دارد آن‌وقت فرمانفرماى خراسان و سيستان ششصد ، فرمانفرماى آذربايجان به آن عظمت ششصد ، پس نقطهء نظر همان\r\n\r\n","description":"","footnote":"","page_name":" 7069 ","page_number":369},
  {"content":"\r\n\r\nاست كه ذكر شده .\r\nهوا دارد گرم مىشود و كار من دشوار . امسال ملكه و اسمعيل خان و زيور خانم هم علاوه شده‌اند ، با اين حياط كوچك و يك زيرزمين .\r\n\r\nاروپا\r\nانقلابى در روسيه بر عليه فرانسه روى داده كه مىگويند تحريك انگليس است . كابينهء آلمان تغيير كرد . در انتخابات جديد فرانسه گويا پوانكاره مغلوب شود . روهر كماكان به دست فرانسه و بلژيك است . در آلمان همه‌چيز گران شده . كار محصلين ايرانى كه به واسطهء تنزل پول حمله به آنجا آوردند بسيار مشكل شده . حاج عز الممالك دو پسر خودش را بلژيك فرستاد .\r\n\r\nمعذرت‌خواهى سردار سپه - موضوع بست\r\nشنبه 26 - رئيس الوزرا سه روز قبل حضرت عبد العظيم مشرف شده و از علما و طلاب معذرت خواست . شرحى از خدمات خود و ديانت خود گفت . اهالى فرمانى از اشرف افغان بيرون آوردند كه حدود بست را معين نموده بود . به توسط حاجى امام جمعه خوئى نزد رئيس الوزراء فرستادند كه اشرف ملعون فاتح سنى احترام بقعهء مباركه [ را 
  ] نگاه مىداشت و شما مىخواهيد برهم بزنيد . وقتىكه عدالت نيست بست بايد باشد . مسئلهء يهوديها راجع به عدليه شد . اگر عدليه اعمال غرض نكند به خوشى خواهد گذشت ، و الّا سخت خواهد بود . زيرا به عدليه پول فراوان مىدهند و نيز حئيم وكيل آنها همان كه جاسوس انگليس در قزوين بود و حالا هم هست خيلى كوشش مىكند ، پول مىدهد [ كه 
  ] مسلمانها يك حركت ناهنجارى بكنند جهودها را به سفارت ببرد . آنچه هم مسلمانها در بانكهاى بيشمار رهنى آنها دارند بدين بهانه از كف برود .\r\nديروز سه آيروپلن به سمت بروجرد از طهران رفت . اخبارات صفحهء غرب تمام سانسور است .\r\n\r\nعمارت بلند پاك ( ديوان عالى تميز )\r\nميليسپو ادارهء محاكمات ماليه را ميل دارد منحل كند . حكم انحلال را هم نوشته . وزير امضاء نكرده است و مخالف است . اگر منحل شود جمعى بيكار علاوه مىشود . سه نفر از كسان ما در آن اداره‌اند : مدير السلطنه رئيس ، شوهر فخر السلطنه . معتصم الدوله پدر مهذب الدوله . دكتر حسن خان مدعى العموم شوهر عزيز السلطنه . ميليسپو را كميسيون\r\n\r\n","description":"","footnote":"","page_name":" 7070 ","page_number":370},
  {"content":"\r\n\r\nبودجهء مجلس احضار نموده بود با وزير و معاون . به آنها اطلاع نمىدهند ، خودش با چندين نفر امريكائى و مترجم و معاون مىرود كميسيون . مىگويند چه خبر است . گفته است براى توضيحات آوردم . مىگويند اگر اين‌طور است لازم بود تمام اعضاء ماليه را همراه بياوريد . خودش و يك مترجم را نگاه داشته تتمه را مرخص مىكنند . گويا در مذاكرات با او خوش نگذشته است . بامزه آن بود كه مترجم ديوان عالى تميز را « عمارت بلند پاك » ترجمه كرده است .\r\n\r\nميليسپو و حسين علاء\r\nمعروف است علائى گفته به من حكم شد از وزارت خارجهء امريكا متخصص براى ماليه بخواهم ، آنها هم اين شخص را معرفى كردند و او اجزاء خود را . در صورتى كه تلگرافات علائى ضبط است كه چنين نبوده است . به خودش اختيار داده بودند و يك غيرمتخصص را روانه نمود .\r\nعميد الملك مىگفت بالاخره اينها ماندنى نخواهند شد و يك ماليهء مغشوشى بشود كه هزار رحمت به سابق آن‌كه اعضاء ماليه اينجا از ولايات مواجب خود را مىگرفتند .\r\n\r\nمنازعهء جرايد - سياست اسلامى\r\nجرايد دولتى و ملتى همان منازعه را باهم دارند . دولتيها خصوصا « ستاره » ، خصوصا فوق العاده‌هاى آنها ، بسيار فحاشى مىكنند و بسيار بىنزاكت مىنويسند . برعكس ملتيها\r\n\r\n","description":"","footnote":"","page_name":" 7071 ","page_number":371},
  {"content":"\r\n\r\nبسيار با لحن خوش و نزاكت دفاع مىكنند ، مگر « قانون » ، آن هم در جواب « ستاره » . يكى از آنها « سياست اسلامى » بسيار بسيار مدير و نويسندهء قابلى دارد و از همه بهتر است .\r\nشمارهء دهم كه از سوسياليستها و فتواى مراجع تقليد مرقوم مىدارد ملصق كتاب شد .\r\nسوسياليستهاى ما كه معدودى هم بيش نيستند مىگويند اين مرامنامهء ما نيست ، ما اين عقيده را نداريم . اگر ندارند پس سوسياليست نمىباشند . اگر دارند كه حكم اين است .\r\nانجمن آنها هم تابلو ندارد ، مرامنامه هم به كسى نداده‌اند . اما مرور زمان اينها را محو مىكند و تجدد پيش مىرود با همين مرامها . منتهى امروز ايران مستعد آن نيست و مردمش آنطور بىدين نشده‌اند ، چنانچه در جمهورى به ثبوت رسيد .\r\nعصر خانهء عميد الدوله رفتم . همه بودند معتضد السلطنه با كاشف تخته‌بازى مىنمود . گفتند « سياست اسلامى » امروز در خصوص دربار و رئيس الوزراء داد سخن را داده بود . فرستاديم بخرند غروب بود گير نيامد . سه روز است متوالى رئيس الوزراء حضور وليعهد مىرود . مجلس آخر خرم بيرون آمده بود . در جواب تبريك ورود تلگراف والاحضرت به مراجع تقليد درخواست تشريف‌فرمائى اعليحضرت را مىكنند كه شخص والاحضرت از طرف ما استدعاى تشريف‌فرمائى شاه بشود . اول جريدهء « قانون » درج شده بود .\r\nمن ناچار شدم ديشب كاغذى گله به حاج وزير نوشتم كه تو براى هر بيگانه تلاش مىكنى اما براى من نه . يك فكرى هم براى من كن . اما بقدرى ارباب توقع او هم زياد است كه به من نمىرسد .\r\n\r\nمدارس\r\nمسعود با دماغ چاق آمد . معلوم شد در امتحان امروز در چهار درس نمرهء 20 گرفته .\r\nيك شلنگ تخته توى حياط ، توى اطاق مىزد كه آن سرش ناپيدا . شمر جلودارش نمىشد . حالا از من « پرى » مىخواهد . مدارس ما خيلى عيب دارد ، بىحد و حصر .\r\nمتصل هم جرايد ، مردم مىنويسند و مىگويند و نتيجه ندارد . با اين‌حال باز خوب است .\r\nمن در سن مسعود گويا الف با را هم نمىدانستم چه رسد به چيزهاى ديگر . من در يكى از مجلدات « مموار » خودم كه غارت رفته طورى ترتيب دروس و مكتب‌خانه‌هاى قديم را تشريح كرده‌ام « 1 » كه گمان مىكنم بهتر از آن كسى ننوشته باشد ، اما افسوس كه فعلا از دست رفته و من دماغ نوشتن نسخهء ثانى آن را ندارم .\r\n\r\n\r\n","description":"","footnote":"\r\n( 1 ) - صفحات 3389 الى 3398 در جلد پنجم ديده شود .\r\n","page_name":" 7072 ","page_number":372},
  {"content":"\r\n\r\n\r\nروزنامهء « محشر »\r\nامروز جريدهء « محشر » محشر كرده بود . اين روزنامه جديد الولاده است . امروز شمارهء دهم بود . به ميل خود چاپ مىشود ، معلوم نيست يوميه است ، هفتگى است يا ماهيانه .\r\nمىخواهد بنمايد كه من بيطرفم . خوب را خوب و بد را بد مىنويسم . ليكن هر هوشمندى كه بخواند مىفهمد حامى دولت است . در لفافه سخن مىگويد . شرحى نوشته بود كه اربابان جرايد را كفيل داخله احضار [ مىكند 
  ] ، ابلاغ تقاضاى آقاى رئيس الوزراء را راجع به عدم تعقيب قلمى جمهوريت و رعايت احترام نسبت به مقام معلاى روحانيت و ملاحظهء احترام اقليت به عموم صاحبان جرايد رسانيد . در دو فقرهء اول « محشر » همراه است ، در سيمى خير . ما خود را آزاد مىدانيم . بر روى اعمال هركس ، هر طبقه ، چه رسمى چه غيررسمى ، قضاوت عادلانه مىكنيم ( كه دروغ مىگويد ) . چنانچه در همين جريده تعريفاتى از حاج معين بوشهرى نموده و مدايحى از وى نموده كه محققا پول گرفته تا تقويت از گرفتن امتياز نفط گيلان باشد . يعنى هركس بخواند يقين دارد پول گرفته . اول جريده هم رجزخوانى مىكند . قرن طلائى بيستم ، اوضاع كنونى روسيه با پاره پاره شدن سلاسل رقيت در همه‌جا ، با جريان سيل خون امپراطورها ، پاپها ، كاردينالها ، خليفه‌ها ، خليفه‌نماها ، در سال هيجدهم مشروطه بدبختانه ما چه رويه‌اى پيش گرفته ، چه اوامر غيرقانونى شنيده و به چه حكمهاى شاقى محكوم گرديده‌ايم . در روسيه چه‌خبر است . در تركيه چه اوضاعى ، در انگلستان چه طبقه‌اى زمام امور را به دست گرفته ، در هندوستان چه آتشى روشن از ولكان آزادى برپا ، در افغان چه نغماتى سروده مىشود ، در مصر چه گفتگوها . عجبا با چنين موقعيتهاى عمومى دنيا ، با چنين اوضاع يمين و يسار ، با ديدار پرده‌هاى خون‌آلود سينماهاى ملل ، اين حكمها ، اين دستورها ، اين تكليفها ، اين محدوديتها . بعد تعريفاتى از خود مىكند . من روزنامه‌نويس تازه چرخ نيستم ، ما تازه قدم به ميدان نبرد و عقيده و سياست نگذارده‌ايم ، ما قلم‌زن هيجده ساله ، كشتىگير قبل از مشروطه بوده ، صدها همفكر ، هم‌قلم ، هم مسلك خونين كفن به دست جابرانه خاك سپرده ، به‌هيچ‌وجه علاقه به حيات و تشخص و تعين حتى به سلطنت شخصى نداشته و نداريم ، چه و چه خيلى دراز .\r\nو همهء اين فرمايشات دروغ براى همان است كه به قول خودش رئيس الوزراء تقاضا نموده . خدا رحم كرد كه هيچ حكم نكرده است . كدام امپراطورها جز نيكلا كشته شده ، كدام پاپ ، كدام خليفه و خليفه‌نما . در انگليس جز انگليسى كسى زمامدار نيست .\r\nهندوستان هيچ خبرى نيست . مصر در كمال امنيت و راحت است . تركيه خبرى نيست\r\n\r\n","description":"","footnote":"","page_name":" 7073 ","page_number":373},
  {"content":"\r\n\r\nجز كنفرانس براى موصل . پرده‌هاى خونين وجود ندارد . اين‌همه دروغ و رجز براى يك كلمه تقاضا ! اينهاست طبيعت بد زشت ايرانى كه روزبه‌روز علاوه مىشود نه كم .\r\n\r\nبدگوئى نسبت به خالصىزاده\r\nشرحى نيز به خالصىزاده بد نوشته و فحشهاى ركيك : آخوند مدمق احمق ، پوزه‌اش را به خاك بايد ماليد . جاسوس انگليس است . دزد است . در مسجد جامع روى پاى مردم افتاده و اظهار كرد غلط كردم ، فلان خوردم ، چه و چه خيلى بد . در ضمن از مدرس تعريف مىكند و مذبذبى و تفتين .\r\n\r\nميلسپو - نصيحت به وليعهد\r\nآن‌وقت شرحى از ميليسپو شكايت و بدگوئى ، آن‌وقت صفحهء چهارم با قلم خيلى خيلى جلى مىنويسد نمايندگان پارلمان ، آقايان نمايندگان ، براى چه بودجهء سلطنتى و ولايت عهد را يكى نكرده تاج كيانى را به سر والاحضرت وليعهد نگذاشته ، چهارده هزار تومان صرفه‌جوئى نمىنمائيد . مىخواهد بين دو برادر با اين حرف پوچ تفتين كند ( مثل آن‌كه چهارده كرور صرفهء دولت مىشود ) . بعد در ذيل همين پيشنهاد شرحى تعريف باز از نامهء « محشر » مىكند كه بين مخالف و مؤالف اولين جريده است . به وليعهد نصيحت مىكند و مىنويسد حال مىخواهيم بدانيم به چه جهت والاحضرت بدون مشاوره با دولت و مقامات مربوطه فريب چند نفر را خورده تلگراف رمزى به تازگى راجع به حركت اعليحضرت مخابره نموده‌اند و جوابا شاه متعذر به كسالت گرديده امتناع از حركت را نموده‌اند . آيا بهتر نبود اين موضوع را مراجعه به رئيس دولت مىنموديد ( همان‌كه او را بيرون كرده ) .\r\n( پايان مطالب « محشر » )\r\n\r\nجواب على دشتى\r\n« شفق » مشروحى در جواب كاغذى كه « سياست » از تاجر شيرازى درج نموده بود دفاع مىكند ، از روز حركت از بين النهرين تا ورود طهران با نشانيها كه كجا و خانهء كى منزل كردم . كدام كس شاهد است ، تا در ادارهء ستاره سردبير شدم . حبس شدم ، تبعيد شدم . روزنامهء « شفق » را ايجاد كردم و من همان‌روز كه مشروطه شد و بختياريها مسلط ، مىگفتند سلطنت را بختيارى خواهد برد من راضى به سلطنت آنها بودم كه اين لكهء ناهمرنگ قجر از بين برود . من با انگليس از اول دشمن بودم . تمام صدمات واردهء من از آنها بود به شهادت كى . من دارائى ندارم . هنوز فرش خانهء من مال فلان آدم است . سردار\r\n\r\n","description":"","footnote":"","page_name":" 7074 ","page_number":374},
  {"content":"\r\n\r\nسپه پول‌بده نيست . همانقدر كه در خريد آيروپلن و تلگراف بىسيم خرج مىكند به مردم ديگر نمىدهد ، چه و چه . داستانى كه فقط حربهء برندهء او همان بود كه من نوشتم .\r\nكه مىنويسد كاكس آن‌وقت وزير مختار طهران بود و بين النهرين تمام و شهر بغداد به تصرف انگليس نبود . تو صباوت داشتى و فاعل كارهاى شنيع ، تو جاسوس انگليسى تو مزدور آنهائى .\r\n\r\nبىاعتبارى روزنامه‌نويسها - رديف كناس و مرده‌شور\r\nهمان حربه كه به همديگر پرتاب مىكنند و گويا تمامشان همكارند و استثنا ندارد . از بس كه اينها نسبتهاى زشت و بد به هم داده‌اند ديگر ارباب جرايد به قدر يك پينه‌دوز وقعى ندارند . نكته اينجاست كه خودشان هم در جرايد خودشان اعتراف به اين مطالب مىكنند كه ما ديگر بقدرى مقام جريده‌نگارى را پست و ناچيز نموده‌ايم كه نمىتوانيم نزد مردم سر بلند كنيم . به اينها كسى خانه ، دكان اجاره نمىدهد . جز آن‌كه اجارهء شش ماه خود را قبلا دريافت [ كنند 
  ] و سر شش ماه اختيار فسخ به عهدهء موجر باشد ( ازبس كه اجارهء موجر را خورده‌اند . ) كاغذ به آنها نسيه نمىدهند . اگر بند از بند خود جدا كنند مطبعه تا پول پيش نگيرد ممكن نيست چاپ كند . حتى بقال و سبزىفروش هم به آنها نسيه نمىدهد . محكمه براى آنها در عدليه باز است . ليكن احدى از دست آنها متظلم نمىشود زيرا به‌قدر قيمت آن تمرى كه به عرضحال ملصق كنند قدر و قيمت ندارند .\r\nتقريبا روزنامه‌نويس مرادف كناس ، مرده‌شور ، لوطى ، تون ناب ، ميمون‌باز ، خرس‌باز و فالگير و رمال است . مردم ديگر ، اگر خوش‌سابقه نبوده يا مرتكب اعمال قبيحى شده‌اند مكنون است ، منتهى چهار نفر يا ده نفر بداند . اينها راست يا دروغ نسبتهاى به هم را مىنويسند چاپ مىكنند و چندين هزار نسخه در پايتخت و ولايات و ممالك خارجه روانه مىكنند كه همه كس بداند و مسبوق شود كه « صبا » مفعول بوده و عباس اسكندرى صباوت داشته و لنگهء صبا بوده . با اين‌حال سياستمدار مملكت ما اينها شده‌اند و به كاكل اينها مملكت ما دوران مىكند و البته مملكتى كه به دست اين قبيل اشخاص اداره شود بهتر از آنچه هست نخواهد بود .\r\n\r\nقضيهء شمايل حضرت امير\r\nسه‌شنبه 29 شوال ، 14 جوزا - ديروز بنا بود به استقبال شمايل باغ شاه بروند .\r\nخالصىزاده هم مسجد شاه خبر كرد . اعلان شد به واسطهء كسالت سردار رفعت جمعه خواهد بود . عجب حكايتى شده است و معلوم نيست براى چه آنقدر اصرار دارند .\r\n\r\n","description":"","footnote":"","page_name":" 7075 ","page_number":375},
  {"content":"\r\n\r\nسردار رفعت در كمال صحت [ است 
  ] و از اقامت قزوين خسته شده . من به وعظ نرفتم ليكن آدم فرستاده‌ام هنوز نديده‌ام كه چه وعظ نموده است .\r\n\r\nامير مؤيد سوادكوهى\r\nامير مؤيد اسمعيل خان سوادكوهى پسر عم حضرت اشرف چندين سال بود سركش و ياغى بود كه تفصيل آن بسيار است . يك مرتبه در عهد وثوق الدوله دستگير و تبعيد شد ، بعد آمد و باز مشغول چپاول [ شد 
  ] . سردار سپه اوايل امر اردوئى آنجا فرستاد قبل از همه‌جا . امير مؤيد فرارا استرآباد و به تركمان پناهنده شد . مدتها آنجا بود تا سردار سپه از تقصيرش گذشت و طهران آمد . دو پسرش را در امنيه صاحب منصب نمودند . اين ايام استعفا داده و از مازندران به استرآباد رفتند . فورا حكم سردار شد دستگير [ شوند 
  ] . گويا در خانهء يكى از محترمين استرآباد بودند « 1 » . آن مأمور دستگيرى كه از مازندران رفته بود اطمينان داده يا به قول دشمنها قسم خورده و آنها بيرون آمده‌اند ، حركت به سمت مازندران نمودند . بين راه هردو را حسب الحكم تيرباران مىكنند . به اين واسطه يا جهات ديگر آنجا هم انقلابى روى داده و تركمان خيلى جا را چاپيده و تا ميامى راه مشهد آمده‌اند . پدر پير آنها هم فعلا طهران دروازهء قزوين منزل دارد .\r\n\r\nسعدآباد\r\nدختر قمر الدوله - پرى - مالاريا گرفته ، امروز صبح عيادت رفتم . انژكسيون كرده بودند و بهتر بود . مراجعت با ميرزا عبد الوهاب خان آمدم كه بازار كار داشت . در راه صحبت كرد كه باز سردار سپه به خيال وسعت كوچهء سعدآباد جلوى باغش افتاد . يك دفعه پارسال وسعت داد زمين را صاحبان باغها مفت دادند ، ليكن ديوار را خودش كشيد . اين بار بلديه را جلو انداخت . مبلغى باز ما زمين داديم اما ديوار را بلديه كشيد ، جز سر در باغ كه خودمان داديم . اين ديواركشى و همسايگى باعث شده كه سردار با آقا محمد جواد التفاتى پيدا كرده است .\r\n\r\n\r\n","description":"","footnote":"\r\n( 1 ) - در خانهء سيد طاهر مجتهد مسلم با نفوذ پيرمرد استرآباد و محل احترام و توجه شهرى و تركمان .\r\n( يادداشت از نويسنده )\r\n","page_name":" 7076 ","page_number":376},
  {"content":"\r\n\r\n\r\nآقا محمد جواد تاجر گنجه‌اى\r\nآقا محمد جواد خيلى نقش است ، چنانچه از شاگردى داراى اين‌همه مكنت شده .\r\nخيلى جاه‌طلب است . تنه و توشهء خوبى دارد . قوى بنيه است . پس از آن‌كه از رشت آمد و طهران اقامت كرد به واسطهء خانهء خوب ، مهمانيهاى زياد ، مجلسهاى شب عالى كه خانم و ساز و همه‌چيز بود جلب قلوب مردم را كرد . با هر طبقه از عالى و دانى مراوده پيدا كرد . خصوصا تبعهء روس بود و تاجرباشى شد . همه احتياج داشتند . ناخوش مىشد از دروغ ، آن وقت پول گزاف مىداد . امين الملك دكتر اسمعيل خان كه وزير بود معالج باشد يا لقمان الدوله طبيب شاه يا طبيب سفارت ، غالب هر سه را به‌علاوهء چندين دكتر معروف . هميشه هم دم از مليان مىزند و با شاه پالوده نمىخورد . جز در اين سنوات اخير كه ميرزا كوچك و بولشويك پيدا شد .\r\n\r\nحرف سردار سپه\r\nچند روز قبل شمران رفته بود براى تماشا و سركشى بنا و عمله بيرون باغ ايستاده بود .\r\nسردار سپه هم بيرون باغش آمده بود و ارباب را همراه به باغ برد . ارباب مىگفت بعد از صحبتهاى متفرقه سردار شلاق دست خود را كوفت به روى ميز كه به شدت صدا كرد و آن‌وقت گفت ارباب ايران هيچوقت مستقل نخواهد شد براى آن‌كه ايرانى شرف و انسانيت ندارد . صد تومان به هر ايرانى بدهند از همه‌چيز خود مىگذرد . بعد گفت ببين در سعدآباد است ، منم و تو . اين ميز هم شاهد تا معلوم همه بشود . اين دو سفارت نمىگذارند و دلم مىسوزد . كسى هم از من نمىپرسد كه انگليسها چه از من خواستند و من ندادم و نتوانستم بدهم . اين بلاها را به سرم آوردند . تمام آنچه اين چند ماهه در ايران واقع شد آنها باعث بودند و الان به اسم آنتيك تفنگهاى كهنهء لرها را گرفته تفنگهاى جديد عوض مىدهند با دانه‌اى يك ليره ، قاطر مىخرند دانه‌اى سيصد تومان . با آن پول با آن تفنگ بناى شرارت را مىگذارند . الساعه با من به شدت عداوت و دشمنى پيدا كرده‌اند و هرچه از دستشان برآيد كوتاهى ندارند . صحبت ما تمام شد . من خانه [ رفتم 
  ] و او بازار رفت .\r\n\r\nلرها\r\nاعظم الدوله بالاخره آمد . ديدن كرديم كه يادم رفت بنويسم . او مىگفت اين صحبتها كه طهران و در راه شايع بود كه صاحب‌منصبان را با اره سر بريده‌اند ، يا ارامنه را كشته‌اند ،\r\n\r\n","description":"","footnote":"","page_name":" 7077 ","page_number":377},
  {"content":"\r\n\r\nيا شهر دست آنها [ ست 
  ] و نظامى زياد كشته شده همه دروغ است و پيش ما اين اخبار نبود . چيزى كه هست ايلات با يك اتحادى از قشلاق مراجعت [ كردند 
  ] . نظاميانى كه در پستهاى خارج شهر بودند برخى تاب مقاومت نياورده تسليم شدند . بعضى كه مقاومت كردند ، البته بعضىشان سلامت و در قلعهء فلك الافلاك هستند و نمىتوانند به شهر و قلعه حمله بياورند . توپخانه دارند و مىزنند ، راه هم مسدود است براى اين‌كه مسكن لرهاست . تلگرافى هم كه كشيده بودند به عجله و بقدرى چوب و مقرهء آن بد بود كه اگر يك گوسفند تنه مىزد به زمين مىافتاد . قشون و امير لشكر وارد بروجرد شدند ، اما من نمىدانم و به من نمىگفتند چه خيالاتى دارند . اين‌كه دهات اطراف را غارت كردند علت اين بود [ كه 
  ] اسلحه را گرفته‌اند . همان لرهاى ساكن اطراف شهر بروجرد هرچند نفر كه فقط يك تفنگ داشتند ، حمله به ده بىاسلحه آورده غارت كردند ، حتى دهات عراق را .\r\nعميد الدوله سؤال كرد آيا به نظر شما امر اصلاح‌پذير است يا نه ؟ گفت البته اگر عاقلى در ميان باشد و مايل باشند ، نه آنكه امير لشكر بگويد اسم لر را من بايد از ميان ببرم .\r\nآيروپلن هم رفت بعضى نوشتجات به شهر و ميان چادرهاى ايلات انداخت . قاصد هم مىرود و مىآيد لكن از راه ديگر .\r\n\r\nشرف الدين ميرزا - طياره\r\nاين دو آيرپلن كه جديدا رفت وارد بروجرد شد . ديگرى مفقود گرديد و تازگى مىگويند ملاير به زمين آمده است و بعد مىرود راه را گم كرده بود . دو گارى بمب هم ديشب رفت . دوازده نفر هم صاحب منصب داوطلب كه يكى شرف باشد ، ديگرى مهديقلى ميرزا پسر كوچك عميد الدوله . بنا بود روسيه براى تحصيل آيروپلن‌چى بروند .\r\nفعلا قرار شد بمانند و بروجرد براى « اتود » اين طيارات رفته سپس مسكو بروند .\r\n\r\nامير مجاهد بختيارى\r\nاخباراتى كه عصر تحصيل شد . خبر شكستى شايع شده ، ميان مردم همهمه است .\r\nعدهء قشونى رفت . شرف « 1 » هم با يك ايروپلن امروز رفتند . هيچ تا امروز هم طياره سوار نشده بود و سه ساعت بايد در هوا بماند . به ايلات كمك مىشود . امير مجاهد بختيارى بصره رفته و حامل اسلحهء زيادى شده . جواب تلگراف سردار سپه را كه مخابره نموده بود خوب است به اروپا مسافرت كنيد ، خيلى تشدد كرده است كه ما با خونهاى خود\r\n\r\n\r\n","description":"","footnote":"\r\n( 1 ) - مراد شرف الدين ميرزا قهرمانى است . ( مسعود سالور )\r\n","page_name":" 7078 ","page_number":378},
  {"content":"\r\n\r\nمشروطه برقرار كرديم كه جان و مال و مسكن به دست خودمان باشد . من شاه مملكت نيستم كه بيرونم كنيد رعيتم و سر خانهء خود ، تكان هم نمىخورم .\r\nباز مىگويند يك قافله شتردار كه محمول آن مال التجاره و نفط و مخلوط آن اسلحه بوده مخصوصا از راه خرم‌آباد مىآمد كه به چنگ لرها بيفتد ، همان قسم هم شده همه را برده‌اند .\r\n\r\nخالصىزاده\r\nديروز خالصىزاده از خودش خيلى دفاع مىكند و بعد از جرايد بد مىگويد . عريضه نوشته بودند همان‌جا به مهر مردم رسانيده به مجلس روانه مىكنند : يا جلوگيرى از « ناهيد » و بعضى جرايد بشود يا ما خودمان دفع آنها را مىكنيم .\r\n\r\nدعوت ظهير الاسلام\r\nسردار سپه مشغول پختن علما و بازاريها است . ديروز ظهير الاسلام براى دخترش عقدكنان داشت براى پسر مرحوم شعاع السلطنه ( همشيرهء شعاع السلطنه دختر مظفر الدين شاه عيال ظهير الاسلام است ) . تهيهء زياد ديده بود و هفتصد نفر از هر طبقه دعوت نموده بودند . گويا خيال داشتند رئيس الوزرا با حضور اين جمعيت نطقى كند دل‌جوئى كند . گفتند به همه جهت صد نفر حاضر شده بود . آنها هم هركدام پس از صرف چاى غالبشان توقف ننموده بودند .\r\n\r\nرد وكالت على دشتى\r\nشيخ على دشتى با رأى مخفى وكالتش از مجلس رد شد . اما ناصر سيف آوازه‌خوان ، شيخ عطا ( عطاء الملك « 1 » . . . كه همه به اين سمت مىشناسند و براى همه . . . ) با دبير اعظم ، رهنما ، وكلاى سرنيزهء تبريز چون رأى علنى گرفتند قبول شدند و همه سر دشتى خراب شد . مجلس متصل از وزراء سؤالات مىكند . بيشتر طرف حمله وزير ماليه مدير الملك است و حال آن‌كه تمام اختيار با امريكائى و [ او 
  ] نقش ديوار است . او هم گفته است مجلس اختيارات را به امريكائى داده مسئوليت را به من ، چنين چيزى ممكن نيست . قرار است در كميسيون قرارى بدهند . مسئول بىاختيار ، اختياردار غيرمسئول مطلب تازه‌اى است .\r\n\r\n\r\n","description":"","footnote":"\r\n( 1 ) - عطاء اللّه روحى ملقب به عطاء الملك چند دوره وكيل كرمان بود . ( مسعود سالور )\r\n","page_name":" 7079 ","page_number":379},
  {"content":"\r\n\r\n\r\nعودت تاريخ\r\nدر جريدهء « شهاب » تزلزل كابينه را متذكر شده بود . در جريدهء ديگر تلگرافات ولايات به شاه براى تشريف آوردن كه من نديدم ، اما روزنامهء « سياست اسلامى » و « اصلاح » خواندنى است . عجب قلمى دارد سياست و عجب متين مىنويسد . من چون تنبل شده‌ام لاعلاج هردو را ملصق كتاب كردم « 1 » . ديگر پرده از روى كار برداشته شده . همان قسم كه به محمد على شاه نصايح كردند سودمند واقع نشد . به اين شخص هم مىكنند واقع نمىشود ، تا ايران يكباره منقلب شود چنانچه آن‌وقت شد . تاريخ عودت كرده است .\r\n\r\nراه مشهد\r\nراه مشهد به واسطهء تركمان مسدود است . از مشهد تمام زوار سبزوار آمده معطل [ اند 
  ] . از طهران آنچه [ سرباز 
  ] رفته در شاهرود [ ست 
  ] . كاغذى شوكت السلطنه عيال اسد اللّه ميرزا با قلم مداد نوشته بود كه [ در 
  ] شاهرود متوقف و راه مسدود است .\r\n\r\nعبوس بودن سردار سپه\r\nبا دائى جان و شعاع الدين ميرزا و افخم الدوله ، فرخ ميرزا ، اسد اللّه ميرزا به خانهء عميد الدوله شاه‌آباد رفتيم . آنجا هم كاشف السلطنه ، بهاء الدوله بودند . امروز عيد تولد يا تاجگذارى پادشاه انگليس بود ، سفارت پذيرائى مىشد . كاشف السلطنه رفته بود ، جمعيت زياد بود . گفت رئيس الوزراء لاغر شده و بسيار بسيار متفكر و عبوس بود .\r\n\r\nدويست تومان انعام\r\nمعتضد السلطنه حكايتى از ديروز خود كرد كه براى تفريح نوشته مىشود . حضرت وليعهد با همه مرحمتى كه به معتضد السلطنه دارد دويست تومان انعام به وى وعده كرد .\r\nمدتها عقب صدور حوالهء آن دويد بالاخره صادر شد . حالا مدتى است دنبال وصول آن مىرود و هنوز وصول نشده و پول نيست ( اين آدم را مىگويند پول سرشار داده است . )\r\n\r\nابو القاسم آزاد مراغه‌اى - حجاب زنان\r\nديروز خانهء اعلم الملك برادر حكيم الدوله طبيب والاحضرت رفته بود بلكه به توسط او وصول كند . گفت وارد اطاق او شدم اندرون بود . ديدم شخصى فكلى نشسته سلام\r\n\r\n\r\n","description":"","footnote":"\r\n( 1 ) - اين دو روزنامه موجود نيست .\r\n","page_name":" 7080 ","page_number":380},
  {"content":"\r\n\r\nكردم . او هم احترام كرد . ديدم روى ميز جلوى من سه مجله است و روى آن نوشته « نامهء بانوان » . يكى را برداشتم ديدم خانم شهناز آزاد قصيده براى شاه گفته ، چند شعرى خواندم مقدمه بود . آن را گذاشتم دومى را برداشتم ديدم گفتگو از حجاب است . سيمى را برداشتم ديدم استدعا از شاه مىكند كه به ما رحم كن ، به ما شفقت كن ، آزاد كن . چرا ما شريك امورات مردها نباشيم ، چرا ما مستور باشيم . التماس كرده بود ، تمنا كرده بود شاه اقدام بدين امر كند . حالا من هيچ نمىدانم اين شخص فكلى كيست . گفتم پدر آن وزير را بايد درآورد كه اين مجله را مهر كرده . گفت خارج از نزاكت نشويد . گفتم زن آن وزير را بايد . . . « 1 » ديگر هيچ نگفت . گفتم اين خانم شهناز آزاد كدام . . . است ، چرا بيرون نمىآيد ما او را تماشا كنيم و بعضى كارهاى ديگر . . . « 2 » گفت كجاى قرآن حجاب نوشته به من ثابت كنيد . گفتم شما مىخواهيد چه كنيد ، ميل داريد زن خود و مادر خود را بىحجاب بيرون بياوريد . همه را دعوت كنيد تماشا كنند مانعى ندارد . سرخ شد . اما من شصت و پنج سال دارم زنم همين‌قدر ، چه بيرون بيايد ، چه نيايد . كسى به او نگاه نمىكند .\r\nاما من خيلى ميل دارم زنهاى شما ، خواهرهاى شما ، مادرهاى شما خصوصا شهناز آزاد سر باز ، روى گشاده بيرون بيايد تماشا كنم . در اين بين اعلم الملك وارد اطاق شد پس از احترامات به اطاق ديگر رفتيم صحبت كنيم . من گفتم اين آدم كيست آن اطاق نشسته .\r\nگفت ميرزا ابو القاسم آزاد . گفتم آن مجله مال كيست . مال زن او خانم شهناز . من ديدم به شوهر او همهء اين حرفها را زده‌ام . بعد قضيه را به اعلم الملك گفتم و ديگر به آن اطاق نرفتم و آمدم . شعاع الدين ميرزا گفت لازم بود شما مجددا به آن اطاق رفته عذرخواهى مىكرديد كه من نمىدانستم عيال شما بود . حالا به آن زبان و كلماتى كه دائى مىگفت مزه و نمك ديگر داشت و نمىشود آن عبارات و كلمات را نوشت . به‌طورى كه مدتى همه خنده كردند . با اين طرز لباس كه زنهاى ما امروز بيرون مىآيند به مراتب زنهاى اروپائى از آنها مستورترند . دو ساعت از شب رفته منزل آمدم .\r\n\r\nكتك خوردن ميرزا على اكبر ساعت‌ساز\r\nپنجشنبه غرّهء شهر ذيقعدة الحرام ، 16 جوزا - ديروز ميرزا على اكبر ساعت‌ساز ( از آن هوچيهاى نمرهء اول ، از آن مذبذبهاى مفسد كه هرروز با يك دسته و با يك طبقه راه مىرود كه آجيل از آن درآرد ) دومرتبه كتك خورد . در پاچنار يك نفرى است كه متصل به جمهورى فحش مىدهد . ميرزا على اكبر كه اين ايام در بازار و ميان مردم براى سردار\r\n\r\n\r\n","description":"","footnote":"\r\n( 1 و 2 ) - نقطه‌چين در اصل است .\r\n","page_name":" 7081 ","page_number":381},
  {"content":"\r\n\r\nسپه كار مىكند ، پول مىدهد ، تحريك مىكند كه جمعيتى براى باغ شاه رفتن همراه نمايد ، با يك نفر قفقازى از آنجا مىگذشت . آن شخص قفقازى سيلى به صورت فحش دهنده مىزند و ناسزا مىگويد . فورى كسبهء پاچنار از دكانها بيرون ريخته هردو را كتك مىزنند . قفقازى فرار به مسجد شيخ مىكند ، ميرزا على اكبر را هم آژان به‌عنوان اين‌كه مىبرم استنطاق كنيم كميسر [ يا 
  ] . از آنجا پس از يك ساعت توقف دو نفر آژان او را منزلش مىبرند . عصر از خانه بيرون مىآيد و از بازار كنار مسجد جامع مىگذرد . آنجا هم كسبه كتك مجددى مىزنند و آژان فرارش مىدهد . حاجى سيد ساعت‌ساز مىگفت تمام كسبه چماق در دكانهاى خود گذاشته‌اند .\r\n\r\nبازاريها و كتك زدن\r\nكميساريا بعضى از كسبهء بازار بزازها را برده بود كه التزام بدهيد هركس توى بازار حرف زد ، نطق كرد ، مورد فحاشى و كتك شما واقع نشود . كسبه گفتند ما چنين التزامى نمىدهيم . شايد آمدند بر خلاف عقايد ما حرف زدند ، شايد به زنها بىاحترامى كردند ، ممكن نيست ما تماشاچى واقع شويم . گويا خيال داشتند باز بازار آمده براى جشن باغ شاه نطق كنند مردم را ترغيب نمايند . چماقها تهيه براى اين اقدامات است .\r\n\r\nدعوت باغ شاه\r\nبيانيه‌اى « جمعيت ترقى ملى » ( چنين اسمى نشنيده بودم ، شايد وجود هم ندارد يا دارد كسان سردار سپه ايجاد نموده‌اند ) منتشر كرد « 1 » بلكه بدين وسيله و وسايل ديگر جمعيتى باغ شاه برود . قرب چهار هزار كارت دعوت كه ذيل آن را هم رئيس الوزراء مهر نموده براى هركس روانه شده است كه قزاق بيچاره يك صبح تا ظهر از اين كوچه به آن كوچه مىدويد تا خانهء آن گمنام را پيدا كند يا نكند . تهيهء ناهار حضرت عبد العظيم ديده شده ، بليط ماشين مجانى قسمت مىشود . پول داده‌اند در هر محله و گذر يكى منتخب شده مردم را فردا ناهار دعوت كند تا آن‌وقت به التماس با رشوه همراه باغ شاه ببرد ، آنجا هم بستنى ، شربت ، ميوه ، شيرينى فراوان بخورند . پول درشكه بدهند . من و حاجى آقا هم دعوت داريم . براى هركسى رقعه رفته . حتى فلان كلاهدوز و خرازى گذر لوطى صالح . چهار ماه قبل اين آدم چه مقامى و مرتبه‌اى داشت ، امروز چه مقامى . انگليسها بلائى به سرش آوردند كه عقل جن و شيطان نمىرسيد . به اين هم اكتفا نمىكنند تا مثل\r\n\r\n\r\n","description":"","footnote":"\r\n( 1 ) - عكس آن در صفحهء بعد چاپ شد .\r\n","page_name":" 7082 ","page_number":382},
  {"content":"\r\n\r\nشركت مطبعه نوول طهران\r\n\r\n","description":"","footnote":"","page_name":" 7083 ","page_number":383},
  {"content":"\r\n\r\nوثوق الدوله و سيد ضياء و ناصر الملك و آنهاى ديگر گوشهء فلان هوتل پاريس مشغول قمار و عياشى شود .\r\n\r\nشرف الدين ميرزا\r\nفردا ، علما هم مسجد جامع و شاه خبر كرده‌اند مردم حاضر شوند . دور نيست منازعه بشود . از امروز پليس بازار را اضافه نموده‌اند . آيروپلن كه شرف الدين ميرزا با آن رفت نقشه را باد برد مجبور شد در قم فرود بيايد و نقشه از طهران بخواهد ، لذا تلگراف شد مراجعت كند . آمد روى شهر طواف نمود و به قلعه‌مرغى ورود نمود . شرف مشعوف از مسافرت خود بود . پنجاه نفر داوطلب كه وزارت جنگ از صاحب‌منصبان خواسته ، سه نفر - آن هم هر سه شاهزاده - خود را معرفى تاكنون نمودند .\r\n\r\nسؤالات مدرس\r\nعصر مذكور شد كه در مجلس رسم تحليف به عمل آمد . سپس سؤالات مدرس از معاضد السلطنه وزير عدليه و كفيل وزارت داخله ميرزا قاسم خان صور ( هم‌قلم و شريك ميرزا جهانگير خان مدير صور اسرافيل به دو مشروطه ) منجر به مشاجره شد .\r\nچنين گفتند كه پس از ختم مجلس [ از طرف 
  ] تماشاچى نسبت به آقاى صور بىاحترامى شده است .\r\n\r\nاخبار مجلس\r\nجرايد ما فقط يا يك كاغذ است يا يك ورق فحاشى . اعلان ، سرلوحه ، اخبار مهمل محلى . براى اخبار مفصل مجلس باقى نمىگذارد . جريدهء مخصوص هم براى درج مذاكرات مجلس نيست . لذا همه را بطور اختصار و هر دسته ، مخالف و مؤالف ، نطق دستهء خود را مىنويسد و حال آن‌كه به دو مشروطه ما روزنامه موسوم « مجلس » داشتيم .\r\nبدين‌جهت يا جهات از مذاكرات مسبوق نمىشويم مگر كسى آنجا باشد و به ما بگويد .\r\n\r\nمحبوبيت شاه\r\n« نسيم شمال » امروز اشعارى در مدح شاه گفته بود ، و قصيدهء ديگرى براى ورود شاه از پاريس . من تا خانهء عميد الدوله كه رفتم در هر دكان ديدم قرائت مىشود و از بشرهء خواننده و شنونده آثار بشاشت هويدا بود . اگر مليانها خرج مىشد ، نه مشروطه اين قوت را مىگرفت ، نه شاه اين محبوبيت ، نه سردار اين مبغوضيت .\r\n\r\n","description":"","footnote":"","page_name":" 7084 ","page_number":384},
  {"content":"\r\n\r\n\r\nميان دو سنگ آسيا\r\nچهار روز است قشون به سمت خرم‌آباد حمله آورده ، چه پيش‌آمده باشد نمىدانم .\r\nآنچه محقق است طرفين ايرانى [ اند 
  ] و از هر طرف كشته شود نتيجه خسران مملكت است . هيچ چيز مملكت را خراب‌تر از جنگ داخلى نمىكند ، كه نوزده سال است ايران فلك‌زده مبتلاى آن گرديده . دو سال راحت مىخواست بشود باز از هر سمت شروع دارد مىشود . خدا نيست كند روس و انگليس را ، ما ميان دو سنگ آسيا گير كرده‌ايم و داريم خورد مىشويم . مگر خدا و صاحب الزمان به داد ما برسد ، كمك و يارى كند . به ميل روس راه مىرويم مخالف مصالح انگليس است . به مصالح انگليس راه مىرويم مخالف پلتيك روس است . جمع بين ضدين هم مشكل و بلكه محال است . ايرانى هم كه به قول سردار سپه و همه كس براى صد تومان از همه‌چيز مىگذرد . فقر و فلاكت است كه ما را دچار اين مصائب و معايب نموده . هركس در هر كار و شغل كه پيشهء اوست تقلب و خيانت مىكند ، براى گذران و منافع خودش .\r\n\r\nعلل اوضاع اجتماعى : فقر\r\nمن اگر تاجر متمولى باشم و معاشم مرتب باشد در كسب خود تقلب نمىكنم . اگر صنعتگرى باشم كه بدانم از حرفهء خود منافع مىبرم تقلب نمىكنم . وزير باشم جاه و مقام و آتيه‌ام تأمين باشد خيانت نمىكنم . روزنامه‌نويس باشم كه بدانم از حرفهء خود منافع مىبرم و مرا توقيف نمىكنند فحاشى نمىكنم . عضو محكمه‌ام بدانم مقامم متزلزل نيست فردا وزير اخراجم نمىكند مواجب من هم به قدر گذرانم هست حكم ناحق نمىدهم . بالاخره اين‌همه ولگرد ، ياوه‌گو ، هوچى ، جاسوس ، مزدور اجنبى ، حتى دو ثلث اين‌همه فاحشه كه در طهران و ولايات بهم رسيده ، به واسطهء فقر و فلاكت است .\r\nمعاش ندارد گذران ندارد . چه كنم چه نكنم . روزنامه بنويسم من هم مثل صبا و دشتى شوم . قرض مىكند روزنامه مىنويسد ، فروش نمىرود آن‌وقت بناى فحاشى را نسبت به مردم مىگذارند . تملق روس مىگويد يا انگليس ، تا بدين وسيله معاش خود را تهيه كند .\r\nو الا كار باشد ، معاش باشد ، اين همه روزنامه كجا خواهد بود . در صورتىكه از صد نفر سواد ندارد . زنكه چادر اطلس مىخواهد ، جوراب ابريشمى ، پيراهن كرپ دوشامبر . چه كند چه نكند شوهرش ندارد ، پدرش يا مادرش ندارد ، پيش خود خيال مىكند چه ضرر دارد من يك ساعت فلان محل بروم و صاحب يك چادر شوم . يك شب فلان جا صاحب يك دست رخت . يا حقيقتا معاش يوميهء خود را ندارد مىرود شهر نو در يك\r\n\r\n","description":"","footnote":"","page_name":" 7085 ","page_number":385},
  {"content":"\r\n\r\nخانهء عمومى ، اقلا شام و ناهار و شكم خود را سير كند . ايرانى عزت نفس دارد اما گرسنگى است ، كه همه را به كارهاى زشت و ناشايسته بازداشته است . چرا تا قبل از مشروطه كه معاش مردم مرتب و منظم بود اين صحبتها ، اين حرفها ، اين خيانتها ، اين تقلبها ، در بين نبود . فقر و مسكنت آدم را به هزار كار زشت وادار مىكند . تا مملكت ما غنى نشود و راه درست نشود امكان ندارد از اين گفتگوها ، از اين جنگها خلاصى يابد .\r\n\r\nاوضاع خانوادگى\r\nاوضاع خانوادگى ما خوب نيست . آقاى عماد السلطنه بيكار شده جز ماهى يكصد تومان كه حضرت و الا مىدهد و دو دانگ و نيم برزلجين ممر معاشى ندارد . حاجى افخم الدوله به واسطهء دعواهاى عدليه و رعيتى ورامين مقروض شده . من حالم بدتر است و اگر ساعد الدوله اين قسم بخواهد پول بدهد بد اندر بد مىشود . عزيزه خانم آنچه حضرت و الا مىدهد و پسرها كفايت خرج متداولى او را نمىكند .\r\n\r\nوضع رفعت السلطان\r\nنواب عاليه آواره از قزوين شده . رفعت السلطان خمسه امين صلح است . بدتر از همه رئيس عدليهء سابق قزوين با او طرف شده چهارده دوسيهء تقصيرات برايش تهيه كرد . در ادارهء محاكمات امور عدليه تحقيقات شد يك درجه تنزل رتبه دادند . در حالىكه بسا مردم رشوه‌خور مقصر را هيچ محاكمه نمىكنند ، بلكه ارتقاء رتبه مىدهند . تكليف رفتن يا ماندنش معلوم نيست . يك پسرش خانهء من دو تا خانهء بيگلربيگى عموشان ، دو دختر اينجا و دو [ تا 
  ] قزوين . سايرين هم هريك به درجاتى . مثلا فخر الملك همان قارت و قورت است . معتضد السلطنه از مشهد آواره اينجا بدون مؤونه ، نمىداند چه كند . فقط و فقط نوشيروان ميرزاست كه در لندن راحت است . با همه‌حال شكر بايد كرد كه مبادا از بد بتر گردد .\r\n\r\nشب‌نامهء مجاهدين حمايت دين\r\nجمعه دوم ذيقعده ، 17 جوزا - صبح منزل بودم عصر براى آنكه خانهء شعاع الدين ميرزا اميريه و نزديك باغ شاه است به اتفاق افخم الدوله ، اسد اللّه ميرزا ، عباس ، مسعود ، به‌به و سلطان يوسف آنجا رفتيم . اهل خانهء شعاع الدين ميرزا بزرگ و كوچك امامزاده حسن رفته بودند . سركار شريكه سماور حلبى [ را 
  ] آتش [ كرده 
  ] و مشغول خوردن چاى بود كه به ما هم گفت مىخواهيد بريزيد و بخوريد . بعد شب‌نامهء مجاهدين حمايت دين از\r\n\r\n","description":"","footnote":"","page_name":" 7086 ","page_number":386},
  {"content":"\r\n\r\nنظاميان ملى حفاظين وطن [ ديده شد 
  ] كه سردار سپه اگر دست از حركات خود برندارى تو را و اطرافيان تو را ترور مىكنيم ، ولو صد نفر از ما كشته شود و قسمها خورده بودند كه باور نمائيد . عين آن در اين كتاب گذاشته شد « 1 » . چيزى كه باعث سوءظن شريكه و من شد عبارات آن است كه آخوندى نوشته شده نه نظامى ، اللّه اعلم . شايد نظامى باسواد بوده يا به يك ملا گفته‌اند مسوده كند ، به لغت حالا « منوت » « 2 » .\r\nباز ناچارم اين فراز را تكرار كنم ، درست است من شاهزاده و قجرم ، انشاء اللّه متدينم .\r\nالبته با جمهورى انگليسى مخالف مذهب با فتاوى علماء و سردار سپه و اطرافيان آن دشمن ، اما مقصود من در اين كتاب وقايع‌نويسى است نه تعصب و دشمنى . البته آن‌كسى كه بعدها بخواند شعور داشته باشد خودش هم حس مىكند .\r\n\r\nسكوى ملت\r\nسكوئى شريكه پشت ديوار باغچهء خود رو به مغرب و خيابان ساخته كه « سكوى ملت » نام نهاده ( بلديهء ما با همه مستشارها به قدر شريكه يك كت يا نيمكت و محل نشستن در تمام خيابانهاى شهر تهيه نكرده . يك فرسنگ طول و عرض شهر را آدم طى كند يك محل نشستن نيست ) . ما رفتيم و آنجا جلوس كرديم . عبور زنها هم در موقع جمعيت به امر آژان از اين سمت پياده‌رو است ، بسا اوقات شريكه را هم از سكوى ملت اخراج مىكنند .\r\n\r\nليچارهاى گذرندگان زن\r\nاما امروز به ريش‌سفيد ماها حيا كرده حرفى نزدند و ما در كمال آزادى خانمها را تماشا كرديم ، ولو اينكه خيلى مضمونها و حرف مفت هم شنيديم : پيرمردها قطار شدند .\r\nهمه يك رنگند . چرا حنا نمىبنديد . امان از چشم آن كوتوله ( مرا مىگفت ) . براى سياهى مو دوا بسيار است . پول نمىخواهند خرج كنند . واى به حال زنهاشان . دود از كنده برمىخيزد . اينها را اينطور مظلوم نبين . واى غش كنم دلم سوخت . كاش من مهمان اينها مىشدم كه احترام داشتم . پول زيادتر مىدهند . » از اين قبيل فرمايشات كه ما هم كم و بيش جوابهاى نمكين مىداديم كه باعث تفريح خانمها بود .\r\n\r\n\r\n","description":"","footnote":"\r\n( 1 ) - عكس آن در صفحهء بعد چاپ شده است .\r\n( 2 ) - مينوت .\r\n","page_name":" 7087 ","page_number":387},
  {"content":"\r\n\r\nشب‌نامهء كميته مجاهدين حمايت دين\r\n\r\n","description":"","footnote":"","page_name":" 7088 ","page_number":388},
  {"content":"\r\n\r\n\r\nجشن تمثال\r\nبرويم سر حكايت جشن . اولا بقدرى رقعهء دعوت فرستاده بودند حتى به شمران ، حضرت عبد العظيم كه هرقدر نروند باز جمع كثيرى بنابر دعوت كه خلاف آن سوء ادب است حاضر شوند و مثل روز دعوت آيروپلن نشود . ثانى جمعى هم مردم را دعوت ناهار نموده در گذرها و غيره و پول واگن و درشكه داده براى سورچرانى و تماشا بردند .\r\nثالثا جمعيت در خيابان سپه تا دم دروازهء باغ شاه براى تماشاى نظام و موزيك و خانمها اعم از مخالف و موافق جمع شد [ ند 
  ] . اينك من از قول اسمعيل خان و بعد از قول امير امجد و ديگران مىنويسم .\r\nعلما ، طلاب ، رؤساى بازار و محلات و شاهزادگان و قاجاريه و بسيارى از مردم و توده و حزب اقليت و آنها كه داخل هيچ امرى نيستند و آنها كه مسجد جامع بودند كه نرفتند .\r\n\r\nوضع جشن\r\nاسمعيل مىگفت بيرون باغ شاه و خيابان جمعيت زياد بود و فقط مدعوين و نظامى را به باغ مانع نبودند . تا من وارد شدم گفتند شما بايد با فلان آقا چادر فلان مشغول خدمت و پذيرائى باشيد . در خيابان وسط دو سمت نظامى صف كشيده بود تا دم درياچه . دور درياچه چادرهاى زياد زده و جلوى هر چادر اسم مدعوين آن بود . چادر وكلاء ، رجال ، وزارت‌خانه‌ها . هركدام چادر عليحده . توى چند خيابان هم صندلى گذاشته و ميزهاى شيرينى و ميوه چيده . فكليها و كسانى كه از كسبه و محلات آمده بودند با كمال ادب نشسته بودند . چاى ، بستنى ، سيگارد سبيل بود . در آن چند خيابان يك صف جلوى ميزهاى ميوه و شيرينى روى صندلى ، دو صف ايستاده پشت آنها ، و چنان چهارچشمى مواظب صندلىنشينها بودند كه اگر دست به سمت ميوه برند پوست از سرشان درآرند و آن بيچاره‌ها نگاه حسرت به آنها مىنمودند ، جز آنكه بستنى و چاى به همه داده مىشد .\r\n\r\nغارت ميوه و شيرينى\r\nدر اين بين سردار سپه و همراهان زياد ، شمايل را آويخته با صداى زنده باد و ستايش وارد جزيره كه مجسمهء ناصر الدين شاه است شدند . همه ساكت شدند . آخوندى بالاى صندلى رفت فرمان را « 1 » خواند . بعد سردار نطق كرد . سفير عثمانى به تركى نطق كرد كه\r\n\r\n\r\n","description":"","footnote":"\r\n( 1 ) - عكس آن در صفحهء بعد چاپ شده .\r\n","page_name":" 7089 ","page_number":389},
  {"content":"\r\n . \r\n","description":"","footnote":"","page_name":" 7090 ","page_number":390},
  {"content":"\r\n\r\nمن هيچ‌كدام را نشنيدم . آن آخوند نظام العلماء بود كه با ظهير الاسلام رفته بود . در اين بين غارت شيرينى و ميوه شروع شد . آنچه در خيابانها بود چه خوردند ، چه توى دستمال و جيب ريختند حتى ظروف آن را . آن‌وقت سردار سپه از جزيره بيرون آمد و به سمت بالا حركت كرد . مردم را نظاميان مانع شدند كه پشت سر او بروند . گفت آزاد . اين‌بار يك مرتبه ملت غيور حركت كرد . اولا سينهء سردار [ را 
  ] كه شمايل با نوار سبز آويخته بود مىبوسيدند ، بعضيها هم دست سردار سپه را . پس از اين مراسم حمله به چادرها آوردند . تر و خشك آنچه روى ميزها بود چپاول كردند . طورىكه مدعوين برخاسته و فرار مىكردند . از چادرها كه خلاص شدند شروع به ميوه‌جات باغ نمودند ، از توت گرفته تا سيب كال ابقاء نكردند . تا وقتىكه نظامى رفت و مردم را مرخص نمودند .\r\n\r\nروايت ديگر\r\nسردار سپه از عمارت بالا با جمعى متملقين و صاحب‌منصبان ارشد تا بيرون باغ به استقبال شمايل رفتند . آنجا شمايل را بوسيد . حشمت الدوله ( چون سيد است ) نوار سبز آن را به گردن حضرت اشرف انداخت . مراجعت به باغ شاه دم درب بزرگ شترى قربانى كردند . داخل باغ كه شدند آن‌وقت فرمودند مردمى كه خارج ايستاده بودند داخل باغ شوند . آن‌وقت داخل هريك از چادرها شده از مردم امتنان كرد . اغلب دست زدند ، مبارك باد گفتند . بازارى صلوات فرستاد . سپس توى جزيره فرمان قرائت [ شد 
  ] . سفير عثمانى نطق تركى كرد كه كمتر شنيده و فهميده بودند . حضرت اشرف هم آرام حرف مىزنند . جواب نطق سفير داده بود كه باز آنها كه بيرون از محوطهء جزيره بودند نشنيده بودند . اين درست همان وقتى بود كه شروع به غارت ميوجات و شيرينى خيابانها شده بود . خارج شدند سينه و شمايل [ او 
  ] را مىبوسيدند . زنده باد مىگفتند . حضرت اشرف سمت عمارت بالا رفتند و همان موقعى بود كه چادرها و بعد از آن باغ را لشكر ملخ هجوم‌آور شده بود . حضرت اشرف كلافه شده بودند . حال ضعفى حاصل شده بود . آب سرد و يخ بسيار استعمال نموده بودند تا به‌حال طبيعى آمده بودند ( همان‌كه در محرم روز عاشورا پنج ساعت توى آفتاب تابستان روى تخت جلوى شمس العماره مىنشست و خم به ابرويش نمىآمد . همان‌كه در هواى آفتاب گرم سوزان تركمان پنج ساعت قراولى مىداد . ) سپس بيرون آمده در اتومبيل نشسته قرب پانصد نفر سوار نظام و يك دسته موزيك سوار در جلوى اتومبيل و به منزل تشريف بردند كه مقابل درب اميريه كه حاليه مدرسهء نظام است نزول اجلال فرمودند .\r\n\r\n","description":"","footnote":"","page_name":" 7091 ","page_number":391},
  {"content":"\r\n\r\n\r\nمجالس وعظ مخالفان\r\nاما در مسجد جامع عموم علماء و جمعيت كثيرى حاضر شده بود [ ند 
  ] . ميرزا « 1 » عبد اللّه و آقا شيخ محمد سلطان منبر رفته بودند . چون خبرنگارهاى من از نوكرها بودند و اغلب هم از كثرت جمعيت ممكن نشده بود داخل مسجد شوند اطلاعات ناقص است .\r\nخبر اصل مسلّم آن تمثال سردار رفعت است ! تصوير در شرع ممنوع است . حضرت شاه اولياء مبادرت به فعل حرام نمىكند كه صورت خود را بدهد بكشند و تا امروز هم مانده باشد . اين همان شمايلهاست كه مردم بىادراك كشيده در تمام اماكن مشرفهء ايران و سقاخانه‌ها حتى در دكاكين موجود است . اين شمايل را بايد توى هاون گذاشت و كوبيد .\r\nمردم فريب نخوريد . به شما و به ما عقايد اين آدم و اطرافيانش مشهود است . اين تشبثات ، اين رياكاريها ديگر وقعى ندارد . كسى كه به شمايل شاه اولياء از روى ريا اين قسم احترامات مىگذارد بهتر بود به فرمايشات و اوامر او احترام مىگذاشت و بر خلاف آن رفتار نمىكرد . بعد تعريف از شاه مىكنند كه بيست و پنج هزار تومان پول ايران براى ساختن مسجد در پاريس داده و آن‌وقت دشمنان اسلام آن نسبتهاى دروغ را به وى مىدهند . بعد تكذيب زياد از دولت تركيه مىكنند و بيانيهء خليفه را شاهد مىآورند كه معاندين اينجا را هم مىخواستند مثل تركيه كنند .\r\nشنبه سيم ذيقعدة الحرام - امروز جريدهء « شهاب » و « سياست اسلامى » منتشر شد كه شناسائى به احوال مدير آنها ندارم . اما صورة مدير « شهاب » را ديده‌ام ، خيلى جوان است . مدير « سياست [ اسلامى 
  ] » اعتماد الاسلام نامى است . هنوز جرايد مخالف معرفى ننموده‌اند . خيلى بدين واسطه احتمال مىرود خوش‌سابقه باشند .\r\n\r\nنصيحت تلخ ( مقالهء شهاب ) : دربارهء سليمان ميرزا\r\n« شهاب » در تحت عنوان « نصيحت تلخ » مىنويسد : آقاى سليمان ميرزا به ياد داريد آن وقتىكه از هر خيابان و هر پس‌كوچه عبور مىكرديد همه مردم مخصوصا آزاديخواهان شما را به چشم دوستى نگاه مىكردند . شما خيال مىكنيد مردم عاشق گردن كلفت و كمر قطور و اظهارات لوس و چهرهء رياكارنماى شما بودند كه وقتى شما را مىديدند زنده باد مىگفتند ، نه اينطور نيست . اين اثر در خود شما نيست . اين اثر در دل شما بود . اين اثر در عمل شما بود . اين اثر در طرفدارى از مظلومين و طرفيت شما با ظالمين [ بود 
  ] . اين اثر در حمايت شما از آزادى و مخالفت با ارتجاع و روس و انگليس و\r\n\r\n\r\n","description":"","footnote":"\r\n( 1 ) - اصل : ملا .\r\n","page_name":" 7092 ","page_number":392},
  {"content":"\r\n\r\nناصر الملك بود . آن‌وقت كه بر عليه شلاق‌زنندگان به جريده‌نگاران قيام مىنموديد مردم به شما زنده‌باد مىگفتند و امروز كه طرفدار شلاق‌زنندگان شده‌ايد مردم به شما مرده باد مىگويند و حق هم دارند . نه چشم شما آنقدرها بادامى است نه دهان شما آنقدرها پسته‌اى كه مردم عاشق جمال شما بشوند و هر كارى كه شما كرديد اعم از خيانت به مملكت بپسندند . اگر شما هم همچو توقعى داشته باشيد خيلى بىعقليد . شما سفر بوديد مردم شما را انتخاب مىكردند كه بر عليه ارتجاع بوديد . حالا كه علمدار ارتجاع و جمهورى سياست اجنبى هستيد باز هم ميل داريد دنبال شما باشند و انتخاب كنند .\r\nخيلى بىعقليد . سپس مىنويسد در همدان مشهدى شعبانى بود هميشه در تعزيه شبيه حضرت عباس مىشد . تماشاچى معتقد او را دوست داشت و مشهدى شعبان خيال مىكرد خود او را دوست دارند . روزى شبيه شمر شد . تا وارد صحنهء تعزيه شد و گفت « شمر شدم از همه بدتر كنم » . تمام تف و لعنت فرستادند . آن‌وقت مشهدى شعبان فهميد كه آنچه به او تعظيم مىكردند به واسطهء آن بود كه شبيه حضرت عباس مىشد . اكنون كه شبيه شمر است مورد لعن واقع شده . ليدر سوسياليست شبيه حضرت عباس قرن بيستم هم بداند تاكنون آنچه به او توجه شده است از اين راه بوده . همانطور كه مشهدى شعبان شمر شد ملعون واقع شد اكنون كه شما هم طرفدار دولت و خواهان جمهورى قلابى سياست اجنبى گرديده‌ايد ملعون و منفور عموم واقع گرديديد . من با شما اين ايام مراوده ندارم ، رفقاى شما هم از شما روگردان شدند . اگر مىخواهى جهات اوليه را حاصل كنى هيچ اشكالى ندارد . فرياد بزن من شمرخوان نيستم ، حر خوانم . تا اينجا بد كردم بعد خوبى مىكنم . شما با دولت معاشريد برويد بگوئيد من نيك نام بودم و به واسطهء شما بدنام شدم . اگر مىخواهيد خودتان و مرا مجددا نيك نام كنيد بيائيد مجلس پشت تريبون و بگوئيد تاكنون هرچه شده است شده است . بايد گذشته را فراموش كرد . امروز ما مىخواهيم يك دولت قانونى شايستهء مملكت مشروطه باشيم . تمام حكومت نظامى را لغو ، محبوسين بىجهت را مرخص ، بودجهء تفصيلى وزارت جنگ را به نظر مجلس برسانيد ، به امراى لشكر دستور خواهم داد به هيچ كارى دخالت نكنند جز به امور لشكرى . اموالى را كه از ياغيان نظاميان گرفته‌اند فلان مبلغ و مقدار است به خزانه دولت تحويل مىكنم . رياست وزراء را استعفا مىدهم . چون در امر نظام متخصص هستم وزارت جنگ را اگر ميل داريد به من بدهيد و بهر رئيس الوزرائى اطاعت مىكنم . اگر هم ميل نداريد من وكيل سارى هستم ، وكالت مىكنم و خدمت به مملكت .\r\nاگر سردار سپه به اين نصيحت عمل بنمايد تاريخ اسم او را در رديف رجال بزرگ دنيا خواهد ثبت كرد . به‌شرط اينكه رفقاى ناباب را ترك كند ، به شرط آن‌كه در مقابل قانون\r\n\r\n","description":"","footnote":"","page_name":" 7093 ","page_number":393},
  {"content":"\r\n\r\nاساسى تعظيم نمايد ، به شرط آن‌كه بداند به خدمتگزارى نيك‌نام رفتارى كه درخور آنهاست بنمايد ، به‌شرط آن‌كه بيش از پيش به خلق بپردازد ، به‌شرط آن‌كه اول و آخر به فكر منافع مملكت و ملت باشد . آن‌وقت است كه سردار سپه از روى استحقاق نابغه ، قائد ، ناجى ايران گفته خواهد شد .\r\nاسم اين مقاله را « نصيحت تلخ » گذارده‌ام ولى به عكس نتيجه‌اش بسيار شيرين است .\r\n( مخلص مقاله نوشته شد . ) امضاء حكيم .\r\n( پايان مقالهء شهاب )\r\n گوش اگر گوش من و ناله اگر ناله تو است * آن‌كه البته به جائى نرسد فرياد است\r\nترا ز گنكره عرش مىزنند صفير * نشيمن تو نه اين كنج محنت‌آباد است \r\nمناسب‌تر شعر شيخ است .\r\n گوسفندان كه ايمنند ز گرگ * در بيابان ز حفظ چوپان است\r\nگرگ اگر در لباس چوپان رفت * واى بر حال گوسفندان است \r\nحكايت سردار سپه و خيال سلطنت است كه به لباس چوپان رفته و ديگر ممكن نيست به لباس خود درآيد « 1 » .\r\n\r\nمقالهء سياست اسلامى - خطاب به سردار سپه\r\nاما « سياست اسلامى » كه مخلص آن نوشته مىشود . عصر 18 رمضان سنهء 41 هجرى شاه ولايت امير مؤمنان پادشاه ممالك حجاز عربستان ، ايران ، تركستان ، مصر ، اسپانيل ، كجا و كجا به واسطهء رفع خستگى در دكان مرد خرمافروشى كه دوست خود بود نشسته بود . ابن ملجم مرادى از جلوى حضرت گذشت و سلام داد . حضرت جواب داد و رد شد . شخص خرمافروش عرض كرد در اطراف اين آدم بسى حرفها مىزنند .\r\nفرمود من هم شنيده‌ام . عرض كرد پس چرا در تعقيب او فرمايشى نمىدهيد . فرمودند در قانون اسلام اصلى كه قبل از جنايت و به دست‌آويز سوءظن بتوان متعرض كسى شد نيست .\r\nدر حدود سنهء 1898 مسيحى در فرانسه كلنل دريفوس نامى يهودى معروف شد نقشهء قلعه جنگى را به يكى از دول فروخته . محاكمه شد ، محكوم حبس قلاع شد . ملت فرانسه حس كرد در محاكمهء او اعمال غرض شده . پنجاه مليان فرانك ملت خرج كرد تا\r\n\r\n\r\n","description":"","footnote":"\r\n( 1 ) - مؤلف درين صفحه صفحه‌اى از روزنامهء سياست اسلامى ( شمارهء 14 ) را الصاق كرده است . نوشتهء آن روزنامه را در بخش پيوستها ( شمارهء 7 ) بخوانيد .\r\n","page_name":" 7094 ","page_number":394},
  {"content":"\r\n\r\nاين اعمال غرض ثابت شد .\r\nآن اسلام ، اين كفر . ما چه مىكنيم . يك‌روز صبح در روزنامه مىخوانيد دو پسر امير مؤيد سهم الممالك و هژير السلطان را در استرآباد دستگير [ مىكنند و 
  ] چون خيال فرار داشتند تيرباران شدند . قصاص قبل از جنايت . دو پسرى تربيت شده ، جوان ، رشيد ، وطن‌پرست ، آزاديخواه ، فقط براى دشمنى با متحدين .\r\nاى شريعت‌زاده وكيل مازندران كه عدالت شاه را در موقع قسم محل ايراد و ترديد قرار مىدهى ، چطور در اين موقع هيچ نگفتى . اى شاهزاده سليمان ميرزا ليدر سوسياليست در مقابل تو ، روبه‌روى چشم تو ، در ركاب تو نبود كه اين دو نفر براى دشمنى با متحدين آن رشادت ، آن جلادت ، آن وطن‌پرستى را نمودند . امروز ساكت و تماشا مىكنى كه پدر پير هفتاد سالهء فقير او در مقابل اين مصيبت ديوانه شود .\r\nشما اى روزنامه‌نگارها كه براى توقيف يك روزنامهء مسخرهء فحاش هتاك بىادب ( مقصود ناهيد است ) ستونهاى جريدهء خود را پر از دشنام و خلاف قانون مىكنيد اين خبر را مندرج [ مىكنيد 
  ] اما كلمه‌اى در ماهيت آن قلمفرسائى نمىكنيد و ساكت هستيد .\r\nفردا هم اگر اقليت سؤالى كند به آنها تاخت آورده هرچه ميل داريد مىنويسيد . به ما مىگويند اگر اين مطالب را هم انتشار بدهيد خلاف نظم و امنيت است . به ما مىگويند قضيهء هرجا حتى لرستان را هم بنويسيد بر خلاف انتظار دولت است ، اما حس نمىكنيد كه خود اين ظلمها باعث عدم امنيت مىشود .\r\n( پايان مقالهء سياست اسلامى )\r\nاما در هر دوى اين دو جريده اسمى از جشن باغ شاه و تمثال و نحر شتر مظلوم و غارت ميوه‌جات نبود .\r\n\r\nكنفرانس لندن\r\nشرحى از جريدهء انگليسى در خصوص كنفرانس لندن نوشته شده بود كه اعضاء روسى كه براى حل اين قضايا آمده‌اند نه متخصص فنى هستند ، نه ديپلومات ، نه تاجر ، نه صنعت‌گر . از صبح تا غروب چانه حركت مىدهيم و حرف جزو هوا مىزنيم . يك مردمان بىسروپا و عارى و فاقد همه‌چيز . اغلب هم روس نيستند . اين قسم باشد پس از ده روز ديگر بايد به كنفرانس خاتمه داد .\r\n\r\n","description":"","footnote":"","page_name":" 7095 ","page_number":395},
  {"content":"\r\n\r\n\r\nحرف سردار سپه\r\nدائى جان ناهار را دربار خورده بود ، خواب ظهر را اينجا نمود و پس از چند دست بازى شطرنج با هرمز ميرزا به سمت خانهء عميد الدوله حركت كرديم . وسط خيابان لاله‌زار شخصى با معتضد السلطنه مصادف شد . بنا كردند باهم نجوا كردن . من جلو افتادم . سر چهارراه باهم وداع كردند و دائى رسيد به من . گفت اين شخص را شناختى .\r\nگفتم چون مدتها دور از طهران بودم غالب مردم را نمىشناسم . گفت معظم السلطان « 1 » وكيل گلپايگان بود و حرف تازه‌اى زد . [ گفت 
  ] هنگامى كه سردار سپه تمثال را به گردن آويخت من حضور داشتم ، گفت به كورى چشم دشمن ، به كورى چشم نامسلمانها ، به كورى چشم آخوندها .\r\nسه چهار فوق العاده غروب منتشر شد كه تمام تعريف جشن باغشاه بود ممزوج به دروغهاى پردار .\r\n\r\nاشتهاى صاحب اختيار\r\nيكشنبه چهارم ذيقعده - خانه بودم . عصر تلفن رسيد از دائى جان كه وزير دربار و صاحب اختيار اينجا دعوت دارند شما هم بيائيد . سه به غروب با افخم الدوله رفتيم .\r\nآصف الدوله كه اينك حاجب الدوله است با جمعى اهل دربار بودند . ما شاء اللّه صاحب اختيار هر مجلسى باشد به اهل آن مجلس خوش مىگذرد ، خصوصا ناهار يا عصرانه باشد . يك قاب بادام تازه خورد و از هر ميوه‌اى چشيد . حاج فخر الملك با آن قرب جوار ديرتر از همه آمد و اظهار كسالت مىكرد . پهلويش درد مىكند . يك ساعت به غروب مانده تشريف بردند . ما هم سر نوكرى رفتيم . واقعا شكل غريبى شده . ما عصرها براى خانهء عميد الدوله مبتلاى خميازه مىشويم مثل وافوريها .\r\n\r\nتلگراف امير لشكر غرب\r\nدر جريدهء « ايران » تلگراف امير لشكر غرب چاپ شده بود كه تنگ زاهد و حوالى آن به دست ما افتاد و به‌زودى خرم‌آباد خواهيم رفت . بقدرى آب‌وتاب داده بود كه جنرال مكنزن در فتح رومانى نداده بود . سيزده هزار قشون آنجا جمع شده است و امير لشكر دخلهاى هنگفت مىكند . جان و مال مردم به يد قدرت اوست .\r\nكاغذ شوكت السلطنه براى اسد اللّه ميرزا آمد راه مشهد باز شده . چنين شهرت دارد\r\n\r\n\r\n","description":"","footnote":"\r\n( 1 ) - پدر دكتر عبد اللّه معظمى و ساير برادران ( ا . ا . )\r\n","page_name":" 7096 ","page_number":396},
  {"content":"\r\n\r\n[ كه 
  ] غالب اين اشتهارات به‌طور مبالغه از طرف دولت است .\r\n\r\nجشن تمثال\r\nتلگرافات ولايات حاكى از جشن تمثال است كه در تمام ولايات به توسط حكومت يا ادارهء قشونى تدارك شده . ناصر قلى خان از سارى نوشته بود سه دفعه تدارك جشن ديده شد . هر دفعه پانصد تومان مخارج آن شد . تلگراف تأخير آن رسيد و همه ضايع شد . البته همه‌جا اين واقعه روى داده ، تمام در بودجهء نظام منظور مىشود و از كيسهء مردم فقير .\r\n\r\nجشنهاى نظاميان به تقليد روسها\r\nامير لشكر از حمام بيرون مىآيد بايد در قلمرو او طاق نصرت بسته شود و تهيهء چراغان شربت و شيرينى شود . سردار سپه عطسه مىكند در همه‌جا جشن بايد گرفته و چراغان شود . اين هم به واسطهء تربيت آقايان است در زيردست صاحب‌منصبان روس ، زيرا روسها در عهد تزار هفته و ماهى نبود كه قشون در قزوين جشن نگيرد . خودشان مىگفتند امپراطور بغل امپراطريس خوابيده ما جشن مىگيريم . روزنامه‌هاى طرفدار سردار سپه به‌طورى مبالغه در حكايت جشن مىكنند كه از قرائت آن شخص مشمئز مىشود . براى نمونه جريدهء « محشر » « 1 » را ملصق كتاب نمودم .\r\n\r\nجمعيت طهران\r\nشهر طهران به گفتهء بلديه دويست و پنجاه هزار جمعيت دارد . براى تشريف آوردن آقاى شهرستانى به حضرت عبد العظيم جمع كثيرى آنجا استقبال رفته بود . جماعت كثيرى مسجدها بودند . البته جماعتى هم در خانه يا در سر كسب و كار خود . چطور ممكن مىشود صد هزار نفر آن هم در باغ شاه جمع شده باشد . در حالىكه نسوان را هم خارج كنيم . به‌هيچ طريقه اين مطلب درست نمىآيد . مطالب آن مثل همين يك مطلب تمام مبالغه و اغراق است .\r\n\r\nعلت رد وكالت على دشتى\r\nعلت رد شدن وكالت شيخ على دشتى از اين قرار است . دوسيهء اين وكلاى تحميلى سرنيزهء سردار سپه كه قانونا به وزارت داخله مىآيد اسنادى كه بر خلاف صحت آن وكيل\r\n\r\n\r\n","description":"","footnote":"\r\n( 1 ) - نوشتهء آن را در پيوست شمارهء 8 بخوانيد ، در آنجا آورده شد .\r\n","page_name":" 7097 ","page_number":397},
  {"content":"\r\n\r\nباشد ، ميرزا قاسم خان صور - آن‌كه خود را براى مشروطه تا پاى چوبهء دار برد - سرقت مىكردند ، محو مىنمودند . از آنجائىكه اين ملعون ( با وجود آن‌كه ملبس به لباس تقوى و از زمرهء طلاب و اهل علم بود در توهين دين و اسلام در جمهورى ذره‌اى فروگذار نكرد پيغمبرها را اغلب « آكتور » نوشت ، خون مىخواهم ، خون مىخواهم گفت ، چه و چه هزاران مطالب خلاف ديانت ، اسلاميت و انسانيت و بشريت ) مستوجب كيفر و مجازات بود دو كاغذ ميان دوسيهء انتخاب او از نظرها محو شده بود و باقى مانده بود . انجمن سيار ساوه به انجمن مركزى مىنويسد هر ورقه‌اى كه مىرسد مفتش انتخابات مىخواند ، اگر اسم دشتى نباشد پاره [ مىكند 
  ] و به جاى آن ورقه به نام او نوشته به صندوق مىاندازد .\r\nهرقدر استدعا مىكنم اقلا در حضور اين كار را نكن فايده نمىكند . انجمن مركزى جواب مىنويسد خيلى متشكر باشيد كه به شما چوب و چماق نمىزنند . اينجا چوب و شلاق هم حكمفرماست . اين دو كاغذ باعث مىشود كه كميسيون هرقدر هم همراه بود رأى نداد و در مجلس هم رأى كميسيون تصويب شد . . .\r\n\r\nدروغ مدعى العموم مشهد و خندهء قوام السلطنه\r\nمعتضد السلطنه گفت يك مدعى العمومى مشهد داشت به مأموريت ترشيز رفت . در غيبت او يك زلزلهء خفيفى در مشهد رخ داد . مدعى العموم مراجعت كرد مرا در مجلس قوام السلطنه ملاقات كرد . گفت آمدم خانهء شما ، اما هرچه كردم خانه را پيدا نكردم . من مىدانستم دروغ مىگويد گفتم بله . اين زلزله كه آمد خانهء مرا درست چهار ذرع عقب برد . گفت پس همين بود كه من پيدا نكردم . حالا خانهء شما چهار ذرع عقب رفته . گفتم درست چهار ذرع . يكى پيش ما نشسته بود خنديد . قوام السلطنه پرسيد چه بود ؟ من به همان سادگى صحبت را اعاده كردم . قوام السلطنه شروع به خنده كرد اما نه طورىكه مدعى العموم ملتفت نكته شود .\r\n\r\nفيل اهدايى به قوام السلطنه\r\nهمه برخاستيم آمديم سر بنائى . يك درب بزرگى قوام السلطنه مىساخت . باز مدعى العموم از من پرسيد براى چه اين در را بدين بزرگى مىسازند . گفتم جهت و حكمتى دارد . گفت چه چيزست . گفتم فرمانفرماى هندوستان براى آقاى قوام السلطنه يك فيلى هديه مىخواهد بفرستد . چون قوام السلطنه نمىتواند بيرون به تماشاى فيل برود لهذا اين در را بزرگ مىكنند كه فيل اندرون بيايد . گفت بله بله حكمت و فلسفهء آن معلوم شد . قوام السلطنه برگشت گفت چه صحبت مىكنيد . گفتم صحبت فيل تقديمى\r\n\r\n","description":"","footnote":"","page_name":" 7098 ","page_number":398},
  {"content":"\r\n\r\nفرمانفرماى هند است . با آقا مىگفتم . گفت چه چه . گفتم مگر نه براى حضرت اشرف فيل هديه فرستاده و اين در را بزرگ مىكنيد كه بتواند تو بيايد . بىاختيار همه خنديدند و اين احمق باز ملتفت نشد .\r\n\r\nروزنامهء سياست اسلامى\r\nسه‌شنبه ششم - جرايد « سياست اسلامى » ، « قانون » ، « شهاب » چنان مجلس جشنى براى سردار سپه درست كرده بودند كه مسلمان نشنود كافر نبيند و باز در جواب جرايد مخالف خود كه بعضى عبارت دور از نزاكت براى عدم حضور جشن نوشته بودند جوابهاى شافى كافى داده بودند كه حقيقتا مزه داشت . من در صورتى كه هيچ جريده‌اى را آبونه نيستم « سياست اسلامى » را آبونه شدم و تا امروز نوزده سال از عمر مشروطيت ايران مىگذرد جريده‌اى بدين متينى ، فصيحى نديده و نخوانده‌ام كه تمام نمرات آن خوب باشد . قصد دارم كتاب كنم . مثل آن‌كه جرايد « ايران » كه حكايت استنطاق سوءقصد دروغى را نوشته است با ساير جرايدى كه تا ششم هفتم حمل جمع شده بود جلد كردم كه واقعا حكايت حيرت‌انگيزى است . انگليسها ما را به چه رقاصى بازداشته و بالاخره چه نتيجه بردند « 1 » .\r\n\r\nمنبر خالصىزاده\r\n« ناهيد » امروز باز منتشر شد . من نخواندم اما گفتند شكل حاج معين را كشيده بود كه شكمش دريده ، روده‌ها بيرون آمده ، روى هريك از روده‌ها نوشته نفط شمال ، نفط شمال . بعد هم باز هتاكى نسبت به خالصىزاده ، مدرس و هركس مخالف آنهاست .\r\nديروز هم خالصىزاده مسجد شاه منبر رفت ، باز از جشن باغ شاه تنقيد كرد و هزاران ادله و برهان براى اين تشبثات آورد . سردار سپه را حاوى و هادى كفر و زندقه معرفى كرد . بالاخره بايد برود ، نرود بيرونش مىكنيم .\r\n\r\nكلب بيكارها\r\nرفتيم خانهء عميد الدوله ( كلب بيكارها ) . من بودم ، معتضد السلطنه آمد . تا رسيد عبا را به يك سمت پرتاب كرد ، سردارى را سمت ديگر . كلاه خود را روى ميز گذاشت .\r\nعميد الدوله كلاه را برداشت وارو گذاشت . معتضد السلطنه مجددا برگرداند . گفت كلاه را\r\n\r\n\r\n","description":"","footnote":"\r\n( 1 ) - متأسفانه در بين كتابهاى پدرم نبود . ( مسعود سالور )\r\n","page_name":" 7099 ","page_number":399},
  {"content":"\r\n\r\nكه قلب كنيد [ صاحب آن 
  ] هلاك مىشود و تطير زده‌اند خوب نيست . عميد الدوله گفت اولا حرف مفت است ، ثانيا هلّاك مىشود نه هلاك . گفت كلاه مال من است يا مال شما .\r\nگفت متعلق به حضرت والاست . گفت اگر متعلق به من است هرطور دلم مىخواهد مىگذارم ، به شما چه مربوط است . خنده‌ها باعث سكوت عميد الدوله شد . اذان را در خيابان شاه‌آباد از عهد سيد ضياء مداومت مىكنند . آن‌وقت موقع قهوهء ماست . سپس مرخص مىشويم .\r\n\r\nظهير الاسلام مخالف احمد شاه\r\nبيرون آمديم معتضد السلطنه گفت ظهير الاسلام را در اين خيابان ديدم سلام كرد جواب دادم . گفت چرا به دعوت بنده تشريف نياورديد . گفتم با آنچه جمهورى مسلك است دشمنم . جواب داد بسيار خوب تشريف بياوريد منزل تا عرض كنم . خانهء او از حياطهاى غيرمرحوم آقا وجيه امير خان سردار سپهسالار پسر عضد الدوله برادر عين الدوله است . مرا سينه كرد و داخل خانهء خود [ برد 
  ] . داخل اطاق نشستيم . بدوا گفت من جمهورى نبودم ، نيستم و نخواهم بود . تمام بغض و عداوت من به شاه است و بعد شرحى راست يا دروغ از بىالتفاتى شاه گفت . من ساكت بودم تا زمينهء صحبت به دستم [ آيد 
  ] و از باطن امر مطلع شوم . سپس اظهار كرد شاه بايد خلع شود وليعهد شاه و سردار سپه دو مجلس است با وليعهد در اين باب گفتگو مىكند . راضى نشده . شما هم بيائيد همراه شويد . گفتم براى من نان نمىشود . گفت ها . من روز جمعه سردار سپه را ملاقات مىكنم ، خواهش مىكنم شما را در شوراى نظام با يك مواجب خوبى قبول كند . گفتم ضررى ندارد . كوكوائى « 1 » خورده بيرون آمدم .\r\n\r\nختنه‌سوران\r\nجمعه نهم ذيقعده - عذرا خانم صبيهء نصير الدوله زن حاج ميرزا هادى خان پسر مرحوم اشرف الملك ( كه در خمسه كشته يا مرحوم شد و مال او را سالار الدوله برد ) يك پسر دارد ختنه كرده بود ، امروز عصر خانمها ، شب ما دعوت داشتيم . با معتضد السلطنه از خانهء عميد الدوله درشكه نشسته رفتيم . پاى ماشين است . خانه را درست بلد نبوديم .\r\nتوى كوچه از هركس پرسيدم جواب منفى داد . دائى گفت گوش بايد داد . از هر خانه صداى ساز و ضرب آمد آنجا خواهد بود و همين‌طور هم شد . خانمها بودند ، همه محرم\r\n\r\n\r\n","description":"","footnote":"\r\n( 1 ) - كاكائوئى\r\n","page_name":" 7100 ","page_number":400},
  {"content":"\r\n\r\nبودند . جز چند نفر كه چادر سر كردند . در ايوان نشستيم ، به هزار مرافعه خانمها رفتند .\r\nنصير الدوله ، افخم الدوله ، پسرهاى نصير الدوله و برادر حاجى ميرزا هادى خان آمدند .\r\nبسيار خوش گذشت . تا يك ساعت از نصف شب گذشته مجلس دوام داشت . سپس همه تشريف بردند . جز من كه همان‌جا خوابيدم .\r\n\r\nرقاصه‌ها\r\nعزيزه خانم رقاص دختر بود ، ظريف بود ، بسيار شبيه دخترهاى ژاپنى بود كه عكسهاى آنها را بسيار ديده‌ايم . خوب هم مىرقصيد . قدسى خانم ايضا رقاص بود .\r\nزشت ، سياه ، براى آشپزى بهتر بود تا رقاصى . محترم خانم تارزن يهودى بود تا آخر مجلس رو گرفت و آنچه اصرار كردند روى خود را باز نكرد . عذرا خانم گفت كه از همه خوشگل‌تر است . گويا همين قسم هم بود . عفت خانم ضرب‌گير دخترك بود اما زشت .\r\nماهرخ خانم آوازه‌خوان اهل دماوند است كامله است ، بسيار لاغر و كثيف . اما بسيار خوب مىخواند و صداى رسائى داشت . اين ماهرخ با همه خانمها آشناست . هرجا مطرب بخواهند دستهء جور كرده به مناسبت پول و مجلس همراه مىآورد . سواى عزيزه كه با والدهء ماجده‌اش رفت ساير ماندند . صبح پانزده تومان به آنها دادند . پنج تومان عزيزه ، ده تومان سايرين .\r\n\r\nورود شهرستانى\r\nآقاى شهرستانى از علماى مرجع تقليد از نجف كه تبعيد شده بودند در كرمانشاهان توقف كرد به قم نيامد . اينك به عزم زيارت حضرت رضا ( ع ) جمعهء گذشته وارد حضرت عبد العظيم شده چند روزى توقف دارند . علماء مردم ديدن كردند . امروز هم و الا حضرت با وزير دربار ديدن كردند ( شهرستان يكى از دهات اصفهان است ) .\r\n\r\nكتك زدن سردار سپه سيگارفروش را\r\nروزنامه‌هاى ملتى و اقليت خيلى تاخت به سردار سپه آورده‌اند به زبان ليّن ، نه فحش و ناسزا كه كناره كن ، شما سنخيت با اين مردم نداريد . باز چند روز قبل سيگار فروش پل دربند را كتك بسيار زده كه چرا جلوى پاى من برنخاستى . سه شب حبس مىكند بعد بيست تومان انعام مىدهد .\r\n\r\n","description":"","footnote":"","page_name":" 7101 ","page_number":401},
  {"content":"\r\n\r\n\r\nحملات روزنامه‌ها به سردار سپه\r\nبا همه توجه مردم به اطرافيان او ، با اصرار شديد مردم در نفى و اخراج آنها از اطراف خود ، با آنكه دو ثلث اعضاء و وكلاى عدليه بر عليه روح اللّه خان ياور بابى كه از طرف خود در اجراى عدليه گذاشته بود - خارج كه مىكند فورى آجودان خودش مىنمايد و متصل عقب سرش [ است 
  ] . مردم اين متهمين را كه ما به اسم و رسم مىشناسيم و صدمهء آنها بدين ملت و دولت و خودت وارد شد بيرون كن . تو اگر بابى نيستى يا متمايل به آنها چرا اينها جزو خواص تو شده‌اند . تو با دو هزار بابى طهران ، با دويست و بيست و هشت هزار نفر مسلمان طهران نمىتوانى بجنگى و پيش ببرى .\r\nشنيدم و گويا حقيقت داشته باشد دو سه نفر از عكاسها من‌جمله ما شاء اللّه خان عكاس خيابان ناصريه دستگير [ شده 
  ] و براى آن عكس خودش « 1 » كه اينجا و ولايات منتشر شده استنطاق مىكنند .\r\n\r\nتئاتر تجديد عظمت ايران - تطيّر بد\r\nحكايت غريبى شب پنجشنبه در « گراند هتل » روى داده است . اين آدم بختش برگشته ، هر كارى بكند مفتضح و بر عليه خودش است . مثل حكايت تمثال كه مفتضح شد . اعلان تياترى دادند به منفعت قرائت‌خانهء دروغى فردوسى ، به عنوان تجديد عظمت ايران . مختصرى از اين قرار است كه عكس پادشاهان معروف ما را به توسط « لانطرن مژيك » « 2 » در سن نشان دادند . يك نفرى كه آنجا ايستاده بود در مناقب هريك شرحى ذكر كرد . بعد چند نفر زن روسى ، ارمنى رقص كردند . باز يك نفرى آمد و بعضى حرفهاى لاطايل زد . من‌جمله گفت با اين‌همه خانمى كه در طهران است ما بايد براى رقص محتاج زن روسى و ارمنى و يهودى بشويم . تا كى اين خرافات بايد باقى باشد ، تا كى بايد ما تابع يك قانونى باشيم كه زنها اسير باشند ، چه و چه . از اين حرفها .\r\nبعد شخصى به صورت زردشت مىآيد . شخص فيلسوف حكيمى هم در خواب زردشت از او سؤال مىكند مملكت ايران و فرزندان من چه وقت آباد و متمدن مىشوند .\r\nاين بومها ، اين جغدها ، اين خرافات چه روز به آخر مىرسد و كلهء آنها كوفته مىشود .\r\nشخص حكيم در حالت خواب مىگويد غم مخور شخص توانائى ، برومندى ، نابغهء سترگى از پشت كوه دماوند به عرصهء وجود آمده همين آدم است كه مملكت را آباد ،\r\n\r\n\r\n","description":"","footnote":"\r\n( 1 ) - مقصود عكسى از سردار سپه است .\r\n( 2 ) .  Lanterne Magique  - نورافكن\r\n","page_name":" 7102 ","page_number":402},
  {"content":"\r\n\r\nجغدها را نابود و خرابيها را مرمت ، موهوم‌پرستان را كشتار و مملكت را گلستان و ملت را متمدن خواهد نمود . بعد زردشت تمناى زيارت اين نابغهء روزگار را مىكند . حكيم مىگويد الساعه به تو نشان مىدهم . فورى لانطرن ماژيك را به پارچهء سفيدى كه آخر سن به ديوار نصب نموده‌اند مىاندازند تا صورت سردار سپه هويدا مىشود و مردم متوجه مىشوند . يك‌مرتبه شيشهء لانطرن ماژيك ترك مىخورد . به واسطهء ترك صورت سردار كج چوله شده ، بالاخره تركها كه وسيع مىشود سر سردار از تنه جدا مىشود .\r\nيك دستش محو مىشود كه شيشه ديگر دوام نياورده از هم متلاشى مىشود . مخالفين فرياد مىكنند انتقام الهى است ، ديگر اين آدم گل نمىكند ، رفت پى كارش . موافقين :\r\nعمدى بود خير اينطور نيست . باز حكيم و زردشت به سخن آمده مردم ساكت مىشوند .\r\nمجددا شيشهء يدكى كه بود نصب مىكنند و مردم براى تماشاى نابغه حاضر [ مىشوند 
  ] .\r\nاين‌دفعه شيشه مثل توپ صدائى كرده و از هم باز و متلاشى مىشود . ديگر مخالف و مؤالف نمىتوانند تطير نزنند و به فال بد نگيرند . تياتر خاتمه مىيابد و مردم حركت مىكنند ( نابغهء ايران امروز بايد اين قبيل اشخاص باشند . )\r\n\r\nوعظ ميرزا عبد اللّه عليه تئاتر\r\nبراى مطالبى كه در تياتر گفته شده بود امروز قريب هفت هشت هزار آدم از هر جنس و سنخ در مسجد جامع جمع شده طورى كه تمام پشتبامها پر بود . ميرزا عبد اللّه با حضور تمام علما منبر رفت . آن مطالب را گفت و مردم را تهيج كرد ، بر يزيد ، بكشيد ، بزنيد . مردم به حركت آمدند ، فريادها بلند شد ، دستها بالا رفت ، گريه شروع شد كه بروند « گراند هتل » را ويران و خراب كنند ، فاسقين را تكه‌تكه كنند . به هزار زحمت مردم را ساكت و آرام نمودند . آن‌وقت ميرزا عبد اللّه گفت هروقت بنا شد يك همچو كارى بشود مىفرمايند من جلو مىافتم شما از دنبال . اما در خصوص جرايد مىفرمايند مختار هستيد هروقت ديديد خلاف ديانت چيزى نوشته شد بريزيد بكشيد . باز مردم قال و مقال كردند ، ناسزا گفتند . مجددا ساكت كردند و روضه خواند .\r\n\r\nلرستان\r\nاز لرستان خبرى نمىرسد . جز آن‌كه تلگراف امير لشكر بود . اشتهار دارد دو ثلث اين خبرها كذب بود . ايلات چنين مخالفتى نكرده‌اند ، براى آن‌كه مسئله بزرگ شود و براى پيشرفت و خودسريها شاهنامه خوانده شود بود .\r\nاشعار جديد « نسيم صبا » در وقايع جشن تمثال ضميمه كتاب شد .\r\n\r\n","description":"","footnote":"","page_name":" 7103 ","page_number":403},
  {"content":"\r\n . \r\n","description":"","footnote":"","page_name":" 7104 ","page_number":404},
  {"content":"\r\n . \r\n","description":"","footnote":"","page_name":" 7105 ","page_number":405},
  {"content":"\r\n\r\n\r\nجرايد\r\nشنبه دهم ذيقعده - « ناهيد » منتشر نشد . « محشر خر » به عوض او بود . پريروز نسبت به ميرزا هاشم آشتيانى نسبتهاى بسيار بد داده بود . امروز مىنويسد به من مشتبه شده بود چنين و چنان است و به آقاى مدرس هتاكى نموده بود . « ستاره » ، « شفق » و « كوشش » را هيچ نمىخوانيم . مردم هم خريدارى آن را بر خود حرام نموده‌اند . « سياست اسلامى » نصايح فراوانى به سردار سپه نموده بود بالاخره كناره كن ، شايد پس از چندى محبوب شوى باز كار بدهند . بعد از باغ شاه نوشته بود كه « محشر » صد هزار نفر ، « ميهن » چهل هزار نفر نوشته بود . آنچه ما تحقيق كرديم سه الى چهار هزار نفر بود . از علما و اعيان و تجار كه يك نفر نرفته بود . مىنويسد « ميهن » عدم رشد ملت را ثابت مىكند . بالاترين دليل آن انتخاب جنابعالى است به وكالت .\r\n\r\nسليمان ميرزاى اهريمن\r\nدر جرايد متعاقب اسم سليمان ميرزا اهريمن است ، درست مثل آن‌كه سجل احوال او شده باشد . خدا رحمت كند ناظم العلماى بروجردى در مسجد جامع اين لقب را به او داد .\r\n\r\nديدن سردار سپه\r\nدائى جان ناهار را دربار خورده بود ، خواب اينجا . سپس رفتيم گلستان . صبح صمصام السلطنه و عصر مستوفى الممالك و نصرت الدوله شرفياب بودند . از جلوى عمارت بادگير مىگذشتيم كه از درب شمس العماره بيرون برويم سردار سپه مىآمد .\r\nمصادف شديم ، ناچار در مقام احترام برآمديم . به قدر مگسى كه بال خود را حركت بدهد سرش را نسبت به احترام ما حركت داد . توى اين گرما شنل و آن كلاه‌پوست و نمد و مقوا را پوشيده و به سر گذاشته بود . رفت خدمت والاحضرت . معتضد [ السلطنه 
  ] مىگفت مثل اين است كه ارث پدرش را از ما مىخواهد . وحشى است ، آدم نديده ، با همه قهر است . رفتم خانهء عميد الدوله . همين صحبتها بود . گفتند چند روز قبل سپهدار اعظم كه از رشت آمده ديدنش رفته . سلام كرده است گفته است من بعد تعظيم كنيد .\r\nخيلى جاه‌طلب است .\r\nامروز صبح نواب عاليه با دو دخترش و اسماعيل خان به سمت قزوين و زنجان عازم شدند . ليكن گمان مىكنم خبر تنزل رتبه برسد همان قزوين بمانند .\r\n\r\n","description":"","footnote":"","page_name":" 7106 ","page_number":406},
  {"content":"\r\n\r\nروزگار رفعت السلطان هم بد شده يك همچو مطلبى هم پيش‌آمده .\r\nمجلس فقط هفته‌اى دو روز علنى مىشود و معلوم نيست چه مىكنند . اعتبارنامه‌ها هنوز باقى است . حكايت نفت در اين مجلس هم مشكل است ختم شود .\r\n\r\nفرانسه\r\nخبر تازهء استعفاى پوانكاره رئيس الوزراى فرانسه است . ملت به اين هم قانع نشد خود ميلراند هم استعفا داد . حزب آزادىطلب و سوسيال دموكرات فرانسه از پلتيك خشن دولت كه ميلراند و پوانكاره اسّ اساس آن بودند رنجش داشت و مايل بود نسبت به انگليس ملايم [ باشند 
  ] و نسبت به آلمان آنقدر خشن نباشند تا در انتخابات جديد اكثريت را بردند . اول پوانكاره از بين رفت بعد ميلراند . مسيو گاستون دومرگ كه رئيس سنا بود رئيس جمهور ، مسيو هريو رئيس الوزراء شد و اين اولين بارى بود كه رئيس جمهور خواست به تمام آنچه قانون به وى اجازه داده عمل كند و مخالف ميل ملت شد و اولين بارى بود كه ملت تغيير رئيس جمهور را درخواست نمود .\r\nانتخابات فرانسه يازده روز طول كشيد و پنج مليان نفر رأى دادند . مال انگليس دو روز طول كشيده بود بيست و پنج مليان نفر رأى دادند . در يك جلسه يا دو جلسه اعتبارنامه‌ها خاتمه مىيابد . مال ما چهار ماه است هنوز دو ثلث اعتبارنامه‌ها نگذشته .\r\n\r\nدر خانهء فخر الملك\r\nپنجشنبه 15 ذيقعده ، 30 جوزا - امروز تلفنهاى مختلف تا عصر مرا به دوندگى و لاتكليفى وادار كرد . صبح رفتم خانهء دروازه قزوين . خانم به سلامتى ديروز خانه را تخليه كرد و تفصيل آن بعد نوشته مىشود . مراجعت مقارن ظهر بود . لخت شدم و منتظر ناهار بودم . گفتند از خانهء فخر الملك تلفن زده‌اند شاهزاده خانم قولنج سختى كرده بيائيد آنجا .\r\nشعاع الدين ميرزا هم تلفن نموده عصر بيائيد آنجا . اگرچه باعث تشويش من شد اما گرم بود و از راه رسيده بودم . جواب گفتم بدهند عصر خواهم آمد . مجددا آمدند . گفتند البته هم حالا بيائيد . بر تشويش من افزوده [ شد 
  ] . لباس پوشيده درشكه كرايه كرده ، فورى رفتم . خيلى مضطرب بودم و يقين داشتم سانحه‌اى روى داده تا وارد حياط بيرونى شدم وقتى ديدم در حياط خبرى نيست فى الجمله راحت شده داخل اندرون شدم . حاجيه والى بود و بچه‌هاى شاهزاده خانم . معلوم شد از ديشب قولنج سختى عارض شده كه هنوز هم باقى است . طبيب مشغول انژكسيون تسكين و تسخين بود و به من گفت مرض رفع شده . شاهزاده خانم كدو خورده‌اند با آب دوغ خيار و پلو شب مانده . البته در اين\r\n\r\n","description":"","footnote":"","page_name":" 7107 ","page_number":407},
  {"content":"\r\n\r\nسن باعث قولنج مىشود . حاجى واليه هم گفتند من پس از جواب تلفن گفتم لازم نيست بيائيد بهترند كه به من آن قسم تلفن شد كه مضطربانه رفتم . شاهزاده خانم خوابش برد .\r\nرفتم خانهء حاج فخر الملك ناهار خوردم .\r\n\r\nسرنوشت لواء الدوله\r\nگفتند سردار مختار لواء الدوله ديشب از قزوين آمده بيرون است . بيرون رفتم معلوم شد براى تعديات ادارهء ارزاق قزوين كه هفت تومان گندم مردم را خريدارى [ مىكند 
  ] چهارده تومان به نانوا مىدهد مردم تلگرافخانه رفته تعطيل نموده بودند . دولت تقصير را به گردن لواء وارد [ ساخته 
  ] ، احضار مىشود . يك ساعت بعد از ظهر حاج عز الممالك آمد . دونفرى ناهار خوردند و به لواء الدوله گفت شما را به معاونت حكومت فارس انتخاب نموده‌اند و هيچ ضرر هم ندارد . برويد وثوق السلطنه را هم ملاقات كنيد اگر به زودى مىرود با خود او و الّا قبلا برويد . شايد نيامد كفيل مىشويد ، آنجا هم با سرتيپ فضل اللّه خان « 1 » سازش كنيد بگوئيد من خر تو هستم و شايد خيلى بهتر از قزوين باشد .\r\n\r\nرجال قزوين\r\nاما سردار ميل به همان قزوين داشت و گفت [ مردم 
  ] مرا مىخواهند و روز حركت جمعى حاضر شدند كه تلگرافات كنند . من گفتم اين رسم همه‌جا و براى هر حاكم است ، اما حقيقت ندارد . خوب بگوئيد چه اشخاص اين تعهد را كردند . گفت صدر الاسلام . گفتم به مادر و زن خودش دروغ مىگويد و منافق‌تر از همه است . گفت امير انتصار . گفتم او از شدت پريشانى پناه به قزوين آورده تنكابونى [ است 
  ] و ابدا كارى از او ساخته نيست . گفت وكيل التجار رشتى « 2 » . گفتم او ورشكست و بدسابقه [ است 
  ] اهل قزوين هم نيست . گفت پس همه همين قماش بودند . گفتم هيچ اطمينان نداشته باش . اگر حاجى سيد حسين مجتهد ، حاجى سيد موسى تاجر ، عدل الممالك ، امير امجد و اين قبيل اشخاص قول داده بودند يحتمل ، و الا حرف آنها دو تا پول [ نمىارزد 
  ] .\r\n\r\n\r\n","description":"","footnote":"\r\n( 1 ) - فضل اللّه زاهدى .\r\n( 2 ) - محمد وكيل التجار از اهالى محمدآباد يزد پدر كريم و دكتر فريدون كشاورز . در دورهء اول وكيل مجلس شوراى ملى بود ( ا . ا . ) .\r\n","page_name":" 7108 ","page_number":408},
  {"content":"\r\n\r\n\r\nقسم ناقص ضياء الواعظين\r\nبارى حاج عز الممالك از مجلس گفت كه تدين مىخواهد بلكه خودى محبوب كند .\r\nچند روز است پيشنهادى نموده كه ماليات نواقل و بعضى ديگر را اضافهء آنچه مجلس رأى داده بوده است نگيرند . امروز مخالفين او آنقدر پيشنهاد دادند و تشتت آراء به خرج داده شد تا يك ساعت از ظهر رفته ، بعد پيشنهاد ختم جلسه داده شد همه رأى دادند .\r\nضياء الواعظين هم قسم كه مىخورد جملهء متعلق به شاه را ادا نكرد . مؤتمن الملك گفت اين قسم معقول نيست و ضياء الواعظين جزو قسم نخورده‌ها محسوبند . هياهوئى شد .\r\nنزديك بود به جاى خيلى بدى منتهى شود . ختم جلسه شد . ليكن مدرس گفت پس فردا در اين باب من بياناتى دارم و شايد جلسهء آتيه كار بالا بگيرد . وقتىكه همه قسم خوردند اين حركت ضياء الواعظين كه در حقيقت از وكلاى سرنيزهء تحميلى است و از خيليها پست‌تر ديگر سزاوار نبود . ما آنچه در قانون اساسى نوشته بايد قسم بخوريم نه هرچه ميل داريم . از سوق كلام چنين معلوم شد مناسبات حاجى وكيل هم با دولت حسنه نيست .\r\n\r\nمشكل تلفون\r\nدر اين بين تلفن رسيد يعنى پيشخدمت گفت از خانهء شما تلفن مىكنند كه معتضد السلطنه مىفرمايند بيائيد اينجا برويم شمران . گفتم جواب بده حالا كه نمىتوانم عصر خدمت مىرسم . چهار به غروب مانده رفتم خانهء شاهزاده خانم كه ديوار به ديوار است . حالش بهتر و خواب بود . با اسد اللّه ميرزا در آن گرما هى به جانب قدم وارد خانه شدم . ديدم دائى نيست . پس حاج آقا ، دائى كو . گفت اينجا نبود . گفتم تلفن چه بود .\r\nنمىدانم . نوكرها را صدا زديم . سلطان محمود گفت دائى جان تلفن زده بود ناهار بيائيد آنجا كه عصر برويم شمران و من گفتم غلامحسين به خانهء حاج فخر الملك و شما تلفن كند برويد خانهء دائى جان . ديگر ممكن نبود من مراجعت كنم . هرقدر هم به خانهء حاجى فخر الملك تلفن زديم جواب نداد . حكايت تلفن طهران ، تلفن‌چيها ، نوكرهاى بافهم را از اين‌رو قياس كنيد . همه‌روزه هر خانه كه تلفن دارد مبتلاى همين زحمتهاست ، مگر خودش پاى تلفن باشد . بسى اشخاص از آن جمله نصير الدوله تلفن خود را برداشتند . به جاى راحت ، يك زحمات فوق العاده بود . يك ساعت زنگ بزنى مركز جواب نمىدهد .\r\nمركز هم الى ما شاء اللّه از اين يكى به آن يكى . آن‌وقت پاى تلفن يا نوكر مىآيد يا كلفت و همه را عوضى مىگويد .\r\n\r\n","description":"","footnote":"","page_name":" 7109 ","page_number":409},
  {"content":"\r\n . \r\n","description":"","footnote":"","page_name":" 7110 ","page_number":410},
  {"content":"\r\n . \r\n","description":"","footnote":"","page_name":" 7111 ","page_number":411},
  {"content":"\r\n\r\n\r\nتدارك پول\r\nاما حكايت خانه\r\nالامور مرهونة باوقاتها . من آنچه جهد كردم از ساعد الدوله پول وصول نشد . هرچه خودم و كسانم حتى حاج وكيل تلاش كرديم كسى قرض نداد ، يا خواست بدهد بقدرى شرايط سخت داشت كه ممكن نمىشد . تا اين‌كه چاهى توى باغ پشت ديوار حمام فرو رفت . گشتيم عقب صاحب حمام تا سيد پيشكار صاحب حمام پيدا شد . آمد ديد گفت مال حمام نيست . گفتم بنويس بده . رقت مقنى آورد معلوم شد منجلاب حمام است . چند روز گذشت مقنى گذاشت . حسين آدم من با سيد حرفش شد . سيد درخواست كرد خودم آنجا بروم كه از ترس خانم از قبل از عيد تا آن‌روز نرفته بودم .\r\nناچار با اسد اللّه ميرزا رفتيم . معلوم شد حمام و بازارچهء قوام الدوله و دكاكين ميدانگاهى و چندين كاروانسراى اطراف آن همه مال حاجى محمد حسين حريرفروش است و ماهى هفتصد تومان كرايه‌بگير است . سيد گفت چرا اين خانه آنقدر خراب است . اسد اللّه ميرزا قضيه را گفت . سيد اظهار كرد نقلى نيست . من حاجى آقا را ديده راضى مىكنم اين پول را بدهد . ضمنا تسهيل امر چاه هم البته فراهم مىشود . بارى سه دانگ حياط را بيع گرفت شش ماهه و چهارصد و پنجاه تومان پول داد در تومانى يكصد و پنجاه دينار . اما تنزيل را قبلا برداشت . يكصد و هفت تومان پول به دست من رسيد . برديم خدمت آقا سيد محمد . ديروز خانم رفت امروز غروب هم نوشتهء ختم دعوا تسليم من شد .\r\n\r\nوساطت شهرستانى\r\nآقاى شهرستانى با علماى طهران صحبت كرده و ميل دارد بين سردار سپه و و الا حضرت و اعليحضرت را صلح بدهد . مشغول تلگرافات به اروپا شده . ليكن بين آنها جنگى نبود و شايد حالا هم نباشد . مردم و علما با سردار سپه و سردار سپه با آنها جنگ داشت و دارند و آقا سهو مىفرمايند تا مردم راضى نشوند او نمىتواند بماند .\r\n\r\nكلاه وليعهد\r\nپريروز حامد الدوله اينجا آمد . به من گفت خوب است شما به والاحضرت عرض كنيد اين كلاه نظامى خود را عوض كند . پرسيدم مگرچه شده . گفت روزى كه و الا حضرت به حضرت عبد العظيم مشرف مىشدند از خيابان چراغ برق مىگذشتيم اتومبيل والاحضرت مىگذشت . مردم جمع شده بودند . وقتى كه رد شد مردم از كلاه\r\n\r\n","description":"","footnote":"","page_name":" 7112 ","page_number":412},
  {"content":"\r\n\r\nوالاحضرت خيلى بد گفتند كه ما صاحب اين كلاه را مىخواهيم نيست و نابود كنيم ، و الا حضرت [ چرا 
  ] سرش مىگذارد . اين كلاه نجس است ، كثيف است . ما ميل نداريم شاه ما وليعهد ما سر خود بگذارند . مردم اين‌طور با او اظهار نفرت مىكنند . تا رفع كدورت مردم نشود نتيجه ندارد . من هم اين مطلب را به فخر الملك گفتم . بيان كرد كه وليعهد چند روز قبل كلاهش را پرت كرد و فرمود خدا مرا از دست اين كلاه خلاص كند ، مردم از گرما .\r\nالبته مىگويم . بعد من علاوه كردم كه در اروپا هم در روز رسمى يا مهمانى يا ورود پادشاهى لباس نظام مىپوشند نه متصل و همه‌روزه . فخر الملك گفت بله من خودم در اروپا ديدم واجب نبود متصل لباس نظام تن كنند .\r\n\r\nآزار امراى لشكر به مردم\r\nروزى كه سردار سپه ديدن آقاى شهرستانى رفته بود اولا جمعيت در اطاق آقا از هر طبقه پر بود . بعد از صحبتهاى رسمى به سردار مىگويد خيلى مردم ناراضى هستند و نظاميان شما در ولايات بسيار مردم را زحمت مىدهند . عرض مىكند دشمنان من گفته‌اند . مىفرمايند خير ، خودم ديدم و صد هشتاد نفر از شما ناراضى است . قشون براى حفظ رعيت است نه صدمهء آنها . قشون و شما بايد تابع قوانين باشيد نه خودسر . بعد سردار عرض مىكند اگر نصايحى هست بفرمائيد . اطاق ديگر همين كار را مىكنند . آنجا گويا متوسل مىشود كه اصلاح بدهد .\r\n\r\nحرف مدرس\r\nمحمد مهدى ميرزا مىگفت خدمت آقاى مدرس بودم مىفرمودند تجربه به ما ثابت نموده است كه آن خر لنگ بهتر از آن قاطر چموش لگدزن است . اين آدم حكم همان قاطر چموش را دارد ، بايد برود .\r\n\r\nشبنامه دربارهء مخارج نظامى\r\nشب‌نامه انداخته‌اند كه عدهء نظاميان و صورت محاسبهء آنها را بطور كامل دانه دانه از افراد صاحب‌منصب نظامى ، سويل ، اسب ، قاطر ، همه‌چيز ، مخارج آنها را يكى يكى نوشته جمع افراد بيست و پنج هزار نفر ، اسب ده هزار رأس . ماهيانه به آن حسابى كه نوشته سيصد و هشتاد هزار تومان معين نموده است و زير آن نوشته تتمه تا هشتصد هزار تومان خرج اندرون حضرت اشرف سردار سپه است ، به‌علاوهء غارت آذربايجان ، همدان ، مازندران ، لرستان و غيره و غيره .\r\n\r\n","description":"","footnote":"","page_name":" 7113 ","page_number":413},
  {"content":"\r\n\r\n\r\nاموال غارتى\r\nمن شب‌نامه را نديده‌ام . اما هركس ديده اظهار مىدارد از طرف جمعى است كه در توى نظام و ادارهء محاسبات هستند ، زيرا از روى اطلاع نوشته [ شده 
  ] است . خطاب هم به مجلس بود كه آن بودجه‌اى كه مىآورند ساختگى است ، حقيقت از اين قرار است . اينها خيلى مال برده‌اند ، خيلى غارت كرده‌اند . غارت پارسال لرستان است كه احمد آقا خان را به تهيهء هجوم امسال وادار كرده . از خانهء مهر على خان يك فقره هفت خروار ترياك بردند . تمام ليره‌هائى كه آلمانها در آن صفحه خرج نموده بودند در خانهء مهر على خان جمع شده بود . همه همه به كيسهء اينها رفت . اقبال السلطنه خزانه داشت ، بيست و پنج اتومبيل پول زرد او را حمل كرد . شوخى نيست .\r\n\r\nشكايت صمصام السلطنه\r\nشنبه 17 - ديروز صبح دم در ايستاده بودم سالار اعتضاد رسيد . گفت ديدن شهاب الدوله مىروم . از حكومت كردستان با قرض زياد آمده و مجددا به همان منصب ايشيك آقاسىباشى برقرار شده است . به اتفاق رفتيم . خانه‌اش قنات‌آباد است .\r\nصمصام السلطنه و آقا سيد على شوشترى و يك ملاى ديگر بودند . صمصام السلطنه شكايت از اوضاع داشت ، خصوصا از سربازگيرى و تعديات نظاميها . بعد صحبت سفر قبل شاه به فرنگستان شد . مىگفت به شاه چنين و چنان گفتم . آن‌وقت مرا شاهد گرفت كه الحمد للّه شما تشريف داشتيد . من گفتم آن سفر طهران نبودم . شهاب الدوله گفت حضرت اقدس و الا عز الدوله بودند و عوضى گرفته است .\r\nزن سپهدار حاجى خانم همان كه تمام اين اموال مال او بود مرحوم شده .\r\nشهاب الدوله با صمصام السلطنه عزم آنجا داشتند .\r\n\r\nخرق حجاب\r\nآقا سيد على گفت روزى خدمت سپهدار اعظم بودم گفت من موافق با خرق حجابم براى آن‌كه دست حاجيه خانم را گرفته بيرون بروم تا مردم بدانند من با چه زنى شب و روز خود را مىگذرانم .\r\n\r\nسربه‌سر گذاشتن عز الممالك\r\nبا سالار [ اعتضاد 
  ] آمديم منزل . حاج عز الممالك آمد تا وارد اطاق بشود سالار گفت\r\n\r\n","description":"","footnote":"","page_name":" 7114 ","page_number":414},
  {"content":"\r\n\r\nشما ساكت باشيد ، من حاجى آقا را جر بياورم . وارد شد . جلوى ميز مقابل ما دو نفر ايستاده دو دست خود را روى ميز گذاشت . سالار گفت خانهء شهاب الدوله بوديم صمصام السلطنه بود مذمت مىكرد و مىگفت البته وقتى كه حاجى عز الممالك وزير شود ، وكيل شود كار بهتر از اين نيست . گفت به گور پدر لرش خنديد . وقتى كه او بود مگر بهتر بود . باز سالار گفت صمصام مىگفت اين بچه‌مچه‌ها ايران را خراب كردند . گفت ما كرديم و دست خود را از روى ميز بلند كرده گفت به . . . دروغگو . سالار خنديد و گفت از اين قرار نصيب خود من است ، زيرا صمصام چنين حرفى نزد كه خنده درگرفت .\r\nسردار مختار وارد شد . سالار گفت از عزل شما به يك جهت مغمومم ، به جهات ديگر مسرور . گفت چطور . گفت اولا دوست و رفيق بودى البته اوقاتم تلخ است . اما براى آن‌كه حاجى عز الممالك مخالف با سردار سپه و كابينه شود مسرورم . چه خوب بود فخر الممالك را هم عزل مىكردند . آن‌وقت مىديديد كه پاى تريبون چه نطقهاى آتشين كند كه قند در دل من آب مىشود . صحبت در اين زمينه بسيار شد . عز الممالك خيلى دست‌وپا كرد ليكن مجاب گرديد . شعاع الدين ميرزا ، حاجى افخم آمدند مجلس گرم شد . حاجى عز الممالك از ضياء الواعظين گفت كه بسيار حركت زشت ناپسندى كرد .\r\n\r\nپيشنهاد تدين دربارهء نواقل\r\nتدين پيشنهاد كرده است ماليات بلديه از قبيل اضافهء نواقل بارهاى واردى شهر آنچه سيد ضياء برقرار كرده كه بدون تصويب مجلس بوده نسخ شود . در ضمن درشكه‌چيها ، خركچيها ، دولابيها ، حتى ورامينيها را خبر كرده تحريك نموده كه جمع شوند و هياهو كنند و بدين واسطه كسب يك محبوبيتى نموده باشد . سركشيك‌زاده ( سركچل‌زاده ) در اين زمينه پاى تريبون مىرود و مىگويد در شهر طهران با حضور اين همه مردم ، با حضور اين‌همه خارجه‌ها حيا نمىكنند كه بيرون دروازه - آن‌وقت دست خود را بلند كرده و مىگويد يك تيرى به اين درازى را استعمال مىكنند - كه خندهء وكلا يك‌مرتبه بلند مىشود . حاجى وكيل مىگفت رئيس كه هيچ‌وقت خنده نمىكند و متصل عبوس است از نطق او دل خود را گرفته و سر خود را روى ميز گذاشته مىخنديد . بعد كه مىبيند صداى قهقهه از همه بلند است رو به وكلا مىكند بخنديد ، حق داريد . بخنديد حق داريد كه اين كلمات ممد و مزيد خنده مىشود .\r\n\r\n","description":"","footnote":"","page_name":" 7115 ","page_number":415},
  {"content":"\r\n\r\n\r\nچرنديات رهنما\r\nرهنما نزد خود تهيهء نطق مفصلى ديده بود جلوى تريبون رفت تا خواست آغاز سخن كند رئيس گفت اين موضوع متوقف شد . بنا كرد چرنديات ديگرى گفتن كه باز همه وكلا خنده كردند . مجلس تا آخر به خنده گذشت . ناهار خورديم و بسيار روز خوشى بود . من آمدم اندرون چرتى زده تهيهء رفتن شمران را ديدم كه دائى بىلطف نشود . سردارى را كندم ، كت و عبا پوشيدم بيرون رفتم . باز صحبتها كرك انداخت خيلى بامزه . فقط جاى دائى خالى بود .\r\n\r\nبىپولى\r\nمن و حاجى وكيل [ و 
  ] سالار [ اعتضاد 
  ] حركت كرديم . ميدان توپخانه اتومبيل فرد با دو نفر مسافر حاضر حركت بود . فورى نشستيم و راه افتاد . ده دقيقه جلوى خانه و دواخانهء پاپاريان كه دست راست دزآشوب ، دست چپ قبرستان و محل توقف اتومبيل و درشكهء تجريش است گفتم ايستاد . دست به جيب كرده و گفتم چهارده هزار بده اسكناس دو تومانى بگير . ديدم هيچ‌يك تكه كاغذ هم جيب من نيست . فورى منتقل شدم كه در جيب سردارى مانده و يادم رفته بردارم . يك عرق سردى در آن هواى گرم از خجلت به من دست داد . شوفر برگشته و مرا نگاه مىكرد ، از حال من فهميد صادقم و پول يادم رفته بيارم . به ياد كيف افتادم . باز كردم فقط يك قران سفيد و يك دو هزارى زرد بود . شوفر گفت پول هم التفات نكنيد نقلى نيست . يا آن‌كه هروقت شهر آمديد اول خيابان ناصريه به ادارهء حمل و نقل التفات كنيد . من خوشحال شده گفتم خدا پدرت را بيامرزد و پائين آمده يك سر دزآشوب باغ حاج فخر الملك [ رفتم 
  ] . دائى ديدن آقاى ظهير الدوله رفته بود . خستگى گرفتم از گيلاسهاى فرنگى كه بسيار بزرگ مىشود چند دانه خوردم و عوض فخر الملك به‌به بسيار بسيار بلند رسائى گفتم . بعد مراجعت تجريش كرده سرى به باغ زدم . خيلى خراب شده است . اما هرقدر بخواهيد اين باغهاى ما صفا و هوا و آب دارد . حقيقتا در تجريش و خيلى جاهاى ديگر نظير باغهاى ما نيست . افسوس كه دست ماست و حق آن را به جاى نياورديم . طبيعت همه‌چيز را به اين اراضى داده اما تقصير كرديم .\r\n\r\nتولد قورباغه\r\nشب دزآشوب رفتم . دائى آمده بود . محمد باقر ميرزا ، پسرش و محمد مهدى ميرزا\r\n\r\n","description":"","footnote":"","page_name":" 7116 ","page_number":416},
  {"content":"\r\n\r\nبودند . هميشه يك نفر براى صحبت و شوخى دائى جان دارد . حاليه قرعهء آن به نام محمد مهدى ميرزا افتاده . اما هرقدر آن آدم عاقل و هوشيار باشد دائى او را ابله و ديوانه مىكند . محمد مهدى ميرزاى بيچاره كه ابله هست . معلوم شد محمد مهدى ميرزا امروز گفته است كه قورباغه يك حيوانى است كه اول آن طنابى است به قدر شصت هفتاد ذرع .\r\nبعد گره‌هاى سياه پيدا مىكند . كم‌كم آن گرهها بزرگ مىشود ، قورباغه‌هاى كوچك عمل مىآيد . دائى انكار مىكند و مدتى مباحثه و مسخره مىكند . محمد مهدى ميرزا لخت مىشود توى حوض مىرود . مدتها زير آب ، روى آب تفحص مىكند نه طناب پيدا مىشود ، نه گره‌هاى سياه ، نه قورباغهء كوچولو كوچولو . از صبح تا هنگام رفتن خانهء آقا صحبت و تفريح آنها همين مسئله بوده . شب مرا حكم قرار دادند ( معلوم شد نديده است . محمد مهدى ميرزا راست مىگفت . ليكن تقرير را بد مىكرد ) . تا من گفتم صحيح است كه محمد مهدى ميرزا خم شده و زمين را بوسيد . خدايا شكر تو . از صبح تا حال مرا خفه كردند ازبس كه پدر و پسر ، نوكر مضحكه كردند . اين قضيه ختم شد .\r\nتوضيح - قورباغه مثل خياطه چيزى از خود دفع مىكند كه داخل آن تخم است . بعد از چندى لكه‌هاى سياه مرعى مىشود . سپس آن لكه‌ها مثل ملاقه داراى سر بزرگ و دم درازى مىشود و به حركت مىآيد . چندى كه گذشت پوست سياه را انداخته قورباغه‌هاى كوچك از آن بيرون مىآيد . . .\r\nروز بعد قدرى گردش رفتيم . . . تا عصر كه در اتومبيل بزرگ ( مال ادارهء راه‌آهن حضرت عبد العظيم است . دو تا راه انداخته كه متصل آمد و رفت مىكند . نفرى هفت هزار ، از تجريش شش هزار از قلهك دريافت مىدارد ) نشستيم . . .\r\n\r\nقراول قراول\r\nهر صد قدم به صد قدم يك نظامى مسلح از دروازه تا سعدآباد صبح و عصر ظاهر به اسم انتظام باطن براى عبور و محافظت حضرت اشرف قراول ايستاده است . در خود سعدآباد هم دويست نفر نظامى مسكن دارد . شخص ناشناسى كه رديف ما نشسته بود مىگفت در ايام استبداد معمول بود فرسخى يك قراسوران مىگذاشتند آن هم در راههاى ناامن . امنيت شهر ما را تماشا كنيد كه قدم‌به‌قدم نظامى مسلح ايستاده است . دم چهارراه لاله‌زار براى رفتن خانهء عميد الدوله پياده شديم . . .\r\n\r\n","description":"","footnote":"","page_name":" 7117 ","page_number":417},
  {"content":"\r\n\r\n\r\nكتك خوردن قاسم صور اسرافيل\r\nميرزا قاسم خان كفيل داخله را در دالان عمارت مجلس چنانچه اشاره كرديم محب على خان پسر ملك المورخين كتك خوبى زده است و حاليه در محبس است . كفيل هم قهر كرده وزارت‌خانه نمىرود . دائى جان را ظهير الاسلام احضار كرد ، دائى مطلب را به آقاى مدرس گفت او صلاح نديد برود . استخاره هم كرد بد آمد .\r\n\r\nعراق عرب\r\nدر عراق عرب سه نفر وكلاى مجلس مؤسسان را با خنجر مقتول نموده‌اند . جمعى از ترس حاضر نشدند . با اين‌حال آن عده كه حاضر بودند قرارداد انگليس و عراق را تصويب نمودند . جمعيتى به نام « پنجهء سرخ » و « پنجهء سياه » تركيب يافته شب‌نامه منتشر مىكنند ، تهديد مىكنند . اوضاع آنجا خوش نيست . همين قسم شامات بر عليه فرانسه قيام نموده‌اند شورش برپاست .\r\n\r\nخاندان امير مؤيد\r\nيكشنبه 18 ذيقعدة الحرام - چند روز است شهرت تامى دارد كه پس از قتل پسران امير مؤيد به خانهء او ريختند . عيالش از وحشت بىعصمتى ، اول دو عروس خود را با هفت تير كشت ، بعد خودش را و به قدر چهل نفر مرد و زن مقتول و مقتوله شده است . باز شهرت دارد سردار سپه مىخواهد صفحهء مازندران را از مخالفين خود و اشخاص بانفوذ مصفا كند ، اگر برايش واقعه‌اى رخ داد آنجا برود و يك قرالى « 1 » جداگانه براى خود تشكيل بدهد . معروف است سردار سپه مشغول تهيهء اصلاح است . مشير الدوله و مستوفى الممالك را براى آوردن شاه روانه دارد . مردم گفته‌اند اول بايد رضايت شاه ، وليعهد ، خانوادهء سلطنت را به جاى بياورد آن‌وقت ما داخل مذاكرات ديگر مىشويم .\r\n\r\nدعوا با نجات دربارهء جمهورى\r\nدر « قانون » نوشته بود از چهارراه سيد على مىگذشتم قهوه‌چى آنجا ، كبابى ، ديزىپزى ، سيرابى ، سراغ شخص بزرگى را مىگرفتند كه مبلغها به ما مديون است و مدتهاست به اين گذر گذارش نمىافتد حق و حساب ما را بدهد . « سياستين » « 2 » امروز داد\r\n\r\n\r\n","description":"","footnote":"\r\n( 1 ) - قرال نوعى اميرنشين - مملكت .\r\n( 2 ) - يعنى روزنامه‌هاى سياست و سياست اسلامى ( دو روزنامه ) ( ا . ا . )\r\n","page_name":" 7118 ","page_number":418},
  {"content":"\r\n\r\nسخن داده بودند . عصر خانهء عميد الدوله بوديم . شاهزاده معتضد [ السلطنه 
  ] آمد . برآشفته بود و گفت خانهء حشمت الدوله بودم . با « نجات » « 1 » دعوايم شد . تفصيل از اين‌قرار است :\r\nوارد اطاق شدم ناصر السلطنه و نجات يك سمت ، شيخ اردبيل الشريعه سمت ديگر نشسته بود . من رفتم نزد اردبيل الشريعه . حشمت الدوله گفت آنجا چرا . گفتم چون من با جمهورى دشمنم نزد جمهورىطلب نمىنشينم . بعد اصرار كردند نزد خود حشمت الدوله نشستم . ناصر السلطنه گفت اگر جمهورى بد است حاج عز الممالك خودتان كه اول [ طرفدار 
  ] جمهورى و سوسياليست است . گفتم ابدا همچو چيزى نيست .\r\nشما نشان بدهيد كه حاج عز الممالك مقاله‌اى ، نطقى ، احساساتى از جمهوريت به خرج داده باشد ، تا من قبول كنم . نجات درآمد گفت شاه در سال قحطى چه كرد . گفتم هيچ دويست خروار گندم به درباريان داد كه دو خروار آن هم به پسر من رسيد . گفت باقى را چه كرد . گفتم شاه ملكى نداشت ، باقى هم مالش بود فروخت . گفت گه خورد . تا اين حرف را زد من گفتم تو وكيل هستى حفظ حقوق سلطنت با شماهاست . كسى به شاه مملكت خودش اين‌طور نمىگويد . گفت بالاتر مىگويم . گفتم پدر سوختهء . . . حرف خودت را بفهم ، و الّا چنان توى دهانت مىزنم كه دندانهايت بريزد و بلند شدم . گفتم در مجلسى كه به شاه اين قسم بگويند من نخواهم نشست . حشمت الدوله برخاست هر شكل بود مرا آورد به جاى خودم [ نشاند 
  ] ، من سيگارى كشيده مجددا برخاستم . نزديك در رسيده بودم نجات گفت اين شاه شما چه وقت مىآيد . گفتم او از من و تو عاقل‌تر است كه با اين اوضاع و اين خرها بيايد و از در خارج شدم .\r\n\r\nكتك خوردن مدير كتابخانهء سعادت\r\nنيم از شب رفته پراكنده شديم . من با افخم مىآمديم ميدان توپخانه . شخصى به شخص ديگر مىگفت خوب كتك خورد ، خوب ادب شد . ثالثى پرسيد كى . گفت مدير كتابخانهء سعادت ، به وليعهد بد گفته بود مردم او را به قصد كشتن زدند . در راه همه همين صحبت بود . تا رسيديم دكان كاكا تنباكوفروش كه مقابل شمس العماره دكان دارد و كتابخانهء سعادت مقابل دكان اوست . [ گفتيم 
  ] كاكا باز شهرو شلوغ كردى . گفت زنها شلوغ كردند نه من . مطلب چه بود . گفت اتومبيل والاحضرت كه حاضر شد مردم جمع شدند به معمول هميشه . يك خانمى در كتابخانهء سعادت كتاب خريد مىكرد پرسيد چه خبر است . ميرزا احمد مدير گفت چه مىدانم اين بىشرف وليعهد سوار مىشود . به مجرد\r\n\r\n\r\n","description":"","footnote":"\r\n( 1 ) - يعنى سيد محمد نجات مدير روزنامهء نجات ( ا . ا . )\r\n","page_name":" 7119 ","page_number":419},
  {"content":"\r\n\r\nآن‌كه اين حرف از دو لب او بيرون آمد خانم يك كشيده به گوش او زد و بناى فحش و داد و بيداد را گذاشت . چند نفر كلاه‌نمدى كه دم دكان بودند داخل دكان شده و شروع كردند به كتك زدن . قال بلند شد . جمعيت به آن‌طرف حركت كرد . از بازار مردم به اين صداها بيرون ريختند . بزنيد ، بكشيد ، بابى است ، كافر است بلند شد و هركس رسيد مشتى لگدى زد . آژان و قلعه‌بيگى « 1 » ها جمع شدند از عهده برنيامدند . تلفن كردند كمك رسيد . ميرزا احمد هم خود را نعش ساخت . آژانها گفتند مرده است مرده است و هر شكل بود او را داخل دكان كردند در را قفل . قدرى گذشت درشكه آوردند . همان جلو مردم ريختند مهارش را گرفتند كالسكه‌چى را انداختند . بارى به هزار ماجرا مدير كتابخانه را توى درشكه انداختند ، از همان پياده‌رو به تاخت نظميه بردند . واگن با درشكه مصادف نشد و الا حتما درشكه خورد [ شده بود 
  ] و مدير را كشته بودند . معلوم شد امروز روز كتك و فحش بود .\r\n\r\nطومار حيات سليمانى ( مقالهء قانون دربارهء سليمان ميرزا )\r\nجريدهء « قانون » در وصف شاهزاده سليمان ميرزا - طومار حيات سائس سليمانى - هرچه مىخواهم و مىكوشم براى شاهزادهء مملكت بر باد ده ، سليمان ميرزا ميان چرنده‌ها ، پرنده‌ها ، گزنده‌ها ، دونده‌ها ، زنده‌ها يك هم‌جنس ، يك شبيه پيدا كنم عاجز مانده هيچ حيوان موذى نمىبينم كه آنقدر شوم و بدكردار و نوع‌آزار باشد . « بيغو » برحسب معروف بدقدم ، شوم ، و مخرب ، خرابه‌گزين بوده . با اين‌حال در صورت واقعيت در مدت عمر خود شايد چند خانهء پوسيده و چند ديوار خراب نموده ولى هيچ‌وقت يك مملكت وسيعى را ويران و لانهء خود را خراب و سىمليون نفوس را بىخانمان نمىكند ! مار بالطبع زننده و گرگ درنده هست ، ولى هيچ زمان مار مار را نزده نكشته ، گرگ گرگ را ندريده و نمىخورد .\r\nدر نهاد اين بىپير كليهء شومى ، بدقدمى ، بدنهادى - تمام شومها ، بدقدمها ، بدنهادها ، وديعه نهاده شده . اين بىكردار به طرف هر شخص بزرگ بزرگوار ، هر امين خدمتگذار يك قدم برود فورى او را خراب ، كنف ، مبتذل كرده از حيّز انتفاع انداخته و از هركس بيشتر محبت و مودت ببيند بيشتر به او صدمه و خسارت مىزند .\r\n\r\n\r\n","description":"","footnote":"\r\n( 1 ) - قلعه‌بيگى - دژبان .\r\n","page_name":" 7120 ","page_number":420},
  {"content":"\r\n\r\n\r\nسليمان ميرزا و روزنامهء حقوق\r\nدر كيش سليمانى كشتن دوست مقدم بر كشتن دشمن بوده . موافق ياساى آن اول بايد به كشتن دوست پرداخت و آنگاه دشمن را مسموم كرد ! در ابتداى مشروطه حضرت و الا خود ساخته و پرداخته با يك ورقهء جريده‌نمائى به نام « حقوق » « 1 » با اخوى درست درست‌كار مرحوم خود قدم به صحنهء مشروطه‌طلبى گذارد و بدوا خود را به دامن ملك المتكلمين انداخته در كم مدتى آن دسته گرفتار شومى و بدقدمى اين خوش‌قدم گرديده يك‌يك با اشدّ عقوبت كشته شده . هم‌زنجيرى آنها و عكس هم‌زنجيرى كه نمىدانم به دست كدام عكاس دست شكسته برداشته شده براى سليمان سند حضرت سليمان و حق به جانبى گرديده و پس از قتل آن بيچاره‌ها خودش به مصداق بادمجان بد آفت ندارد سالم قلچماق بيرون آمده و بلافاصله هم سر برادر بدبخت خود را خورد .\r\n\r\nسليمان ميرزا و تقىزاده\r\nپس از قلع و قمع سلطنت استبدادى طرح آتش‌بيارى براى تقىزادهء بدبخت ريخته و خود را نزديك به او كرد . از همان ساعت تقىزاده با آن‌همه وجاهت و خدمت و فراست و معرفت گرفتار نحوست [ شد 
  ] . شاهزاده ، عالى دانى ، عالم جاهل با سيد بدبخت بدون جهت طرف گشته گاهى تهديد گهى تكفير نموده عاقبت سيد مجبور به ترك وطن گرديد .\r\nباز بيغو سر جاى خود ماند . با نهايت طرارى چرخ مسلك‌سازى راه انداخته مملكت را مملو از دموكرات سرخ ، سبز ، زره‌پوش ، مستقل نمود . با اين‌ترتيب بقال ، بزاز ، علاف ، تاجر و نوكر باب ، نوكر را از خدمت ، كسب ، تجارت ، نوكرى ، فعلگى منحرف ساخت .\r\n\r\nسليمان ميرزا و شوستر\r\nبعد از خوردن سر يك‌يك از رفقا و به خاك سپردن اجساد همگى با حيل مختلفه و دسايس متنوعه شوستر امريكائى خدمتگذار بدبخت را شكار كرده الخناسهاى خود را دور آن بىخبر جا داد . با اين‌ترتيب مستشار بيچاره را محاصره نمود . از خط خدمت به خط سياست انداخته بالمآل مملكت را از صداقت ، كفايت ، معرفت شوستر محروم كرده افتضاحاتى را پيش آورد كه همه‌كس ديده و شنيده .\r\n\r\n\r\n","description":"","footnote":"\r\n( 1 ) - حقوق نام روزنامه‌اى هفتگى است كه سليمان ميرزا و برادرش ( يحيى ميرزا ) در سالهاى 1325 الى 1327 انتشار مىدادند . ( ا . ا . )\r\n","page_name":" 7121 ","page_number":421},
  {"content":"\r\n\r\n\r\nسليمان ميرزا و مهاجرت\r\nدر تعقيب شومى ، خرابى و خرابكارى نمرهء 9999 قرعهء بدبختى به نام عموم ملت و مملكت و دولت و سلطنت درآمده جنگ بين المللى شروع شد . حضرت اقدس و الا به تك و تو افتاده با آن طلاها و ليره‌هاى عثمانى و آلمان نقشهء حركت شاه و مهاجرت وكلا و فناى ملت و مملكت را كشيده خوشبختانه به انجام تمامى نقشه و به حركت شاه موفق نشد . شخصا با نقابداران سرخ‌پوش سياه‌پوش كاشان ( مقصود نايب حسين و ما شاء اللّه خان است ) ، سياه كوه ( على خان سياه كوهى دزد ) به قلب سپاه زده و در آنجا هم تفرقه ، نفاق ، كدورت بين هجرت‌زدههاى بىخانمان انداخته حيات ده هزار جوان ناكام و عمران يك قطعهء وسيع مملكت را با مليانها اسلحهء دولت فقير و تعويضات فوق العادهء مهمه بىطرفى را قربان حرص خود كرده از تعزيه‌گردانى و اختتام تعزيهء سليمانى تشريف‌فرماى خانهء على اكبر خان سنجابى گرديد ! ! !\r\n\r\nسليمان ميرزا و سنجابيها\r\nبر اثر خوش‌قدمى و خوش‌نيتى حضرت و الا خانواده و خانهء درباز صد سالهء شير خان سنجابى فورا كن فيكون شد . جوانهاى رشيد سنجابى از زمين ، آسمان با توپ و بمب و طياره‌هاى انگليسى بمبارده شده صحنهء قصر با خون پاك نحوست‌زدگان گلگون گشته بقية السيف پير ، جوان ، پسر ، دختر را با آب رودخانه شكار كرده على اكبر خان بدبخت مدتها آواره گرديد . عاقبت به اميد جبران خدمت و فداكارى و تلافى چندين ماه مهمان‌دارى از شاهزاده و يارانش به طهران آمد . شايد به آستان‌بوسى شاهزاده موفق نشده باشد .\r\n\r\nسليمان ميرزا و سوسياليستى\r\nدر مقابل همه خدمات و زحمات شاهزاده ملت نجيب ، ملت فهيم ، ملت غافل و كودن خاتم وكالت مجلس چهارم را به انگشت سبابهء شاهزاده كرده حضرت اقدس به واسطهء ورزيدگى و رشد سياسى با مسلك دمكراسى وارد شدن مجلس را كسر دانسته به مصداق « سار الخمر خلا » « 1 » دمكراتى را به سوسياليستى احاله داده در مملكت شهيد بيكارى و بىسرمايگى جنگ كارگر و كارفرما ، رنجبر و سرمايه‌دار ، راه انداخته عمر دو سالهء مجلس را با عوام‌فريبيهاى خنك ، با استيضاح كرايهء هشتاد من آرد ، با جدال ، توهين\r\n\r\n\r\n","description":"","footnote":"\r\n( 1 ) - سار الخمر خلا - شراب سركه شد .\r\n","page_name":" 7122 ","page_number":422},
  {"content":"\r\n\r\nبه شغل كناسى ، با مشت‌زنى به قوام السلطنه به اتمام رسانيده پشت پا به اصلاحات ، به امتياز نفت كوفت زده .\r\n\r\nسليمان ميرزا و سردار سپه\r\nعاقبت بيغووار روى ديوار خانهء سردار سپه محجوب ، سردار سپه متوجه به وزارت جنگ ، سردار سپه غافل از اين طراريها ، سردار سپه بىخبر از شياد و شيادى نشسته فرياد حق‌حق هوهو كشيده و ايشان را از خط سير خود بازداشتند . با اين طريق در كابينهء معظم له خود را جا داده مشغول سوزانيدن خدمت خدمتگذار گشته به نايرهء جمهورى دامن زد . در نتيجهء دوستى شاهزاده و اثرات شومى ايشان اصلاح ، انتظام ، اتحاد ، اتفاق ، مودت ، محبت بالمره از ميان رفته و بدبختى حاضرهء مملكت فلج‌كن پيش‌آمده و ضمنا وزارت معارف صرف جيب ياران حضرت اقدس گرديد . پس از همهء اين قضايا شاهزاده خرامان خرامان به مجلس تشريف بردند ! ! !\r\nبله اين است كميت و كيفيت شاهزادهء ناآزادهء مملكت به باد داده كه در اول قرآن آيهء وافى هدايه « اعوذ باللّه من الشيطان اللعين الرجيم » قطعا دربارهء ايشان نازل شده . تا چه اقتضا بكند سوسياليزمى و وكالت بعدهاى معظم له . . .\r\n( پايان مقالهء روزنامهء قانون )\r\n\r\nمقالات دربارهء سليمان ميرزا\r\nآرتيكلهاى بسيار شيرين در جرايد ملى نوشته مىشود . من چون محرر محرمى ندارم اگر بخواهم آنها را بنويسم از وقايع يوميه بازمىمانم . اين است كه گاهى مىنويسم و بعضى اوقات خود جريده را ملحق « مموار » مىكنم . دربارهء سليمان ميرزا هيچ روزى نيست آرتيكل مفصلى درج نشود . واقعا مفتضح شده .\r\nدر يكى ، باز نوشته بود تو كه براى كلمهء من كه در تلگراف عضد السلطان بود هزار كلمه حرف زدى ، تو كه براى هشتاد من آرد استيضاح نمودى ، تو كه براى چك خوردن پيشخدمت پستخانه دنيا را زير و زبر نمودى ، تو كه براى شغل كناسى هزار رجز خواندى ، فجايع امير لشكر غرب و ساير جاها را مىبينى و لب از لب حركت نمىدهى .\r\nپاك و صاف به سردار سپه مىنويسند كناره كن برو و الّا دوم حمل غير مسلح مبدل به مسلح خواهد شد .\r\n\r\n","description":"","footnote":"","page_name":" 7123 ","page_number":423},
  {"content":"\r\n\r\n\r\nحرف سران سپاه\r\nشب‌نامه فراوان مىاندازند اما من نديده‌ام . نظم الدوله در خانهء عميد الدوله گفت بطور تحقيق باز سردار سپه سران سپاه را در وزارت جنگ احضار و شرحى از خدمات و زحمات خود بيان [ كرده است 
  ] . سپس مىگويد با من همراهى كنيد تا اين بساط را برهم بزنيم . سران سپاه مىگويند ما جانا مالا حاضريم كه فداى تو شويم . اما افراد نظامى امروز سواى پارسال و پيرارسال هستند . با خشم تمام از اطاق بيرون آمد سوار اتومبيل شد به سعدآباد رفت .\r\n\r\nتلگراف شاه به علماء\r\nشاه جواب تلگراف علما را مخابره كرد . پس از احوال‌پرسى و تشكر از احساسات پاك آقايان و التماس دعا به حمد اللّه به كلى كسالت من رفع شده همين ايام تهيهء حركت ديده مىشود ( اما نخواهد آمد مگر سردار برود . )\r\n\r\nاشكنهء آلبالو\r\nدوشنبه 19 - معتضد السلطنه ناهار خانهء خودش به اشكنهء آلوبالو از من دعوت نموده بود . امير نصرت هم بود . باز . . . با من قطع مناسبات نمود . خوابيدم . من روزنامه مىخواندم كاغذ آن بر خلاف هميشه ضخيم و آهاردار بود صدا مىكرد . يك‌مرتبه چنان تشرى زد كه من دو ذرع از جاى خواب خود جستن كردم . فورى روزنامه را كنار گذاشته خودم را به خواب زدم . برخاستيم در كمال صلح و صفا كانه هيچ مذاكره نشده است .\r\nعصر خانهء حاجى وكيل رفتم . گفت مناسبات من با سردار سپه حسنه نيست . اگر اصلاح شد حتما فكرى براى شما مىكنم . نشد مىماند . تا چه وضعى پيش بيايد .\r\nروشن گفت حاجى وكيل حاضر است پول مرا حوالهء ساعد الدوله كنيد بگيرد . گفتم از خدا مىخواهم و من به جاى چهارصد هشتصد حواله دادم و گفتم شما كه زحمت وصول را متحمل مىشويد مبلغ زيادتر باشد بهتر است تا كم . « از آن گناه كه نفعى رسد به غير چه باك . »\r\nچندى قبل اشعار ملك الشعرا بهار ضميمهء كتاب شد اين غزل را هم جديدا گفته هى هذا .\r\n\r\n","description":"","footnote":"","page_name":" 7124 ","page_number":424},
  {"content":"\r\n\r\n دولت ز ريش زرد ظهير « 1 » آبرو گرفت * كنّاس را بيار كه كابينه بو گرفت\r\nبعد از سه سال خواست تدين كند نماز * از فاضلاب حوض سفارت وضو گرفت « 2 »\r\nاز بيع مملكت دو پناباد « 3 » شد نصيب * حلاج « 4 » را كه داد سحرگه لَبو گرفت\r\nدستت رسد اگر ببُر آن دست دوست را * كو دوستانه دست به دست عدو گرفت\r\nمىخواست حق خلق رضا خان فرو برد * رو شكر كن كه لقمهء ملت گلو گرفت\r\nطورى نموده بود به جمهوريت نعوظ * گفتى پسر عمو است كه دختر عمو گرفت\r\nنفرين به ليدر سوسياليست بادكو * دنبال اين سياست بىآبرو گرفت\r\nعاقل طباطبائى رند است كو همى * با هر طرف بساخت و مزد از دو سو گرفت\r\nگَه اعتدال و گاه دموكرات و سوسيال * بدتر از آن زن است كه هفتاد شو گرفت\r\nگويند در خزانه نمانده است يك فلوس * ما را هزار خنده از اين گفتگو گرفت\r\nاين پولها چه مىكند آن دولتى كه باج * از لولهنگ مسجد ملا عمو گرفت \r\n\r\n\r\n","description":"","footnote":"\r\n( 1 ) - ظهير الاسلام ريشش زرد است .\r\n( 2 ) - در نسخهء ديگر اين دو شعر بود :\r\n مىخواست رهنما بخورد حصهء صبا * اين حقه‌باز معركه با هاى و هو گرفت\r\nازبس كه بام خورد تدين ز عَمرو و زيد * ديگر به بام خوردن احرار خو گرفت \r\nرهنما بيست هزار تومان براى مسافرت و تبليغ اروپا پول گرفت . جزئى خرج [ كرد 
  ] تتمه را بالا كشيد .\r\n( 3 ) - پناباد - مخفف پناه‌آباد . - سكهء نقره منسوب به پناه‌آباد معادل با نيم ريال .\r\n( 4 ) - حلاج چلاق - مدير [ روزنامهء 
  ] حلاج كه شغل حلاجى داشت . پنج ماه شش ماه يك بار يك روزنامهء مهملى منتشر مىكند . ( همهء يادداشتها از مؤلف است )\r\n","page_name":" 7125 ","page_number":425},
  {"content":"\r\n\r\n مستى حرام باد به ميخانه‌اى كز آن * عارف كشيد ساغر و دشتى سبو گرفت \r\nحضرت اقدس و الا امروز صبح شمران ييلاق تشريف بردند . من و حاجى آقا موفق نشديم . امسال آن زيرزمين هم ازبس كه اسباب ريخته شده جاى خواب ندارد .\r\n\r\nكاشف السلطنه و چاى لاهيجان\r\nسه‌شنبه 20 - صبح من ، عميد الدوله ، بهاء الدوله ، خانهء كاشف السلطنه كه قرب چهارراه سيد على مقابل عمارت اعضاء تلگرافخانهء انگليس است حاضر شديم . كاشف هرچه منتظر شد ما برويم ديد فايده ندارد نفرى يك گروانكه از چاى لاهيجان آورد داد .\r\nباز ما حركت نكرديم . گفت پس ناهار مىمانيد . يك‌مرتبه همه گفتيم بلى بلى . مانديم تا عصر و بسيار خوش گذشت . او هم عمارت و باغ تجريش « 1 » خودش را اجاره داده و نمىرود .\r\n\r\nباغ ظهير الدوله\r\nعصر بيرون دروازه خانهء بهاء السلطنه پيشكار ساعد الدوله ( شوهر خواهر رفعت السلطان ) رفتم . وعدهء روز شنبه داد . بعد با بهاء الدوله خانهء حاجى مفاخر الدوله رفتيم . باغ و عمارت خوبى با آب روان مشرف خيابان دارد . اين باغ را امير اعظم ساخت ، بعد سعيد السلطنه خريد ، بعد آقاى ظهير الدوله . سيل در چهار سال قبل خراب كرد . آقا فروخت رفت شمران زير قصر ملك عمارتى ساخت « 2 » . زمستان و تابستان همانجا توقف دارد . نصف را حاجى مفاخر الدوله دارد نصف را ديگرى .\r\n\r\nگردش عصر\r\nزن و مرد عصرها براى گردش مىآيند . بنابر معمول زنها از يك طرف ، مردها طرف ديگر . روزهاى جمعه هنگامه مىشود . چندين كافه و قهوه‌خانه دارد . گردوفروش ، بادام‌فروش ، بستنى دوره‌گرد فراوان است . غروب زنها را آژان بيرون مىكند ، مردها مختارند . براى زنها هيچ كافه نيست . همان كنار نهر مثل كلاغ سياه مىنشينند و اگر چاى ، بستنى بخواهند آنجا مىبرند .\r\n\r\n\r\n","description":"","footnote":"\r\n( 1 ) - باغ او نزديك به محلى بوده است كه امروز به چهارراه پسيان شناخته مىشود . ( ا . ا . )\r\n( 2 ) - محلى كه به سر قبر ظهير الدوله شهرت دارد . ( ا . ا . )\r\n","page_name":" 7126 ","page_number":426},
  {"content":"\r\n\r\nدو دستخط محمد شاه مرحوم كه براى شيخ الاسلام قزوين نوشته بودند نزد من بود در « مموار » هاى غارت شده ملصق نموده بودم . يكى از آنها در جزو كاغذجات پيدا شد در اين كتاب گذاشتم ، خط خود شاه است و ملاحظه كنيد . به چه ادب و احترامى نوشته است « 1 » .\r\n\r\nحمام طولانى - قضيهء رنگ و حنا\r\nچهارشنبه 28 ذيقعده ، 11 سرطان - يكشنبهء گذشته شعاع الدين ميرزا كه از چند ماه قبل مرا تعقيب نموده بود حمام ببرد حنا و رنگ معا بگذاريم از عالم خيال به وقوع پيوست . رفتم خانهء او رفتيم حمام . عمله و اكرهء بيشتر حمامهاى طهران مازندرانى هستند .\r\nدر اينجا هم از دلاك تا تون تاب مازندرانى بود . اول شست‌شو كرد ، بعد حنا گذاشت آن‌وقت رنگ . من كه در عمرم بيش از ربع ساعت تا سه ربع ساعت در حمام توقف نكرده بودم قلبم خفه شد . به‌طورىكه نفسم به تنگى افتاد . بيرون آمدم دلاك مىگفت حالا دو دختر چهارده ساله هم لازم داريد . تاريك شده بود و من به عجله و بدون آن‌كه آينه نگاه كنم رفتم خانهء شعاع الدين ميرزا . بعد هم او آمد رفت اندرون چاى بيارد . مراجعت گفت همه به من اه‌اه كردند . معلوم شد چيز بدى شده‌ايم . گفتم مژدهء خوشى دادى تا مال من چه باشد . آمدم منزل وارد خانه شدم . اول بچه‌ها خندهء زيادى كردند بعد سايرين . فقط بهمن مىگفت آقا جان قشنگ شده . صبح شد رفتم بيرون . نوكرها بطور خفا شروع به « پوست‌خند » يا « پوزخند » كردند . يك‌دفعه هرمز رسيد نگاههاى تندى به من كرد . يك دفعه گفت اى عمو جانه چرا اين‌طور كرديد و قاه‌قاه خنده را ول داد . اما من چطور شده بودم ، معلوم نبود مو و سبيل من سياه است ، سفيد است ، بنفش است ، درست رنگ سگ صفرقلى « 2 » قجر آقا عيال افخم الدوله كه بازار مىرفت مصادف من شد گفت به‌به مبارك است . نگاهى كرد [ گفت 
  ] دلاك شما اشتباه كرده . اول بايد رنگ ببندد بعد حنا . خوب حالا چه كنم . گفت لازم است برويد حمام و مجددا رنگ و حنا ببنديد . خدايا خداوندا من هنوز از حمام ديشب حالم خراب است باز بروم حمام . گفت همين‌جا برويد سرد هم باشد ضررى ندارد . فرستاديم حمام آدم بود ، مدتها معطل شديم . ديدم بروم اندرون و رؤيت نحس مرا كسى نبيند بهتر است . روشنك آمده بود خداحافظى كند شمران برود .\r\nبناى خندهء او شد . من هم همه را گردن شعاع الدين ميرزا گذاشته و فحش به روح روان او\r\n\r\n\r\n","description":"","footnote":"\r\n( 1 ) - در صفحهء بعد چاپ شده است .\r\n( 2 ) - اصطلاح الموتى است براى رنگ زرد . ( مسعود سالور )\r\n","page_name":" 7127 ","page_number":427},
  {"content":"\r\n\r\nمهر پشت نامه است\r\n\r\n","description":"","footnote":"","page_name":" 7128 ","page_number":428},
  {"content":"\r\n\r\nنثار مىكردم . عصر حمام رفتم رنگ گذاشتم . مدتى راه رفتم نشستم ، صحبت كردم ، سيگار كشيدم تا استاد سلمانى اجازه داد موقع شستن است . شستم نگاهى كرد گفت پاك آبى شده و رفت آينه آورد . آبى آسمانى رنگ بسيار بسيار كثيفى شده بود ، چه كنيم ، چه كنيم گفتند بايد روى آن باز حنا بست . حنا نبود رفتند از بازار بخرند . ماندم در حمام و يك دوره تسبيح لعن به شريكه فرستادم . نيم ساعت طول كشيد تا حنا آمد . حنا را بستم و يك ساعت هم مدت آن طول كشيد . شسته و بيرون آمدم . هرچه باد آباد . آينه را نگاه كردم ديدم مشكى شده و مىشود بيرون آمد . درست مغرب بود و من بسيار كسل و بسيار خسته و گرفته بودم . اين بود قضيهء حنا و رنگ ما .\r\n\r\nطريقهء حنا بستن\r\nبعد هركس چيزى گفت كه بايد حنا و رنگ را مخلوط كرد و بست . آب پوست گردو ريخت . آب سماق ريخت ، مهملات زياد . اما حقيقت اين است كه صورت جوان موى سياه ، صورت پير موى سفيد ، همان‌كه طبيعت قرار داده از همه بهتر است . صورت من وقتى كه خضاب نكرده بودم بهتر از حالا بود ، به قول عوام نورانىتر . اصلا وقار و متانت مرد كهن‌سال به موى سفيد است نه سياه .\r\n\r\nحنا از واجبات - طايفهء يزيد\r\nمن كه خوشم نيامد ، ليكن خيليها خصوصا علما و بازارى و عوام و رعايا از جملهء واجبات محسوب است و جزو شرايع كيش و آئين اسلام . در احاديث و اخبار هم براى خضاب ثوابهائى وارد شده و جزو سنن است . ليكن نه به آن درجه كه عوام تصور مىكنند . سابقا هركس حنا نمىبست خصوصا ناخنهايش سفيد بود عوام و زنها مىگفتند طايفهء يزيد است ، حنا نمىبندد ناخنهايش سفيد سفيد است .\r\n\r\nحنابندى در چشم فرنگى\r\nسياح اروپائى در عهد فتحعلى شاه ايران آمده بود كه آن عهد حنا و رنگ از واجبات و قرايض بود . سر ، دست ، پا ، ريش ، سبيل همه همه هر هفته حنا و رنگ بسته مىشد .\r\nخانمها سرانگشتى و حنا به پا مىگذاشتند و جزو بزك و زينت پسنديدهء عمدهء آن عهد بود . مىنويسد من يك دستكش سرخ رنگ قشنگى به دست زنها و مردها مىديدم و هرقدر سعى مىكردم نمىفهميدم اين دستكش به اين ظريفى به اين نازكى مال كجاست و از كجا آورده مىشود . پس از مدتها پرسيدم گفتند حناست و از كرمان مىآورند و معلوم\r\n\r\n","description":"","footnote":"","page_name":" 7129 ","page_number":429},
  {"content":"\r\n\r\nشد دستكش نيست . امروز استعمال حنا خيلى كم شده جز در همان اصناف كه نوشتيم .\r\nبه جاى حنا خانمها آب‌پور استعمال مىكنند . آن هم نه همه ، هركس ميل داشته باشد .\r\nحنا و رنگ هم در خانمها منحصر به پيرهاست و البته براى زن پير خوب است نه براى من و شعاع الدين ميرزا .\r\n\r\nرنگ در فرنگ\r\nيك مدتى هم قبل از جنگ در اروپا مد شده بود كه زلفها را خانمها به رنگ لباس مد آن ماه با سال يا هر وقتى كه به آن رنگ لباس مىپوشيدند رنگ مىكردند . مثلا لباس سفيد پوشيده بود تمام موى خود را سفيد رنگ مىكرد . سبز پوشيده بود سبز ، سرخ ، سرخ و قس عليهذا . من اشكال و صور آن را در لندن نيوز بسيار ديدم . گويا اين مد امروز متروك شده باشد .\r\n\r\nوفات ظهير الدوله\r\nقضيهء هايله كه روى داده و عموم مردم بايد از فقدان آن متأسف و متأثر باشند سكته و فوت ناگهانى آقاى ظهير الدوله ميرزا على خان دولو قاجار صفا على شاه است كه به واسطهء نيكى فطرت و پاكى طينت معظم له من بايد قدرى بسط كلام بدهم ، به قدر اطلاع و وسع خودم .\r\nبنابر تحقيقاتى كه خودم از جمعى موثقين نمودم از آن جمله است حضرت و الا شاهزاده سالار السلطنه كه از ارادت كيشان صميمى آقاست و همان‌روز آنجا بوده است صبح كلفت آقاى ظهير الدوله معمولا چاى و نان آقا را مىبرد مىبيند به غير معمول خواب است . مىگذارد و مىرود ( آقا پس از فروغ الدوله كه ملقب به ملكه ايران شد ديگر عيال نگرفت و در خانهء او فروغ الملوك دختر بيوه‌اش با دو كلفت بود ) . پس از ربع ساعت مجددا به اطاق مىرود . مىبيند آقا مشغول خوردن چاى و نان است اما گرفته و ساكت .\r\nپس از اتمام چاى بلند شده به شتاب مستراح مىرود . درويش موسوم به مولوى نزد آقا مستخدم و نديم است مىبيند خيلى طول كشيد ، گمان سانحه مىكند . مىرود به مستراح مشاهده مىكند آقا تكيه به ديوار داده خر و خر مىكند و يك دستش به دكمهء شلوار است ، قدرت انداختن ندارد . فورى مولوى دگمه را انداخته و آقا را بيرون مىآورد . به محض آمدن بيرون به شتاب هرچه تمامتر مىرود به اطاق . مولوى از عقب او تا داخل اطاق مىشود مىبيند آقا نقش زمين شده و هيچ حركتى ندارد . تلفن به قلهك مىكند به دكتر نليگان و به شهر به قوام الدوله دامادش . او هم به دربار تلفن كرده وليعهد اعلم الملك\r\n\r\n","description":"","footnote":"","page_name":" 7130 ","page_number":430},
  {"content":"\r\n\r\nطبيب خود را روانهء شمران مىكند . سالار السلطنه در اين موقع مىرسد و طبيبها مىرسند . فصد و زلو تجويز مىكنند . خون مىآيد و كمى اميدوار مىشوند كه باقى مىماند اما بطور فلج و استرخا .\r\nوالاحضرت كه نصفه درويش است دو مرتبه عيادت مىكند . مردم ديگر عيادت مىكنند . هيچ تكلم نمىكرده است . دو ساعت به ظهر روز شنبه مانده حملهء ديگرى عارض [ مىشود 
  ] و دار فانى را وداع مىگويد ، رحمة اللّه عليه .\r\n\r\nحصار فرج - سر قبر ظهير الدوله\r\nنعش او را در زير اسطلخ قصر ملك زير درخت داق‌داقانى كه آنجاست و قبرستان كوچكى مال حصار فرج است دفن مىكنند در سر راه تجريش جعفرآباد امام‌زاده قاسم نزديك خانه و باغ سلطان على خان مرحوم و پل .\r\n\r\nوصيت ظهير الدوله\r\nشيخ محمد ملاى تجريشى كه براى نماز رفته بود مىگفت دراويش گيسوان را باز كرده دم گرفته هوهو مىكردند و تمام آب نجس غسل آقا را به سر و صورت خود ماليدند . از قرار گفتهء مولوى ، شش هفت روز قبل به مولوى مىگويد كه گمان مىكنم رفتن نزديك شده باشد . پسرهاى من نيستند ( يكى عراق ، ديگرى كرمان است ) به شما چهار وصيت دارم .\r\nاول مرا در اقرب قبور مسلمين دفن كنيد .\r\nدوم براى تشييع جنازهء من به مردم زحمت ندهيد .\r\nسيم برد يمانى و پارچهء اعلاى كفن لازم ندارم ، پارچهء ارزان ايرانى ، براى موشها همان بس است .\r\nچهارم خودت خودت بايد كمال مواظبت را بكنى كه پنبه به مقعد من نتپانند .\r\nشايد اين مطلب را مرده از كرامت بدانند . اما خير بسى اوقات از اين حرفها آدم مىزند كه گاهى مطابق واقع مىشود . چادرى سر قبر آقا زدند فرشى و قارى گذاشتند تا بعد بقعه‌اى بنا شود .\r\n\r\nصفات ظهير الدوله\r\nظهير الدوله على خان قاجار دولو پسر محمد ناصر خان ايشيك آقاسىباشى از رؤسا و محترمين قاجاريه ، لقب عرفانى او « صفا على شاه » بود . صفا تخلص مىكرد و صفا على\r\n\r\n","description":"","footnote":"","page_name":" 7131 ","page_number":431},
  {"content":"\r\n\r\nامضاء مراسلات . شصت و پنج سال داشت ، كانه مرد قوى البنيهء چهل ساله . در جوانى قد و اندام و صورتى به آن خوبى كمتر كسى داشت . در بين اهل دربار جز علاء الدولهء مرحوم و صاحب اختيار كسى با او برابرى نمىكرد . باكمال بود . شعر خوب مىگفت . خيلى آرام و شيرين صحبت مىداشت . خيلى مد و فرنگى مآب بود ، در حالىكه فرانسه يا زبان ديگرى نمىدانست . فقط سفر سيم مظفر الدين شاه فرنگ رفت . ليكن چون سالها ايشيك آقاسىباشى و رئيس تشريفات بود با اروپائيها مراودهء زيادى داشت و به اين واسطه همه‌چيزش به طرز اروپا بود . در آن عهد اول خانه و اول بساط اروپائى خانه و بساط او بود .\r\n\r\nصفى عليشاه\r\nصفى عليشاه مرشدى بود كه برعكس همه مرشدها مردهء او بيشتر از شاهزادگان ، خوانين ، اهل دربار ، نظام و نوكر باب بود ( عميد الدولهء مرحوم و دو پسرش عميد الدولهء حاليه و شعاع الدين ميرزا هم از مرده بودند ) . هنگام موت آقاى ظهير الدوله را نايب قرار داد . معتمد الدوله عبد العلى ميرزا مدعى شد و تا آخر عمر مخالف بود . ليكن اخوان ظهير الدوله را به نيابت قبول نمودند . اگرچه عبد العلى ميرزا باكمال ، باسواد و در حقيقت حكيم بود امّا اخلاقا بسيار بد [ بود 
  ] و نمىشد طرف مشابهت با آقا قرار داد .\r\n\r\nظهير الدوله و اخلاق\r\nظهير الدوله اول كسى بود كه درس اخلاق به مرده و مردم ديگر داد . اول كسى بود كه انجمنى به نام « اخوت » برقرار كرد و مردهء خود را « اخوان » اسم گذاشت . اول كسى بود كه در انجمن و مجالس مهمانى ديگ جوش و غيره حكم به آرام حرف زدن و سكوت داد .\r\nاول كسى بود در « انجمن اخوت » « بال كاستومه » « 1 » داد و شايد خيلى چيزهاى ديگر هم رواج داد كه چون من جزو اخوان نبودم اطلاع ندارم .\r\n\r\nظهير الدوله و چرس\r\nفقط يك مسئله در عمر او مورد انتقاد شديد است كه مروج استعمال چرس شد كه به غير بين دراويش ژوليدهء پوسيده چندان ميان ساير مردم معمول و مرسوم نبود و ظهير الدوله به‌قدرى در استعمال و رواج آن اصرار داشت حتى به آنهائى كه در حوزهء\r\n\r\n\r\n","description":"","footnote":"\r\n( 1 ) - بال كستومه  Bal costume \r\n","page_name":" 7132 ","page_number":432},
  {"content":"\r\n\r\nاخوان و مردهء او هم نبودند ، به خانه‌اش مىرفتند يا خانهء آنها مىرفت چرس بايد بكشند .\r\nحتى به من هم كه هيچ داخل سلسله نبودم چندين مرتبه به اصرار داد كشيدم . ليكن حال مرا تغيير نداد . فقط و فقط كسى را كه از خوديها ياد دارم دور آن را خط كشيده بود عميد الدولهء حاليه است . من نديدم آقا به او اصرار كند يا هيچ‌گاه بكشد .\r\n\r\nفروغ الدوله ( ملكهء ايران )\r\nبا همهء صفات نيكو و اخلاق پسنديده زن بدى داشت ( فروغ الدوله بعد ملكهء ايران دختر ناصر الدين شاه ) . . . و در عهد مظفر الدين شاه فرارا به فرنگستان رفت . شاه از طهران به متعاقب او آدم فرستاد به گردش نرسيدند . مراجعت بد اندر بدتر شد . تا چند سال قبل كه مبتلاى امراض بدى شد از قبيل خوره ، جذام و غيره . همه‌جايش زخم و كثيف و به همان امراض مرد . در حقيقت ساير دخترهاى ناصر الدين شاه به خواهر بزرگ خود تأسى كردند و اسباب بدنامى همه شدند « 1 » .\r\n\r\n\r\n","description":"","footnote":"\r\n( 1 ) - يادداشت غلامحسين ميرزا فرزند عميد الدوله كه بعد از خواندن اين قسمت از خاطرات ، به آن الحاق كرده است .\r\n« در اين روزهاى تابستانى بعد از ظهرها قبل از چرت معمولى يادداشتهاى حضرت و الا شاهزاده عين السلطنه را مطالعه مىنمايم ، الحق و الانصاف با اين سلاست و بلاغت كمتر كسى مىتواند از عهده برآيد . راست است كه ارباب من ( چون شاهزاده معظم سمت آقائى دارند ما بچه‌ها حضرت ايشان را به عنوان ارباب خوانده و معظم له هم من باب التفات ماها را نوكر خطاب مىفرمايند ) قدرى كودن هستند ، اين هم تقصيرى برايشان نيست . نعمتى است كه از طرف خداوند عطا شده و بايد شكر نمايند . امروز كه مورخه 29 / 3 / 12 است . . . ( نقطه‌چين در اصل است ) باللّه كه ايام ماه‌هاى عربى را فراموش نمودم بايد به تقويم جيبى مراجعه كنم . اجبارا مراجعه شد كه تاريخ غلط ثبت نشود ششم ربيع الاول 1353 به صفحهء 185 از تاريخ رسيده . فقط اشتباهى كه به نظرم رسيده است در روى اين صفحه نوشته و الصاق مىكنم . شرح‌حال ملكهء ايران طومان آغا ملقب به فروغ الدوله كه بعد ملكهء ايران شد : زنى است بلندبالا ، چاق ، صورتى خوشگل دارد ، لب و دهانى قدامى داشت ، ابروها غيرپيوسته ، دماغى فوق العاده ظريف و قشنگ ، چشمانى داشت اما چپ . ولى به خود عادت داده كه چشمها را راست نگاه دارد و اين عيب را به اين حيله از خود بپوشاند . فى الواقع در پوشيدن اين عيب چپى قدرتى به خرج مىداد . گردن و . . . و آرنجها خيلى ظريف ، انگشتان كشيده ، دست نه درشت و نه ريزه متوسط . روىهم‌رفته از خوشگلهاى عصر خود محسوب مىشده است . پس از مراجعت از حكومت كرمانشاهان كه خانهء آقاى ظهير الدوله به توپ بسته شد عليا حضرت معظم لها نقرسى بودند . نقرس به سر و چشمهاى ايشان دور زد معالجه نشد . در اواخر عمر مبتلا به مرض استسقا شدند و دو دفعه اطباء معروف ميل زدند فايده نكرد . بالاخره در عمارت بيرون دروازه دولت فوت نمودند . ولى در اواخر عمر بسيار از دست امراض مختلفه از قبيل آلبومين و قند و نقرس سختى كشيدند تا فوت نمودند . هيچوقت مبتلا به امراض جذام و خوره نشدند . اين چند سطر براى آن‌كه تاريخ غلط نشود نوشته شد . اما در جوانى كاملا عياش و معروف به معشوقه‌بازى بودند . اصولا هم مخالف با -\r\n","page_name":" 7133 ","page_number":433},
  {"content":"\r\n\r\nپسرهاى ظهير الدوله هم خوب نشدند . ظهير السلطان كه در اول مشروطه خيلى كارهاى زشت كرد ، فعلا هم آدمى نيست كه مورد توجه باشد . اما من از دخترهاى او چيزى نشنيده‌ام بلكه همه نقاش قابلى بودند و صاحب هنرهاى زياد . يكى از آنها هم غلامحسين قاجار\r\nعيال غلامحسين ميرزا پسر بزرگ عميد الدوله شد و جوان مرگ گرديد . دو طفل يكى پسر و يكى دختر از او باقى است : يكى ( بزرگى ) عيال قوام الدولهء مرحوم بعد عيال معتمد خاقان سابق قوام الدولهء حاليه . يكى بيوه و در خانه است كه نقاشى خوب مىكند و صاحب كمالات است .\r\n\r\n\r\n","description":"","footnote":"\r\n- حجاب بودند . مكرر در حضورشان صحبت مىشد مىفرمودند اين مردها را لايق نمىدانم كه خود را ازشان بپوشانم .\r\nاين بود بسيار مختصر شرح‌حال مرحوم عليا حضرت ملكهء [ ايران 
  ] دختر عم شاهزاده عين السلطنه كه مادر زن اينجانب باشند .\r\nملكه خواهرى داشت موسوم به توران آغا ملقب به فخر الدوله كه عيال آقاى مجد الدوله شد و در جوانى فوت نمود . اين دو خانم نوادهء مرحوم كريم خان زند بودند . مادر اين خانمها معروف به شيرازى كوچكه بود .\r\nغلامحسين قاجار\r\n","page_name":" 7134 ","page_number":434},
  {"content":"\r\n . \r\n","description":"","footnote":"","page_name":" 7135 ","page_number":435},
  {"content":"\r\n . \r\n","description":"","footnote":"","page_name":" 7136 ","page_number":436},
  {"content":"\r\n\r\n\r\nظهير الدوله ( محمد ابراهيم خان ) - نقل از عز الدوله\r\nصحبت پدر ظهير الدوله در حضور حضرت و الا شد . فرمودند ريش بلندى داشت . با جلال الدوله پسر ناصر الدين شاه خراسان رفت . جلال الدوله جوان‌مرگ شد ، فرمانفرماى خراسان شد . بعد طهران آمد به همان شغل قديم خود ايشيك آقاسى باشى منصوب بود .\r\nدر حدود سنهء 1275 مرا شاه براى ملاقات از قزوين احضار كرد . وارد شدم ، يك‌سر به مجلس شوراى مملكتى وارد گرديدم كه مستوفى الممالك ، وزراء ، امراء ، شاهزادگان همه آنجا بودند . گفتگوى شرفيابى من شد . مرحوم ظهير الدوله گفت من بايد شاهزاده را رسما حضور ببرم . چند نفر ايشيك آقاسى با همان جبه‌هاى گلى حاضر كرده جلو و عقب من انداخت و از خيابانى برد كه مقابل اطاق شاه بود . تا اعليحضرت نمودار شد ايستاد . با صداى بلند رسائى گفت شاهزاده عبد الصمد ميرزا حكمران قزوين شرفياب آستان مبارك مىشود . باز چند قدم جلو رفتيم . مجددا ايستاد همان كلمات را گفت . شاه اين دفعه خنده‌اش گرفت و اشاره كرد بيائيد بالا . باز داخل اطاق كه شديم همان عبارت را به زبان آورد . چهل روز طهران در عمارت خورشيد منزل داشتم . مهماندار من فرخ خان امين الدوله پدر مهدى خان قائم مقام بود و به اصرار او من غليان كشيده و غليان‌كش شدم .\r\nسپس لقب عز الدوله به من عطا شد و قزوين عودت نمودم .\r\n\r\nقيمت اراضى شمران\r\nيكشنبه 25 - عصر افخم الدوله فرستاد درشكه حاضر ، ميل داريد برويم شمران ، سر ختم « 1 » هم برويم . رفتيم . قلهك جمعيت زياد بود ، بيشتر ارامنه و فرنگى . همه شمرانات خراب و از قيمت كاسته . همان قلهك‌آباد ، خانه و اراضى ترقى فاحش نموده است چون مال انگليس است و امروز همه‌چيز مال اوست . مغرب باغ رسيديم . هوا خنك ، بلبل مترنم [ بود 
  ] به حمد اللّه خوش گذشت . فراموشم شد بنويسم لدى الورود جان جان فرار كرد . اين مرد غريب كيست . شوكت خانم حجاب كرد ، اين مردكه كيست . مهرانگيز خانم بربر نگاه كرد و گفت واى واى آقاى عين السلطنه اين‌طور شده . يك مجلس با حضور همه و يك مجلس خدمت حضرت و الا . ما حكايت را من البدو الى الختم حكايت كرديم . بعضيها از اين تصميم تمجيد ، برخى تكذيب [ كردند 
  ] و من رأى گرفتم اكثريت به دست نيامد . در حال تشتت باقى ماند « 2 » .\r\n\r\n\r\n","description":"","footnote":"\r\n( 1 ) - ختم ظهير الدوله مراد است .\r\n( 2 ) - در اين صفحه سه نقاشى كار عز الممالك اردلان از صورت لواء الدوله ( سردار مختار ) الصاق شده است در صفحهء بعد چاپ مىشود .\r\n","page_name":" 7137 ","page_number":437},
  {"content":"\r\n\r\nنقاشىهاى عز الممالك از صورت لواء الدوله\r\n\r\n","description":"","footnote":"","page_name":" 7138 ","page_number":438},
  {"content":"\r\n\r\nمعتضد السلطنه دزآشوب خانهء سالار بود . من براى ديدن خيليها از جمله روشنك آنجا رفتم . ديدم معتضد هم هست . قدرى صحبت كرديم . تا من عنوان كردم بايد باغ بروم دائى برخاست كلاه مرا برداشت مخفى كرد . [ گفت 
  ] تا قول ندهى مىمانم كلاه رد نمىشود . من چون روشنك حمام بود و نديده بودم قبول كردم . كلاه رد شد و نشستيم به بناى مزخرف‌گوئى . حاجى واليه هم رفت تهيهء غذاى فوق العاده نمايد . قدرى گذشت معتضد [ السلطنه 
  ] گفت با تقدس حاجى فخر الملك نمىشود اينجا مسكرى خورد برويم خانهء سالار ، بعد براى ناهار مراجعت مىكنيم . مراجعت از آنجا دائى گفت بايد حكايتى جعل كرد و فورى جعلياتى شد . وارد ايوان شديم فخر الملك روى صندلى راحتى سر باز لم داده بود . معتضد گفت واقعا راستگو بود ، من فالگير بدين صادقى نديده بودم .\r\nفخر الملك ، چى ، چى ، مگر نزد فالگير رفتيد ، گفت بله . بيكاريتان گرفته بود . مگر ما كار داريم . خوب چه گفت ؟ معتضد رو را به من كرد گفت واقعا اوقات مرا تلخ كرد . گفتم حقيقت‌گوئى تلخ است . دائى ، ديدى نيّت تو را چه قسم فهميد . من قاه‌قاه خنديده گفتم بلى ، بلى ، چيز عجيبى بود . فخر الملك بىطاقت شده به دائى گفت زهر مار مطلب را بگو . دائى عجب شرابى داشت . فخر الملك آه ، همان شراب بود و شراب است كه تو را بدين روز انداخته . دائى ، مگر روزگار تو بهتر از من است . فخر الملك فال را بگو . من .\r\nدختر خوبى داشت و ساقيگرى خوبى كرد . دائى زنيكه هم بد نبود . من . واقعا پسرش هم خوب بود . چون به مذاق فخر الملك اينها معاصى است . گفت به‌به خانه‌اش كجاست .\r\nدائى پاشو برويم . اى من و اين كارها . من توبه كرده‌ام . اصل مطلب را بگو . هيچ ، من نيت كردم سردار سپه شاه مىشود يا نمىشود . او گفت آنچه خيال كردى صورت وقوع پيدا مىكند و بزرگ مىشود . فخر الملك . گه خورد . شاه گربه است . معتضد السلطنه ما هم موش و مىخورد . فخر الملك ، خانم ، خانم . بيا ، بيا ، خانم ، خانم ، . . . آمد . دائيت ، برادرت خانهء فالگير يهودى رفته مست كرده آمده‌اند ، ها ، ها ، ها . حاجى واليه يك خندهء بلند رسائى كرد . خانه يهودى چرا ؟ دائى ، اتفاق چنين افتاد . حاجى فخر الملك ، نجس اندر نجس . كثيف اندر كثيف . آدم هم شراب مىخورد و آن هم مال يهودى . من ، به عوض دختر قشنگى پسر خوشگلى داشت . حاج فخر الملك ، چند ساله بودند . دائى فكرى كرده دستى به پيشانى خود زد . رو به من كرد دختر هفده هيجده بيشتر داشت ؟ گفتم نه .\r\nبلكه كمتر . پسر چهارده ساله و مثل ماه شب چهارده . فخر الملك كاش من هم بودم . دائى مسأله‌اى نيست بيائيد الان برويم . فخر الملك من مثل تو ديوانه نيستم . ناهار حاضر است . ناهار حاضر است . رفتيم سر ناهار ، باز همين صحبتها بود . فخر الملك مىگفت من ديگر ترك معاصى كردم ، حوريه باشد نگاه نمىكنم . بس است آنچه كرديم . من گفتم تو\r\n\r\n","description":"","footnote":"","page_name":" 7139 ","page_number":439},
  {"content":"\r\n\r\nچهار تا صيغه دارى باز . . . يك‌مرتبه دائى از سر سفره برخاست ، همه تصور كرديم سير شده ، دو سه قدم رو به قبله رفت يك‌مرتبه دستها را بالا برد گفت به اين حضرت عباس دروغ مىگويد و فورى سر جاى خود جلوس كرد . به‌قدرى باعث خنده شد كه ناهار به جاى خود ماند . برخاستيم . . .\r\nاين مجلس تمام شد . من بعد از ناهار رفتم باغ عز الممالك با روشنك . توى اطاق خواب مىرفتم كه حاجى وكيل از شهر آمد مشغول ناهار شد . صدا زدم آمدم اطاق قدرى صحبت كرديم . او خوابيد من ديگر خوابم نبرد . ( اصلا خواب من بسيار كم است بايد علاجى بكنم ) . بيدار شدند چاى صرف شد ، فريضه گذارده شد . رفتيم باغ . فخر الملك با معتضد مشغول صحبت بودند . صحبت ساده‌لوحى صدر الممالك شد . فخر الملك گفت با همه اين‌كه مىگوئيد ساده‌لوح است چندين نفر مثل مرحوم حاج سيف الدوله و ديگران او را وكيل وصى خود قرار داده‌اند . به عقيدهء من خيلى زرنگ است . دائى گفت به عقيدهء من خيلى خر است . فخر الملك گفت پس تسخير احمق دارد . گفت البته يكى از آنها شما هستيد ، خندهء طولانى شد .\r\n\r\nترس سردار سپه\r\nگفتند نصير الدوله كسالت دارد عازم سعدآباد شديم . از شهر تا سر پل صد قدم به صد قدم نظامى ايستاده . از سر پل تا عمارت سردار سپه ده قدم به ده قدم به‌علاوهء آژان ، سواره و پياده . سرپل و روى تخته‌سنگها قدغن است زن يا مرد مثل سنوات سابق بنشينند ، مگر سردار سپه گذشته باشد . من به يك آژانى كه مانع نشستن دو زن شده بود پرخاش كردم . آمد نزديك گفت ما چه تقصير داريم . به ما حكم شده است .\r\nمعتضد [ السلطنه 
  ] بلند گفت كسى كه آنقدر مىترسد از خانه بيرون نيايد بهتر است . اين همه فوق العاده به اينها مىدهند . همه را معطل مىكنند كه سردار سپه مىترسد . مثل آن كه كسى بخواهد كسى را بكشد و مقدر باشد به اين جهات صورت نخواهد گرفت .\r\nنصير الدوله براى معالجهء خود شهر رفته بود . پس از جزئى مكث مراجعت كرديم .\r\n\r\nوصف دائى جان معتضد السلطنه\r\nمعتضد السلطنه گفت پدر را گول زديم حالا براى پسر فكرى كنيم ( حاج عز الممالك ) از قول نصير الدوله . يكى يكى من گفتم او تقبيح كرد . خبر تلگرافى عصر كابينهء انگلستان تغيير كرد . لرد كرزن رئيس الوزراء شد . دائى خيلى خوب است . كنفرانس لندن با نقار شديد منحل [ شد 
  ] ، سفراى روس بطور قهر حركت كردند . عبد اللّه خان را در تبريز تكه\r\n\r\n","description":"","footnote":"","page_name":" 7140 ","page_number":440},
  {"content":"\r\n\r\nتكه كردند . بسيار عالى . اتفاقا شب عز الممالك خانهء سالار [ اعتضاد 
  ] نيامد !\r\nصبح سه‌شنبه - برخاستيم پس از شستشو و پوشيدن لباس من اطاق دائى رفتم . از همه بامزه‌تر و آنچه ما را بيشتر از همه اغلب روزها مىخنداند هيكل و طرز لباس و حرف زدن دائى جان است . سر دائى قدرى بزرگ است ، گردنش كوتاه ، بواسطهء كبر سن قدرى خميده شده ، مثل آن‌كه قوز داشته باشد . قدش كوتاه بود ، بواسطهء خميدگى كوتاه‌تر از آنچه هست به‌نظر مىآيد . موى سر را از ته ماشين مىكند . ريش را زود زود مىتراشد ، سبيل تنك سفيدى دارد ، فكل و كراوات معمول ندارد . بند شلوار بند [ و 
  ] جوراب نمىاندازد . پيراهن سفيد ساده مىپوشد خيلى كوتاه . شلوار بواسطهء نداشتن بند يا كمربند پائين مىافتد پيراهن بالا مىرود و هروقت سردارى را بيرون بياورد كه جليقه نپوشيده باشد شكم حضرت و الا مرئى است . ديروز در ايوان و چادر ناهارخورى ، سردارى را بيرون آورده كلاه را برداشته دستها را پشت كمر به هم ملصق كرده پيراهن بالا و شكم پيدا بود . راه مىرفت و صحبت مىكرد و هيچ‌كس نمىتوانست از خنده خوددارى كند . اشك بواسطهء خندهء زياد مثل باران از چشمهاى ما جارى بود . خصوصا در جيب شلوار خود به‌قدرى دستمال ، قوطى سيگار ، كبريد ، خرّ و پر « 1 » گذاشته بود كه سواى چروكهاى كمر و شلوار و زانوى آن‌كه بدتركيب شده بود دو گوش از دو سمت درآورده بود كه متصل حاجى واليه آن گوشها را نشان مىداد و دائى مىگفت اين‌كه خنده ندارد . پس به الاغ از هرچيزى بيشتر بايد خنديد . همان است كه دائى از ايام جوانى الى حال مىگويد « دو خواهرزاده را با زر بخر با سنگ بكش » . اگر باد به گوش او برساند چنين حقايقى نوشته‌ام پوست از سر من خواهد كند . دائى گفت من بايد خانهء سپهسالار بروم . . . مرا هم مجبورا همراه برد . . . پل روميها . معتضد السلطنه به سمت باغ سپهسالار ، من سر بالا باغ حضرت و الا . گفتم به سپهسالار بگو فلانى همراه بود گفت چون سپهسالار به من بىلطفى بسيار نموده آنجا نمىآيم . رفتم باغ تا عصر بودم . پول به‌قدر كرايهء اتومبيل نداشتم . لذا اسب كهر سوارى حضرت و الا را سوار شده از راه عباس‌آباد شهر آمديم . بيرون دروازه دولت هنگامه‌اى از جمعيت زن و مرد [ بود 
  ] . اتفاقا ختم مرحوم ظهير الدوله را در شهر مسجد شاه و خانقاه « 2 » ( خيابان علاء الدوله ) و خانهء قوام الدوله گذاشته بودند و ما به خيال شمران از فيض حضور هر سه مجلس محروم مانديم ، رحمة اللّه عليه .\r\nچون مدتها بود اسب سوار نشده بودم پا و كمرم بسيار درد گرفت . شب به زحمت\r\n\r\n\r\n","description":"","footnote":"\r\n( 1 ) - معمولا خرت و پرت گفته مىشود .\r\n( 2 ) - يعنى محل انجمن اخوت ( ا . ا . )\r\n","page_name":" 7141 ","page_number":441},
  {"content":"\r\n\r\nخواب رفتم .\r\nامروز چهارشنبه صبح حمام سرد رفتم ( حمام شهر سرد ، حمام شمران گرم است ) .\r\n\r\nكشته شدن پسر نصرة الحكماء\r\nواقعهء تازه كه از هفت هشت روز قبل شهرتكى كرد اين است كه از شب‌نامه‌اى كه حساب قشونى را نوشته و منتشر شده بود نويسنده را شناخته بودند كه . . . « 1 » صاحب منصب محاسبات پسر نصرة الحكما برادرزادهء حكيم الملك است . او را به چه شكل مقتول مىكنند بطور صحت معلوم نيست . همين‌قدر معلوم است در عشرت‌آباد اين قتل واقع شده . مقنى كه براى پاك كردن قنات داخل چاه مىشود تنهء آدمى مىبيند و به اطلاع پليس و جمعى بيرون مىآورد و از چاه ديگر سر مقتول بيرون آورده مىشود ، اما نه در جرايد نوشتند نه از طرف حكيم الملك اقدام مجدانه شد . مگر آن‌كه بعدها بشود ، يا همه را راضى كرده باشند و به سكوت بگذرد . دو نفر صاحب منصب ديگر هم مفقوداند مىگويند لرستان رفتند .\r\n« شفق سرخ » نوشته بود شاه سالار اعتضاد را براى طى محاسبهء چهل هزار تومان كه والاحضرت از پول او به مصارف ضد جمهورى رسانيده طهران فرستاده است و اختلاف حساب اسباب نقار بين شاه و والاحضرت شده است . ( و حال آن‌كه ابدا چنين چيزى نيست ، سالار هرروز پيش ماست و شاه يك پول هم خرج نكرده است ) .\r\n\r\nخرج جمهورى\r\nجريدهء « سياست اسلامى » چنين جواب مىدهد . پولى كه برضد جمهوريت خرج شد به قول شما معلوم است از كجا آمده . آن پادشاهى [ را 
  ] كه از جيب خودش ، شهريهء خودش بر ضد فناى مملكت و حمايت جمهور و استعمار انگليس پول بدهد بايد پرستش كرد و هميشه دعا كرد . آقاى دشتى حالا مرقوم داريد آن پولهائى كه براى جمهوريت خرج شد از كجا آمد . دست‌كم يكصد و هشتاد هزار تومان خرج شما شده .\r\nسردار سپه سه سال است ماهى هزار تومان داشته اين مىشود سىهزار تومان ، در حالىكه يك پول خرج نكرده باشد تتمه كه يكصد و پنجاه هزار تومان است بفرمائيد كى داده و از كجا آورده .\r\n\r\n\r\n","description":"","footnote":"\r\n( 1 ) - نام نوشته نشده است .\r\n","page_name":" 7142 ","page_number":442},
  {"content":"\r\n\r\n\r\nبازار طهران - سفارت انگليس\r\nدر تحت عنوان « تفريح سياسى » مىنويسد گفتند از مرحوم فتحعلى شاه سؤال كردند كه شاه كى سوار مىشود . گفت برويد از بازار طهران سؤال كنيد . گفتند به چه‌جهت موقع سوارى شاه را از بازار سؤال كنيم . گفت آنچه من شب فكر مىكنم صبح بازاريها مىدانند .\r\nآن‌وقت فتحعلى شاه اين حرف را زد طهران سياست داشت ، زيرا كه سياست دولت در دست ملت بود . امروز اگر كسى سؤال كند شاه چرا از طهران رفته بايد گفت از سفارت انگليس سؤال كنيد . اگر يكى گفت شاه چرا مراجعت نمىكند بايد گفت از سفارت انگليس سؤال كنيد ( مختصر مىكنم ) . اگر يكى گفت سفارت روس از دولت حاضر حمايت مىكند از سفارت انگليس بپرسيد . قضيهء موصل چه ربط به فشار ايران دارد ، از سفارت انگليس بپرسيد . مقصود از تعقيب دكتر ميليسپو چيست ، بايد گفت از سفارت انگليس بپرسيد . در ادارهء ماليه چرا به جاى مقام يك مديريت كل بيست مدير كل احداث شده از سفارت انگليس سؤال كنيد . چرا ؟ براى آن‌كه ما براى گرفتن مشروطيت در سفارت انگليس تحصن اختيار كرديم . سياست ما در همان‌جا مدفون شد . هروقت آن جنازهء سياست را بيرون آورده در مقابر خودمان دفن كرديم آن‌وقت كار درست مىشود .\r\nپس تا سعى داريد همت كنيد اين كار صورت بگيرد .\r\n\r\nقسم ضياء الواعظين\r\nدربارهء قسم خوردن ضياء الواعظين شرحى مىنويسد كه يا بايد قسم بخورد يا از ماهى دويست تومان صرف‌نظر كند . حالا مردم چه تصور مىكنند . تصور مىكنند ضياء الواعظين يك آدم روشن‌عقيده‌اى است و بدون مقدمه وكيل شده و راستى چون به شاه عقيده ندارد قسم را اين قسم خورده است . اگر اين قسم بود ما هم آقاى ضياء الواعظين را تقديس مىكرديم . آقاى ضياء الواعظين وقتىكه رفتند به فارس خواستند به‌توسط پته وكيل شوند ، به دست‌آويز ضديت با شاه ، والى فارس و قوام الملك به ايشان گفتند با اين عقايدى كه شما اظهار مىكنيد همراهى با شما مشكل است . گفتند من معتقد به قانون اساسى و شاه هستم و اين حركات من‌باب دكان‌دارى بوده است . اين آقاى حق به جانب با آن سر كوچك يك فكر بزرگى كردند [ كه 
  ] والى فارس و قوام الملك را گول بزنند . دو ورقهء تعهد به اين مضمون كه مخالف سلطنت و مشروطيت نباشند و مخصوصا به قيد عدم مخالفت با سلطان احمد شاه مقيد نمودند و امضاء كردند . يكى پيش والى فارس و يكى پيش قوام الملك ضبط است و مىتواند\r\n\r\n","description":"","footnote":"","page_name":" 7143 ","page_number":443},
  {"content":"\r\n\r\nمجلس بخواهد صورت يا اصل آن تعهدنامه را . اگر آن تعهدنامه‌ها دروغ بوده است [ و 
  ] فريب ، به اين قسم ايشان هم اعتمادى نيست و اگر آن تعهد را راست گفتند و امروز محض بعضى منافع كه در نظر گرفته‌اند اين قسم اظهار مىدارند باز شخص امين و باديانتى نخواهند بود .\r\n\r\nافكار عمومى\r\nافكار عمومى چه مىگويد . افكار عمومى صاف و بدون خجلت با يك مقدماتى كه در دست دارد مىداند از هر گلوئى كه صداى مخالف با شاه بيرون بيايد ولو از گلوى ازهد زهاد باشد همان صداى حكومت استعمارى انگليس است . كى با شاه مخالف است دولت انگليس . چرا به چه دليل . علماى مملكت ، عقلاى مملكت ، تجار مملكت تمام سلطنت را مىخواهند . فقط يك چند نفر صلوات‌كشهاى سفارت انگليس هستند كه با سلطان احمد شاه مخالف هستند . چرا شاه بايد عزل شود ، زيرا شاه از مسافرتهاى اروپا ورزيده شده است و به هيچ قسم گول نمىخورد . در مسئلهء قرارداد مخالفت مىكند . در قسمت حركت قزاق از قزوين به طهران مخالفت مىكند و پاى تلفن فرياد مىكند كه جلوگيرى كنيد ، براى حفظ سلطنت شش هزار سالهء عجم . پس چون او را نمىشود گول زد بايد يك حكومت قلدرى پيدا كرد ، آن‌وقت زمام را به دست او داد آن‌وقت مقاصد را در مقام عمل آورد . البته تجربهء شاه به شاه تأكيد مىكند كه نزديك اجراى مقصود كه برسد فرار كند . آن‌وقت چه مىكنند به رذلها ، به پستها ، به ضعيف العقلها پول مىدهند فرياد كنند مظالم قاجاريه را بنويسند نظما و نثرا . يك‌دفعه از گلوى روضه‌خوان ( مقصود ضياء الواعظين است ) روزنامه‌نويس هوچى مىشنويم : مظالم قاجاريه .\r\n\r\nمظالم قاجاريه\r\nراستى اين قضيه را بيطرفانه محاكمه كنيم . ببينيم در ملت ايران اشخاصى هستند كه از مظالم يك طايفه كه در صد سال قبل آمده‌اند و رفته‌اند متألم باشند و براى ظلم سلاطين صد سال قبل امروز فرياد كنند ( امروز اين همه ظلم مىشود كسى حرف نمىزند ) . اگر اين قبيل اشخاص پيدا شوند خيلى عادل هستند . زيرا خلفاى راشدين هيچ‌جا به كلماتشان مصادف نشديم كه به سلاطين عجم و روم فحش داده باشند ، با آن عدالت معروف . بايد تحرى كرد كه ريشهء اين تظلم از قاجاريه كى است . من در اين خصوص بعد از رجوع به تاريخ يك فكرى مىكنم و شايد هم به خطا رفته باشم . اشخاصى كه با سلسلهء قاجاريه طرف هستند دو دسته مىباشند : يكى مزدورهاى سفارت انگليس كه پول\r\n\r\n","description":"","footnote":"","page_name":" 7144 ","page_number":444},
  {"content":"\r\n\r\nمىگيرند فرياد مىكنند قاجاريه بايد برود . اينها تا پول مىگيرند فرياد مىكنند . پول كه نمىدهند ساكت مىشوند . ديگر التهابى ندارند . ببينيم در سلطنت قاجاريه از اهل ايران يك دسته كه حقيقت مظلوم شده باشند و درصدد انتقام هستند كه از روى سوز دل و التهاب واقعى با دعاة انگليس هم‌ناله شوند و خاموش نشوند . حكم اين مسئله با تاريخ قاجاريه است . وقتى به تاريخ قاجاريه رجوع كنيم مىبينيم كه به يك طايفهء مخصوص يك مظالم برجسته كه خارج از شئون حكومت استبدادى باشد نشده است . فقط يك دسته كه در سلطنت ناصر الدين شاه مظلوم و فوق العاده دچار تعقيب شده‌اند سلسلهء بابيه بوده‌اند . اولادهاى اين طايفه كه تاريخ پدرهاى خودشان را مىخوانند ، خصوصا تاريخ ميرزا جونى كاشانى « 1 » را بايد قاجاريه را مثل طايفهء يزيد بدانند و به اينها مىشود حق داد كه سلسلهء قاجاريه را ظالم بگويند . ولى باز به حكم تاريخ ، ناصر الدين شاه هم در اين باب تقصيرى ندارد . اولا اين طايفه تقدم جستند به قتل ناصر الدين شاه . در ثانى علماى اسلام به قتل اين طايفه حكم دادند و چون پادشاه اسلام محكوم به حكم علماى اعلام بود اين احكام را به موقع اجرا گذارد و اين واقعه در فرنگستان هم بين كاتوليكها و پرتستانها واقع شده است . پس بايد اشخاص برضد سلطنت را مواظب شد كه اينها در همان ساعتى كه از سلسلهء قاجاريه تنقيد مىكنند در همان ساعت هم به علماى اسلام حمله مىكنند . نمىبينيد يكى از مراجع تقليد اين طايفه الاجل الاكرم آقا شيخ « عارف » مطرب مىگويد .\r\n تا كه آخوند و قجر زنده در ايران است * اين ننگ كشور دارا به كجا خواهد برد \r\nالبته مطرب معروف اين شعر را در عالم هوشيارى نگفته است . همان‌وقت كه گرم مرثيهء پدرهاى گراميش بوده است اين غزل را به عنوان خون‌خواهى به نام آزادى گفته است . پرتستانها هم اول مطالب را به اسم آزادى طرح مىكردند . پس بايد گفت اشخاصى كه طرف با سلطنت احمد شاه هستند تنها با سلطنت احمد شاه طرف نيستند ، با علماى اسلام هم طرف مىباشند . تنها با علماى اسلام طرف نيستند با دين اسلام هم طرف هستند . زيرا اين لفظ آخوند كه مىگويند مقصود از فقهاى اسلام است و الّا آقا شيخ عارف مطرب خودش هم عمامه دارد ، با ديانت اسلام هم طرف هستند . زيرا چون دين اسلام دين رسمى ايرانيها است تا مستقل هستند اين طايفه موفق به انتقام نمىشوند .\r\nپس خلاصهء كلام بايد مسلمانها ، ايرانيها از دين و وطن خودشان دست بكشند تا سفارت انگليس و اين دو طايفه راضى باشند . ما تكليف را از گردن خودمان خارج\r\n\r\n\r\n","description":"","footnote":"\r\n( 1 ) - ميرزا جانى مؤلف نقطة الكاف ( ا . ا . )\r\n","page_name":" 7145 ","page_number":445},
  {"content":"\r\n\r\nكرديم . از هر دهانى كه شنيديد سلطنت قاجاريه ظالم است بدانيد كه گوينده كيست و چه دردى دارد .\r\nممكن است آقاى ضياء الواعظين هم صاحب عزا و صاحب درد باشد ، خدا عالم است به قلوب و زواياى آن . اميدواريم اين قسم هم نباشد ، صرف جهل و نادانى باشد .\r\nو الا در اين عصر نورانى و علم مىشود با اين حقه‌بازيها يك مملكتى را بلع كرد كه يك نفر در صد سال قبل به يك نفر ظلم كرده است . ما امروز تنقيد كنيم ، فحش بدهيم . اينها مسخره است . حرف حسابى غير اينهاست . ما در مقابل مظالم امروز چرا ساكت هستيم .\r\n چشم باز و گوش باز و اين عمى * حيرتم از چشم‌بندى خدا \r\n( پايان مقالهء سياست اسلامى )\r\nدو روز بعد بدون خجالت قسم را خورد با همان عبارات كه در قانون اساسى ذكر است .\r\n\r\nفكلى و زن سياه\r\n« تازه‌گل » حكايت كرد در داروخانهء شرقى روى نيمكت نشسته منتظر گرفتن دوا بودم . دو نفر فكلى به غير ميرزا محمد خان صاحب دواخانه بودند . در باز شد يك فكلى خيلى خيلى شيكى كه سرتاپا سفيد پوشيده بود و چطر سفيدى هم در دست داشت وارد شد . با آن‌كه دو نيمكت ديگر خالى بود راست آمد رديف من نشست . گفتم آقا دو تا نيمكت خالى بود چرا پهلوى من نشستى . گفت مرده‌شور ايران را ببرد ، هزار سال ديگر زنهاى آن آدم نمىشوند . گفتم پاشو آن سمت بنشين . گفت زنهاى ايران چقدر بدند . من فورى دو تا دستم را از زير چادر بيرون آورده مقابل چشمش نگاه داشته گفتم ببين من سياه هستم ، اينجا هم فرنگستان نيست . براى خودت گفتم كه با اين شيكى پهلوى زن سياهى ننشسته باشى . بنا كرد اخم و تخم كردن . باز من گفتم اگر از اين در يك آژانى نگاه كند نمىداند شما پهلوى زن سياهى نشسته‌ايد ، شما و مرا جلب مىكند . بناى بد گفتن را گذاشت . آن دو نفر فكلى تصديق مرا كرده بنا كردند مشاجره نمودن . ميرزا محمد خان به من گفت تو را به خدا دفع شر بكن . برخاستم و رفتم و آنها مشغول مشاجره بودند .\r\n\r\nسگ روى مبل\r\nاز اين بامزه‌تر حكايتى است كه عصر معتضد السلطنه در خانهء عميد الدوله گفت : باغ سپهسالار زرگنده رفتم . در ايوان يكى از عمارات ، امير اسعد و جمعى نشسته بودند . من هم نشستم تا خبر كنند . قدرى گذشت امير اسعد گفت برويم توى اطاق من با شما حرفى\r\n\r\n","description":"","footnote":"","page_name":" 7146 ","page_number":446},
  {"content":"\r\n\r\nدارم . داخل اطاق شديم روى هر صندلى يك توله و يك تازى خوابيده بود . من تا گفتم چخ چخ امير اسعد گفت اينها مال ساعد الدوله است ، اگر بفهمد كسى به آنها چخ گفته پوست از سرش مىكند . من گوش به اين حرف نداده دو تا صندلى را از سگ خالى كرده با امير اسعد نشستيم . آن‌وقت ساير سگها هم پائين آمده توى اطاق بناى بازى را گذاشتند .\r\nيكى از آنها هم لنگ خود را بلند كرده به يك صندلى شاشيد . پس از مقدارى بازى نمىدانم چطور شد كه همه رفتند . آنها كه در ايوان بودند گويا انتظار همين مطلب را مىكشيدند . آمدند به اطاق و صندلى سگها را اشغال كردند . رفتم پيش سپهسالار تخته بازى كردم . ناهار بسيار اعلى صرف [ شد 
  ] . مجددا براى استراحت آمدم همان اطاق .\r\nساعد الدوله آمد با سگها مشغول بازى شد . بعد از آن‌كه خودش و سگها خسته شدند دكتر پيرمردى دارند صدا زده گفت تخته‌بازى كنيم . مشغول بازى شدند . يك تولهء كوچكى بود بسيار قشنگ آمد توى دو پاى دكتر چمباتمه نشست ، يكى هم آمد سرش را روى زانوى دكتر گذاشته به خواب رفت . به‌قدرى مضحك و تماشائى بود كه حساب نداشت . دكتر هم قادر به آن‌كه سگها را براند نبود . بااين‌حال مشغول تخته شد ( ساعد الدوله جد اين ساعد الدوله هم به سگ عشق زياد داشت ) .\r\n\r\nدولو - قوانلو\r\nاز عميد الدوله شنيدم سردار سپه بطور استهزاء از مجد الدوله پرسيده بود دولو و قوانلو يعنى چه ، معنى كرده بود . سردار سپه گفته بود اين مدت اين طوايف گوسفندچران و شترچران ايران را اداره كردند . گفته بود فقط سه روز به دست گاوچران دادند و نتوانست . صحبت سر ظهير الدوله درآمده بود كه گفته بود قجرها همه‌كاره‌اند ، درويش مرويش همه‌چيز .\r\n\r\nكشته شدن عشقى\r\nپنجشنبه 29 ذيقعده ، 12 سرطان - صبح خانهء آقاى عماد السلطنه رفتم . جزو منتظرين خدمت شده و معلوم نيست آن مواجب خودش هم چه حال دارد . مراجعت در بازار هرمز ميرزا رسيد گفت خبر داريد ، گفتم چه شده . گفت ميرزاده عشقى را صبح پسر ضياء السلطان مقتول كرد . روزنامهء « قرن بيستم » نظما و نثرا با سه فقره اشكال « كريكاتور » كه يكى از آنها سردار سپه با همان شنل بود منتشر شد . امروز بيچاره مقتول همان جريده\r\n\r\n","description":"","footnote":"","page_name":" 7147 ","page_number":447},
  {"content":"\r\n\r\nشد « 1 » .\r\n\r\nميرزا كريم خان رشتى\r\nچند روز قبل « سياست اسلامى » نوشته بود ميرزا كريم خان جمعى « ترور » اجير نموده است . معلوم شد حقيقت دارد . اين ميرزا كريم خان ، شيطان را درس مىدهد . با هر سفارت‌خانه ، با هر حزب و دسته هم راه دارد . على الظاهر داخل هيچ كار نيست و همه را به‌وسيلهء ديگرى صورت مىدهد . مفسدهء جنگل ، بولشويكى رشت ، جمهورى ، همه همه زير سر اين آدم بود و هست . به هيچ چيز جز پول و افساد ، خرابى ، آدم‌كشى قائل نيست .\r\n\r\nختم عشقى\r\nتفصيل قتل اين جوان شاعر و نويسندهء ماهر مىماند تا تحقيقات عميقى شود . جرايد ما هيچ‌وقت اين قبيل مطالب را به دقت نمىنويسند . جنازهء عشقى را قبل از ظهر ملك الشعرا از نظميه [ تحويل گرفته 
  ] از شاه‌آباد گذرانده به مسجد سپهسالار برد . صبح تشييع و عصر مسجد جامع ختم خبر كردند . فقط چهار ساعت زنده ماند .\r\nبا معتضد السلطنه خانهء عميد الدوله رفتيم . بهاء الدوله آمد . معلوم شد با آيروپلن صبح بهمن ميرزا پسر بهاء الدوله و شرف الدين ميرزا آمده‌اند . بهاء الدوله از ورود پسرش خوشحال بود .\r\n\r\nحرف سردار سپه در مورد قتل عشقى\r\nدوازده نفر از وكلا امروز پس از قضيهء عشقى نزد رئيس الوزراء رفتند . گفته است از اين وقايع خيلى اتفاق مىافتد . الان در لرستان متصل آدم كشته مىشود ، اينجا هم عشقى كشته شده باشد . بعد اين كلمه از دهانش بيرون مىآيد ، اگر مىگوئيد ميرزا كريم خان بوده او امروز از صبح پيش من بود . باز مىگويد چند نفر از اينها بايد كشته شوند تا سايرين آدم شوند . صبح هم كه مىگويند عشقى تير خورد مىگويد جهنم .\r\nغرابت در اين است محمد نام هرسنى نوكر پسرهاى مخبر الدوله كه ضارب را دستگير مىكند در محبس نمرهء يك حبس تاريك نموده‌اند و خود قاتل در يكى از اطاقهاى تميز نظميه . عنوان هم اين بوده كه تو نه آژان بودى نه نوكر دولت . به چه\r\n\r\n\r\n","description":"","footnote":"\r\n( 1 ) - تصوير صفحات روزنامهء قرن بيستم در بخش پيوستها شمارهء 16 چاپ شده است .\r\n","page_name":" 7148 ","page_number":448},
  {"content":"\r\n\r\nمناسبت داخل عمل شدى . همه مردم از قتل اين سيد غريب مغموم هستند ، يك هيجانى در مردم هويداست .\r\n\r\nجمهورى و تبريز\r\nدر تبريز ميان مسجد آخوندى بالاى منبر صحبت از جمهورى مىكند ، فورا يك نفر نظامى يا غيرنظامى از پاى منبر او را هدف گلوله مىكند . سر تير مىافتد . معاون عبد اللّه خان امير لشكر آنجا بوده بلند مىشود و مىگويد احدى مزاحم ضارب نشود ، ما نظاميها همه دشمن جمهورى و فدائى شاه هستيم .\r\n\r\nمهر على خان لر و حوادث لرستان\r\nبا بهاء الدوله بيرون آمديم . در راه محرمانه صحبت كرد كه بهمن ميرزا مىگفت پس از قسم و اطمينان خوانين و كدخدايان ايلات به شهر آمده و حاضر براى خدمت شدند .\r\nمهر على خان از امير لشكر و عموم صاحب‌منصبان و حاكم ، اعضاء ادارات ، اهالى شهر دعوت كرد و در قلعهء خود مهمانى داد كه نظيرش را كسى نديده بود . همه را روى ميز ناهار داد . امير لشكر كه اين مكنت و دولت را ديد طمعش غالب شد . اين‌دفعه كه شهر آمدند همه را حبس كرد و آن غارت كذائى را نمود . والى پشت كوه پسر سيزده چهارده سالهء خود را با چند رأس اسب و بعضى هدايا ديدن امير لشكر فرستاد . ساعت ورود او مصادف شد با ساعت قصابى امير لشكر . ترسيد و به اصطلاح زهره آب كرد . همان عصر مراجعت نمود . بعد از رسيدن خانه مرحوم شد . تا صداى جمهورى بلند نشده بود آرام بودند . به مجرد عنوان جمهورى ديگر نظامى مثل سگ شد . والى هم به آنها كمك كرد ، اسلحه داد ، دل داد . امير مجاهد بختيارى هم همين قسم .\r\n\r\nعزل شريف الدوله و نصب مظفر الملك\r\nما در شهر محصور بوديم . فقط پلتيك و كاردانى شريف الدوله مانع حملهء آنها به شهر شد كه به‌عنوان متاركه ، به‌عنوان خواهش ، به‌عنوان دوستى آنقدر سر پيچاند تا كمك رسيد . يك چنين حاكم محيل و دانائى مثل شريف الدوله را عزل كردند و به جاى او يك جوان غير مجرب مظفر الملك را فرستادند . چرا براى آن‌كه خواهرش زن حاجى ميرزا يحيى دولت‌آبادى و طرف توجه و كارگر سردار سپه است . برجها را با خاك يكسان كردند . اسلحهء پستها را گرفتند . اما به خودشان صدمه نزدند . متصل هم تبليغات مىكنند .\r\nجلوى افراد مىآيند و مىگويند چرا خود را به كشتن مىدهيد ، صاحب‌منصبهاى شما\r\n\r\n","description":"","footnote":"","page_name":" 7149 ","page_number":449},
  {"content":"\r\n\r\nمشغول عيش و نوش هستند ، شما را به كشتن مىفرستند . ما برادريم ، فقط حرف ما سر شاه و سردار سپه است . ما تمكين او را نمىكنيم . از اين قبيل حرفها دايم مىزنند .\r\nبهاء الدوله مىگفت آنقدر جنگهاى كوچك كوچك مىكنند تا افراد خسته و كسل شده خودشان بروند . توپ ، آيروپلن ، اتومبيل جنگى آنجا فايده ندارد . كوه است ، جنگل .\r\nاين ساعت صد نفر از سمت مشرق جنگ مىكنند ساعت ديگر اينها مخفى مىشوند از سمت مغرب صد نفر خروج مىكنند . از صبح تا عصر افراد نظامى مسلح [ اند 
  ] و با پنجاه دسته بايد جنگ كنند . تا مىخواهند به اين دسته غلبه كنند مىروند پى كار خود . سمت ديگر شروع به جنگ مىشود . تا همه را خسته و مانده كنند .\r\nمعتضد السلطنه كاغذ وزير وظائف آستانه را ارائه داد كه نوشته بود از 15 ذيحجه به آن سمت روز به روز كار يارو سست مىشود تا به حدى كه خطرات عمده برايش خواهد داشت .\r\n\r\nتفصيل قتل عشقى\r\nيكشنبه 3 ذيحجة الحرام - تفصيل قتل عشقى از اين قرار است : چند شب قبل از پنجشنبه « رهنما » مدير جريدهء « ايران » منزلش مىرود كه بيا دست از مخالفت بردار و با سردار سپه و ما همراه شو . او جواب يأس مىدهد كه عقيدهء من تغييرپذير نيست . رهنما مىگويد برايت خطر دارد . جواب مىدهد خطر داشته باشد ، چه مىشود ( عشقى خواب هم ديده بود كه او را گلوله زدند ) . رهنما مأيوسانه مىرود . شب پنجشنبه در خانهء عشقى را مىزنند . عشقى به كلفت خود مىگويد اگر مرا خواستند بگو رفته شمران . همين قسم هم مىشود . صبح پنجشنبه عشقى مشغول كشيدن وافور بود ، كلفت براى مهمى بيرون رفته بود . در را كه مىزنند عشقى مجبور مىشود خودش پشت در برود . تا در را باز مىكند و چشمش به دو نفر مىافتد پسر ضياء السلطان را مىشناسد و فورى به سمت خانه برمىگردد كه از پشت گلوله به تهىگاه او اصابت مىكند ( از چهارراه سيد على خيابانى است موسوم به خيابان كاشف السلطنه مىرود به خيابان سپهسالار و دم دروازهء قديم شمران . خانهء عشقى در يكى از كوچه‌هاى اواسط اين خيابان است ) . يكى از اين دو نفر سمت جنوب ، ديگرى سمت شمال فرار مىكنند . بچه‌هاى كوچك بناى فرياد را مىگذارند . محمد خان نامى نوكر بچه‌هاى مرحوم مخبر الدوله كه ديدن يكى از اقوامش آمده بود همان دقيقه كه از خانه بيرون مىآيد صداى بچه‌ها را مىشنود و فرارى شمالى را دنبال مىكند . دم درب باغ سپهسالار نزديك مىشود و چنان پشت گردن آن شخص مىزند كه به زمين مىافتد . همان دقيقه يكى از اقوام مخبر الدوله كه صاحب منصب آژان\r\n\r\n","description":"","footnote":"","page_name":" 7150 ","page_number":450},
  {"content":"\r\n\r\nاست از طرف مخالف مىرسد و از محمد خان سؤال مىكند . او مىگويد قاتل است . يك نفر سپور گردن‌كلفتى هم كه به جاروب صبح خيابان مشغول بود مىرسد . هر سه نفر پسر ضياء السلطان را گرفته و درب خانهء عشقى مىآورند كه در خون خود مىغلطيده .\r\nعشقى فرياد مىكرد مرا مريضخانهء امريكا ببريد شايد معالجه شوم . آژان پست مىرسد عشقى و قاتل و محمد خان و سپور را در درشكه گذاشته كميسارياى دولت دم مجلس شوراى ملى مىبرد . در راه عشقى متصل گفته است دست اين آدم را سخت نگاه داريد مبادا تير ديگرى به من بزند ( تپانچه را همان جلوى خانهء عشقى هنگام فرار انداخته بوده كه محمد خان برمىدارد و به آژان مىدهد . )\r\nكربلائى محمد على لله - كه براى قضيهء سرباز فرارى و غارت كشمرز ، به توسط قلعه‌بيگى كه خودش داستان حيرت‌انگيزى است طهران آمده و شمران رفته بود - مراجعت مىكرد ، مىبيند همه مردم سمت مجلس مىدوند . او همرنگ جماعت مىشود . نقل مىكرد رسيدم عشقى جلوى كميساريا افتاده بود و فرياد مىكرد مردم من رفتم شما فكرى براى خود بكنيد . قاتل من رضا خان است ، رضا خان است . مردم قصاص مرا بكنيد . آن‌وقت از حال رفت . آژان مردم را متفرق كرد . درشكه آوردند عشقى را مريضخانهء نظميه بردند . فورى عشقى ملك الشعرا را مىخواهد . تلفن مىكنند حاضر مىشود . مشهودات خود را تا آنجا كه وجدان و قانون امروز مملكت اجازه مىدهد در جريدهء « قانون » نوشته كه ملصق كتاب شد « 1 » .\r\nاما آنچه ما شنيديم خيلى مطالب ، عشقى با حضور مدعى العموم و مستنطق و پليس و چند نفر خارجى مىگويد . سپس قاتل را وارد اطاق مىكنند . عشقى مىگويد همين مادر قحبه بود . قاتل مىگويد خودت مادر قحبه‌اى . قاتل در اطاق صاحب‌منصب كشيك محبوس [ است 
  ] و به دست مستنطق و مدعى العموم ندادند . گيرندهء قاتل در محبس نمرهء يك تاريك كه چرا دستگير كردى . بعد هم مشغول تهيه دوسيه شدند مثل دوسيهء قوام السلطنه و ديگران .\r\n\r\nضياء السلطان قاتل عشقى\r\nمىگويند عشقى و پسر ضياء السلطان هردو عاشق دخترى بودند اين قتل بدان جهت است . پسر ضياء السلطان « 2 » طلبكار بود و چون عشقى پولش را نمىداد مرتكب قتل او\r\n\r\n\r\n","description":"","footnote":"\r\n( 1 ) - در بخش پيوستها شمارهء 13 آورده شده است .\r\n( 2 ) - پسر ضياء السلطان ابو القاسم بهمن است .\r\n","page_name":" 7151 ","page_number":451},
  {"content":"\r\n\r\nشد . بالاخره قاتل مطهر و مقدس و مستخلص مىشود . پسر ضياء السلطان كه همه او را مىشناسند بدون اطمينان ، عشقى يا كسى را نمىكشد . اگر يك قفقازى يا يك نفر گمنامى بود يحتمل ، اما آدم‌شناس ممكن نيست .\r\n\r\nتشييع عشقى\r\nجمعه صبح جمعيتى فوق تصور از هر طبقه در مسجد سپهسالار ناصرى حاضر شده بعد جنازه را حركت دادند . جنازه در عمارى سبزى بود كه به دوش حمل مىكردند .\r\nپارچهء عمارى سبز بود . مقدارى گل به آن زده بودند . پيراهن و جليقهء خونين عشقى را هم جلوى عمارى نصب نموده بودند . چند دسته سينه زن بود و اين نوحه را مىسرودند « كشتهء راه وطن ، زادهء سبط رسول » . هر صد قدم به صد قدم چهارپايه گذاشته شخصى بالا مىرفت نوحه مىخواند . بعد نفرين به قتله و محرك و مسبب آن مىنمود . جنازه را از خيابان شاه‌آباد ، لاله‌زار ، ميدان توپخانه ، ناصريه همه‌جا ، از توى بازار تا دروازهء حضرت عبد العظيم به اين طمطراق و تجليل حمل [ كردند 
  ] . از آنجا در كالسكهء نعش‌كش گذاشته اين بابويه بردند . به قدر صد درشكه و اتومبيل تا آنجا مشايعت كرد . زنها بىنهايت گريه مىكردند ، خصوصا اول بازار كه همشيرهء عشقى جلو جنازه شروع به ضجه و گريه و سخن كرد . كوچك و بزرگ گريه افتادند . من دو سه زن در ناصريه ديدم كه غش كرده بودند ، در حالىكه ابدا منسوب به عشقى نبودند . عشقى فقط يك خواهر و يك برادر در طهران دارد . متأهل هم نبود . زنها به سردار سپه خيلى ناسزا مىگفتند . بعد هم جسته جسته مردها شروع كردند كه شايد روح او از اين قضيه خبر نداشته است . ده بيست هزار نفر جمعيت شده بود « 1 » .\r\nاين رباعى را همان شب فرخى مدير « طوفان » گفته است .\r\n ديو مهيب خودسرى چون ز غضب گرفته دُم * امنيت از محيط ما رخت ببست و گشت گُم\r\nحربهء وحشت و ترور كُشت چو ميرزاده را * سال شهادتش بخوان عشقى قرن بيستم \r\n\r\n\r\n","description":"","footnote":"\r\n( 1 ) - در مسجد جامع سه روز ختم گذاشتند و چند روز روضه خواندند . ( يادداشت از مؤلف )\r\n","page_name":" 7152 ","page_number":452},
  {"content":"\r\n\r\n\r\nروزنامهء قرن بيستم\r\nنمرهء اول قرن بيستم كه شنبه 24 چاپ و منتشر شده بود آن‌روز عصر به چهار پنج قران رسيد . ديروز و امروز به چهار پنج تومان . يكى را كه قمر الدوله داشت گرفته در آخر اين كتاب مىگذارم « 1 » . مديران جرايد اقليت كه دوازده نفر هستند در مجلس شورا متحصن شده‌اند .\r\n\r\nمعجز سقاخانه\r\nديشب كه از خانهء عميد الدوله مىآمدم سقاخانه‌هاى لاله‌زار و ناصريه را زينت نموده بودند . پرسيدم گفتند حضرت ابو الفضل معجز نموده . امروز مشهور شد كه در چهارراه آقا شيخ هادى محلهء حسن‌آباد شخصى ناسزا گفته و چشمش كور شده . پس از تحقيق عميق نوشته خواهد شد .\r\n\r\nكشته شدن محمد حسين ميرزا\r\nامروز خانهء جهانسوز ميرزا جهت محمد حسين ميرزا « 2 » پسر مرحوم يد اللّه ميرزا ختم بود . محمد حسين ميرزا از صاحب‌منصبان ژاندارمرى بود . وقتى هم قزوين رئيس بود او را ملاقات كرده‌ام . جوان يلى بود . اين ايام رئيس اركان حرب لشكر شرق بود . على شاه « 3 » رئيس تيپ سوار مقيم طهران ( از آن صاحب‌منصبان هرزهء شرير مشدى قزاقخانه ) مأمور اردوى سيستان مىشود . معلوم نيست در شهر مشهد يا در دزداب شب وارد مىشود و برايش شليك توپ مىكنند . معلوم است مردم بىخبر همه وحشت مىكنند .\r\nصبح محمد حسين ميرزا سرزنش مىكند كه اين چه كارى بود . به عليشاه برمىخورد . باز اينجا دو قول است : يكى آن‌كه پس از مشاجره عليشاه با هفت تير او را مقتول مىكند .\r\nقول ديگر اين است كه خودش خودش را كشته و قول اخير را اين نوع تقويت مىكنند كه يد اللّه ميرزا هم خودش را كشته است .\r\n\r\n\r\n","description":"","footnote":"\r\n( 1 ) - عكس تمام اوراق آن در بخش پيوستها چاپ شد .\r\n( 2 ) - محمد حسين ميرزا جهانبانى .\r\n( 3 ) - عليشاه همان است كه زخم صورت سردار سپه با شوشكهء او بود در يك شبى از شبهاى ايام گذشتهء آنها ( يادداشت از مؤلف ) . بعد با نام خانوادگى « رحيمى » معروف شد . ( مسعود سالور )\r\n","page_name":" 7153 ","page_number":453},
  {"content":"\r\n\r\n\r\nخاندان نظامى\r\nشهاب الدوله ، لسان الحكما و همهء آن طايفه بودند . سردار منتخب و امان اللّه ميرزا يكى رئيس مباشرت كل نظام ، ديگرى رئيس اركان حرب كل قشون و معاون وزارت جنگ هردو بودند . ممكن نيست رئيس اركان حرب خبر نداشته باشد . يكى عمو و يكى بنى عم است . اما پنهان نموده‌اند . لسان الحكما هم مىگفت اسرار قشونى است به ما نمىگويند . محقق است پنهان مىكنند و ابدا اظهار هم نمىدارند . زيرا طايفهء آنها بيشتر جزو قزاقخانه بوده و الان در نظام [ اند 
  ] و شايد ماهى پنج هزار تومان از نظام به آنها عايد مىشود . به مجرد دادخواهى همه را قطع و خودشان را اخراج مىكنند . مثل آن‌كه حكيم الملك ابدا در مورد برادرزاده‌اش چيزى نگفت .\r\n\r\nتلگراف چاكر رضا\r\nرئيس الوزراء تلگرافى به اعليحضرت نموده بود . در ضمن استدعاى تشريف‌فرمائى امضاء « چاكر رضا » [ كرده 
  ] بود . شاه جواب زده بود از اين‌كه به حمد اللّه اوضاع مملكت خوب است بسيار مشعوف شدم ، آرزوى من اين است كه به هموطنان عزيزم خوش بگذرد . معالجه‌ام تمام شده حالم خوب است . انشاء اللّه حركت مىكنم كه دروغ مىگويد و احدى تصور نمىكند . وعاظ طهران ، تجار طهران هم تلگراف مفصلى نموده‌اند .\r\n\r\nچراغان سقاخانه‌ها\r\nاز سر ختم با درشكهء افخم خانهء شريكه رفتيم . زن و مرد زياد در خيابان اميريه تفرج مىكرد ( اما هيچ‌جا مثل خيابان بيرون دروازهء شمران جمعيت نمىشود ، مگر عصر جمعه قلهك ) . پشت ديوار باغچهء شريكه سكوئى براى نشستن درست كرده بالاخره آژان ما را بلند كرد و نگذاشت بنشينيم كه از اين سمت زنها بايد عبور كنند . ما هم قهر كرده توى باغچه رفتيم . شريكه تفقد كرد و براى هريك فالى گردوى تازه خريد . از آنجا از خيابان سپه و جليل‌آباد به منزل آمدم و تماشاى تازه‌اى كردم . تمام سقاخانه‌هاى شهر امشب به علاوه اغلب دكاكين گذرها و خيابانها تزيين و چراغان شده است . در هر سقاخانه مداح ايستاده مدح مىگويد ، و آن‌وقت فحش ، لعنت ، ناسزا به روح و روان بابيها و عباس افندى . مخصوصا اول خيابان سپه مداح فحش مىداد و آن‌وقت به مبلّغ بهائيها ، به كمك كنندهء بهائى لعنت مىفرستاد و فحش مىداد . بچه‌ها هم دسته دسته در حركت [ بودند 
  ] و حرفهاى خيلى خيلى زشت ، خيلى قبيح ، خيلى ركيك مىگفتند . اين « معر » را هم هر\r\n\r\n","description":"","footnote":"","page_name":" 7154 ","page_number":454},
  {"content":"\r\n\r\nدسته مىخواند : « چهارراه شيخ هادى ، معجز كرده ابو الفضل ، كور شده چشم بابى . »\r\n\r\nعباس افندى خرسوار\r\nاشعار ركيك و هجوهاى بىمزه كه از شنيدن آن انسان مشمئز مىشد نيز مىخواندند . در اغلب دسته‌جات بعضى بچه‌هاى بزرگتر كلاه كاغذى به سر گذاشته يا صورتها را سياه و سفيد كرده دنبال آنها شعر مىخواندند و دست مىزدند ، يا دو تخته را بهم مىزدند . تا رسيدم دم بازار گلبندك ديدم يك دستهء معظمى از بزرگها و كوچكها با لاله‌ها و چراغها بيرون آمده دو نفر شعر مىخوانند ما بقى دست مىزنند و مىگويند « كور شده چشم بابى » . وسط اين جمعيت هم يك هيولائى در حركت است كه به هيچ چيز شبيه نيست . من قدمها را بلند برداشتم كه برسم و تماشا كنم . اما آنها تندتر از من مىرفتند و مىخواستند تمام محلهء سنگلج را امشب بگردند . به يك آژان رسيدم گفتم چه خبر است . گفت عباس افندى سوار خر شده تفرج مىكند . من اشتياقم به زيارت جمال مبارك افزون شد . هى به جانب قدم زدم . اتفاقا دم درب نقاره‌خانه سقاخانه‌اى است كه از عدم مواظبت و تعمير خم شده و تعظيم مىكند . ديدم آئين بسته چراغان مفصلى نموده‌اند ، همانطور دكاكين جنب آن را و اين جمعيت آنجا ايستاده زن و مرد عابر سبيل پر شده و همه خنده مىكنند . رسيدم ديدم يك آدمى را سوار الاغ كرده‌اند . يك ماسك بسيار غريبى به صورت اوست كه دو لپ او به قدر دو هندوانهء ورامين ، دهان بىاندازه تو رفته ، يك سبيل مشكى چخماقى ، مولوى بر سر و يك پر شترمرغ جلوى مولوى ، يك بچه لباس سبز پوشيده فينه به سر و يك ماسك بسيار كوچك ضعيف ظريفى به صورت ، پشت سر عباس افندى ايستاده ( شبيه شيطانى كه پشت سر عمر سابقا بود كه به حمد اللّه اين عمل متروك شد و حالا عباس افندى قائم مقام دارد مىشود ) .\r\nگاهى يك نفر جمال مبارك را باد مىزد ، گاهى لاله را برابر صورت او نگاه مىداشتند كه درست مرئى شود . گاهى كه خيلى فحش مىدادند عباس افندى با چوب‌دست خود حمله به سمت جمعيت مىآورد كه پراكنده شده خنده مىكردند . شخصى بالاى سقاخانه رفت شروع به فحش و ناسزا و لعنت كرد . پس از آنچه كه بايد نگويد گفت به زير آمده و عباس افندى با جمعيت خود به سمت بازار گلبندك و سنگلج روانه شد .\r\nگفتند تا صبح اين بساط . . . در سنگلج و ساير محلات دوام داشت . اين ملت را آقاى صبا و دشتى و كريم رشتى مىگفتند قابل جمهورى است و ترقى كرده بايد جمهورى شود ! . . . « 1 »\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 7155 ","page_number":455},
  {"content":"\r\n\r\nدر تمام شهر امشب اين غوغا برپا بود و هر محله عباس افندى براى خود درست كرده بود .\r\n\r\nمعجز سقاخانهء شيخ هادى\r\nدوشنبه 4 - تفصيل معجز از اين‌قرار است . سقاخانه‌اى است در چهارراه مرحوم آقا شيخ هادى محلهء حسن آباد . سيدى متولى آن است كه از مردم پول گرفته يخ سبيل مىكند . سه روز قبل آنجا نشسته بود دو نفر مىگذشتند مىگويد براى حضرت عباس اين يخ را سبيل كنيد . يكى از آنها مىگويد اگر به راه عباس افندى بگوئى من تا پنج تومان هم مىدهم . سيد خشمگين شده مىگويد حوالهء اين حرف تو را به همان ابو الفضل نمودم .\r\nهمان آن چشمش كور مىشود .\r\nاما آنچه صحيح است اين است : سلطان ابراهيم خانى است در همان محله ، خانه و باغ و حمامى دارد . جمشيد نامى است شهميرزادى ( قصبه‌اى است در سمنان ) كه هم باغبان ابراهيم خان است هم تون تاب ( شهميرزاد بابى « 1 » بسيار دارد ) . اين جمشيد پس از آن‌كه عقيدة يا شوخيتا اين حرف را مىزند مىرود منزل اربابش اول آب‌پاشى مىكند .\r\nبعد اربابش مىگويد حمام را گرم كن . جمشيد پاى تون مىرود و آتش مىكند . شعله از سوراخ بالاى تونك بيرون آمده سر و صورت او را مىسوزاند ، چشمش هم مىسوزد و كور مىشود . خيليها هم اظهار رؤيت مىكنند و ديگر محل ترديد نيست .\r\nاينك آنچه كور ، شل ، عاجز ، مبتلا ناخوش در شهر است آنجا برده‌اند و جمعيت زن و مرد به حدى است كه از دويست نفر يك نفر دستش به سقاخانه نمىرسد . از كثرت دخيل ، چوب و تخته ، آجر و گچ سقاخانه هم ناپيداست و يك پارچه كهنه و پنبه شده است . امشب تمام گذرها ، دكاكين ، خيابانها چراغان [ شده 
  ] . قدم به قدم مداح و بعضى فضاگاهها هم بساط روضه بود ، من‌جمله شاه‌آباد جلوى خانهء عميد الدوله .\r\nامشب نسبة دسته‌جات بچه و آن حرفهاى زشت و ركيك كمتر بود . خود بابيها هم دكاكين خود را بهتر از مسلمانها چراغانى نموده بودند . يهوديها محله و دكاكين خيابان لاله‌زار خود را از تقلب چراغان نموده بودند و فحش به عباس افندى مىدادند . گمان مىكنم اين ترتيب تا اول محرم باشد و امسال سه ماه روضه‌خوانى داشته باشيم . يك حكايتى است و من ديگر حال بيش از اين نوشتن را ندارم . نكته اينجاست دولتيها براى پايمال كردن خون عشقى ، ملتيها براى راسخ‌تر شدن عقايد مردم دامان به اين بساط\r\n\r\n\r\n","description":"","footnote":"\r\n( 1 ) - مؤلف غالبا به جاى بهائى لفظ بابى را استعمال كرده است .\r\n","page_name":" 7156 ","page_number":456},
  {"content":"\r\n\r\nمىزنند . كمك و همراهى مادى و معنوى مىكنند . بعضى از مردم مىگويند دولتيها اين حقه را براى قتل عشقى برپا كرده‌اند و به كلى قضيه دروغ و ساختگى است . چندين دسته هم به تحريك جلوى خانهء سردار سپه رفته همان حركات . . . را نمودند . امشب تا صبح باز صداى همهمه از شهر بلند بود .\r\n\r\nسخنان خالصىزاده\r\nخالصىزاده يك‌دفعه خدمت والاحضرت رسيد . روز ديگر خانهء سردار سپه رفت ، بعد منزل مدرس . خودش در منبر گفته بود به من گفت مردم از من چه مىخواهند . گفتم مردم از شما چيزى نمىخواهند ، اطرافيان خودت چيز مىخواهند و شما هى پول مىدهيد و هى دشمن براى خود علاوه مىكنيد . انشاء اللّه اصلاح مىشود . جمعهء ديگر حقايق را واضح‌تر مىگويم .\r\n« سياست » و جريدهء « قانون » را بدون جهتى توقيف كردند . محال است سردار سپه را بگذارند با مردم راه برود . تا زمينهء اصلاح چيده شد و با مدرس ملاقات كرد قتل عشقى واقع شد . تا خالصى آنجا رفت « 1 » دو جريدهء مهم اقليت و ملتى توقيف [ شد 
  ] .\r\n\r\nغزل\r\nخانهء عميد الدوله رفتم ، از آنجا بيرون دروازهء دولت خانهء بهاء السلطنه ، باز وعدهء فردا كرد . اين فردا تمام نمىشود . سيد درويشى آنجا بود حرف عشقى شد اين غزل را خواند من نوشتم .\r\n من كه خندم ، نه بر اين وضع كنون مىخندم * من بر اين گنبد بىسقف و ستون مىخندم\r\nخلق خندند به يك آبله رخسارى من * بَر رخ اين فلك آبله‌گون مىخندم\r\nتو به فرماندهء اوضاع كنون مىخندى * من به فرماندهى كون و مكان « 2 » مىخندم\r\nتو به بوقلمونى احزاب زمين مىخندى * من به حزب فلك بوقلمون مىخندم \r\n\r\n\r\n","description":"","footnote":"\r\n( 1 ) - يعنى با سردار سپه ملاقات كرد .\r\n( 2 ) - بايد به تلفظ عاميانه مكون خوانده شود .\r\n","page_name":" 7157 ","page_number":457},
  {"content":"\r\n\r\n هركس ايدون به جنونِ من مجنون خندد * من بر آن‌كس كه بخندد به جنون مىخندم\r\nبعد از اين من زنم از علم و ادب حاشا دم * من به هرچه بترِ علم و فنون مىخندم \r\n\r\nآمدن چند زردشتى از بمبئى و قتل عشقى\r\nتصادف عجيبى روى داده كه از نوشتن آن غفلت شد . ارباب فريدون مىگفت نه نفر از سرمايه‌داران بمبئى براى سياحت و كسب بعضى اطلاعات تجارتى و اقتصادى و تحقيق عميق در اين‌كه امنيت در ايران هست يا نيست و آنچه جرايد انگليسى مىنويسند حقيقت دارد [ يا نه 
  ] ، عزيمت ايران نمودند . چون تياتر « رستاخيز سلاطين ايران » را هم چند مرتبه در بمبئى به معرض نمايش آورده بودند مبلغى پول و بعضى هدايا هم جهت ميرزادهء عشقى همراه آورده بودند . قضاى آسمانى همان ساعتى كه اتومبيل زردشتيها از خيابان سپه وارد ميدان توپخانه شد درشكه‌اى عشقى تيرخوردهء نيمه جان را از خيابان لاله‌زار وارد ميدان نمود . بىاندازه اين زردشتيها كسل و افسرده شده آن روز از منزل بيرون نيامدند و صبح به تشييع جنازه حاضر شده چند شيشه هم عكس برداشتند .\r\n\r\nقلهك جاى جوانها\r\nسه‌شنبه نهم ذيحجه ، 24 سرطان - هوا به شدت گرم شده است . از بس كه عرق مىكنم نمىتوانم چيز بنويسم . آن نصفه زيرزمين را هم امسال ندارم . شب توى دالان روز توى اطاق مىخوابم ، جهنم واقعى . پول هم از هيچ‌جا نمىرسد كه اقلا يك ماهى آن خانهء دروازه قزوين بروم .\r\nچهارشنبه ششم - با هرمز ميرزا شمران رفتيم . افخم الدوله هم روز بعد آمد . دائى جان هم با انور الدوله بالاخانهء سالار [ اعتضاد 
  ] بود . بسيار بسيار خوش گذشت . يك شبانه‌روز دزآشوب خانهء حاج فخر الملك و حاج عز الممالك بوديم . روز جمعه قلهك رفتيم .\r\nبقدرى جمعيت بود كه عبور از خيابان وسط به كلى خطرناك بود . همان براى جوانها خوب است كه به آرزوى وصال ماهوشى باشند . ما عهد كرديم ديگر نرويم ، آبرومند نيست .\r\n\r\n","description":"","footnote":"","page_name":" 7158 ","page_number":458},
  {"content":"\r\n\r\n\r\nكوكوى نظاميها\r\nامروز به اصطلاح كوكو نظاميهاست ، آنچه چيز خوب است حق طلق آنها [ ست 
  ] .\r\nعيش ، عشرت ، اتومبيل خوب ، اسب خوب ، پارك خوب ، خانهء خوب ، پول خوب همه همه منحصر به اهل نظام است .\r\n\r\nكافهء ولىآباد و عكس مؤلف\r\nارمنى عكاس عكس بزرگ مرا كه كوچك آن در اين كتاب هست در وسط محفظهء شيشه گذاشته وسط باغ كافهء ولىآباد گذاشته ، بد نيست اسباب اشتهارى براى من مىشود . عصر دوشنبه ديروز به شهر آمديم .\r\n\r\nبه اسم بابى\r\nاوضاع روضه و چراغان باز اغلب محلها باقى بود . عميد الدوله ناله داشت كه تا ساعت شش شاطر حسين اشعار مىخواند و حرف مفت مىزند ، خواب و آرام را به من حرام كرد . اغلب مردم را توى كوچه به اسم بابى كتك مىزنند يا جلو گرفته [ مىگويند 
  ] لعن به باب و عباس افندى بفرست . احدى هم جرئت ندارد كلمه‌اى حرف بر خلاف اين ترتيب بزند . خود آژان مشوق است .\r\n\r\nمقالهء سياست اسلامى\r\n« سياست اسلامى » قلمى دارد كه من تا امروز در جرايد ايران نديده‌ام . شمارهء 21 تا 24 آن حقيقة خواندن دارد . در تحت عنوان « اقبال و ادبار » مقالاتى نوشته كه بايد آدم حفظ كند . افسوس گرما مهلت درج نمىدهد . بالاخره مىنويسد سردار سپه ، امروز ادبار شماست . ديگر آنچه بكنى به نظرها بد مىآيد ، چنانچه تا قبل از حمل آنچه مىكردى به نظرها خوب مىآمد . آن‌وقت از تواريخ امثله و ادله مىآورد . جعفر برمكى ، ابو مسلم مروزى ، ناپليون ، ديگران را نظير مىآورد . بايد خواند كه چه نيكو قلمفرسائى مىكند .\r\n\r\nازدواج حسين علاء - مهذب الدوله كفيل سفارت\r\nپنجشنبه 14 ذيحجه - شعاع الدين ميرزا خانهء ما بود . عصر اتفاقا خانهء عميد الدوله رفتيم . امروز مادهء اول امتياز نفط قرائت و تصويب شد . كاغذ مفصلى از عين الملوك رسيد . مهذب الدوله كارت پستالى از نيويورك كه به مشايعت آقاى علائى رفته بودند\r\n\r\n","description":"","footnote":"","page_name":" 7159 ","page_number":459},
  {"content":"\r\n\r\nفرستاده بود . علائى ، مىگويند در پاريس دختر ناصر الملك را گرفته و بعد از چندى توقف در سوئيس خواهد آمد . فعلا سفير معين نشده و مهذب الدوله كفيل سفارت است .\r\nكنفرانس لندن افتتاح شده رئيس الوزراهاى دول متفقه جمعند تا قرار حل مسائل آلمان و تأديهء قروض او را بدهند . يك نفر هم از جانب دولت امريكا حكم است [ كه 
  ] قصور آلمان را كه در تأديهء قروض ثابت نمودند حكميت كند .\r\nحكايت سينه [ زدن 
  ] و سقاخانه به اصطلاح عوام ريش درآورده و بىمزه شده باز دست برنمىدارند .\r\n\r\nكشته شدن ايمبرى و امتياز نفت\r\nجمعه 15 ذيحجه ، 28 سرطان - عصر كه بيرون رفتم مشهدى اكبر لله آقا گفت قونسل امريكا كه براى برداشتن عكس سقاخانه آنجا رفته بود با يك نفر از همراهانش به قتل رسيد . سبحان اللّه ديروز مادهء اول امتياز قرائت و تصويب [ و 
  ] امروز قونسل كشته مىشود .\r\nمسئله بقدرى اهميت داشت كه فورى با حاج افخم الدوله حركت كرديم . او رفت براى تحقيق ، من خانهء عميد الدوله . در بين راه هركس با هركس يا چند نفر مشغول نجوا و اين گفتگو بودند و از سيماى هركس آثار بهت ، وحشت و اندوه هويدا بود .\r\n\r\nحاجى واليه\r\nنزديك شاه‌آباد امير نصرت به من رسيد . گفت خبر دارى گفتم نه . گفت حاجى واليه زير درشكه رفته و او را خانهء امير امجد پسرش بردند ( در ميدان مخبر الدوله ، خانهء نصر الملك [ كه 
  ] بيع شرط آنهاست و منزل دارند . حاجيه واليه هم از محكمهء طبيب به آنجا مىرفت درشكه به وى تصادف نموده به زمين مىزند . چند نفر زن و كسبهء ميدان كمك كرده خانم را داخل حياط مىكنند ) . نزديك بود و فورى رسيدم ، به حمد اللّه مخاطره نداشت . قبل از ظهر واقعه روى داده بود . فورا حاج عز الممالك را در مجلس خبر مىكنند دكتر امير اعلم را همراه مىآورد و مشغول بستن جراحات و معالجه مىشوند .\r\nجلوى مال‌بند به شاهزاده خورده [ او را 
  ] به زمين پرتاب نموده است . معتضد السلطنه ، عماد السلطنه ، حاجى افخم ، حاج عز الممالك همه آمدند .\r\n\r\n","description":"","footnote":"","page_name":" 7160 ","page_number":460},
  {"content":"\r\n\r\n\r\nقتل ايمبرى\r\nقتل قونسل محقق است و مشغول دستگيرى مرتكبين و غيره شده‌اند . فورى بساط سقاخانه‌ها و مجالس روضهء گذرها را برهم زده و برچيدند . مردم از هر طبقه به اين كار بد مىگويند . نظير آن پس از قتل سفير روس - كه آن هم تقصير با خودش بود و معلوم هم شد - ديگر همچو واقعه در سرتاسر مملكت ايران رخ نداده بود ، حتى در انقلاب مشروطه ، حتى در چند سال جنگ بين المللى و اين‌همه انقلاب و اغتشاش و تحريكات ممالك متخاصم كه سگ در ايران صاحب خود را نمىشناخت . دو ساعت قبل از ظهر قونسل به سقاخانه مىرود چهار بعد از ظهر تلف مىشود . همراهش هنوز زنده است .\r\nرئيس الوزراء شهر است .\r\n\r\nكشتن قزاق\r\nغروب منزل آمديم . دو نفر قزاق يك نفر قزاق ديگر را براى دستگيرى تعقيب مىكردند . در سيد اسمعيل ، تا مىخواهد وارد بست بشود يكى از آن مأمورين وى را هدف گلوله مىكند ، جابه‌جا جان مىدهد . همه را [ به 
  ] كميسر [ ى 
  ] جنب خانهء ما ( كميسارياى بازار ) آورده بعد ادارهء قشونى بردند .\r\n\r\nاستتار : روش ايران\r\nحكايت تازه و واقعهء عجيبى روى داده است بايد منتظر نتايج سوء آن بود . اينها وقايع ساده نيست . منتهى ما چون داخل دسايس و انتريگ نيستيم مجبورا ساده تلقى بايد بكنيم . مطلب هم در ايران و طهران هيچ‌وقت كشف نمىشود ، يعنى كشف اين نوع مسائل به عهدهء جرايد مملكت است كه در مملكت ما به كلى عكس آن است كه [ بنا به 
  ] استتار باشد .\r\n\r\nشنل ماهوت آبى\r\nدوشنبه 18 شهر ذيحجه ، 30 سرطان ، عيد غدير خم - براى عرض تبريك گلستان رفتيم ، تا ختم سلام بودم . رئيس الوزراء باطنا خوشحال بود كه معاندين خود را دستگير نموده است . در اين گرما كه عرق مثل آب مىچكد شنل ماهوت آبى دوشش بود .\r\nعميد الدوله و معتضد السلطنه را ناهار منزل آوردم . تا عصر به صحبت گذشت .\r\n\r\n","description":"","footnote":"","page_name":" 7161 ","page_number":461},
  {"content":"\r\n\r\n\r\nقتل ايمبرى\r\nبرويم سر داستان قتل قونسل امريكا . آنچه شنيده و تحقيق كردم . از باطن قضيه خدا آگاه است و آنهائىكه داخل توطئه بوده‌اند . اسم قونسل رابرت هوتينى ايمبرى . سنش بيست و هفت ، خوش‌سيما ، تازه زن گرفته بود و تازه ايران آمده بود . بسيار نسبت به ايران خوش‌بين بود . در جنگ بين المللى ماژر بود . منشى ، مستر ملين سيمور تبعهء امريكا در كمپانى نفط جنوب مستخدم بود . چند ماه قبل مرتكب خيانتى شده بود محكوم به هجده ماه توقف طهران و خدمت قونسلگرى شده بود .\r\nدر آخر خيابان قوام السلطنه آنجا كه به خيابان نادرى تلاقى مىكند عمارت دومرتبهء قشنگى است ملكى اوادس ارمنى قزوينى ( تاجرباشى سابق روس ) . پنجره‌هاى اين عمارت شمالا به خيابان نادرى و مشرقا به خيابان قوام السلطنه باز مىشود . مرتبهء فوقانى آن را قونسل ساكن بود ، تحتانى را خود آوادس . سه ساعت به ظهر جمعه مانده به اصرار و ابرام مستر سيمور ، قونسل دوربين عكاسى را برداشته به اتفاق سيمور و يك ارمنى و يك نفر ايرانى مستخدم سوار درشكهء كرايه‌اى شده يك سر به سقاخانه مىرود كه تا منزل خودش چندان مسافتى نيست . جمعيت زن و مرد و بچه زياد بود . دوربين نصب مىكند كه عكس بردارد . به او مىگويند زن آنجا نشسته عكس برنداريد ، گوش نمىدهد .\r\nباز به ملايمت مىگويند برنداريد . اين دفعه دوربين را عقب‌تر برده و در محل بلندترى مىگذارد . كلاه جلو دوربين نگاه مىدارند . زنها قدرى قال مىكنند . باز منصرف نمىشود .\r\nپسرهء گردوفروش نزديك بوده بلند مىشود و دست جلو دوربين نگاه مىدارد . اين دفعه قونسل خشمگين‌تر مىشود . با چوب يا با دست پسره را مىزند . در اين بين سيدى فرياد مىكند با اين اسباب مىخواهد زهر داخل آب سقاخانه كند . مردم بعد از اين صدا هيجان مىآيند . كم‌كم جلوتر مىروند و اطراف آنها را مىگيرند . دو آژان و يك نظامى فقط آنجا بود . تا مردم مىخواهند حمله‌ور شوند و شايد چند مشتى هم ردوبدل شده باشد ايمبرى و سيمور و آن ارمنى را ميان درشكه انداخته و به درشكه‌چى امر مىكنند به عجله ببرد .\r\n\r\nطرز قتل\r\nمردم عقب درشكه فريادكنان مىروند ( حالا چه مىشود كه از خيابان عمومى پرجمعيت درشكه را مىبرند معلوم نيست ) . درشكه به تاخت وارد خيابان سپه مىشود كه هميشه مملو جمعيت [ است 
  ] و در دو سمت هم دكاكين زياد دارد . صدا به صدا\r\n\r\n","description":"","footnote":"","page_name":" 7162 ","page_number":462},
  {"content":"\r\n\r\nمىرسد . دسته‌دسته درشكه را تعقيب مىكنند . در اين بين موتورسيكلت سوارى مىرسد . درشكه را دنبال و متصل فرياد مىكند زهر داخل سقاخانه كردند . دم درب بزرگ ميدان مشق آژانها جلوگيرى مىكنند ببينند چه سانحه‌اى روى داده . گارد نظامى دم ميدان و نظاميان ديگرى كه متصل در اين خيابان هستند با [ مردم 
  ] شهرى حمله به درشكه مىآورند . اول درشكه‌چى به زمين مىافتد . بعد آن ارمنى بيرون پريده چوب‌دست يك نفر را گرفته جنگ و گريز فرار مىكند . مىمانند همان دو امريكائى . زيرا غلام قونسلگرى از همان سقاخانه فرار نموده بود . نظميه نزديك اينجاست ، درب كميسارياى پليس سوار و مريض‌خانهء نظميه اول خيابان جليل‌آباد است . تا درب ميدان فاصله‌اى ندارد . آژان زياد جمع مىشود و به هر شكل بوده هردو را با حال مجروح داخل يك اتومبيل گذرى مىكنند و به سمت همان حياط كميسارياى پليس سوار مىروند . نظامى و شهرى تعقيب مىكنند . با اتومبيل داخل نظميه شده ضربتهاى شديد زياد از شوشكه و سرنيزه ، چوب ، سنگ ، چاقو ، كارد اينجا به قونسل و رفيقش وارد مىشود تا روى تخت خواب مريض‌خانه . مىگويند آنچه داخل نظميه شده بود دستگير كرديم . ليكن اينطور نيست .\r\nآخر كار چند نفرى را گرفتند . آن قزاقى كه دم سيد اسمعيل كشته شد يكى از ضاربين بود كه تعقيب كردند . چون مىخواست داخل بست شود مقتول نمودند .\r\n\r\nهفتاد تا يكصد و سى زخم\r\nميرزا حسين خان افخم الملك كه مترجم مستر رنر مستشار بلديه است مىگفت ما مهمان وزير مختار بوديم در الهيه . بعد از ناهار گرم صحبت بوديم كه خبر اين واقعه رسيد . فورا سفير و سايرين به سمت شهر حركت كردند . رنر به من حكايت كرد ما كه وارد شديم خانمش هم رسيد . روى تخت مريضخانهء نظميه افتاده بود . زنش گفت مرا مىشناسى گفت بله . بعد ايمبرى خطاب به زنش كرد سلامتى . گفت آرى . مجددا ماژر ايمبرى گفت رجوع به دكتر « پاكرو » كن ( دكتر مريضخانهء امريكائى ) . چشمش را بر هم گذاشته و از دنيا رفت . بعد دكترها امتحان نمودند ، با ريون ايكس عكس برداشتند آنچه گفتند از هفتاد تا يكصد و سى زخم برداشته بوده . بيشتر آن شوشكه و سرنيزه بوده است . سيمور كه همه مىگويند مرد شريرى است و كاش او به قتل رسيده بود سخت مجروح شده . هنوز دكتر خبر خوشى از حيات او نداده است .\r\n\r\n","description":"","footnote":"","page_name":" 7163 ","page_number":463},
  {"content":"\r\n\r\n\r\nگرفتن خالصىزاده و حسن ناخون سياه\r\nتا پاسى از شب رفته رئيس الوزراء در نظميه بود و تا صبح آژان و قلعه‌بيگى مردم را دستگير كردند . از خالصىزاده گرفته تا حسن ناخون سياه چاله‌ميدانى و شاطر جواد شاه‌آبادى .\r\n\r\nتشييع جنازه\r\nروز شنبه پنج بعد از ظهر جنازهء قونسل را حركت دادند . من با دائى جان به تماشا رفتيم ، از كليساى امريكائيها . ( مدرسه و كليسا بالاى وزارت جنگ در همان خيابان قوام السلطنه است ) . يك دسته سوار پليس با شمشيرهاى كشيده جلو بود ، بعد دو دسته سرباز پياده از دو سمت خيابان ، سپس يك دسته موزيك پياده كه مترنم بود ، پشت موزيكانچى جنازه در كالسكهء نعش‌كش بود كه هيچ زينت حتى شاخه سبزى هم نداشت . فقط پارچهء تابوت زربفت بود . پشت جنازه اتومبيلى بود كه زنش غرق سياه با دو خانم ديگر نشسته بودند . آن‌وقت اتومبيل سفير امريكا بود كه با دو نفر اعضاء سفارت سر برهنه نشسته بودند . بعد اتومبيل وزراى ما بود كه در اين گرما جبه‌هاى ترمه پوشيده و به واسطهء ضيق مكان روى هم افتاده بودند . بعد ساير سفرا و كور ديپلوماتيك ، بعد رئيس نظميه و امنيه . متفرقه در همان كليسا جمع بودند . مشايعت نكردند . جنازه را اكبرآباد به قبرستان امريكائيها و انگليسها بردند امانت بگذارند . رئيس الوزراء تا دم وزارت جنگ پياده آمده از آنجا به وزارتخانهء خود رفت .\r\n\r\nيادداشت سفرا\r\nصبح شنبه سفراى دول خارجه در سفارت‌خانهء ييلاقى تركيه جمع شده نوتى را كه به دولت ايران نوشته بودند امضاء و روانه نمودند . مضمون آن تا امروز معلوم نشده است .\r\nرفتيم خانهء عميد الدوله ، شعاع الدين ميرزا آمد . پس از آن‌كه فهميد ما به تماشاى حمل جنازه رفته بوديم جوياى تفصيل آن شد . گفتيم نظامى چه بود ، موزيك چطور .\r\nآن‌وقت گفتم از هر محلهء شهر هم دستهء سينه زن با علم و كتل آمده بود و نوحهء خوبى هم ترتيب داده بودند . سرى حركت داده و گفت هيچ ضرر نداشت ، اظهار اسف و قدردانى نموده‌اند .\r\n\r\n","description":"","footnote":"","page_name":" 7164 ","page_number":464},
  {"content":"\r\n . \r\n","description":"","footnote":"","page_name":" 7165 ","page_number":465},
  {"content":"\r\n\r\n\r\nحكومت نظامى\r\nصبح يكشنبه اعلانات به در و ديوار ملصق شد شهر و اطراف آن نظامى ، حاكم مرتضى خان سرتيپ رئيس تيپ پياده مركز .\r\n\r\nنوت سفرا\r\nسه‌شنبه 19 ذيحجه - آنچه معروف است چند نفر آژان و دو صاحب منصب در اين قضيه سخت مجروح شده‌اند . « نوت » سفرا را ديدم و اين اول بارى است كه شوراى سفرا در ايران منعقد [ شده 
  ] و « نوت » داده است . پس از تعجب كه روز روشن وسط شهر چنين واقعه‌اى بدون سابقه رخ داده مىنويسند حتى نظاميان شركت داشته و توى عمارت نظميه بيشتر ضرب وارد شده . قواى تأمينيه نخواستند يا نتوانستند ممانعت كنند ، طورى كه يك تير خالى ننمودند . ما تعقيب مرتكبين و امنيت اتباع خارجه و صيانت اقليت مذاهب را شديدا از دولت ايران تقاضا داريم .\r\n\r\nجواب دولت ايران\r\nجواب دولت ايران خيلى ملايم است . پس از اظهار تأسف و تألم مىنويسد بىاحتياطى از جانب خود قونسل شده است كه در يك هيجان ملى بدون اطلاع به پليس داخل شده . هميشه جان و مال اتباع خارجه در ايران مصون بوده ، صيانت مذاهب محترم [ است 
  ] حتى در قانون اساسى ايران تصريح شده . چنانچه وكيل هم در مجلس شوراى ملى دارند . مرتكبين دستگير و البته من‌بعد هم هركسى طرف سوء ظن واقع شود دستگير خواهد شد . اشخاصى هم كه وارد نظميه شدند همگى دستگيرند .\r\nروز ديگر كه در سفارت عثمانى و حضور سفرا اين جواب قرائت شد سفير روس پيشنهاد نمود كه جواب دولت ايران كافى است و خوب است ختم شورا تصويب شود .\r\nهمگى تصديق نمودند . دولت روس به كلى با سردار سپه همراه شده . به غير آن بود .\r\nخالصىزاده و بسى اشخاص ديگر را نمىتوانستند گرفته و تبعيد كنند .\r\n\r\nمقصود از قتل ايمبرى\r\nاما در اطراف اين قضيه چه مىگويند ، فى الجمله درج مىشود . مىگويند دولت قتل عشقى را فراهم كرد ، از اين طرف اقدامات سوئى شود شهر را نظامى و مخالفين را دستگير كنند ، اين كار نشد قضيهء سقاخانه به ميان آمد . كمكها شد بلكه چند نفر بابى يا به\r\n\r\n","description":"","footnote":"","page_name":" 7166 ","page_number":466},
  {"content":"\r\n\r\nعنوان بابى كشته شود . آن را هم شب دوم مردم حسّ كردند و جلوگيرى شد . تهيهء قتل يك نفر اروپائى را ديدند . قرعه به نام اين بيچاره افتاد كه اهميتش از همه بيشتر بود .\r\nفورى شهر نظامى و اوضاع بگيربگير شد . شيخ عبد الحسين خرازى يا خالصىزاده يا چاله‌ميدانى ، شاه‌آبادى ، سنگلجى چه ربط و چه مناسبت با قتل قونسل داشت كه در چهارراه شيخ هادى واقع است . يك قلم چهل نفر [ را 
  ] از شاه‌آباد دستگير نموده‌اند .\r\nجماعتى را هم‌عقيده اين است كه اين قتل به توسط سفارت انگليس واقع شده كه عمل نفط از بين برود . آن‌روز 15 ذيحجه بود و همان‌روزى است كه حاجى وزير وظائف آستانه گفته است اول شكست و بدبختى سردار سپه شروع مىشود ، ليكن على الظاهر پيشرفت مقاصد او هويداست . تا بعد چه شود .\r\n\r\nخانهء مدرس\r\nعصر خانهء عميد الدوله رفتم . افخم الدوله خانهء مدرس رفته [ بود 
  ] و بعد آنجا [ آمد 
  ] .\r\nمىگفت تا پنج نفر شديم نايب كميساريا آمد و گفت عده از چهار گذشت . مدرس خيلى زود يكى را خارج كرد . آژان و نظامى اطراف خانهء مدرس زياد بود . مدرس گفت باز يك نهضت ملى مثل دوم حمل لازم است . اما همه سردسته‌ها و متنفذين اصناف دستگير و تبعيد شده‌اند . مگر تازه‌اى روى كار بيايد . سردار سپه با يك ملت دارد طرف مىشود و به عقيدهء بسيارى از مطلعين غلط و خطا مىرود . به جاى حفظ مردم دشمنى با مردم مىكند . سعدى در اين باب خوب گفته :\r\n گوسفندان كه ايمنند ز گرگ * در بيابان ز حفظ چوپان است\r\nگرگ اگر در لباس چوپان رفت * واى بر حال گوسفندان است \r\nهوا به شدت گرم شده متصل عرق جارى است .\r\n\r\nشمران\r\nدوشنبه 25 ذيحجه ، روز چهارشنبه 20 ، اول اسد - تجريش رفتم . هوا خوش ، آب زياد ، واقعا انسان پول داشته باشد و شمران نرود از زمرهء حمقا محسوب است . شب جمعه حاجى آقا و شعاع الدين ميرزا بالا آمد [ ند 
  ] . روز جمعه هم معتضد السلطنه تشريف آورد .\r\nعميد الدوله هم از شهر آمد . روز بسيار خوشى در چادر سرآسيا به سر برديم ( به ياد گذشته ) . قلهك و تجريش جمعيت زياد مىشود . امسال اتومبيل زياد است . كمپانى راه‌آهن هم دو اتومبيل بزرگ راه انداخته كه سر ساعت معين از شهر به شمران و از شمران به شهر مىرود . نفرى پنج هزار تا قلهك ، شش قران تا تجريش « تاكس » آن است .\r\n\r\n","description":"","footnote":"","page_name":" 7167 ","page_number":467},
  {"content":"\r\n\r\nغروب من و معتضد السلطنه دزآشوب خانهء سالار [ اعتضاد 
  ] رفتيم . عميد الدوله دربند خانهء بهاء الدوله ، شعاع الدين ميرزا ولنجك . افخم باغ ماند .\r\n\r\nپل فرهاد ميرزائى ( تجريش )\r\nشنبه خانهء فخر الملك مهمان بوديم . عصر من ديدن قمر الدوله جعفرآباد رفتم . جاده را به پول بلديه و زور سردار سپه [ و 
  ] ميانجيگرى آقا محمد جواد [ گنجه‌اى 
  ] وسيع مىكنند . بسيار خوب خواهد شد . پل گوگل « 1 » تجريش را هم وسيع مىكنند ، در حالىكه پل فرهاد ميرزائى وسط ده خراب شده و اقدامى در ساختن آن هيچ كسى نمىكند . يك نفر صاحب خير نيست كه اقلا با پول خودش بسازد ، حتى پدر من كه سالهاست در تجريش آب و خاك دارد . زنش مادر نوشيروان ميرزا هم تجريشى است . ما سه برادر مكرر در اين باب به شاهزاده اصرار ، ابرام ، حتى صحبت را به جاى بد رسانديم . باز امسال را به سال ديگر وعده دادند و سال ديگر را به سال بعد .\r\n\r\nلوله‌هاى حضرت اشرف - تملقهاى آقا محمد جواد\r\nوارد باغ شدم نوكر قمر الدوله گفت تشريف ندارند . آقا محمد جواد كه نزديك در جلوى حوض جديد البنا ايستاده بود سلام كرد گفت شاهزاده تشريف ندارند . بنده براى پذيرائى حاضرم . جلو آمده دست داد و گفت فوارهء اين حوض بيست و پنج ذرع خواهد پريد و در شمران نظير ندارد . اين لوله‌هاى آهن را هم حضرت اشرف مرحمت فرموده‌اند . با دست خود اشاره به يك صف لوله‌هاى آهنى كه در يك سمت حوض گذاشته بودند نمود . من گفتم انشاء اللّه مبارك است ، خيلى خوب خواهد شد . بعد دست خود را به تخفيف روى شانهء من گذاشته و بنا كرد از حضرت اشرف تعريف كردن . واقعا ايران را منظم كرده ، واقعا امنيت بخشيده ، همه كس راضى شاكر ، خداوند عمرش بدهد ، اعدائش را سزا بدهد ، چه و چه ، چاپلوسى زياد . من از اين‌كه دست خود را روى شانهء من گذاشته بود بدم آمده بود . گفتم آقا محمد جواد اگر قبل از آن‌كه بگوئى اين لوله‌هاى چدن را حضرت اشرف به شما مرحمت كرده تعريف مىكردى شايد من وقعى به حرف و تعريف تو مىگذاشتم . اما حالا خير ، آنچه بگوئى محض خاطر اين لوله‌هاست كه در طهران به دست نمىآيد . گفت نه و الّا حقيقت گفتم . پول اين لوله‌ها را هم خواهم داد .\r\n\r\n\r\n","description":"","footnote":"\r\n( 1 ) - ( - گاوگل ) نام ميدانكى در مدخل بازار تجريش از سمت شمال غربى ( ا . ا . ) .\r\n","page_name":" 7168 ","page_number":468},
  {"content":"\r\n\r\n\r\nجواب به آقا محمد جواد گنجه‌اى\r\nگفتم تو بميرى باور كردم . خير آقاى گنجه‌اى ايران نظم نگرفته . اگر از چنگال چهار تا دزد مردم نجات يافته‌اند گرفتار سىهزار نفر دزد غارتگر رسميت‌دار شده‌اند . نه آزادى براى كسى باقىمانده ، نه مال ، نه عصمت ، نه عفت . همه در يد اقتدار گروه نظامى است .\r\nخبر از بيرونها ندارى . گفت شما اغماض مىكنيد ، تعصب به خرج مىدهيد . همه مردم راضى هستند . گفتم من يك ناراضى . وانگهى من اينجا نيامدم از اين حرفها با شما بزنم .\r\nباز روده‌درازى كرد . من واقعا خشمم گرفت گفتم اين مردم ايرانى هستند و با رئيس الوزراى خودشان گفتگو دارند ، چه ربط به عالم شما دارد . به لهجهء تركى گفت پس من كيم . گفتم شماها ، بگويم اهل گنجه ، قفقازى ، رعيت روس . اين حرف مثل صاعقه بود كه به مغز آقا محمد جواد اصابت نمايد . با التهاب تمام گفت من من ايرانى نيستم ، پس چيم . گفتم شرح دادم گنجه‌اى ، گنجه‌اى ، رعيت روس ، رعيت روس ، بولشويك .\r\n\r\nمسجد سر راه\r\nديگر آقا محمد جواد نتوانست مدافعه كند . گفت خيلى خوب پس حالا بفرمائيد توى چادر چاى ميل كنيد . گفتم حرف حساب همين بود . بفرمائيد . رفتم در چادر . اينجا هم ساكت نشد . بناى رفع و رجوع حرفها را گذاشت و متصل با دست خود نشان مىداد حضرت اشرف آنجا نشسته بود ، من اينجا كه شما نشسته‌ايد ، سيد ابوتراب آن گوشه .\r\nقسمها مىخورد من مسلمانم و هر كارى بكنم براى مزيد شوكت اسلام است . شاهزاده به ارواح پدرم تا گنبد امامزاده قاسم را مىبيند چنان تعظيم مىكند كه سرش به زمين مىخورد . گفتم با اين همه مسلمانى چرا مسجد جلوى باغ شما را خراب كرده جزو جاده كند . آقا محمد جواد آتش گرفت گفت اين مسجد نبود جاى فسق بود . آقا سيد ابوتراب اذن داد ، من هم از باغ خودم مسجد ديگرى مىسازم . گفتم اسمش كه مسجد بود . سيد ابو تراب هم اذن نداده و هيچ‌وقت نمىتواند بدهد . شما هم اگر هزار مسجد بسازيد ربط به آن نخواهد داشت . تغيير كلام داد و گفت حالا اين جاده بد شده است ، گفتم نه . اما خوب بود از كيسهء خودش خرج مىكرد نه از پول بلديه و جيب شما و من . گفت شب به شب پول عمله‌جات را من مىدهم . خانه و باغ هركس را هم خريديم پول داديم . دربند احيا شد ، بهشت شد . گفتم البته با پول ما و ملك ديگران .\r\n\r\n","description":"","footnote":"","page_name":" 7169 ","page_number":469},
  {"content":"\r\n\r\n\r\nآيرم\r\nدر اين بين داماد من آمد . معلوم شد ملك دعوائى رشت حضرات را سرتيپ محمد حسين خان « 1 » يا اقوام او از طرف اجاره كرده و چندين مأمور نظامى رفته ملك را تصرف كند . داد از نهاد آقا محمد جواد برآمد و فورى بناى شكوه و شكايت را از سرتيپ محمد حسين خان گذاشته و نويد به خودش مىداد صبح به سردار سپه چنين و چنان شكوه مىكنم .\r\n\r\nزورگويى آقا محمد جواد\r\nبراى رفتن برخاستم . با من همراهى كرد و توى جاده هى نشان مىداد اين تكه را آنقدر خريدم ، اين خانه را به اين مبلغ قباله كرديم ، آن باغ را در گفتگو مىباشيم . در اين بين نظر ما به يك دسته عمله‌جات افتاد كه تا آقا محمد جواد را ديدند صف كشيده و در كمال ادب ايستادند . آقا محمد جواد اعتنائى نكرد و گرم صحبت بود . يك‌مرتبه صداى عمله‌جات بلند شد ارباب شش روز است يك شاهى به ما مزد نداده‌اند ، آخر ما خرج داريم ، شام داريم ، ناهار داريم . اگر هم سركار حاضر نشويم وكيل‌باشى به ضرب شلاق ما را به سر كار مىآورد . آقا محمد جواد حال سكته برايش دست داد و با زحمت زياد گفت اين خانه را پنجاه تومان علاوه از قيمت داديم ، به سر خودت شاهزاده همه را پول داديم ، پول ، پول . گفتم بله اما ممكن است به مردم پول داد ليكن راضى نباشند كه خانهء آنها را از دستشان گرفت ويلانشان كرد . گفت نه چرا . جمعى پشت سر ما از همين اشخاص ارباب رجوع مىآمدند و يكى از ميان آنها بلند گفت قربان دهنت بروم . شاهزاده من يكى از همانها هستم كه هزار تومان به من مىدادند ميل نداشتم يك اطاق خانه‌ام را خراب كنند . آقا محمد جواد از اين شهود غيبى در حضور من با حرفهائى كه زده بود ديگر مستأصل شده گفت من خسته شدم عرق كردم مرحمت شما زياد برگشت و رفت .\r\nجمعه 22 - عميد الدوله ، دائى جان ، شعاع الدين ميرزا مهمان ما بودند . افخم الدوله هم بود . ناهار خوبى از اندرون حضرت و الا دادند و تا عصر خوش و خوب و به ياد گذشته در اين مكان سرآسيا بوديم . يكشنبه شهر آمدم . هوا به شدت هرچه تمامتر گرم شده است . خانهء من كه مثل قفس مىماند و سخت‌تر از هركس مىگذرد . محض خاطر زينب و بچه‌ها هيچ شكايت نمىكنم ، بلكه باعث تحمل و تسكين آنها بشود .\r\n\r\n\r\n","description":"","footnote":"\r\n( 1 ) - سرتيپ آيرم .\r\n","page_name":" 7170 ","page_number":470},
  {"content":"\r\n\r\n\r\nاستيضاح\r\nسه‌شنبه 26 - حزب اقليت پيشنهاد استيضاحى نموده است . مواد آن سه فقره است :\r\nپلتيك خارجى - داخلى - امنيت داخله . اما عقيدهء بيشتر مردم اين است كه پيشرفت ندارد .\r\n\r\nروضه - سياست\r\nاعلانى منتشر شده است از طرف حاكم نظامى كه وعاظ و روضه‌خوانها در محرم نبايد از پلتيك صحبتى بنمايند . هركس بر خلاف اين حكم عمل كند مجازات داده خواهد شد .\r\n\r\nحاكم نظامى : مرتضى خان [ يزدان پناه 
  ]\r\nبد نيست ما حاكم نظامى خودمان را معرفى كنيم . كار نداريم به اينكه تربيت در مدرسهء قزاقخانه شده ، صاحب منصب قابلى است ، جنسا هم آدم خوب . پدرش چندان معروف در نزد اصحاب حل و عقد نيست . آنها كه بصيرت به حال او دارند اسمش را كريم آقا معروف به « كريم دايره‌زنگى » مىگويند . از روزى هم كه پسرش به نوائى رسيده كريم را با يك مؤونه به عتبات عاليات فرستاده مجاور باشد و از گناهان خود توبه نمايد .\r\nبرويم سر مادرش . ناصر الدين شاه چنانچه رسمش بود از هرجا زنى بگيرد از حضرت عبد العظيم هم عيالى اختيار كرد ، اسمش صغرا خانم [ بود 
  ] . اين زن صاحب دخترى شد ملقب به اختر الدوله . با آن تفصيلات اين دختر را براى عزيز السلطان عقد و عروسى كردند . در همين بهارستان - كه فعلا شوراى ملى است - دست به دست هم پدر من داد .\r\nقضا را شب سردى بود كه با نهايت زحمت به تماشا رفتيم . حضرت و الا هم آن شب سرما خورده و چند روز مبتلاى آن بود . اين صغرا خواهرى داشت اسمش محترم خانم .\r\nبسيار بسيار آواز خوبى داشت . نزد اختر الدوله همشيره‌زادهء خودش آوازه‌خوان بود . در مجالس عيش و نوش كه عزيز السلطان دايما تدارك مىكرد حاضر و ناظر [ بود 
  ] . تا آن بساطها برچيده شد اختر الدوله طلاق گرفت . پس از چندى زن على خان ارشد الدوله شد . بعد از فوت على خان ارشد الدوله در ورامين كه همه مىدانند اختر الدوله منزوى شد و به مدت كمى اين دنيا را وداع گفت . اختر الدوله باكمال بود و خط بسيار خوشى داشت . محترم خانم يك پسر و دو دختر داشت . پسرش همين مرتضى خان سرتيپ رئيس گارد و حاكم نظامى طهران است كه درست از احوالات او مسبوق نيستم . اما دو\r\n\r\n","description":"","footnote":"","page_name":" 7171 ","page_number":471},
  {"content":"\r\n\r\nهمشيره‌اش لقا خانم و « 1 » كه همشيرهء من عزيزه خانم براى اين‌كه جنب باغ نظاميه منزل داشتند مىشناسد كه . . . تا قبل از ترقى فاحش برادرشان . امروز البته به مقاماتى رسيده و شوهرهاى خوب برايشان تهيه شده است .\r\n* * * 1343 پنجشنبه پنجم محرم الحرام - شمران رفتم و [ تا 
  ] روز دوازدهم آنجا بودم . سردار سپه شهر آمده بود . به همان ترتيب سال گذشته در جلوى شمس العماره در آن گرما و آفتاب مواظب دستجات سينه زن بود و به حمد اللّه اتفاق سوئى هم رخ نداد . دستهء نظامى هم به همان شكوه پارسال حركت كرده بود . اين دفعهء دوم است كه من محرم و عاشورا را در تابستان و تجريش مىبينم ، آن عهد جوان بودم حالا پير . خداوند خودش عاقبت من و همه را خير كناد . حضرت اقدس و الا سيم تابستان است . امسال زينب به واسطهء آن‌كه زيور خانم شمران و خانهء حضرت اقدس و الا نمىتواند بيايد لج كرده و شمران نمىآيد .\r\nعباس اين چند روز همراه من بود . بسيار بچهء معقول و آرامى است .\r\n\r\nييلاق\r\nدوشنبه 19 محرم - هوا به شدت گرم است و هركس بضاعت داشته باشد و ييلاق نرود ظلم فاحش به خود و خانوادهء خود نموده است . مردم كم شمران رفته‌اند . غالب باغات خالى است . براى ارباب و مالك هم باغات شمرانات و بال شده . خودشان يا استطاعت ندارند بروند يا در ادارات شغلى دارند كه نمىشود صبح بيايند و عصر بروند .\r\nمستأجر هم نيست . در مقابل مخارج سرايدار ، باغبان ، ماليات ، تعميرات به جاى خود باقى است كه در سال مبلغ گزافى مىشود . ييلاق همان قلهك شده است و آمدن عصرها تا پاسى از شب گذشته .\r\n\r\nاستيضاح و كتك خوردن سه وكيل\r\nاستيضاح روز 17 ماه موعدش بود . صبح مجلس منعقد [ شد 
  ] وزراء هم آمدند . اما عده براى مذاكرات كافى نشد و موكول به عصر شد . آقاى مدرس و حائرىزاده و كازرونى به اتفاق بيرون آمده پشت مسجد سپهسالار جلوى خانهء مرحوم ميرزا محسن\r\n\r\n\r\n","description":"","footnote":"\r\n( 1 ) - جاى اسم خالى است .\r\n","page_name":" 7172 ","page_number":472},
  {"content":"\r\n\r\nخان مشير الدوله كه راهى به سرچشمه و راهى از پشت بدنهء مسجد به خيابان امين حضور يا عين الدوله دارد . جمعى به اين سه نفر با چوب و سنگ حمله آورده . كازرونى پس از خوردن چند چماق با يك سنگ بزرگى كه به پشتش اصابت نمود به ميان خانهء مرحوم مشير الدوله افتاد . حائرىزاده هم بعد از خوردن كتك فرار به سمت خيابان عين الدوله كرد . آقاى مدرس يك دو تا مشت و چك خورده بود كه كسبه و عابر السبيل به حمايت برخاسته ضاربين را به قدر واقع كتك زدند و آقا را مشايعت تا خانه نمودند .\r\nآن‌وقت پليس هركدام را توانست گرفت و نظميه برد كه چرا حمايت نموده‌اند .\r\n\r\nنطق ملك الشعرا\r\nعصر شد مدرس به مجلس آمد . ليكن حائرىزاده و كازرونى به واسطهء كوفتگى كه از چوب و چماق و سنگ داشتند حاضر نشدند . اقليت در اطاق ديگر بود . مجلس منعقد شد ، نيامدند . رئيس به عقب آنها فرستاد . پيغام دادند با آن معامله كه صبح با ما شده چه جاى حاضر شدن و استيضاح است . مجددا به عقب آنها رفتند . ملك الشعرا از طرف آنها به مجلس آمد و شرحى از حكايت صبح و عدم امنيت خودشان و ترتيب بدى كه دولت حاضره براى حق‌گوئى اختيار كرده بيان كرد .\r\nنطق او را در آن چند جريده كه هست خيلى مختصر و خيلى ابتر نوشتند ، برعكس جواب سليمان ميرزا [ را 
  ] . مفاد حرفها اين‌كه با اين وضع ما نمىتوانيم استيضاح به عمل بياوريم . جمعى از وكلا گفتند پس استيضاح را پس بگيريد . گفت پس هم نمىگيريم تا موقعش و از مجلس رفت .\r\n\r\nنطق سليمان ميرزا\r\nآن‌وقت سليمان ميرزا شرحى از دولت حاضر نظم ، و امنيت مملكت بيان و تعريف نمود و اين منازعه هم در خارج مجلس شده البته وظيفهء دولت است ضاربين را تعقيب كند ، مجازات بدهد . بعضى اتفاقات ربطى به حرف حساب و استيضاح ندارد كه طفره مىزنند .\r\n\r\nرأىگيرى - گل‌باران\r\nبعد از ختم بيانات شاهزاده ، رئيس الوزراء فرمايشاتى فرمودند كه دولت نمىتواند آلت دست چند نفر خودپسند معلوم الحال بشود . مجلس رأى اعتماد خود را الساعه بدهد . رأى گرفتند و به اكثريت رأى اعتماد داده شد . رئيس الوزراء با ساير وزراء از\r\n\r\n","description":"","footnote":"","page_name":" 7173 ","page_number":473},
  {"content":"\r\n\r\nنقاشى صورت كازرونى از عز الممالك\r\nمجلس خارج شدند و در سرسراى عمارت جمعى از مردم اظهار بشاشت كرده تبريك و تهنيت گفته گل‌افشانى كردند . همين‌طور رئيس الوزرا ميان اين جماعت و جماعتى كه در فضاى باغ حاضر و تهيه شده بود غرق گل و ريحان تا دم اتومبيل خود مشايعت شد . آنجا هم جمعى سوار ركاب اتومبيل شده جمعى از دنبال مىدويدند . هى زنده باد ، هى مرده باد ، تا از پا و زبان افتادند . جمعيت برگشت به صحن بهارستان .\r\n\r\n","description":"","footnote":"","page_name":" 7174 ","page_number":474},
  {"content":"\r\n\r\n\r\nورود مدرس\r\nدر اين بين آقاى مدرس نمايان شد كه از سرسرا وارد فضاى جلوى عمارت مىشد .\r\nيك مرتبه تمام جمعيت صدا را به سلام و صلوات بلند كرده زنده باد آقاى مدرس ، زنده باد پدر ما و دست‌وپاى مدرس را بنا كردند بوسيدن . به همين طمطراق با سلام و صلواتى كه گوش مردم را كر مىكرد آقا را بردند تا خانهء خودش . چنانچه از صداى فرياد مردم تمام زن و بچهء خانه‌هاى سرچشمه بيرون آمده بودند كه ببينند چه خبر تازه و چه شخص نوظهورى وارد محلهء آنها شده است . اين است حال مردم شهر ما كه سنگ زنهاى كاشان هم به گردشان نمىرسند .\r\n\r\nتعزيه در باغ گنجه‌اى - جعفر آباد\r\nپنجشنبه 26 محرم ، پنجم درجهء سنبله - با شعاع الدين ميرزا شمران رفتيم از راه يوسف آباد . آقا محمد جواد فواره را ساخته به شكرانهء آن مجلس تعزيه‌خوانى تهيه كرده .\r\nچون باغ باصفائى است ، حوض و فواره به آن خوبى دارد ، از همه بهتر پله‌كانهاى سنگى آن است كه خانمها صندلىوار و راحت مىنشينند ، لذا بقدرى زن جمع مىشود كه ما فوق ندارد . تمام خانمها از شهر اتومبيل و درشكه اگر ندارند كرايه كرده براى تعزيه تشريف مىآورند . بلكه اغلب خانمها يكى دو شب موقتا در دربند خانه كرايه كرده و توقف مىكنند .\r\n\r\nباغ آقا رجب رختدار\r\nاين باغ در جعفرآباد مال آقا رجب رخت‌دار ناصر الدين شاه بود . بعد از فوت او مخروبه شد قوام الدوله پسر ميرزا عباس خان قوام الدوله خريد . مبلغها مخارج كرد . پس از فوت او ورثه قسمت كردند . قطعهء خوب قشنگ آن نصيب آقا محمد جواد شد . اين پله‌كانهاى سنگى از عهد آقا رجب است كه روى آن گلدانهاى گل مىگذاشتند و حالا از گل بهترها روى آن [ مىنشينند 
  ] .\r\n\r\nتعزيهء آقا محمد جواد\r\nمن عصر تعزيه رفتم . واقعا حكايتى بود . رئيس الوزراء هم يك روز تشريف برده است . حضرت والاى ما را هم آقا محمد جواد دعوت كرد . مناسبت هم داشت . اما ايشان به همان اطاقهاى قمر الدوله رفته از همانجا تماشا كردند . مختصر تعزيه‌خوانى آقا\r\n\r\n","description":"","footnote":"","page_name":" 7175 ","page_number":475},
  {"content":"\r\n\r\nمحمد جواد ولوله به جان خانمهاى شهر ما انداخته . آنها كه شمران هستند كه فرش داده ، پول داده و همه‌روزه هستند . فاميل ما هم كه جاى خود دارند . قمر الدوله براى پذيرائى آنها حاضر است .\r\nسه‌شنبه دوم صفر - شهر آمدم زينب براى تعزيه هم نرفت . الموتى است و يك‌دنده مثل همه الموتيها .\r\n\r\nشيخ خزعل\r\nبعضى مطالب از شيخ خزعل سردار اقدس و اتحاد او با والى پشت كوه و خوانين بختيارى شهرت دارد كه حقيقت آن مثل همه كارهاى مملكتى ما معلوم نيست . مىگويند انگليسها خيال دارند دولتى از اين اتحاد مثلث در جنوب ايجاد كنند . قضيهء نفط شمال آن رونق سابق را ندارد ، اما باز خيلى نويد به مردم مىدهند كه به‌زودى به اين واسطه رفع پريشانى و بيكارى و بىپولى سرتاسر مملكت مىشود . خدا كند اين‌طور باشد . خيلى به مردم سخت مىگذرد . جرايد اقليت تمام توقيف است . مطابع يك لايحه ، يك اعلان بدون اجازه نمىتوانند طبع كنند .\r\n\r\nملاقات سردار سپه با شهرستانى\r\nآقاى شهرستانى براى زيارت ارض اقدس به حضرت عبد العظيم آمده . رئيس الوزراء به ملاقات او رفت . گفتند شفاعت از محبوسين و تبعيدشدگان نموده است . حضرت اشرف وعده داده‌اند كه جز خالصىزاده تتمه را آزاد كند . بعضى از مردم محلات را هم گرفته بودند با يك اطمينانى مرخص كردند . خيلى را هم حضرت اشرف انعامى داد كه بروند مشغول راحتى باشند .\r\n\r\nمقررى شاه - رئيس اركان حرب\r\nمقررى شاه را يعنى بودجهء سلطنتى را چهارده هزار تومان كسر كردند ، از مواجب والاحضرت چهار هزار تومان . افخم الدوله آقاى مشير الدوله را براى حقوق حضرت و الا ملاقات نموده بود . با تشدد تمام گفته بود چه مجلسى ، چه كميسيونى ، چه مملكتى .\r\nامان اللّه ميرزا را كه چند صباحى بود تغيير داده بودند مجددا رئيس اركان حرب كل قشون [ كردند 
  ] و به جاى اول خود رفت .\r\n\r\n","description":"","footnote":"","page_name":" 7176 ","page_number":476},
  {"content":"\r\n\r\n\r\nسعدآباد\r\nمىگويند حضرت اشرف ميل داشت اسهام ديگر باغهاى سعدآباد را خريدارى كند .\r\nامان اللّه ميرزا كه عيالش جزو ورثه ، نوهء بانوى عظمى از سردار اعظم مرحوم است مانع بود . به اين واسطه گوشمالى داده شد .\r\n\r\nمثل جرايد عصر ناصر الدين شاه\r\nشنبه 13 صفر - خانه و باغچهء دروازه قزوين با بچه‌ها و مادر بچه‌ها رفتيم . آش رشتهء بسيار خوبى خورديم . از هيچ‌جا پول نمىرسد تعمير كنم . همان قسم افتاده است . ديشب و امروز باران بسيار شديدى آمد . در اطراف زودتر باران آمده و اغلب جاها سيل جارى [ شد 
  ] و خسارت زياد وارد آورده است . اخبارات منتشر نمىشود . جرايد اكثريت هم سانسور هستند ، منتهى [ پس از سانسور 
  ] طبع مىشود . تقريبا مثل جرايد عهد ناصر الدين شاه مىباشد . رئيس الوزراء به سمت بروجرد و لرستان تشريف برد . گفتند شال و انگشتر و ساعتهاى زياد براى تعارف و هديه همراه برده است .\r\n\r\nتراكمه - نفط\r\nتراكمه به شاهرود آمده مبلغى مال و جمعى اسير بردند . بدين واسطه راه مشهد مسدود شده است . تركمانها هم به ياد ايام قديم خود افتاده‌اند .\r\nحكايت نفط و آن‌همه هياهو و باد و بروت به كلى خاموش [ شد 
  ] و از زبانها افتاده است ، كانّه هيچ اين مسئله در بين نبود . چون اخبار و مطالبى نيست موقع « انتراكت » من است .\r\n\r\nتراكمه - سردار سپه در لرستان\r\nسه‌شنبه 23 صفر ، اول درجه ميزان - هوا خنك شده سيل به اغلب ولايات خسارت كلى رسانيده . راه مشهد به كلى مسدود شده تركمان آدم مىكشد ، اسير و مال مىبرد . از طهران قشون فرستاده شد . مىگويند زنهاى جوان خوشگل را مىبرند . پيره‌زنها را نفرى هفت تومان فديه گرفته مرخص مىكنند .\r\nرئيس الوزرا از لرستان وارد شد . اعلان و بيانيه منتشر نشد كه معلوم باشد چه كارى انجام داده شده است . همين‌قدر مىگويند نسبت به آنها كه در شهر بودند انعام و احسان و مهربانى كردند و توى ايل هم آدم فرستادند آنها را به مراحم حضرت اشرف اطمينان\r\n\r\n","description":"","footnote":"","page_name":" 7177 ","page_number":477},
  {"content":"\r\n\r\nبدهند . از كارهاى احمد آقا امير لشكر هم مسبوق شده و بدش آمده . ليكن به ملاحظاتى جرأت نمىكند به تركيب او دست بزند .\r\n\r\nكميتهء قيام سعادت\r\nسه روز است باز شهرت دارد خزعل و همراهانش كه به نام « كميتهء قيام سعادت » ناميده شده تلگرافاتى به طهران و ساير شهرها حتى اروپا نموده‌اند كه سردار سپه ياغى است ، شاه را تبعيد كرده ، بيست و يك اصل از قانون اساسى را لگدمال نموده است . ما دولتى [ را 
  ] كه اين شخص در رأس آن باشد نخواهيم شناخت . به خاكپاى مبارك هم تلگراف شد . تلگرافات منتشر نشد . اما در مجلس آقاى رئيس الوزراء گفت قضايائى روى داده اما نه آنطورها كه شهرت مىدهند . دولت درصدد اسكات آن است و بعد به عرض مجلس مىرساند .\r\n\r\nفوت صبا مدير ستارهء ايران\r\nميرزا حسين خان صبا مدير جريدهء « ستارهء [ ايران 
  ] » سكته كرد . نعش را به يكى از مساجد پامنار بردند . اهل محله بيرون انداختند ، ناچار مجددا به خانهء خودش بردند .\r\nكسى براى نماز حاضر نشد . صبح خواستند جنازه را حركت بدهند آنچه كسان او كوشش كردند از محلهء پامنار نه علمى آوردند ، نه بيرقى ، نه سينه‌زنى حاضر شد . اين بود چند نفر نظامى فرستادند از شاه‌آباد جبرا عنفا يك علامت و جمعى سينه زن آوردند .\r\nنعش را كه حركت دادند تمام كسبه بازار پامنار ، تمام اهل كوچه و هركسى در راه با جنازه مصادف شد تف و لعنت فرستاد . به اين طمطراق نعش را تا مسافتى برده بعد ديدند خيلى افتضاح است كالسكهء نعش‌كش را به سرعت بردند تا ابن بابويه . آنجا پنج تومان به يك آخوندى دادند به جنازه نماز كرد . حتى متوسل به علما و آخوندهاى محله شدند همه ناسزا گفتند كه اين آدم كافر است ، مرتد است . بيچاره بدر الملوك صبا كه چقدر به اسم اين زن لايحه و مطالب در جريدهء خودش درج كرد كه روح او خبر نداشت . ختمى ، چيزى هم در خانهء خودش نگذاشتند « 1 » . احساسات مردم و ديانت شخص در هر مذهبى و هر مسلكى باشد شرط است . عشقى يك ياوه‌گو و جريده‌نگار بود اين هم يكى . با كشته و جنازهء او چه قسم سلوك شد ، با اين چه قسم . خداوند عاقبت همه مردم\r\n\r\n\r\n","description":"","footnote":"\r\n( 1 ) - بعد معلوم شد در خانهء خودش ختم مختصرى گذاشته بودند كه همان اقوامش حاضر شدند .\r\n( يادداشت مؤلف )\r\n","page_name":" 7178 ","page_number":478},
  {"content":"\r\n\r\nرا به خير كند . به مردهء آدم هم اين قسم سلوك شود ولو به غير حق هم باشد خيلى خيلى بد است .\r\n\r\nسن در ورامين - زنگ در غار\r\nافخم الدوله با اين هوا ورامين رفته . امسال محصول نيست . سن ، زنگ ، ملخ ، چيزى باقى نگذاشته . ساويچ بلاغ ، شهريار ، غار زنگ ، ورامين سن و در شهر ملخ ، ديگر براى مالك و رعيت طهران [ چه 
  ] چيزى مىماند . آفت زنگ امسال در تمام نقاط ايران بود ، منتهى شدت و ضعف داشت .\r\n\r\nمقررى عز الدوله\r\nپنجشنبه 25 صفر ، دوم درجهء ميزان - چون بيم آن [ بود 
  ] به كلى مقررى حضرت و الا قطع شود ديروز عصر حضور والاحضرت مشرف شدم . تفصيل را عرض كردم بلكه به رئيس الوزراء توصيه بكنند . فرمودند آنچه در قوه دارم سعى مىكنم . منزل آمدم رقعه‌اى از مؤتمن الملك رئيس مجلس براى حضرت و الا رسيده بود . باز كردم نوشته بود حاجى افخم الدوله را روانه داريد مطالبى است پيغام بدهم .\r\nامروز صبح خانهء سپهسالار رفتم . ساعد الدوله مصمم حركت تنكابون بود . مدتى است چهارصد و پنجاه تومان حوالهء قزوين داده نرسيده است . قول داد به رسيدن قزوين برات بدهد . از آنجا يوسفيه خدمت آقا رفتم . ناهار صرف شد . منزل نزهت و ملكه رفتم .\r\nچندى است قرب يوسفيه يكى از خانه‌هاى حاجى ميرزا زكى خان را اجاره نموده‌اند و از خانه‌هاى تنگ شهر خلاص گرديده‌اند ( عبد اللّه ميرزا و اسماعيل خان همخرج شده‌اند و يك جا منزل كرده‌اند ) .\r\n\r\nديدار با مؤتمن الملك\r\nعصر مجلس رفتم خدمت آقاى مؤتمن الملك . گفتند مسئلهء حقوق حضرت و الا سخت شده بود . كميسيون رأى در قطع آن داشت به هزار زحمت متقاعدشان كردم كه ساكت باشند . عرض كنيد اميدوارم درست شود . از آنجا خانهء عميد الدوله رفتم .\r\nبهاء الدوله مصمم رفتن شمران بود . من هم براى تبليغ پيغام رئيس مجلس ناچار بودم بروم . درشكه در دوازده هزار كرايه كرده رفتيم . اتومبيلهاى زياد كار درشكه‌ها را كساد كرده است .\r\n\r\n","description":"","footnote":"","page_name":" 7179 ","page_number":479},
  {"content":"\r\n\r\n\r\nشكل بازگشت از شمران\r\nشنبه 27 صفر - ديروز عصر شهر آمدم اما به چه شكل . من و يك شاگرد مدرسه و يك نفرى كه گفت نوكر خان شوكت هستم درشكه به شراكت گرفته حركت كرديم . در قلهك درشكه ايستاد اسبش راحت كند . يك نفر قلعه‌بيگى پريد روى صندلى درشكه و تفنگ خود را عمودى با سرنيزهء بلند براق آن ميان دو پاى خود راست نگاه داشته بود ، ما هرچه كرديم پائين نيامد . درشكه حركت كرد و هركس ما را مىديد تصور مىكرد بلكه يقين داشت ما مقصر هستيم و قلعه‌بيگى ما را جلب نموده است . تا داخل شهر شديم .\r\nاتفاقا مختار السلطنه و سهم السلطنه مرا بدين شكل ديدند و از عقب من دوان‌دوان آمده بودند كه چه قضيه براى من روى داده ، بلكه كمك و همراهى كنند . من در ميدان مخبر الدوله پياده شدم . حضرات رسيدند ، خدا بد ندهد چه روى داده است . من پس از خندهء مفصل تفصيل را گفتم و بعد به خانهء عميد الدوله رفتم . افخم الدوله آمده بود .\r\n\r\nمقررى عز الدوله\r\nتفصيل شمران . من تا پيغام مؤتمن الملك را به حضرت و الا عرض كردم فرمودند مىخواستى حكمى بگيرى كه خزانه حقوق مرا بدهد . گفتم بودجه نگذشته وانگهى مؤتمن الملك حكم بده و حواله بده نيست ، و اقلا يك ساعت سر اين مطلب زد و خورد كرديم . بالاخره همه را حمل بر تنبلى و عدم كفايت من دانستند ، و الا مؤتمن الملك كه رئيس مجلس است همه كار مىتواند بكند !\r\n\r\nماژور ايمبرى\r\nبا ميرزا حسين خان افخم الملك ديروز جمعه صبح دربند رفتيم . خلوت بود و تماشائى نداشت . در راه صحبت از ايمبرى قونسل امريكا شد . گفت رنر ( مهندس بلديه كه افخم الملك مترجم اوست ) صحبت مىكرد كه ايمبرى شب با يكى از اعضاء سفارت انگليس قرار داده بودند صبح به سقاخانه رفته عكس بردارند تماشا كنند . صبح او نيامد .\r\nايمبرى تلفن زد جواب گفته بود شما برويد من هم خواهم آمد . رفت و به واسطهء توطئه‌اى كه قبلا ديده شده بود مقتول شد . نظميه هم مقدار زيادى تفنگ كشف كرد كه به مردم داده بودند . در استنطاق نظميه به كلى مطلب كشف شد ، اما جرأت نكردند ابراز مطلب كنند .\r\n\r\n","description":"","footnote":"","page_name":" 7180 ","page_number":480},
  {"content":"\r\n\r\n\r\nاقدامات سفارت امريكا\r\nروزبه‌روز هم دوسيهء استنطاق به سفارت امريكا رفته و چند نفر نظامى قاتل قلم رفته‌اند كه سفارت قتل آنها را تقاضا كرده است . علاوه كرد كه اين امريكائيها خيلى ساده‌لوح هستند و جز راه كسب تجارت و تحصيل پول به هيچ كارى وقع نمىگذارند و راغب نيستند . چنانچه سفير امريكا هيچ اقدامى به غير آن‌كه پول براى ورثه اميرى بگيرد و قاتل قصاص شود نكرده و نخواهد كرد و حال آن‌كه بطور وضوح و تحقيق مىدانند اين دسيسه [ و 
  ] توطئه به توسط انگليسها صورت گرفته است .\r\n\r\nمؤدب الملك ريشار\r\nمؤدب الملك پسر مسيو ريشار خان فرانسوى كه قديم‌ترين معلم بود كه از فرانسه آوردند بعد مسلمان شد ، خان شد - بود ، بود تا مرد و بچه‌هاى او هم در طهران توقف كردند . حالا اين پسرش مؤدب الملك مدرسهء « فرانكوپرسان » را داير كرده كه دخترها را تعليم مىدهند و مواجبى هم از دولت دارد . زن اولش نوهء عمهء ما شاهزاده صاحب خانم بود . حالا هم عيال شاهزاده باز گرفته . باغ و عمارت مرحوم مشير السلطنه را خريده و همسايهء شمران ما شده « 1 » . ملاقات كردم . مرا باغ خودش برد . خانهء شهرى اين آدم جنب همان سقاخانهء چهارراه حسن‌آباد است . در ضمن صحبت من از قضيهء سقاخانه سؤال كردم .\r\n\r\nقضيهء معجزهء سقاخانه\r\nگفت ابراهيم خان ياور خانه و باغچه‌اى نزديك خانهء ما دارد . جمشيد نامى باغبان و تون‌تاب اوست كه چشمش معيوب است و مدتها نزد دكتر مهذب السلطنهء كحال به معالجهء مشغول است . اين سقاخانه كه واقع است بين دو دكان - يكى نانوائى يكى بقالى - اين دو نفر نانوا و بقال به خيال ( من دو مرتبه مركب و دوات را عوض كردم باز پهن مىشود علت را نمىفهمم ) فايده و دخلى افتادند ( يا تحريكاتى و دسيسه شده بود كه به همه كس مخفى است ) . به اين جمشيد گفتند بيا در سقاخانه متوسل شو و بخواب تا شفا بيابى . همين كار را كرد . صبح به او گفتند چشمت خوب شده ، خوب شده ، خوب شده .\r\nجمشيد را مشتبه كرد . دستى به چشم ماليده زمين و آسمان را نگاه كرد گفت بلى روشن‌تر كه هست . فورا آن بساط را برپا كردند كه شنيدند و تا روزى دويست تومان اينها\r\n\r\n\r\n","description":"","footnote":"\r\n( 1 ) - بعدها در قسمتى از اين باغ علينقى علاء السلطان ( فسا ) كه دامادش بود زندگى مىكرد . ( ا . افشار )\r\n","page_name":" 7181 ","page_number":481},
  {"content":"\r\n\r\nاز پول زرد ، سفيد ، برنج ، روغن ، شمع ، نفط منافع بردند . غروب كه آب سقاخانه را خالى مىكردند مشت‌مشت پول زرد و سفيد بيرون مىآوردند . شب دوم و سيم مهمانى مفصلى كردند .\r\n\r\nحمله به شيخ مهدى\r\nشيخ مهدى [ نجم‌آبادى 
  ] پسر آقا شيخ هادى مرحوم را كه ملاى آن محله است دعوت كردند و از او خواستند نوشته بگيرند . او نداد . شب ديگر كمين كردند بيرون آيد آب به خانه‌اش بيندازند . حمله به وى آوردند ، كاردى برايش انداختند كه آستين قباى او را بريد .\r\nفرار به خانه كرد . صبح ديگر رفت دربند و تا امروز هم جرأت نكرده شهر برود . تا آن روز شد و قونسل امريكا آمد و آن قضيه روى داد . همه اينها دلالت دارد كه يك مطالب سرّى مخفى همراه داشته است .\r\n\r\nگرماى امسال\r\nبعد صحبت از گرماى امسال شد . گفت من همه‌ساله ميزان گرما را گرفته‌ام . مدت سال بود كه در خانهء من معمولى حرارت در آفتاب 44 درجهء سانتيگراد بود ، امسال به 48 رسيد . زيرزمين خانهء خودم همه‌ساله 24 بود امسال 26 رسيد ، در سايه 35 بود 38 امسال رسيد .\r\n\r\nشيخ خزعل\r\nچهارشنبه 2 - حكايت خزعل را شايع نمىكنند ، اما بىسيم مسكو خبرى شايع كرد :\r\n19 سپتامبر - طهران - از منابع موثقه اطلاع حاصل شد كه شيخ خزعل در رأس طوايف عرب و بختيارى بر ضد دولت ايران علنا قيام نموده كميته‌اى به نام « قيام سعادت » داير [ كرده 
  ] و براى مبارزه [ با 
  ] حكومت مركزى حاضر شده است . مأمورين محلى دولت را توقيف [ كرده‌اند 
  ] . به‌طورى كه اخيرا نقل مىكنند « كميتهء سعادت » به يكى از سفارت خانه‌هاى خارجه و به مجلس تلگراف نموده . در آن گويا اظهار شده كه دولت سردار سپه در حقيقت شاه را تبعيد كرده . مقصد كميته اين است كه دولت مزبوره را ساقط نمايد و شاه را به مملكت عودت دهد . با وجودى كه وساطت بين شيخ و سردار سپه [ را 
  ] كه در يكى از نمرات رسما به آن اشاره شده بود انگليسها به عهده گرفته‌اند ظاهرا صورت نگرفته است .\r\nپس چرا خبر بىسيم مسكو را مىنويسند ، اما با سيم خودمان را مخفى مىكنند . شتر\r\n\r\n","description":"","footnote":"","page_name":" 7182 ","page_number":482},
  {"content":"\r\n\r\nگاو پلنگ . ( معلوم شد عيب سر كاغذ است نه مركب ) .\r\n\r\nكمپانى سنگلر\r\nمطابق خبرى كه از كمپانى سنگلر رسيده است كمپانى مزبوره استقراض ده مليان دالر را به وسيلهء نفط شمال به عهده نمىگيرند . ايضا به قرارى كه مىگويند مدت وساطت كه دولت انگليس براى شيخ [ خزعل 
  ] به عهده گرفته 23 سپتامبر سر مىآيد . با وجود آن در محافل محلى اعزام قواى نظامى را به عربستان « 1 » ضرورى مىدانند . اطلاع مىدهند كه براى شيخ از سرحدات جنوبى مدام اسلحه تازه مىرسد . از قرار بىسيم آلمان وهابيها مكهء معظمه را تصرف كردند .\r\n\r\nقتلهء قونسل امريكا\r\nجمعه چهارم ع 1 - امروز صبح مرتضى نام نظامى و يك نفر ديگر را از شهر به عشرت‌آباد برده تيرباران كردند . اين دو نفر از قتلهء قونسل امريكا بودند . از سفارت امريكا هم نماينده حضور داشت . ليكن در جرايد هيچ عنوان قتله نبود . فقط نوشته بودند فلان و فلان نظامى تيرباران شدند . عملا امروز ثابت شد كه قاتل نظامى بود .\r\nوهابيها نزديك مكهء معظمه شدند . انگليسها فقط اتباع خود را حفظ مىكنند .\r\n\r\nتقىزاده\r\nتقىزاده نطقى در مجلس كرد كه خزعل گه مىخورد . مجلس خدمت و خيانت اشخاص را خود تميز مىدهد .\r\nناهار خانهء عميد الملك « 2 » دعوت داشتيم بسيار خوش گذشت . عميد الملك يكى از اعضاء فعال صحيح العمل ماليه است . فعلا هم نزد امريكائيها منزلتى ندارد مثل ميرزا محمود خان « 3 » .\r\n\r\nخزعل و شاه\r\nدوشنبه هفتم ربيع الاول ، 14 ميزان - دماغ والاحضرت استخوانى پيدا نموده بود عمل كردند و خوب شد . خانهء امير اسعد مهمان بودم ارفع الملك آنجا بود . رضا قلى خان\r\n\r\n\r\n","description":"","footnote":"\r\n( 1 ) - خوزستان درست است .\r\n( 2 ) - محمد حسين حسابى همشيره‌زادهء مؤلف . ( م . سالور )\r\n( 3 ) - محمود بدر همشيره‌زادهء مؤلف . ( م . سالور )\r\n","page_name":" 7183 ","page_number":483},
  {"content":"\r\n\r\nبرادرزاده‌اش كه رئيس نظاميان محمره بود مطيع خزعل شده رئيس قواى اوست .\r\nمىگفت صاحب‌منصب و ژاندارمهاى قديم متصل به آنجا رفته جزو عده مىشوند .\r\nخزعل باز تلگراف كرده چنين مجلسى ، چنين وزرائى لازم ندارد . مقصود ما از تلگرافات آگاهى وكلاى صالح و مردم بود . بىسيم مسكو اطلاع داده بود كه خزعل نزد شاه و علماى نجف آدم فرستاده است .\r\n\r\n« موفق نشدم » - قضيهء سنگلر\r\nاز همه حيرت‌انگيزتر تلگراف كمپانى سنگلر است كه نمايندهء او كه از طهران رفته چنين مخابره مىكند : « موفق نشدم . » در روزنامهء « ايران » شرحى شكوه و شكايت و غصه‌خورى كرده بود كه دولت ايران سيصد هزار تومان تاكنون قيمت مخابرات تلگرافى داده بالاخره جوابش اين شد كه « موفق نشدم » . معروف است سه كمپانى معتبر نفط است كه نفط عالم در يد اقتدار آنهاست . استندارد اويل - رويل داچ - انگلو پرشن اويل كمپانى .\r\nاين سه كمپانى سنگلر [ را 
  ] متقاعد نمودند كه اقدامى در ايران نكند و خسارات او را هم دادند . دو كمپانى اخير انگليسى است ، در كمپانى استندارد هم شركت كلى دارد .\r\n\r\nتاج‌گذارى عمر آخوند تركمان\r\nعمر آخوند نام در صحراى تركمان تاجگذارى كرده و گفته است تا شاه نيامده من نايب السلطنهء او هستم . سابقا به حمايت از مشروطه اغتشاش مىكردند حالا به حمايت شاه . مشروطه شد آرام نشدند ، شاه هم بيايد آرام نمىشوند .\r\n\r\nتركمانها و كشتار نظاميان\r\nاما قضيهء تركمان مثل لرستان به واسطهء بدرفتارى و بدقولى نظاميان شروع شده است . سرهنگ فتحعلى خان با يك عده پانصد ششصد نفرى نظامى و سيصد چريك براى خلع سلاح تركمان حركت مىكند . تركمانها مىگويند هنوز سرحدات روس منظم نيست ، بولشويكها همگى اسلحه دارند . ما نمىتوانيم اسلحهء خود را بدهيم ، مگر وقتى كه قواى سرحدى شما طورى منظم باشد كه بيم هجوم بولشويكها و تركمان روس نرود .\r\nسرهنگ از اين جواب قانع نشده يك جمعى از آنها [ را 
  ] كه براى مذاكرات آمده بودند گرفته تيرباران مىكند . سايرين فرار مىكنند . سرهنگ تعقيب مىكند . يك‌مرتبه تركمانها در وسط صحرا به آنها هجوم آورده تمام نظاميها را مىكشند . فتحعلى خان با آن عده چريك كه راه فرار را بلد بودند نجات مىيابند . اين است كه متعاقب آن جنگ . تركمان\r\n\r\n","description":"","footnote":"","page_name":" 7184 ","page_number":484},
  {"content":"\r\n\r\nآرام نشده است .\r\n\r\nعقيدهء مخبر السلطنه دربارهء ايلات\r\nمخبر السلطنه مىگفت قواى نظامى را ميان ايلات فرستادند خطا بود . اين قوه مىبايست در شهرها مثل « لولو » مقيم باشد و بعد ايلات را به تدابير « تخت قاپو » كرد ، مدرسه براى آنها ساخت ، به كسب و كار بازداشت ، تا كم‌كم اهل شوند .\r\n\r\nاحمد آقا خان امير احمدى\r\nاحمد آقا خان طهران آمده . پدرش مهاجر و از صاحب‌منصبان قديم قزاق است .\r\nهنگام آمدن طهران از قزوين رئيس سوارهء قزاق بود . خود را كمتر از سردار سپه نمىداند .\r\nظاهرا خيلى مغرور و بدعنق است . همشيره‌زادهء سيد آقاى ولنجكى است . سيد آقا شكايت زياد از او داشت . مىگفت خواهرم پيغام داده با اين هيكل درب خانهء ما نيا آبرويمان مىرود . من جواب دادم چه خوب بود يك مبلغى انعام مىكردى كه لباس بخرم و با لباس فاخر آبرومندانه خانهء خواهرزاده‌ام بيايم كه به اين جاه و جلال رسيده . زهرمار هم نداده و من لخت عريان مانده‌ام .\r\n\r\nسيد آقا ولنجكى\r\nسيد آقا قرب نود سال دارد . رعيت و مستأجر ولنجك عزيز الدولهء مرحوم و شعاع الدين ميرزاى حىّ است . تازه عيال گرفته طفل دوساله دارد . من با او شوخى مىكردم و او را تحريك كرديم برود درب خانهء احمد آقا خان بگويد اگر چيزى به من ندهى فرياد مىكنم دائى او هستم و رسوا مىشوى . قبول كرد ، اما از مناعتى كه دارد مشكل است برود .\r\n\r\nوهابيها\r\nوهابيها هم دم دروازهء مكه هستند . سلطان حسين استعفا داد . پسرش امير على سلطان شد . انگليسها به سلطان حسين بىمهر شدند . اقتدار و هنرمندى او را براى منافع خود مضر [ دانسته 
  ] لهذا وهابيها را برانگيختند و او مجبور به استعفا شد . انگليسها از قديم الايام به بدقولى معروفند . هركس در اين جنگ با آنها كمك كرد كه ناچار شدند بعد او را به مقامى برسانند ، حاليه يكىيكى از آن مقام به زير مىآورند .\r\n\r\n","description":"","footnote":"","page_name":" 7185 ","page_number":485},
  {"content":"\r\n\r\n\r\nروسيه\r\nامضاى معاهدهء تجارتى روس و انگليس سر نگرفت . مجلس مخالفت دارد . در اين مخالفت حزب ليبرال هم همراه است . در روسيه قحطى شديدى است . به انواع اقسام آدم تلف مىشود ، همه لخت ، عور ، گرسنه ، مريض . نه غذا هست ، نه طبيب ، نه دوا . مثل گاوميرى مملكت ما . با اين‌حال شهر تفليس را كه طغيان كرده بود گرفتند و هفتصد نفر [ را 
  ] در يك روز تيرباران كردند .\r\nفرانسه روهر را تخليه مىكند . صدى 26 از گمرك آلمان تا چهل سال بايد اخذ كند .\r\nباطنا انگليسها با آلمان جزئى اتفاقى به هم زده‌اند . امشب باران شديدى آمد . همه‌جا سيل جارى شد . بسيار بىموقع بود .\r\n\r\nوضع مكه\r\nشنبه 12 ع 1 ، نوزدهم ميزان - پس از استعفاى سلطان حسين سيد على سلطان شد . در مكه قتل و غارت نكردند . سيد على يا امير على جده رفت . مقصود انگليسها همان خلع سلطان حسين بود كه نفوذ كامل داشت و بر خلاف صرفهء آنها بود .\r\nعمر آخوند يا عمر عثمان شهرتى پيدا كرده است . راه مشهد مسدود است .\r\n\r\nمراسم اسم‌گذارى\r\nشب چهارشنبه 17 - شب شش اسم‌گذاران پسر امير امجد پسر حاج فخر الملك بود ( از مهر الدوله دختر سردار ناصر مرحوم ) . سواى پسرهاى حاج فخر الملك و سالار [ اعتضاد 
  ] پسر معتضد السلطنه من و دائى جان ، سردار ناصر ، سالار اسلحه‌دارباشى داماد ديگر سردار ناصر بوديم . مهمان زنانه هم همان خانوادهء فخر الملك بود . يك دسته مطرب بود ، محترم يهودى تارزن ( ممكن نيست رو نگيرد در حالىكه مسلمانها رويشان باز است ) . رقاص اينها دخترك جوانى بود . گفتند اسمش روشن است . در اين بين تازه‌گل آمد پيش اين مطاربه نشست . دخترك رقاص برخاست و رفت . تازه‌گل با تغير زياد و آمرانه او را صدا زد . بعد از ناز و غمزهء زياد روشن آمد . من از اين حركات متعجب شده پرسيدم چه حكايتى است . تازه گل گفت اين روشن دختر دايهء زينت السلطنه همشيره‌زادهء شماست ( همشيرهء عميد الملك ) . پدر سوخته از دخترى مايل به اين كارها شد . حالا از من شرم مىكند . من اوصاف او را شنيده بودم . افخم الدوله هم هميشه توى خيابان با او صحبت مىكند ، گاهى پول مىدهد . صدايش زدم آمد نزد من نشست . بعد از قدرى\r\n\r\n","description":"","footnote":"","page_name":" 7186 ","page_number":486},
  {"content":"\r\n\r\nصحبت گفت به حق خدا اگر مىدانستم مرا اينجا مىآورند كه همهء شما زنانه و مردانه هستيد هرگز حاضر نمىشدم ، ولو صد تومان پول بدهند . ندانسته گرفتار شدم خصوصا با حضور تازه گل باجى .\r\n\r\nخانم مجلله\r\nدر اين بين خانم مجللهء ديگرى با يك كلفت وارد شد . اين هم روى خود را سخت گرفته سمت ديگر من روى صندلى نشست و به عادت زنها سرش را توى سر كلفت برد .\r\nبناى پچ و پچ را گذاشت . امير امجد جلو آمده هرچه به خانم اصرار كرد چادر را بردارد خانم اطاعت نكرد . بالاخره گفت تا سردار ناصر نيايد چادر را برنمىدارم . من كم‌كم با خانم بناى صحبت را گذاشتم . گفت از اقوام سردار ناصر كه اينجا هستند مرا مىشناسند و من روى خود را باز نمىكنم ، راحت نيستم . من گفتم خانم اينجا كه همه مرد هستند .\r\nگفت من از مرد پروا ندارم ، اما توى آن اطاق زن هست . اسم و رسم خانم را از خودش جويا شدم گفت اسمم قمر خانم است . « 1 » آدرس مرا هم بخواهيد كلفتم مىدهد . كلفت خانم فورا مداد و كاغذى از من گرفته و نوشت خيابان ارامنه دست راست كوچهء دوم انتهاى كوچه سر پيچ دست چپ درب اول خانهء قمر خانم آوازه‌خوان . پسره محمد نام را صدا كنيد . سردار ناصر آمد ، خانم درگوشى زياد با او كرد . بعد چادر را برداشت .\r\nمشغول رقص و آواز شد ، بسيار خوب مىخواند . سفيد و جوان و زيبا بود . موى سر را به ترتيب اروپائيها بسته بود . بعد باز كرد و رقصيد . موى طلائى قشنگى داشت . از معروفه‌هاى شهر است ، منتهى ما دور از اين اعمال هستيم و نمىشناسيم .\r\n\r\nفخر الملك و اسلحه‌دارباشى\r\nفخر الملك هميشه تقليد ناصر الدين شاه را درمىآورد . ماها كه ملتفت هستيم خيلى خنده مىكنيم . امشب در اين هواى گرم سردارى شال بربر پوشيده بود . عصا در دست داشت و هروقت حرف مىزد عصا را بالا و پائين حركت مىداد . طورى بلند حرف مىزد كه تا كوچه صدايش مىرفت . لامپ پايه‌بلندى وسط اطاق بود فرياد كرد يكى به ياد يكى به ياد . يكى از پسرها آمد . با عصا نشان داد لامپ را بردارد . معتضد السلطنه گفت براى چه .\r\nگفت سالار [ اعتضاد 
  ] را ببينم . معتضد السلطنه بدون خجالت گفت اين سالار ديدن ندارد ( اسلحه‌دارباشى مجدر [ ست 
  ] و بسيار صورت و قيافه كثيفى دارد . )\r\n\r\n\r\n","description":"","footnote":"\r\n( 1 ) - گويا قمر الملوك وزيرى بعدها است . ( م . سالور )\r\n","page_name":" 7187 ","page_number":487},
  {"content":"\r\n\r\nبارى شام خوبى دادند . . . اسم پسر را سلطان احمد « 1 » گذاشتند . افخم الدوله حيف ورامين بود . آقاى عماد السلطنه كه داخل حوزهء ما كمتر است .\r\nچهارشنبه 23 ربيع الاولى ، 30 ميزان - سواره شمران رفتم . باج راه را هنوز مىگرفتند ، اما « آب‌پاچى » « 2 » نبود . يك اتومبيل كه مىگذشت خاك به حدى بود كه ايام ناصرى را كه فراموش ما شده بود به ياد مىآورد . يك شب توقف كردم خيلى سرد بود . هيچ‌كس جز حضرت و الا و سپهسالار در شمران باقى نمانده است .\r\n\r\nناامنى راه مشهد - تلگراف مشايخ اعراب\r\nاخبارات راست و دروغ بسيار است . راه مشهد مثل شصت سال قبل است كه با توپ و نظام بايد زوار آن چند منزل را حركت كنند . مشايخ اعراب تلگراف كرده‌اند همه قسم اطاعت داريم اما به شاه ، نه به اين كابينه .\r\n\r\nفحاشى سردار سپه\r\nسردار سپه در خانهء خودش هنگامى كه از اطاق بيرون آمده و با دستمال دماغ خود را فين مىكرد و جماعتى از وكلا و غيره حضور داشتند گفته است . . . مؤتمن الملك ، . . .\r\nمشير الدوله ( فلان را من نوشته او اسم برده بود . ) بعد خشمش زيادتر شده مىگويد سرم به . . . شاه . پاچه‌ام . . . وليعهد . گفتند فقط براى اين بود كه مؤتمن الملك آن تلگراف را چند نسخه به ديوار اطاق تنفس نصب كرده بود همه قرائت كنند .\r\n\r\nسرگرمى براى مردم\r\nعصرها ميدان توپخانه و جلوى مجلس موزيك مىزنند . زن و مرد جمع مىشوند . . .\r\nدر ميدان مشق اسب‌دوانى ، خردوانى ، فوت‌بال بعضى روزها نمايش مىدهند . مردم را سرگرم مىكنند مبادا به خيالاتى بيفتند .\r\n\r\nكشته شدن انگليسى\r\nيك نفر انگليسى را در راه اهواز به قتل رساندند ، يعنى اتومبيل او در راه گير كرده بود . چند نفرى كه عبور مىكردند به كمك خواست استنكاف كردند . با ششلول يكى از\r\n\r\n\r\n","description":"","footnote":"\r\n( 1 ) - احمد اردلان از اعضاء وزارت خارجه . مدتى هم سفير كبير ايران در شوروى بود . ( م . سالور )\r\n( 2 ) - كذا ، تلفظى عاميانه از آب‌پاشى .\r\n","page_name":" 7188 ","page_number":488},
  {"content":"\r\n\r\nآنها را كشت . فورا آن چند نفر شخص انگليسى را به قتل مىرسانند . سفارت انگليس براى آن‌كه رفتار امريكائى را در قضيهء قتل ايمبرى مورد تنفر عموم واقع نمايد در اين باب هيچ اظهارى نكرد . بلكه حق را به جانب ايرانى داد .\r\n\r\nزنان امريكائى\r\nسه نفر زن امريكائى ( خواهران شفقت ) را بين قم و كاشان لخت كردند . سارقين پيدا نشدند . سفارت امريكا « نوت » شديد اللحنى به دولت ايران داده كه اگر مرتكبين قصاص نشوند قطع رابطه مىشود . اوضاع تيره است .\r\n\r\nپيدا شدن مموارها\r\nپنجشنبه غرّهء ربيع الثانى ، هفتم درجهء عقرب - سه شب قبل تقى خان از قزوين طهران آمد ، سه جلد از « مموار » هاى مرا كه محمد على خان در تنكابون پيدا كرده و به مبلغى خريده بود آورد . بىاندازه مسرور شدم . حاليه تمام مجلدات مرتبا حاضر است . اما آنچه عكس و كاغذجات ميان آنها بوده بيرون آورده‌اند ، حتى جلد تيماج يكى را هم برداشته‌اند . من هيچ تصور نمىكردم پيدا شود .\r\n\r\nتخريب ساباطها\r\nامروز صبح عمله‌جات بلديه به خيابانهاى لاله‌زار ، علاء الدوله ، چراغ‌برق ، سپه هجوم آورده آنچه ساباط دكاكين ، پيش‌آمدگى بالاخانه‌ها و سردر بود به كلى خراب كردند . كانّه امروز در شهر طهران زلزله شده است . موقع بد است اما با حكم چه چاره . براى بنا و عمله كار راه افتاد . در تمام خيابانها و كوچه‌ها همين معامله خواهد شد . امروز اول آن بود و خيابانهاى مهم شهر .\r\n\r\nايلخانى ، ايل‌بيگى بختيارى\r\nدر كرمانشاهان ميان ايلات و پشتكوه انقلابى است . راه مشهد كماكان شلوغ است و مىگويند قرب چهارصد زن [ را 
  ] برده‌اند . بختياريها اصلاح كردند . امير جنگ ئيل‌خانى شد ، امير مخفم ئيل‌بيگى .\r\n\r\n","description":"","footnote":"","page_name":" 7189 ","page_number":489},
  {"content":"\r\n\r\n\r\nميلسپو\r\nدكتر ميلسپو با همه وزراء طرف شده ، قدغن كرده پول به احدى ندهند . حوالهء احدى را نمىخواند . قطع روابط نموده است .\r\nدوشنبه پنجم ربيع الثانى ، يازدهم عقرب - حضرت اقدس و الا امروز به شهر آمدند . دو شب معمولا يوسفيه توقف مىكنند . درختهاى سر اسطلح شمران را سر كردند ، حاليه نوبهء يوسفيه شده . آقاى عماد السلطنه هم با قطع اشجار ولو بىمصرف هم باشد ضديت دارند ، به كلى عكس حضرت و الا . روشنك فارغ شد به يك دختر .\r\n\r\nنطق مدرس - كودتاى بلديه\r\nبين اضداد گفتگوست . مدرس در مجلس نطقى كرد . اوضاع بد است ، كارها بد .\r\nخرابى شهر هم به اين شكل بد . « دستى از غيب برون آيد و كارى بكند » . اشاره به آقاى دست‌غيب وكيل شيراز كرده و گفت به شما دست‌غيب نگفتم . آقاى نجات گفته بود به دولت بىاحترامى شد . مدرس گفته بود « وق‌وق » نكن . من كو اسم مقصر را نبردم . عمل بلديه را كودتاى بلديه گفته بود « 1 » .\r\n\r\nسانسور اخبار\r\nنظاميانى [ را 
  ] كه با آژان مىگرديد [ ند 
  ] برداشتند دسته‌دسته به سمت مشهد و كرمانشاهان روانه مىكنند ، به كلى اخبار سانسور است .\r\n\r\nوضع انگليس - نطق چرچيل عليه سوسياليستها\r\nمعاهدهء روس با انگليس مخالف ميل غالب مردم آنجا بود ، خصوصا حزب « كنسرواتيو » . بدين واسطه كابينهء ماك دانلد منحل شد . لويد جرج ، اسكويت ، چرچيل و خيليهاى ديگر متصل در شهرها نطق مىكنند . چرچيل گفته است سوسياليستهاى انگليس احمق‌ترين مردم هستند . هفت مليان به كنسرواتيوها رأى دادند كه دو مليان آن كارگر بود ( همان و يك قديم ) . كارگر انگليس هم به غير كارگر ممالك ديگر است . در هر حال ملاحظهء صلاح مملكت را مىكنند .\r\n\r\n\r\n","description":"","footnote":"\r\n( 1 ) - متن آن از روى ورقهء الصاقى در قسمت پيوستها ( شمارهء 14 ) چاپ شد .\r\n","page_name":" 7190 ","page_number":490},
  {"content":"\r\n\r\n\r\nسردار سپه به سوى اصفهان\r\nچهارشنبه هفتم - رئيس الوزراء صبح زود به سمت اصفهان رفت . خدايار خان ، قائم مقام الملك ، دبير اعظم ، عبد الرضا خان ، اسمعيل ميرزا با امير اقتدار وزير داخله همراهش رفتند .\r\nكوچه و خيابانهاى طهران يك هنگامه‌اى برپاست . به خانه و دكان احدى ابقا نمىشود . چهل و چهار دكان [ را 
  ] در حسن‌آباد به كلى خراب كردند .\r\n\r\nقيمت ولنجك\r\nشعاع الدين ميرزا خيال مسافرت عتبات را دارد . سهم ولنجك او را يك احمقى شعبانى « 1 » نام در دو هزار و پانصد [ تومان 
  ] خريد ، قدرى را به قرض‌خواه داد ، قدرى خرج خانه و تعمير كرد . يك مبلغى را هم مخارج عتبات مىكند .\r\nمستر بالدوين رئيس الوزراى انگليس شد . همان كمونيستها ، همان سوسياليستها رأى دادند . انتخابات انگليس در ظرف دو روز بيست و پنج مليان رأى بود . در فرانسه يازده روز و پنج مليان رأى .\r\nعموى شوكت خانم « 2 » با اعتلاء الدوله « 3 » كه به سفارت افغانستان رفته بود مراجعت كرده مىگفت شهر كابل مثل يك ده مىماند . به مراتب حضرت عبد العظيم از آن قشنگ‌تر و بهتر است . مىگفت امير « 4 » مرا از اعتلاء الدوله « 3 » خواهش كرد چندى نزدش باشم ، سفره انداختن و بعضى چيزهاى ديگر را ياد نوكرهايش بدهم . از سردارى تن من بسيار خوشش آمد . از من گرفت به خياط خودش داد كه چند ثوب براى امير بدوزد . نه گردشگاه داشتيم نه تفرج . بقدرى به اعتلاء الدوله و خانمش بد گذشت كه اندازه ندارد .\r\nمردمان كثيفى ، بدزبانى ، بداخلاقى دارد .\r\n\r\nاسم‌گذارى پروانه\r\nيكشنبه يازدهم ع 2 ، هفدهم عقرب - ديشب شب شش روشنك بود . از عصر مهمانى زنانه بود شب هم مردانه . خانمهاى فاميلى همه باز بودند . قمر خانم عصر بود اما شب\r\n\r\n\r\n","description":"","footnote":"\r\n( 1 ) - اين شعبانى از مهاجرين قفقازى بود كه از ترس بلشويكى به ايران پناه آورده بود . دو تا از فرزندانش در مدرسهء زرتشتيان با من همدرس بودند . ( ا . ا . )\r\n( 2 ) - شوكت خانم از زنهاى عز الدوله بود . ( مسعود سالور )\r\n( 3 ) - كذا ، نصر اللّه خان اعتلاء الملك خلعت‌برى درست است . لقب آن شخص اگر اشتباه نكنم ضياء همايون بود . ( ا . ا . )\r\n( 4 ) - مقصود امير امان اللّه خان پادشاه افغانستان است . ( ا . ا . )\r\n","page_name":" 7191 ","page_number":491},
  {"content":"\r\n\r\nرفت كه مهمانم و نمىتوانم بمانم . آنچه ما حدس زديم خود خانمها مايل نشده بودند توقف كند . اصرار و ابرامى به خرج نداده بودند و اين مسئله باعث تغير همگى شد . غرّ و غر ، لندلند همه بلند بود . خود حاج عز الممالك از همه بيشتر حرارت به خرج مىداد ، اما ثمر نداشت . ما مانديم ، همان محترم جهود و رو گرفتنش با صحبتهاى دائى جان . اسم دختر را پروانه خانم گذاشتند . سر اين هم يك ساعت كش‌مكش بود . بالاخره حاجى فخر الملك ، عز الممالك ، حاجيه واليه گردن من انداختند . من هم فرستادم از روشنك پرسيدند معلوم شد خودش مايل اين اسم شده و گفته است گرد روشنائى « 1 » پروانه گردش مىكند . گفتم اسم خوبى است مناسبت آن را هم فهميدم .\r\n\r\nحرف سردار سپه دربارهء شيخ خزعل\r\nمذكور شد هرچه پول بود رئيس الوزراء گرفت و رفت . هنگام حركت بىمقدمهء خود گفته بود يا من بايد در عربستان دفن شوم يا سردار اقدس . ميليسپو در نقار خود باقى است .\r\n\r\nقتلهء ايمبرى\r\nامروز دو نفر نظامى ديگر كه يكى از آنها سيد هم بود در عشرت‌آباد از قتلهء ايمبرى تيرباران شد [ ند 
  ] . جرايد فقط نوشته بودند دو مقصر نظامى تيرباران شد : اما همه مىدانند قضيه از چه قرار است . اين قتل لوث بود و اين سه نفر نظامى على الظاهر به غير موازين شرع ما مقتول شدند . نمايندهء سفير امريكا حضور داشت . مقصرين اغلب مرخص شدند . اما خالصىزاده حق حركت از مشهد را ندارد . مجلس ما تماشاچى است . فقط قانونهاى مهمل طرح مىكند . مملكت ما را انگليسها دارند منقلب مىكنند .\r\n\r\nوضع جنوب\r\nيكشنبه 18 ع 2 - حضرت اشرف رئيس الوزراء از اصفهان به شيراز رفت . مستر هاوارد معروف از اينجا بغداد رفت . سرپرسى لرن با آيروپلن از انگليس بغداد آمد كه به اتفاق هم محمره بروند . مردم اميدوارند اصلاح شود . اما اصلاح اصلاح انگليسى است نه ايرانى . اوضاع بد است . تركمان مشغول چپاول ، لرستان به حال سابق خود ، اين هم حال خوزستان . اين عده نظامى بدون وسايل حمل‌ونقل سريع مشكل است - بدون آن\r\n\r\n\r\n","description":"","footnote":"\r\n( 1 ) - چون اسم مادرش روشنك بوده است .\r\n","page_name":" 7192 ","page_number":492},
  {"content":"\r\n\r\nكه تدبير و سياست ممزوج آن باشد - امنيت بدهد . تا امروز فرانسه ، ايطاليا ، اسپانيول نتوانسته‌اند عشاير مستعمرات افريقائى خود را امنيت بدهند و متصل جنگ است .\r\nمىگويند والى پشت كوه ، ايل كلهر را با خاك يكسان كرد . ما دور از سياست هستيم . در مجلس اين مذاكرات نمىشود . جرايد نمىنويسند و سانسور است . جرايد مخالف هيچ طبع نمىشود . آنچه نوشته مىشود افواهى است .\r\n\r\nبىپولى\r\nساعد الدوله از تنكابون آمد . همه را به من وعدهء فروش برنج تنكابون داد كه به روسها پيش‌فروش كرده‌ام . احضار شيراز شده بود و زود رفت . تمام خانوادهء ما بىپول است و از هيچ‌جا پول نمىرسد . حوالهء قزوين ساعد الدوله هم لاوصول ماند .\r\n\r\nكاظمى و ايمبرى\r\nسه‌شنبه 20 ع 2 ، 26 عقرب - هوا سرد شده . از عين الملوك و مهذب الدوله غالبا كاغذ و كارت پستالهاى قشنگ مىرسد . چند عكس هم فرستاده‌اند . در اين كاغذ خود مىنويسد كه دولت امريكا براى قتل دو نفر نظامى قتلهء ايمبرى متصل مكاتبه مىكند و من سخت ايستادگى دارم كه آنها كشته نشوند . شب و روز براى اين كار زحمت مىكشم .\r\nخبر ندارد كه زحمات او نتيجه نداد و تيرباران شدند .\r\n\r\nوساطت انگليس\r\nديروز رويتر خبر داد كه سردار سپه با سفير انگليس در بوشهر براى صلح خزعل حاضر مىشوند . ميان وكلا و بعضى از مردم همهمه برخاسته كه خزعل « قرال » جداگانه نيست كه دولت ثالثى اصلاح كند . اگر به اين ترتيب صلح شود استقلال او شناخته مىشود .\r\n\r\nنطق مدرس - صحبت ذكاء الملك\r\nمدرس با سيزده نفر حزب اقليت و چند نفر ديگر درخواست مجلس سرّى كردند .\r\nمدرس خيلى حرف زده . كودتا خيلى شده ، چه در اروپا ، چه در ايران . اما مال ايران اين دفعه مال خودش نبود كه من مىترسيدم . من به رياست‌وزرائى سردار سپه قائل نبودم .\r\nچند مرتبه كه به خيال افتاد به تدابير ، به التماس ، به زور مانع شدم ، اين‌بار با من همراه نشدند و كار بدين‌جا رسيده همه درمانده‌ايم . اينجا حيات و ممات مملكت است . همه همراه بشويد ، تدين شما ، سليمان ميرزا شما ، نصرت الدوله شما اين بود موافقت حاصل\r\n\r\n","description":"","footnote":"","page_name":" 7193 ","page_number":493},
  {"content":"\r\n\r\nشد . وزراء را احضار كردند . كفيل رياست وزراء ذكاء الملك [ است 
  ] ( صدر السلطنه زكام الملك مىگويد ) . گفتند ناخوشيم . جواب دادند با حال نقاهت و مرض تشريف بياوريد . بالاخره آمدند يكى سرفه مىكرد ، ديگرى عطسه . جواب دادند ما هيچ خبر نداريم ، جز آن‌كه سردار سپه وقت رفتن گفت يا من آنجا دفن مىشوم يا خزعل . آقاى نجات خبر رويتر را قرائت كرد . ذكاء الملك گفت نه تصديق مىكنم نه تكذيب . گفتند برويد تلگراف كنيد و حقيقت را جويا شويد . سردار سپه نبايد بوشهر برود .\r\n\r\nتلگراف سردار سپه\r\nدوشنبه غروب حكومت نظامى تلگرافى از سردار سپه طبع و منتشر كرد كه در حقيقت جواب وكلا بود : بعضى انتشارات در مركز مىدهند به آنها مربوط نيست كه در امورات دخالت كنند . من صلاح مملكت را از دست نمىدهم . در توپخانه جمعى از آنها كه مىدانيم ميتينگ دادند بر عليه خزعل و فورا تلگراف كردند كه همه شهر حاضر شدند كه اسلحه گرفته در ركاب شما جنگ كنند . جواب را چاپ كردند . خزعل حقيرتر از آن است كه اقدام شما را لازم داشته باشد . ستونهاى قشون همه‌جا مشغول تعرض است .\r\nهنديجان مسخر شد . از احساسات برادران طهرانى خود متشكرم .\r\nكسى سر درنمىآورد و شايد انگليسها مايل برهم زدن استقلال خزعل هستند . حاج عز الممالك هم اطلاع كامل نداشت و مسبوق نبود .\r\n\r\nمدرسهء فلاحت و نمايش ماشين‌آلات\r\nديروز ما را به مدرسهء فلاحت ( مدرسهء دروغى ) براى تماشاى ماشين‌آلات دعوت نموده بودند . جمعيت از هر طبقه و طايفه زياد بود . امريكائيها ، روسها با شركت باختر چند قسم ماشين شيار گندم‌كوبى ، باد بدهى و غيره نمايش مىدادند كه اغلب به درد مملكت ما نمىخورد . مثلا شش اسب ، چهار اسب به هريك بسته بودند ، ده نفر دوازده نفر مواظب اسب و ماشين بود . باز اسب شرارت مىكرد يا از خط سير خارج مىشد .\r\nآن‌وقت سايرين يا على يا على گويان ماشين را بايد بلند كرده داخل خط سير اول بنمايند .\r\nچند قسم مال شركت باختر كه سبك بود به درد مىخورد و آن عيب ديگر داشت . به مجرد آن‌كه يك پيچ يا مهرهء آن عيب كند از كار مىافتد و آهنگر دهاتى معمولى ما نمىتواند درست كند ، يا بايد شهر بياورد يا صرف‌نظر كند . مال كوبيدن « كوزل » « 1 » بيرون\r\n\r\n\r\n","description":"","footnote":"\r\n( 1 ) - كوزل - بن خوشه‌ها و كاههاى خشن و درشت ناكوفته باقيمانده در خرمن . ( م . سالور )\r\n","page_name":" 7194 ","page_number":494},
  {"content":"\r\n . \r\n","description":"","footnote":"","page_name":" 7195 ","page_number":495},
  {"content":"\r\n\r\nمىآورد و باز بايد رعيت بكوبد . كار دو دفعه است . اينها در نمايشگاه وطنى هم بود و خيلى ملاكين دقت كردند . ديدند فعلا ثمر ندارد . سابقا هم شعاع السلطنهء مرحوم ، عين الدوله ، كارخانهء قندسازى كهريزك هم آورده بود . همه بىمصرف ماند يا خراب شد بهره و صرفه نبردند .\r\n\r\nشركت باختر\r\nقارئين گرامى « شركت باختر » را شايد تصور كنند يك كمپانى معتبر عهد ماست . لهذا معرفى مىكنيم و از اين معرفى ساير شركتها و اسامى كه ما ايرانيها به تأسيسات خود مىدهيم از هر قسم [ را 
  ] قياس كنند .\r\nنظم السلطنه « 1 » داماد حاجى افخم الدوله پسر حاجى على آقاى ترك است . خوب تربيت شده . سه زبان خارجه مىداند . تا ژاپن و چين و همه اروپا با يكى از تجار مسافرت كرده ( مترجم او بود ) . فعلا در وزارت فوايد عامه مستخدم است . ماهى هشتاد تومان مواجب دارد . اين آدم به عشق فاميلى خود مايل شد يك شعبهء كسبى هم براى مدد معاش تهيه كند . بالاخانه‌اى در تيمچهء قالىفروشها « 2 » توى بازار امير ( كلاهدوزها ) « 3 » گرفت سه ذرع در پنج ذرع . كاتالوگ زياد و نمونه‌هاى بسيار از كارخانجات اروپا خواسته و آنجا گذاشته . هركس سفارش بدهد و دو ثلث پول را هم نقد كاغذ مىنويسد و از آن متاع مىخواهد ( كارى كه همه‌كس مىتواند بكند ) . اسم اين بالاخانه و شخص خود را هم « شركت باختر » گذاشته [ با 
  ] كاغذ و پاكت مارك‌دار . بيچاره آن شركت امريكائى يا آلمانى هم خيال مىكند علىآباد شهرى است .\r\n\r\nپوتين امريكائى\r\nچهارشنبه 22 - شخصى ارمنى مقدار زيادى پوتين و كفش براى حمل روسيه از امريكا وارد طهران نموده بود . يك مدتى است اينها مانده و جرأت حمل روسيه نمىكند .\r\nاين ايام به‌موقع حراج گذاشته و به ضرر حراج مىكند كه بلكه اصل مايه يا كمتر پول شود . پوتين از دانه‌اى سه تومان تا بيست و دو قران رسيد . كفش‌دوزها ، [ كفش 
  ] فروشها ، عارض شدند . قلب است ، بدل است . حكومت تحقيقات كرد بالاخره دروغ بود . منتهى\r\n\r\n\r\n","description":"","footnote":"\r\n( 1 ) - آقاى حسن باختر بعد رئيس دبيرستان تجارت و بعد دبيرستان دارائى شد . ( مسعود سالور )\r\n( 2 ) - تيمچهء مهديه قالىفروشها .\r\n( 3 ) - كذا - اشتباه از مؤلف است در تيمچهء مهديه در اول بازار كفاشهاست . اين حجره را به‌خوبى به ياد دارم . ( مسعود سالور )\r\n","page_name":" 7196 ","page_number":496},
  {"content":"\r\n\r\nخيلى اعلى نيست . مردم به واسطهء اين حراج نونوال « 1 » شدند پوتين ساقه بلند زنانه دانه‌اى دوازده قران . من هم يك زوج خريدم . ارباب فريدون مىگفت در ظرف دو هفته پاره مىشود و حال آن‌كه نخواهد شد .\r\n\r\nتغييرات شهرى - ميدان سپه\r\nدرختهاى يك سمت خيابان ناصريه ( سمت ارگ و تلگرافخانه ) را قطع كردند .\r\nترامواى را از وسط كشيدند . شهرت دارد دكاكين آن سمت را هم خريده بزرگ مىكنند .\r\nساباطها ضرر كلى به مالكين زد . هنوز خيابانها زلزله است و تمام نشده . چند كاشى به اطراف ميدان توپخانه نصب كردند به خط جلى نوشته « ميدان سپه » . يك شاهى اين آدم براى ميدان از خودش خرج نكرده . ملت هم‌چنين تقاضائى نكرده . فقط تملق كريم آقا خان است .\r\n\r\nكريم آقا خان\r\nاين كريم آقا مهتر بود ، بعد قزاق شد . حالا به اين مقام رسيده . نقليهء قشون ، بنائى قشون ، فوج بهادر با اوست . بلديه هم اضافه شد . بطور تحقيق ماهى شانزده هزار تومان از نقليه و بنائى عايدى دارد ، تا از بلديه چه مبلغ ببرد .\r\n\r\nروسيه ويرانه است\r\nاز روسيه مسافرين كه وارد شده‌اند مىگويند ويرانه است ، مردم تمام لخت ، عور .\r\nبعضى فقط يك گونى روى گوشت خود انداخته ، زنها يك جوراب . سواى آنچه به [ عنوان 
  ] مخالفت كمونيست آدم مىكشند امراض مثل داس كه علف درو كند آدم تلف مىكند .\r\n\r\nتلگراف سردار سپه از شيراز\r\nچهارشنبه 27 ع 2 ، 4 قوس - اخبارات جز ابلاغيهء حكومت چيزى نمىرسد . از شيراز رئيس الوزراء تلگراف شيخ را مخابره كرد با جواب خودش . سپس چيزى شايع نشد تا ورود به بهبهان و ناصرى ، بعد هم تلگراف ناصرى و اصلاح با شيخ . معروف چنين است كه انگليسها رئيس الوزراء را بردند به ناصرى و مستر هاوارد ( مترجم اول سفارت ) او و\r\n\r\n\r\n","description":"","footnote":"\r\n( 1 ) - كذا ، معمولا نونوار تلفظ مىشود . ( ا . ا . )\r\n","page_name":" 7197 ","page_number":497},
  {"content":"\r\n\r\nشيخ را دست به دست داد . شيخ مرض را بهانه كرده و ناصرى نيامد . بعد سردار سپه محمره‌خانهء شيخ [ رفت 
  ] . از تبريز قشون به كرمانشاه و پشتكوه مىرود .\r\n\r\nاخبار خارجه\r\nسردار سودان انگليس سرلىلك در قاهره كشته شده . دولت انگليس يك كرور ليره جريمهء نقد ، تخليهء سودان از قشون مصر و بعضى چيزهاى ديگر خواسته . كابينهء سعد زغلول پاشا استعفا داد .\r\n\r\nتلگرافهاى خوزستان\r\nاوضاع حاضره را مفصل‌تر و قدم به قدم بنويسم بهتر است . عين تلگراف رئيس الوزراء و خزعل ملصق كتاب شد « 1 » . شهرت دارد جعلى است و اين خود يكى از شاهكارهاى اين دولت است . پس از گفتگوى مجلس تلگراف ديگرى رسيد كه اركان حرب مىدانست كه حركت من از طهران براى رفتن محمره است . تلگراف شيخ در شيراز باعث توقف شد . خواستم او شيراز بيايد و روانهء طهران كنم جواب نداد . من به سمت فرونت رفتم . آن‌وقت ابلاغيه‌ها منتشر شد ( ستونهاى قشون حركت ، كجا فتح ، كجا تصرف شد ) كه يكىيكى خواهد آمد .\r\n\r\nنيّت سردار سپه - انجمن مطالبهء حقوق ملى\r\nجمعه غرّهء جمادى الاولى ، هفتم قوس - چند انجمن در تحت حمايت حكومت نظامى سرّا در طهران تشكيل يافته بود به‌عنوان مطالبهء حقوق ملى . كم‌كم شعبات پيدا كرد و قرار بود حكومت نظامى را ملغى كنند و اين مردم مجلس رفته و آنجا باز عنوان جمهورى يا ديكتاتورى سردار سپه شود . حكايت خزعل و تركمان مانع شد . خلق مبارك سردار سپه تنگ شد . اين بود يك‌مرتبه شنل خود را دوش انداخته و رفت . حقيقت اين است از روزى كه اين آدم مصدر اين كار شده رنگ آسايش كسى نديده و همهء آن براى اجراى نيت اصلى خودش است .\r\nاز علماى طهران ، نجف اشرف فتاوى شهرت مىدهند [ كه 
  ] خزعل كافر است ، دزد است ، دشمن اسلام است . اهالى كفن پوشيده جنگ بروند اما كدام علماء . . . « 2 »\r\n\r\n\r\n","description":"","footnote":"\r\n( 1 ) - عكس آن در صفحهء بعد آمده است .\r\n( 2 ) - نقطه‌چين در اصل است .\r\n","page_name":" 7198 ","page_number":498},
  {"content":"\r\n . \r\n","description":"","footnote":"","page_name":" 7199 ","page_number":499},
  {"content":"\r\n\r\n\r\nبىپولى مؤلف\r\nساعد الدوله مرا حوالهء بهاء السلطنه داد . آنقدر رفتم ، آدم فرستادم كه خسته شدم . در تمام خانهء من جز دو قران توى كيف جيبى بيشتر پول نيست ، هزار خرج در مقابل . خدايا تا حال هرچه شنيده بوديم مردم دعا مىكردند ، ذكر مىگرفتند ، قرض ما را ادا كن ، در اين دورهء ما با اين عدليه قضيه برعكس شده . پس يك پيغمبرى ، امامى براى ما بفرست كه چه دعا و چه ذكر براى وصول طلب نافع است كه مشغول آن شويم و به وصال طلب خود برسيم .\r\n\r\nانگليسها و خزعل\r\nچهارشنبه ششم جمادى الاولى ، يازدهم قوس - دوم ماه شهرت كرد انگليسها يادداشتى داده‌اند كه دولت انگليس راضى نمىشود با خزعل به خشونت رفتار شود . حيثيات او بايد محفوظ باشد . هر خسارتى هم به منافع انگليس در آن حدود وارد شود ايران بايد جبران نمايد . اين « نوت » را منتشر نكردند . اما بىسيم مسكو خبر داد . ذكاء الملك در روزنامه اين‌طور تكذيب كرد : همچو نوتى [ كه 
  ] شايع شده است به ما نرسيده .\r\n\r\nانقياد شيخ خزعل\r\nسردار سپه از بندر ديلم به سمت بهبهان مىرود . سردار اسعد بختيارى وزير پست و تلگراف و سردار رفعت رئيس امنيه و امير لشكر جنوب هم جزو همراهان‌اند . تلگرافى منتشر شد كه ستونهاى نيرومند قشون بهبهان وارد شد . طيارات خدمات خود را انجام دادند . خزعل تلگراف نموده است چون سيم خراب است با قايق تلگراف را مىرسانم ، تأخير در جواب شد . اظهار اطاعت و انقياد و بندگى نموده ، متضرعانه تأمين خواسته است . چون مشار اليه يك نفر ايرانى است و من به اضمحلال آحاد افراد ايرانى راضى نيستم و مقصودم تمركز قواى مملكت است به فرونت مقدم قشون آمده حضورا تأمين درخواست كنيد و مراتب اطاعت خود را تجديد نمائيد .\r\n\r\nتلگراف شيخ حسين يزدى\r\nمزه اينجا دارد كه جمّ قفيرى در طهران همه اين تلگراف را جعلى [ دانسته 
  ] مىگويند از اصل قضايائى آنجا روى نداده . فقط انگليسها مىخواهند اين آدم را تا محمره ببرند .\r\nباز مزه دارد تلگراف حجة الاسلام ما شيخ حسين يزدى كه پس از تشكر از فتوحات\r\n\r\n","description":"","footnote":"","page_name":" 7200 ","page_number":500},
  {"content":"\r\n\r\nدستور مىدهد كه خوب است مركز قواى نظامى در شيراز باشد تا خزعل بعدها خلاف نكند . از هر طرف تلگراف تبريك ، تهنيت فتوحات به سردار سپه مخابره مىشود ، اما هيچ‌كس نمىداند فتح كجا . تلگرافات را تمام رؤساى قشون مخابره مىنمايند .\r\n\r\nاخبار خارجه\r\nدولت انگليس به توسط رويتر چنين مىگويد كه قضاياى مصر جزو امورات داخلهء انگلستان است ، هيچ ربط به مجمع بين الملل ندارد . باز دول مشرق را تهديد مىكند كه پس از قضيهء مصر دولتهاى مشرقى درس عبرت گرفته بدانند كه بردبارى ما خاتمه مىيابد . سودان را به كلى تصرف كرد . در قاهره جماعتى گرفتار [ شده‌اند 
  ] ، حبس و اعدام مىكنند ( اين شد نتيجهء آزادى مصر كه ايرانيهاى كم‌فرصت ما آنقدر ذوق مىكردند ) .\r\n\r\nتجارت با روسيه\r\nتروتسكى را از شغل خود خارج كردند . روسيه وضع اسفناكى دارد . مملكت ما را هم دچار مضيقه نموده‌اند . تجارت منحصر به دولت است آزاد نيست . كار تجار ما به اين جهت سخت است .\r\n\r\nخانهء عميد الدوله\r\nبهاء السلطنه پول نداد تا چهارده تومان به سيد تقديم كردم ، تا حاجى را راضى كرد معامله تجديد شود . خانهء عميد الدوله رونق دارد ، مجمع بيكارها ، بىپولها و نجباى مندرسه است .\r\n\r\nفهيم السلطنهء طبيب\r\nجمعه 8 ج 1 ، 13 قوس - سلطان مسعود سخت ناخوش شده نمىدانم حصبه است يا محرقه . فهيم السلطنه همسايه معالج است . دواى ايرانى مىدهد .\r\n\r\nكتك خوردن سيد يعقوب\r\nحاجى عز الممالك اينجا آمد مرا به خانهء خودش برد . مىگفت روز سه‌شنبه بين سيد يعقوب و آقا ميرزا هاشم دعوا شد . ميرزا هاشم تنومند و قوى است ، سيد ضعيف و پير ، كتك خوبى از ميرزا هاشم خورد .\r\n\r\n","description":"","footnote":"","page_name":" 7201 ","page_number":501},
  {"content":"\r\n . \r\n","description":"","footnote":"","page_name":" 7202 ","page_number":502},
  {"content":"\r\n\r\n\r\nهاوارد در جنوب\r\nتلگراف سردار سپه از هنديجان آمد كه شيخ تلگراف كرده ناخوشم ، پيرم فرزندى را روانه مىكنم . هاوارد آنجاست . و قدم‌قدم رئيس الوزراء را محمره مىبرد . دست به دست مىدهد . تقديمى هم به او و همراهان خواهد داد .\r\n\r\nچه خبرست كسى نمىداند\r\nذكاء الملك خودش به سفارت رفت همه قسم تعهدات نمود و « نوت » مسترد شد . هر شكل بود گذشت . سفير انگليس طهران آمده پس از رفتن محمره و گذاشتن هاوارد . چه حكايتى است احدى حاق مطلب را نمىداند . مگر بعدها معلوم شود .\r\n\r\nعقيدهء عز الممالك\r\nحاج عز الممالك مىگفت انگليسها در جنگ بين المللى تعهداتى نسبت به شيخ نموده بودند خواستند حاليه زير بار آن نروند . شيخ سختى كرد او را وادار به بعضى اقدامات كردند و سردار سپه را حركت دادند . البته براى خزعل جنگ كردن سخت بود ، متوسل آنها شد . تعهدات را پس گرفتند و يك تعهداتى هم گرفتند . آن‌وقت به ما « نوت » دادند .\r\nدنبال آن حاضر براى اصلاح دادن شدند . مجلس وزرا را براى نوت احضار كرد . تدين از همه بيشتر حرارت به‌خرج مىداد . خواستند وزراء را خفيف كنند . داور پيشنهاد ختم جلسه را داد به عصر موكول شد . عصر تدين كه اسّ اساس بود نيامد . داور سست بود . به همه معلوم شد كه پول گرفتند و ساكت شدند .\r\n\r\nنطق مدرس\r\nمدرس باز نطق كرد [ كه 
  ] وضعيات بد است . قشون خوب است ، اما همهء پول به جيب مارشالها مىرود و فرانسه دو مارشال دارد آن هم بعد از جنگ . ما بيست مارشال در ظرف سه سال . از اين عبارت همه خنده كرده بودند . مذاكره است به قند ، شكر ، چاى ، ماليات بسته شود و خرج راه‌آهن بشود ، [ از 
  ] بندرجز تا بوشهر ، ارس به دزداب . لازم هم نيست پهن و بزرگ باشد ( دو كابل ) مثل مال حضرت عبد العظيم . همه خيالات است .\r\nماليات گرفته مىشود اما دريغ از آن‌كه يك وجب راه ساخته شود .\r\n\r\n","description":"","footnote":"","page_name":" 7203 ","page_number":503},
  {"content":"\r\n\r\n\r\nشير و خورشيد سرخ\r\nامير اعلم كه رئيس مؤسسهء دروغى [ شير و 
  ] خورشيد سرخ است هدايائى براى قشون فاتح از مردم خواسته است . مؤسسهء [ شير و 
  ] خورشيد سرخ ما هم ثانى « شركت باختر » است .\r\nشنبه 16 جمادى الاولى ، 21 درجهء قوس - سه روز است باد ، باران است ، كمى سرد شده . كرسى و بخارى در شرف احتياج است بعضيها گذاشته‌اند .\r\n\r\nورود سردار سپه به ناصرى\r\nابلاغيه انتشار دادند موكب مبارك وارد شهر قشنگ ناصرى شدند « 1 » . پسر خزعل شرفياب شد . خودش به واسطهء كسالت شرفياب نشد . به محمره مىروند چراغان كردند . مشايخ شرفياب شدند ، چه و چه . همه عبارات شاهانه كه اصرار داشتند منسوخ شود .\r\nقواى اعزامى خوزستان وارد شد . شهر دزفول چراغان كردند . بختياريهاى متمرد در تنگ كله شكست خوردند . قواى ما وارد رامهرمز شد . گلچين گلچين يارو را به محمره بردند . شهرت دارد روز حركت سردار سپه خزعل از بصره و بغداد چندين دسته مطرب زنانه براى پذيرائى خواسته است ( معروف است خزعل هميشه زنهاى فاحشهء خوشگل و مطاربه از مصر ، اسلامبول حتى اروپا مىبرده عيش مىكند ) .\r\n\r\nتمام حدسيات ، اسرار\r\nچيزى كه باز در ميان خواص شهرت دارد اين است انگليسها تهيهء تجزيهء عربستان « 2 » و بختيارى را ديده بودند . قضاياى مصر و تصاحب سودان ناگهان پيش‌آمد ، از اين خيال منصرف شدند . نخواستند ايران هم در اين موقع شريك مصر و آن گفتگوها شود . اين است ماست‌مالى كردند ، تا موقع آن برسد . تمام حدسيات است ، تمام اسرار است ، ما هم كه خيلى دور از سياست هستيم .\r\n\r\n\r\n","description":"","footnote":"\r\n( 1 ) - تلگراف از محمره است . اما نمىنويسد وارد محمره شدم . مىنويسد بندر ناصرى . ( يادداشت از نويسندهء خاطرات )\r\n( 2 ) - خوزستان درست است .\r\n","page_name":" 7204 ","page_number":504},
  {"content":"\r\n\r\n\r\nروزنامهء ناهيد و حبس مديرش\r\nروزنامهء « ناهيد » سه‌شنبه طبع شد . چون مجلس نيم عشر ماليات [ را 
  ] كه از موقوفات اخذ مىكردند ملغى نموده صورت جمعى از آخوندها را كشيده بود مشغول زدن طشت و رقص هستند . هزار ناسزا به شاه سلطان حسين نوشته بود . يك قصيده هم گفته بود .\r\nابيات لغو ، بد ، نسبتهاى ناپسند به علما و روحانيون . اين يك بيت آن ديگر از همه بدتر بود :\r\n جار زد آن جارچى مسخره * الدنيا مزرعة الاخرة \r\nدر مجلس تدين و سايرين فضاحى كردند كه بايد دارش زد ، كفر و زندقه گفته . بعد علما به صدا درآمدند . نظميه لاعلاج او را گرفت و حبس كرد .\r\n\r\nدروغ در مورد مظفر الدين شاه\r\nچندى بود از روزنامهء مسافرت مظفر الدين شاه جعلياتى مىنوشت كه از آن دروغ‌تر و خنك‌تر مطلبى نبود . مىنوشت مظفر الدين شاه از شدت مستى و استعمال عرق چنين و چنان كرد ، در صورتى كه از فرط خريت عرق به دهان او نرسيده بود . به اين پدر مشروطه هم ابقاء نمىكنند . مىنويسد عوض آب « شامپين » مىخورد . آن هم براى مردمى مىنويسد كه همه مظفر الدين شاه را به ياد دارند .\r\n\r\nمقدمات ورود سردار سپه\r\nغوغاى بستن طاقهاى نصرت است از سرحد الى طهران براى ورود نابغهء زمان ، نادر حقيقى ايران ، فاتح خوزستان . سردار سپه و اعوان او مىخواهند به اين لوطىبازيها وجاهت گذشتهء از دست داده را مجددا تحصيل كنند . ممكن است ، زيرا اهالى مملكت ما فراموش‌كارند ، از همه بدتر تابع غلبه .\r\n\r\nديدار از حسين علاء و تعريف او از مهذب الدوله\r\nامروز ديدن ميرزا حسين خان علائى رفتم . خيلى از مهذب الدوله و بچه‌ها صحبت كرد . مىگفت مهذب الدوله يكى از لايق‌ترين اعضاء وزارت خارجه است . دولت بايد قدر چنين اعضاء را بداند . گفتم به همين‌جهت است كه حقوق او را كسر نموده‌اند . در صورتى كه كفالت هم با اوست . گفت شنيده بودم و به وزير گفتم . قول داد در بودجهء آتيه جبران كند . ميرزا حسين خان بسيار آدم زيرك دانائى است . بااين‌حال به عقيدهء من\r\n\r\n","description":"","footnote":"","page_name":" 7205 ","page_number":505},
  {"content":"\r\n\r\nبى خود امريكا را گذاشت آمد .\r\n\r\nنطق مدرس و وصف علاء از او - علاء مخالف جمهورى\r\nمدرس باز نطق كرده كه ما هجده هزار قشون بيشتر نداريم مىگويند زياد است .\r\nليستش را بياورند . تمام پول را مارشالها مىخورند . من اينها را مىگويم كه در تاريخ مجلس بماند . زيرا مىدانم فعلا نتيجه نمىدهد . ميرزا حسين خان [ علاء 
  ] مىگفت مدرس « استيت من » « 1 » صحيحى است و بسيار تعريف كرد و به‌كلى مخالف جمهوريت ايران بود .\r\n\r\nتمثيل مدرس\r\nدوشنبه 18 - دو سه روز است ابلاغيه انتشار نمىيابد . از ملاقات خزعل هم چيزى مفهوم نشد . مدرس گفته است طلبه‌اى بود در خارج شهر اصفهان با الاغ خود مسافرت مىكرد . گرگى از دور نمايان شد . نهر آبى هم در جلو بود . ديد فرار از چنگ گرگ منحصر به گذشتن از آب است و گرگ شايد مجال ندهد . نان همراه داشت شال طويل خود را باز كرده نان را به سر شال بست و سر شال را به دست گرفت همراه مىبرد . گرگ اول شروع به خوردن نان كرد . طلبه سر شال را مىكشيد نمىگذاشت گرگ يك‌مرتبه بلع كند تا رسيد به نهر . شال را رها كرد و به عجله از آب گذشت . امروز انگليسها شال را دراز كردند دويست فرسنگ گرگ ما را راه بردند .\r\n\r\nكلفت خوب\r\nكلفت خوبى براى من پيدا شده بود فرخنده خانم كه به درد هر كارى مىخورد غفلتا بناى بداخلاقى را گذاشته . زينب هم بىميل نبود و رفت . شهربانو همشيره‌زادهء حاجى زهرا سلطان [ را 
  ] كه چندى نزد ملكه بود و بيرون كرده بود آورديم . دخترك شانزده سالهء زرنگى است ، اين [ هم 
  ] بعد از چندى ناخوش شد رفت . خواهرش سكينه كه سنا بزرگتر است آمد . بعد آن يكى هم خوب شد آمد . من قصدم اين بود هردو باشند . اما زينب از سكينه ظنين شده و به هر نحو بود عذر او را خواست .\r\n\r\n\r\n","description":"","footnote":"\r\n( 1 ) .  Stateman . \r\n","page_name":" 7206 ","page_number":506},
  {"content":"\r\n\r\n\r\nوضع دختران\r\nسابقا اين سن و سال دختر در خانه‌ها نمىماند و شوهر رفته بود . حاليه شوهر كم است و دخترهاى گنده گنده براى خدمت زياد . اين مدارس نسوان خيلى دخترها را هرزه و ضايع كرده . روزى چهار دفعه دختر توى كوچه و خيابان بدون مانع حركت كند . سنش هم بالا باشد جوانها نمىگذارند سالم در برود . بدتر از همه فقر است و احتياج . چادر اطلس مىخواهد ، كفش و جوراب اعلى ، لباس فاخر ، پدر و مادر فقير راه ديگرى جز آن راه زشت نيست . امروز شخص بخواهد هرزگى يا عيش كند بيشتر از زن دخترهاى باكره هست . منتهى امروز را مىگويم با اروپا يك فرق هست كه بكارت در ازدواج ما شرط عمده است . مادموازل فقط كافى نيست . اما در ميان دخترهاى ارامنه همه‌چيز رواج است و زياد . فقط يهوديها تاكنون توانسته‌اند جلوى زنها و دخترهاى خود را بگيرند كه اگر جزئى غفلتى بنمايند و بوى مسلمانى در آنها بيفتد اين شغل نفيس را هم مثل ساير مشاغل از دست ايرانى و ارمنى خواهند گرفت . زيرا عشق آنها به پول صد مقابل ساير مردم است .\r\nشنبه 23 ج 1 ، 28 قوس - چند روز است باران مىآيد و سرد شده است . كرسيها داير گرديده . چندين سال بود كه قوس كرسى نبود . مسعود پريروز حمام رفت . شانزده روز بسترى بود . مرضش تيفومالاريا بود . اين مرض زياد شده . غالب اطباء معالجهء حصبه يا نوبه مىكنند و تلف مىشود . بايد ممزوجا « 1 » معالجه نمود . دوازده تزريق [ كردند 
  ] و دو فلوس خورد .\r\n\r\nعقدكنان والى اعظم\r\nامروز عقدكنان دومى ، والى اعظم درخشنده خانم دختر آخرى فخر الملك از همشيرهء ما بود . اين دختر را چند سال قبل بىجهت به عشق مال و سيادت به حاجى آقا مصطفى پسر مرحوم حاجى آقا محسن عراقى معروف عقد كردند . دو سه سالى بينشان مسالمت بود . بعد والى اعظم اظهار كراهت كرد و به خانهء او نرفت . كم‌كم كار سخت شد .\r\nفخر الملك و حاجيه والى هم به اين دختر انس و ميل فوق العاده داشتند و دارند .\r\nخواستند طلاق بگيرند حاجى آقا طفره زد و مطالبهء مبلغها نمود . چهار سال است اينها مرافعه دارند تا بالاخره چند هزار تومان گرفت و طلاق داد . ديگر هرچه داشتند بالاى اين كار رفت .\r\n\r\n\r\n","description":"","footnote":"\r\n( 1 ) - يعنى مالاريا و حصبه ، هردو را بايد معالجه كرد .\r\n","page_name":" 7207 ","page_number":507},
  {"content":"\r\n\r\nيك ماه بود براى ميرزا محمد خان پسر سيم نصير الدوله از همشيره آذر خانم گفتگو بود ، امروز به سلامتى عقدكنان شد . جماعتى دعوت داشتند . من و دائى جان با امام جمعه خوئى براى اجراى عقد اندرون رفتيم . اصلا والى اعظم نونر خودخواه و حرف نشنوست .\r\nامروز هم هزار بازى درآورد . بالاخره من رفتم و خيلى بد گفتم تا آمد . مثلا براى آن كه بند كفشش كوتاه بود ، يا گل سينه كوچك ، دو ساعت مباحثه داشت و مىگفت با اين نواقص من چطور آن اطاق بروم .\r\nبه حمد اللّه صيغهء عقد جارى شد . اما چه شكل ، محرر امام در اول با شدّ و مد زياد خطبه را خواند خانم بله نگفت . دفعهء دوم كم كوتاه‌تر آورد باز خانم بله نگفت . دفعهء سيم ، چهارم ، پنجم كه به اين اختصار رسيد كه خانم حاجى امام جمعه وكيل است ، يك صدائى مثل آن‌كه از قعر چاه درآيد جواب داد . محرر گفت من همچه دخترى تا حال نديده‌ام ، از نفس افتادم . امام جمعه مىگفت آدم مار زده از ريسمان سياه و سفيد مىترسد .\r\nبارى امام برخاست . من و معتضد السلطنه قدرى از آجيل برداشتيم . خانم سالار [ اعتضاد 
  ] فرياد كرد دست نزنيد . امام جمعه با متانت گفت چون اسم ما ملاها بدنام است تصور مىكنند ما مرتكب سرقت آجيل شده‌ايم . نه خانم و اللّه باللّه من دست نزدم ، شاهزادگان برداشتند .\r\n\r\nزاهدى حاكم نظامى خوزستان\r\nچهارشنبه 24 - ابلاغيه از سردار سپه منتشر شد كار خوزستان را خاتمه يافته تصور مىكنم . راه خرم‌آباد باز است . سرتيپ فضل اللّه خان ( همان بصير ديوان كه تنكابون در قضيهء ساعد الدوله و احسان اللّه خان حاكم بود و حاليه خيلى ترقى نموده است و لقب را ترك نموده ) « 1 » حاكم نظامى خوزستان شد . حكام جزو و حكومت عشايرى را او معلوم مىدارد . به شكرانهء اين پيشرفتها امروز به سمت عتبات عرش درجات به غيررسمى عازم ، يك هفته توقف و از كرمانشاه مراجعت مىكنم .\r\n\r\n\r\n","description":"","footnote":"\r\n( 1 ) - سپهبد فضل اللّه زاهدى نخست وزير پس از 28 مرداد 1332 .\r\n","page_name":" 7208 ","page_number":508},
  {"content":"\r\n\r\n\r\nورود سرپرسى لورن\r\nسرپرسى لورن سفير انگليس وارد شد . مردم دسته‌دسته به زيارتش مىروند . سردار سپه از محمره و ملاقات خزعل در ابلاغيهء خود ذكرى نكرد . معروف است با هاوارد و جنرال قونسل بوشهر به ملاقات شيخ رفته . سه شب فقط محمره مانده است . . . « 1 »\r\n\r\nكتك خوردن شيروانى\r\nمدير « ميهن » [ را 
  ] كه وكيل مجلس هم هست در جلوى مجلس مردم كتك زدند . به عز الممالك و جمعى گفته بود كتك خوردن من سابقه دارد . دفعهء اول و دوم نيست .\r\n\r\nطاق نصرت\r\nتمام شهرها و طهران و بين راه مشغول بستن طاق نصرت هستند . در انبار « بوجار » ها را مشق مىدهند كه با طبق و غربال به حال مشق استقبال كنند . يك حكايتى است .\r\n\r\nعيال ظفر السلطنه\r\nعصر خانهء عميد الدوله رفتيم . ظفر السلطنه بود . مدتى است عيالش ناخوش است خاطر تعلق هم هست . روزى يك طبيب مىآورد . من گفتم آنقدر تجديد طبيب ضرورت ندارد . گفت خانهء من اعتقادى به صبر و جخد « 2 » دارد . مثلا دوا حاضر باشد توى ميدان توپخانه كسى عطسه كند دوا را نمىخورد . يك قرآنى هم دارد روى صفحهء آن بد و خوب نوشته . باز مىكند اگر بد آمد آن طبيب افلاطون هم باشد روز دوم جواب مىگويد يكى ديگر مىآورد .\r\n\r\nجهانشاه خان افشار\r\nآقاى عماد السلطنه ورداورد رفته بود . جهانشاه خان با همه پيرى يك ماه است با قوش ، توله ، تازى آنجا شكار رفته است .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - جخد - در تداول عامه عطسهء دوم كه بلافاصله پس از عطسهء اول كه صبر مىگويند بيايد . ( مسعود سالور )\r\n","page_name":" 7209 ","page_number":509},
  {"content":"\r\n\r\n\r\nطاقهاى نصرت - ايرانى تابع زور\r\nسه‌شنبه 3 جمادى الثانيه ، نهم درجهء جدى - چهار روز است سرماى شديدى شده كه طهران كمتر چنين سرما ياد دارد . زمين و زمان يخ است . نسيم زننده‌اى هم مىوزد كه مزيد سرماست . بااين‌حال مشغول تزئين خط ورود حضرت اشرف با عجلهء تمام هستند . طاقهاى نصرت و فتح است كه شروع شده ، يعنى از سرحد تا طهران ، حتى در حضرت عبد العظيم و تجريش كه هيچ خط سير او نيست . هفتاد هزار تومان خرج برآورد شده است . اما فقرا از گرسنگى و سرما جان نثار مىكنند و يك شاهى خرج آنها نمىشود . ايرانى تابع غلبه و زور است . از اول تاريخش هم كه بخوانيد همين بوده .\r\nيك نجار هم از بالا به زمين افتاد جان به جان‌آفرين تسليم كرد . باطنا همه از اين‌كار حتى همان كسبه‌اى كه مزد مىگيرد و كار مىكند يك‌جا تعصبا ميل ندارد ، يك‌جا توى اين سرما ، باد بالاى تير دراز ، توى ميدان توپخانه كه مثل بيد مىلرزد . همه حدس مىزنند بعد از ورودش امرى رخ خواهد داد .\r\n\r\nمهمانى سفير انگليس\r\nسفير انگليس براى معرفى خانمش كه تازه گرفته دعوتى در سفارت‌خانه كرد . گفتند بقدرى مردم تملق كردند كه شايد خودش بدش آمد . ما از قلم افتاده‌ايم . مرا در عهد سر هنرى درموند ولف هميشه و بعد از آن دعوت مىكردند ، حالا نه . در اين سرما نصف ديوار باغچهء من به كلى خوابيد . بهاء السلطنه پول را نداد . حسين آدم من هم رفت پشت در ، در حالىكه مىشنيد يك دو هزار فحش داد و آمد .\r\n\r\nتهيهء ورود سردار سپه\r\nاين تهيهء ورود كه ديده مىشود كمتر وقتى ديده [ شده 
  ] بود . از هر ميراب بلديه پنج من گل در اين هوا خواسته است . هر نانوا سه تومان ، قصاب دو تومان ، ساير كسبه از يك الى هرقدر ممكن شود . ميان كسبه هركس زبانى دارد و قدرتى نمىدهد . آنها كه ندارند بليط را گرفته وجه تقديم است . از اهالى محلات هم پول جمع مىكنند . فرمانفرما ، بختياريها پول دادند . خود بلديه و حكومت نظامى هم خيلى وجه داده است . محرمانه هم بعضى مىدهند . بسا اشخاص از دو طرف استفاده كردند ، هم از كسبه يا اهالى محله ، هم به آنها گفتند مردم پول نمىدهند ، زور بياريم صداشان درمىآيد . آن‌وقت بلديه يا حاكم از خودش به حساب سردار سپه داد . داستانى است و حكايتى است . نمىشود شرح و\r\n\r\n","description":"","footnote":"","page_name":" 7210 ","page_number":510},
  {"content":"\r\n\r\nتفصيل آن را كاملا ذكر كرد . همه مىگويند مستقيما به تخت مرمر رفته آنجا به سلطنت جلوس مىكند .\r\n\r\nگاوميرى\r\nعبد اللّه خان از كشمرز آمده آنچه گاو بوده در آن صفحات مرده است . هرجا سرم شير زده‌اند زودتر . مخصوصا سردار كل « 1 » دانه‌اى يك قران داده و آنچه در خيارج حشم بوده سرم زده‌اند . اگر در محلهاى ديگر كم‌وبيش از حشم ماند آنجا يك دانه باقى نمانده است .\r\n\r\nمأمورين سربازگيرى\r\nمأمورين سرباز [ گيرى 
  ] هم هنگامه مىكنند . سربازها فرارى مىشوند . آن‌وقت خود سرباز را مىخواهند . هرقدر رعيت ، مالك ، آه و ناله مىكند كه سرباز اينجا نيامده عوض بگير قبول نمىشود . تا آن‌كه يك مبلغ معتنابهى بدهند . آن‌وقت عوض قبول مىشود .\r\nبعد قيمت لباس تفنگ را مطالبه مىكنند ، سوار باشد اسب .\r\n\r\nفخر الملك و خوردن\r\nخانهء حاج فخر الملك رفتم ديدم با يك حال فكارى دراز كشيده ، خدا بد ندهد . گفت حالم خوش نيست . دكتر اسكات براى آن‌كه بولم تجزيه شود امروز فقط گفته است قهوه بخورم . معلوم است آدم به اين پرخورى فقط در يك روز قهوه بخورد چه حال و دماغ خواهد داشت . بنا كرد از خوراكى صحبت كردن و دامنهء آن وسعت پيدا كرد . مىگفت در ماه جوزا بروم همدان و گيلاس بخورم كه از آن بهتر نمىشود . اسد عراق انگور بخورم كه مائدهء بهشت است . بعد اصفهان خربوزهء گرگاب ، بعد عقدا و از آن انارها كه در عالم نظير ندارد . از آنجا كاشان انار زاغه و خربوزهء نصرآباد ، قم انجير و ساير ميوجات .\r\n\r\nنظاميها\r\nاز آنجا خانهء عميد الدوله رفتم . بودجه نگذشته يك پول به كسى جز نظام نمىدهند .\r\nپول ، عزت ، شوكت ، همه‌چيز در نظام تمركز يافته . ده خانهء نوساز كه ببينيد هشت تاى آن مال نظامى است . همين‌طور مشغول خانه ساختن ، باغ درست كردن ، مبل و اسباب\r\n\r\n\r\n","description":"","footnote":"\r\n( 1 ) - يار محمد خان پدر پرويز يارافشار سناتور سابق . ( مسعود سالور )\r\n","page_name":" 7211 ","page_number":511},
  {"content":"\r\n\r\nخريدن هستند .\r\n\r\nنادر حقيقى\r\nاعلاميه در ورقهء بزرگ از قول اهالى محلات طهران منتشر شده بود سردار سپه كيست ، شروحى تعريف و تمجيد و او را به الوهيت رسانيده بود . نادر حقيقى ما اين آدم است .\r\n\r\nفوت عبد اللّه خان منشىباشى\r\nميرزا عبد اللّه خان منشىباشى قديمى سفارت روس در كوچه سكته كرد و مرحوم شد . بسيار بسيار آدم نازنينى بود . خداوند رحمتش كند .\r\n\r\nابلاغيهء ورود سردار سپه\r\nجمعه ششم ، 12 جدى ، 2 ژانويه 1925 - هوا سرد است . بنابر ابلاغيهء حكومت عصر پنجشنبه حضرت اشرف وارد مىشود . در اين ابلاغيه « موكب مبارك » و كلمهء « اعظم » و « نزول اجلال » علاوه شده بود كه در ساير ابلاغيه‌ها نداشت .\r\n\r\nطاقهاى نصرت\r\nاز دروازهء حضرت عبد العظيم تا خانهء خودش بيست و يك طاق نصرت بسته‌اند .\r\nقشنگ‌تر از همه مال زردشتيها بود كه اول خيابان سپه [ بود 
  ] . كثيف‌تر از همه مال تركهاى تبريز بود كه با حصير درست كرده بودند . يك دانه هم مال محلهء بازار ناتمام بود . گفتند حكومت پولى كه وعده كرده بود نداده آنها هم ناتمام گذاشتند . بلديه ، نظميه ، بانك ، وزارت پست و تلگراف و فوايد عامه كه همه در ميدان توپخانه است به رقابت يكديگر به حدى عالى و باشكوه تزيين شده كه من در عمرم نديده بودم . همه‌جا هم در پارچه‌هاى سفيد و قرمز عبارات و اشعار تبريك ورود ، تبريك فتح و ظفر با عبارات شاهانه نوشته و نصب شده است . عكس سردار از دو ذرعى تا نيم ذرعى نه يكى نه دو تا بلكه صدها در هر طاق نصب گرديده . يك عكس بزرگ در جلوى طالار بلديه نصب و بالاى سر آن تاج كيانى را كه با ابريشم رنگ به رنگ و بسيار قشنگ بافته بودند نصب نموده بودند كه هركس نظرش به آن مىافتاد مضمونى مىگفت و مردم كلية خوب نگفتند . از هركس ممكن شد پول گرفتند . بعضى استفاده‌چى [ ها 
  ] از دو سمت منافع بردند . بلديه فقط ده هزار تومان از مال مردم فقير خرج آئين‌بندان كرد . وزارت‌خانه‌ها از\r\n\r\n","description":"","footnote":"","page_name":" 7212 ","page_number":512},
  {"content":"\r\n\r\nمطبعه روشنائى\r\n\r\n","description":"","footnote":"","page_name":" 7213 ","page_number":513},
  {"content":"\r\n\r\nكيسهء دولت هفتاد هزار تومان برآورد خرج شد . در حالىكه مردم از سرما و گرسنگى جان مىدهند . از قزوين تا طهران طاق نصرت است . حتى در شاه‌آباد ، يافت‌آباد .\r\n\r\nطاق نصرت با پول فرمانفرما\r\nفرمانفرما كه خانه‌اش سر راه نيست هزار و پانصد تومان خرج آئين‌بندان داده . من طاق زردشتيها را از فريدون پرسيدم گفت يكهزار و پانصد خرج شده و كم آمده است .\r\n\r\nتوپ ورود\r\nاما تفصيل ورود . كسبه دكاكين را نبستند . سرد هم بود با اين‌حال معبر مملو جمعيت بود . ليكن ساكت . هوا آفتاب رقيقى بود و ملايم‌تر از روزهاى ديگر و صبح امروز من با افخم على الرسم خانهء عميد الدوله مىرفتيم . توپ ورود به دروازهء او در بازار امير بوديم صدا كرد . ما به خيابان شمس العماره رسيديم توپ دوم كه از ميدان توپخانه گذشته بود .\r\nاينجا هياهو و معركه بود . هشت عدد آيروپلن ادارهء يونكرس در هوا نمايشاتى مىدادند كه تمام توجه مردم از زمين به آسمان متوجه شده بود . ما به ميدان كه رسيديم خر توى خر شده بود و باز آيروپلنها بازى مىكردند ، معلق مىزدند و ورقهء تبريك ورود به زمين مىافكندند .\r\nكاشف السلطنه و بهاء الدوله در ميدان بودند ، گفتند با آن‌كه شخصى در ايوان بلديه آمده به مردم يادآورى كرده كه كف بزنيد هورا و زنده باد بكشيد ، قائد حريت ، نادر دوران از فتح خوزستان مىآيد هنگام گذشتن سردار سپه از احدى صدا درنيامد و توجه همه به آسمان و تماشاى حركات محير العقول طيارات بود . حتى پس از گذشتن اتومبيل سردار اغلبى از هم سؤال مىكردند گذشت يا نگذشت . خود سردار بسيار ملول و خسته و ناراضى به‌نظر مىآمد .\r\n\r\nچراغانى و آتش‌بازى\r\nشب هوا بسيار سرد بود . تمام چراغهاى برق وقف ميدان و خيابان چراغ برق و سپه شده بود . بسيار بسيار عالى و تماشائى . موزيك بود . آتش‌بازى هم كردند . مردم به واسطهء شدت سرما زود متفرق شدند و شهر تاريك بود و كوچه و خيابانها چراغ نداشت . زيرا قوهء كارخانه بيش از آنچه به آنجاها داده بودند نبود . تاريكى مورد استفادهء جوانها شده آنچه خواستند نجيب و نانجيب را اذيت كردند . من در طول خيابان ناصريه تا خانهء خودم آخر بازار امير زن و بچه‌اى نديدم كه از سرما بىطاقت نشده و آن طفل گريه\r\n\r\n","description":"","footnote":"","page_name":" 7214 ","page_number":514},
  {"content":"\r\n\r\nنكند . ضعيفه ناسزا نگويد .\r\n\r\nعكس سردار سپه\r\nعجيب‌تر از همه اين بود كه دور عكس بزرگ سردار در جلوى بلديه و اطراف تاج كيان خاموش بود و از آن‌همه چراغ يكى روشن نبود . امروز هم عكس بزرگ او كه جلوى مدرسهء نظام مقابل خانهء خودش نصب مىكردند از بالا به زمين افتاد قاب و شيشهء آن خورد شد .\r\n\r\nآقا محمد جواد گنجه‌اى\r\nخنده‌دار اين بود كه آقا محمد جواد گردآلود ، خاك‌آلود جلوى بلديه پياده شده بود تا اظهار حياتى كند . خانمى رد شده بود و بلند گفته بود به سر و صورت آقا محمد جواد آيروپلنها ريده‌اند . مردم از اين حرف خندهء زيادى كرده بودند . به آقا محمد جواد برخورده بود و خيلى زود رفته بود .\r\n\r\nهيچ‌وقت خوزستان جدا نبود\r\nديشب هم چراغان بود . خود رئيس الوزراء بلديه آمد . فقيه التجار نطق كرد . پس از تبريك و تهنيت ورود تا گفت « خوزستان كه از مملكت ايران جدا بود » سردار نطق او را قطع كرده و گفت هيچ‌وقت خوزستان از ايران جدا نبود و شما اين حرف را نه اينجا و نه در جاى ديگر هرگز نزنيد . بعد رفت نظميه و از آنجا به خانهء خودش رفت . امشب هم اطراف عكس و تاج كيان چراغ روشن نبود . گفتند خودش قدغن كرده بوده است . در هر حال معمائى بود كه نزد ما حل نشد . مردم دهات را خيلى نظاميها در سر بستن طاق نصرت صدمه زدند . در شمران ، حضرت عبد العظيم هم بسته بودند .\r\n\r\nچراغانى\r\nامشب قرار بود بازار چراغان كند . در خيابان ناصريه فقط مغازهء كاشانى يك نانوائى و يك كلاهدوز چراغان كرده بود . در بازار حاجى نبى قناد ( از مرده خاص حضرت اشرف ) و چند نفر اطرافيان او ، حاجى محمد حسين حريرى ، يك توتون‌فروش . در تيمچهء حاجب الدوله كه آن‌همه بلورفروش هست فقط حاجى حسين بلورفروش . من ديدم كه جلوى رئيس نظميه كه از طرف سردار براى اظهار قدردانى [ به 
  ] بازار آمده بود دو تا فانوس بادى انگليسى مىكشيدند كه زير پايش را ببيند . خيلى به ايشان برخورده بود كه\r\n\r\n","description":"","footnote":"","page_name":" 7215 ","page_number":515},
  {"content":"\r\n\r\nچرا مردم اطاعت مرا نكرده چراغان نكردند .\r\n\r\nقربانى گاو - شتر\r\nيكشنبه هشتم - مردم گروه گروه ، دسته‌دسته ، ديدن مىروند . ما نرفتيم . خانم سالار [ اعتضاد 
  ] و جمعى از خانمها كه دم دروازهء حضرت عبد العظيم تماشا رفته بودند مىگفت دم دروازه علاف ، نانوا ، با عمله‌جات ادارهء ارزاق صف كشيده بودند . حمالها با كوله‌بار ، بوجارها با طبق و غربال ، يك گاو و يك شتر قربانى كردند . ما از آنجا آمديم دم بازارچهء نايب السلطنه مردم همه در بهت و سكوت بودند . كانّه جنازه مىخواهند حركت بدهند . در خانمها آن جنب‌وجوش كه هميشه در اين مواقع سر مىزند نبود . يك شتر لاغرى را هم يك طاقه شال زمردى رويش كشيده كنارى نگاه داشته بودند كه از شدت سرما و گرسنگى مثل بيد مىلرزيد . كشتن برايش عروسى بود . يك دسته سوار گذشت ، بعد چند اتومبيل كه همه صاحب‌منصب توى آن بود . چون خود سردار [ سپه 
  ] هم با همان لباس بود كسى نشناخت . پشت سر آنها دو تا گارى مملو از خيكهاى روغن با شصت هفتاد رأس يابو ، قاطر ، الاغ كه بار گچ ، آجر ، كاه و غيره داشتند « زلنگ زلنگ » گوش همه را كر كرد و خيلى اسباب خنده شد . معلوم شد جلوى بارها را گرفته بودند . بعد كه مرخص كردند جزو مشايعين محسوب شدند .\r\n\r\nهمان نكره\r\nخانمى از يك نظامى جويا شد آقاى وكيل‌باشى پس سردار كدام بود . گفت همان نكره كه توى اتومبيل بود . من جلو رفتم گفتم آقاى وكيل‌باشى انشاء اللّه يك روزى بشود كه شما رئيس الوزراء بشويد . قاه قاه خنديد ، گفت انشاء اللّه . قرب پانصد اتومبيل استقبال رفته بود . اما همگى به واسطهء شدت گرد و غبار از دروازه‌هاى ديگر به خانه‌هاى خود رفتند .\r\nعزيزه خانم مىگفت دل من براى آن شتر خيلى سوخت . بعضى از زنها گريه كردند .\r\nمىگفت خانمى به يكى از خميرگيرها گفت اقلا صورت خودت را مىشستى . گفت گذاشتم كه شما با دستهاى بلورى خود بشوريد . خيلى اسباب خنده شد . مردم همه متفكر بودند ، مثل اين‌كه براى تشييع جنازه حاضر شده‌اند . بعد هم كه آيروپلنها آمدند تمام سرها بالا رفت و كسى ملتفت زمين و سردار سپه نبود .\r\n\r\n","description":"","footnote":"","page_name":" 7216 ","page_number":516},
  {"content":"\r\n\r\n\r\nعز الممالك پيشكار ماليهء كرمان\r\nحاجى عز الممالك و عباسقلى خان ، روشنك و فروغ الملوك دختر حاجى عز الممالك ديروز عصر براى كرمان حركت كردند . حاجى عز الممالك از « سياست مآبى » ملول شده بود و با ميليسپو به هم بست پيشكار ماليهء كرمان مجددا شد . روشنك خيلى گريه مىكرد . پروانه را هم برد . هوا سرد است به اين‌جهت بد نگذرد ، از جهات ديگر بد نخواهد گذشت .\r\n\r\nخيال جلوس\r\nحالا مطالبى كه در اطراف مسافرت و ورود حضرت اشرف شهرت دارد شرح بدهيم .\r\nهركس به هركس مىرسيد مىگفت چه حكايتى است . از اين بساط ، اين آئين‌بندان در اين سرما براى يك مسافرت . چه‌كارى صورت گرفته ، چه مملكتى فتح شده است . اين عموميت داشت . اما آنچه در ميان خواص مشهور است تهيهء جلوس به تخت سلطنت بود . در طهران تهيه شده بود . حتى پانصد نفر را هم حاضر كرده بودند كه از ميدان توپخانه اتومبيل حضرت اشرف را با دست به سمت تخت مرمر ببرند و آنجا با حضور آنها و نظاميان جلوس كند . تا همدان هم حضرت اشرف بشاش و خرم و به همين خيال بود . آنجا يك‌مرتبه ورق برگشت . اين بود كه روز ورود بسيار ملول به نظرها آمد .\r\nانگليسها براى قدرت‌نمائى و اين‌كه تو داخل آدم نيستى ، هرچه هست به دست ما خواهد بود ، دو مرتبه او را فريب دادند . يك مرتبه در جمهورى ، يك مرتبه در سلطنت .\r\nدرست كه يقين كرد رئيس جمهور يا شاه مىشود سرازيرش كردند كه باز آدم خودشان باشد ، اقلا به اين مقام باقى بماند . و الا اين تهيه غير تهيهء سلطنت نبود . آن عبارتهائى كه در پارچه‌هاى سفيد و قرمز نوشته بودند ، آن ابلاغيه‌ها ، آن پرگرام بزرگ كه اركان حرب چاپ و منتشر كرده بود تمام دلالت بر آن داشت و همه مردم يقين كرده بودند « مهين دولت پهلوى زنده باد » ، جاويد باد نام پهلوى ، زنده باد محيى اسلام ، پاينده باد خداوندگار ما ، ناجى مملكت و محيى قشون ، چه و چه نظم و نثر هزارها . ايشان هم عجالة غيظ خود را سر وليعهد درآورده‌اند و هيچ اعتنا نكرده آنجا نرفتند .\r\n\r\nلرزش شيخ\r\nديدن ساعد الدوله رفتم . خيلى از سرماى عربستان شكايت كرد . مىگفت برف آمده دجله يخ بست . سيد نقيب قزوينى آنجا بود . گفت در خانهء رئيس الوزراء شيخى برخاست\r\n\r\n","description":"","footnote":"","page_name":" 7217 ","page_number":517},
  {"content":"\r\n\r\nوسط اطاق دو دست خود را روى ميز گذاشت نطق كرد . پس از تعريف و تمجيد از قائد مملكت گفت اما وزراى شما قابليت ندارند . رئيس الوزراء توپيد شيخ به لرز افتاد . چنانچه ميز مىچرخيد . نه مىتوانست بنشيند نه برود . همان‌طور لرز مىكرد و ميز حركت مىكرد . يك ربع ساعت طول كشيد . ما عمامه‌ايها جمعا برخاستيم شيخ را ميان گرفته از درب اطاق و عمارت خارج كرديم كه باز هم مىلرزيد . علما در نجف اشرف و كربلا همان در صحن ملاقات كرده بودند . مسئلهء چراغان بازار خيلى اسباب خشم بلديه و نظميه و خود حضرت اشرف شده است . بسيار هم بد شد . به قول يكى سفرهء باز نكرده بوى مشك مىدهد .\r\n\r\nديدنهاى سردار سپه\r\nسه‌شنبه 10 ، شانزدهم جدى - هوا همان قسم سرد و خشك است ، تغيير نكرده . چنين سرما و يخ‌بندان بدون رطوبت با اين امتداد كسى ياد ندارد . رئيس الوزراء از والاحضرت ديدن نكرد . اما به هيئت وزراء يك روز رفت . از علما بازديد كرد . فقط شيخ عبد النبى به عذر كسالت او را نپذيرفت . اهل ادارات را همان در فضاى جلوى عمارت خود پذيرفت خيلى رسمانه . شاگردهاى مدارس را نپذيرفت . قرب دويست معلم كه از مدارس طهران براى ديدن رفته بودند ابدا بيرون نيامد . تجار و كسبه ديدن كردند ، تا خواسته بودند لايحه بخوانند گفته بود من لايحه بسيار ديده نطق بسيار شنيده‌ام ، بهتر است برويد سر كار خود . تجار به خفت مراجعت كردند . معروف شد تلافى چراغان بود .\r\n\r\nهمه‌جا سپه - پهلوى\r\nمعلوم نيست مملكت ما چه حال دارد . مشروطه است يا از مستبده چندين درجه بالاتر . در آزادى ما مردم همين بس كه بعد از شصت سال به سهو يا عمد كسى نمىتواند بگويد ميدان توپخانه . اگر بگويد فورا جلب و چهار قران جريمه مىشود . ناصر الدين شاه كه طهران را بزرگ كرد و پنجاه سال سلطنت فقط يك خيابان به اسم اوست و يك بندر ( خيابان ناصريه - بندر ناصرى ) . امروز هرجا نظر مىكنى سپه است و پهلوى . اما ميدان سپه را در اين دو شب پاك خراب كردند . تمام نهالهاى تازه و شمشادها را سرقت كردند .\r\nدويست و پنجاه هزار تومان خرج اين ميدان شد . از تمام خيابانها بيشتر گل داشت .\r\nمهندس امريكائى رنر هم رفت . كريم آقا مهندس لازم ندارد .\r\nيك روز باز نزد ساعد الدوله رفتم جواب خوبى داد ، هروقت رسيد مىدهم .\r\nظفر السلطنه گفت ملاقات كرده صورت مىدهم . دماغ نظاميها خيلى باد دارد . امروز روز\r\n\r\n","description":"","footnote":"","page_name":" 7218 ","page_number":518},
  {"content":"\r\n\r\nآنهاست . از هيچ‌جا به ما پول نمىرسد ، نه حقوق دادند نه از دهات چيزى عايد مىشود .\r\n\r\nوضع وظايف\r\nشنبه 20 ج 2 ، 26 جدى - بودجهء خرج از مجلس گذشت . مستمريات و وظائف را مثل سال قبل منظور نمودند . سليمان ميرزا باز عوام‌فريبى و خوشمزگى را از دست نداد ، گفت همه را قطع كنيد . نصرت الدوله به شوخى گفته بود تومانى پنج شاهى بدهيد . وكلا تصور حقيقت كردند . گفتند ارجاع به كميسيون شود .\r\n\r\nعروسى واليه اعظم\r\nديشب والى اعظم را عروسى كردند . عصر خانهء فخر الملك رفتيم . نصير الدوله هم آمد . به حمد اللّه امشب عروس بدلعابى نكرد و به خير گذشت . امشب و فردا خانهء نصير الدوله در اين سرماى شديد مهمانى زنانه است . زينب هم رفته . اين عقد و عروسى والى اعظم براى هر خانواده مبلغ كلى تمام شد . من در اين بىپولى سى چهل تومان جهت رخت زينب دادم . خانهء حاج فخر الملك خلوت شد مگر ناصر قلى خان و عيالش بيايند .\r\n\r\nخوزستان و سفارت انگليس\r\nاوضاع بد است ، كسب ، تجارت ، فلاحت همه خوابيده . بانك اسكناس جديد منتشر كرده . دو تومانى آن كوچكتر از يك تومانى است . قضيهء خوزستان نزد ما لاينحل ماند .\r\nظاهرش همان بود كه نوشتيم ، اما بخواهند تجسس و موشكافى كنند به يك تاريكى غيرمنتها وارد مىشويم كه جز سفارت انگليس و خدا كسى نمىداند .\r\n\r\nحبس امير اقتدار\r\nدوشنبه 24 ج 2 - ديشب سردار سپه كه از هيئت وزراء مىرود امير اقتدار وزير داخله را احضار [ مىكند 
  ] . لدى الورود مورد توهين سخت و غضب او واقع شده امر به حبس او مىكند . در جريدهء قشون ذكر بود به جرم خيانت نظامى از تمام مناصب خلع گرديد .\r\nمعلوم نيست چه جرم و خيانتى داشته . هنوز ديدن از والاحضرت نكرده است .\r\n\r\n","description":"","footnote":"","page_name":" 7219 ","page_number":519},
  {"content":"\r\n\r\n\r\nسرماى شديد\r\nسرماى شديد در سمت شمال شده ، تبريز اغلب ديوارهاى ضخيم شكاف خورده .\r\nقزوين هرچه مايع بوده يخ بسته است . با آب جوش سماور قضاى حاجت مىروند . در خمسه شصت نفر آدم تلف شده ، چقدرها مواشى . در راه رشت و طهران چندين نفر مرده‌اند . در اين سرما امير لشكر شمال حكم به ساختن راه نموده . از گرسنگى و سرما متصل وداع حيات مىكنند .\r\n\r\nطلب مؤلف از ساعد الدوله\r\nظفر السلطنه ساعد الدوله را ديده بود ، وعده داد هروقت رسيد مىدهم . اما من تحويلدار او نيستم كه بدانم چه‌وقت پول مىرسد . ناچار رفتم قايم مقام الملك را هم ديدم . گفت جدا اقدام مىكنم . خدايا خداوندا اين چه مملكتى است . من بيست و دو هزار تومان از آدم متمولى مثل ساعد الدوله طلبكار باشم و براى يك غاز معطل . تظلم خود را به كه [ بكنم 
  ] و داد خود را از چه كسى بخواهم .\r\n\r\nدرس بچه‌ها\r\nعباس كلاس چهار اول شاگرد ( مبصر ) ، مسعود كلاس سوم مبصر است . « به‌به » سرود ملى از آنها ياد گرفته و غالب مترنم است . اگر اين بچه‌ها هوش دارند از طرف مادر و الموتى بودن آنهاست ، و الّا در من كه هوش و ذكاوتى نيست .\r\n\r\nسرماى بىسابقه\r\nسه‌شنبه 2 رجب المرجب 1343 ، 7 درجهء دلو 1303 - از اول جدى الى كنون سرما شده طورى كه از پانزده سال قبل بدين طرف كسى ياد ندارد . بدون برف و باران سرماى خشك ، زكام ، سينه‌درد ، پهلودرد ، در هر خانه به حد وفور است . من كه يك ماه است مبتلايم ، بچه‌ها مبتلا . هيچ شبى از خانهء عميد الدوله نمىآمدم كه مثل امشب سردم بشود . گويا درجه دوازده تحت صفر بود . در رشت ، مازندران ، استرآباد ، حتى بغداد ، خوزستان ما ، بوشهر ، برف و سرما شدت دارد . تمام اشجار مركبات سوخت و شكست .\r\n\r\nسيد محمد بهبهانى و حرف مدرس\r\nآقا سيد محمد پسر آقا سيد عبد اللّه بهبهانى در باغ خارج شهر از مدرس و سردار سپه\r\n\r\n","description":"","footnote":"","page_name":" 7220 ","page_number":520},
  {"content":"\r\n\r\nدعوت كرد . البته از مذاكرات آن كسى درست خبر ندارد ، اما آنچه معروف است آقاى مدرس پوست‌كنده گفته است ما در قسمت وزارت جنگ شما حرفى نداريم بلكه تشكر مىكنيم ، اما در باب رياست‌وزرائى شما و كارهاى ديگر شما مخالف [ هستيم 
  ] .\r\nسياستمدار نيستيد ، اطرافيان شما بد و خائن [ اند 
  ] .\r\n\r\nطوفان در عقب\r\nشب يكشنبه - در عمارت اميريه كه مدرسهء نظام است سفرا و وزراى مسئول را دعوت نموده بودند . از هشتاد نفر مدعو پنجاه و پنج نفر حاضر شدند . مجلس سرد بود و خودش مسرور نبود . سفير انگليس به ملاقات والاحضرت رفت . دو ساعت خلوت داشت . دائى جان مىگفت در اين ايام دو مرتبه حضور والاحضرت رفتم شاد و خرم بود .\r\nطهران يك انقلاب و آشوبى زير سر دارد . اين فقر ، اين تعديات ، اين سكوتها ، حال دريائى را دارد كه طوفانى در عقب [ آن است . 
  ] .\r\n\r\nراه‌آهن - حرف سردار سپه\r\nقمر الدوله و شوهرش را آشتى دادم . يك روز ناهار اينجا بودند . مىگفت آقا محمد جواد شمران بود ، دو مجلس سردار سپه را ديده بود . مىگفت خيلى غرورش زيادتر شده . حاجى رحيم آقا قزوينى و اتحاديه از تجار درجه اول آنجا آمدند . گفتند شما همراهى كنيد ما مشغول تهيهء راه‌آهن شويم . گفت به من چه ، با مجلس است . ما هرقدر لوايح مىدهيم تصويب نمىكنند . من خيال ترقياتى براى مملكت دارم و انجام مىدهم .\r\nهيچ‌چيز چارهء مرا جز خدا و مرگ نخواهد كرد . از ميدان احدى در نمىروم .\r\n\r\nتجار و سردار سپه\r\nيك روز هم جمعى از تجار محترم در شهر ديدن رفته بودند . حاجى معين بوشهرى معرفى مىكرد كه اينها اول سرمايه‌دار مملكت هستند . شرفياب شده به عرض برسانند كسب و تجارت زمين خورده ، متصل تجار ورشكست مىشوند ، بعضى عرايض دارند .\r\nگفته بود به من چه ، بروند مجلس . جواب داده [ اند 
  ] عرايض آنها مربوط به مجلس نيست .\r\nبا تغير گفته بود پدرسوخته‌ها شبى پانصد تومان خرج جنده‌بازى نكنند . من نظاميان را بخورنمير مىدهم ، تجار اين قسم خرج مىكنند . اينها در بازار مشهور شد . گفتند از اين قرار ما كوريم نظاميان را نمىبينيم كه توى پول عيش و عشرت غوطه مىخورند .\r\nناصر قلى خان در اين سرما با عيال و طفل كوچكش آمد . خداوند خيلى به آنها رحم\r\n\r\n","description":"","footnote":"","page_name":" 7221 ","page_number":521},
  {"content":"\r\n\r\nكرده بود . چند مرتبه نزديك به هلاك بودند .\r\n\r\nوضع سرما\r\nپنجشنبه 4 رجب ، نهم دلو ، 29 ژانويه 1925 - هوا به همان برودت و خشكى باقى است . سانتيگراد در طهران سيزده تحت صفر ، ساير شهرها برف ، كولاك بسيار شدت دارد . چندين روز در تبريز تردد ممكن نشده است . درجه بيست و چهار ، خمسه ، همدان هجده [ زير صفر 
  ] . در طهران چهار آژان از سرما خشك شد .\r\n\r\nحقوق عز الدوله\r\nخانهء نصير الدوله رفتم . حقوق حضرت اقدس و الا دچار اشكالى شده ميرزا محمود خان قول داد رفع كند . رئيس ادارهء محاسبات و معاون مستر گر است . يكى از اعضاء فعال مقتدر كاركن وزارت ماليه به شمار مىرود ( سيصد تومان حقوق مىبرد ، خرج هم ندارد ) . نصير الدوله براى عروس و داماد اين شعر را مىخواند :\r\n پاشو جا بنداز اى پسر خاله * منو راه بنداز اى پسرخاله \r\n\r\nملاقات مدرس و سردار سپه\r\nديروز كه 3 رجب و جلوس شاه بود به حكم تعطيل نكردند . چيز تازه‌اى بود . دو مرتبه بين رئيس الوزراء و آقاى مدرس ملاقات حاصل شده است . البته كسى از مذاكرات كاملا خبر ندارد . مشهور است هنگامى كه در باغ بهبهانى سردار سپه وارد مىشود مدرس وضو مىگرفته مىخواهد دست بدهد مىگويد دستم رطوبت دارد . جواب مىدهد چه عيب دارد و دست مىدهد . بعد مدرس مىگويد پس دست را به صورتت بكش تا از آتش دوزخ رستگار باشى . باز در بين صحبت مىگويد خودم خدمت مىرسم .\r\nمىگويد خير نيائيد كه شما را هم توقيف مىكنند ( هنوز هركس خانهء مدرس برود توقيف مىشود . همين دو سه روز پسر فخر الممالك خودمان را گرفته بودند ) .\r\n\r\nعلت مغضوب شدن امير اقتدار\r\nمردم نه از شاه مىخواهند دست بكشند نه از سردار سپه . هم خدا هم خرما و اين مسئله بسيار بغرنج شده است . جمع اضداد محال است . مىگويند علت توهين و حبس امير اقتدار اين بوده كه در مجلس مذاكره با شيخ خزعل جز مستر هاوارد [ و 
  ] امير اقتدار كسى نبوده . اينجا كه آمده‌اند سفارت روس از تمام مذاكرات مسبوق شده است و يقين\r\n\r\n","description":"","footnote":"","page_name":" 7222 ","page_number":522},
  {"content":"\r\n\r\nنموده‌اند كه امير اقتدار افشاى راز كرده است .\r\nرئيس الوزراء راپرت مسافرت خود را نه به مجلس داد نه در جرايد اشاعه نموده .\r\nمعلوم نيست انگليسها چه نيرنگى زير سر دارند . مملكت ما بىصاحب و رژيم آن نامعلوم است .\r\n\r\nوضع تركيه\r\nقانون الغاى تعدد زوجات در تركيه تصويب شد . مىگويند در قرآن وجوب گرفتن چهارزن نيست . آنجا هم شلوغ [ است 
  ] و مشغول همين كارها هستند كه ابدا به درد مملكت نمىخورد . مؤيد حضور « 1 » جنرال قونسل اسلامبول به من مىگفت اينها از ترس حركات خود به اسلامبول نمىروند و در شهر كثيف آنقوره مانده‌اند . بيشتر مردم ضد آنها هستند . خصوصا پس از تبعيد خليفه ، بلغار ، صرب ، يونان باز اتحاد كردند بالاخره اين تركيهء صغير را هم از بين خواهد برد .\r\n\r\nسرماى بىسابقه\r\nغلامحسين ميرزا مىگفت در مدرسهء نظام كه مواظب درجهء هوا هستند نزديك سحر پانزده درجه تحت صفر بود . از مخبر الملك كه درجهء گرما و سرما را از بيست و پنج سال قبل الى حال ضبط كرده حكايت كردند كه نه تابستانى به گرماى تابستان گذشته در اين سنوات بوده نه سرمائى مثل سرماى امسال . همه راهها مسدود است .\r\n\r\nتعديات نظاميان\r\nدوشنبه نهم رجب ، 15 دلو - كمى هوا ملايم شده ليكن بارندگى نشد . مريض زياد است در هر خانه . از ملاقات آقاى مدرس نتيجه حاصل نشد . گفتند در خانهء مشير الدوله چند جلسه از وكلا ، وزراى قديم تشكيل شد ، راه حلى به دست نيامد . فقر و پريشانى سرتاسر مملكت را فراگرفته ، تعديات نظاميان روز به روز شدت مىكند . يك فقرهء آن اين است : سربازى كه از دهات گرفتند به شرط دو سال خدمت بود . چهار سال در لرستان و جاهاى ديگر خدمت مىكنند . با ماهى سه تومان سرباز فرار مىكند . آن‌وقت مأمورين غلاظ شداد به آن ده مىرود و عين سرباز را مطالبه دارد . افخم الدوله به اركان حرب رفت خيلى داد و بيداد كرد . خودشان تصديق دارند سرباز فرارى به خانهء خودش نمىآيد . اما\r\n\r\n\r\n","description":"","footnote":"\r\n( 1 ) - اسد اللّه داودى .\r\n","page_name":" 7223 ","page_number":523},
  {"content":"\r\n\r\nمىگويند چه كنيم .\r\n\r\nمرتضى خان يزدان‌پناه\r\nمرتضى خان حاكم نظامى طهران رئيس كل قواى مركز شد . جان محمد خان امير لشكر شرق به جاى حسين آقا خان « 1 » . تيپ عراق را گفتند به ساعد الدوله مىدهند كه پاك و صاف پول مرا بخورد . خانهء صاحب اختيار را هم مثل خانهء مدرس كردند « 2 » .\r\n\r\nكنترل خانه‌ها\r\n[ صاحب اختيار 
  ] خانهء عميد الدوله آمده بود مىگفت مأمور حاكم نظامى وارد شد و پرسيد اين همه آدم خانهء شما براى چه مىآيند . گفتم از قديم رسم اين بود . خودم هم مايل نيستم ، جمعى از اقوام هستند ، جمعى طلبكار و من از خدا مىخواهم شما آدم بگذاريد تا اين طلب‌كارها نيايند . چه خوب مىشود از خودم صورت بخواهند تا آن طلب‌كارهاى سمج مصر زبان نفهم خودم را بنويسم كه راه ندهند .\r\n\r\nقصد قربانى فرزند به تملق\r\nاز شاه و مجلس صحبتى نيست . تمام كارها با خودش است و نظاميها . از سرچشمه مىگذشت بقالى پسر خود را قربانى مهيا كرده بود . نامردى نمىكند با شلاق دست خودش خوب مىزند . پسر مريض شده شايد زهره ترك شود . مردم شهر ما اين‌طور احمق و خر تشريف دارند ، آنقدر متملق و چاپلوس .\r\n\r\nبىپولى\r\nبىپولى ما را آهو كرده . خانهء من و افخم را جارو كنند ، غربال بزنند يك تومان پول به هم نخواهد رسيد . مزه اينجاست ما رفقائى كه خانهء عميد الدوله جمع مىشويم تمام همين قماشيم . فقط يك كاغذ از شعاع الدين ميرزا رسيد كه شكايت زياد از سرماى عتبات نموده بود . كاغذ سيم رجب رسيد او يازدهم تاريخ گذاشته بود .\r\n\r\n\r\n","description":"","footnote":"\r\n( 1 ) - سرلشكر حسين خزاعى .\r\n( 2 ) - يعنى رفت‌وآمد به آنجا تحت كنترل شده .\r\n","page_name":" 7224 ","page_number":524},
  {"content":"\r\n\r\n\r\nسردار سپه و وليعهد\r\nهنوز سردار سپه خدمت والاحضرت نرفته است . مردم همه منتظر عيدند كه چه شكلى خواهد شد .\r\n\r\nمفتش و اسم‌بردارى\r\nشنبه - عيد مولود حضرت شاه ولايت است . از طلوع صبح بناى برف شد . گلستان رفتيم وزير دربار قصر ابيض جلوس كرده بود و وكلا حضور والاحضرت بودند . پس از رفتن آنها به اتفاق ظفر السلطنه شرفياب شديم . اطاق بزرگ برليان مملو از محترمين بود .\r\nپس از نطق رسمى والاحضرت چون ظفر السلطنه مرخصى حاصل كرد پالتو و گلوش من هم نزد آدم او بود ، ناچار من هم بيرون آمدم . حجرهء فريدون « 1 » رفتم . سه نفر مفتش پشت شيشهء حجره نشسته [ بودند 
  ] هركس دربار مىرفت صورت برمىداشتند .\r\nرئيس الوزراء حاضر نشده بود ، ساير وزراء وسط سلام رسيده بودند . نظام و موزيك و صاحب‌منصبان همه بودند . شليك كردند . حرف زياد است . مختصر اين است بيست سال است انگليسها ما را مشغول به هم نموده [ اند 
  ] و كاملا مىرقصانند . يك سال هم هست سر شاه و وليعهد و سردار سپه مىرقصيم .\r\n\r\nمخبر السلطنه و اخبار سردار سپه\r\nاز اشخاص خارج كسى كه در كميسيون خانهء مشير الدوله براى حل قضيهء شاه و سردار سپه حاضر مىشود جناب مخبر السلطنه است . خانهء عميد الدوله از او جويا شد كه حل قضيه شد . گفت از صد ، هشتاد آن طى شده . در جواب سؤال اين‌كه قضايا چه بود گفت نمىتوانم بگويم . تا دو سه روز ديگر همه خواهيد دانست . بهاء الدوله پرسيد بوى خير مىدهد . گفت بلى ، بلى . پرسيدم سلام آينده خواهند رفت . گفت يكى از قضاياى حل شده همين است . خيالى است به سر سردار سپه افتاده دست‌بردار نيست .\r\nيكشنبه 14 ، نوزدهم دلو - برف همان چند ساعت بود . هوا همان قسم خشك و سرد است . عدل الممالك كاغذ نوشته بود كه در قزوين چهارده درجه تحت صفر است .\r\n\r\n\r\n","description":"","footnote":"\r\n( 1 ) - ارباب فريدون زردشتى مدير فروشگاه شعبهء كمپانى گيو . جمشيد يگانگى مغازه‌اش در كنج شمالى روبروى در شمس العماره بود . تا آخر عمر با خانوادهء ما رفت‌وآمد داشت حتى پس از فوت پدرم غالبا به ديدن من مىآمد . ( مسعود سالور )\r\n","page_name":" 7225 ","page_number":525},
  {"content":"\r\n\r\n\r\nحرف تقىزاده دربارهء قانون اساسى\r\nرئيس الوزراء به فراكسيون مختلط مجلس رفته پس از شرحى توصيف از خدمات خود گفته است من با اين دو نفر نمىتوانم كار كنم ( كار كدام است كسى نمىداند ) .\r\nتقىزاده كه در خانهء مشير الدوله هم فقط او حرف زده بود جواب مىدهد كه تغيير قانون اساسى غيرممكن است . با تغيّر برخاسته و هنگام خارج شدن مىگويد با داشتن ما فوق نمىتوانم باشم ، اما بدانيد همه‌جا برهم مىخورد و مردم خودشان شخصى را انتخاب مىكنند . آن‌وقت براى شما چيزى باقى نمىماند . تا روز پنجشنبه مهلت شما . ( در خانهء مشير الدوله ، تقىزاده گفته است اگر ما مشروطه هستيم ما نمىتوانيم تغيير قانون اساسى بدهيم . اين دعوى شما را هم يك ملتى مىتواند با شاه كند . در صورتى كه وكيل آن شاه نتوانست ملت را قانع كند شاه خلع [ و 
  ] باز وليعهد او جانشين مىشود . )\r\n\r\nسردار سپه و خانهء علما\r\nاز اين طرف كارگرهاى او مثل حاكم نظامى ، رئيس بلديه ، سيد ، آخوند ، كاسب ، تاجر درب خانهء مهاجر و انصار افتاده‌اند كه بگويند شاه را نمىخواهيم . در ولايات هم به قوهء نظامى تهديد مىكنند . خودش هم خانهء تمام علما رفت ، حتى خانهء پسر امام جمعه خوئى در پاچنار كه هيچ مرجعيت ندارد . براى روز پنجشنبه كه شايد هيچ امرى واقع نشود از حالا بسى صحبتها مىكنند .\r\n\r\nسردار سپه و وليعهد\r\nگفتند بعضى اسناد مثل همان دوسيهء قوام السلطنه براى شاه و وليعهد تهيه شده كه خواسته مجلس ببرد ، والاحضرت ملتفت شده و پيغام به رئيس مجلس داده كه بلافاصله آنجا مىآيم و تمام خيانتها و دزديها و چپاولهاى سردار سپه را علنا خواهم گفت . لذا رئيس مجلس به رئيس الوزراء پيغام داده مجلس حاضر نيست استماع اين قبيل مطالب را بنمايد .\r\n\r\nشيخ عبد النبى\r\nجناب شيخ عبد النبى را به اصرار و ابرام با درشكهء مخصوص خودش بازديد بردند ، تا پاى پله استقبال كرد . مراجعت شيخ مبلغى پول در كالسكهء خود ديد . فورى به توسط همان كالسكه‌چى پول را پس فرستاد ( خارق عادت ) . امورات معكوس شده است .\r\n\r\n","description":"","footnote":"","page_name":" 7226 ","page_number":526},
  {"content":"\r\n\r\nهميشه مردم تكليف سلطنت به اشخاص مىكردند امروز اشخاص به درب خانه‌هاى مردم افتاده‌اند كه مرا پادشاه خود كنيد .\r\n\r\nفوت ساعد الدوله\r\nواقعهء ناگوار كه براى من كمتر از صاحب عزا و مصيبت اندوه نداشت فوت ناگهانى ساعد الدوله است . روز جمعه به اتفاق جلال الدوله و هرمز ميرزا مصدق الدوله به كوههاى دوشان تپه شكار مىروند . ساعد الدوله از اسب زمين مىخورد . مىبينند ساعد الدوله پيدايش نيست . تعقيب مىكنند او را در حال احتضار آخر دره پيدا مىكنند .\r\nبه زحمت تا سر جاده و اتومبيل مىآورند . شب شنبه وداع اين جهان را مىكند . در خانهء سپهسالار ختم گذاشته بودند . بيچاره مادرش . صبح شنبه بدون هيچ پيرايه نعش را به سمت تجريش حركت داده در جوار امامزاده صالح ( ع ) دفن كردند ( مادرش تجريشى است ) . گفتند در تالار بزرگ سردار كبير و امير اسعد نشسته بودند ، خود سپهسالار بالاخانه بود و كمتر كسى را مىپذيرفت . رئيس الوزراء ديروز آنجا رفت . والاحضرت امروز تشريف بردند . امروز ختم را رئيس الوزراء برچيد .\r\n آن شنيدستى كه در صحراى غور * بارسالارى بيفتاد از ستور\r\nگفت چشم تنگ دنيادار را * يا قناعت پر كند يا خاك گور \r\nاين آدم چندين برابر سنش حرص و طمع داشت و در اين مدت كم نغمه‌ها ساز كرد ، آهنگها نواخت . ظلم و تعدى بىپايان نمود . البته نمىبايست خير از جوانى و نعمت و عزت ببيند . خانهء عميد الدوله رفتم گفت تمام غصهء ما براى شماست كه حالا با اين پير فرتوت چه كنيد . امير اسعد ، سردار كبير ، سردار اقتدار قند در دلشان آب مىشود . گمان مىكنم ساعتى از آن بهتر در عمرشان به خاطر نداشته باشند .\r\n\r\nرياست عاليهء كل قوا\r\nشنبه 20 رجب ، 25 دلو - پريروز پنجشنبه قضيه‌اى رخ نداد . آنچه هم كرده بود دكاكين بسته شده مجلس براى هوادارى بروند كسى اطاعت نكرد . امروز عصر فوق العاده‌اى منتشر شد مادهء واحدهء مصوبهء مجلس ذكر بود .\r\nمادهء واحده - مجلس شوراى ملى رياست عاليهء كل قواى دفاعيه و تأمينيه ( امنيه ) مملكتى را مخصوص آقاى رضا خان سردار سپه دانسته كه با اختيارات تامه در حدود قانون اساسى و قوانين مملكتى انجام وظيفه نمايد و سمت مزبور بدون تصويب مجلس شوراى ملى از ايشان سلب نتواند شد .\r\n\r\n","description":"","footnote":"","page_name":" 7227 ","page_number":527},
  {"content":"\r\n . \r\n","description":"","footnote":"","page_name":" 7228 ","page_number":528},
  {"content":"\r\n\r\nقيد كلمهء امنيه در بين الهلالين برحسب پيشنهاد مدرس بود كه نظميهء بلاد جزو آن نباشد . ملك التجار پيشنهاد كرد فرماندهى كل نوشته شود . تدين سخت جواب داد كه خودت مادهء واحده را امضاء كرده [ اى 
  ] و باز تغيير رأى مىدهى . در آخر فوق العاده مىنويسد يك ساعت و نيم به ظهر مانده آقايان وكلا ماده را تصويب كردند و به يكى از بحرانهاى شديد مملكت خاتمه داده شد .\r\nاين نتيجهء كميسيونها و مجلسهاست كه سردار سپه مىگفت وقتى كه مسلط شدند مرا خارج مىكنند و اين نظام ( پليس ايران ) از هم گسيخته مىشود . آقايان چنين رأيى دادند كه عزل او به رأى و امر شاه نباشد .\r\nدر تعقيب اين كار منتظرند كه استعفا بدهد و به همان وزارت جنگ قناعت كند .\r\nهواخواهان مدرس مىگويند بالاخره آقا ، سردار سپه را زمين زد .\r\n\r\nتشكر سردار سپه\r\nسه‌شنبه 23 رجب 1343 ، 28 دلو - رئيس الوزراء امروز صبح مجلس رفت . پس از اظهار تشكر از اين موهبت عظمى درخواست كميسيون دوازده نفرى كرد [ كه 
  ] در امور اقتصادى مملكت و تعمير راهها و غيره كمك فكرى كنند . سپس چنين گفت كه براى تشريف‌فرمائى اعليحضرت مكرر تلگرافات شده است . اينك مشغول هستيم كه ترتيب تشريف‌فرمائى را از اين سفر دور بدهيم . رهنما از طرف ملت و مملكت در جواب تشكر كرد و گفت يك چنين موهبتى در تاريخ مجلس سابقه ندارد .\r\n\r\nلخت كردن نصرت السلطنه\r\nشاهزاده نصرت السلطنه و عضد السلطان كه برحسب اجازهء شخص رئيس الوزراء از اروپا و خدمت شاه به طهران مىآمدند نزديك امامزاده هاشم دچار قطاع الطريق شده شاهزادگان را با عيال لخت و عور نموده‌اند . شهرت تام و تمامى دارد كه برحسب امر شخص اول مملكت بوده است . به گمان اين‌كه اسناد و نوشتجاتى اعليحضرت به توسط آنها فرستاده باشد و به دست بياورند كه او عاقلتر از آن است كه در همچو موقعى اسناد و نوشتجات مهم با اينها روانه دارد .\r\n\r\nبيمارى عز الدوله\r\nشنبه 27 رجب ، 3 حوت - روز مبعث بود با وجود سرما مردم دسته‌دسته به حضرت عبد العظيم مىرفتند . اسمعيل خان و جمعى از عصر پنجشنبه كن شكار رفته‌اند . حضرت\r\n\r\n","description":"","footnote":"","page_name":" 7229 ","page_number":529},
  {"content":"\r\n\r\nعكس حضرت اقدس و الا\r\n\r\n","description":"","footnote":"","page_name":" 7230 ","page_number":530},
  {"content":"\r\n\r\nاقدس و الا از اول جدى نقاهت پيدا كردند . پانزده روز است بسترى شده‌اند . تب و سينه‌درد داشتند . نقرس و ضعف پيرى هم مزيد آن گرديده بود . اينك دست ، پا ، انگشتان حتى گردن ورم و آماس كرده و بسيار زحمت مىدهد . غذا هم ميل نمىكنند . طبيب هم محض ضعف مزاج نمىتواند دواهاى قوى يا انژكسيون بدهد . ديشب كمى بهتر بودند امروز عصر بدتر . طبيب اعلم الملك است و ميرزا محمد خان علائى « 1 » ( معروف‌ترين دكتر ايرانى ما ) .\r\n\r\nسردار سپه و وليعهد\r\nعصر پنجشنبه آقاى رئيس الوزراى كم‌روى ما خدمت والاحضرت رفت . اطاق خلوت بود ، از صحبت آنها كسى مسبوق نشد . آنچه معروف است فرانسه‌ها و روسها اصرار در تغيير او و آمدن شاه دارند . ممتاز السلطنه سفير ما در پاريس مرد كارى است . به شاه ارادت دارد . چهار مرتبه تا حال لندن رفته . با همهء اينها تا انگليسها مايل نشوند نه اين آدم تغيير مىكند نه شاه خواهد آمد .\r\n\r\nعضد السلطان\r\nعصر با افخم الدوله ديدن شاهزاده عضد السلطان رفتيم . خانه و باغچهء خوبى خيابان برلن دارد ( كوچه‌اى است كه از لاله‌زار به خيابان علاء الدوله مىرود . چون سفارت آلمان آنجا واقع است بدين لحاظ كوچهء برلن ناميده‌اند ) كه مملو از شمشاد و كاج سبز و خرم بود . خيلى مؤدب از واردين پذيرائى مىكرد . از حال عمو پرسيد ، خيلى دعا و سلام رسانيد .\r\n\r\nتفضيل لخت كردن شاهزادگان\r\nبعد تفصيل سرقت را جويا شديم . گفت در امامزاده هاشم شش نفر مسلح با تفنگهاى پنج تير آلمانى جلو اتومبيل ما را گرفتند . ما را پياده كردند بردند توى جنگل . سرتاپا لخت كردند . آنچه هم در اتومبيل داشتيم مزيد آن نمودند . جز آن‌كه زن و دختر نصرت السلطنه و يك خانم فرانسوى كه نصرت السلطنه براى تربيت بچه‌هايش همراه آورده بود استثنا شدند . بعد ما را مرخص كردند . عجب اينجاست كه هيچ‌يك از ما زكام هم نشديم تا در منجيل مانديم و برايمان لباس آوردند . من پرسيدم چه زبان حرف\r\n\r\n\r\n","description":"","footnote":"\r\n( 1 ) - برادر حسين علاء ( ا . ا . )\r\n","page_name":" 7231 ","page_number":531},
  {"content":"\r\n\r\nمىزدند گفت تركى . پرسيدم سر و صورت را بسته بودند گفت خير . گشاده بود . سر و لباسشان هم خوب بود . گفت دست مرا براى ساعت مچى مىخواست قطع كند . گفتم حوصله كن من بازكردن و بستن آن را به شما ياد مىدهم و همين كار را كردم . اما دلم براى دو گلدان گل آزاليا خيلى سوخت كه به زحمت تا آنجا آورده بودم . هرقدر التماس كردم اين گل به سرما عادت ندارد خشك مىشود گفت « داكچدى » ديگر گذشت . از مال زنها فقط پالتو خانم فرانسوى را برداشتند كه او به دزدها به زبان فرانسه مىگفت اجازه بدهيد دستمال خود را بردارم . پرسيدم چند نفر بوديد . گفت سه اتومبيل داشتيم . يكى من و دختر نصرت السلطنه ، يكى نصرت السلطنه با عيالش و معلمهء فرانسوى ، سيمى دو تا نوكر . مىگفت يك كنتس معتبرى در پاريس كه ايام محمد على شاه در فصل جون ( ماه ثور ) ايران آمده و اغلب جاها مسافرت كرده . اين كنتس عاشق ايران است . ازبس كه نزد اين خانم تعريف كرده بود مايل شد كه به معلمى بچه‌هاى داداش ايران بيايد . اول ورود اين معامله با او شد . ديروز همه آقايان اينجا ناهار دعوت داشتند بسيار خوش گذشت .\r\n\r\nجشن كودتاى 1299\r\nرئيس الوزرا جشن سال چهارم تشكيلات قشون را ( كودتا 3 حوت 99 ) در مدرسهء نظام گرفت . جز نظاميها كسى نبود .\r\n\r\nبرنشيت - آنفلوآنزا\r\nاين دو مرض كه امسال شدت دارد يكى را گريپ ، ديگرى را برونشيت [ مىگويند 
  ] .\r\nاولى تب شديد است كه درجهء آن كم و زياد مىشود . اما قطع نمىشود . ديگرى همان آنفلوآنزا است كه امسال برونشيت لقب گرفته است .\r\nامير اقتدار مرخص شده اما در خانهء خود تحت نظر است . مراوده هم نبايد بنمايد .\r\n\r\nبيمارى عز الدوله\r\nيكشنبه 28 رجب - حال حضرت و الا خوب نيست . از ناخن پا تا سر به واسطهء نقرس درد مىكند ، ورم كرده . گلو خشك مىشود . نمىتواند بخوابد . امروز كمى هم تب داشت .\r\nاز درد روزى چند مرتبه هم گريه مىكند . اما خانمها بسيار خوب پرستارى مىكنند . شب تا صبح بيدارند و مشغول خدمت .\r\n\r\n","description":"","footnote":"","page_name":" 7232 ","page_number":532},
  {"content":"\r\n\r\n\r\nتركمانها\r\nعصر ديدن شاهزاده نصرت السلطنه رفتم . باغ و عمارت مرحوم نظام السلطنه را در حسن‌آباد دارد . امام جمعهء شيراز آنجا بود . گفت براى زيارت مشهد آمده بودم چون ميل نداشتم اسير تركمان بشوم عتبات مشرف شدم . شاهزاده از من پرسيد چرا اسير مىبرند .\r\nگفتم اين عادت قديم آنهاست . مىبرند خريد و فروش مىكنند ، يا پول خوبى گرفته عودت مىدهند . خوشگل باشد نگاه مىدارند . ( ما را رافضى مىدانند . جان و مالمان را مباح ) . گفت دزدهاى ما پس خيلى متمدن بودند حتى به خانمها نگاه هم نكردند . گالش يكى هم در گل مانده [ بود 
  ] با كمال ادب آورده دادند .\r\n\r\nسپهسالار پس از فوت ساعد الدوله\r\nاز آنجا خانهء عميد الدوله رفتم . ظفر السلطنه قرار شد باسواد تمسك نزد سپهسالار برود . بهاء الدوله مىگفت سردار كبير گفت بعد از مرگ ساعد الدوله سپهسالار جوان شده ، بيرون مىنشيند به كارها رسيدگى مىكند . مأمور از وزارت جنگ گرفته حساب بيست ساله از مباشرين مىخواهد .\r\n\r\nسن عز الدوله\r\nدوشنبه 29 رجب - امروز صبح حال حضرت و الا بهتر بود . كمى صحبت كرد . اما ورم و درد آن باقى است . گاهى تب خفيفى عارض مىشود . عمده درد و مرض كبر سن است .\r\nتولد حضرت و الا در سنهء 1261 « 1 » است .\r\nرفعت السلطان از قزوين به الموت را چهارده روزه رفته . شدت سرما و سختى راهها از اين مسافرت كه به خط مستقيم هفت فرسنگ است خوب معلوم مىشود .\r\nاوضاع به همان حال سابقه باقى است تغييرى نكرده . فقط به القاب رئيس الوزراء رئيس قواى عاليه « 2 » علاوه شد . تلگرافات به شاه كرده است ليكن او متقاعد نمىشود .\r\nاين هم نيرنگى نباشد كه بگويند نمىآيد بايد تغيير داد .\r\n\r\n\r\n","description":"","footnote":"\r\n( 1 ) - اشتباه نموده‌اند تاريخ تولد 1260 است . ( مسعود سالور )\r\n( 2 ) - رئيس عاليهء كل قوا درست است .\r\n","page_name":" 7233 ","page_number":533},
  {"content":"\r\n\r\n\r\nنامهء مهذب الدوله كاظمى\r\nپاكت سفارشى از مهذب الدوله رسيده بود كه با همه زحمات كه در قضيهء قتل مستر ايمبرى كشيدم به جاى ترفيع رتبه و مقام و اضافهء حقوق مرا از مستشارى و سيصد و پنجاه تومان حقوق به نيابت اول و دويست تومان مواجب تنزل داده‌اند . تلگراف مىكنم جواب مىدهند مستشارى كل سفارت‌خانه‌ها ملغى شده ، مواجب را هم ميليسپو قطع كرده . من با چه دل‌خوشى خدمت كنم . از من خواسته بود اقدامات بكنم . عين الملوك نوشته بود در سفارت منزل داريم ، عمارت وسيع ، نوكر و كلفت زياد ، اتومبيل اعلى درب سفارت حاضر . همه‌چيز خوب است جز بىالتفاتيهاى وزارتخانه ( صحبت عين الملوك در الموت هميشه همين بود . جز آن‌كه اتومبيل كم بود . او درشكه مىخواست . بهتر از آنچه او آن‌وقت مىخواست خداوند به وى عطا كرد ) .\r\n\r\nگريهء عز الدوله\r\nسه‌شنبه سلخ رجب ، ششم درجهء حوت - صبح خدمت حضرت و الا رفتم . كاغذى از قول ايشان به نوشيروان ميرزا نوشتم . اسباب يك گريهء مفصلى شد كه توبه كار شدم . آقاى عماد السلطنه از حضرت و الا مدتى است قهر كرده بيشتر براى قطع اشجار يوسفيه كه آقا با انداختن درخت مخالف است ولو خشك باشد ، بىثمر باشد ، مال غير باشد . چنانچه بلديه وقتى از درختهاى ناصريه را قطع مىكرد مىگفت اگر بيم سرزنش مردم نباشد مىروم جلوى بلديه و هاى هاى گريه مىكنم . ديروز به عيادت حضرت اقدس و الا آمده بود . امروز هم بود .\r\nمرا اسمعيل خان به چلوكباب شكار دعوت كرده بود . اگرچه موقع نداشت ولى رفتم .\r\nعصر ميرزا حسين خان علائى را ملاقات [ كردم 
  ] و در باب مهذب الدوله خيلى صحبت كرديم . اطمينان مىداد كه رتبه‌اش محفوظ است . به جاى كم شدن حقوق كمك خرج مىدهند .\r\n\r\nمرگ پسر مهندس الممالك\r\nسيف اللّه خان پسر مرحوم مهندس الممالك در قمرود قم بود با چند نفر شكار مىروند ، باد و كولاك مىشود در ميان كوير همه تلف مىشوند . فقط نعش سيف اللّه خان و يك تازى را پيدا كردند . امسال سال خوشى براى شكارچيها نيست .\r\n\r\n","description":"","footnote":"","page_name":" 7234 ","page_number":534},
  {"content":"\r\n\r\n\r\nوصيتهاى عز الدوله\r\nپنجشنبه 20 شعبان المعظم - امروز حال حضرت و الا نه خوب بود نه بد . مشاعر و هوش و حواس همه به جاى خود باقى است . حتى به امور خانه هم دخالت مىكند . اما خيال مردن خيلى به او صدمه مىزند و از آن راه خيلى مشوش است . مفتاح دو جعبه [ را 
  ] كه وصيت‌نامه در اوست ، مصالحه نامچه آنجاست به من مىفرمود ( اولى كاميت - ذوذنب ، دومى شوكت ) . بعد فرمودند وصيت نامهء سابق من در سفارت روس است . اول ناخوشيم كاغذ نوشتم بدهند تا امروز جواب نداده‌اند ، گويا خيلى شلوغ باشد . آدم بفرست بگيرد بىمصرف است . از نوشيروان نگاهدارى كنيد . بگذاريد تحصيلش تمام شود . ملك و مال او را حفظ كنيد . شهربانو امين من است . به او و سه صيغهء من محبت كنيد . من دعا و ثنا كردم و دلدارى دادم . فرمود مرگ حق است . براى تمام بشر بوده ، حيوانات هم از آن استثناء ندارند ، حتى فرشته و ملك . انبياء و رسل همه مردند . من گريه‌ام گرفت . او هم گريه كرد . بعد من صحبت ديگر به ميان آوردم كه دو نفر دكتر پيرها را به واسطهء تزريق خون و پيوند غده‌ها جوان مىكنند . امتحان آن در حيوانات و انسان شده است . فرمودند پارسال تابستان در « لندن نيوز » هم شرحى نوشته بود . بعد گفتم هواى سرد براى شما بد است سال ديگر بايد به گرمسير برويد ، مسافرت هم به واسطهء اتومبيل آسان شده است . فرمودند كجا بروم ، عرض كردم شيراز ، عربستان ، بغداد .\r\nفرمودند اگر عمرى باقى باشد .\r\n\r\nيونكرس در ايران\r\nكمپانى يونكرس آلمانى هشت آيروپلن وارد كرده و خيال دارد امتياز پست تا بادكوبه را بگيرد . اغلب روزها در فضاى طهران طيران مىكند . براى تماشا مردم گاهى سوار مىشوند . شنيدم بعضى از خانمهاى پرجرأت ما هم سوار شده‌اند .\r\n\r\nحال مزاجى عز الدوله\r\nجمعه 3 شعبان ، نهم حوت - حال حضرت و الا بهتر است . از اول عمر مراقب مزاج و حفظ الصحهء خود بودند . مزاجشان قوى نبود و نيست . ولى به واسطهء همان مراقبتها سالم است . جز از وقتىكه مبتلاى نقرس شدند كه گاهى از آن مرض نالان مىشوند . طورى حضرت و الا مراقب خود هستند كه روزى در شمران تابستان گذشته سر ناهار آب نارنج خواست ، تا آوردند عطسه كرد فرمودند ببر شايد سرما خورده باشم . انگشتان دست و پا\r\n\r\n","description":"","footnote":"","page_name":" 7235 ","page_number":535},
  {"content":"\r\n\r\nو مفاصل آن كج و معوج و به اشكال غريب و عجيب است . متصل بايد آهك آن را بيرون بياورند . مال آقاى نايب السلطنه مىفرمودند از مال من بدتر است . با اين انگشت چنان به سرعت و چنان خوب تحرير مىكنند كه هيچ منشى زيردستى نمىتواند .\r\n\r\nوزارت خارجه - انتظام الملك\r\nرفتم دربار حضور والاحضرت . على محمد را همراه بردم كه تماشاى گلستان را سوغات الموت ببرد . رئيس الوزراء آمد ، اما من نماندم . ساعت يازده خانهء انتظام الملك معاون وزارت خارجه رفتم . او شكايتش از اغتشاش و بىنظمى وزارت‌خانه بيش از مهذب الدوله بود و مىگفت در بودجهء آتيه درست مىشود . خانهء قشنگى در كوچهء وكيل السلطنه خيابان علاء الدوله داشت .\r\n\r\nمذاكره با قنسول روس\r\nاز آنجا قنسولگرى روس ، يعنى خانهء شخصى قنسول ، ساعت دوازده وقت داده بود رفتم . عمارت « تواريش » ما مبل و اسباب ، خانهء بولشويك ما از مال بورژواهاى مملكت ما مزيت و برترى داشت . دو سال است اينجاست و خوب فارسى حرف مىزد . محتاج مترجم نبود . جوان است . در باب نوشتجات قرار شد تاريخ آن را بدهم كه از روى آن پيدا كند ( كه بالاخره پيدا نكرد ) . پرسيد چون شما خيلى به دربار نزديك هستيد بگوئيد شاه مىآيد يا نه . گفتم مگر شما يا انگليسها يا هردو اطمينان بدهيد . گفت سلام بوديد سردار سپه آمد ، وكلا آمدند ، مدرس هم بود ؟ گفتم سردار سپه آمد ، وكلا آمدند ، اما مدرس نبود . بعد وضع سلام را پرسيد . گفتم ، و گفتم مىتوانيد براى تماشا هم برويد . بعد من پرسيدم مناسبات شما با دولت ما چه قسم است . گفت ما هم با دربار ، هم با دولت مناسباتمان حسنه است . آن‌وقت تفصيل دزدى شاهزادگان را پرسيد . من به تفصيل گفتم .\r\nسرى تكان داد . گفت دزد ، اما به اين سادگى نبود . من گفتم در شهر هم بعضى حرفها مىزنند . گفت شايد راست باشد . از سوق كلام او معلوم بود آنچه در خارج مىگويند [ كه 
  ] روسها همراه نيستند صحت دارد .\r\n\r\nسردار سپه و فريب دادن رقبا\r\nاما اوضاع ايران به سكوت تمام مىگذرد . سردار سپه همه را فريب داد . يك مادهء واحده هم گذراند ، نه استعفا داد نه تفكيك قواى لشكرى از كشورى [ شد 
  ] ، نه دست به تركيب ساير كارها زد كه آنها مايل بودند . همان قسم جرايد مخالف توقيف [ اند 
  ] و موافق\r\n\r\n","description":"","footnote":"","page_name":" 7236 ","page_number":536},
  {"content":"\r\n\r\nسانسور [ مىشوند 
  ] و حكومت نظامى طورى مردم را فشار مىآورد خصوصا از خارج كه مزيدى بر آن متصور نيست .\r\n\r\nحد آزادى\r\nآزادى به حدى است كه خريد و فروش گليسرين قدغن است . هركس بگويد « ميدان توپخانه » چهار هزار دينار جريمه بايد بدهد . مگر خيلى جدى باشد و دفاع كند ( مردكه وقتى كه ميل باطنى ندارد بگويد ميدان سپه او را صد مرتبه جريمه كنند باز آخرش مىگويد ميدان توپخانه ) . بلكه روزى خواهد آمد كه هر كاشى آن را هزار تكه كرده باشند « 1 » .\r\n\r\nايرانى فدائى حاكم روز\r\nايرانى خيلى زود معبود مىگيرد ، خيلى زود هم آن معبود را به روز سگ مىآورد .\r\nتاريخ زمان گذشته و زمان نزديك كه از اول مشروطه 1324 باشد چقدرها به ما نشان داده است . شب چراغانى را من در همين بازار ديدم كه براى سپهسالار و حاجى عليقلى خان بختيارى جان نثار مىكردند ، فرياد زنده باد به فلك مينارنگ مىرفت ، چه شد و امروز بختيارى و سپهسالار چه حال دارند . سيد ضياء بيچاره كجا رفت . كلمه‌اى از او حرف مىزنند ؟ سيد المجاهدين در قزوين پسر خود را جلوى سپهسالار قربانى مىكرد ، فلان بقال امروز براى سردار سپه . نه آن حقيقت داشت نه اين . ما درست يك دسته رقاصيم كه به ساز هركس مىرقصيم . شرم و حيا نمىكنيم ، عبرت نمىگيريم . حافظه هم خدا هيچ به ما نداده است .\r\n\r\nكلوب ديپلمه‌هاى مدرسهء امريكائى - انقلاب كلاه\r\nدو سال است كلبى از جوانان ديپلمهء مدرسهء امريكائى تشكيل شده و با مرامنامهء عريض و طويلى . نتيجه و ماحصل اين دو سال فكر و خيال آقايان ديپلمه‌ها اين شده كه به كلاه مشكى معمولى خودمان يك آفتاب‌گردان كوچكى مزيد كردند و قد كلاه را كمى بلند . از چند روز قبل كه اين كلاهها را سر گذاشته‌اند اولا از حدود ميدان توپخانه به قسمت جنوبى و شرقى شهر نمىتوانند بروند . ثانيا در همان خيابان لاله‌زار هم پاره‌پاره كردند و متصل عرض و عرض‌كشى نزد آژان پست است . از خودهاشان مىگويد\r\n\r\n\r\n","description":"","footnote":"\r\n( 1 ) - در شهريور 1320 از همين‌گونه اتفاق‌ها افتاد . ( ا . ا . )\r\n","page_name":" 7237 ","page_number":537},
  {"content":"\r\n\r\n« انقلاب كلاه » ، ساير فكليها پسند نكردند . فعلا مرافعه‌اى است .\r\n\r\nبىپولى\r\nظفر السلطنه تمسك را نزد سپهسالار برده بود ، گفته بود معدل الدوله جواب مىآورد .\r\nقبض حقوق حضرت و الا صادر شده ليكن پول ندادند كه براى يك « پاپاسى » معطل هستيم . سينهء زينب و بچه‌ها و زيور خانم مجددا درد گرفته . اين سينه‌درد امسال هى مىرود ، هى مراجعت مىكند . خدا رحمت كند پدر دوافروش پاچنار را ( قايم‌مقامى ) كه هرچه دوا لازم باشد نسيه مىدهد كه سابقا ياد ندارم دواخانه‌ها هم نسيه‌كارى داشته باشند . اين به واسطهء فقر و عدم پول نقد است .\r\n\r\nانوشيروان ميرزا\r\nدوشنبه ششم - ديروز باران خوبى آمد هوا را خنك كرد . نقاهت حضرت اقدس و الا باقى است . اصرار دارند نوشيروان ميرزا بيايد . من هم مشغول وسايل حركت او شدم .\r\nحضرت و الا عضد السلطان را ملاقات كردم . راه روسيه و مخارج را پرسيدم . حضرت و الا از يك نفر دو نفر پرسيدن را قناعت نمىكنند . عالم را بايد ديد . بالاخره حرف آن‌كه مخارج را كمتر گفته سند است ، ولو مزخرف گفته باشد . نوشيروان پس از آن‌كه روسيه مغشوش شد آمد دو سال ماند . حاليه پنج سال است لندن است . در مدرسه پذيرفته نشد .\r\nاين مدت همه را مىنويسد در خارج درس مىخوانم كه آماده براى دار الفنون اكسفورد شوم . ما كه حقيقت را نمىدانيم . اطمينان ما همان مراسلات مفتاح السلطنه است كه عمر خود را به بطالت نمىگذراند . البته انگليسى ياد گرفته ، روسى هم مىدانست . بعضى اصطلاحات هم آموخته و همينها براى ايران كافى است . همه كه مىروند و مىآيند معلوماتشان از اين بالاتر نيست . جز آن‌كه يك زن اروپائى هم داشته باشند كه او ديگر خيلى خيلى چيزها آموخته است . زن ايرانيهاى ما هم جز ماما ، رخت‌شوى ، كلفت فلان مهمانخانه يا رستوران ، ديگرى نمىشود .\r\nملكهء عزيز ديروز عصر فارغ شد يك پسر كاكل‌زرى ، امروز مبارك بادى فرستادم تا خودم بروم .\r\n\r\nاخبار اروپا\r\nاروپا - نظير مراسله‌اى كه زينويف به لندن فرستاده بود و باعث خشم عمومى شد و معاهده برهم خورد به پاريس فرستاده و به دست وزير خارجه فرانسه رسيد ، اينجا هم\r\n\r\n","description":"","footnote":"","page_name":" 7238 ","page_number":538},
  {"content":"\r\n\r\nسوء اثر كرد . مردم به صدا درآمدند كه ما پول بدهيم و صرف اغتشاش مملكت خودمان شود . احتمال قوى مىرود كراسين بيچاره اينجا هم كارش پيش نرود مثل لندن ( زنيويف كميسر عالى كميتهء بولشويكى بين المللى است ) . ديپلومات منحصر روسها كراسين است .\r\nهرجا مىرود كه كارى انجام بدهد زينويف خراب مىكند . يونان ، يوگسلاو و بلغارى متحد شده‌اند كه برضد بولشويكى اقدامات متحد نمايند .\r\n\r\nاخبار عثمانى و مكه\r\nاكراد تبعهء عثمانى شورش كرده به سلطان سليم پسر عبد الحميد را خليفه و سلطان ناميده‌اند تركها بدين واسطه خيلى متوحش هستند . انگليسها باز تهيه براى تركها مىبينند . دنيا امروز زير چنگ انگليس مثل مومى مىماند كه به هر شكل بخواهد درمىآورد . در مقابل او ما چه‌ها مىگوئيم و مىنويسيم و توقع داريم . مكهء معظمه باز جنگ است به واسطهء هيجان مسلمين هند براى حج . دور نيست انگليس دخالت كند اگرچه الان همهمهء اوست . . . « 1 »\r\n\r\nمعتضد السلطنه\r\nعصر معمولا خانهء عميد الدوله جمع بوديم . معتضد السلطنه خانهء مرا تخليه [ كرد 
  ] و سرچشمه كوچهء نصير الدوله به يكى از خانه‌هاى « 2 » آقاى مدرس رفت . اگر به غير خانهء مدرس و پلتيكى نبود باز نمىرفت . اما امروز به من و او ديگر كار نمىدهند . هميشه انتقال ، دستهء سابق را محو مىكند . هشت ماه خانهء من بود وقت رفتن يك شاهى به دست آدم من يا باغبان آنجا نگذاشت . مبلغى هم پول خاكروبه‌بردارى ايشان را بايد داد .\r\n\r\nلغات فارسى\r\nمنشى جنرال قنسولگرى روس نزد من آمده بود مىگفت مجلس رفتم دو ساعت منازعه سر اين بود كه لايحهء اوزان و مقادير بايد گفت يا لايحهء سنجش و پيمايش . بالاخره يكى درآمد گفت پيمايش طى كردن است و غلط مىشود . باز مدتى سر ذرع و گز گفتگو بود كه كدام را استعمال كنند . ارباب كيخسرو مىگفت « آئين گشايش كنكاشستان » بايد به جاى جشن افتتاح مجلس گفت . عمر مجلس به اين نحو طى مىشود . تازه براى ما زبان و لغت اختراع مىكنند .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - كذا در اصل ، شايد : [ نزديك 
  ] .\r\n","page_name":" 7239 ","page_number":539},
  {"content":"\r\n\r\n\r\nحالات عز الدوله\r\nجمعه دهم شعبان ، 16 حوت 1303 - امروز حضرت و الا را كول گرفته حمام بردند .\r\nورم و درد باقى است . با اين‌حال متصل فكر و ذكرش حساب عبد اللّه خان است ، طلب از سيف الملك ، نرسيدن حقوق ، شكايت از اضافهء ماليات اميرآباد كه هشت سال قبل اضافه شده . من كه به نوبهء خودم حيرت مىكنم . بدتر از همه خوددارى نمىكنم . آن‌وقت جنگ و جدالمان مىشود و خوب از آب درنمىآيد . مرا خواسته بود كه رقعه‌اى براى سردار سپه بنويسم از همين قبيل خواهشها . هرچه طفره زدم ديدم نمىشود . بالاخره گفتم همه مردم شما را به شدت مريض مىدانند كه تمام فكر آخرت هستيد . اين كاغذ با كاغذهاى ديگر شما كه برود تمام را گردن ما مىگذارند ، ما را مسخره مىكنند ، شماتت مىكنند . آن‌وقت ساكت شد .\r\n\r\nسپهسالار و غارت‌زدگى\r\nهوا خنك شده قطع رحمت گرديده . حق هم با خداست . ما قابل ترحم نيستيم .\r\nمعدل الدولهء كاشى پيشكار جديد سپهسالار خانهء ظفر السلطنه رفته و گفته است سپهسالار مىفرمايند پس چرا غارتهاى ما را نمىدهند . پدرسوخته يك مملكت را غارت كرده باز ادعاى غارت‌زدگى مىكند . قائم مقام الملك را ديدم . گفت عريضه بنويسيد به حضرت اشرف و بنويسيد همان قسم كه نظامى آنجا نشسته مال او را مىگيرد حكم فرمائيد قروض [ من 
  ] را هم بدهد . چند روز قبل رئيس الوزراء به وزير دربار گفته بود .\r\n\r\nسردار سپه و شاهزادگان دزدزده\r\nشاهزادگان كه وارد [ مى 
  ] شدند وزير دربار بنا كرده بود به خنديدن . هرقدر گفته بود براى چه خنده مىكنيد او باز خنديده بود . در سلام سيم ماه جمعيت متفرقه در باغ زياد بود . اول به شهاب الدوله و بعد به شاهزاده وزير دربار توپيده بود كه اگر دفعهء ديگر اين شكل باشد من حاضر نمىشوم ( به تلافى آن خنده‌ها ) . وزير دربار هم گفته بود همه اينها به‌عنوان اين‌كه در هيئت وزراء كار داريم وارد گلستان مىشوند . شما درب عمارت هيئت را جدا كنيد تا من جلو بگيرم .\r\n\r\n","description":"","footnote":"","page_name":" 7240 ","page_number":540},
  {"content":"\r\n\r\n\r\nبىپولى\r\nپنجشنبه 16 شعبان ، 22 حوت - همه‌روزه افخم الدوله ماليه و خزانه‌دارى مىرود عصر دست از پا درازتر مراجعت مىكند . هيچ سالى در عيد به اين بىپولى نبوديم . براى ضروريات معطل ، فقط دل‌خوشى اين است كه رخت بچه‌ها را قبلا زينب گرفته و حاضر است . اسمعيل خان اسم پسرش را مىخواهد گودرز بگذارد .\r\n\r\nكرمانى ، جرمانى\r\nروشنك كاغذ مفصلى از كرمان نوشته بود سرتاسر شكايت از شهر كرمان ، دكاكين آنجا . صد هزار رحمت به الموت . اين هم تعريف روشنك از شهر كرمان ما كه دكتر پوژن آلمانى به آن افتخار مىكرد و مىگفت ما برادر هستيم « جرمانيا » يعنى « كرمانيا » . اصل كرمانى است جرمانى شده .\r\n\r\nچراغان عيد\r\nشب 15 ماه كه عيد بود كسبهء شهر عموما حتى دكاكين ، گذرها ، كوچه‌هاى پست آئين [ و 
  ] چراغانى كرده بودند . اغلب مردم درب خانه‌ها را چراغان نموده بودند . قضاى سال گذشته را به جاى آوردند . عكس سال قبل همه مردم شاد و خرم بودند . از همه‌جا بهتر از سر چهارسوق كوچك بود تا ميدان كاه‌فروشها و بالاتر كه در هر طاقى يك چهلچراغ آويخته بودند . دكاكين را تمام با طاقهء شال و زريهاى اصفهان ، گل‌دوزيهاى رشت زينت نموده بودند . همه‌جا شربت ، چاى و شيرينى گذاشته بودند . قاليچه‌هاى اعلى و پارچه‌هاى مرواريددوز نصب نموده بودند .\r\n\r\nنخوت جان محمد خان\r\nسلام رفتيم . والاحضرت مسرور بود . به همه اظهار التفات كرد . باغ اطرافى و نوكر راه نمىدادند . عباها را همان دم در مىگرفتند . سردار سپه استادش خيلى قابل است . مدرس را هم فريب داد . زيرا ابدا اوضاع تغييرى نكرد . جان محمد خان ديوانه امير لشكر شرق شد و به مشهد وارد شد . احدى را نپذيرفت حتى حشمت الدوله والى و فرمانفرماى مشهد را ( واى به حال اهالى خراسان ) . حسين آقا امير لشكر شرق به غرب مىرود .\r\n\r\n","description":"","footnote":"","page_name":" 7241 ","page_number":541},
  {"content":"\r\n\r\n\r\nاحمد آقا خان\r\nاحمد آقا خان پولها گرد كرده در طهران عيش مىكند ، عمارت مىسازد ، و ملك و مستغل خريدارى مىكند . مىگويند چندين كرور پول ، جواهر و اشياء نفيسه فراهم نموده است . هفتاد گارى مخلفه و غيره اين سفر كه طهران آمد آورد .\r\n\r\nيزدان‌پناه\r\nمرتضى خان حاكم طهران پس از آن‌كه رئيس الوزراء رئيس عاليهء كل قوا شد ، رياست لشكر مركز به او برگذار گرديده با مشاغل سابقه .\r\n\r\nكريم آقا خان\r\nكريم آقا خان تيپ عراق هم ضميمهء ساير مشاغلش شد . مىگويند ماهى شانزده هزار تومان از نقليه ، قشون و بنائى قشون دخل اوست . . . « 1 » مىگفت مقاطعه داده است . تمام مكنت ايران نزديك است در يك نقطه تمركز يابد .\r\n\r\nآيرم\r\nعبد اللّه خان امير لشكر شمال و حاكم آذربايجان را احضار كرد ، ليكن اهالى مانع شدند . ظاهر چيزى نگفته ليكن خيلى از اين فقره كوك است كه بالاى حرف او حرفى زده شده است . به جاى او محمد حسين خان « 2 » كه رشت است بنا بود برود . اين محمد حسين خان مثل فرعون در رشت حركت مىكند . به هزار اسم از برنج ، از آدم ، از خر ، از سگ ، از امتعه ، توتون ، گاو ، گوسفند ، پول به اسم بلديه و تعمير شهر دريافت مىكند . احدى قدرت سؤال ندارد كه اين پولها چه مىشود . از ترس هفته‌اى چند تلگراف رضايت مىكنند كه خود آن تلگرافات اگر حسى باشد دليل ظلم و ستم اوست .\r\n\r\nمراسم زنانهء عيد - فالگوش\r\nچهارشنبه 21 شعبان ، 28 حوت - ديشب هم از عصر تا پاسى از شب در شهر هنگامهء زنها و دخترها بود . اول حكايت گذشتن و دخيل بستن توپ مرواريد بود . به‌طورى كه آژان خيابان و ميدان را از مرد خالى [ كرد 
  ] و به دست زنها داد ، آنقدر هجوم آورده بودند .\r\nعبور مرد به كلى قدغن شد . شب هم حكايت قاشق زدن پشت درها و فال‌گوش و غيره و\r\n\r\n\r\n","description":"","footnote":"\r\n( 1 ) - ناخوانا .\r\n( 2 ) - محمد حسين خان آيرم رئيس نظميهء بعد . ( م . سالور )\r\n","page_name":" 7242 ","page_number":542},
  {"content":"\r\n\r\nغيره [ بود 
  ] . قضاى سال گذشته مزيد امسال شده بود . اقلا درب كوچك منزل ما را پنجاه مرتبه كوبيدند و قاشق به ظرف مس زدند . حرف هم نمىزنند . بايد يك چيزى داد تا بروند . تمام دكاكين آجيل‌فروشى ، قنادى ، ميوه‌فروشى چراغان بود آن هم بطور اتم و اكمل . با همه بىپولى خوب فروش كردند . چون پارسال عيد به آن نحو كثيف گذشت امسال تودهء ملت جد و كوشش دارد كه تلافى كند .\r\n\r\nنظام اجبارى\r\nدر مجلس لايحهء نظام اجبارى قرائت شد . آقاى كازرونى مخالفت كرد كه با اين‌همه آدم بيكار لزومى ندارد اجبارا از رعيت كه كار دارد نظام گرفته شود . هرقدر ميل داريد ، اشتها داريد از اين بيكارها سوار و سرباز بگيرد . از آن گذشته ما مگر چقدر قشون مىخواهيم ، پول آن كجاست ، با كجا جنگ داريم . نتيجه نداد . تا هفت ماده قرائت و تصويب شد . اما چطور در سر هر ماده كه بناى قيام و قعود بود سردار سپه نگاه تشددآميزى به سمت وكلا مىكرد و آنها كه بلند مىشدند صورت را برمىگرداند . مادهء هشتم كه خارج شده بود چندين ايراد وارد نمودند .\r\n\r\nماليات دخانيات\r\nبعد از آن قانون ماليات دخانيات قرائت شده است . از توتون سيگار يك من يك تومان ، چپق چهار هزار ، تنباكو شش هزار از فروشنده دريافت مىشود . بين وكلا مخالفت شد .\r\n\r\nسردار سپه و خداحافظى از مجلس\r\nسردار سپه برخاست و گفت اوضاع مجلس تأسف‌آور است . اين مجلس نه براى دولت فايده دارد نه براى مملكت . من با اين مجلس خداحافظى مىكنم و رفت .\r\nقوام الدوله خواست مراجعت بدهد زد زير دست او . رفتن او و تصويب شدن لايحه يكى بود . لايحهء مقادير ، سجل احوال و خيلى چيزهاى ديگر هم هست كه بايد « ضربا زورا » تصويب شود ، و الا با مجلس خداحافظى مىكند . اينها براى هر مملكتى شايد لازم باشد اما نه در ظرف يك سال ، آن هم به جبر و عنف ، آن هم در چنين مملكتى كه فقر و فلاكت سرتاسر آن را احاطه كرده . با اين خشك‌سالى ، با اين گاوميرى ، با اين فشار اقتصادى كه سالى هفتاد كرور پول خارج مىشود و به واسطهء انقلاب روس امتعهء ما خارج نمىشود مگر قليلى ، خود اجراى آنها هم مبلغها پول لازم دارد . صحبت استقراض سه پول است\r\n\r\n","description":"","footnote":"","page_name":" 7243 ","page_number":543},
  {"content":"\r\n\r\nبراى وزارت‌خانه‌ها و مردم . بانك ليره را در سى و شش قران مىخواهد بدهد ، اينها چهل قران . هنوز حل قضيه نشده است ( ليره تنزل دارد ) .\r\nافخم الدوله عيد را خيال ورامين دارد ، آقاى عماد السلطنه ورد آورد . متصل مردم قم مىروند . حضرت و الا در عيد پذيرائى نمىكند . اما ما در جرايد ننوشتيم مثل اشخاص ديگر ، خصوصا آنها كه خيلى غيرمعروفند . تحويل را به واسطهء خستگى دماغ در شهر نيستم از آقايان و احبّاء معذرت مىخواهم . خيلى خنك بىمزه .\r\n\r\nسفر ورامين\r\nپنجشنبه 23 - از هيچ‌جا پول نرسيد ناچار زينب را سر حضرت و الا فرستادم . به هزار ماجرا « نحسى تحسى » پنجاه تومان ليره داد ، آن هم دانه‌اى چهار تومان كه من به اين قيمت خريده‌ام نبايد ضرر كنم . در بازار سى و شش قران فروش رفت . ازبس كه اوقاتم تلخ است مصمم شدم ورامين بروم . فرستادم امير نصرت « 1 » هم آمد . دعوت كردم اجابت نمود . اما به شرط آن‌كه اسب سوارى خودم را بدهم سوار شود با زين انگليسى خودم .\r\nمن كه از اسب خودم خبر داشتم ، از زين خودم خبر داشتم ، گفتم سمعا و طاعتا . حالا اگر حوصله داشته باشيد خواهيد ديد كه چه به روزش آورد كه به يابوى سوارى ما شاء اللّه [ خان 
  ] راضى شد .\r\n\r\nخربوزهء ورامين\r\nجمعه 24 شعبان ، 30 حوت - پنج به ظهر مانده سوار شديم . من در عمر گذشته‌ام ورامين را نديده بودم . دفعهء اول است . من و حاجى افخم ماديان راه‌وار سوار بوديم و افخم عجله داشت گرم نشده از منطقهء كوير بگذريم . دهات آباد حاصلخيز متصل به هم ، طرفين جاده [ ديديم 
  ] كه دست تطاول ماليه و نظامى هنوز به تخريب آنها قادر نشده است . دو فرسنگ شوره‌زار است كه محصول عمدهء آن خربوزه است كه تمام خربوزهء طهران از آنجا حمل مىشود و زارع آن قمى است . همه‌ساله فصل كشت خربوزه [ اينجا 
  ] آمده و بعد از اتمام آن مىروند . پول گزاف مساعده مىگيرند ، نصف حاصل خربوزه هم مال اوست . وفا كرد مساعده را مىدهد ، نكرد رفت سال ديگر و سال ديگر . سر ارباب و گاوبند بىكلاه است .\r\n\r\n\r\n","description":"","footnote":"\r\n( 1 ) - امير نصرت - سليمان ميرزا - همشيره‌زادهء نويسندهء خاطرات . ( مسعود سالور )\r\n","page_name":" 7244 ","page_number":544},
  {"content":"\r\n\r\n\r\nشب عيد و مرغ‌پلو\r\nامير نصرت و ماشاء اللّه خان معلوم است عقب مانده بودند . نزديك قهوه‌خانهء كثيف قرچك امير نصرت سوار بر يابوى ما شاء اللّه رسيد و گفت پدرم پيش چشمم آمد . اين چه اسبى بود خورد و خمير شدم . در قهوه‌خانه چاى و نان و تخم‌مرغ صرف شد . اسبها كمى راحت كردند . بعد سوار شديم . يك ساعت و نيم به غروب مانده وارد درهء بالا ملكى ميرزا زين العابدين گوهرى شديم كه با ميرزا ابو القاسم خان بودجه و برادرش آمده بود .\r\nچند فنجان چاى صرف كرديم . نيم ساعت به غروب وارد قريهء فتح‌آباد شديم . حاجى آقا باغچهء كوچكى با دو اطاق سال قبل ساخته و اين سواى باغ بزرگ و عمارت عالى آن است كه مستشار مرحوم ساخته و عجالة عمارتش خراب است . شب عيد بود مرغ‌پلو داشتيم . امروز به شدت هوا گرم بود .\r\n\r\n","description":"","footnote":"","page_name":" 7245 ","page_number":545},
  {"content":"\r\n\r\n\r\n[ سال 
  ] 1304 ش\r\n\r\nنوروز 1343\r\nشنبه قبل از آفتاب برخاستيم نماز كرديم . 18 دقيقه و 25 ثانيه از آفتاب گذشته تحويل شمس به برج حمل واقع گرديد . حاجى آقا دعاهاى مفصلى قرائت كرد . بعد شربت و شيرينى به ما داد . قدرى گذشت رعايا آمدند . امير نصرت براى كباب بره دندان تيز كرده بود . من گفتم غالب دهات الموت بره كه مىآورند مجددا مىبرند نزد مادرش .\r\nاينجا آن رسم نباشد . امير نصرت گفت خدا نكند . دعا استجابت نشد . هرچه آوردند بردند و از بره‌هاى الموت هم كوچك‌تر بود . گفتند اينجا ديرتر داخل « 1 » مىكنند ، براى آن كه فصل رفتن لار مادرش شير بدهد .\r\n\r\nمهمانى گوهرى\r\nدرهء بالاگوهرى دعوت كرده بود . امير نصرت از شهر بيرون نيامده مگر براى آبادى شكم . نزد خود ته‌چين پلو ، كباب ، تخم‌مرغ همه‌چيز مژده مىداد . بدوا كه براى مزه « زاكوسكه » گوهرى فرمان كباب بره داد امير نصرت وجدى كرد و نگاه دوستانه به من .\r\nاما خير فقط همان دو سيخ كباب بود . ناهار مركب بود از « پيازاو » و ( اشكنه ) و آبگوشت بسيار بسيار رقيق و چند دانه نان . امير نصرت نگاه حسرت‌آميزى به سفره كرد و چنان چشم‌زهره به افخم الدوله [ رفت 
  ] كه اگر رودروايسى نبود با چنگ و دندان گوهرى را پاره پاره مىكرد . تا عصر به خود مىپيچيد ، لام تا كام حرف نزد . به مجرد آن‌كه از در باغ گوهرى براى رفتن بيرون شديم مثل انار از هم تركيد . پدرسوخته روز عيد مهمانى از دو نفر شاهزاده نموده و « پيازاو » مىدهد . هر فعله ، هر نكره ، روز عيد ناهار خوبى تهيه مىكند . اين . . . مهمان هم داشت ، مهمان هم دعوت كرده بود و اين ناهار را داد . دائى جان ، دائى جان ديديد سه دانه نان گذاشته بود . آن‌وقت از نزد شما يك تكه نزد من مىگذاشت ، از نزد من پيش آن يكى ، اى . . . گوهرى و مهمانى او .\r\nرفتيم امامزاده جعفر . قريهء بزرگ آبادى است . از شهر ورامين بهتر است . دكاكين\r\n\r\n\r\n","description":"","footnote":"\r\n( 1 ) - مراد از داخل مىكنند اين است كه ديرتر داخل گله مىكنند . ( مسعود سالور )\r\n","page_name":" 7246 ","page_number":546},
  {"content":"\r\n\r\nزيادى داشت . زيارت كرديم . بعد خانهء آقا جواد برادرزادهء شيخ محمود معروف « 1 » چاى صرف كرديم . از آنجا فتح آباد [ رفتيم 
  ] . شام امشب ما از ناهار روز تفوقى نداشت . آه از نهاد امير نصرت درآمد . بناى مباحثه با حاجى آقا گذاشت . اگر ما را آوردى ورامين بكشى كه بگو ، و الا آن مهمانى ناهارت ، اين شام خانهء خودت . حاجى آقا همه را به خنده و نويد گذراند .\r\n\r\nوضع زراعت\r\nيكشنبه 26 - امروز هوا بهتر بود نسيم داشت . به واسطهء نيامدن باران همه رعايا متوحش هستند . علف ابدا نروئيده ، زمينها خشك [ است 
  ] ، گاو و گوسفند شير ندارد .\r\nطورىكه براى صبح ما شير ممكن نشد تهيه كنند . جو خراب است سرمازده ، گندم بهتر است اگر سن نيايد . ترياك و باقلا به كلى خشك شده ، انجير و انار به كلى خشك شده است . سه دسته سن تا حال حركت كرده اما در اين حوالى نريخته . چون امسال بارندگى نشده گرما زودتر شروع كرده ، سن هم به نوبهء خود زودتر حركت كرده . هرجا بريزد كار تمام است .\r\nسوار شده رفتيم سر آسياى اميرآباد ، از آنجا به خود ده ( اين دو آبادى فتح‌آباد ، اميرآباد وصل هم است . ) باغ و عمارت قشنگى دارد ، قلعهء تميز پاك خوبى . برهء اينجا هم رفت پيش والدهء محترمشان . امير نصرت مىگفت من قسم مىخورم دو ماه است مادر را رها كرده براى آن‌كه ما نخوريم حاجى آقا راضى نمىشود از مادر جدا كنند .\r\n\r\nمشكوة الملك\r\nمشكوة الملكى بود در قديم حاكم همدان . شنيده‌ام هروقت برايش بره مىآوردند آنقدر آه و ناله مىكرد و غصه مىخورد تا مادرش را هم بياورند و به اين وسيله صاحب گله‌اى از ميش و بره شده بود . حاجى آقاى ما هم بد نبود اين سليقه را پيش مىكشيد .\r\n\r\nوضع رعيتى ورامين\r\nورامين سيصد و شصت ده و دهكده دارد ، به سه پهنام « 2 » تقسيم مىشود . پهنام سوخته ، پهنام وسط ، پهنام عرب . آب آن از رودخانه جاجرود و قنوات است . زمين مسطح حاصل‌خيزى دارد كه نظير آن در كمتر جائى است . كود و رشوهء اراضى آن از\r\n\r\n\r\n","description":"","footnote":"\r\n( 1 ) - مراد شيخ محمود ورامينى است . ( مسعود سالور )\r\n( 2 ) - اكنون بهنام مىنويسند . ( ا . ا . )\r\n","page_name":" 7247 ","page_number":547},
  {"content":"\r\n\r\nتپه‌هاى مصنوعى يا طبيعى است كه در غالب دهات واقع شده كه هرقدر از خاك آن برداشته و بردارند باز باقى است . هواى آن گرم و خشك است و علت عمدهء خشكى هوا نبودن اشجار سايه‌افكن است . دو آفت و عيب دارد : يكى سن است ، ديگرى مستأجر .\r\nيك دسته مردم بىپا ، لات و « شارلاتان » استجارهء اين دهات را به خود انحصار داده و دست مالك و رعيت را كوتاه [ ساخته‌اند 
  ] . بدين واسطه غالب دهات خراب و رعيت بىپا شده است . رعيت خوش‌نشين [ اند 
  ] و به واسطهء تدابير اين مشت مستأجر هيچ علاقه ندارند . امروز اينجا فردا جاى ديگرند . رعيت هيچ شركت با مالك ندارد جز آنچه كشت كرده . در ورامين رعيت يك شاخهء خشك و تر ندارد و اين بدترين اقسام رعيتى است .\r\nقسمت عمدهء اين گناه به گردن مستأجرين است كه براى منافع خودشان نمىگذارند رعيت دوام [ كند 
  ] و داراى علاقه شود ، يا مالك او را و او مالك خود را بشناسد . چنان اين مستأجرين مالكين را از هواى آنجا ، تب و نوبه و امراض مختلفهء آنجا بيمناك نموده‌اند كه دو پشت ، سه پشت ، چهار پشت ملك يك خانواده بوده و يك نفر از آنها يك روز به آن ده پا نگذاشته است .\r\n\r\nاتومبيل در ورامين\r\nسه سال است افخم الدوله و منتصر السلطان و يكى دو نفر ديگر شكست بدين وضع ناگوار داده مستأجرها را با ضرر و خسارت فوق العاده خارج و خودشان همان شغل مستأجرين را پيشه نموده‌اند . يك چيز هم من‌بعد عامل عمدهء آمدن ملاكين و آبادى آنجا خواهد شد ، [ آن 
  ] اتومبيل است كه يكى از اربابان شهر ورامين راه انداخته . صبح آمده و عصر هم مىرود . دو تومان آمدن پانزده قران مراجعت دريافت مىكند . اگر دوام كند و مستأجرها كوك و كلكى نكنند باعث آبادى خواهد بود .\r\n\r\nبىدرختى ورامين\r\nورامين به هواى بد معروف است . گمان مىكنم علت آن نداشتن اشجار است . هر آينه ملاكين اشجار را زياد كنند به كلى هواى آن تغيير مىكند . هر ده بزرگ يا كوچك فقط يك باغى در جلوى قلعهء رعيتى دارد كه اشجار آن انار است و انجير ، چند دانه هم چنار و توت يا نارون . اما هيچ محلى به قدر ورامين استعداد كشت اشجار ندارد . سواى نهرهاى بىشمار جاجرود كه چندين مليان در طرفين آن مىتوان غرس اشجار كرد آب قنوات هر ده از دو يا سه آبادى مىگذرد كه طول آن شايد يك فرسنگ يا كمتر يا بيشتر بشود . هرگاه مالك يا رعيت هر آبادى اطراف آن را درخت‌كارى كند كرور كرور درخت عمل خواهد\r\n\r\n","description":"","footnote":"","page_name":" 7248 ","page_number":548},
  {"content":"\r\n\r\nآمد كه به قدرت خداوند يك شاخهء سبز فعلا در طرفين آنها نروئيده است . دهات خالصه را ديدم شروع كرده‌اند . افخم هم شروع كرده اگر مستأجرها بگذارند و اتومبيل هم كمك كند شايد ساير مالكين هم به دهات خود آمده و بدين خيال بيفتند و من قسم مىخورم كه آن‌وقت هواى ورامين خوب خواهد شد .\r\nشب شام دل‌چسب امير نصرت نبود . قسم مىخورد تخم‌مرغ را در آب به جاى روغن سرخ كرده‌اند داستانى بود . . . « 1 » امروز ابو القاسم خان و گوهرى اينجا بودند . به طفيل آنها ناهار خوبى صرف شد .\r\n\r\nآبادى گل‌كشتى\r\nدوشنبه سوار شديم ( ديگر امير نصرت اسب مرا سوار نمىشود ) قناتها را سركشى كرديم . همه‌جا را مقنى مىگفت تعمير لازم دارد . « گل‌كشتى » محلى است جزو امامزاده جعفر ، دو چشمهء خداداد خوب دارد . اسطلخ طبيعى دارد . اطراف آن درخت بيد كاشته‌اند بسيار خوش هوا بود . اهالى امامزاده تابستان اينجا روزها ييلاق آمده در اين اسطلخ شنا و شستشو مىكنند . اسطلح زنانه هم دارد . اين محل با امامزاده مسافتى ندارد .\r\nپاچهء كوه نيست . به واسطهء همان اشجار بيد سايه‌افكن است كه حكم ييلاق را پيدا كرده .\r\nاگر همه همين كار را بكنند همه‌جا خوش هوا مىشود .\r\n\r\nامير نصرت و شام شب\r\nگوهرى ما را به حسين‌آباد دعوت كرده بود . امير نصرت گفت سر مرا ببريد حاضر نمىشوم « پيازاو » بخورم . مهمانى روز عيد كه آن باشد واى به امروز . آمديم منزل .\r\nافخم الدوله عقب بود امير نصرت مجالى به دست آورد با تغير و تشدد به محمد و جواد ( پسرهاى رضاى مرحوم كشمرزى با مادر خود در اينجا خدمت مىكنند ) گفت پسره اين چه شام و ناهارى است مىدهيد . گفتند و اللّه باللّه خودش قدغن كرده كه هروقت مىآيم جز آبگوشت و تخم‌مرغ چيز ديگر تهيه نكنيد . ما تقصير نداريم . همان شب اول هم كه مرغ پلو بود براى خودمان تهيه كرده بوديم . اين چند شب هم پلو بود . چه كنيم قدغن كرده است . امير نصرت گفت حالا برو يك مرغ سر ببر سرخ كن جوابش با من . شب هم پلو برهء چرب نرم . گفت اطاعت دارم ، اما جواب با شما . سر ناهار چشم افخم به مرغ بريان افتاد چپ چپ نگاهى كرد . امير نصرت اعتنا نكرده يك ذره هم به او نچشانيد\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 7249 ","page_number":549},
  {"content":"\r\n\r\n( مخفى نباشد كه غالب را افخم الدوله محض شوخى با امير نصرت اصرار داشت ) . اما شب قاب پلو كه وارد شد افخم الدوله بناى تغير را به جواد گذاشت . او هم فصل به فصل قسم مىخورد امير نصرت گفته و جوابش را به عهده گرفته ، من گناه ندارم . اما امير نصرت هيچ نگفت و شروع به خوردن كرد . بعد صحبتها بين دائى و همشيره‌زاده شد كه من از خنده غش كردم .\r\n\r\nبازگشت به طهران\r\nسه‌شنبه 27 - صبح حركت كرديم هوا خنك‌تر از روز آمدن بود . ناهار كه همان نان و نيمرو باشد در قهوه‌خانهء زمان‌آباد خورديم . من هشت ماه بود سوار نشده بودم . رفتن و آمدن به شهر خسته و كوفته شدم . يك ساعت و نيم به غروب مانده وارد منزل شدم .\r\nبچه‌ها روبوسى كرده رسومات عيد را از هفت سين و غيره گفتند كاملا به عمل آورديم .\r\nمن هيچ عيدى بدين بىپولى نبودم . باز خدا را شكر كه به آنها خوش گذشته بود .\r\n\r\nبازگشت شعاع الدين ميرزا\r\nچهارشنبه 29 - صبح خدمت حضرت اقدس و الا رسيدم . مردانه پذيرائى نكرده بودند ، فقط خانمها آن هم نه به طريق اجماع شرفياب شده بودند . دو سال است حضرت و الا عيدى را متروك داشتند . پارسال جمهورى بود امسال ناخوشى . شعاع الدين ميرزا شب عيد از عتبات وارد شد . آنجا رفتيم ريش بلندى گذاشته بود . وارد خانه كه مىشود خانم ، كلفت ، بچه و بزرگ فرياد استغاثه بلند مىكنند . هرچه مىگويد من هستم كسى باور نمىكند . فورا مىرود دكان سلمانى اصلاح كرده مراجعت به خانه مىكند پذيرفته مىشود . چهار ماه سفرش طول كشيد .\r\n\r\nشرفيابى خدمت وليعهد\r\nعصر با حاج افخم الدوله حضور والاحضرت مشرف شديم . جلوى اطاق برليان در چمن‌زارى با نصرت السلطنه و عضد السلطان نشسته مشغول چاى بودند . ما ادب كرده همانجا ايستاديم . صدا زد عمواقليها بفرمائيد ، بفرمائيد . ما نزديك شديم . فرمودند شما پسرعموهاى غيرتمند عزيز من هستيد . چشم من به ديدار شما روشن مىشود . آن‌وقتى كه همه از ترس مخفى بودند شما امتحانات خوبى داديد . نصرت السلطنه عرض كرد درد و بلاى اين پسر عموها بخورد به جان آن پسرعموها . من عرض كردم آنها كه دسته گل تقديم مىكردند . هر سه خنديدند . بعد فرمودند برويد اطاق چاى صرف كنيد تا احضار\r\n\r\n","description":"","footnote":"","page_name":" 7250 ","page_number":550},
  {"content":"\r\n\r\nكنم . رفتيم اطاق نشستيم و هر دفعه سفارش مىكرد شاهزاده‌ها نروند . بالاخره از آنهائى كه بايد پذيرائى كرد . بعد ما را صدا زد . باز اظهار امتنان نمود و خواست عيدى بدهد تا نزديك من شد عرض كردم دو عيدى طلبكارم . فرمودند آرى و چهار عدد پنج هزارى طلا التفات فرمود . افخم عرض كرد عيدى چاكر را به هرمز التفات فرموده‌ايد . فرمود آن حساب نيست ، بايد به دست خودم بدهم . بعد فرمودند از شما همه كس تعريف مىكند .\r\nهمين دو شاهزاده تا شما را از دور ديدند بناى ستايش و تمجيد را گذاشتند . خيلى به حضرت و الا دعا برسانيد . فرمودند من مىبايست به ملاقات عمو بيايم اما اين كارها مانع است و در حقيقت كار خودشان است . گفتند بعضى از رؤساى تجار كه پريروز شرفياب نشده بودند آمده‌اند . والاحضرت مصمم پذيرائى آنها شد . ما تعظيم كرده مرخص شديم . دم در يك پنج هزارى نصيب قاپچى شد . از آنجا رفتيم خانهء عميد الدوله جمعى بودند . صحبت عيدين را عميد الدوله بدين طرق نمود .\r\n\r\nمراسم عيد دربار\r\nعيد را تودهء ملت خوب گرفت ، برعكس طبقات عاليه كه مثل شما هريك به گوشه‌اى فرار كرده بودند . صبح عيد گلستان رفتم والاحضرت در تخت مرمر سلام نشست ، صندلى را جلوى تخت گذاشته بودند . سردار سپه مؤدب و خاضع بود . والاحضرت به تمام كسانى كه شرفياب شدند نفرى دو پنج هزارى زرد التفات فرمود . بعد از سلام در جلوى قصر ابيض قشون دفيله داد . همه صاحب‌منصبان و خود رئيس الوزرا بودند . عصر روز عيد رؤساى ادارات و وزارتخانه‌ها دسته دسته با وزير خود شرفياب شدند . به همه عيدى مرحمت شد . براى هر وزارتخانه هم والاحضرت نطق مناسبى فرمودند . تا روز 26 همين‌طور دسته دسته مردم شرفياب شده عيدى گرفتند . علماء ، تجار ، كسبهء بازارى همه شرفياب شدند . روز 27 عيد اعليحضرت ، شاهزادگان به ناهار دعوت داشتند ( رقعهء دعوت ما هم آمده بود ) . نكتهء قابل‌توجه اين بود كه والاحضرت امر فرموده بودند از رؤسا و بزرگان قاجاريه هم از قبيل حاج مجد الدوله ، معين الدوله و غيره دعوت نموده بودند كه هيچ سالى معمول نبود . در طالار قصر ابيض سفره انداخته بودند و براى والاحضرت يك ميز كوتاهى صدر مجلس گذاشته بودند و قريب دويست و پنجاه نفر مدعو بود . والاحضرت پس از پذيرائى سفرا و انعقاد سلام به آنجا تشريف آورد . بدوا فرمود ميز لازم نبود بگذاريد ، امروز ناهار خانوادگى است و هيچ تكلف و امتيازى لازم نيست . وزير دربار عذر خواست و جلوس فرمودند . همه نشستيم . والاحضرت نطقى فرمودند كه روز مباركى است انشاء اللّه در زير سايهء اعليحضرت سالهاى بيشمار اين عيد\r\n\r\n","description":"","footnote":"","page_name":" 7251 ","page_number":551},
  {"content":"\r\n\r\nمنعقد شود . بايد اتفاق كرد . با دولت و اهالى همراهى كرد و براى مملكت خدمت نمود كه آسايش و همه‌چيز فراهم شود . هيچ‌كس جواب نداد . من ناچار شدم و جواب مناسبى عرض كردم . بعد از ناهار والاحضرت به عمارت برليان رفت . يك ساعت بعد ما احضار شديم و دور اطاق صف كشيديم . سينى پنج هزارى را جلو بردند . دو دانه برداشت ، فرمود به ياد اعليحضرت اقدس شهريارى برمىدارم كه انشاء اللّه سال ديگر از دست مبارك خودشان بگيرم . بعد والاحضرت دور زده به هركس دو پنج هزارى التفات فرمود . سپس مرخص شديم . تمام كسانى كه در اين دو عيد بودند از طرز رفتار والاحضرت تعريف و تمجيد نمودند . من هم به نوبهء خودم به شما مىگويم كه والاحضرت يك شخص فوق العاده خواهد شد و در حقيقت ما هرچه داريم از دولت سر اوست . اگر او آن عقل ، آن سياست ، آن تحمل و بردبارى را به خرج نداده بود امروز حال مملكت و ما چه بود .\r\n\r\nمهمانى وزارت خارجه\r\nشب 28 به قاعدهء اروپائيان در عمارت وزارت خارجه مجلس مهمانى سفرا و وزراء و اعيان منعقد شده بود . در جواب نطق سفير كبير تركيه سردار سپه جام را برداشته و با آب و تابى به سلامتى شاه نوشيده و گفته بود اعليحضرت مفخم خودم . بعد هم كه تمثال شاه در وسط آتش‌بازى هويدا شده بود همگى كف زده و زنده باد گفته بودند .\r\n\r\nدست زدن سردار سپه و وزراء\r\nسردار سپه شديدتر از همه دست مىزد . رندى مىگفت وزراء طرف مخالف سردار سپه ايستاده بودند او را نمىديدند . هنگام كف زدن دستها را آماده نگاه داشته اين طرف و آن طرف نگاه مىكردند . ببينند آيا سردار سپه دست مىزند تا آنها هم بزنند .\r\nرئيس الوزراء را نمىديدند و تا آخر مجلس هم به همين منوال دستها را نگاه داشته بودند و مردم كه ملتفت بودند خنده مىكردند .\r\nتمام ادارات را هم شب عيد چراغان كردند . در مردم هم آثار بهجت و سرور آشكارا بود . قضاى اين دو عيد را به نيكوتر وجهى همه به عمل آردند . تعزّ من تشاء و تذل من تشاء . همه‌چيز دست خداست .\r\n\r\n","description":"","footnote":"","page_name":" 7252 ","page_number":552},
  {"content":"\r\n\r\n\r\nتوپچى بهائى\r\nاز آنجا منزل آمديم شب را تا صبح بيدار بودم . يازده ساعت و 17 دقيقه بالاست . 14 ساعت امساك . . . « 1 » طول مىكشد . توپ را سه ربع زود انداختند . پس از آن‌كه سفيده دميد يك توپ ديگر صدا كرد . حكايت قزوين و آن توپچى بهائى نشده باشد كه يك شب زود مىانداخت نماز مردم را ضايع مىكرد ، يك شب دير روزه را .\r\nيكشنبه 4 رمضان المبارك - رفقاى ما بيشتر روزه را ميل مىكنند شب را استراحت .\r\nبدين واسطه نه دورهء مهمانى داريم ، نه خانهء عميد الدوله داير است . زيرا ساعت سه و نيم اگر سنگ از آسمان ببارد بايد بخوابد . قوانين خانهء عميد الدوله هم مثل خانهء عماد السلطنه لايتغير است .\r\n\r\nاجرت بنا\r\nيكى دو ساعت باران آمد . امسال هوا شكل غريبى است . روز اول ماه شروع به ساختن ديوار خانه شده است ( مقررى حضرت و الا گرفته شد و پول من رسيد ) . به مراتب مزد از مصالح گران‌تر تمام مىشود ، بنا از چهارده قران الى سيزده قران از همان سال گرانى كه بالا رفته و پائين نياورده‌اند و حال آن‌كه همه‌چيز تنزل كرده است . يكصد تومان اين بيست و پنج ذرع ديوار تمام مىشود .\r\n\r\nفحش سردار سپه به سليمان ميرزا\r\nبراى آمدن شاه در مجلس مذاكرات بود و باقى است . باز سليمان ميرزا خوش‌ذات ما مخالفت كرد . در كميسيون مشير الدوله گفته بود اصلا اين مذاكرات وارد نيست ، ما به چه اطمينان با اين وضعيت او را بخواهيم . وكيل سوسياليست كاشان . . . « 2 » در راهرو عمارت بهارستان به سردار سپه گفته است مدرس به شما گفت . . . ( مىخواهند بين اين دو را به هم بزنند ) . سردار عصبانى شده بنا كرد توى باغ راه رفتن و فحش به سليمان ميرزا دادن .\r\nسواى پدر و مادر تمام اعضاء بدن خود را به . . . سليمان ميرزا . . . پس از آنچه دلش خواست گفت ، آرام‌آرام قوام الدوله و نصرت الدوله نزديك شدند و استدعا كردند تحقيقى بشود . سرى به رضا حركت داد رفتند و معلوم شد اصلا دروغ بوده . به هر شكلى بود به او فهماندند كه در حقيقت فحش را كاشانى به شما داده نه مدرس . دفعهء ديگر جلسهء سرى تشكيل دادند ، مخالفين حاضر نشدند . علنى كردند . موافقين حضور به\r\n\r\n\r\n","description":"","footnote":"\r\n( 1 ) - يك كلمهء ناخوانا .\r\n( 2 ) - نقطه‌چين در اصل است .\r\n","page_name":" 7253 ","page_number":553},
  {"content":"\r\n\r\nهم نرساندند . بالاخره تصميمى براى آمدن شاه اتخاذ نشد .\r\n\r\nنيش سليمان ميرزا - حرف مدرس\r\nسليمان ميرزا باز نيش خود را زده بود . اين آدم بايد حرام‌زاده باشد و الّا هيچ‌كس نسبت به ئيل و طايفه و قوم و خانوادهء خودش آنقدر عداوت نمىكند .\r\nشب را خانهء نصرت السلطنه با حاجى آقا رفتيم . در اطاق كابينهء قشنگ خودش نشسته بود . نصرت السلطنه در بين شاهزادگان درجهء اول با كمال باسواد و بسيار متين و معقول است . صحبت زياد شد . گفت مدرس مىگويد من سر بىصاحب تا چند بتراشم ، شاه بايد بيايد . مىگوئيم با وضع خطرناك چه قسم بيايد . مىگويد مجاهدت در امورات بزرگ لازم است . هركس مجاهدت نكند ترسو است . بعد من پرسيدم بيشتر عقلاى مملكت ما نزد شاه هستند چه اقدامى مىكردند . گفت هيچ . گفتم چه مانعى داشت . گفت تمام منفور انگليسها هستند .\r\n\r\nشاه و قوام السلطنه\r\nجمعى لازم است بين آنها را صفا بدهد . خصوصا قوام السلطنه با شاه كه مثل كارد و پنيرند ، جهت هم واضح است . شاه ذره‌اى به مملكت و ملت خود خيانت نكرده است اما عوام‌فريبى هم نكرد كتاب چاپ كند ، روزنامه‌ها را وادار به تعريف خود كند . عكسهاى جوربه‌جور انداخته در مملكت پراكنده كند . خيابان اسم [ خود 
  ] بگذارد ، مجسمه بسازد ، تلگرافات دروغ مخابره كند ، از اين اعمال كه همه‌روزه مقابل چشم ما مجسم است .\r\n\r\nاحمد شاه و مهمانى انگليس\r\nدر قصر بوكينگهام شب مهمانى پادشاه انگليس ، همان ساعت كه شاه از پوشيدن لباس رسمى فراغت حاصل [ كرد 
  ] و مىرفت به سر ميز شام ، سواد نطق پادشاه انگليس را و جوابى كه شاه بايد بدهد آوردند كه آن جواب شاه از عقد قرارداد اظهار امتنان و رضايت كرده كه در سايهء اين قرارداد و اتحاد مملكت ايران چنين و چنان مىشود . به مجرد قرائت شاه گفت من چنين نطقى نمىكنم . اصرار كردند گفت لباس خود را بيرون آورده در چمدان گذاشته مىروم . گفتند خيلى بد مىشود ، اسباب رنجش مىشود . گفت من تا آنجا حاضرم كه پادشاه انگليس مرا از قصر خود بيرون كند و اين نطق را نكنم . رفتند ناصر الملك را آوردند . هرقدر اصرار كرد نشد كه نشد . شب ديگر در « گيلدهال » باز همين درخواست را كردند . به كلى مخالفت نمود تا آن‌كه در مهمانى خصوصى لردكرزن\r\n\r\n","description":"","footnote":"","page_name":" 7254 ","page_number":554},
  {"content":"\r\n\r\nهمين‌قدر گفت اگر مجلس اين قرارداد را امضاء كند مايهء اميدوارى است ، البته من سعى مىكنم كه مجلس تصويب كند .\r\nنظاير اينها زياد است . در مواقع جنگ بين الملل كرورها دادند خيانت نكرد . در قضيهء كودتا ، در قضيهء مستشارها . اين است كه با او دشمنى مىكنند . اگر ملت عالم بود آگاه بود محققا بهتر از اينها قدردانى مىكرد .\r\n\r\nدزدى جواهرات عيال نصرت السلطنه\r\nبعد صحبت سرقت به ميان آمد . من پرسيدم چقدر از مال شما را بردند . گفت من خودم چيز قابلى همراه نداشتم . فقط قدرى سوغات بود از قبيل ساعت انگشترى ، گل يخه . اما خانم هرقدر جواهر داشت همراه بود بردند . علت هم اين بود خانم جواهرات خود [ را 
  ] كه مدهاى كهنه بود همراه برد آنجا مد جديد بسازد . در برلن براى آن‌كه از روسيه مىگذشتيم همه را توى يك قوطى حلبى سيگار گذاشتيم . قوطى را در كيف دستى خانم كه از خودش جدا نكند . همين‌طور با ما بود تا امامزاده هاشم كه سارقين از دستمان گرفتند . پرسيدم چه مبلغ قيمت آنها بود . گفت تسبيح مرواريد خوبى بود ، گوشوارهء برليان اعلا و روىهم‌رفته بيست هزار تومان قيمت آنها مىشد و خانم الساعه يك تكه جواهر به هيچ شكلى ندارد ( تازه مثل زينب شده است ) . پرسيدم كاغذجات چه همراه بود . گفت هيچ ، دو مفتاح رمز يكى مال رئيس الوزراء ، يكى مال وليعهد . توى كيف توالت من بود بردند .\r\n\r\nوضع روسيه\r\nاز روسيه خيلى بد گفت . روز اول چيچرين ديدن ما آمد . مرد آگاهى بود . زبان فرانسه و انگليسى مىدانست . از ادبيات ايران خوب مسبوق بود . ما را به تياتر دعوت كرد . هفت روز مانديم . براى سه اطاق يكصد پوند پول گرفتند . اهل مسكو غالب بىلباس بودند . آنها هم كه داشتند پاره‌پاره ، خوشه‌خوشه ، كانّه رنده كرده‌اند . در هر پنج ذرع يك خانوار منزل دارد . اطاق صد ذرعى بيست خانوار كه دو سه خانوار آن جاسوس است . به هزار عنوان پول مىگيرند . در يكى از اين اطاقها يك خانوارى بود كه نارنگى خورده بود توى زنبيل پوست آن را مفتش پيدا كرد ، فورا كرايهء منزل او را دو برابر كردند . شهر مسكو خراب ، ويران فقط همان قشون سرخ است كه خوب مىپوشد ، خوب مىخورد ، خوب مىآشامد .\r\n\r\n","description":"","footnote":"","page_name":" 7255 ","page_number":555},
  {"content":"\r\n\r\n\r\nتقويم پهلوى - نام‌گذاريها\r\nتقويمى به نام پهلوى در وزارت جنگ طبع شده ، دانه‌اى بيست و پنج قران بين صاحب‌منصبان تقسيم شده . در حالىكه مطبعه مال قشون است و اگر هم قيمت بايد داد دو قران قيمت حقيقى آن است . مجسمهء كوچكى از كلهء سردار ، دور آن شاخهء زيتون ساخته و به هر صاحب‌منصبى به قيمت پنج تومان داده‌اند كه جلوى سينهء خود نصب كنند . بندر انزلى را بندر پهلوى اسم گذاشته‌اند . هرچه امروز هست يا « سپه » است يا « پهلوى » . ميدان توپخانه ميدان سپه شد . مىرود به خيابان سپه ، رو به شمال به خيابان پهلوى ، اول خيابان سپه دواخانهء سپه است ، آخر بانك پهلوى . هى سپه ، هى پهلوى ، هى پهلوى ، هى سپه . هيچ‌كس به‌قدر اين آدم طالب اشتهار خود و گذاشتن اسم و لقب خود به هر سنگ و كلوخى نيست . آدمها گماشته پروپاگاند مىكنند . ناصر الدين شاه پنجاه سال سلطنت كرد شهر طهران را بزرگ كرد ، آن‌همه ابنيه بنا نمود فقط يك خيابان را « ناصريه » به اسم خود گذاشت و يك بندر در شط العرب « ناصرى » « 1 » . اين آدم در ظرف چهار سال نصف طهران و ايران را پهلوى و رضا و سپه اسم گذاشته است .\r\n\r\nرفتن به خانهء سردار سپه\r\nيكشنبه يازدهم رمضان ، 16 حمل - عصر با هزار يا على مدد مصمم رفتن خانهء رئيس الوزراء شدم ( يكشنبه بار عام است ) . برحسب اتفاق توى باغچه جلوى عمارت نشسته بود . عبا به دوش ، تسبيح در دست داشت . طرفين او را عمامه احاطه كرده بود .\r\nكلاهى يك نفر و دومى من بودم . كاغذ مىخواند . در ضمن صحبت شد كه اعراب عنوان را من فلان الى فلان مىنويسند . گفت در اروپا هم همين‌طور است . همه‌جا از اسم خودشان خوششان مىآيد . جز ايران آهنگر هم آهنگرباشى است . قايم مقام الملك عرض كرد چقدرهم در ايران لقب دارد . سكوتى شد .\r\n\r\nعريضه دربارهء بدهى ساعد الدوله\r\nبرخاسته عريضهء خود را تقديم كردم تا به آخر با يك ضعفى « 2 » خواند . قائم مقام الملك گفت اين آدم « 3 » همه طلبكاران پسر باشرف خود را جواب كرده حتى كفش‌دوز و چكمه‌دوز ، صحيح نيست با طلبكارهاى آن مرحوم اين قسم سلوك كند . اگر حيات\r\n\r\n\r\n","description":"","footnote":"\r\n( 1 ) - قلعهء زابل و فهرج هم ظاهرا به نام ناصرى نام‌گذارى شده بود . ( ا . ا . )\r\n( 2 ) - منظور « دشوارى » است .\r\n( 3 ) - يعنى سپهسالار محمد ولى خان . ( ا . ا . )\r\n","page_name":" 7256 ","page_number":556},
  {"content":"\r\n\r\nداشت طلب شاهزاده را داده بود . رئيس الوزراء گفت از اين قرار ديوانه شده است . گفت بلى بلى . آن‌وقت از من پرسيد چقدر داده . عرض كردم جزئى به قدر پانصد تومان ، وعدهء پول هم نرسيده بود . گفت چيزى به من بنويسيد . عرض كردم همين عريضه براى آن نوشته‌ام كه ملاحظه فرموديد . گفت بگذاريد اينجا فكرى مىكنم . از آنجا خانهء شعاع الدين ميرزا رفتم . به اتفاق دربار آمديم كه شرفياب شود . دير شده بود و شرفيابى ممكن نشد .\r\n\r\nسالهاى شمسى\r\nسه‌شنبه 13 رمضان ، 18 فروردين ، هفتم آوريل 1924 - مجلس به جاى ماه‌هاى شمسى برجى ماه‌هاى جلالى را تصويب كرد كه رسما در دواير دولت استعمال شود .\r\nخمسهء مسترقه را هم به ماه‌هاى اول سال افزود . تازه بروج را « راست‌وريس » شده بوديم گرفتار ماه‌هاى فرس شديم . مقصود ارباب كيخسرو به عمل آمد ، و الّا تغيير ماه براى مملكت چه منافعى دارد . باز كسبه و عوام ما همان ماه‌هاى قمرى را استعمال مىكنند .\r\nمحاسبات و كشت و زرع رعايا هم از روى بروج است . شعر نصاب است كه از طفوليت به ياد دارم .\r\n ز فروردين چو بگذشتى مه اردىبهشت آيد * بمان خورداد و تير آنگه كه مردادت همى آيد\r\nپس از شهريور و مهر و آبان و آذر و دى دان * كه بر بهمن جز اسفندارمذ ماهى نيفزايد \r\nبعضى مىگويند آخر شعر اين است مغ ماهى نيفزايد .\r\n\r\nفوت محمد على شاه\r\nافطار خانهء حضرت اقدس و الا دعوت داشتيم . آنجا افخم الدوله گفت اعليحضرت محمد على شاه وفات كرده . بعد از افطار گلستان رفتيم . جمعيت زياد بود . حضور مبارك شرفياب شديم . والاحضرت از كلاه تا كفش سياه پوشيده بودند . از زبان حضرت و الا و خودمان عرض تسليت نموديم . صداى والاحضرت گرفته بود . گويا زياد گريه كرده بودند . چون ختم زنانه در خانهء عزت الدوله گذاشته شده بود ( عيال فرمانفرما خواهر بطنى و صلبى محمد على شاه ) والاحضرت آنجا تشريف بردند . ديروز عصر تلگراف ممتاز السلطنه سفير فرانسهء ما مىرسد . رويتر هم متعاقب خبر مىدهد . پس از وصول اين خبر رئيس الوزرا علما را خبر مىكند و به اتفاق آنها و وزراء و وزير دربار با حضور\r\n\r\n","description":"","footnote":"","page_name":" 7257 ","page_number":557},
  {"content":"\r\n\r\nشاهزادگان درجهء اول قضيه را عرض مىكنند . ميرزا عبد اللّه واعظ ايستاده روضه مىخواند ، طلب مغفرت مىكند . والاحضرت ساكت بود . بعد به اطاق ديگرى مىرود خيلى گريه و بىطاقتى مىكند . از فردا شب در مسجد شاه و تمام ولايات سه شب ختم گذاشته مىشود .\r\n\r\nفوت خالصىزاده\r\nخالصى [ زاده 
  ] در مشهد پس از اداى نماز صبح به مرض سكته وفات كرد . مرض شاه ديابت بود ( قند ) . در شهر سانت‌رموى ايطاليا وفات كرد .\r\n\r\nسرگذشت محمد على شاه\r\nچهارشنبه 14 - محمد على شاه مدتى است مبتلاى مرض ديابت بودند ، خيلى لاغر شده بودند . با تمام فاميل خود در شهر سانت‌رمو براى مداوا رفته بودند . شش روز قبل سلطان احمد شاه براى وداع آنجا رفته بود . مراجعت به پاريس مرض قلبى اضافه مىشود و ناگهان اجل فرا مىرسد . مجددا شاه به سنت رمو رفت . با تشريفات كاملى تشييع جنازه مىشود . پادشاه و ملكهء ايطاليا حاضر بودند . گفتند جنازه را حمل به عتبات عاليات [ كردند 
  ] و همان‌جا دفن مىكنند . ملكه به ايران خواهد آمد .\r\nتولد محمد على شاه 14 ربيع الاول 1289 هجرى در تبريز واقع شد . در ذيقعدهء 1313 به مقام ولايتعهد نائل شد . در ذيحجهء 1324 تاجگذارى كرد . در 1327 استعفا از مقام سلطنت داد . در 1329 مجددا به هواى سلطنت ايران آمد و مراجعت به روسيه نمود . تا قبل از جنگ 1914 ميلادى در شهر ادسا اقامت داشت . از آن به بعد در شهر اسلامبول ، اينك در شهر سنت رمو در قصر و ويلاى سنت ميشل بدرود زندگى گفت .\r\nشاه بدبختى بود و بهتر كه خلاص شد . خصوصا از دست اين مجلس و شاهزاده سليمان ميرزا كه اول حرف آنها حقوق شاه مخلوع بود تا آخر دوره ، چنانچه از صد هزار تومان به پنجاه رسيده بود . اگر زنده بود مجلس هفتم و هشتم هيچ نداشت . و حال آن‌كه تمام املاك او را براى همين شهريه بردند كه متجاوز از چند كرور آن وقت قيمت داشت . اما كى مىتوانست حالى سليمان ميرزا كند .\r\nشاه يك صيغه قبل از ولايت عهد داشت كه اعتضاد السلطنه از اوست . بعد ملكه را گرفت ، ديگر عيال اختيار نكرد . سواى شاه و والاحضرت دو پسر و دو دختر دارد كه يكى از دخترها عيال شعاع السلطنه پسر آن شعاع السلطنه است ، فسبحان الذى لا يموت .\r\nشب مسجد شاه رفتيم . هركس را مىخواستى آنجا بود . سردار سپه صاحب مجلس\r\n\r\n","description":"","footnote":"","page_name":" 7258 ","page_number":558},
  {"content":"\r\n\r\nعكس محمد على شاه\r\n\r\n","description":"","footnote":"","page_name":" 7259 ","page_number":559},
  {"content":"\r\n\r\nبودند . تمام ولايات ايران حكم شد سه روز به خرج دولت ختم گذاشته تعطيل كنند .\r\n\r\nسليمان ميرزا و محمد على شاه\r\nجمعه 16 رمضان ، 21 فروردين - سه روز مجلس و ادارات تعطيل بود . براى مخابرهء تلگراف تسليت به شاه در مجلس مذاكره بود . باز سليمان ميرزاى بدجنس شروحى از تاريخ توپ بستن مجلس و كارهاى شاه مرحوم ذكر كرده بود و حال آنكه بعدها دانستند روسها توپ بستند نه او . وكلاى ديگر بسيارى مذمت كردند ، توبيخ كردند ، حتى درشت گفتند تا ساكت شد . حرف اينجاست كه سليمان ميرزا براى همانها كه اين حرفها را مىزند تصديق ندارند ، فحش هم مىدهند . باز دست‌بردار نيست . تلگراف تسليت به يك سلطان منسوبى چه ربط به توپ بستن پدرش دارد . براى روح محمد على شاه خيرات و مبراتى اگر مجلس تقاضا مىكرد آن‌وقت سليمان ميرزا مانع مىشد حرفى بود .\r\nبارى پوست روى اين آدم از پوست سگ ضخيم‌تر است .\r\n\r\nقواى مجريه و روحانيه\r\nپريشب ميرزا عبد اللّه منبر رفت ، خوب حرف زد . مفادش اين بود سردار سپه بايد با علما همراه باشد تا عامه در آسايش باشند ، چنانچه مىبينيد فى الجمله راحتى حاصل است . هروقت بين دو قوهء مجريه و روحانيه مخالفت باشد مثل گذشته خواهد بود كه آسايش وداع گفته بود . بعد توقير و احتراماتى از شاه مرحوم كرد . دعا و ثنا به شاه حاليه و والاحضرت اقدس .\r\n\r\nنطق وليعهد\r\nديشب جمعيت بىنهايت بود . والاحضرت از درب شمس العماره پياده تشريف آوردند . از آنجا تا مسجد دو طبقه مردم ايستاده [ بودند 
  ] و سلام و صلوات مىگفتند . نطق والاحضرت را شهاب الدوله قرائت كرد . تشكر از علما و قدردانى از احساسات عامه بود كه قلب مولم و مجروح اعليحضرت و مرا اين احساسات مرهم شد . امتنان از سردار سپه كه سواى آنچه وظيفهء او بود متحمل زحمات شدند كه اين قسمت را آنها كه در اطراف من نشسته بودند از قبيل مخبر السلطنه ، ممتاز الدوله بعضى از وكلا تصديق نكردند و گفتند لازم [ به 
  ] اين تملق نبود ، كارى نكرده است .\r\nسيد جواد واعظ منبر رفت ( خلّاق سخن و نطق و بيان امروز ميرزا عبد اللّه است ) . پس از سپاس و درود طلب مغفرت براى شاه مرحوم كرد . تمام مردم آمين گفتند . به شاه و\r\n\r\n","description":"","footnote":"","page_name":" 7260 ","page_number":560},
  {"content":"\r\n\r\nوالاحضرت دعا كرد ، آمين بلندى گفتند . بعد اندكى سكوت كرد به حضرت اشرف دعا كرد آمين ضعيفى همان چند نفر كه پائين منبر نشسته بودند گفتند . ديگرى احدى آمين نگفت . تمام جمعى كه توى ايوان بودند با شكرخنده به هم نظر كرده و سر تكان دادند .\r\nحقيقت اين است مردم شاه و وليعهد را دوست دارند . از اين آدم صدمه ديده‌اند ، از آنها نديده و خيال ديدن هم نمىكنند .\r\n\r\nوليعهد در خانهء علما\r\nقبل از عيد كه والاحضرت به خانهء علما رفت دو مرتبه از بازار گذشت ، يكى خانهء حاجى آقا جمال ( باغ ايلچى ) ، يكى خانهء امام جمعه ( مسجد شاه ) . بازار به هم خورد .\r\nكوچك و بزرگ در مقام احترام برخاسته و در مراجعت منقلهاى اسپند و غيره حاضر كردند و تا خانهء حاجى امام جمعه خوئى ( وسط ناصريه ) دوان‌دوان عقب اتومبيل او رفتند . خانهء حاج شيخ عبد النبى رفت . تمام سرچشمه در خط عبور راه حاضر شده سلام و صلواة مىفرستادند ( يكى از سوسياليستهاى خيلى تندروى ما شنيدم روز عيد گفته بود اگر بنا باشد ما شاه داشته باشيم و وليعهد ، اينها باشند خوب است يا فلان آدم ) .\r\n\r\nپسر سردار سپه\r\nاين چند روزه پسر سردار سپه را بازار برده بودند . همه گفتند بچه خوك بازار آمده ، بچه خرس آمده . احساسات عامه ولو به غلط هم باشد مؤثر است و خاموشى آن مشكل .\r\nآنچه مردم را از اين آدم رم داده و هرقدر مىخواهد خود را به آنها نزديك كند و ممكن نشد دو چيز است : يكى قضيهء جمهورى ، ديگرى تقرّب جماعت بهائيه در دربار او .\r\nشاه اقبال دارد ، چنانچه فوت پدر هم به نفع او تمام شد . در ولايات ديگر اسمى از شاه باقى نمانده بود . اين ختم ، اين تعطيلها ، اين تلگرافات و جرايد به مردم خارج فهماند كه هنوز شاهى باقى هست .\r\n\r\nوليعهد - عزت الدوله\r\nديشب همشيره‌ها خانهء عزت الدوله سر ختم زنانه رفته بودند . همين‌قدر كه گفتند و الا حضرت خواهد آمد يك نفر از خانمها به خانهء خود نرفت . جا تنگ شد ، روى زانوهاى هم نشسته بودند . والاحضرت آمد . براى ديدن او يك‌ديگر را لگدكوب مىكردند . دو سه روضه‌خوان روضه خواند [ ند 
  ] وليعهد خيلى گريه كرد . او كه رفت همه خانمها رفتند و احدى باقى نماند .\r\n\r\n","description":"","footnote":"","page_name":" 7261 ","page_number":561},
  {"content":"\r\n\r\nيكشنبه 18 ماه رمضان - روزه به مزاج من سازگار است و حالم خوش . اقلا يك برابر و نيم ايام عادى غذا صرف مىكنم . خانمها ديدن عيد را هنوز تمام نكرده‌اند . يك شب در ميان خانهء يكى مىروند كه بازديد او محسوب است . غريبه دعوت ندارد . نوبهء زينب در 12 بود . همه تشريف آوردند ، زينب هم تهيهء خوبى ديده بود .\r\nسيد گودرز پسر پنجاه روزهء ملكه پستان نمىگرفت . دهانش زخم شده بود . نافش ورم كرده بود . روز 15 ماه به آن دنيا و به ملاقات پيران ويسه رفت .\r\n\r\nوليمهء عروسى فتحعلى خواجه نورى\r\nصحبت تازه‌اى [ كه 
  ] عزيزه خانم عيال مرحوم افخم الملك ( همشيرهء كوچك ) مىكرد اين بود : پسر نظم الدوله از عفت الدوله ( دختر عمهء ما ) ، فتحعلى خان « 1 » قبل از رمضان عروسى كرد . وليمهء عروسى را بدين شرط قرار داد كه هر آقائى كه با خانم خود بيايد و حجاب ننمايد دعوت مىشود . مدتى طول كشيد تا در سيم ماه يك عدهء چهل نفرى از اقوام و دوستان آن فاميل حاضر براى اين دعوت شدند و اسم خود را ثبت كردند .\r\nپذيرائى « سواره » و بعد از شام بود . اول مجلس ساز و آواز بود كه داماد و برادرش و شوكت الملوك و عفت الملوك خواهرانش ( عفت الملوك زن اعظم الملك برادر مرحوم افخم الملك است وافورى دايم الخمر ، يك اسكلت حسابى ) مترنم بودند . بعد دستهء اركسترى از همه تشكيل شد . يكىيكى با شوهرهاى خود رقص كردند . بعضيها كه زشت بودند مورد خنده و مضحكه واقع شدند ، بعضيها هم پشت پرده ، آينه ، ميز پنهان شده بودند و شرم مىكردند . شوكت الملوك لباس زربفت پاريسى پوشيده بود ، رقص پاريسى كرد و ماه انجمن بود . عفت الملوك گفت شوهر من لايق نيست آقايان بايد ببخشند . سرها كه به بادهء ناب گرم شد اوضاع بدمستى به ميان آمد . . . صداى گريه بيرون آوردند ، نعره‌ها زدند ، مخالف‌خوانيها كردند . گرم كار كه شدند ميان چند نفر از خانمها همهمه شد و به صدا درآمدند كه ما فقط به اصرار و ابرام شوهرهامان گفتيم امشب دهاتى مىشويم ، ايلات مىشويم و صورت خود را باز مىكنيم . ديگر حاضر نشديم كه شما دين و شعائر . . . را مسخره و مضحكه كنيد . دادوقال بالا گرفت . بعضى از خانمها كه يكى عيال رضوى « 2 » باشد ( آشناى احترام الدوله ) ميان افتادند و نگذاشتند نزاع شود .\r\n\r\n\r\n","description":"","footnote":"\r\n( 1 ) - ايشان نام خانوادگى خواجه نورى ( خواجه نوريان ) داشت . زبان آلمانى مىدانست و كتاب آلفونس گابريل را به نام « تحقيقات جغرافيائى راجع به ايران »  ( Die Erforschung Persiens )  ترجمه كرد و در سال 1348 نشر شد . ( ايرج افشار )\r\n( 2 ) - سيد محمد رضوى ( رفسنجانى ) به مقام وزارت معارف و پست و تلگراف رسيد . مهندس احمد -\r\n","page_name":" 7262 ","page_number":562},
  {"content":"\r\n\r\nمجلس با تكدر و اوقات تلخى و افتضاح خاتمه يافت و به خانه‌ها رفتند . همشيره مىگفت در سر ختم عمهء مرحوم نظام الملك اين صحبت و مجلس مطرح شد و به اين واسطه به همه شهر انتشار يافت . يكى از خانمها مىگفت خدا رحم كرد چهل نفر زن و مرد متمدن تربيت شدهء منتخب پايتخت ما جمع شده بودند و اين افتضاح بار آمد . پس واى به آن وقتىكه دويست نفر بىتربيت جمع شوند .\r\n\r\nسال بد\r\nچهارشنبه 22 رمضان ، 25 حمل يا به حساب تازه فروردين - دو شب را مسجد احيا رفتيم ، اگر خدا قبول كند . از ديشب هوا گرفته بود باد نگذاشت باران بيايد . ليكن اطراف طهران باريده است . امروز نم‌نم باران مىآمد . حضرت عبد العظيم مشرف شديم . اتومبيل زياد شده حاضر بود . مردم را به همان قيمت درجهء اول ماشين ( سى شاهى ) مىبرد . به اين جهت سكتهء كلى در منافع كمپانى ماشين وارد شده است . امسال محصول بد است ، آب نيست ، كوه مايه ندارد . سن هم به ورامين تشريف آورد . چون امسال خيلى زود حركت كرده ، به جو هم آفت خواهد رسيد .\r\n\r\nتلگراف بىسيم\r\nدر اوايل ماه جشنى در قصر قاجار براى برافراشتن تلگراف بىسيم منعقد شد . اتفاقا هرچه كردند ستون تلگراف بلند نشد . هفتصد هزار تومان وارد شده است . از روسيه خريد شده كه آنها چندين سال قبل از آلمانها [ خريده بودند 
  ] . گردن آنها كه مىگويند كار كرده و مندرس است و هرگز درست نمىشود . اين هم يكى از آن خرجهائى است كه بىمصرف و فقط براى شهرت شده . ايران مراوداتى ، مخابراتى با عالم ندارد ، در داخله هم همان قسم .\r\n\r\nطياره\r\nاين هم خرج بىمعنى مثل آيروپلن شده كه از فرانسه خريدند و اغلب ضايع در گوشهء صحراى قلعه‌مرغى افتاده . سالى مبلغى مواجب و حقوق « آوياتور » آنها را مىدهند . ده نفر شاگرد [ در 
  ] روسيه سواى عمله‌جات ديگر كه ماه به ماه حقوق دارند .\r\nبراى تلگراف هم مدرسه داير كرده چهل نفر شاگرد شبانه‌روزى ، رئيس ، مدير ،\r\n\r\n\r\n","description":"","footnote":"\r\n- رضوى برادر او بود . ( مسعود سالور )\r\n","page_name":" 7263 ","page_number":563},
  {"content":"\r\n\r\nمعاون دفتر ، كابينه يك بودجهء سنگينى فراهم داشته‌اند . در خرج اين مدارس و ادارات ديگرى خيلى اسراف و تبذير مىشود .\r\n\r\nمدرسهء بيطارى\r\nچنانچه پسر مشار السلطنه كه در مدرسهء بيطارى تدريس مىكند گفته بود بيست و پنج شاگرد شبانه‌روزى داريم و ماهى سه هزار تومان بودجهء اين مدرسه است كه يك قسمت قابل ذكر آن معلمين مىبرند كه به وسايل مختلفه خود را داخل مدرسه نموده‌اند .\r\nظريفى در ماده تاريخ تلگراف بىسيم اين بيت را گفته است .\r\n اين‌كه رئيس الوزراء ساخته * . . . زمين است برافراخته \r\n\r\nاطباء و درآمد طبابت\r\nاز كار همه‌كس بهتر كار يك سلسله از اطباى ماست كه معروف به علم و عمل شده‌اند از قبيل امير اعلم ، اعلم الملك ، لقمان الدوله ، لقمان الملك ، حكيم اعظم ، اعلم الدوله و غيره و غيره . اينها در مريضخانه‌ها و حفظ الصحه و بلديه ، خدمت شاه ، حضور وليعهد حقوق گزاف دارند . در مدارس هم از روى ساعت ( تا ساعتى سه تومان ) درس مىدهند . آن‌وقت مطب - كه آن‌هم لقب گرفته « كلنيك » شده - ويزيتى دو تومان در دفعهء اول ، يك تومان دفعات ديگر ، عيادت هم بروند پنج تومان حق الزحمه است .\r\nآن‌وقت با دواخانه‌ها هم شركت دارند . بيچاره آن آدمى كه ناخوش شود . تا به خود بجنبد هرچه داشته در بانك كليميها گرو رفته است . روىهم‌رفته به تناسب هر علم و هنر ، كسب و شغل ، كار اطباى طهران برترى و تفوق دارد .\r\nآن بيچاره كه اروپا رفته مبلغها خرج كرده هندسه خوانده ، تجارت خوانده يا اقتصاد و فلاحت ياد گرفته دو تا پول فايده براى خودش ندارد . به هر ادارهء ما هم برود مىگويند بايد « استاژ » بدهيد و پس از استاژ سى و پنج تومان حقوق . اما اطباء كار و شغل دولتى و ملتى هم نداشته باشند فورا محلى را اجاره كرده تابلو بزرگ زده چند اعلان در جرايد و شروع به آدم‌كشى مىكنند و روزى مبلغى دخل دارند .\r\n\r\nپسر احتشام السلطنه\r\nپسر احتشام السلطنه چندين سال برلن درس ماليه و اقتصاد خوانده در يكى دو بانك معروف آنجا محاسب درجهء اول بود حالا كه طهران آمده سگ مىزند و نزديك است دق كند . اين قبيل علومات و هنر در مملكت ما نان نمىشود . هرقدر مهندس صحيح ،\r\n\r\n","description":"","footnote":"","page_name":" 7264 ","page_number":564},
  {"content":"\r\n\r\nمعدن‌شناس بىنظير باشد از صبح تا عصر مثل من بايد در كوچه‌هاى طهران پوتين پاره كند و خيابان مساحى .\r\nشنبه 24 رمضان ، 29 حمل - چند روز بود هوا منقلب بود . امروز پنج به ظهر مانده رعد و برق و چنان آسمان صدا كرد كه همه مردم از خواب پريدند و متوحش شدند .\r\nچنانچه در مساجد نماز آيات به جاى آوردند . ظهر هوا صاف و شروع به باد كرد .\r\n\r\nفوت كرزن\r\nمصطفى كمال پاشا را سگ هار گزيده در مريض‌خانه مشغول مداوا هستند .\r\nمركويس « 1 » كرزن وفات كرد . شصت و پنج سال داشت . ايرانيها با اين پهلوان سياست دشمن بودند . يكى از رجال بزرگ پلتيك‌دان اين قرن بود . من آن وقتى كه از مبعوثين پارلمان بود و به ايران سياحت آمده بود يك روز در سفارت انگليس با او مهمان مستر كندى « 2 » شارژدفر سفارت شدم .\r\n\r\nوهابيها و حج\r\nجنگ وهابيها خاتمه يافته حج قدغن است . خيلى عجيب است كه دولتين فرانسه و انگليس با همه اتباع مسلم كه دارند دخالت نمىكنند .\r\n\r\nسميتقو\r\nطغيان اكراد هم خاتمه نيافته ، با تركها [ جنگ 
  ] مىكنند . گمان مىرود به سرحدات ما هم سرايت كند . سميتقو را با سيصد خانوار فرارى رئيس الوزراء اجازهء ورود به خاك ايران داد و حال آن‌كه اين آدم سه چهار هزار ژاندارم و قزاق ما را كشته چقدرها خسارت وارد كرده است .\r\n\r\nوضع رشت\r\nمحمد حسين خان سرتيپ « 3 » در رشت بعضى فرمايشات در آزادى زنها كرده ، متعاقب براى مستقيم نمودن خيابان جديد امامزاده جعفر را خواسته خراب كند . شورش شده شليك كرده‌اند ، جمعى كشته شده . نتيجه معلوم نيست . نمىگذارند خبر برسد .\r\n\r\n\r\n","description":"","footnote":"\r\n( 1 ) - نام او  George Nathaniel  بود و به  Marquis Curzon of Kede'lston  ملقب . ( ا . ا . )\r\n( 2 ) -  R . j . Kennedy  از 1888 تا 1893 در ايران بود . ( ا . ا . )\r\n( 3 ) - سرتيپ آيرم .\r\n","page_name":" 7265 ","page_number":565},
  {"content":"\r\n\r\nرئيس الوزراء جواب مرا نداده . سابقا براى اداى دين ادعيه‌جات و ختم‌هائى مىخواندند . اينك من هرچه تفحص مىكنم ختم و ادعيه براى وصول طلب پيدا نمىكنم كه مداومت كرده بلكه از بركت آن طلسم وصول شود .\r\n\r\nدستگيرى خزعل\r\nشنبه ششم اردىبهشت ، غرّهء شوال - گلستان سلام رفتم . والاحضرت به پاس احترام شاه مرحوم ريش گذاشته بود . اتفاقات تازه دستگيرى شيخ خزعل است . مىگويند مشار اليه را حاج ابراهيم كمپانى كازرون دعوت كرده بود نظاميها وارد شده تلگراف احضار او را ارائه دادند . با پسرش در اتومبيل گذاشته از راه عربستان « 1 » حركت دادند .\r\nالبته پلتيك دو روى انگليس همين بوده ، اگر بدتر از خزعل به روزگار اعراب نيارند .\r\nگرفتارى او براى مملكت مفيد بود . اما كسى را بگمارند كه ده برابر او تعدى كند چه ثمر داشت . پلتيك عهد قديم اين بود كه در سرحدات خود اين قبيل اشخاص بزرگ صاحب قبيله و ايل را سكنا مىدادند كه اگر دشمن حمله بياورد خود آنها براى حفظ جان و مال و ناموس خود دفاع كنند ، تا قشون دولتى برسد . حالا مىگويند اينها نبايد باشند . درست است ، اگر نظام و حكام عادل قايم مقام آنها باشند و اين نظام پايدار بماند . اگر خزعل و امثال او نباشد ، قشون و حكام عادل هم نباشد آن‌وقت چه بايد كرد كه هردو را از دست ما گرفته‌اند .\r\n\r\nدو زن بىچادر\r\nرشت هياهوست . اخبار آنجا و همه‌جا سانسور است . طهران هم نزديك بود روز 27 رمضان واقعه‌اى روى بدهد كه به خير گذشت . دو نفر زن در همچو روزى كه متجاوز از چندين هزار زن در مسجد سپهسالار مجتمع است بدون چادر وارد شدند . بدوا زنها گمان كردند فرنگى يا ارمنى است ( بيرون درب زنانه آنجا كه بساطها چيده شده ) . پس از آن‌كه دقت كردند حرف زدند معلوم شد مسلم هستند . اين بود فرياد كردند . زنها ايستاده‌ايد كه بىچادر بيايند . يك‌مرتبه جماعتى از خانمها حمله به آن دو آورده تا ممكن بود كتك زدند . آژان فوق العاده بود ريختند . ضعيفه را به التماس ، به داد ، به قال نجات دادند . خانمها همان قسم تعقيب كردند . دم كميساريا خانمى فرياد زد ، زنهاى ديگر را بدنام نكنيد . اين . . . زيب الدوله حسن آقاى باستيانى خواهر مرضيه بود ( اديب السلطنه\r\n\r\n\r\n","description":"","footnote":"\r\n( 1 ) - خوزستان درست است .\r\n","page_name":" 7266 ","page_number":566},
  {"content":"\r\n\r\nپسر افسر السلطنه معاون نظميه هم گفته بود زيب الدوله بود . اين زن را چندى ركن السلطنه گرفت اروپا برد . دختر و پسرى هم از او دارد . سه سال است مطلقه شده و طهران آمده است . خواهر نجيب او زن مخبر همايون است . امير مهذب داماد سالار [ اعتضاد 
  ] از خواهر ديگر اوست . )\r\nشعاع الدين ميرزا و اعظم الدوله را منزل آوردم . بعد از صرف ناهار حضرت عبد العظيم مشرف شديم . جمعيت زياد بود . حضرت اقدس و الا هنوز حركت نمىكنند .\r\nمزاجشان عيب ندارد . مهذب الدوله يك عكس خوبى از خودش فرستاده بود .\r\n\r\nتلگراف به شاه\r\nچهارشنبه 5 شوال - خزعل را گفتند محترما مىآورند . يك پسرش كه اينجا بود آزاد شده . دوشنبه 20 سردار سپه والاحضرت و شاهزادگان بزرگ ، مدرس ، تدين بعضى ديگر را سعدآباد دعوت مىكند . چند تلگراف به اعليحضرت مىشود كه تشريف بياورند . نمىدانم پلتيك انگليس چه زير سر دارد ، اين تلگرافات بشود و او به واسطهء عدم همراهى انگليس نيايد تغييراتى بدهند . يا خير بيايد . مثل خزعل كه با آن‌همه خدمات او در جنگ بين المللى كه حقيقتا بصره را او براى انگليس فتح كرد يك‌مرتبه همه را فراموش [ كردند 
  ] و تحت الحفظ به طهران مىآيد .\r\n\r\nاخبار اروپا\r\nچيچرين نطقى در مورد ايران نموده . قشونى گفتند در سرحدات حاضر مىكند . حاق مطلب معلوم نيست ، سانسور است . كابينهء فرانسه تغيير كرد . عجب اينجاست كايو با همه خيانتها وزير ماليه شد . معلوم مىشود فرانسه برادر بزرگ ايران است . بلغار خيلى شلوغ است . براى بوريس پادشاه حاليه بمب انداختند . به شاه آسيبى نرسيد . دو نفر همراهش بود مقتول شدند ، شوفر مجروح . روز ديگر در گالرى مجلس مبعوثان جنرال گوستاوكور - كيست از صاحب‌منصبان و رجال نامى مقتول گرديد ، در كليسا براى تدفين كه عموم رجال و محترمين و صاحب‌منصبان ، وكلا ، وزرا ، تجار ، زن و مرد حاضر شده بودند بمب بسيار قوى محترق گرديد . دويست سيصد نفر مقتول ، دو هزار نفر مجروح شدند .\r\nمملكت نظامى شده و جمع كثيرى دستگير و مجازات شدند . چندى است حزب فلاح بلغار طالب رژيم بولشويكى شده و متصل انقلاب مىكنند . شامياتسكى سفير روس در ايران احضار روسيه شد .\r\n\r\n","description":"","footnote":"","page_name":" 7267 ","page_number":567},
  {"content":"\r\n\r\n\r\nاصلاح در مورد الموت\r\nپنجشنبه ششم - اواخر رمضان بيگلراوف تاجرباشى قزوين مرا ملاقات كرد كه شيخ محمد على مكرر به من گفته از كشمكش الموتى و شاهزاده‌ها خسته شدم ، مايلم خاتمه به اين امر داده شود . اما عين السلطنه و افخم الدوله حاضر نيستند و ما اظهار تمايل كرديم و گفتيم هيچ‌وقت راضى به منازعه نبوده [ ايم 
  ] و همه اوقات براى صلح حاضر بوديم . خود شيخ مايل نيست . شب 29 در خانهء بيگلراوف با شيخ ملاقاتى حاصل شد . امروز من ناهار دعوت كرده بودم . آقا سيد حسين فقيه هم دعوت داشت . شيخ دو بعد از ظهر از مجلس آمد و قرار شد مرا در يك مجلس خلوت ملاقات كند . بعد با حضور آقايان اصلاح كلى بشود .\r\nبه‌به از اول رمضان مدرسه رفت نه براى درس ، بلكه براى راحتى ما . امروز به اصرار كتابى خريده همراه برد كه درس بخواند . كجا عهد ما اين مشغولياتها براى اطفال بود كه تنبل و خودپرور بار نيايند .\r\n\r\nكميته‌هاى روس\r\nدر طهران و مشهد سه كميته از روسها كشف شده . خيالات بلغار را اينجا هم داشتند .\r\nجمعى دستگير شده‌اند . از صاحب‌منصب هم جزو آنها هست . ليكن هيچ افشاء نكردند .\r\nخشم روسها بدين جهات است . علنا با دولت ما ضديت مىكنند .\r\n\r\nخانهء اعظم الدوله - خرجهاى پوچ\r\nيكشنبه نهم شوال ، 4 اردىبهشت ، 13 ثور - صبح اول خانهء شعاع الدين ميرزا رفتم .\r\nقدرى مكث كرد . از آنجا به خانهء رئيس الوزراء راهى نيست . پياده تا آنجا رفتم . قراول مرا راه نداد . علت را هم اين قسم ذكر كرد ، ما شما را هيچ‌وقت اينجا نديده‌ايم . مجددا خانهء شعاع الدين ميرزا رفتم . افخم هم آمد ناهار صرف شد . عصر باغ سردار معتضد بيرون دروازهء باغ شاه كه اينك نزد اعظم الدوله بيع شرط شده رفتيم . مبلغى پول از مادر اعظم الدوله گرفته اين باغ را بيع داده . اعظم خانهء ملكى شاه‌آباد خود را فروخت به قرض خواه داد . اينك گرفتار اين باغ پرمخارج شده كه دو تا پول فايده ندارد . عميد الدوله و بهاء الدوله آمدند . تا پاسى از شب رفته آنجا بوديم . مخارجى كه در اين باغ از عمارت و فواره‌ها و حوض و درياچه و گل‌كارى شده يقينا از پنجاه هزار علاوه است . حاليه همه مخروبه [ است 
  ] و مبلغها خرج آبادى دارد . پول ما ايرانيها بيشتر اين‌طور صرف مىشود .\r\n\r\n","description":"","footnote":"","page_name":" 7268 ","page_number":568},
  {"content":"\r\n\r\nتا دستمان به دهان مىرسد فورا خرجهاى پوچ غير لازم مىكنيم . دو روز ديگر در سر آن مىمانيم و منهدم مىشود .\r\n\r\nمخارج باغهاى مهم ديگر\r\nچه مبلغ خرج كامرانيه و اميريه شد ، چقدر در حديقه و قيطريه و پارك شهر اتابك مصرف رسانيد . امين الدوله چه مبلغ مخارج پارك شهر و الهيه كرد ، عين الدوله چقدرها خرج مبارك‌آباد و مجيديه ، سپهسالار چه پول هنگفتى خرج باغ فردوس و پارك شهر و باغات ديگر شمران نمود . همه در سر آن درمانده‌اند ، مگر آنها كه خلاص شده به ديار عدم رفتند .\r\n\r\nبىحجابى در رشت\r\nمحمد حسين خان [ آيرم 
  ] در رشت گفته است لازم نيست زنها كروك درشكه را بخوابانند ، سينما نروند ، زنهاى عمومى اين جزئيات را حمل بر كليات كرده روى باز بدون چادر بيرون آمدند ( بايد دانست حجاب زنهاى ما امروز همان چادر سياه است .\r\nدست ، صورت ، سينه باز است و ندرة زنى است كه نشان ندهد ) . مردم به علما شكايت كردند . رمضان بود وعاظ بد گفتند . سه نفر وعاظ تبعيد شدند . دكاكين را بستند ، اجتماع كردند . نظامى شليك كرد . جمعى گفتند هفتاد نفر تلف شد . محمد حسين خان احضار طهران شد . در غيبت او اصلاح دادند ، مجددا رفت . نقار باقى است . با نظامى خصومت است ، اما جرأت نمىكنند ( مثل همه‌جا و خود طهران ) .\r\n\r\nجشن روسها ( اول مه )\r\nروسها اول مه جشن مفصلى گرفتند ، دعوت زيادى كردند . شب آتش‌بازى نمودند .\r\nشارژدفر دو ساعت نطق كرد . از انگليسها بد گفت . اما امسال از مردان پست و كسبه دعوت نكردند و آن بازيهاى پارسال و پيرارسال نبود كه سقا را صدا كنند يك ساعت حرف بزنند . بابا پيره را بيارند نزد خود بنشانند . امرائيت و اشرافيت داشت .\r\n\r\nحرف مدرس در مورد آمدن شاه\r\nمدرس در آن مجلس سعدآباد گفته است من كو رودرواسى ندارم . شما والاحضرت ، شما سردار سپه هردو مايل آمدن شاه نيستيد . آن‌وقت قسمها خورده‌اند . تلگراف سردار سپه ششصد كلمه بوده است . مفادش اين بوده است كه هرچه ميل داريد بفرمائيد انجام\r\n\r\n","description":"","footnote":"","page_name":" 7269 ","page_number":569},
  {"content":"\r\n\r\nداده شود و تشريف بياوريد .\r\n\r\nسردار سپه تمام شد\r\nسردار سپه از لقب خود استعفا داد . به وزارت‌خانه‌ها نوشت يا رئيس الوزراء بنويسيد يا رضا پهلوى . اين نتيجهء همان‌روز ماه رمضان است كه من بودم و نوشتم . مىگفت ايرانيها از اسم خود بدشان مىآيد .\r\n\r\nستون سنگى - تخريب دكاكين\r\nهنوز ساباطسازيها تمام نشده چيزىكه فراوان و ارزان شده ستون سنگى است .\r\nخيابان سپه را از آخر ميدان مشق جلو گذر تقى خان وسيع مىكنند . همه دكاكين است و ضرر و خسارت كلى به مالك و كسبه وارد مىشود . مىگويند پول مىدهيم . اما هروقت بلديه پول‌دار شد . فعلا قبض است ، مثل تمسك ساعد الدولهء من . مالكين كه مأيوس از پول هستند . اينها خيابانهاى جديد را مواظب نيستند كه وسيع بسازند . هركس به ميل خود درست مىكند ، آن‌وقت به سر آن مثل اينها در مىمانند .\r\n\r\nالغاى القاب\r\nپنجشنبه 13 شوال - در جلسهء سه‌شنبه 15 اردىبهشت يازدهم شوال مادهء واحده از طرف دولت در الغاى القاب نظامى از قبيل سپهسالار ، سپهدار ، سردار ، امير تومان ، امير نويان و ساير القاب كه مضاف يا مضاف اليه آن سپاه و لشكر و نظام با جنگ و سالار باشد مثل سردار سپه ، صمصام لشكر ، امير جنگ ، سالار حشمت ، اكرم نظام و غيره و غيره .\r\nفورا اين ماده تصويب [ شد 
  ] و متعاقب آن چون تهيهء آن قبلا ديده شده بود پيشنهاد كردند كه خوب است ساير القاب هم ملغى شود . آن‌وقت بعضى نطقها در آن زمينه شد و رهنما گفت شهاب الدوله كه « تير دولت » باشد چه معنى دارد . ضيغم الملك « شير ملك » شرم‌آور است . من از يك كتاب فرانسوى كه ترجمهء القاب را نوشته بود خجالت كشيدم .\r\nفقط محمد ولى ميرزا دفاع كرد كه القاب و امتيازات در تمام ممالك هست . ما كارهاى لازم داريم تا اين كارها . حمله به وى آوردند اى پسر فرمانفرما ، اى برادر عاقد قرارداد و به مهلت سه ماهه اين هم تصويب شد كه تا سه ماه هر صاحب لقبى براى خود فكر اسمى بكند .\r\n\r\n","description":"","footnote":"","page_name":" 7270 ","page_number":570},
  {"content":"\r\n\r\n\r\nسابقهء القاب\r\nاينجا حرف زياد است . اگر ما بخواهيم هر كلمه را از فارسى به عربى يا عكس آن در اشعار ، در انشاءآت ، در القاب و غيره و غيره ترجمه كنيم البته ركيك و مستهجن مىشود .\r\nبخواهيم اسامى اروپائى و نام خانوادگى فرانسوى يا روسى يا آلمانى را هم به فارسى يا عربى ترجمه كنيم خيلى مفتضح‌تر از « تير دولت » و « شير ملك » مىشود كه آقاى رهنما گفته ، وانگهى اين القاب از عهد قديم بوده . شهاب الدوله لقب سلطان مسعود غزنوى است . يك وقت عهد قديم را مىچسبند يك وقت از آن تكذيب مىكنند . لقب بد شده بود ، مكرر شده بود چه ضرر داشت ، از تكرار آن و دادن امتياز آن به اشخاص نالايق جلوگيرى مىكردند تا همه را موقوف . اين اسامى و سجلهاى احوالى كه بعضى به خود گذاشته و مىگذارند به مراتب از القاب قديم بدتر است . اگر بيست سال قبل هركس اين اسامى را به خود مىگذاشت او را جزو ديوانگان محسوب مىنمودند . در مقابل اين القاب به كسى چيزى نمىدادند . پس يك خيال انگليسى است كه به آنها تزريق شده و ما از آتيهء آن خبر نداريم . محمد ولى ميرزا مىگويد وكلاى روزنامه‌نويس مىخواهند دخلى براى خود از اعلان اسامى جديد تهيه كنند . يك مرتبه به او حمله مىآورند كه توهين به معارف مملكت شده . مىگويد اين براى ملت كه امر مهمى نيست كه . . . « 1 » هاى شما ساقط شود . به‌هرحال يك زحمتى براى مردم و يك دردسرى براى تلفن‌خانه ، پستخانه ، تلگرافخانه و ساير ادارات توليد شد . باى نحوكان مىخواهند سر مردم را مشغول كنند كه فكر كارهاى ديگر نيفتند .\r\nالقاب علما ، وعاظ ، طلاب ، مثل امام جمعه ، شيخ الاسلام ، شريعتمدار و غيره چه خواهد شد . مردم بايد متصل در زحمت باشند . آن حكايت خيابانها ، آن حكايت سجل احوال ، اوزان مقادير ، سرباز اجبارى ، ماليات دخانيات ، قند ، چاى . اين هم الغاى القاب كه مىخواهند اشرافيت دروغى ايران را بدين واسطه محو كنند .\r\n\r\nتوشيح قوانين\r\nگفتند بعد از مجلس خنده‌ها شده بود . شمرده بودند هفده نفر حسن در مجلس بود .\r\nگفته بودند چه بايد ناميد . يكى گفته بود حسن مشير الدوله ، حسن مستوفى الممالك ، حسن مدرس . بعد جواب گفته شد همان مشير الدوله گفتن كه آسان‌تر بود . همهء اين قوانين بايد به امضاء شاه يا نايب السلطنهء او باشد و الا قانونيت مطابق قانون اساسى ندارد .\r\n\r\n\r\n","description":"","footnote":"\r\n( 1 ) - يك كلمهء ناخوانا .\r\n","page_name":" 7271 ","page_number":571},
  {"content":"\r\n\r\nاينها از بس كه لاقيدى كردند و قوانين بدون امضاء اجرا شد سابقه پيدا كرده است . در حقيقت شاهى كه براى امضاء قوانين تنبلى كند بايد به همين روز بيفتد كه افتاده است .\r\n\r\nهيندنبورگ - اخبار جهان\r\nمارشال هيندنبورگ با چهارده مليان رأى رئيس جمهور آلمان شد . باز حزب سلطنت طلب جلو افتاده و ماكس منتخب نشد . بلغار خيلى خيلى شلوغ است . حجاز به حال سابق خود باقى . در مارك بر ضد اسپانيا و فرانسه شورش برپا شده از لرد بالفور در شام و فلسطين خوب پذيرائى نكردند .\r\nيكشنبه 16 شوال ، 21 اردىبهشت - خزعل با دوازده اتومبيل وارد طهران [ شد 
  ] و يك سر باغ سردار محتشم بيرون دروازهء باغ شاه منزل كرد . يك اتومبيل هم فرنگى همراه گفتند بود .\r\n\r\nدو قوه\r\nدر ممالكى كه مثل ما . . . غير متمدن هستند دو قوه فرمانفرمائى مىكند و مانع تصرفات اجانب است : يكى ايلات ، ديگرى روحانيت . امروز انگليسها دارند به دست خودمان هردو را نابود مىكنند . سرحدات ايران را مثل كمربند ، ايلات ما محاصره نموده بودند . يكى بعد ديگرى مضمحل مىشود . علماء هم همان قسم . اين دو كه تمام شد ، يا خيلى ضعيف ، نوبت به نظام ما مىرسد كه آن ديگر كار بسيار سهلى است . اين خيالات را دولت انگليس براى امروز نمىكند كه زود بگوئيم نمىشود . اين پيش‌بينيها براى پنجاه سال صد سال ديگر است .\r\n\r\nاحمد آقا خان رئيس امنيه\r\nاحمد آقا خان را رئيس امنيه كردند و او تمام دوستان خود را به آن اداره انتقال داد .\r\nشايد همين فقره مقدمه براى خرابى سردار سپه باشد . ما چه مىدانيم ؟\r\n\r\nادارهء جاسوسى انگليس - سميتقو\r\nادارهء جاسوسى انگليس چنان در طهران وسعت دارد كه شايد نظير لندن يا بمبئى باشد . سميتقو كه همه مىدانيم بستهء انگليس است و محركش او بود با دويست خانوار ، دولت تأمين و يرت داد به ساويچ بلاغ آورد . كاظم آقا كه مطيع دولت همه وقت بود به دار آويخته شد . اقبال السلطنه و الوار بيچاره همه اعدام شدند . [ به 
  ] سميتقو [ كه 
  ] متجاوز از دو\r\n\r\n","description":"","footnote":"","page_name":" 7272 ","page_number":572},
  {"content":"\r\n\r\nهزار ژاندارم و قزاق بدبخت را كشته و تكه‌تكه كرده است تأمين مىدهند و اما يك نفر شهرى يا دهاتى چپ به نظامى نگاه كند اعدام مىشود . روسها ضد كابينه هستند اما زورشان نمىرسد .\r\n\r\nاسامى خانوادگى\r\nتغيير القاب به اسامى و سجلها و نامهاى تازهء حيرت‌انگيز شده است . سردار معظم خراسانى تيمورتاش ، امير موثق [ محمد 
  ] خان نخجوان ، مؤتمن الملك و مشير الدوله پيرنيا ، چه و چه . اما خيليها ابدا تغييرى نداده و به همان لقب خوانده شده و مردم را مىخوانند . اين قانون چندان مؤثر واقع نشده است .\r\n\r\nحاكم نظامى\r\nعصر من از درب عمارت حكومت نظامى مىگذشتم . ديدم با سرنيزه مردم را رد مىكنند . گمان كردم واقعهء تازه‌اى است . يك‌مرتبه ديدم صداى نعلهاى روسى اسبهاى درشكهء حكومت مىآيد . چنان با تجليل و احترامات و تكبر و غرور وارد عمارت شد كه من ناصر الدين شاه را به اين ترتيب نديده بودم .\r\n\r\nسن\r\nهوا گرم شده محصول اطراف طهران به كلى فاسد شده است . فقط از انار و انجير ، ترياك ورامين دو كرور تومان به ورامين تنها ضرر و خسارت وارد شد . تا برسيم به گندم و جو كه هيچ نيست . امسال سن ريخت تخم گذاشت . اما به واسطهء سرما حركت نكرد و هرچه بود خورد . حالا بچه‌ها هم بزرگ شده و تا سه فرسنگى شهر سن آمده است .\r\n\r\nقند و چاى\r\nاحصائيهء قند و چاى را گمرك اين قسم صورت داده ، بيست و سه كرور قند ، ده كرور تومان چاى در 1301 - در 1302 قند بيست و شش كرور تومان ، چاى ده كرور . اين سواى قاچاق است . چقدر پول براى هرچيز بايد داد البته اين ماليات هم علاوه شود خيلى زيادتر خواهد شد .\r\n\r\n","description":"","footnote":"","page_name":" 7273 ","page_number":573},
  {"content":"\r\n\r\n\r\nكتك خوردن خرقانى از سردار سپه\r\nدوشنبه 17 شوال ، 22 ثور - صبح منزل بودم عصر خانهء شريكه شعاع الدين ميرزا كه بىخبر از حالش بودم ، از آنجا خانهء امير الدوله رفتيم . مذكور شد كه ديروز آقا سيد اسد اللّه خرقانى از رئيس الوزراء كتك خورده و حبس و تبعيد شده است . خزعل ديروز خدمت رئيس الوزراء شرفياب شد . فقط يك فنجان چاى صرف كرد . رئيس الوزراء فرمودند به سفارتخانه وعده داده‌ام و تشريف برد . خزعل را مجددا باغ سردار محتشم بردند .\r\nسيد اسد اللّه پول گرفت تقويت از جمهورى كرد . اعلاميه صادر [ كرد 
  ] . خدمت حضرت اشرف رسيدم چنين و چنان عرض كردم . اينطور جواب دادند . بدين واسطه مرده از دورش پاچيده شدند . امروز تنها ماند و كتك خورد . فردا ديگران به اين‌روز او مىافتند و همگى مضمحل مىشوند . اين دو قوهء ما را تا انگليسها به دست خودمان تحليل نبرند و ما را دچار يك فقرى بالاتر از فقر امروزه نرسانند به آمال و آرزوى خود نخواهند رسيد .\r\nاين هم انجام گرفته است بايد منتظر نزول بلايا بود .\r\n\r\nگناه خزعل\r\nديروز براى خزعل يادداشت به ما مىدادند به حيثيات او لطمه وارد نشود . ما در جنگ بين المللى تعهداتى با وى داريم . امروز رايگان او را به ما مىدهند كه هر بلائى مىخواهيم به سرش درآوريم . گناه خزعل است كه نامزد سلطنت عراق شده بود . ملك و مال و نفوذ كلى در محمره ، بصره و بين النهرين دارد و اين مخالف پلتيك آتيهء انگليس است . نبايد در حدود او شخصى به اين مقتدرى باشد . نظامى قزوينى ما ، خمسه‌اى ما عراقى ما نمىتواند در آن حدود با مشايخ بحرين عمان و غيره و غيره و دولت عراق مقاومت كند . لكن خزعل مىتوانست . البته يك نفر كلهر علاقه‌مند در سرحد كرمانشاه بهتر از پنجاه نفر سرباز بىعلاقهء ما جنگ مىكند . نظامى ما نظامى انگليس و آلمان و ايطاليا نيست [ كه 
  ] از روى تعصب و حب وطن جنگ كند . تا زور ديد تفنگ را انداخته فرار مىكند . پس ما تا زمانىكه علم و هنر و وطن‌پرستى نداريم لازم بود در سرحدات خود ايلات و عشاير مقتدر صاحب علاقه داشته باشيم . سردار سپه و يك مشت رياكار نوكر انگليس دانسته يا ندانسته مشغول برهم زدن آن بساط شده‌اند . چون صورت ظاهر آن هم خوب است مردم تمجيد مىكنند . خزعل منكوب شد . بله خيلى خوب است منكوب شود ، اگر نعم البدلى داشته باشد . يا تعدياتى كه او مىكرد به اضعاف مضاعف نكنند .\r\n\r\n","description":"","footnote":"","page_name":" 7274 ","page_number":574},
  {"content":"\r\n\r\n\r\nكلاه جديد\r\nكلاههاى جديد را مردم مكرر در مكرر پاره كردند ، بعضى برداشتند برخى برداشته به رنگ لباس خاكى درست مىكنند . آفتاب‌گردانى هم در جلو دارد ، پارچه‌اى هم در پشت كه هروقت آفتاب از عقب باشد گردن را محافظت كند .\r\n\r\nسفر عماد السلطنه\r\nشنبه 20 شوال ، 25 اردىبهشت - آقاى عماد السلطنه مخفيانه تهيهء مسافرت اصفهان و شيراز ديده بود ديروز فاش شد . امروز براى حركت ايشان حجرهء ارباب فريدون در ناصريه رفتيم . پسرش فرود ميرزا شش ساله و محمد آدمش همراه مىروند . مقارن ظهر با اتومبيل حركت كردند . آقا يك‌جا نالهء بىپولى دارد ، يك‌جا مسافرت بيهوده مىكند .\r\n\r\nغارت كردن تركمنها\r\nاز خراسان و شهر مشهد بسى حكايات نقل مىكنند . هرچه هست ما نمىدانيم جز آن كه قشون و دو آيروپلن به عجله رفت . تركمانها حدود درياى خزر را با صفحات خراسان غارت مىكنند . مىگويند روسها دخالت تامه دارند . به آن سمتها جواز حركت هم نمىدهند .\r\nمعروف است شومياتسكى سفير روس پول زيادى از سر تلگراف بىسيم خورده ، از انگليسها هم شهريهء گزافى دريافت مىنموده و اسرار سفارت را بروز مىداده . به اين جهت متهم شده و احضار روسيه مىشود . هر سفير بيايد نوكر انگليسها مىشود . اين يهوديها جز پول راه ديگرى را نمىشناسند . در اين مواقع هم كه انگليسها خيلى سخاوتمند [ ند 
  ] .\r\n\r\nدفاتر تجار\r\nاعلانى شده تجار ، كسبه دفاتر خود را بايد از عدليه گرفته سرمايه و منافع و مضار ساليانهء آنها معلوم باشد . بازاريها زير بار نمىروند . مىگويند اگر چنين كارى بشود از صد نفر ما بيست نفر در سر كسب خود باقى نمىماند . ما ورشكست و مفلس هستيم . با سيلى صورت خود را سرخ نگاه داشته‌ايم . اسرار ما فاش شود همه خانه‌نشين بايد بشويم . حق هم با آنهاست . اوضاع فقر و فلاكت ما روزبه‌روز وخيم‌تر مىشود خصوصا با اين حاصل و زراعت امسال .\r\n\r\n","description":"","footnote":"","page_name":" 7275 ","page_number":575},
  {"content":"\r\n\r\n\r\nيادداشتهاى مختلف « 1 »\r\nيكشنبه 23 - قائم مقام الملك گفت مردود شده‌ام حرف حق زده‌ام . شريعتمدار پدرم لخت بود رعايا آمدند گفت كه را مىخواهى گفت شريعتمدار . رفت لباس پوشيده آمد همه احترام كردند . شما هم با درشكه و يك نفر نوكر جلوى آن برويد . چنين كردم قراول راه داد ، سهل است احترامات هم نمود . مدير الملك بنويسد حكم مىدهم همان احمد خان بگيرد . براى اينكه تسلطى به خرج اين سمت برود . شومياتسكى پول گرفته است . سفراى حاليه روس مثل عهد تزار نيست يك فعلهء يهودى است . مطيع پول .\r\nانگليسها هم پول مىدهند . حاليه كه همه‌جا قشون آورده‌اند و كار سخت است تا چه شود . سيد اسد اللّه [ خرقانى 
  ] تبعيد شد . علما هيچ نگفتند . دستورالعمل سيد ضياء كتابى است . انگليسها نوشته‌اند . او خواست در آن بعضى دخالتها كند رفت كه رفت . حاليه طابق النعل بالنعل به آن عمل مىشود . حتى اين ماهها . اين الغاى القاب همه آنجا ذكر است . تلگراف شاه ، اظهار تشكر ، يك نفر امين روانه كنيد مطالب گفتگو شود .\r\nامروز عباس از مدرسهء فردوسى با رفقاى خود هر كلاس دو نفر منتخب براى جايزهء معارف شد [ ند 
  ] از كلاس سه دو كتاب گرفت . با دماغ زياد آمد و به مسعود افاده مىكرد .\r\nمسعود باطنا خشنود نبود . ما او را نويد آتيه مىداديم .\r\nسردار سپه : خرج او ، عمارت شمران او تمام . مرمرهاى قصر قاجار .\r\nدوشنبه 24 شوال ، 29 اردىبهشت - صبح خانهء خاله جان از آنجا خانهء اسمعيل و عبد اللّه ميرزا ناهار . عصر باغچهء حسين خان سلطان داماد شعاع الدين ميرزا ، مشار السلطنه ، عميد الدوله ، بهاء الدوله ، افخم الدوله ، غلامحسين ميرزا . مشروبات اعلى .\r\nعصرانه كباب بره . تيپ عراق ، اغلب استراباد اين را هم به اسمعيل خان رئيس بلديه دادند . جان محمد خان در مشهد اقتدار . او پول مثل ريگ از مردم مىگيرد . بيست هزار تومان جريمهء باغ . محمد خان رئيس نظميه . محبوسين از زمستان تا حالا آنجا كار مىكنند .\r\nآب امين‌آباد را آورده است جنب خانهء خاله جان . اوضاع فلاحت ، كمى محصول . در همه جا شيراز هفتاد تومان ، عربستان « 2 » صد تومان ، مشهد بيست تومان علوفه نيست .\r\nحكايت القاب ، عدم رضايت مردم . مخبر الدوله‌ها . امتياز ربط به مجلس ندارد با شاه\r\n\r\n\r\n","description":"","footnote":"\r\n( 1 ) - مرحوم پدرم رئوس مطالبى را كه مىخواست در دفتر خاطرات بياورد جداگانه مىنوشت و بعد تحرير و وارد به كتابچهء اصلى مىكرد . در اينجا يك صفحه را سفيد گذاشته است كه يادداشتها را بياورد و چون ننوشته از روى يادداشتهاى اجمالى مطلب نقل مىشود . ( م . سالور )\r\n( 2 ) - خوزستان درست است .\r\n","page_name":" 7276 ","page_number":576},
  {"content":"\r\n\r\nاست . قانون به امضاء او اصلا شكل طرح آن و رأى گرفتن در آن قانونيت نداشته است .\r\nخانم خيابان لاله‌زار ، من به او نگاه مىكردم مقابل من جوانى مىآمد او هم نگاه مىكرد . يك‌مرتبه كله‌هاى ما به هم خورد . سيگار روى دست من افتاد سوخت . خانم با كمال متانت گفت بيچاره‌ها .\r\n اگر ببينى و دست از ترنج نشناسى * روا بود كه ملامت كنى زليخا را \r\n\r\nهيپنوتيزم\r\nچهارشنبه 26 - پرفسور ماكسيميلين نامى است اطريشى طهران آمده نمايشات هيبنوتيزم مىدهد . امروز عصر حضور والاحضرت نمايش مىداد . من و افخم هم دعوت داشتيم . دائى جان ناهار اينجا آمد به اتفاق رفتيم . اسم مىنوشتند آن آدم را پيدا مىكرد .\r\nسرقت مىكرد پيدا مىكرد . خواب مىكرد . بالاخره خروس و خرگوش را خواب كرد .\r\nوليعهد وزراء را مأمور خدمت او مىكرد . والاحضرت خيلى باهوش و زرنگ شده .\r\nخوب در مقابل همه ايستاد و بالاخره هم موفق شده است .\r\nهوا همه روز عصر ابر مىشود طوفانى شروع مىكند و باران نمىآيد . محصول همه جا بد است . فارس هفتاد تومان ، عربستان « 1 » زيادتر . خراسان خشكى است . اسد اللّه ميرزا از خراسان نوشته بود چهل روز از عيد مىرود شير و ماست نيست . ورامين پاك خراب است يعنى هيچ نيست ، حتى انار و انجير .\r\nاستراباد ، مازندران به واسطهء تركمان شلوغ است ، قشون مىرود . از جنوب قشون مىآيد . نوشيروان در راه است همه منتظرند . عماد السلطنه [ از 
  ] اصفهان تلگرافش رسيد .\r\nپنجشنبه حركت ، شب شنبه وارد . كمپانى يونكرس رفت « 2 » .\r\nيكشنبه هشتم ذيقعده « 3 » ، 10 خرداد 1304 - صبح نوشيروان ميرزا به سلامتى وارد شد . پنج سال مدت مسافرت و اقامت لندن او طول كشيد . تحصيلات او اگر نموده باشد در خارج مدرسه بود . در مدرسه پذيرفته نشد .\r\n\r\nقنات گلاب\r\nشب جمعه با افخم الدوله ، شعاع الدين ميرزا تجريش رفتيم . آب كم است . قطره‌اى از\r\n\r\n\r\n","description":"","footnote":"\r\n( 1 ) - خوزستان درست است .\r\n( 2 ) - تا اينجا نقل از ورقه يادداشت اجمالى است .\r\n( 3 ) - در تاريخ روز و ماه اشتباه شده است . زيرا يكشنبه هفتم ذيحجه نوشته شده در صورتىكه يكشنبه دهم خرداد 1304 مطابق است با هشتم ذيقعدهء 1343 هجرى قمرى . ( مسعود سالور )\r\n","page_name":" 7277 ","page_number":577},
  {"content":"\r\n\r\nرودخانه آب نمىآمد و يكى از مراكز عمدهء نزاع و دعواى آب ، باغ ماست كه مظهر قنات گلاب است .\r\n\r\nتعداد اولاد فرمانفرما\r\nجمعه - قلهك رفتيم . فرمانفرما بين راه مصادف شد . ما را باغهاى خودش برد . اين باغات را به پسرهاى كوچك خود مصالحه كرده . جويا شدم چند تا هستند . گفت پسر سيزده نفر اما دخترها را بايد تسبيح بيندازم . آن‌وقت با تعجب از اولادهاى حضرت اقدس و الا پرسيد . وقتى كه گفتيم دو تا بيشتر نيست ( به غير از مادر ما ) بيشتر متعجب شد و تصور مىكرد بايد دو برابر او داشته باشد .\r\nاز آنجا قلهك رفتيم . گفتند از باغهاى ما تا پل عثمانيها « 1 » جاده را وسيع مىكنند . اگر چنين كارى بشود اين باغات آباد مىشود و دايرتر .\r\n\r\nسردار سپه و خزعل\r\nحضرت اشرف با خزعل سعدآباد تشريف داشتند . قصر ملك مهمان بودند . متصل به سمت استراباد قشون مىرود . خيلى حرفها هست مثل لرستان و عربستان « 2 » . چون انگليس همراه است نبايد وقعى به اين كارها گذاشت . همه بالاخره پوچ مىشود . تمام مردم ناراضى هستند اما جرأت دم زدن ندارند . آن ايام براى آن‌كه رئيس الوزراء دو مرتبه به سفارت انگليس مىرفت يا جزئى تمايلى به خرج مىداد همه ضديت مىكردند .\r\nامروز كه همه‌چيز ما رسما علنا انگليسى است كلمه‌اى حرف نمىزنند ، ضديت ندارند .\r\n\r\nمخارج بىسيم\r\nاين تلگراف بىسيم و اين‌همه عماراتى كه براى مدرسهء آن و منازل معلم و خدمه و غيره درست مىكنند يكى از آن مصارفى است كه دو تا پول سياه براى مملكت ما فايده ندارد ، مثل خرجى مىماند كه در ميدان توپخانه كردند . ما مراوده با دول نداريم ، تجارت نداريم ، كارهاى فورى فوتى نداريم . پست ما ، كاغذجات ما را تا كرمان سىروزه و بيست و پنج روزه مىرساند . پس تلگراف بىسيم آن هم خراب ، آن هم كهنهء مندرس روسها به چه درد ما [ را 
  ] درمان است . هفتصد هزار تومان خريدارى شده سواى اين مخارج كه الساعه مىشود . گفتند تلگراف ما با مسكو حرف مىزد . از آنجا گفتند ما جز صداى\r\n\r\n\r\n","description":"","footnote":"\r\n( 1 ) - يعنى پل رومى .\r\n( 2 ) - خوزستان درست است .\r\n","page_name":" 7278 ","page_number":578},
  {"content":"\r\n\r\nقورباغه صدائى نمىشنويم . بدين جهت بود اسطلخ آنجا را پر كردند تا قورباغه‌ها تلف شده من‌بعد صدا برسد .\r\n\r\nدرآمد الموت\r\nرفعت السلطان طهران آمده بود . الموت را نظاميها منظم كردند . در اين دو سال ششصد تومان آن هم با اين مرافعه‌ها به حضرت و الا رسيده . در مقابل مبلغى هم در سال به من داده است و حال آن‌كه من آنجا بودم تمام مخارج خود را مىكردم ، مبلغى در سال به همه مىدادم . اين هم حكايت يوسفيه شد . سيصد تومان درخت فروخت آقا را به كلى رنجاند ، فراريش كرد . متصل هم بايد پول باغبان ، خرج تعمير بدهد در اين سن ، كوچك و بزرگ كار خود را مىخواهد بكند و نمىتواند .\r\n\r\nخوبى اميريه\r\nدوشنبه 16 ذيقعدة الحرام ، 20 خرداد « 1 » - خانهء شعاع الدين ميرزا رفتم . واقعا هركس اميريه منزل يا خانه دارد لذت مىبرد . هوا خوب ، آب خوب ، گردش‌گاه ، تماشاگاه . خود و اهل خانه‌اش راحت . از يك ساعت به غروب تا دو و سه از شب رفته زن و مرد تردد و گردش مىكنند . اگر اهل عيش و عشرت باشد محلى بهتر از اينجا نيست . مرده‌شور خانهء ما را ببرد . مطلقا امثال ما آنجا منزل ندارد . تمام كسبه و تاجر شده‌اند . دو ساعت ما در سكوى خانهء شعاع الدين ميرزا نشستيم . اقلا سى نفر از رفقاى ما آمدند و صحبت كرديم .\r\n\r\nعباس و مسعود\r\nعباس ميرزا و سلطان مسعود امتحان داده‌اند ، حالا كه خوب از امتحان درآمدند و خوب ذكاوتى به خرج مىدهند . حافظهء خوبى عباس دارد . سرودهاى خوب ياد گرفته‌اند . بهمن هم از آنها آموخته و به اتفاق مىخوانند . عباس در كلاس چهارم هيچ‌وقت از شاگرد سيمى پائين‌تر نمره نگرفته . در كلاس سوم مسعود با دو نفر ديگر از سى و شش نفر شاگردان كلاس برترى دارند . اين سه نفر هميشه يكى اول ، يكى دو ، يكى سه از آن مابقى نشده است يك نفر داخل شود . عباس شاگرد ژيمناستيك هم هست . لباس مخصوص دوخته كمربند سه رنگ دارد .\r\nزيور خانم را به توسط خانبابا كه از الموت پنير و نان و غيره آورده بود فرستاديم\r\n\r\n\r\n","description":"","footnote":"\r\n( 1 ) - اشتباه است 18 خرداد صحيح است . ( مسعود سالور )\r\n","page_name":" 7279 ","page_number":579},
  {"content":"\r\n\r\nرفت . ديد تابستان در اين هوا و اين فضا نمىتواند زندگى كند . پس برود آنجا فعلا بهتر است .\r\n\r\nخانه‌دارى زينب خانم\r\nزيب خانم خياطى گير آورده مشغول خياطى است . رخت تابستانى بچه‌ها را هم امسال خودش دوخت و مرا از مزد خياط آسوده كرد . دور نيست خياط قابلى شود .\r\nوقتى كه در سال 1324 من سمرقند رفتم پنج تكه پارچهء ابريشمى كه رويال مىگفتند خريدم . هر دخترى شوهر كرد براى او شيهه كشيد ما مانع شديم . اين ايام دادم براى اطاق وسط پرده زينب درست كرده بسيار بسيار عالى شده است .\r\nزينب زن خانه‌دار قابلى است . حساب ، كتاب ، خرج ، مخارج همه با خود اوست و بسيار خوب اداره كرده ، محققا از من ساخته نبود . من بايد خيلى تشكر از خدا كنم كه در سر پيرى زن جوانى به اين خانه‌دارى و خوبى نصيبم كرده است . در بچه‌دارى ، كلفت‌دارى ، نظم و نسق خانه ، آداب معاشرت چنان دقيق است كه گويا در يكى از مدارس اروپا تربيت شده .\r\n\r\nعادات فخر الملك\r\nحاج فخر الملك يك روز در باغ شهر نو دعوت كرد . فخر الممالك هم بود . توت ، ميوجات خوب داشت . ناهار مأكولى داد . حاج فخر الملك در تهيهء غذا و خوردن و خوراندن بسيار اصرار دارد . تقريبا به همان سليقهء عهد ناصر الدين شاه و تقليد او باقى هستند [ كه 
  ] بلندبلند حرف بزنند . لباس زياد بپوشند . صحبت غذا بسيار بكنند . زياده از اندازه بخورند . در صحبت متصل اغراق‌گوئى كنند . دست خود يا عصاى خود را هنگام تكلم بالا و پائين بيندازند ، تاريخ بگويند . فخر الملك كارهاى بامزه هم دارد . ناصر قلى خان پسرش مىگفت به من گفتند فخر الملك حال ندارد . از اطاق خودم براى احوال‌پرسى او بيرون آمدم . ديدم سه نفر كلفت فخر الملك را به سمت مستراح با آه و ناله حركت مىدهند . ايستادم تا بيرون بيايد . يك‌مرتبه از توى كوچه صداى دوغ‌فروش آمد كه فرياد مىزد « آى دوغ عرب » . فخر الملك از ميان مستراح فرياد كرد خانم دوغى را صدا كنيد . آى پدر . . . حميده ، دوغى رفت . چنان فريادها كه هيچ آدم سالمى نمىكرد . من گفتم اين آدم هيچ مرضى ندارد . راه خود را گرفته رفتم . حميده يكى از دخترها است كه فعلا در خانهء فخر الملك خدمت مىكند . ما در باغ خيلى سر به سر او گذاشتيم .\r\n\r\n","description":"","footnote":"","page_name":" 7280 ","page_number":580},
  {"content":"\r\n\r\n\r\nرفتن سردار سپه به آذربايجان\r\nسردار سپه رضا خان پهلوى امروز اذان صبح قشون خود را بازديد كرد و به سمت آذربايجان رفت . مىگويند دعوت كرده‌اند . كفيل او ذكاء الملك است . قانون انحصار قند و چاى در مجلس گذشت . قانون نظام اجبارى گذشت . خودش مىرود آنجا جلوس مىكند . نوكرهاى او ديگر چون و چرا و مباحثه نمىكنند . مىگويند هروقت ماده را رئيس قرائت مىكند به آخر آن رسيد ، سردار سپه صورت خود را به سمت وكلا كرده خشم‌آلود نگاهى مىكند فورا همگى قيام مىكنند و ماده مىگذرد .\r\n\r\nامير مؤيد در مجلس\r\nامير مؤيد هشت ماه است در مجلس متحصن است . جلوى سهراب‌زاده را گرفته بود كه آخر وكيل ما هستى فكرى بكن . جواب گفته من اهل ولايت تو هستم . آب آنجا ، نان آنجا را خورده‌ام . سردار سپه جمعى از خدمهء خود را خواست نانى بدهد يكى هم من بودم .\r\nاين ماليات بر قند بود كه صنيع الدوله مرحوم خواست اضافه كند انگليسها آن پرتست شديد را نمودند و مانع شدند . ليكن حالا خودشان دستورالعمل مىدهند و تقويت مىكنند . در اثناى گذشتن قانون نظام اجبارى قرائت شد [ كه 
  ] علما و طلاب معافند .\r\nفكليهاى مجلس به توسط سردار عشاير « 1 » پيشنهاد كردند پس متجددين هم معاف باشند .\r\n\r\nكتك‌كارى در مجلس\r\nرئيس توضيح خواست نتوانست از عهدهء جواب برآيد . فقط گفت پسرهاى من هم دو ذرع كرباس به سرشان ببندند و معاف شوند . به علماى مجلس برخورد . گفتند تو دزد سر گردنه را چه حق كه توهين به علماء كنى . نزاع درگرفت . رئيس برخاست مشت و لگد شروع شد تا اطاق تنفس . بين راه سر سردار مفخم به در خورده شكست ، خون جارى شد .\r\n\r\n\r\n","description":"","footnote":"\r\n( 1 ) - اسماعيل خان قشقائى - صولت الدوله - سردار عشاير ( 1252 - 1311 ش ) .\r\n","page_name":" 7281 ","page_number":581},
  {"content":"\r\n\r\n\r\nملاقات مدرس و سردار سپه\r\nگفتند رئيس الوزراء قبل از مسافرت ملاقاتى از مدرس خواسته بود . جواب داده بود خانه‌ام خراب [ است 
  ] قابل آمدن شما نيست . در گالرى مجلس او را ملاقات كرده بود .\r\nاحوال‌پرسى كرده بود . گفته بود از دست شما مريضم ، زيرا وفا به عهد خودت نكردى .\r\nمردم كه دست و پاى مرا مىبوسيدند امروز كه مرا مىبينند روى خود را برمىگردانند .\r\nجوابى نمىدهد و رد مىشود . اين حرفها ديگر فايده ندارد . فريب را خورد ، او مشغول كار خود است .\r\n\r\nدستورالعملهاى انگليسى\r\nدر قانون نظام اجبارى كه ذكر شده بود به فرمان شاه ، سيد شوشترى هرزه گفته بود اسم شاه را برداشته وزرات جنگ كنيد . رأى گرفتند هفت نفر بلند شد . شب رئيس الوزراء به جمعى از وكلا فحش داده بود كه آن مردكه مشغول . . . شما باز همراهى مىكنيد . كار به اينجاها كشيده ، شوخىبردار نيست . انگليسها خيالاتى دارند . به توسط سيد ضياء و ديگران صورت نگرفت - يعنى در آن كتاب دستورى كه به دست آنها داده بودند خواستند كمى دخالت كنند مخالف ميل آنها شد - به دست اين آدم دادند . بسيار بسيار خوب دارد انجام مىدهد .\r\nشهر بجنورد را آيروپلنها بمبارده كردند . جمعى بىگناه ، زن ، بچه ، پير ، جوان مقتول شدند . تركمان هرزگى مىكند . بجنورد بمبارده [ شده 
  ] روسها كمك مىكنند . اما روس كيست . نوشيروان ميرزا مىگفت در مسكو سه عمارت آباد باقى است : يكى كرملين ، يكى سفارت‌خانهء ايران ، يكى عمارت ميسيون انگليس . يك آدم كه لباسش پاره‌پاره نباشد ديده نمىشود . براى سه شب توقف هجده ليره ما پول اطاق داديم .\r\n\r\nسردار سپه در قزوين - نظم الموت\r\nشنبه 21 ذيقعده ، ششم جوزا « 1 » - حضرت اشرف قزوين كه وارد شدند مظفر الملك ( نوكر شيخ محمد على ) علىرغم اينكه قلعه‌بيگى الموت را منظم كرد جمعى از رعايا را محرك شد ريختند به اطراف اتومبيل رئيس الوزراء . اول واهمه كرده بود . بعد كه مسبوق شد عارض هستند گفت ملك مال خودتان ، همان مأمورين مال الاجاره را پس گرفته به شما بدهند . مأمورين آنجا مىروند و مجددا بر هم مىخورد . تلگرافى به خودش مخابره\r\n\r\n\r\n","description":"","footnote":"\r\n( 1 ) - تاريخ را به اشتباه 14 ذيقعده مطابق ششم جوزا نوشته‌اند ، اصلاح شد . ( مسعود سالور )\r\n","page_name":" 7282 ","page_number":582},
  {"content":"\r\n\r\nشد . افخم هم رفت زكام الملك « 1 » را ملاقات كرد تا چه شود . محال است الموت نظم بگيرد ، امروز هم كسى نيست بخرد .\r\nپنجشنبه ظهر افخم الدوله به من گفت به هزار زحمت هزار تومان حقوق تقاعدى محمد جعفر ميرزا را وصول كردم ، شما را مهمان شمران مىكند . بيرون رفتم تعهد كرد تا ده تومان خرج شمران ما را بدهد ( اين قانون استخدام نزديك است دولت را ورشكست كند . غالب مردم حقوق تقاعد و انتظار خدمت بردند . جز من بيچاره كه به هيچ وسيله ممكن نيست يك شاهى بگيرم ) . تلفن كرديم شعاع الدين ميرزا هم بيايد .\r\n\r\nديدار قيم سپهسالار\r\nعصر احمد خان سرتيپ قيم سپهسالار به من وقت داده بود خانهء خودش رفته رقعهء مدير الملك را برسانم . آنجا رفتم ديدم درب خانهء او درشكه بدون اسب ، تويش يك صاحب منصب گنده از همان سيستم قزاقها نشسته . پسره‌اى نزديك درشكه بود گفت آقا جانم خواب است . آن صاحب منصب به من گفت شما هم بفرمائيد پيش من بنشينيد .\r\nاينجا از همه‌جا بهتر است و من دو ساعت است اينجا معطل هستم . من هم رفتم توى درشكه در رديف او واقع شدم . سيگار مىكشيد . گفت پريروز در اصطبل نقليه بودم يك مرتبه كريم آقا سرهنگ وارد شد . من سيگار را با چوب سيگار در جيب خودم نفهميده گذاشتم قدرى گذشت ديدم رانم آتش گرفت . دست به جيب بردم ديدم مشغول سوختن است . آب آوردند ريختند خاموش كردند . در اين بين احمد خان با عبا و لباس خواب دم درآمد هر دوى ما را احضار كرد . رفتيم توى اطاق . آن صاحب‌منصب حرفهاى خود را زد .\r\nمعلوم شد از عمارات تيغستان براى كريم آقا مىخواهد . احمد خان هم يك دستگاه عمارت تقديم كرد او رفت .\r\nمن كاغذ را دادم قرائت كرد . گفت از اركان حرب هم به من نوشته بودند . حضرت اشرف هم شفاها فرمود . سپهسالار مىگويد ساعد الدوله مال ندارد . بعد فصلى مذمت از سپهسالار كرد . من او را خيلى تطميع كردم ، تعهد كرد اقداماتى بكند .\r\n\r\nگردش تجريش\r\nاز آنجا خانهء محمد جعفر ميرزا رفتم . شريكه نيامد . من و محمد جعفر ميرزا درشكه كرايه كرده سر پل تجريش پياده شديم . سالار اعتضاد آنجا ملاقات شد كه منتظر اتومبيل\r\n\r\n\r\n","description":"","footnote":"\r\n( 1 ) - اسمى است كه صدر السلطنه به ذكاء الملك داده بود .\r\n","page_name":" 7283 ","page_number":583},
  {"content":"\r\n\r\nاعزاز السلطنه « 1 » بود . قدرى گذشت افخم الدوله هم آمد . مدتها گردش كرديم . شريكه پيدا شد بسيار مسرور شديم . رفتيم باغ . نانها بسيار بد شده ، افخم نان خشك خريده در دستمال گذاشته به دست شريكه داد . خودش رفت . ما رفتيم اول عمارت بالا . معلوم شد چند روزى دائى جان آنجا بوده . الساعه هم محمد تقى ميرزا و عيالش آنجا هستند . رفتيم عمارت اندرون حضرت و الا . هرقدر در زديم كسى جواب نداد . دستمال نان را كه شريكه روى پله گذاشته بود سگى برداشت و رفت . در اين بين جمعى زن و بچه افتان و خيزان آمدند دم باغ جوياى باغ كاشف السلطنه شدند . حالشان بدتر از حال ما بود .\r\nبالاخره معلوم شد در از بيرون قفل است . رفتيم باغ غلامرضا سراغ مشهدى حسين باغبان . او هم نبود . بالاخره افخم و ماشاء اللّه رسيدند . معلوم شد باغ بالا تهيه ديده‌اند .\r\nافخم الدوله گفت بروند بياورند باغ پائين . سه ساعت از شب رفته بساط مرتب شد .\r\nمرافعهء دستمال نان پيش‌آمد . مدتى هم به صحبت آن گذشت . شعاع الدين ميرزا اظهار كرد باقلا و لوبيا خورده‌ام دلم خيلى نفخ كرده . افخم الدوله گفت مقدمهء عرق خوردن كربلائى ماست و همان قسم هم شد . . . شام باقلا پلو داشتيم با سرشير و كره و غيره .\r\n\r\nوضع شمران\r\nروز جمعه امسال عكس سال قبل است . جمعيت زياد بالا مىآيد . همه خانه و باغهاى اطراف ما را اجاره كرده‌اند . سه نفرى از باغ بيرون آمديم . آن دو مشغول صحبت با ما شاء اللّه شدند . . . من چون دزاشوب باغ فخر الملك مىبايست بروم آنها را به حال خود گذاشته روانه شدم . حاج فخر الملك ، همشيره و بچه‌هايشان سلامت بودند و تمام مدتى كه آنجا بودم حاج فخر الملك صحبت جوجه ، مرغ ، بوقلمون و زردآلو ، توت ، گيلاس كرد . بالاخره من خسته شدم برخاستم . همشيره مقدارى گيلاس درشت پرتوائى « 2 » و قدرى شيرينى در دستمال من ريخته و بيرون آمدم . به عجله باغ آمدم . . . ديدم كسى نيست . مدتى تنها بودم . يك بار شريكه از بالاى باغ نمايان شد كه او هم تنها به انتظار من نشسته بود . . . تا فردا عصر تجريش مانده سپس به شهر رفتيم . خواستيم صرفه كنيم تا قلهك پياده رفتيم . آنجا از روى اعلان بلديه خواستيم درشكه كرايه كنيم آژان كه شريك\r\n\r\n\r\n","description":"","footnote":"\r\n( 1 ) - اعزاز السلطنه ، عباس ميرزا كامرانى فرزند كامران ميرزا نايب السلطنه كارمند وزارت راه و در ايام در وزارت راه منصور الملك رئيس ادارهء راه مازندران بود . پس از دستگيرى منصور او هم دستگير و زندانى شد و در اثر صدماتى كه در زندان به او وارد آوردند پس از اثبات بىتقصيرى و رهائى از زندان فوت كرد .\r\n( مسعود سالور )\r\n( 2 ) - پروتيوا از كسانى بود كه در ايران باغ كشاورزى داشت و گل و درختهاى پيوندى مىفروخت . ( ا . ا . )\r\n","page_name":" 7284 ","page_number":584},
  {"content":"\r\n\r\nدرشكه‌چيهاست دو قران اضافه تحميل ما كرد . يك سيدى هم آمد رديف ما شد . جناب آقا هم در شهر دو قران داده تتمه را حوالهء ما كردند .\r\n\r\nاقرار به اعمال\r\nمن عمدا اين مطالب را مىنويسم كه آيندگان از اوضاع عهد ما درست مسبوق شوند .\r\nزيرا ايرانى جماعت هرگز اقرار به اعمال خود در كتاب و مموار خود نمىكند . سرتاسر كتاب مناقب و مفاخر خود است و همين نكته است كه تواريخ ما ناقص [ است 
  ] و هرگز مطالب صحيح به دست نمىآيد . تمام مستحفظ راه را برداشته‌اند ، چون حضرت اشرف تشريف ندارد . آب‌پاشى كم مىشود .\r\n\r\nكمبود نان گندم\r\nاصلا آب و نان كم است . ما مدتى است دان مرغ مىخوريم . آنچه آشغال و دان مرغ در انبار جمع شده بود در خروارى بيست و چهار تومان به خورد ما مىدهند و اين پول سواى پولى است كه بايد خرج حكيم و دوا كنيم .\r\n\r\nسردار سپه در آذربايجان - طاق نصرت آجرى\r\nدوشنبه 23 ذيقعدة الحرام ، 25 جوزا « 1 » - حضرت اشرف در آذربايجان مشغول دخل است . در تهيهء جمهورى هم هستند . احمد آقا خان را همراه برده . از رشت محمد حسين خان احضار شده . معروف است عبد اللّه خان را خواهد آورد و محمد حسين خان را به جاى او خواهد گذاشت . تمام آذربايجان طاق نصرت است . وقع و مزه و شرافت اين كار هم تمام شد . معروف است احمد آقا خان در همدان حمام مىرفت بيرون مىآمد بايد طاق نصرت تهيه كنند . مردم به ستوه آمدند . چند طاق نصرت آجرى درست كردند ، هروقت امر مىشد فورى چند تا گليم ، قالى ، روى آن انداخته ديگر زحمت تير و تخته و مزد نجار را متحمل نمىشدند . اينك بايد در تمام مملكت ايران طاق نصرت آجرى درست كنند .\r\n\r\n\r\n","description":"","footnote":"\r\n( 1 ) - تاريخ اشتباه است . در اصل دوشنبه 16 ذيقعدة الحرام 25 خرداد 8 جوزاست . ( مسعود سالور )\r\n","page_name":" 7285 ","page_number":585},
  {"content":"\r\n\r\n\r\nغارت لرستان ، از عهد كيقباد تا حال\r\nاز غارت اخير لرستان هفتصد هزار تومان گفتند سهم حضرت اشرف شده بود و نزد احمد آقا خان امانت بود . وقتى كه احضار طهران شد بالصراحه گفت يك شاهى نمىدهم . احمد آقا خان سيصد هزار تومان در حسن‌آباد كه خانه دارد مستقل خريدارى كرده است . از عهد كيقباد مرحوم الى حال چنين غارتى [ به‌وسيلهء 
  ] يك طايفه‌اى به‌عنوان نظم و امنيت مملكت از ايران [ صورت 
  ] نگرفته است .\r\n\r\nخاطرهء شيخلسكى\r\nيك نفر شيخ لسكى همان كه در سال اخير الموت آمد و در « مموار » من معرفى شده است در سفر تبريز پيش جنگ بود . يك قلم دو مليان فشنگ از قونسل‌خانهء روس بيرون آورد ، هزارى يك تومان به فوريت فروخت . اين آدم همه‌روزه توى بازار طهران و دكاكين جواهرى جواهرهاى غارتى خود را قيمت مىكند ، زيرا قيمت آنها را نمىداند .\r\nمىخواهد بفهمد . تا جواهرى مىگويد دويست تومان جواب مىگويد مادرم مىگفت سيصد تومان خريده بودم ، پدرم مىگفت چهارصد خريده‌ام . اين قيمت كم است كه شما مىكنيد .\r\n\r\nقيمت ليره\r\nاز دو ده ورامين ما يك خروار غله عايد نشد . تا آخر سال هم بايد رعيت را نان داد .\r\nحضرت اقدس و الا شمران تشريف بردند . پول نرسيد . از همان ليره‌ها كه دانه‌اى چهار تومان به من داد سه تومان و سه هزار خورد كردند . طلا خيلى ارزان شده است .\r\n\r\nچين - ساير جاها\r\nتبليغات روسها در چين آخرالامر مؤثر واقع شد . به‌عنوان اخراج اجانب انقلاب شديدى حكمفرماست . از تمام دول قشون رفته ، مثل بلواى معروف بوكسر بلغار شلوغ است . در مارك جنگ امتداد دارد . از استراباد و تركمان خبر نمىدهند همه‌چيز سانسور است .\r\n\r\nفضولى در مورد « پهلوى »\r\nحكايت بامزه‌اى روى داده . مرآت السلطان با جمعى مهمان بودند سردماغ كه مىآيد\r\n\r\n","description":"","footnote":"","page_name":" 7286 ","page_number":586},
  {"content":"\r\n\r\nمىگويد از آن كباب پهلوى به من بدهيد . بعد شراب پهلوى تقاضا مىكند . بعد تربچهء پهلوى مىخواهد . كار به جائى مىرسد كه جسارت كرده مىگويد آفتابه در خلاى پهلوى بگذاريد . يكى از اهل مجلس يا جدى يا شوخى [ قضيه را 
  ] به نظميه مىرساند احضار مىشود . سه روز حبس بود كه چرا فضولى كرده است .\r\n\r\nحرف مدرس\r\nمدرس ساكت است فريب خورده چاره ندارد . مردم از او بسيار بد مىگويند . گفته است ايران ما مثل انسانى مىماند كه پايش لنگ است ، دستش چوله ، چانه‌اش كج ، دماغش شكسته ، سرش كچل . فقط چشمش تا دو فرسنگ راه را مىبيند . اين آدم را مىشود آدم گفت . حالا شما يك وزارت جنگى ترتيب داديد ساير وزارت‌خانه‌ها و مملكت از سابق بدتر و خراب‌تر است .\r\n\r\nفوت مشهدى اكبر\r\nجمعه 27 ذيقعده ، 18 جوزا - مشهدى اكبر للهء هرمز ميرزا شمران رفته بود با حال ناخوش مراجعت كرد . شب پنجشنبه وفات كرد ، نوكر صديق امينى بود كه نظير داشت .\r\nدرست از 1300 [ قمرى 
  ] كه از همدان آمديم پيش ما بود الى حال . يك روز درب خانهء ديگرى نرفت . زن اختيار نكرد و با جنس زن دشمن بود . بنيهء قوى داشت و از آن عرق‌خورهاى پروپا قرص . خدا رحمتش كند . اين قبيل نوكرها عوض ندارند .\r\nبه اتفاق شعاع الدين ميرزا ، افخم الدوله عباس ميرزا ، مسعود ميرزا و ملك ابراهيم پسر شعاع الدين ميرزا حضرت عبد العظيم مشرف شديم . سردار مختار ( لواء الدوله ) از شيراز كه آمده در باغ ملك التجار توقف كرده . پس از زيارت آنجا رفتيم . من تابستان مشرف نشده بودم . هوايش بهتر از شهر بود .\r\n\r\nپول نقد كه عايد سردار سپه شد\r\nمىگفت سردار سپه دويست هزار تومان از سفر شيراز و خوزستان پول نقد آورد .\r\nحالا خزعل محرمانه چه داده باشد خدا عالم است . شب شد كه دوازده هزار تومان از قمار برد . ناهار و شامش عليحده بود ، زيرا بلافاصله بايد ترياك صرف كند .\r\n\r\n","description":"","footnote":"","page_name":" 7287 ","page_number":587},
  {"content":"\r\n\r\n\r\nطرز گرفتن خزعل توسط سرتيپ زاهدى\r\nمن آقا شيخ مهدى [ را 
  ] كه قاضى عسكر شيراز بود شمران ديدم . با سرتيپ فضل اللّه خان « 1 » آمده ( بصير ديوان سابق كه حالا ترقى فاحش نموده است ) . تفصيل دستگيرى خزعل را از او پرسيدم . گفت سرتيپ فضل اللّه خان در همان وقت كه رئيس الوزراء آمد در تهيهء دستگيرى او بود . شيخ بصره رفته بود و از اوضاع خود شكايت داشت . سرتيپ نوشت با پيغام و مكاتبات امر خاتمه نمىيابد ، خودتان بيائيد . آمد . شب سرتيپ و صاحب‌منصبان را در همان كشتى دعوت كرد . كشتى خوزستان را هم سرتيپ محض اطمينان او جاى ديگر فرستاده بود . مهمانى مفصل بود . زنهاى مطربهء مصرى و عرب و غيره كه هميشه شيخ دارد مشغول شدند ( شيخ هميشه از اين زنها دارد ) . پس از آن‌كه سرها به بادهء ناب گرم شد كشتى خوزستان بدون آن‌كه چراغهاى خود را روشن كند يا سوتى بزند آمد رديف كشتى شيخ لنگر انداخت . چند موتور « 2 » از آن خارج شد . سرتيپ آمد در گالرى كشتى و شيخ را احضار كرد . شيخ كه غافل بود آمد . فورى او را داخل يكى از آن موتورها كرد و حركت دادند . بعد سه پسرش را دستگير كردند . آن‌وقت هرچه در كشتى بود به كشتى خوزستان حمل كردند و كشتى حركت كرد . از عقبه شيخ را با اتومبيل دزفول فرستادند ، از آنجا با اسب و قاطر به خرم‌آباد ، از آنجا با اتومبيل به طهران . اسلحه و آنچه هم داشت ضبط شد . بعد چند قسم خورد كه سرتيپ با مبلغى قرض از خوزستان آمد . پس آن همه مال شيخ چه شد ؟ عاقلان دانند . . . « 3 »\r\n\r\nكتك خوردن اسد اللّه خرقانى\r\nاما تفصيل كتك خوردن آقاى آقا سيد اسد اللّه خرقانى از فحول علماى ما .\r\nفخر الممالك خودمان حضور داشت و برايم حكايت كرد . سردار سپه بيرون آمد تا روى صندلى نشست به صمصام السلطنه گفت شما هم با سيد اسد اللّه پير گبر پدرسوخته دوستى داريد . گفت فقط ديد و بازديد . اين پدرسوخته‌ها خيال مىكنند حالا هم آن عهد است ، پدرشان را مىسوزانم . زنشان را چنين و چنان مىكنم . رئيس نظميه بيايد . رفتند تلفن كردند خيلى زود آمد . با تغير گفت برو اين سيد . . . را بياور . او رفت . صمصام السلطنهء احمق در چنين موقعى تلگراف يوسف خان امير مجاهد برادرش را به دست او داد كه تقاضاى آمدن كرده بود . تا خواند توى پاكت گذاشته به دست صمصام داد و گفت پدر . . .\r\n\r\n\r\n","description":"","footnote":"\r\n( 1 ) - سپهبد زاهدى بعدها .\r\n( 2 ) - منظور قايق موتورى است .\r\n( 3 ) - نقطه‌چين در اصل است .\r\n","page_name":" 7288 ","page_number":588},
  {"content":"\r\n\r\nاز من تقاضاى مرخصى مىكند . به دستم بيايد سرش را مىدهم مثل سر سگ بكنند .\r\nگفت چه گناهى دارد ؟ بنا كرد به فحش دادن . سردار جنگ كه پهلوى من نشسته بود طورى قلبش تكان مىخورد كه از تكان قلب تمام بدنش لرزه مىكرد . بطورىكه مرا هم تكان مىداد .\r\nسردار سپه برخاست رفت . چيزى نگذشت سروكلهء خزعل نمايان شد . آمد نزديك مدير الملك . تا نشست رفتند خبر كردند . احضار كرد . در اين بين رئيس نظميه با سيد اسد اللّه وارد شدند . خزعل مرخص شده رفت . [ سيد 
  ] سيگارد آتش زد و مشغول كشيدن شد . رئيس الوزراء از دور نمايان گرديد . همه برخاستيم . تا نزديك شد به سيد گفت سيگارد را بينداز . او اعتنا نكرد . نزديك‌تر شد و روى دست سيد زد . پدرسوخته گفتم سيگار را بينداز . از آن ضربت سيگار و چوب سيگار به زمين افتاد . سيد گفت به شما خلاف عرض كرده‌اند . گفت خيال مىكنى كه با فتنه و فساد مملكت آشوب شود ، اى پدرسوختهء پير گبر و با دست خود يك « بام » محكمى به سر او زد . سيد روى صندلى افتاد و با صندلى روى بوته‌هاى شمشاد . عمامه افتاد ، عصا افتاد ، كفش از پايش درآمد .\r\nفرمود بكشيد . خدايار خان ، رئيس نظميه با يكى دو صاحب‌منصب ديگر پاهاى سيد را گرفته كشان‌كشان تا دم در بردند . بعد رئيس الوزراء رفت . آمدند ، عمامه و كفش و عصاى سيد را هم بردند . من ديدم مقام زيست نيست ، برخاسته يواشكى بيرون آمدم و از رفتن پشيمان [ شدم 
  ] .\r\n\r\nنان نيست\r\nسه‌شنبه غرّهء ذيحجة الحرام ، 2 سرطان - گرم است ، آب نيست ، نان نيست . سالى سيصد هزار تومان بودجهء ادارهء ارزاق است . گندم باشد نان مىدهند ، نباشد به آنها چه ربط دارد .\r\nمعنى يك ادارهء « رفورمه » همين است . به‌علاوه تمام گندم مردم را به هشت تومان الى چهارده تومان قيمت از دستشان گرفتند . بيست و چهار تومان به نانوا دادند . حالا هم كه نيست جهنم كوفت بخورند . زن و مرد از شدت گرما و معطلى توى دكان نانوائى غش مىكنند ، ضعف مىكنند .\r\n\r\nآب نيست\r\nبلديه آب نمىدهد و اعلان مىكند ممنون باشيد . تمام قنوات مردم را به مختصر وجهى اجاره كرده . هرقدر ميل دارد اجاره دريافت مىكند . مثلا قنات كامران ميرزاى نايب السلطنهء قديم را دو هزار تومان اجاره كرده و دو سال يك شاهى به او نداده چهارده\r\n\r\n","description":"","footnote":"","page_name":" 7289 ","page_number":589},
  {"content":"\r\n\r\nهزار تومان برداشت مىكنند . امسال باغ و خانه‌ها ، حوض و آب‌انبارها را ذرع كردند از حوض ذرع مكعب سه قران و ده شاهى پول خواهند گرفت . از باغچه ، چه ، از آب‌انبار ، چه . خانهء من بيست تومان سال قبل پول آب داد . امسال سى و پنج تومان مىگويند بايد بدهى . شعاع الدين ميرزا دوازده تومان مىداد سى تومان شده . اين قسم باشد مردم هم باغ و باغچه‌هاى خود را خشك مىكنند ( تمام آب‌خور خانهء من هزار و ده ذرع باغچه چهل ذرع مكعب حوض و آب‌انبار است ) . مردم فقير فلك‌زدهء پريشان چطور براى يك باغ تفريحى خود كه در سال پنجاه تومان عايدى ندارد سيصد چهارصد پول آب بدهند .\r\nهمين مبلغ تعمير و مواجب باغبان . درد اينجاست به هيچ‌جا نمىشود گفت . دادرسى نيست . اتكاء مجلس است كه همه نوكر نظاميان هستند . اينطور بلديه هم تازگى دارد .\r\n\r\nحرف ذكاء الملك\r\nمهدى طهران آمده مىگويد تمام مال مرا مأمورين به عوض مال الاجارهء شما كه گرفته بودم ضبط كردند . جواب تلگراف هم نيامد . زكام الملك هم مىگويد تا خودش نيايد « 1 » هيچ كارى از ما ساخته نيست .\r\n\r\nسردار سپه در آذربايجان\r\nپنجشنبه دهم ، عيد اضحى - گلستان رفتيم . پاى والاحضرت درد مىكند ، نقرس دارد .\r\nسلام منعقد شد . شتر را صبح قربانى كردند . در تبريز مىگويند به حضرت اشرف خوش نگذشته . قرب شصت هفتاد طاق نصرت بسته بودند . همه طبقات استقبال كرده بودند .\r\nحضرت اشرف در هيچ‌يك از آنها توقف و اظهار التفاتى نمىكند جز در طاق « آزاديخواهان » . مردم از اين بىاعتنائى تنفر حاصل كرده ، علما اول از شهر مىروند ، بعد هم پيغام مىكنند در عمارت شهر منزل كنيد تا راه نزديك باشد ، نمىكند . ساير مردم هم اين را مستمسك قرار داده آن‌طور كه بايد ديدن نمىكنند .\r\n\r\nطاق نصرت در رشت\r\nدر رشت مشغول تهيهء طاق نصرت هستند . از رشت تا خود انزلى چهار فرسنگ تزيين شده است . قزوين را هم حكومت به عنف حكم به بستن طاقهاى نصرت كرده .\r\nصحراى تركمان شلوغ است ، ليكن خبر صحيح نمىرسد .\r\n\r\n\r\n","description":"","footnote":"\r\n( 1 ) - منظور سردار سپه رئيس الوزراء است .\r\n","page_name":" 7290 ","page_number":590},
  {"content":"\r\n\r\n\r\nبلشويكى\r\nانگليس دارد تمام ملل را بر عليه روس مىشوراند ، خيال محاصرهء روسيه را دارند كه اسم بولشويك را نابود كنند . اغتشاش چين كسب اهميت كرده . مىترسند امتداد پيدا كند مال التجاره‌ها بماند در اروپا گرو عمله‌ها شروع شود و انقلابى در ممالك خودشان روى بدهد كه ترميم آن بسى دشوار است .\r\n\r\nفوج آهن\r\nفوج آهن از لرستان وارد شد . چند روز است مردم را تشويق مىكنند كه در معابر جمع شده گل‌ريزان كنند . پول گل هم غالب جاها براى تهيهء اين كار دادند . امروز فوج وارد شد . مردم در تمام خط عبور و ميدان توپخانه حاضر شده بودند . حسب الامر گل زياد نثار مقدم آنها كردند . بىتماشا نبود .\r\nعلى اصغر پسر مادر لله و چند نفر كشمرزى رعيت ما در اين فوج است . لدى الورود آمد . مىگفت پانصد نفر از فوج ما تلف شد . شبها جنگ مىكردند . سه نفر از سربازهاى ما فرارى شده است . از امنيت پرسيدم . گفت دو سه طايفه مطيع شدند . چند طايفه به همان طغيان خود باقى هستند . چند طايفه ساكت مىباشند . مىگفت هرچه به صاحب‌منصبان ما خوش گذشت به ما تلخ و بد . ماهى سه تومان مىدادند ، آن هم چندين ماه است مانده . وعدهء طهران دادند . يك سير قند . شام و ناهار آنچه ممكن بود تهيه كنند و به هيچ‌جاى ما نمىرسيد . تمام خرج با خودمان بود . همه ناراضى اما جرأت اظهار نداشتيم . چارهء آخر فرار بود مثل رفقاى من .\r\n\r\nامنيت سرنيزه - عدالت قضائى\r\nيك قوهء سرنيزه به دستيارى انگليسها به توسط سردار سپه فراهم شده است مثل پليس جنوب سابق كه هر ساعت اراده كنند فنا و نابود است ، مثل همان پليس جنوب . اين قوه ، امنيت موقتى [ را 
  ] برقرار كرده اگرچه خودش سلب امنيت نموده است . اما تا در مملكت ، عدالت قضائى ، امنيت جانى و مالى نباشد هيچ امنيت سرنيزه ثمر ندارد . صد هزار قشون مسلح منظم در طهران باشد چه نتيجه دارد . براى آن خواهر و برادرى كه در سر ميراث پدر مناقشه دارند و تمام هستى پدر را در عدليه بايد تقديم كنند ، يا فلان تاجر دويست هزار تومان مال مردم را خورده و يك شاهى به وام‌خواه نمىدهد . پس وقتىكه عدالت قضائى نباشد آن مملكت هيچ چيز ندارد .\r\n\r\n","description":"","footnote":"","page_name":" 7291 ","page_number":591},
  {"content":"\r\n\r\n\r\nحرف اردشيرجى\r\nاردشيرجى مىگفت اگر دولت انگليس اين عدالت‌خانهء مكمل را در هندوستان نداشت سلطنت او دام نمىكرد . اگر سردار سپه موفق به امنيت قضائى شد همه كس رهين منت او بايد تا ابد باشد . اما هيچ آثارى هويدا نيست ، زيرا در اين مدت يك قدم كوچك هم در اين خصوص جلو نرفته كه مايهء اميدوارى باشد . پس تمام ايران را قشون احاطه كند - مثل قشون آلمان - هيچ براى من كه از فلان آدم طلبكارم ثمر و نتيجه ندارد ، يا زنم را طلاق بدهم مهر و مال او را ندهم .\r\n\r\nسرنوشت خزعل و سياست انگليس\r\nخزعل بىسروصدا در باغ جعفرآباد قوام الدوله مسكن دارد . اين آدم به واسطهء اكثريت شيعهء عراق و تمول كانديد سلطنت شد . از همان‌روز از چشم انگليسها افتاد .\r\nآنقدر اسباب‌چينى كردند تا كارش به اينجا رسيد كه كنج باغ قوام الدوله « مؤمؤ » كند .\r\nهروقت وجود خزعلى برايشان لازم شد دوجين دوجين خزعل خلق مىكنند . عالم بايد از پلتيك سياستمداران انگليس عبرت بگيرد .\r\n\r\nعيد غدير\r\nجمعه 18 ذيحجه ، عيد غدير خم ، 19 سرطان - روزها گرم است شبها چون ابر نمىشود خنك . دربار رفتيم شرفياب شديم . براى سلام توقف نكرده با شعاع الدين ميرزا درشكه نشسته ، [ با 
  ] ماشين رفتيم يك سر حضرت عبد العظيم خانهء لواء الدوله .\r\nجمعيت شهرى و دهاتى به حدى بود كه عبور اشكال كلى داشت . تقريبا از شهر و دهات اطراف جمعيت تا حضرت عبد العظيم متصل بود . كنار بيدهاى دولت‌آباد ، حسين‌آباد ، امين‌آباد ، ابن بابويه مثل آن‌كه اردو زده باشند جمعيت منزل كرده بودند . من آنقدر ازدحام در زير اين درختها در عمرم نديده بودم . افخم الدوله زودتر رفته بود تا عصر مانديم و بسيار خوش گذشت .\r\n\r\nجواز سفر\r\nزينب مايل شد امسال الموت ييلاق برود ديدارى هم از موطن خود تازه كند . اين صحبت كه به ميان آمد بچه‌ها امان مرا قطع كردند . پول نداشتم ، چند قاليچه بانك رهنى يهوديها فرستادم صد تومان گرفتم . سه روز است همه‌چيز آنها حاضر شده جواز\r\n\r\n","description":"","footnote":"","page_name":" 7292 ","page_number":592},
  {"content":"\r\n\r\nنمىدهند . چرا ؟ براى آن‌كه حضرت اشرف تشريف مىآورند و تا وارد نشود جواز داده نمىشود .\r\n\r\nكنفرانس اسلحه\r\nمجلس از پريروز براى پنجاه روز تعطيل شد . در كنفرانس ژنو كه براى اسلحه بود دولت ايران را هم جزو دول ممنوعه قلمداد كردند . سرتيپ حبيب اللّه خان شيبانى آنچه دفاع كرد نتيجه نداد . بالاخره از مجلس خارج شد . مستر بالفور گفت دولت ايران قابل نيست و هنوز در مملكت او برده‌فروشى مىشود . از اينجا خيلى اقدامات كردند . گويا قرار شد خود دولت مجاز باشد ، اما در آبهاى ما تفتيش بشود ديگران قاچاق نكنند . دول ممنوعه بايد اگر اسلحه بخواهند وارد كنند به اجازهء پنج دولت باشد .\r\n\r\nانقلاب چين - خانوادهء رومانف\r\nانقلاب چين روزبه‌روز توسعه پيدا مىكند . چند دولت تشكيل شده ، تقصير روسها مىدانند و اگر تحريكات خود را موقوف نكنند جنگ با او شروع مىشود . شنيدم فقط دو شاهزاده از خانوادهء رومانف باقى مانده . گراندوك گريل و گراندوك ميخائيل همان‌كه معروف است راسپوتين كشيش را كشت و طهران تبعيد شده بود . و پس از بولشويكى از ايران به همراهى و پول انگليسها خارج و براى يك روزى ذخيره نگاه داشته شد .\r\n\r\nمرض در روسيه\r\nدر روسيه دختر از هشت به بالا بكريت ندارد . اولادها معلوم نيست از كدام كس است . زن و مرد سواى امراض ديگر كليتا مبتلاى كوفت و سوزاك و انواع امراض مقاربتى هستند . طبيب ، دوا وجود ندارد . چنين ظلم و بيدادى تاريخ بشر نشان نداده كه اين يهوديها برپا كردند . هيچ معلوم نيست پايان داشته باشد .\r\n\r\nسيد المجاهدين و قربانى بچهء خود\r\nدر تبريز مىگويند جمعى پسرها و دخترهاى خود را جهت قربانى مقدم حضرت اشرف حاضر كرده بودند . ببينيد در هيچ قومى چنين چاپلوسيهاى خنك بىمزه هست ؟\r\nيك جا از شهر مىروند بىاعتنائى مىكنند ، يك جا جمعى فرزندان خود را به قربانى مىبرند و همه حضرت خليل مىشوند . اما ايرانى بسيار فراموش‌كار هم هست . ما در عمر خودمان چقدر از اينها ديديم . همين سيد المجاهدين قزوينى بود كه جلوى\r\n\r\n","description":"","footnote":"","page_name":" 7293 ","page_number":593},
  {"content":"\r\n\r\nسپهسالار پسر خود را قربانى مىكرد و بالاخره پسر مرد .\r\nستار خان ، باقر خان ، آقايان بختيارى ، يپرم ، مجاهدين همه مثل ستارهء صبح درخشيدند و به زودى غروب كردند . ايرانى زود برده ، بنده و حق‌شناس مىشود ، اما به مجرد آن‌كه پاى آن بينوا لغزيد كانه در دنيا وجود نداشته است .\r\n\r\nجواز سفر\r\nشنبه 19 ذيحجه ، 20 سرطان - بالاخره دو ساعت به غروب مانده جواز از حكومت نظامى رسيد . من با همه وداع كرده با افخم الدوله خانهء عميد الدوله رفتم . آنها يك ساعت به غروب مانده با درشكه تا امامزاده معصوم ، از آنجا سوار قاطر شده رفته بودند . بهمن گفتند بسيار گريه كرده بود نه‌نه‌اش را مىخواست . به هزار زحمت ساكت كرده بودند . اما الموت شلوغ است احتياطا از شيخ « 1 » هم جوازى گرفتم . . . « 2 »\r\n\r\nورود سردار سپه\r\nحضرت اشرف ديشب وارد شد . صبح زود سعدآباد رفت . اتومبيل ، درشكه است به سمت سعدآباد مىرود . علماى درجهء اول تبريز قبل از ورود خارج شده بودند . تجار ، كسبهء منسوب آنها هم رفته بودند . وقتىكه حضرت اشرف به چادر « آزاديخواهان » وارد مىشود بيشتر رم مىكنند . بعد عبد اللّه خان چند نفر از علماى درجه دوم را و دو سه دسته از اصناف را مىبرد . ليكن حضرت اشرف اقناع نشده است . تبريزيها متعصب و مغرورند [ و 
  ] به علما معتقد . علما هم اين آدم را متهم مىدانند .\r\nشب حياط من خلوت و بىصدا بود . جاى همه خالى بود . اگر به آنها خوش بگذرد باز من راضى به اين تأسف و تأثر خود هستم . شامى زهرمار كرده خواب رفتم .\r\n\r\nروزنامهء ناهيد\r\nميرزا ابراهيم خان ناهيد - كه مىگفتند بايد دار زد - روزنامهء خود را به همان ترتيب انتشار داد . تمام مدح و ثناى روزنامهء خودش بود .\r\nاينجا من هستم مادر لله ، شهربانو ، قمر دختر لله كه چندى است از كشمرز طهران آمده . خرج ما را هم زينب معلوم كرده بخور نمير . زينب محاسب خوبى هم شده است .\r\n\r\n\r\n","description":"","footnote":"\r\n( 1 ) - شيخ محمد على ثابت الموتى . ( مسعود سالور )\r\n( 2 ) - نقطه‌چين در اصل است .\r\n","page_name":" 7294 ","page_number":594},
  {"content":"\r\n\r\n\r\nكريم آقا خان\r\nيكشنبه 20 ذيحجه - عصر خانهء عميد الدوله مىرفتم در چهارراه مخبر الدوله حضرت اشرف را ديدم كه با همان شنل آبى به دربار مىرفت . سه چهار روز قبل شهرت كرد كريم آقا سرهنگ بلديه و نقليه و بنائى و تيپ عراق و فوج آهن و غيره و غيره همه‌كارهء حضرت اشرف سكته كرده است . تا اين خبر به كريم آقا رسيد با حالت كسالت بلديه رفته معاون خود را خواست . گفت تو پدرسوخته اين شهرت را دادى ، پاشو برو معزولى .\r\nهرقدر قسم خورد نتيجه نداد . بعد گفته بود اين مىخواهد جانشين من شود . تا باشد همين حرفها خواهد بود .\r\nغلامحسين ميرزا پسر عميد الدوله در اين گرما مأمور بوشهر شده [ كه 
  ] مهمات و قورخانه [ را 
  ] كه مدتى است آنجا مانده حمل كند .\r\n\r\nنقل‌قولهايى از اردشيرجى\r\nمقارن غروب اردشيرجى آنجا آمد . اوقاتش تلخ بود . سبب را جويا شديم گفت چنانچه مىدانيد يكى از متمولين نمرهء اول زردشتيهاى بمبئى با يك دكتر و يك مهندس ايران و به طهران آمده . بوشهر ، شيراز ، كرمان ، يزد را سياحت كرده . چند روز خانهء ارباب كيخسرو مهمان است . روزنامه‌نويسها ، وكلا ، قلاشها ، كلاشها ، كلاهبردارها متصل آنجا آمدوشد دارند و حرفهاى كودكانهء آنها اسباب اوقات‌تلخى من شده است .\r\nضياء الواعظين تا وارد شد او را آغوش گرفت و مىگفت چرا معطليد ، چرا حركت نمىكنيد . چرا وطن خود را به قدوم خود مفتخر نمىكنيد . ايران امروز منتظر فرزندان قديم خود است . ما هر امتيازى ، هر قراردادى بخواهيد در ظرف يك هفته از مجلس مىگذرانيم . مترجم اين مهملات من بودم . گفتم كمپانى مكيان ( براى اتومبيل‌رانى تا سرحد عراق آمده ) چند وقت است سرگردان مىباشد و پانزده هزار تومان هم تاكنون تعارفات داده است . گفت بله اما آنها ربط به اينها ندارند . گفتم بله نوبت اينهاست . شام شب چه ربط به ناهار روز داد . بقدرى اينها تملق و چاپلوسى كردند كه خود آنها بدشان آمد و به من گفتند چرا اينها آنقدر تملق مىگويند . من مات بودم چه جواب بدهم . بعد گفتند ما آنچه در خارج شنيده بوديم سواى اين است كه مىبينيم . دسته‌دسته متصل مىآيند و گمان مىكنند اينها پولشان را سر راه ريخته‌اند .\r\n\r\n","description":"","footnote":"","page_name":" 7295 ","page_number":595},
  {"content":"\r\n\r\n\r\nنطق تجدد براى زردشتيها\r\nامروز تجدد و برادرش رهنما آنجا آمدند . جمعى ديگر هم بودند . آمدند مرا باز براى مترجمى بردند . تجدد بناى نطق را گذاشت . من به خدا قائلم ، او را حق مىدانم و همه كار را در دست او . امروز براى ايران ظهورى را خواسته و آن مظهر عدل و داد شخص رضا خان پهلوى است كه به همت او مملكت داراى همه‌چيز است . وقت آن رسيده كه برادران زردشتى ما بطور اتفاق به مملكت آباء و اجدادى خود آمده آنچه مقدورشان است خدمت كنند . ما همه ايرانى و يك نژاديم . چرا بايد در مملكت غير باشيم . بيائيد ما را از دست اين گرگها نجات دهيد . آئين ما ، نماز ما وقتى كه بشكافيد همان نماز قديم است ، منتهى به لباس عرب ، چه و چه ، داستانى كه من شرمم مىآيد حكايت كنم .\r\n\r\nنطق رهنما\r\nرهنما آغاز سخن كرد و چنين مىخواست : الساعه راه آهن بكشند و كارخانه‌جات داير كنند و تندتند مىگفت در اين چند سال ملاحظه كنيد ما چه قسم به سمت مغرب مىرويم . گفتار ما ، نوشتجات ما چه قسم به مغرب شبيه شده است . روز تجدد است ، روز آزادى ماست . من كه سى و دو سال است در اين مملكتم و همه‌چيز را مىدانم و همه را به‌خوبى مىشناسم مىگويم وقت آمدن شما و آباد كردن وطن اصلى است .\r\nباز به من مىگفتند چرا اينها آنقدر چاپلوسى مىكنند . من از ترجمهء اين كلمات متنفر شدم و گفتم آقايان يك مثلى براى شما مىآورم ، خانمى را عروسى كردند . ماه دوم و سيم گفتند حامله است . تمام اعضاء آن خانواده مسرور شدند كه آش و پلو ، شيرينى مجددا راه خواهد افتاد و سور داير مىشود . نه ماه و نه روز و نه ساعت و نه دقيقه گذشت فارغ نشد . دوازده ماه گذشت خبرى نشد . طبيب آوردند معلوم شد باد است ، ورم است . استسقاست و هيچ نطفه در رحم او منعقد نشده است . خدمه دست‌بردار نبودند و مىگفتند خير خانم آبستن است و خواهد زائيد .\r\nآقايان ، هنوز تجدد و تمدن در مملكت ايران منعقد نشده است . اين حرفها چه چيز است مىزنيد و هى تكرار مىكنيد . از اين حرف من بدشان آمد و يقين كردند انگليسها تحريك كرده‌اند كه من مانع راه‌آهن ساختن و كارخانه آوردن آنها شوم . دو نفر ديگر پيش من نشسته بودند يكى روزنامه‌نگار بود متصل مىگفت اين دو برادر « 1 » . . . هستند .\r\n\r\n\r\n","description":"","footnote":"\r\n( 1 ) - منظور رهنما و تجددست . ( ا . ا . )\r\n","page_name":" 7296 ","page_number":596},
  {"content":"\r\n\r\n\r\nارباب جمشيد\r\nاينها رفتند ، من راپرت ششم مستر ميليسپو را جلو بردم . گفتم حال اين دو برادر را ميليسپو خوب‌تر معرفى كرده بخوانيد . ارباب جمشيد و جمعى ديگر آمدند . من گفتم اين است مظهر عدالت مملكت ايران كه تجدد و رهنما مىگفتند . اين آدم سيصد هزار تومان رشوه داده هنوز نمىداند بدهكار است يا نيست . ارباب جمشيد دستها را به هم مىماليد و آرام‌آرام به من مىگفت نفرمائيد بدتر مىشود .\r\nارباب كيخسرو خيلى از حرفهاى من كوك شد . گفتم بعد از اين مرا طلب نكنيد . من نمىگذارم همكيش مرا مشتبه كنيد ، به آنها گفتم فردا سفارت دعوت داريد مفتاح همه اين حرفها و كارها آنجاست . سؤال كنيد به شما ارائه طريق مىكنند . شب هم ارباب كيخسرو مهمانى داشت . من گفتم حاضر نمىشوم كه مجلس شما تلخ نشود و مخلا به طبع باشد . ارباب باطنا خيلى خوشش آمد . حالا ببينيد امشب چه دروغها بگويند . اما اينها كاسب هستند و مطلع . هرگز به دام نمىافتند .\r\n( پايان سخنان اردشيرجى )\r\nشب شنيدم رئيس الوزرا خدمت والاحضرت رفته و سه ساعت توقف نموده بود .\r\n\r\nراه‌زنى خراسان\r\nدوشنبه 22 ذيحجه - اسد اللّه ميرزا از مشهد آمد اينجا بود . مىگفت راه مغشوش است . خدائى شد سه روز قبل از حركت من از سبزوار چندين گارى پست و غيره را زدند . شصت هفتاد اسير مرد و زن بردند . از آن جمله بود عيال رئيس تحديد ترياك . اينها براى سرقت يك گارى پول بانك آمده بودند كه خوشبختانه آن گارى به جهت نامعلومى در سبزوار ماند اينها گرفتار شدند . حشمت الدوله طهران آمد . تمام امورات لشكرى و كشورى با جان محمد خان است ( ديوانه ) . مستر هال رئيس ماليهء مشهد يك روز مشهد نيست . متصل با پول دولت به اطراف گردش مىكند و مشغول شكار است [ و 
  ] زن و خواهرزنش همراه .\r\n\r\nدستگيرى امير معزز بجنوردى\r\nامير معزز بجنوردى را با برادرها و بنى اعمام گرفتند . تمام هستى او را بردند و ضبط كردند . بجنورد را بمباردمان كردند . قرب پانصد ششصد نفر زن ، مرد ، بچه شهرى بىگناه كشته شد . گفتم تركمانها چه مىخواهند گفت . آنها هيچ . اينها با آنها كار دارند و چيز\r\n\r\n","description":"","footnote":"","page_name":" 7297 ","page_number":597},
  {"content":"\r\n\r\nمىخواهند . مىگويند رؤسا اسلحه و تمول خود را بدهيد ( تركمانها به واسطهء قاچاق روسيه بسيار در اين سنوات متمول شده‌اند . در سالهاى اول در بهاى لوبيا و نخود ، مغز بادام ، الماس و مرواريد مىگرفتند ) . نمىدهند و مىگويند تا ممكن است جنگ مىكنيم .\r\nعاجز شديم خاك روسيه مىرويم . از طرف تركمانهاى روسيه هم كمك و تقويت مىشود . اين راهزنى و سرقت را هم براى آن مىكنند . قشون را بكشند به صحرا . قشون هم تهيهء حمله را براى پائيز مىبيند .\r\n\r\nدستور به مظفر الملك\r\nافخم الدوله نزد مدير الملك رفته بود ، گفت حضرت اشرف فرمودند من چنين حكمى نكرده‌ام . فقط گفتم نظامى آنجا نباشد . احكام صادر مىشود . به تلگراف الموتى هم جواب سخت داده شد . يك حكم عادلانهء ديگرى هم در حق مظفر الملك فرموده بودند و آن اين بود كه از رشت تلگراف مىكنند اگر يك تكه قالى ، يك چوب ، يك چراغ در ورود من در معابر قزوين باشد پدرت را مىسوزانم . شبانه مظفر الملك مردم را جمع مىكند ، هرچه بود برمىدارند .\r\n\r\nوضع نان\r\nنان دو سه روز است بهتر است . چنين معروف است كريم آقا و مرتضى خان خيال داشتند ارزاق را اداره كنند اقلا دويست هزار تومانى بلند كنند . ميليسپو مايل نبود . بين آن دو هم در سر منافع خيالى برهم خورد و نان بهتر شد . مملكتى كه هنوز نان و گوشت خود را قادر نيست اداره كند دم از چه چيزها مىزند .\r\n\r\nكلوخ‌اندازان\r\nچهارشنبه سلخ [ ذى الحجه 
  ] 1343 - هوا به شدت گرم است . ديشب هم ابر ضخيم شير خشتى تشريف آورد . عصر پنجشنبه 25 با افخم الدوله و يوسف شمران رفتيم .\r\nاسبهاى درشكه ما بسيار بد رفت . اتومبيل كرايه‌اى [ و 
  ] اربابى مجال عبور درشكه و اسب و خر را نمىدهد . « كلوخ‌اندازان » محرم بود و جمعيت زياد مىرفت . زنها براى سوارى اتومبيل غش مىكنند و هركس اتومبيل شخصى دارد نانش توى روغن است .\r\n\r\n","description":"","footnote":"","page_name":" 7298 ","page_number":598},
  {"content":"\r\n\r\n\r\nزندگى روزانهء عز الدوله\r\nبه حمد اللّه حال حضرت اقدس و الا خوب بود اما حركت نمىكنند . ديگر نمىتوانند خوب راه بروند يا سوار شوند . پيرمردى به‌قدر حضرت و الا نظيف و ظريف واقع نمىشود . هفته‌اى دو روز البته حمام مىروند . هردو دفعه ريش خود را مىتراشند . اول صبح صورت را صابون زده لباس تن مىكنند . دستمال گردن را معمولا به يخهء بلند پيراهن خود مىبندند و ممكن نيست ترك شود . تا بعد از ناهار همان قسم منظما مشغول نوشتن و خواندن و رسيدگى به كارهاى خود هستند . اگر كسى هم آمده باشد پذيرائى مىكنند . بعد از ناهار استراحت مىكنند . نسبتا خوابشان زيادتر شده . بعد هم كه بلند مىشوند باز به همان ترتيب صبح لباس مىپوشند . گاهى تا سر اسطلخ تشريف برده چاى را آنجا ميل مىكنند و مشغول صحبت مىشوند تا مغرب . بعد فقط كلاه را برداشته شب كلاه سر مىگذارند . ندرة شلوار را بيرون مىآورند . باقى ملبوس تا وقت خواب منظما تنشان است . با وصف آنكه انگشتان حضرت و الا تمام ورم دارد ، غدد دارد ، پست و بلند است تمام كاغذجات و روزنامهء خود را با همان دست نقرسى مىنويسند و چنان خط حضرت و الا محكم است كه مزيدى بر آن متصور نيست . ابدا ابدا لغزش ندارد . از همه‌چيز [ بيشتر 
  ] به قرائت اشعار مايلند و شعر بسيار بسيار خوب مىدانند ، ليكن هيچوقت شعر نفرموده‌اند ، روىهم‌رفته حضرت و الا الگوى فضل و كمالات قديم و جديد هستند . يك عكس جديد ايشان ملصق كتاب شد .\r\nشب بسيار بد خوابم برد [ به علت 
  ] صداى سگ پاسبان باغ و سحر صداى كلاغ كه بىاندازه در باغ منزل كرده است ، بعد هم فاطمه‌باجى و غيره كه جاروب مىكردند و تهيهء چاى مىديدند .\r\n* * * \r\n1344\r\n\r\nحرف اردشيرجى دربارهء وسايل نقليه\r\nجمعه - با افخم الدوله باغ ابو الحسن خان فخر اردلان « 1 » ( حاج فخر الملك آسان‌تر نبود ) ( اسامى دو سه برابر مفصل‌تر شده است ) . عصر مشار السلطنه را هم ديدن كرديم . امروز به شدت هوا گرم بود ، خصوصا زير سقف آهن اطاق فخر الملك . سر قبرستان تجريش كه ميدان خوبى شده توقف‌گاه درشكه ، اتومبيل و « شمندفر » وطنى ( الاغ ) است داستانى\r\n\r\n\r\n","description":"","footnote":"\r\n( 1 ) - اشاره است به تبديل لقب به نام خانوادگى ( فخر اردلان ) . ( ا . ا . )\r\n","page_name":" 7299 ","page_number":599},
  {"content":"\r\n\r\nعز الدوله - 1305 در باغ تجريش\r\n\r\n","description":"","footnote":"","page_name":" 7300 ","page_number":600},
  {"content":"\r\n\r\nبود . غمزه‌ها بود درشكه‌چيها ، اتومبيل‌چيها به خرج مسافر بيچاره مىدادند . به قول اردشيرجى مثل گداها بايد گردن كج كرد التماس نمود ، قسم داد ، نفرين كرد و دو سه ساعت معطل شد . هنوز يك سرويس منظمى براى شمران نيست كه آنقدر زن ، مرد ، با بچه ، با بار سرگردان و ويلان نباشند . يك‌وقت هم مىبينى فرياد مىكنند مسافر شهر ، مسافر شهر و به همان باج راه آدم را تا شهر مىبرند .\r\nاز ميدان تا سر پل و راه جعفرآباد جمعيت زياد بود . هر بيست قدم به بيست قدم نظامى ، آژان با تفنگ براى تشريف‌فرمائى حضرت اشرف تا شهر ايستاده است . اين سواى صاحب‌منصب و آژانهاى سوار و هزاران مفتش به لباس « سويل » « 1 » است .\r\n\r\nكم‌آبى قنات گلاب\r\nبهاء الدوله و شريكه بنا بود بيايند . مغرب شريكه آمد . با حاج فريدون ميرزاى افخم سالور آمديم باغ ، در چادر سرآسيا كه همه‌ساله تا يادم هست آنجا افراشته شده . تا وقتى كه حضرت و الا بيرون مىرفت بيرونى ايشان بود ، حالا وقف است و مشترك . آب اين نهر گلاب بقدرى كم است كه آسيا به زحمت كار مىكند . امسال غالب اشجار خشك مىشود . نوشيروان ميرزا هم بود و از صحبتهاى شريكه كه تازه ديده بود خنده‌ها كرد .\r\nيكشنبه - صبح عميد الدوله تشريف آورد ، ليكن رفت باغ كاشف السلطنه . ما براى زيارت حضرت اشرف سعدآباد رفتيم . در راه زيارت شد كه به شهر مىرفت . ناهار و شام را من باغ كاشف السلطنه بودم . خواب باغ خودمان آمدم .\r\n\r\nبازگشت عماد السلطنه\r\nآقاى عماد السلطنه از مسافرت اصفهان و شيراز مراجعت فرمودند . گمان مىكنم سفرنامهء خوبى نوشته باشند « 2 » . تخت جمشيد و مسجد ام النبى و همه‌جا را هم براى سياحت و تماشا رفته‌اند . امشب با ملك قاسم ميرزا پسرش تجريش آمده بودند . باغ محمود « 3 » را نزهت و عبد اللّه ميرزا يك طرف چادر زده ، عميد الملك و احترام الدوله يك سمت . سايه كم دارد . روز بسيار گرم مىشود . شبها بد نيست . به‌هرحال دل‌خوش هستند شمران آمده‌اند .\r\n\r\n\r\n","description":"","footnote":"\r\n( 1 ) -  civil \r\n( 2 ) - سفرنامهء بسيار خوبى نوشته‌اند . خوانده‌ام متأسفانه تاكنون به چاپ نرسيده است . ( مسعود سالور )\r\n( 3 ) - يكى از باغهاى عز الدوله كه به نام صاحب اوليه‌اش خوانده مىشد . اكنون در قسمتى از آن باغ سكونت دارم . مقابل قسمت جنوبى باغ فردوس كه سالهاست به مدرسه تبديل شده است . ( مسعود سالور )\r\n","page_name":" 7301 ","page_number":601},
  {"content":"\r\n\r\n\r\nعادات عماد السلطنه\r\nدوشنبه - همه مهمانها در چادر سرآسيا بودند . ناهار بسيار خوبى شوكت خانم تهيه ديده بود . آقاى عماد السلطنه از جمعيت ما دورى مىكند ، فقط سر ناهار آمد . خيلى كم حرف و كم مراوده شده‌اند . مگر با اشخاص مخصوص كه هميشه عادت به ملاقات و مراوده با آنها داشته است . زن و بچه‌اش يوسفيه هستند ، ليكن خودش شهر در آن خانهء گرم كثيف مانده ، چرا . براى آن‌كه حضرت و الا درختهاى يوسفيه را سركرده و تراش نموده است . اگر خداى نكرده قطع نموده بود چه مىشد . . . « 1 » عقيده عقيدهء خودش است ، تغييرناپذير در همه‌چيز ، پوشاك ، خوراك ، نشستن ، برخاستن . همه به همان ترتيب روز اول است . هيچ تغييرى نداده . اين اوضاع جديد به خانهء آقا وارد نشده است ، مگر علومات آن .\r\nعصر با عميد الدوله ، شعاع الدين ميرزا درشكه نشسته شهر آمديم . بسيار بسيار به فضل خداوند خوش گذشت . از زينب و بچه‌ها هنوز خبرى نرسيده . مأمور و احكام لازم براى الموت داده شد .\r\n\r\nرفعت السلطان\r\nرفعت السلطان بالاخره به واسطهء عداوت شيخ محمد على و بىحالى اديب السلطنهء وزير پس از سىسال خدمت عدليه موفق به رياست صلحيهء قزوين نشد . شيخ محمد على با همه عهدها ، ميثاقها دروغ گفت . در كار الموت سعايت كرد ، دشمنى كرد . مظفر الملك صندوق آراء را باز كرده مقدارى رأى به اسم شيخ داخل كرد . صندوق الموت را هم در لامان شكافتند رأى داخل آن كردند .\r\nدرجهء هوا آفتاب 50 زيادتر است ، در سايه 38 و نيم سانتيگراد .\r\n\r\nسردار سپه در شهرستانك\r\nدوشنبه 5 محرم الحرم 1344 هجرى - هوا سه روز است نسيم دارد و قدرى خنك است . روضه‌ها كما فى السابق داير [ ست 
  ] و زنها همان فريادها را مىكنند . رئيس الوزراء شهرستانك رفته ، بعضى حرفها در اطراف اين مسافرت عاشورا مىزنند .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 7302 ","page_number":602},
  {"content":"\r\n\r\n\r\nاغتشاش تبريز\r\nتبريز اغتشاش دارد . رفتن ارباب حسن اثر نكرد . در ايام توقف تبريزش شب‌نامه انداختند كه خوب است حضرت اشرف حدى براى روضه و ايام آن معين فرمايند . به مجرد انتشار اين شب‌نامه در تمام محلات ، تكايا ، گذرها شروع به روضه كردند .\r\nدسته‌جات سينه زن حركت كرد . به اين واسطه نظاميان را از شهر خارج كردند مبادا جنگى بشود .\r\n\r\nسردار سپه و قصد استعفا\r\nرئيس الوزراء مؤتمن الملك را احضار كرده بود مجلس را منعقد كنيد . گفته بود امكان ندارد ، هريك به جائى رفته‌اند و براى چه كار مىخواهيد . مىگويد نمىتوانم كار كنم استعفا مىدهم . مىگويد استعفا را بايد به شاه داد نه به مجلس . قزاقخانه روضه دارند .\r\nخانهء عميد الدوله معمولا مىرويم اما از آنجا گرمتر تنگ‌تر محلى براى تفريح نيست ، خصوصا وقتىكه حمام مجاور را آتش مىكنند و دود در حياط پر مىشود .\r\n\r\nگاردن پارتى سعد آباد\r\nقبل از محرم در سعدآباد گاردن پرتى مفصلى دادند . سفرا و خانمهاى آنها با خيلى از مردم دعوت داشتند . از ما كسى نبود خبر بياورد . سعدآباد بهشت شده . تمام باغات اطراف را گرفته ، آبها را جمع كرده ، عمارات متعدد بنا نموده است . گل‌كارى آنجا را گفتند ذرعى سىتومان و بيست تومان تمام شده . تمام مرمرها و احجار قصر قاجار به آنجا حمل شده . تمام مصالح را هم گاريهاى قشونى مىبرند . وكيل‌باشى هم مثل شمر ايستاده كه بنا و عمله دقيقه‌اى تغافل نكنند . ما چه اقبالى داريم . متصل بايد تماشاچى واقع شويم .\r\n\r\nكامرانيه - منظريه - افسريه - سعدآباد\r\nچه حكايتى در كامرانيه بود ، چه گل‌كارى ، چه بناها ، چه فواره‌ها و درياچه‌ها . منظريه تا رستم‌آباد طول باغ حضرت اقدس و الا بود . بعد قيطريه به ميان آمد . آن‌وقت نوبت مبارك‌آباد شد . چندى هم افسريه تماشاگاه ما بود . بعد آقاى سپهسالار باغ فردوس را خريد . چه مخارجات كرد ، چه درياچه‌ها و فواره‌ها ساخت ، چه مبلها و قالى و قاليچه‌ها پهن كرد كه امروز همه خراب ، همه ويران ، آشيانهء غراب و جغد است . امروز نوبت به سعدآباد رسيده كه سعدترين آن بناهاست . اما اين تو بميرى از آن تو بميريها نيست .\r\n\r\n","description":"","footnote":"","page_name":" 7303 ","page_number":603},
  {"content":"\r\n\r\nشايد خيلى كار داشته باشد ، آن هم كارهاى بزرگترى . بالاخره عمر ما كفايت نكند آيندگان ويرانى آن را هم خواهند ديد .\r\n هركه آمد عمارتى نو ساخت * رفت منزل به ديگرى پرداخت \r\n\r\nشهوت ايرانى\r\nيك سرمايهء هنگفت ايرانيها كه ول‌خرج شده و از دست مىرود همين شهوت پارك و عمارت‌سازى است . كرورها خرج مىشود ، تا پاى آن آدم از بين رفت وراث از عهدهء نگاهدارى و تعمير آن برنمىآيند و به كلى ويران و خراب مىشود ، چنانچه من در همين عمر خودم به كرات ديده‌ام و اگر باعث اطناب نبود يكىيكى را اسم مىبردم . چنانچه سلاطين قديم و جديد ما هم همين مسلك را داشتند و اگر يك شهر را مقر سلطنت قرار مىدادند امروز مثل لندن و پاريس بود .\r\nكاغذ زينب به خط عباس ميرزا رسيد . 24 ذيحجه وارد شده بودند . خيلى از صفا و طراوت و هواى خوش زوارك نوشته بودند . انشاء اللّه به آنها خوش بگذرد . براى ما نقلى نيست .\r\nشبها صحبت ما با نه‌نه لله و شهربانو درست درنمىآمد . فرستادم سكينه هم آمد ، نه به‌طور دائم بلكه دو سه شب يك‌بار . به اين‌جهت صحبتها جور شد .\r\n\r\nدار زدن امير معزز\r\nچهارشنبه هفتم محرم ، 10 تيرماه - سردار سپه عزم رفتن شهرستانك كرده بود . همه او را تا شهرستانك بردند ، به كلى دروغ بود . جان محمد خان با آيروپلن از مشهد آمد و مژده داد كه امير معزز و دو برادر و چهار پسر عمويش را دار زده شرفياب شدم .\r\nرئيس الوزراء به او شمشير داد ، التفات كرد و مرخص نمود . در انقلاب تركمانها مظنون واقع شد . اول تمام دارائى او را گرفتند بعد دار زدند . انگليسها يكىيكى سرحدداران ما را نابود مىكنند تا چه‌وقت موقع برهم زدن اين پليس جنوب شود .\r\n\r\nعلم شاه - دربار مندرس - روضه‌خوانى\r\nدر باغ گلستان روضه مىخوانند . جلوى قصر ابيض امروز علم شاه را آوردند ، اما چطور با چهار قاپچى ، چماق نقره و چند فراش مفلوك ، آصف السلطنه و قاپچىباشى .\r\nفقط يك دسته موزيك مايهء آبرومندى آن بود . به كلى عكس ايام ناصرى و مظفرى . دربار مندرس شده و بخت از او برگشته است . و الا حضرت همه‌روزه تشريف مىآورند و مثل\r\n\r\n","description":"","footnote":"","page_name":" 7304 ","page_number":604},
  {"content":"\r\n\r\nآحاد ناس در هر محلى ممكن شود جلوس مىكنند . هنگام آمدن همه مردم بلند شده ( بدون آنكه تكليف كنند ) بقدرى صلوات مىفرستند تا او بنشيند . به همه هم اظهار محبت مىكند ، تا آخر روضه ، جمعيت كسبهء بازارى ، علما طلاب ، رجال ، محترمين ، شاهزادگان همه مىآيند . به حدى كه آن فضاى به آن بزرگى تنگ مىشود و اطراف باغچه و حوضها مىنشينند . به شاه و وليعهد كه دعا مىكنند آمين را بقدرى بلند مىگويند كه تا خارج ارگ و خيابان ناصريه صداى آنها مىرود .\r\n\r\nروضه در قزاقخانه\r\nقزاقخانه هم روضه است . دكانى مقابل اين دكان كه امتعه و پولش زيادتر است ، خصوصا آژان . شخص قوى و مقتدرى است كه دنيا سر تعظيم به دو فرود آورده .\r\n\r\nتدبير كريم آقا خان\r\nاسد اللّه ميرزا صحبت بامزه‌اى مىكرد . گفت از مؤتمن دفتر نامى كرايهء اين مدت خانهء خودم را كه مشهد بودم مىخواستم . طفره مىزد . چون عضو بلديه بود گفتم هرچه باداباد يا فحش مىخورم يا پولم وصول مىشود . خدمت كريم آقا رفتم . پس از آن‌كه حرفم را گوش داد گفت خودت مأمورى طلب خودت را بگيرى و به من ارائهء طريق كرد . گفت برو توى اطاق بگو مرا مأمور كرده اگر ندهى از تو خواهند گرفت . بعد او جلو افتاد من از دنبال ، تا راهى پيدا شده به اطاق مؤتمن دفتر بروم . رسيد توى اطاق آژانهاى قراول بلديه .\r\nرو به آژان كرد گفت . . . ديشب من گذشتم چرا چرت مىزدى . گفت سركار من چطور چرت مىزدم كه راه مىرفتم . ديد راست مىگويد . گفت اى . . . آن‌وقت ديد فانوس كه ديشب روشن شده سياه چرك آنجا گذاشته شده ، گفت كشيك كدام مادر . . . پدر سگ بوده . كسى جرأت نكرد جواب بدهد . بعد گفت من فانوس را حبس مىكنم تا صاحب آن پيدا شود بگير . . . داد به دست يك نفر و رفت . پيشخدمت اطاق كه عقب او بود ديگر ايستاد . رو به من كرد و گفت اينها همه از يك مدرسه بيرون آمده‌اند . براى دعوت سعدآباد از بلديه پيشخدمت خواستند . من و چند نفر رفتيم . سردار سپه كلاه خود را دست گرفته بود توى خيابان قدم مىزد و فحش مىداد كه تا آن‌روز به گوش من چنين فحشها نخورده بود . من اطراف را نگاه كردم ببينم به چه كس مىدهد . ديدم يك پيرمردى دست بالا به حال خبردار ايستاده و اين فحشها همه مال اوست . اين الدنگ هم ابدا خيال نمىكند كه آنها را به او مىگويد . بعد پرسيدم گفتند از اقوام زنش است و مورد تغير واقع شده است .\r\n\r\n","description":"","footnote":"","page_name":" 7305 ","page_number":605},
  {"content":"\r\n\r\n\r\nترس سردار سپه\r\nرئيس الوزراء ترسيده است . به او گفته‌اند ترورت مىكنيم . به اين واسطه مستحفظ راه شمران زياد شده . متصل هم آژان سواره حركت مىكند . هنگام آمدن از سر پل تا سعدآباد كسى را نمىگذارند بايستد يا حرف بزند . پشت ديوارها ، درختها همه نظامى هست . اعلان هم كرده است از كسى پذيرائى نمىكند مگر قبلا وقت داده شده باشد . كار مردم سخت شده . در ايران تجربه شده هر وزيرى ، قائدى دچار ترس شد مردم هو مىكنند . اما در مورد اين آدم نمىتوان حدس زد .\r\nسه ماه حقوق حضرت و الا را دادند همه آباد شديم .\r\n\r\nروضهء دربار قزاق‌خانه\r\nپنجشنبه هشتم - هوا گرم است . عصر خانهء عميد الدوله رفتم . مخبر السلطنه دو شب او را درّوس برده بود . اعظم الدوله غروب از روضهء آن دربار عظمت مدار آمده بود . مىگفت همه نظامى بود ، مگر صد نفر متفرقه بودند . در يكى از زواياى مجلس چيقى « 1 » كشيده‌اند و بادبزنهاى الكتريك آويخته‌اند . دو سمت چيق قراول ايستاده . در اين محل حضرت اشرف جلوس مىكند . امروز مثل برج زهرمار بود . اعتنا به احدى نكرد جز به مشير الدوله و آية اللّه‌زاده شيرازى . دسته‌جات شهرى دو تا آمدند . ابو القاسم نوكر عميد الدوله مىگفت جبرا مال شاه‌آباد را بردند . دسته‌جات ديگر مىرفت . رئيس كميسر سر پيچ جلو گرفت اگر نرويد سردسته‌ها را امشب توقيف مىكنم .\r\n\r\nكشتن سردار معزز\r\nقتل سردار معزز بجنوردى و برادر و عموزاده‌ها و پانزده نفر از مشايخ بجنورد را در جرايد نوشته بودند و باز مژده داده بود جمعى ديگر هم هستند كه بعد سياست مىشوند . معروف است براى آن‌كه مبادا روزى صحبت از اموال خود كنند چنين صلاح ديده‌اند كه خودشان را هم به قتل برسانند ، و الا ممكن بود اقبال السلطنه را مشهد و خان بجنوردى را ماكو فرستاد . چنانچه از سابق رسم بود .\r\n\r\n\r\n","description":"","footnote":"\r\n( 1 ) - مخفف آلاچيق است كه همان خانه يا حصار چوبى يا از نى است كه وسط باغ درست مىكردند .\r\n( مسعود سالور )\r\n","page_name":" 7306 ","page_number":606},
  {"content":"\r\n\r\n\r\nجان محمد خان ديروز و امروز\r\nدكان حاج كلبعلى همسايه در لاله‌زار نشستيم . خانهء جان محمد خان مقابل آن است .\r\nمىگفت سرتاسر دكاندارهاى لاله‌زار و خيلى از كسبهء بازار مبلغها از اين آدم طلبكارند ، اما جرأت اظهار و مطالبه نداريم . باز مىگفت من سيرها كرده و مىكنم . خدا مىداند اين دو ساله چقدر مخلفه و قالى و قاليچه مىبينم وارد اين خانه مىكنند . همين چند روزه هفت گارى مملو مخلفه و خرت و پرت وارد كرد كه همه مال مردم بود و از دور صدا مىزد . ( در قزوين اين جان محمد خان پيراهن عوضى نداشت و حالا صاحب همه‌چيز شده است . جان محمد خان از ارث پدرش علاء الدوله دارا بود همه را به الواطى و هرزگى تمام كرد . اين آخر كار بود كه در قزوين به فلاكت افتاده بود . )\r\n\r\nدستهء نظاميها در عاشورا\r\nشنبه دهم - امروز عاشورا بود . من فقط جلوى بازار خودمان ايستاده تماشاى دسته‌جات را مىكردم . همه خبرها همين‌جاست . دستهء نظاميان گذشت خيلى مبكّى و باشكوه . اول كتل و يدك و سوار نيزه‌دار ، بعد موزيك و شاگردان مدرسهء نظام ، بعد پياده نظام ، توپخانه ، سواره همه سرهاى باز ، بعضى دسته‌جات لخت ، صاحب‌منصبان سربرهنه جلو ، بعد اصناف متعلق به نظام از قبيل خباز ، كفاش ، خياط . دو ذو الجناح هم داشتند : يكى تركها يكى فارسها . ترك و فارس هم جدا بود . آنها فارسى اينها تركى نوحه‌سرائى مىكردند . واقعا رقت‌آور بود . در حقيقت از ديشب الى يك ساعت بعد از ظهر . بلافاصله از اينجا دسته‌جات سينه زن گذشت . از روز هشتم هم بازار قدغن شد زن عبور نكند و خيلى مايهء خشم خانمها بود . فقط زنها در خيابانها حق توقف داشتند . اما مردها را چرا در سبزه‌ميدان راه نمىدادند يكى از اسرار بود و مكتوم ماند . از شب هم دسته‌جات شب غريب شروع مىشود تا صبح . بلديه امروز به حال مردم شفقت كرده فاصله به فاصله « دوسكومى » « 1 » آب گذاشته بود .\r\n\r\nبلديه يا قتيل الاشقياء\r\nيك ورقه هم براى نمايش - كه ما اين كار بزرگ را كرديم - بالاى آن ميخ‌كوب نموده بودند . بالاى آن نوشته به خط جلى « بلديه » ، زير آن يا حسين مظلوم با بعضى عبارات از همين قبيل . امروز آن‌كه جلوى ما بود نوشته بلديه يا قتيل الاشقيا . هركس رسيد نگاه\r\n\r\n\r\n","description":"","footnote":"\r\n( 1 ) - تلفظ عاميانهء دوستكامى .\r\n","page_name":" 7307 ","page_number":607},
  {"content":"\r\n\r\nمىكرد چيزى گفت . بلديه اسم عوض كرده بلديه « قتيل الاشقياء » شده . عجب اسم بامسمىايست . بلديه نام فاميلى نهاده . به‌به واقعا چه خوب اسمى انتخاب كرده . بلديه هم دسته امروز حركت داد . قورخانه هم دستهء عليحده . فكليها مىگفتند سال ديگر بايد عدليه ، ماليه و ساير وزارت‌خانه‌ها هم دسته حركت بدهند . عدليه كه حقش است ، از همه‌جا اهل علم طلاب بيشتر دارد .\r\n\r\nروضهء دربار\r\nروضهء دربار جلوه كرده . روزى ده دوازده هزار آدم مىرفت ، منتهى نو و كهنه مىشدند و آنچه ثابت بود قرب شش هفت هزار مىشد . والاحضرت هم كه بدون تكبر و قيد جلوس مىكرد بيشتر مورد توجه مردم واقع شده بود . ديروز يك روضه‌خوانى جرأت كرد و گفت خدايا به اين عزا ، به اين منبر ، شاه را به ما برسان . تمام مردم آمين گفتند . همه كار را به زور مىشود پيش برد ، اما قلب مردم را به زور نمىشود صاحب شد .\r\nاين همه تظاهرات عوام‌فريبى ، پروپاگاند و مخارج كه سردار سپه مىكند باز قلبها جاى ديگر است . هرچند به قلب ايرانى اعتمادى نيست . ليكن ظاهرا اين است . يك مزيت هم گلستان از دربار قزاقخانه دارد كه جمعيت زيادتر مىشود . اولا ناف شهر و جنب بازارها ، كاروانسراها و تودهء ملت است . ثانيا باغ و آب و فضا و صفا و هواى جيد . ثالثا تماشاى قصر سلطنتى كه اغلب نديده‌اند . اين رقابتها بالاخره نتيجهء خوش ندارد و نمىدانم چه اوضاعى است و چه مىشود .\r\n\r\nتعزيه\r\nدوشنبه 19 محرم ، 18 اسد ، 23 مرداد - كار را آسان كردند به جاى يك ماه سه ماه را بايد نوشت بلكه چهار ماه ( فرنگى ) . مقارن ظهر يكشنبه يازدهم دو سه دسته در بازار نزاع كرد . كميساريا نزديك [ بود 
  ] مرتفع نمود . جمعى را با علم و بيرق ، نعش و غيره و غيره مىبردند و حبس مىكردند . تماشا داشت . عصر شترى كه اسرا سوار بودند اسير خود را انداخته جلو خان خانهء ما آمد . يك هنگامه‌اى برپا كرد كه بىاندازه مضحك و تماشائى [ بود 
  ] . سلطان يوسف « 1 » جزو تماشاچيها بود . شتر كه فرار كرد ترسيد . من ديدم يك وقت قالب بىروح وارد حياط من شد ، در حالىكه جفت ملكيها « 2 » را هم در بازار\r\n\r\n\r\n","description":"","footnote":"\r\n( 1 ) - سلطان يوسف - فرزند فريدون ميرزا افخم الدوله در سال 1352 فوت كرد . ( مسعود سالور )\r\n( 2 ) - مراد گيوه‌ايست كه در شيراز بافته مىشد و به ملكى شهرت داشت . ( مسعود سالور )\r\n","page_name":" 7308 ","page_number":608},
  {"content":"\r\n\r\nگذاشته و قسمت ديگران گرديد .\r\n\r\nگردش رفقا\r\nهفدهم - شمران رفتم . فخر الممالك ، سالار اعتضاد با امير امجد ناصر قلى خان ، ميرزا حسين خان شهرستانك رفتند . مرا مايل بودند ببرند نه اسباب سفرم حاضر بود نه با اين بچه‌ها جز فخر الممالك و سالار ممكن بود مسافرت كرد . لذا عذر خواستم و هرچه اصرار كردند نرفتم . عميد الملك با جمعى محلات رفته . ميرزا محمود خان پسر نصير الدوله با عبد العلى خان و چند نفر ديگر افجه رفته بودند . خيلى زود آمدند كه هيچ چيز آنجا نبود . نصير الدوله منكر شد و گفت ميرزا آقا خان آمده مىگفت همه‌چيز هست .\r\nاينها از خست و لئامت مىخواستند از قيمت شهر كمتر پول بدهند . مردكه مىگفت نداريم . در اين باب پسر و پدر مباحثه كلى كردند . ليكن نصير الدوله كسى نيست كه وا بماند آن هم از مباحثهء محمود خان . خيلى خيلى خنده كرديم . باز مىگفت اينها نفرى چهار تومان پول داده بودند . ناظر همه را خرج كرد باز متوقع بودند خرج كند . چاره نديد كه اين را بهانه كند بلكه از شرشان خلاص شود . و الّا من شرط مىكنم پول بدهيد من شير مرغ و جان آدم را براى شما در افجه در بالاى قلهء البرز حاضر كنم . افجه هيچ چيز نبود يعنى چه ، ده بالاتر . ده پائين‌تر . شما مىخواستيد خرج نكنيد . محمود بالاخره سپر انداخت .\r\n\r\nگلهء آقا محمد جواد گنجه‌اى\r\nچند ماه قبل با پست شهرى دو كاغذ براى آقا محمد جواد رسيده بود . پيش خود خيال كرده بود من بايد نوشته باشم . اين ايام خدمت حضرت اقدس و الا رسيده و يك انبان از من شكايت و گله نموده بود . به حضرت و الا اطمينان دادم كار من نيست . من هرگز چنين كارها ندارم . مگر پلتيكى باشد ، ترس باشد . و الا آقا محمد جواد كارى كرده بود خودم مىگفتم . محتاج كاغذ نبود . او را ملاقات كردم . هيچ دليلى نداشت و پس از آن كه من دلايل در عدم حقيقت آن ذكر كردم قانع شد . پاره‌پاره كرد در جوى آب ريخت .\r\nاقوى دليلش اين بود كه چون شما در مكاتبات خود گلشن را دو سركش گذاشته‌ايد اينجا هم « جنت گلشن » را دو سركش گذاشته ، من گفتم خط شما بايد باشد .\r\nقمر الدوله روز عاشورا ناصر « 1 » را آورده بود كه با دستهء تركها روانه كند . عصر در\r\n\r\n\r\n","description":"","footnote":"\r\n( 1 ) - دكتر ناصر الدين گنجه از كارمندان وزارت دارائى بود ، كه به معاونت وزارت دارائى و وزارت -\r\n","page_name":" 7309 ","page_number":609},
  {"content":"\r\n\r\nمنزل من بود . به اصرار و ابرام شمران روانه‌اش كردم . لدى الورود خانهء خودش فارغ مىشود به يك دختر . چقدر بدش مىآيد . خيلى خوب شد در راه فارغ نشد .\r\n\r\nكم‌آبى\r\nيك شب تا صبح باران آمد ، هوا بسيار لطيف شد . شهر كم آمده بود . آب در شمران خيلى كم است . اشخاصى كه ييلاق آمده‌اند به مراتب كار آبشان از شهريها بدتر است . در شهر حوض ، آب‌انبار ، هست اينجا بايد كوزه‌كوزه آب از سر قنات بيارند ، چه بسا باغ تا قنات خيلىخيلى مسافت دارد و زحمت كلى فراهم مىشود .\r\n\r\nاخبار خوزستان - حبس نظر خزعل\r\nاخبار حقيقت نامعلوم است ، اما آنچه مىگويند تبريز منقلب است . محمد حسين خان [ آيرم 
  ] حركات زشتى دارد كه با سليقهء تركها موافقت نمىكند . در خوزستان اعراب جنبشى كردند داخل محمره شدند . نظاميها دفاع كردند . دولت اظهار مىدارد هفتصد نفر عرب مقتول شده . در اين بين سه قايق مملو از اسلحه در يكى از بنادر كوچك براى اعراب وارد مىشود و نظاميان مصرف مىكنند . مىگويند شصت هزار تفنگ بوده است .\r\nمخالفين عكس آن مىگويند . به‌هرحال پسر خزعل در جواب تلگراف پدرش گفته همه دستور خودت است ، بدين جهت اطراف خانهء خزعل را نظاميان گرفتند و حبس نظر است . گفتند فقط اجازهء شرفيابى سعدآباد و قلهك « 1 » را دارد . اگر عربستان « 2 » انقلاب شود به دستيارى انگليسها است . سه قايق اسلحه از كجا آنجا وارد مىشود .\r\n\r\nشلوغى تركمن - سكوت تقىزاده\r\nصحراى تركمان شلوغ است . نود و سه نفر را در بجنورد سواى آنچه بىگناه از بمباردمان كشته شده بود به دار زدند ، هفت نفر هم در مشهد . تقىزاده چرا حالا كلمه‌اى حرف نمىزند كه استنطاق نكرده دار زدند . به پفى مشتعلند و به تفى خاموش .\r\n\r\n\r\n","description":"","footnote":"\r\n- بازرگانى نايل شد . ( مسعود سالور )\r\n( 1 ) - مراد سفارت انگليس است . ( مسعود سالور )\r\n( 2 ) - خوزستان درست است .\r\n","page_name":" 7310 ","page_number":610},
  {"content":"\r\n\r\n\r\nنان و آب\r\nنان بسيار تلخ است . كم است . بد است . آب به محلات خيلىخيلى كم مىرسد .\r\nبدين جهات و به جهت آن‌كه در روضهء دربار خيلى احساسات شاه‌طلبى بروز داده شد خلق مبارك حضرت اشرف به درجه‌اى تنگ است كه فحش ، ناسزا مثل باران در محضر شريف مىبارد .\r\n\r\nفحاشى پهلوى - خشونت با سفير انگليس\r\nسردار اسعد وزير پست ، سيد المحققين « 1 » وكيل تبريز ، كىكى همه فحش خوردند .\r\nدامنهء بدخلقى توسعه يافت . با سفير انگليس هم كار به خشونت كشيد .\r\n\r\nگفتهء اردشيرجى دربارهء پهلوى\r\nاردشيرجى مىگفت سفير كوتاه انداخت . روز ديگر هاوارد رفت و به او گفت با ولينعمت حقيقى هم خشونت ! ما صلاح مملكت را طالبيم و با وطن‌پرستان دوست ، گمان نكنيد منحصر به شما باشد . عذر خواسته پوزش كرد . باز اردشيرجى مىگفت پر خورده سير شده نمىتواند كار كند . گلويش گرفته موقع استفراغ است .\r\n\r\nروسها و شيلات\r\nنصرت الدوله وزير عدليه شد ، قوام الدوله داخله . اوضاع نيكو نيست . روسها كشتى در انزلى و پنجاه هزار قشون در باكو دارند . يك شاهى از بابت شيلات نمىدهند ، يعنى همان‌كه ليازانوف هم مىداد نمىدهند . به كلى تصرف نموده‌اند . مىگويند عدليهء شما ظلميه است ، به اتباع ما تعدى مىشود . بايد كاپيتولاسيون مجددا برقرار شود . انگليسها از سمت تركمان متوحش هستند ، مبادا روسها بولشويكى كنند .\r\n\r\nگفتهء ديگرى از اردشيرجى\r\nاردشيرجى مىگفت قونسل انگليس از استراباد آمده مىگويد سرتاسر سواحل در تحت نفوذ روس است . ماليات قند و شكر و تعرفهء 1919 را مىدهند . سفير تازه يپرنف در رم و بلغار بوده ، پيرمرد و از سياست‌مداران قديم روسيه است . انقلاب چين ساكت خواهد شد . اغتشاش از طلاب مدارس بود . تودهء ملت شركت نكرده است . شامات\r\n\r\n\r\n","description":"","footnote":"\r\n( 1 ) - سيد المحققين - عبد العلى طباطبائى ديبا . ( م . سالور )\r\n","page_name":" 7311 ","page_number":611},
  {"content":"\r\n\r\nمغشوش شده است . امير فيصل لندن مىرود .\r\n\r\nگفته‌هاى آقا محمد جواد گنجه‌اى\r\nآقا محمد جواد كه خود را خايهء چپ يارو « 1 » مىداند حرفها مىزند . صلاح نديد من تعزيه بخوانم . صلاح نديد من همشيره‌زادهء خودم را به فلان صاحب‌منصب بدهم . روز عاشورا معمول داريم كه من مىروم و زيارت عاشورا را باهم مىخوانيم . نمىدانيد چقدر صاحب اعتقاد است . در حالىكه خود آقا محمد جواد اعتقاد به چيزى ندارد .\r\n\r\nخزعل و قهوه\r\nخزعل روز يازدهم آمد آنجا . حضرت اشرف قهوه خواست ، لرز به تنش افتاد . فرمود من قهوهء مسموم به كسى نمىدهم . تو نگاه به كار خودت كن . اگر گناهكارى توى همان خانه‌ات دارت مىزنم . نيستى آسوده باش . ما از چادر بيرون آمديم خزعل روى پاى او افتاد . باز همان حرف را تكرار كرد .\r\nانگليسها خزعل را هم به كشتن مىدهند . تا او بود ممكن نبود عربستان « 2 » را بلع كنند . از بين برود . خيلى سهل‌تر مىتوانند .\r\n\r\nتمجيد از مرتضى خان يزدان‌پناه\r\nسردار سپه در شهر همه صاحب‌منصبان را تا درجهء سرهنگى احضار [ كرد 
  ] و با حضور آنها گفت عبد اللّه خان در قسمت قشونى شمال بسيار بد حركت كرد . بيشتر به امور كشورى پرداخته . من او را توبيخ مىكنم و مرتضى خان را تمجيد .\r\nكار تازهء امسال سينه‌زنهاى شهر ما اين بود كه دستهء چاله‌ميدان با آن ترتيب نفرت‌آور به سفارت تركيه ، مصر و افغانستان رفتند و آن حركات زشت را نمودند ، طاقهء شال گرفتند . تا امروز چنين كارى نشده بود . سال ديگر محققا براى آن طاقه شال شايد تمام دسته‌جات طهران بروند و كار به بستن درب سفارت‌خانه‌ها بكشد .\r\n\r\nسجل احوال تكرارى - نام سالور\r\nدر اين مدت سيزده هزار سجل احوال در طهران گرفته شده ، يك مقدارى هم كه جزو اين نيست . نام پدر و جد و غيره را گذاشته‌اند . مقصود اين است از نام فاميل انتخابى\r\n\r\n\r\n","description":"","footnote":"\r\n( 1 ) - منظور سردار سپه است .\r\n( 2 ) - خوزستان درست است .\r\n","page_name":" 7312 ","page_number":612},
  {"content":"\r\n\r\nقرب چند هزار آن تكرارى است ، بطورىكه بعضى از آن اسامى بالغ بر دويست و سيصد تكرارى دارد و خود اين يك اسباب زحمت فوق العاده‌اى شده است كه از اسامى سابق به مراتب زيادتر [ ست 
  ] . حالا مشغول شده‌اند اين تكراريها را اعلان كنند . هركس مقدم بوده پذيرفته سايرين تجديد نمايند . اسم در ايران و مذهب ما كم است . غالب اسامى ائمه است و معدودى هم از اسامى سلاطين و پهلوانهاى قديم . اوضاع سجل هم كه اين قسم شده . پس گنه همان القاب كه از دو سه تكرارى آن تجاوز نمىكرد . سالور اسم فاميل ما شد . چند تا عباس داريم . پس باز عباس سالور كافى نيست ، ناچار از مضاف و مضاف اليه است تا شناخته شود و قس على هذا هر فاميلى كه توسعه پيدا كند .\r\n\r\nفوت شيخ عبد النبى\r\nجمعه 23 محرم ، 27 مرداد ، عصر 20 - خبر فوت حجة الاسلام آقا شيخ عبد النبى نورى شايع شد . مريض بود نياوران ييلاق رفته بود . نود و سه سال داشت . همان‌جا فوت كرد . يكى از فحول و معمرترين علماى ايران بود . هرقدر خودش خوب آقازادگان غريبى دارد . يكى همان نبىزاده مسخرهء معروف است كه تقليد همه كس را مثل خود او بيرون مىآورد . از انسان بگذريم صدا و تقليد تمام حيوانات چرنده و پرنده و خزنده را هم درمىآورد . رقص ، آواز ، لوطىگرى همه‌چيز را كاملا درس خواند و مايهء افتخار همه است .\r\nبازار فورى تعطيل شد و جماعت كثيرى از هر صنف و هر طايفه نياوران رفتند . از تمام دهات شمرانات هم مردم جمع شدند . طورىكه ده هزار نفر آن شب در نياوران آدم جمع شده بود . نان نبود ، جا نبود . والاحضرت همت كرد تا صبح از خبازخانهء خودش نان داد و از شهر و هرجا ممكن بود اغذيه حاضر كرد تا به يك شكلى مردم گذران كردند .\r\n\r\nمراسم تشييع او\r\nپريروز چهارشنبه 21 صبح جمعيت و دسته‌جات ، سينه زن ، علم ، كتل ، يدك از سوهانك الى فرح‌زاد به آنجا رفت . از شهر جمعيت تا قلهك رفت . طورى كه از مسجد شاه تا قلهك جمعيت زن و مرد ، رجال ، علما ، طلاب ، تجار ، كسبه ، پياده ، سواره ، درشكه ، اتومبيل صف كشيده بود . يك ساعت از ظهر گذشته جنازه به شهر و مسجد رسيد . تمام مسافت را به دوش حمل كرده بودند . ديروز پنجشنبه با يك تجليلى كه ما فوق تصور است از مسجد شاه به حضرت عبد العظيم و سر مقبرهء ناصر الدين شاه جوار قبر ملا على كنى دفن كردند . جمعيت از دولاب و دهات اطراف شهر گفتند به قدر صد هزار\r\n\r\n","description":"","footnote":"","page_name":" 7313 ","page_number":613},
  {"content":"\r\n\r\nنفر تشييع كرد . ختم در مسجد شاه از طرف دولت و سرچشمه مسجد خودش گذاشته‌اند . عجب اينجاست رئيس الوزراء و ساير وزراء و يك نفر نظامى حاضر نشده بود . فقط رئيس نظميه و آژان بود .\r\n\r\nتوقع آيرم\r\nتبريز حال خوشى ندارد . محمد حسين خان [ آيرم 
  ] از علما گله كرده چرا از من ديدن نكرديد . جواب گفته‌اند ما از رئيس الوزراء هم ديدن نكرديم ، چه رسد به شما كه اعمال قبيحت در رشت هنوز در نظر ماست .\r\n\r\nقضيهء شيراز - قران سوراخ\r\nقضيهء شيراز كه بر همه پوشيده بود در جريدهء « كوشش » درج شد كه شش روز تعطيل عمومى بود . حتى كسبهء پست دكان باز نكردند . علت فشار ادارهء ارزاق و عدم اعتبار قرانهاى سوراخ و دسته‌دار بود . در طهران هم اين مسئله اسباب زحمت شده . نوشته بود شهر نظامى [ است 
  ] و كسانى [ را 
  ] كه بايد دستگير كنند دستگير [ كردند 
  ] ، كسانى را كه بايد قانع كنند اقناع .\r\nيك مسئله هم حكايت خيابان جديد بود كه خراب مىكردند و پول به صاحبان آن نمىدادند . خيابان را هم عجالتا نخواهند كشيد .\r\n\r\nخيابان‌سازىهاى جديد\r\nمحمد حسين خان [ آيرم 
  ] خيابانى در رشت كشيد نصف امامزاده جعفر و دو مسجد از بين رفت . حالا امراى لشكر و رؤساى قشون همه به اين خيال افتاده‌اند كه در هر شهرى ، ده‌كوره‌اى هم شده خيابان سپه و پهلوى درست كنند . اما هرجا رشت شايد نباشد ، خصوصا پول هم ندهند .\r\n\r\nفحشهاى پهلوى\r\nحضرت اشرف باز خشمگين است . به همه فحش مىدهند ( مستحق هم هستند .\r\nهمين فحش نبود كه هركس هرچه مىخواست مىگفت و مىنوشت . ) ترس هم دارد .\r\nچنانچه در عاشورا مثل سنوات قبل حاضر نشد و روى تخت جلوى سر در جلوس نكرد .\r\nدر تشييع جنازه هم حاضر نشد .\r\n\r\n","description":"","footnote":"","page_name":" 7314 ","page_number":614},
  {"content":"\r\n . \r\n","description":"","footnote":"","page_name":" 7315 ","page_number":615},
  {"content":"\r\n . \r\n","description":"","footnote":"","page_name":" 7316 ","page_number":616},
  {"content":"\r\n . \r\n","description":"","footnote":"","page_name":" 7317 ","page_number":617},
  {"content":"\r\n . \r\n","description":"","footnote":"","page_name":" 7318 ","page_number":618},
  {"content":"\r\n . \r\n","description":"","footnote":"","page_name":" 7319 ","page_number":619},
  {"content":"\r\n . \r\n","description":"","footnote":"","page_name":" 7320 ","page_number":620},
  {"content":"\r\n . \r\n","description":"","footnote":"","page_name":" 7321 ","page_number":621},
  {"content":"\r\n . \r\n","description":"","footnote":"","page_name":" 7322 ","page_number":622},
  {"content":"\r\n . \r\n","description":"","footnote":"","page_name":" 7323 ","page_number":623},
  {"content":"\r\n . \r\n","description":"","footnote":"","page_name":" 7324 ","page_number":624},
  {"content":"\r\n . \r\n","description":"","footnote":"","page_name":" 7325 ","page_number":625},
  {"content":"\r\n . \r\n","description":"","footnote":"","page_name":" 7326 ","page_number":626},
  {"content":"\r\n . \r\n","description":"","footnote":"","page_name":" 7327 ","page_number":627},
  {"content":"\r\n . \r\n","description":"","footnote":"","page_name":" 7328 ","page_number":628},
  {"content":"\r\n . \r\n","description":"","footnote":"","page_name":" 7329 ","page_number":629},
  {"content":"\r\n . \r\n","description":"","footnote":"","page_name":" 7330 ","page_number":630},
  {"content":"\r\n . \r\n","description":"","footnote":"","page_name":" 7331 ","page_number":631},
  {"content":"\r\n . \r\n","description":"","footnote":"","page_name":" 7332 ","page_number":632},
  {"content":"\r\n . \r\n","description":"","footnote":"","page_name":" 7333 ","page_number":633},
  {"content":"\r\n . \r\n","description":"","footnote":"","page_name":" 7334 ","page_number":634},
  {"content":"\r\n . \r\n","description":"","footnote":"","page_name":" 7335 ","page_number":635},
  {"content":"\r\n . \r\n","description":"","footnote":"","page_name":" 7336 ","page_number":636},
  {"content":"\r\n . \r\n","description":"","footnote":"","page_name":" 7337 ","page_number":637},
  {"content":"\r\n . \r\n","description":"","footnote":"","page_name":" 7338 ","page_number":638},
  {"content":"\r\n . \r\n","description":"","footnote":"","page_name":" 7339 ","page_number":639},
  {"content":"\r\n . \r\n","description":"","footnote":"","page_name":" 7340 ","page_number":640},
  {"content":"\r\n . \r\n","description":"","footnote":"","page_name":" 7341 ","page_number":641},
  {"content":"\r\n . \r\n","description":"","footnote":"","page_name":" 7342 ","page_number":642},
  {"content":"\r\n . \r\n","description":"","footnote":"","page_name":" 7343 ","page_number":643},
  {"content":"\r\n . \r\n","description":"","footnote":"","page_name":" 7344 ","page_number":644},
  {"content":"\r\n . \r\n","description":"","footnote":"","page_name":" 7345 ","page_number":645},
  {"content":"\r\n . \r\n","description":"","footnote":"","page_name":" 7346 ","page_number":646},
  {"content":"\r\n . \r\n","description":"","footnote":"","page_name":" 7347 ","page_number":647},
  {"content":"\r\n . \r\n","description":"","footnote":"","page_name":" 7348 ","page_number":648},
  {"content":"\r\n . \r\n","description":"","footnote":"","page_name":" 7349 ","page_number":649},
  {"content":"\r\n . \r\n","description":"","footnote":"","page_name":" 7350 ","page_number":650},
  {"content":"\r\n . \r\n","description":"","footnote":"","page_name":" 7351 ","page_number":651},
  {"content":"\r\n . \r\n","description":"","footnote":"","page_name":" 7352 ","page_number":652},
  {"content":"\r\n . \r\n","description":"","footnote":"","page_name":" 7353 ","page_number":653},
  {"content":"\r\n . \r\n","description":"","footnote":"","page_name":" 7354 ","page_number":654},
  {"content":"\r\n . \r\n","description":"","footnote":"","page_name":" 7355 ","page_number":655},
  {"content":"\r\n . \r\n","description":"","footnote":"","page_name":" 7356 ","page_number":656},
  {"content":"\r\n . \r\n","description":"","footnote":"","page_name":" 7357 ","page_number":657},
  {"content":"\r\n . \r\n","description":"","footnote":"","page_name":" 7358 ","page_number":658},
  {"content":"\r\n . \r\n","description":"","footnote":"","page_name":" 7359 ","page_number":659},
  {"content":"\r\n . \r\n","description":"","footnote":"","page_name":" 7360 ","page_number":660},
  {"content":"\r\n . \r\n","description":"","footnote":"","page_name":" 7361 ","page_number":661},
  {"content":"\r\n . \r\n","description":"","footnote":"","page_name":" 7362 ","page_number":662},
  {"content":"\r\n . \r\n","description":"","footnote":"","page_name":" 7363 ","page_number":663},
  {"content":"\r\n . \r\n","description":"","footnote":"","page_name":" 7364 ","page_number":664},
  {"content":"\r\n . \r\n","description":"","footnote":"","page_name":" 7365 ","page_number":665},
  {"content":"\r\n . \r\n","description":"","footnote":"","page_name":" 7366 ","page_number":666},
  {"content":"\r\n . \r\n","description":"","footnote":"","page_name":" 7367 ","page_number":667},
  {"content":"\r\n . \r\n","description":"","footnote":"","page_name":" 7368 ","page_number":668},
  {"content":"\r\n . \r\n","description":"","footnote":"","page_name":" 7369 ","page_number":669},
  {"content":"\r\n . \r\n","description":"","footnote":"","page_name":" 7370 ","page_number":670},
  {"content":"\r\n . \r\n","description":"","footnote":"","page_name":" 7371 ","page_number":671},
  {"content":"\r\n . \r\n","description":"","footnote":"","page_name":" 7372 ","page_number":672},
  {"content":"\r\n . \r\n","description":"","footnote":"","page_name":" 7373 ","page_number":673},
  {"content":"\r\n . \r\n","description":"","footnote":"","page_name":" 7374 ","page_number":674},
  {"content":"\r\n . \r\n","description":"","footnote":"","page_name":" 7375 ","page_number":675},
  {"content":"\r\n . \r\n","description":"","footnote":"","page_name":" 7376 ","page_number":676},
  {"content":"\r\n . \r\n","description":"","footnote":"","page_name":" 7377 ","page_number":677},
  {"content":"\r\n . \r\n","description":"","footnote":"","page_name":" 7378 ","page_number":678},
  {"content":"\r\n . \r\n","description":"","footnote":"","page_name":" 7379 ","page_number":679},
  {"content":"\r\n . \r\n","description":"","footnote":"","page_name":" 7380 ","page_number":680},
  {"content":"\r\n . \r\n","description":"","footnote":"","page_name":" 7381 ","page_number":681},
  {"content":"\r\n . \r\n","description":"","footnote":"","page_name":" 7382 ","page_number":682},
  {"content":"\r\n . \r\n","description":"","footnote":"","page_name":" 7383 ","page_number":683},
  {"content":"\r\n . \r\n","description":"","footnote":"","page_name":" 7384 ","page_number":684},
  {"content":"\r\n . \r\n","description":"","footnote":"","page_name":" 7385 ","page_number":685},
  {"content":"\r\n . \r\n","description":"","footnote":"","page_name":" 7386 ","page_number":686},
  {"content":"\r\n . \r\n","description":"","footnote":"","page_name":" 7387 ","page_number":687},
  {"content":"\r\n . \r\n","description":"","footnote":"","page_name":" 7388 ","page_number":688},
  {"content":"\r\n . \r\n","description":"","footnote":"","page_name":" 7389 ","page_number":689},
  {"content":"\r\n . \r\n","description":"","footnote":"","page_name":" 7390 ","page_number":690},
  {"content":"\r\n . \r\n","description":"","footnote":"","page_name":" 7391 ","page_number":691},
  {"content":"\r\n . \r\n","description":"","footnote":"","page_name":" 7392 ","page_number":692},
  {"content":"\r\n . \r\n","description":"","footnote":"","page_name":" 7393 ","page_number":693},
  {"content":"\r\n . \r\n","description":"","footnote":"","page_name":" 7394 ","page_number":694},
  {"content":"\r\n . \r\n","description":"","footnote":"","page_name":" 7395 ","page_number":695},
  {"content":"\r\n . \r\n","description":"","footnote":"","page_name":" 7396 ","page_number":696},
  {"content":"\r\n . \r\n","description":"","footnote":"","page_name":" 7397 ","page_number":697},
  {"content":"\r\n . \r\n","description":"","footnote":"","page_name":" 7398 ","page_number":698},
  {"content":"\r\n . \r\n","description":"","footnote":"","page_name":" 7399 ","page_number":699},
  {"content":"\r\n . \r\n","description":"","footnote":"","page_name":" 7400 ","page_number":700},
  {"content":"\r\n . \r\n","description":"","footnote":"","page_name":" 7401 ","page_number":701},
  {"content":"\r\n . \r\n","description":"","footnote":"","page_name":" 7402 ","page_number":702},
  {"content":"\r\n . \r\n","description":"","footnote":"","page_name":" 7403 ","page_number":703},
  {"content":"\r\n . \r\n","description":"","footnote":"","page_name":" 7404 ","page_number":704},
  {"content":"\r\n . \r\n","description":"","footnote":"","page_name":" 7405 ","page_number":705},
  {"content":"\r\n . \r\n","description":"","footnote":"","page_name":" 7406 ","page_number":706},
  {"content":"\r\n . \r\n","description":"","footnote":"","page_name":" 7407 ","page_number":707},
  {"content":"\r\n . \r\n","description":"","footnote":"","page_name":" 7408 ","page_number":708},
  {"content":"\r\n . \r\n","description":"","footnote":"","page_name":" 7409 ","page_number":709},
  {"content":"\r\n . \r\n","description":"","footnote":"","page_name":" 7410 ","page_number":710},
  {"content":"\r\n . \r\n","description":"","footnote":"","page_name":" 7411 ","page_number":711},
  {"content":"\r\n . \r\n","description":"","footnote":"","page_name":" 7412 ","page_number":712},
  {"content":"\r\n . \r\n","description":"","footnote":"","page_name":" 7413 ","page_number":713},
  {"content":"\r\n . \r\n","description":"","footnote":"","page_name":" 7414 ","page_number":714},
  {"content":"\r\n . \r\n","description":"","footnote":"","page_name":" 7415 ","page_number":715},
  {"content":"\r\n . \r\n","description":"","footnote":"","page_name":" 7416 ","page_number":716},
  {"content":"\r\n . \r\n","description":"","footnote":"","page_name":" 7417 ","page_number":717},
  {"content":"\r\n . \r\n","description":"","footnote":"","page_name":" 7418 ","page_number":718},
  {"content":"\r\n . \r\n","description":"","footnote":"","page_name":" 7419 ","page_number":719},
  {"content":"\r\n . \r\n","description":"","footnote":"","page_name":" 7420 ","page_number":720},
  {"content":"\r\n . \r\n","description":"","footnote":"","page_name":" 7421 ","page_number":721},
  {"content":"\r\n . \r\n","description":"","footnote":"","page_name":" 7422 ","page_number":722},
  {"content":"\r\n . \r\n","description":"","footnote":"","page_name":" 7423 ","page_number":723},
  {"content":"\r\n . \r\n","description":"","footnote":"","page_name":" 7424 ","page_number":724},
  {"content":"\r\n . \r\n","description":"","footnote":"","page_name":" 7425 ","page_number":725},
  {"content":"\r\n . \r\n","description":"","footnote":"","page_name":" 7426 ","page_number":726},
  {"content":"\r\n . \r\n","description":"","footnote":"","page_name":" 7427 ","page_number":727},
  {"content":"\r\n . \r\n","description":"","footnote":"","page_name":" 7428 ","page_number":728},
  {"content":"\r\n . \r\n","description":"","footnote":"","page_name":" 7429 ","page_number":729},
  {"content":"\r\n . \r\n","description":"","footnote":"","page_name":" 7430 ","page_number":730},
  {"content":"\r\n . \r\n","description":"","footnote":"","page_name":" 7431 ","page_number":731},
  {"content":"\r\n . \r\n","description":"","footnote":"","page_name":" 7432 ","page_number":732},
  {"content":"\r\n . \r\n","description":"","footnote":"","page_name":" 7433 ","page_number":733},
  {"content":"\r\n . \r\n","description":"","footnote":"","page_name":" 7434 ","page_number":734},
  {"content":"\r\n . \r\n","description":"","footnote":"","page_name":" 7435 ","page_number":735},
  {"content":"\r\n . \r\n","description":"","footnote":"","page_name":" 7436 ","page_number":736},
  {"content":"\r\n . \r\n","description":"","footnote":"","page_name":" 7437 ","page_number":737},
  {"content":"\r\n . \r\n","description":"","footnote":"","page_name":" 7438 ","page_number":738},
  {"content":"\r\n . \r\n","description":"","footnote":"","page_name":" 7439 ","page_number":739},
  {"content":"\r\n . \r\n","description":"","footnote":"","page_name":" 7440 ","page_number":740},
  {"content":"\r\n . \r\n","description":"","footnote":"","page_name":" 7441 ","page_number":741},
  {"content":"\r\n . \r\n","description":"","footnote":"","page_name":" 7442 ","page_number":742},
  {"content":"\r\n . \r\n","description":"","footnote":"","page_name":" 7443 ","page_number":743},
  {"content":"\r\n . \r\n","description":"","footnote":"","page_name":" 7444 ","page_number":744},
  {"content":"\r\n . \r\n","description":"","footnote":"","page_name":" 7445 ","page_number":745},
  {"content":"\r\n . \r\n","description":"","footnote":"","page_name":" 7446 ","page_number":746},
  {"content":"\r\n . \r\n","description":"","footnote":"","page_name":" 7447 ","page_number":747},
  {"content":"\r\n . \r\n","description":"","footnote":"","page_name":" 7448 ","page_number":748},
  {"content":"\r\n . \r\n","description":"","footnote":"","page_name":" 7449 ","page_number":749},
  {"content":"\r\n . \r\n","description":"","footnote":"","page_name":" 7450 ","page_number":750},
  {"content":"\r\n . \r\n","description":"","footnote":"","page_name":" 7451 ","page_number":751},
  {"content":"\r\n . \r\n","description":"","footnote":"","page_name":" 7452 ","page_number":752},
  {"content":"\r\n . \r\n","description":"","footnote":"","page_name":" 7453 ","page_number":753},
  {"content":"\r\n . \r\n","description":"","footnote":"","page_name":" 7454 ","page_number":754},
  {"content":"\r\n . \r\n","description":"","footnote":"","page_name":" 7455 ","page_number":755},
  {"content":"\r\n . \r\n","description":"","footnote":"","page_name":" 7456 ","page_number":756},
  {"content":"\r\n . \r\n","description":"","footnote":"","page_name":" 7457 ","page_number":757},
  {"content":"\r\n . \r\n","description":"","footnote":"","page_name":" 7458 ","page_number":758},
  {"content":"\r\n . \r\n","description":"","footnote":"","page_name":" 7459 ","page_number":759},
  {"content":"\r\n . \r\n","description":"","footnote":"","page_name":" 7460 ","page_number":760},
  {"content":"\r\n . \r\n","description":"","footnote":"","page_name":" 7461 ","page_number":761},
  {"content":"\r\n . \r\n","description":"","footnote":"","page_name":" 7462 ","page_number":762},
  {"content":"\r\n . \r\n","description":"","footnote":"","page_name":" 7463 ","page_number":763},
  {"content":"\r\n . \r\n","description":"","footnote":"","page_name":" 7464 ","page_number":764},
  {"content":"\r\n . \r\n","description":"","footnote":"","page_name":" 7465 ","page_number":765},
  {"content":"\r\n . \r\n","description":"","footnote":"","page_name":" 7466 ","page_number":766},
  {"content":"\r\n . \r\n","description":"","footnote":"","page_name":" 7467 ","page_number":767},
  {"content":"\r\n . \r\n","description":"","footnote":"","page_name":" 7468 ","page_number":768},
  {"content":"\r\n . \r\n","description":"","footnote":"","page_name":" 7469 ","page_number":769},
  {"content":"\r\n . \r\n","description":"","footnote":"","page_name":" 7470 ","page_number":770},
  {"content":"\r\n . \r\n","description":"","footnote":"","page_name":" 7471 ","page_number":771},
  {"content":"\r\n . \r\n","description":"","footnote":"","page_name":" 7472 ","page_number":772},
  {"content":"\r\n . \r\n","description":"","footnote":"","page_name":" 7473 ","page_number":773},
  {"content":"\r\n . \r\n","description":"","footnote":"","page_name":" 7474 ","page_number":774},
  {"content":"\r\n . \r\n","description":"","footnote":"","page_name":" 7475 ","page_number":775},
  {"content":"\r\n . \r\n","description":"","footnote":"","page_name":" 7476 ","page_number":776},
  {"content":"\r\n . \r\n","description":"","footnote":"","page_name":" 7477 ","page_number":777},
  {"content":"\r\n . \r\n","description":"","footnote":"","page_name":" 7478 ","page_number":778},
  {"content":"\r\n . \r\n","description":"","footnote":"","page_name":" 7479 ","page_number":779},
  {"content":"\r\n . \r\n","description":"","footnote":"","page_name":" 7480 ","page_number":780},
  {"content":"\r\n . \r\n","description":"","footnote":"","page_name":" 7481 ","page_number":781},
  {"content":"\r\n . \r\n","description":"","footnote":"","page_name":" 7482 ","page_number":782},
  {"content":"\r\n . \r\n","description":"","footnote":"","page_name":" 7483 ","page_number":783},
  {"content":"\r\n . \r\n","description":"","footnote":"","page_name":" 7484 ","page_number":784},
  {"content":"\r\n . \r\n","description":"","footnote":"","page_name":" 7485 ","page_number":785},
  {"content":"\r\n . \r\n","description":"","footnote":"","page_name":" 7486 ","page_number":786},
  {"content":"\r\n . \r\n","description":"","footnote":"","page_name":" 7487 ","page_number":787},
  {"content":"\r\n . \r\n","description":"","footnote":"","page_name":" 7488 ","page_number":788},
  {"content":"\r\n . \r\n","description":"","footnote":"","page_name":" 7489 ","page_number":789},
  {"content":"\r\n . \r\n","description":"","footnote":"","page_name":" 7490 ","page_number":790},
  {"content":"\r\n . \r\n","description":"","footnote":"","page_name":" 7491 ","page_number":791},
  {"content":"\r\n . \r\n","description":"","footnote":"","page_name":" 7492 ","page_number":792},
  {"content":"\r\n . \r\n","description":"","footnote":"","page_name":" 7493 ","page_number":793},
  {"content":"\r\n . \r\n","description":"","footnote":"","page_name":" 7494 ","page_number":794},
  {"content":"\r\n . \r\n","description":"","footnote":"","page_name":" 7495 ","page_number":795},
  {"content":"\r\n . \r\n","description":"","footnote":"","page_name":" 7496 ","page_number":796},
  {"content":"\r\n . \r\n","description":"","footnote":"","page_name":" 7497 ","page_number":797},
  {"content":"\r\n . \r\n","description":"","footnote":"","page_name":" 7498 ","page_number":798},
  {"content":"\r\n . \r\n","description":"","footnote":"","page_name":" 7499 ","page_number":799},
  {"content":"\r\n . \r\n","description":"","footnote":"","page_name":" 7500 ","page_number":800},
  {"content":"\r\n . \r\n","description":"","footnote":"","page_name":" 7501 ","page_number":801},
  {"content":"\r\n . \r\n","description":"","footnote":"","page_name":" 7502 ","page_number":802},
  {"content":"\r\n . \r\n","description":"","footnote":"","page_name":" 7503 ","page_number":803},
  {"content":"\r\n . \r\n","description":"","footnote":"","page_name":" 7504 ","page_number":804},
  {"content":"\r\n . \r\n","description":"","footnote":"","page_name":" 7505 ","page_number":805},
  {"content":"\r\n . \r\n","description":"","footnote":"","page_name":" 7506 ","page_number":806},
  {"content":"\r\n . \r\n","description":"","footnote":"","page_name":" 7507 ","page_number":807},
  {"content":"\r\n . \r\n","description":"","footnote":"","page_name":" 7508 ","page_number":808},
  {"content":"\r\n . \r\n","description":"","footnote":"","page_name":" 7509 ","page_number":809},
  {"content":"\r\n . \r\n","description":"","footnote":"","page_name":" 7510 ","page_number":810},
  {"content":"\r\n . \r\n","description":"","footnote":"","page_name":" 7511 ","page_number":811},
  {"content":"\r\n . \r\n","description":"","footnote":"","page_name":" 7512 ","page_number":812},
  {"content":"\r\n . \r\n","description":"","footnote":"","page_name":" 7513 ","page_number":813},
  {"content":"\r\n . \r\n","description":"","footnote":"","page_name":" 7514 ","page_number":814},
  {"content":"\r\n . \r\n","description":"","footnote":"","page_name":" 7515 ","page_number":815},
  {"content":"\r\n . \r\n","description":"","footnote":"","page_name":" 7516 ","page_number":816},
  {"content":"\r\n . \r\n","description":"","footnote":"","page_name":" 7517 ","page_number":817},
  {"content":"\r\n . \r\n","description":"","footnote":"","page_name":" 7518 ","page_number":818},
  {"content":"\r\n . \r\n","description":"","footnote":"","page_name":" 7519 ","page_number":819},
  {"content":"\r\n . \r\n","description":"","footnote":"","page_name":" 7520 ","page_number":820},
  {"content":"\r\n . \r\n","description":"","footnote":"","page_name":" 7521 ","page_number":821},
  {"content":"\r\n . \r\n","description":"","footnote":"","page_name":" 7522 ","page_number":822},
  {"content":"\r\n . \r\n","description":"","footnote":"","page_name":" 7523 ","page_number":823},
  {"content":"\r\n . \r\n","description":"","footnote":"","page_name":" 7524 ","page_number":824},
  {"content":"\r\n . \r\n","description":"","footnote":"","page_name":" 7525 ","page_number":825},
  {"content":"\r\n . \r\n","description":"","footnote":"","page_name":" 7526 ","page_number":826},
  {"content":"\r\n . \r\n","description":"","footnote":"","page_name":" 7527 ","page_number":827},
  {"content":"\r\n . \r\n","description":"","footnote":"","page_name":" 7528 ","page_number":828},
  {"content":"\r\n . \r\n","description":"","footnote":"","page_name":" 7529 ","page_number":829},
  {"content":"\r\n . \r\n","description":"","footnote":"","page_name":" 7530 ","page_number":830},
  {"content":"\r\n . \r\n","description":"","footnote":"","page_name":" 7531 ","page_number":831},
  {"content":"\r\n . \r\n","description":"","footnote":"","page_name":" 7532 ","page_number":832},
  {"content":"\r\n . \r\n","description":"","footnote":"","page_name":" 7533 ","page_number":833},
  {"content":"\r\n . \r\n","description":"","footnote":"","page_name":" 7534 ","page_number":834},
  {"content":"\r\n . \r\n","description":"","footnote":"","page_name":" 7535 ","page_number":835},
  {"content":"\r\n . \r\n","description":"","footnote":"","page_name":" 7536 ","page_number":836},
  {"content":"\r\n . \r\n","description":"","footnote":"","page_name":" 7537 ","page_number":837},
  {"content":"\r\n . \r\n","description":"","footnote":"","page_name":" 7538 ","page_number":838},
  {"content":"\r\n . \r\n","description":"","footnote":"","page_name":" 7539 ","page_number":839},
  {"content":"\r\n . \r\n","description":"","footnote":"","page_name":" 7540 ","page_number":840},
  {"content":"\r\n . \r\n","description":"","footnote":"","page_name":" 7541 ","page_number":841},
  {"content":"\r\n . \r\n","description":"","footnote":"","page_name":" 7542 ","page_number":842},
  {"content":"\r\n . \r\n","description":"","footnote":"","page_name":" 7543 ","page_number":843},
  {"content":"\r\n . \r\n","description":"","footnote":"","page_name":" 7544 ","page_number":844},
  {"content":"\r\n . \r\n","description":"","footnote":"","page_name":" 7545 ","page_number":845},
  {"content":"\r\n . \r\n","description":"","footnote":"","page_name":" 7546 ","page_number":846},
  {"content":"\r\n . \r\n","description":"","footnote":"","page_name":" 7547 ","page_number":847},
  {"content":"\r\n . \r\n","description":"","footnote":"","page_name":" 7548 ","page_number":848},
  {"content":"\r\n . \r\n","description":"","footnote":"","page_name":" 7549 ","page_number":849},
  {"content":"\r\n . \r\n","description":"","footnote":"","page_name":" 7550 ","page_number":850},
  {"content":"\r\n . \r\n","description":"","footnote":"","page_name":" 7551 ","page_number":851},
  {"content":"\r\n . \r\n","description":"","footnote":"","page_name":" 7552 ","page_number":852},
  {"content":"\r\n . \r\n","description":"","footnote":"","page_name":" 7553 ","page_number":853},
  {"content":"\r\n . \r\n","description":"","footnote":"","page_name":" 7554 ","page_number":854},
  {"content":"\r\n . \r\n","description":"","footnote":"","page_name":" 7555 ","page_number":855},
  {"content":"\r\n . \r\n","description":"","footnote":"","page_name":" 7556 ","page_number":856},
  {"content":"\r\n . \r\n","description":"","footnote":"","page_name":" 7557 ","page_number":857},
  {"content":"\r\n . \r\n","description":"","footnote":"","page_name":" 7558 ","page_number":858},
  {"content":"\r\n . \r\n","description":"","footnote":"","page_name":" 7559 ","page_number":859},
  {"content":"\r\n . \r\n","description":"","footnote":"","page_name":" 7560 ","page_number":860},
  {"content":"\r\n . \r\n","description":"","footnote":"","page_name":" 7561 ","page_number":861},
  {"content":"\r\n . \r\n","description":"","footnote":"","page_name":" 7562 ","page_number":862},
  {"content":"\r\n . \r\n","description":"","footnote":"","page_name":" 7563 ","page_number":863},
  {"content":"\r\n . \r\n","description":"","footnote":"","page_name":" 7564 ","page_number":864},
  {"content":"\r\n . \r\n","description":"","footnote":"","page_name":" 7565 ","page_number":865},
  {"content":"\r\n . \r\n","description":"","footnote":"","page_name":" 7566 ","page_number":866},
  {"content":"\r\n . \r\n","description":"","footnote":"","page_name":" 7567 ","page_number":867},
  {"content":"\r\n . \r\n","description":"","footnote":"","page_name":" 7568 ","page_number":868},
  {"content":"\r\n . \r\n","description":"","footnote":"","page_name":" 7569 ","page_number":869},
  {"content":"\r\n . \r\n","description":"","footnote":"","page_name":" 7570 ","page_number":870},
  {"content":"\r\n . \r\n","description":"","footnote":"","page_name":" 7571 ","page_number":871},
  {"content":"\r\n . \r\n","description":"","footnote":"","page_name":" 7572 ","page_number":872},
  {"content":"\r\n . \r\n","description":"","footnote":"","page_name":" 7573 ","page_number":873},
  {"content":"\r\n . \r\n","description":"","footnote":"","page_name":" 7574 ","page_number":874},
  {"content":"\r\n . \r\n","description":"","footnote":"","page_name":" 7575 ","page_number":875},
  {"content":"\r\n . \r\n","description":"","footnote":"","page_name":" 7576 ","page_number":876},
  {"content":"\r\n . \r\n","description":"","footnote":"","page_name":" 7577 ","page_number":877},
  {"content":"\r\n . \r\n","description":"","footnote":"","page_name":" 7578 ","page_number":878},
  {"content":"\r\n . \r\n","description":"","footnote":"","page_name":" 7579 ","page_number":879},
  {"content":"\r\n . \r\n","description":"","footnote":"","page_name":" 7580 ","page_number":880},
  {"content":"\r\n . \r\n","description":"","footnote":"","page_name":" 7581 ","page_number":881},
  {"content":"\r\n . \r\n","description":"","footnote":"","page_name":" 7582 ","page_number":882},
  {"content":"\r\n . \r\n","description":"","footnote":"","page_name":" 7583 ","page_number":883},
  {"content":"\r\n . \r\n","description":"","footnote":"","page_name":" 7584 ","page_number":884},
  {"content":"\r\n . \r\n","description":"","footnote":"","page_name":" 7585 ","page_number":885},
  {"content":"\r\n . \r\n","description":"","footnote":"","page_name":" 7586 ","page_number":886},
  {"content":"\r\n . \r\n","description":"","footnote":"","page_name":" 7587 ","page_number":887},
  {"content":"\r\n . \r\n","description":"","footnote":"","page_name":" 7588 ","page_number":888},
  {"content":"\r\n . \r\n","description":"","footnote":"","page_name":" 7589 ","page_number":889},
  {"content":"\r\n . \r\n","description":"","footnote":"","page_name":" 7590 ","page_number":890},
  {"content":"\r\n . \r\n","description":"","footnote":"","page_name":" 7591 ","page_number":891},
  {"content":"\r\n . \r\n","description":"","footnote":"","page_name":" 7592 ","page_number":892},
  {"content":"\r\n . \r\n","description":"","footnote":"","page_name":" 7593 ","page_number":893},
  {"content":"\r\n . \r\n","description":"","footnote":"","page_name":" 7594 ","page_number":894},
  {"content":"\r\n . \r\n","description":"","footnote":"","page_name":" 7595 ","page_number":895},
  {"content":"\r\n . \r\n","description":"","footnote":"","page_name":" 7596 ","page_number":896},
  {"content":"\r\n . \r\n","description":"","footnote":"","page_name":" 7597 ","page_number":897},
  {"content":"\r\n . \r\n","description":"","footnote":"","page_name":" 7598 ","page_number":898},
  {"content":"\r\n . \r\n","description":"","footnote":"","page_name":" 7599 ","page_number":899},
  {"content":"\r\n . \r\n","description":"","footnote":"","page_name":" 7600 ","page_number":900},
  {"content":"\r\n . \r\n","description":"","footnote":"","page_name":" 7601 ","page_number":901},
  {"content":"\r\n . \r\n","description":"","footnote":"","page_name":" 7602 ","page_number":902},
  {"content":"\r\n . \r\n","description":"","footnote":"","page_name":" 7603 ","page_number":903},
  {"content":"\r\n . \r\n","description":"","footnote":"","page_name":" 7604 ","page_number":904},
  {"content":"\r\n . \r\n","description":"","footnote":"","page_name":" 7605 ","page_number":905},
  {"content":"\r\n . \r\n","description":"","footnote":"","page_name":" 7606 ","page_number":906},
  {"content":"\r\n . \r\n","description":"","footnote":"","page_name":" 7607 ","page_number":907},
  {"content":"\r\n . \r\n","description":"","footnote":"","page_name":" 7608 ","page_number":908},
  {"content":"\r\n . \r\n","description":"","footnote":"","page_name":" 7609 ","page_number":909},
  {"content":"\r\n . \r\n","description":"","footnote":"","page_name":" 7610 ","page_number":910},
  {"content":"\r\n . \r\n","description":"","footnote":"","page_name":" 7611 ","page_number":911},
  {"content":"\r\n . \r\n","description":"","footnote":"","page_name":" 7612 ","page_number":912},
  {"content":"\r\n . \r\n","description":"","footnote":"","page_name":" 7613 ","page_number":913},
  {"content":"\r\n . \r\n","description":"","footnote":"","page_name":" 7614 ","page_number":914},
  {"content":"\r\n . \r\n","description":"","footnote":"","page_name":" 7615 ","page_number":915},
  {"content":"\r\n . \r\n","description":"","footnote":"","page_name":" 7616 ","page_number":916},
  {"content":"\r\n . \r\n","description":"","footnote":"","page_name":" 7617 ","page_number":917},
  {"content":"\r\n . \r\n","description":"","footnote":"","page_name":" 7618 ","page_number":918},
  {"content":"\r\n . \r\n","description":"","footnote":"","page_name":" 7619 ","page_number":919},
  {"content":"\r\n . \r\n\r\n","description":"","footnote":"","page_name":" 7620 ","page_number":920}
  ]