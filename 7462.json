[
  {"content":"\r\n\r\nبسم الله الرحمن الرحيم\r\nتحليلى از زندگانى سياسى\r\nامام حسن مجتبى عليه السلام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبرگزيده كتاب سال دانشجويى\r\n1374\r\nمركز انتشارات دفتر تبليغات اسلامى حوزه علميه قم : 555\r\nمسلسل انتشار : 1037\r\nشابك 2 - 324 - 424 - 964 ISBN\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nدفتر تبليغات اسلامى حوزه علميه قم مركز انتشارات\r\nتحليلى از زندگى سياسى\r\nامام حسن مجتبى عليه السلام\r\nويرايش دوم\r\nسيد جعفر مرتضى عاملى\r\nترجمه محمد سپهرى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nفهرستنويسى پيش از انتشار : مركز انتشارات دفتر تبليغات اسلامى\r\nعاملى ، سيد جعفر مرتضى ، 1364 ق -\r\nتحليلى از زندگى سياسى امام حسن مجتبى عليه السلام / سيد جعقر مرتضى عاملى : ترجمه ، محمد سپهرى - ويرايش دوم - قم : دفتر تبليغات اسلامى حوزه علميه قم ، مركز انتشارات ، 1376 .\r\n256 ص - ( دفتر تبليغات اسلامى حوزه علميه قم ، مركز انتشارات : 555 )\r\nكتابنامه : ص 243 - 256 : همچنين به صورت زير نويس .\r\nاين اثر ترجمه اى است از ( الحياة السياسية للامام الحسن عليه السلام )\r\nچاپ اول : 1369 .\r\n1 . حسن بن علي عليه السلام ، امام دوم ، 3 - 50 ق .\r\n2 . اسلام - تاريخ - از آغاز تا قرن 50 ق .\r\nالف . سپهرى ، محمد ، 1344 - مترجم . ب . دفتر تبليغات اسلامى حوزه علميه قم ، مركز انتشارات .\r\nج . عنوان .\r\n3 ت 2 ع / 6 / 40 bp\r\n952 / 297\r\nدفتر تبليغات اسلامى حوزه عليمه قم\r\nمركز انتشارات\r\nتحليلى از زندگانى سياسى امام حسن مجتبى عليه السلام\r\nتويسنده : سيد جعفر مرتضى عاملى\r\nمترجم : محمد سپهرى\r\nحروفچينى ، صفحه آرايى و نشر : مركز انتشارات دفتر تبليغات اسلامى\r\nليتو گرافى ، چاپ وصحافى : چاپخانه دفتر تبليغات اسلامى\r\nنوبت چاپ : سوم / پاييز 1376\r\nتعداد : 3000\r\nقيمت : 650 تومان\r\nحق چاپ براى ناشر محفوظ است\r\nنشانى : قم ، خيابان شهداء ( صفائيه ) مركز انتشارات دفتر تبليغات اسلامى حوزه علميه قم ، ص پ 917 ، تلفن : 7 - 742155 ، نمابر : 742154 ، پخش : 743426\r\nPrinted in the islamic republic of iran\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nيادداشت مترجم بر چاپ سوم 9\r\nمقدّمهء مترجم 11\r\nپيش گفتار 19\r\nسياست چيست ؟ 21\r\nفصل اوّل :\r\nزندگانى سياسى امام حسن عليه السّلام در عهد رسول خدا صلّى اللّه عليه و آله سرآغاز 25\r\nپيامبر اكرم صلّى اللّه عليه و آله و آيندهء امت اسلامى 26\r\n1 . عاطفهء پيامبر بيانگر موضع اوست 32\r\n2 . داستان مباهله 35\r\n1 . نمونهء زنده 39\r\n2 . برنامه‌ريزى در خدمت رسالت 41\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n3 . سياست‌هاى شوم 44\r\nبازگشت به آغاز 47\r\nمقابله و مبارزه با توطئهء زشت 55\r\nنمونه‌هاى تاريخى مهم 56\r\nبعضى از موضع‌گيرىهاى امام حسن عليه السّلام 60\r\nموضع‌گيرىهاى ديگرى از ائمه و ذريّهء طاهرين آنها 65\r\nقدم به قدم به دنبال رسول خدا صلّى اللّه عليه و آله 68\r\n3 . گواهى حسنين عليهما السّلام و نوشتهء ثقيف 71\r\n4 . بيعت رضوان 73\r\nحسن و حسين عليهما السّلام امامند و پيشوا 77\r\nفصل دوم :\r\nزندگانى سياسى امام حسن عليه السّلام در عهد شيخين حسنين عليهما السّلام و فدك 85\r\nنقشهء شگفت‌انگيز 88\r\nسفارش على عليه السّلام 125\r\nوصيّت امام حسن عليه السّلام 127\r\nتشريع كنندگان جديد ، يا پيغمبران كوچك 128\r\nمبارزهء ائمه عليهم السّلام با توطئه شوم 133\r\nموضع امام حسين عليه السّلام 144\r\nحسنين و اذان بلال 146\r\nامام حسن عليه السّلام و پرسش‌هاى مرد بيابانگرد 147\r\nسهم‌بندى بيت المال 154\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nامام حسن عليه السّلام در شورا 156\r\nفصل سوم :\r\nزندگانى سياسى امام حسن عليه السّلام : در عهد عثمان امام حسن عليه السّلام در وداع با ابو ذر 163\r\nشركت امام حسن عليه السّلام در فتوحات 167\r\nتفسير و توجيه 168\r\nنظر درست 170\r\n1 . آثار فتوحات بر مردمى كه سرزمينشان فتح مىشد 170\r\n2 . آثار فتوحات بر فاتحان 179\r\n3 . ائمه عليهم السّلام و فتوحات اسلامى 192\r\nامام حسن عليه السّلام و محاصرهء عثمان 201\r\nمعاويه ، قاتل عثمان 208\r\nزخمى شدن امام حسن عليه السّلام در دفاع از عثمان ! 215\r\nموضع قوى و نيرومند امام حسن عليه السّلام 218\r\nآيا امام حسن عليه السّلام عثمانى بود ؟ ! 222\r\nسخن پايانى 241\r\nكتابنامه 243\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nيادداشت مترجم بر چاپ سوم\r\nكتاب تحليلى از زندگانى سياسى امام حسن مجتبى عليه السّلام تا كنون دو بار چاپ شده است ؛ چاپ اوّل در سال 1369 و چاپ دوم در سال 1372 ؛ اينك چاپ سوم كتاب را با تجديد نظر و تحرير نو و حروفچينى دوباره تقديم خوانندگان ارجمند مىكنم .\r\nترجمهء كتاب در سال 1374 از سوى جهاد دانشگاهى كشور در دومين دورهء انتخاب كتاب سال دانشجويى در بخش ترجمه به عنوان كتاب برگزيدهء دانشجويى معرفى شد .\r\nاميدوارم چاپ جديد كتاب ، مورد پسند خوانندگان ارجمند قرار گيرد و مترجم را از ارشادها و راهنمايىهاى ارزندهء خود محروم نسازند .\r\n15 رمضان 1416 ه . ق .\r\nميلاد مسعود امام حسن مجتبى عليه السّلام\r\nتهران ، محمد سپهرى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمهء مترجم\r\nسيره‌نويسان و تاريخ‌نگاران معمولا در كتاب‌هاى خود به نقل حوادث و تاريخ وقايع و زندگى بزرگان و اقوام بسنده كرده‌اند و كمتر مايل بودند به تجزيه و تحليل آن بپردازند ، و به جرأت مىتوان گفت كه اصولا به اين مسأله توجّهى نداشته‌اند ، مگر عده‌اى انگشت شمار كه در لابه‌لاى بحث‌هاى خويش گاه‌وبيگاه بدان پرداخته و از بعد ديگرى به مسأله نگريسته‌اند .\r\nمشهور آن است كه اولين سيرهء رسول اكرم صلّى اللّه عليه و آله را محمّد بن اسحاق ( م 150 ه . ق . ) از نسل سوم تدوين كنندگان مغازى و سير در مدينه ، نوشت و پس از او عبد الملك بن هشام ( م 213 يا 218 ه . ق . ) با حذف‌ها و زيادت‌هايى آن را تهذيب كرد . وى در كتاب خود تنها به ذكر وقايع و حوادث اكتفا كرد ؛ سيره‌نويسان بعدى هم همين راه را ادامه دادند و بر مطالب وى چيزهايى اضافه كردند . آنچه مسلّم است اين كه كمتر به تجزيه و تحليل محتوا و بررسى وقايع پرداختند و اصولا ميل نداشتند تحقيق كنند كه چرا فلان واقعه رخ داد و چرا فلان حادثه به وقوع پيوست ، و يا چه علل و اسبابى باعث گرديد تا فلان خاندان روى كار آيد ، و يا چه عواملى موجب شد تا فلان سلسله\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمنقرض شود ، و يا چه مسائلى سبب گرديد تا مسلمانان با اهل بيت پيامبر عليهم السّلام چنان برخوردى داشته باشند كه در تاريخ مشهور است ؛ البته در اين باره در كتاب‌هاى كلامى شيعه تا حدودى بحث شده است ، اما در كتب تاريخى بدان نپرداخته‌اند .\r\nبه هر حال بايد در يك كلمه گفت كه براى پاسخ به پرسش « چرا » ، روى خوش نشان ندادند و از كنار مسائل به سادگى و با اغماض گذشتند ؛ شايد هم بنا به دلايلى كه فعلا از ديد ما پنهان است ، چنين چيزى برايشان اهميت نداشته است ، آن طور كه امروزه ما اهميت آن را به شدت احساس مىكنيم ، و يا از اهميت چندانى برخوردار نبوده است ؛ همين برايشان مهم بود كه حوادث تاريخى را يكى پس از ديگرى برشمارند و براى آيندگان - بدون كم كم‌وكاست ، همانطور كه به آنان رسيده - به ارث گذارند ، تا امروز ما به اين ميراث فرهنگى افتخار كنيم . اين جداى از سيره‌نويسان دربارى و مزدبگيران سلاطين است كه تنها به نقل وقايع اكتفا نكردند ، بلكه آن طور كه امرا و ملوك خواستند نوشتند و تنها يك سوى مسأله را ديدند ؛ اين تاريخ‌نگاران بىصلاحيت طورى تاريخ را به تصوير كشيدند كه بايد با كمال تأسف بگويم : آنچه تحت اين نام در اختيار ما قرار گرفت ، تنها و تنها تاريخ فرمانروايان و شاهانى است كه يكى پس از ديگرى بر اريكهء قدرت تكيه زدند ؛ از اين‌رو نمىتوان به صراحت حكم كرد كه اين قلم به دستان ، بىطرفانه و با كمال امانت‌دارى ، تصويرى حقيقى حتى از زندگانى همين فرمانروايان به دست داده باشند ، تا چه رسد به اين كه حقايق را آن طور كه بوده براى نسل‌هاى بعدى بيان كرده باشند ؛ شايد هم براى بيان حقايق ، آزادى نداشتند و عواملى موجب گرديد تا چنين شيوه‌اى را پيش گيرند كه فعلا بر ما پوشيده است .\r\nبه قول مؤلف محترم ، چندان تعجب‌آور نيست اگر مىبينيم كه تاريخ‌نگار به امور پست و ناچيز مىپردازد و در وصف مجلس ميگسارى يا نديمان خليفه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو سلطان ، داد سخن مىدهد و نكته‌اى را فروگذار نمىكند ، يا حوادثى را كه جز در عالم خيال و پندار نبوده ، جعل و نقل مىكند ، يا از كسانى سخن مىگويد كه قابل ذكر نيستند و يا اصلا وجود نداشته‌اند .\r\nدر عين حال مىبينيم شخصيت‌هايى را كه در تاريخ اهميت و قدر و منزلت خاصى داشتند به كلى از ياد مىبرد ، يا در بيان نقش تاريخى آنان خود را به نادانى مىزند و حوادث با اهميتى را كه از همان فرمانروا يا ديگران سر زده و در سرنوشت امت و آيندهء آنان نقش مهمى داشته و تأثير به سزايى در تغيير مسير تاريخ ايفا نموده است ، فرو مىگذارد و يا آشفته و مبهم بيان مىكند و در پرده‌اى از كتمان و ابهام در مىپيچد .\r\nكتاب حاضر از دو جهت اهميت ويژه دارد :\r\n1 . در اين تأليف ، نويسندهء گرانمايه با ديدى محققانه به تجزيه و تحليل وقايعى همت گمارده است كه به طور مستقيم يا غير مستقيم با زندگانى امام حسن عليه السّلام ارتباط دارد و در مواردى آن حضرت نقش فعالى در تكوين آن بر عهده داشته است ، مثل داستان مباهله و بيعت رضوان .\r\n2 . بر خلاف تاريخ‌نگاران و سيره‌نويسان ، به نقل حوادث و تاريخچهء زندگانى امام حسن مجتبى عليه السّلام نپرداخته ، بلكه زندگانى سياسى آن جناب را به طور دقيق تجزيه و تحليل كرده است .\r\nالبته همهء شئون زندگى امامان عليهم السّلام در رابطهء تنگاتنگ با مسائل سياسى - اجتماعى جامعه بوده و هيچ كدام به عنوان امام و رهبر معنوى امت اسلامى نمىتوانستند از سير حوادث و امور جارى مسلمانان بر كنار باشند ، مگر اين كه مصلحت اقتضا كرده باشد كه مدتى در موضوع خاصى غير از امامت به تقيه پرداخته باشند ، كه همين هم به نظر ما يك موضع‌گيرى سياسى مهم است و نبايد از نقش و اهميت مهم آن كاسته شود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبا اين حال ، مؤلف گرانقدر به بررسى جنبه‌هايى از زندگى امام عليه السّلام پرداخته كه كاملا و به طور صريح ، رنگ و بوى سياسى دارد و با نظر دقيق و تفكر عميق - كه از ويژگىهاى علمى ايشان است - نكاتى جالب و در عين حال مهم و حساس براى خوانندگان ، تجزيه و تحليل كرده است كه چه بسا تا كنون به ذهن كسى خطور نكرده است .\r\nاين همان چيزى است كه ما از فقدان آن در كتاب‌هاى تاريخى خود رنج مىبريم و تأسف مىخوريم كه چرا بايد تاريخ 1400 سالهء اسلام ، تنها نقل حوادث باشد ، آن هم نقلى كه شايد بتوان با اطمينان گفت : نمىتوان به آسانى به صحت و سقم آن پى برد ، البته همين نقل حوادث هم در جاى خود اهميت خاصى دارد كه ما از اين جهت از گذشتگان خويش ممنون هستيم .\r\nشايان ذكر است كه مؤلف ارجمند در اين كتاب ، تنها به بررسى و تحليل زندگانى سياسى حضرت مجتبى عليه السّلام در روزگار رسول اكرم صلّى اللّه عليه و آله و خلفاى سه‌گانه مىپردازد و به مطالعهء زندگانى حضرت در روزگار خلافت ظاهرى امير المؤمنين عليه السّلام و سپس دوران امامت خود آن حضرت عليه السّلام نپرداخته است . ايشان علت را كمبود فرصت و مشغله‌هاى فراوان ذكر كرده است ، كه ما اميدواريم به تحليل اين بخش از زندگانى سبط اكبر عليه السّلام و به روشنگرى در مورد وقايع اين دوره نيز اقدام نمايند ، خصوصا اين كه با حادثه‌اى مثل باشكوه‌ترين نرمش قهرمانانهء تاريخ ، يعنى صلح با معاويه مواجه هستيم . البته ايشان معتقد است كه قضيهء صلح امام حسن عليه السّلام مورد بحث پژوهشگران واقع شده و دانشمندان و تاريخ‌نگاران بدان اهتمام ورزيده‌اند و ابعاد بسيارى از شرايط و جوانب آن را بررسى كرده‌اند ، لكن ما معتقديم كه هر چند كتاب‌هاى ارزشمندى همچون صلح الحسن عليه السّلام از مرحوم شيخ راضى آل ياسين و صلح الحسن عليه السّلام از سيد محمد جواد فضل الله ، دربارهء اين حادثهء مهم تاريخ اسلام در دست داريم ، با اين حال از\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nتحليل‌هاى محققانهء ايشان بىنياز نيستيم و آرزوى ما اين است كه هر چه زودتر اين خواسته ، جامهء عمل بپوشد ، ان شاء اللّه .\r\nشكر و سپاس بىكران به درگاه ايزد منّان كه توفيق ترجمهء اين اثر ارزنده را به اين بندهء ناچيز ارزانى داشت ؛ و ما توفيقى الّا باللّه .\r\nدوم ارديبهشت ماه 1368 ه . ش .\r\nپانزدهم رمضان 1409 ه . ق .\r\nولادت امام حسن مجتبى عليه السّلام\r\nتهران ، محمد سپهرى\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\nسپاس پروردگار جهانيان را ، و درود و سلام بر محمّد و خاندان پاكش ، و لعنت و نفرين بر همهء دشمنانشان از نخستين تا آخرين ، تا برپايى روز جزا !\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nپيش گفتار\r\nزندگانى امام حسن عليه السّلام ارتباطى تنگاتنگ با زندگانى برادرش سيد الشهدا ، امام حسين عليه السّلام دارد و حتى هر كدام عضوى از ديگرى به شمار مىرود ؛ خصوصا زندگانى سياسى آن دو ، زيرا هر دو در وقوع حوادث و نيز تأثيرگذارى بر آن‌ها - چه در مرحله موضع‌گيرى و چه در مرحله نتايج و آثار - با هم شريكند .\r\nاين ارتباط منحصر نيست به دوره‌اى كه به عنوان امام ، مسئوليت رهبرى و هدايت امت اسلامى را بر عهده داشتند ، بلكه سراسر زندگانى آن دو ، حتى آن موقع را كه در دامان پرمهر و محبت جدّ بزرگوارشان پيامبر اكرم صلّى اللّه عليه و آله به سر مىبردند در بر مىگيرد ، تا چه رسد به تحولاتى كه در روزگار خلفاى ثلاثه و دوران امامت ظاهرى پدرشان امير المؤمنين على عليه السّلام در جامعهء اسلامى روى داد .\r\nما آثار مستقيم موضع‌گيرى امام حسن عليه السّلام را - حتى پس از شهادتش - در تمامى موضع‌گيرىها و حوادث دوران امام حسين عليه السّلام مشاهده مىكنيم ، چه امام به طور مستقيم مسئوليت آن را بر عهده داشت و چه به طور غير مستقيم در آن نفوذ و تأثير گذاشت « 1 » .\r\n\r\n\r\n","description":"","footnote":"\r\n( 1 ) . مانند : تربيت تنى چند از شخصيت‌هاى بزرگ ؛ سخنان و خطبه‌هاى القا شده در مناسبت‌هاى گوناگون ؛ صلح با معاويه براى حفظ كيان شيعه و رسوايى امويان و منافقان\r\n","page_name":" 19 ","page_number":19},
  {"content":"\r\n\r\nاين مسأله نه تنها به اين دليل است كه نقش هر كدام از آن دو به عنوان امام مىبايست تداوم‌بخش نقش ديگرى باشد ، بلكه علاوه بر آن ، از سويى معلول شرايطى است كه در آن مقطع زمانى با زندگانى آنان همراه بود ، و از سوى ديگر به دليل مسئوليت‌هاى خاصى بود كه در آن موقع مىبايست بر عهده بگيرند .\r\nاز اين‌رو بر كسى كه مىخواهد زندگانى سياسى يكى از آن دو را مورد مطالعه و بررسى قرار دهد ، لازم است كه زندگانى ديگرى را ناديده نگيرد و مواضع وى را در نظر داشته باشد ، و بلكه اگر مىخواهد از مسائل مؤثر در فهم عميق‌تر چيزى كه در صدد مطالعهء آن است و براى شناخت علل و اسباب و نتايج و آثار آن تلاش مىكند استفاده نمايد ، بايد در ارتباط نزديك و تنگاتنگ با آن حركت كند .\r\nما در اين بحث مختصر ، هر چند به دليل نداشتن فرصت كافى و كثرت گرفتارىها نتوانستيم - و لو تا حدودى - در اين مسير گام برداريم ، با اين وصف ، خيلى از آن فاصله نگرفته‌ايم و اگر بگوييم كه آثار و نشانه‌هاى اين حركت در بحث ما كاملا از بين نرفته و تا حدودى در آن نمايان است ، سخنى به گزاف نگفته‌ايم .\r\nدر پايان متذكر مىشوم ، اين تحليل و بررسى كوتاه خواهد توانست تا حدودى سيماى روشنى از زندگانى سياسى حضرت مجتبى عليه السّلام را ترسيم نمايد و ما را در رسيدن به تصورى هر چند محدود از بعضى جريان‌هاى سياسى در آن برههء زمانى كمك نمايد .\r\n20 / 1 / 1404 ه . ق .\r\n5 / 8 / 1362 ه . ش .\r\nجعفر مرتضى عاملى\r\n\r\n\r\n","description":"","footnote":"\r\nو برملا ساختن نيات شوم آنان كه از راه القاى سخنرانى و انجام دادن اعمال غير انسانى و غير اسلامى در صدد ضربه زدن به شيعه و اسلام حقيقى بودند .\r\n","page_name":" 20 ","page_number":20},
  {"content":"\r\n\r\n\r\nسياست چيست ؟\r\nگويند : كسى از حضرت امام حسن عليه السّلام دربارهء سياست پرسيد ، حضرت عليه السّلام فرمود :\r\n« هي ان تراعى حقوق الله و حقوق الاحياء و حقوق الاموات فاما حقوق اللّه فأداء ما طلب و الاجتناب عما نهى و أما حقوق الاحياء فهي أن تقوم بواجبك نحو اخوانك و لا تتأخر عن خدمة أمتك و أن تخلص لولي الامر ما أخلص لامّته . و أن ترفع عقيرتك في وجهه إذا حاد عن الطريق السوي و أما حقوق الأموات ، فهي أن تذكر خيراتهم ، و تتغاضى عن مساوئهم ، فان لهم ربا يحاسبهم « 1 » ؛\r\nآن [ سياست 
  ] رعايت حقوق خداوند و حقوق زندگان و حقوق مردگان است : اما\r\n\r\n\r\n","description":"","footnote":"\r\n( 1 ) . باقر شريف القرشى ، حياة الحسن عليه السّلام ، ج 1 ، ص 143 ( به نقل از : مجلهء عرفان ، ج 4 ، جزء 3 و نيز به نقل از : التذكرة المعلوفيه ، ج 9 ) ؛ على محمد دخيل ، الامام الحسن بن على ، ص 52 و 53 ؛ سيرهء ائمه اثنى عشر ، ج 1 ، ص 525 .\r\nبعضى از محقّقان و پژوهشگران را عقيده بر آن است كه اين خبر ، نقل به معناست يا هم از اساس باطل ، ليكن من متوجه راز اين حرف نشدم .\r\n","page_name":" 21 ","page_number":21},
  {"content":"\r\n\r\nحقوق خدا عبارت است از : انجام دادن آنچه امر فرموده و اجتناب از آنچه نهى نموده است ؛ حقوق زندگان عبارت است از : ايفاى وظيفه در قبال برادران دينى و درنگ نكردن در خدمت به همكيشان و اخلاص نسبت به ولى امر ، مادامىكه او نسبت به مردم اخلاص دارد و آن‌گاه كه از راه راست منحرف شود ، فريادت را در برابرش بلند كنى ؛ اما حقوق مردگان عبارت است از : ذكر خوبىهاى ايشان و خوددارى از بيان گناه و لغزش‌هاى آنان ، زيرا آنان را خدايى است كه به اعمال آنان رسيدگى خواهد كرد . »\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nفصل اوّل زندگانى سياسى امام حسن عليه السّلام در عهد رسول خدا صلّى اللّه عليه و آله\r\nپيامبر اكرم صلّى اللّه عليه و آله فرمود :\r\n« لو كان العقل رجلا لكان الحسن « 1 » ؛\r\nاگر قرار بود عقل به صورت انسانى مجسم شود ، همانا به صورت حسن جلوه مىكرد . »\r\n\r\n\r\n","description":"","footnote":"\r\n( 1 ) . فرائد السمطين ، ج 2 ، ص 68 ؛ خوارزمى ، مقتل الحسين .\r\n","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nسرآغاز\r\nبنا بر قول مشهور ، امام حسن عليه السّلام در پانزدهم ماه مبارك رمضان ، سال سوم هجرى در دوران زندگانى رسول اكرم صلّى اللّه عليه و آله متولد شد و هفت سال از عمر شريفش را در دامان پرمهر و محبت جدش سپرى كرد . اين سال‌ها اگر چه بسيار اندك بود ، اما كافى بود تا سيماى كوچكى از شخصيت پيامبر عظيم الشأن اسلام صلّى اللّه عليه و آله را در امام متبلور سازد و آن حضرت را شايستهء نشان افتخارى نمايد كه جدش به دو بخشيد ، آن‌گاه كه بر حسب روايت ، خطاب به امام حسن عليه السّلام فرمود :\r\n« أشبهت خلقى و خلقى ؛ « 1 »\r\nتو از لحاظ آفرينش و خلق و خوى ( صورت و سيرت ) مانند من هستى . »\r\n\r\n\r\n","description":"","footnote":"\r\n( 1 ) . حياة الحسن عليه السّلام ، ج 1 ، ص 29 ؛ سيرة الأئمة الاثنى عشر ، ج 1 ، ص 513 ؛ صلح الامام الحسن عليه السّلام ، ص 15 ، ( نقل از : غزالى ، احياء العلوم ) .\r\nدر اين باره رجوع كنيد به : تاريخ يعقوبى ، ج 2 ، ص 226 ؛ بحار الانوار ، ج 10 ؛ اعيان الشيعة ، ج 9 .\r\nعلامهء محقق ، على احمدى اين مطلب را از مراجع ذيل نقل كرده است :\r\nكشف الغمّه ، ص 154 ؛ الفصول المهمّه ؛ الاصابه ، ج 1 ، ص 328 ؛ كفاية الطالب ، ص 267 ؛ تهذيب تاريخ ابن عساكر ، ج 4 ، ص 202 ؛ ينابيع الموده ، ص 137 ؛ تاريخ الخلفاء ، ص 126 و 127 ؛ التنبيه و الاشراف ، ص 261 ؛ بحار الانوار ( نقل از : ارشاد مفيد ؛ روضهء كافى ؛ اعلام الورى ؛ عكبرى ؛ ترمذى ؛ شرف النبوه ) .\r\n","page_name":" 25 ","page_number":25},
  {"content":"\r\n\r\nعلامه پژوهشگر ، على احمدى مىگويد :\r\nاضافه مىكنم ، مصاحبت و همنشينى با بزرگان ، اثر روحى عظيمى بر انسان دارد ؛ كسى كه با بزرگى معاشرت كند و با شخصيت عظيمى مصاحبت داشته باشد ، آن قدر از نورش بر او مىتابد و چنان عطر معنوىاش او را در برمىگيرد كه موجب غناى نفس و تعالى ذات است .\r\nاحاديث فراوانى كه دربارهء معاشرت و انتخاب دوست وارد شده ، بر اين معنا اشاره دارد . امير المؤمنين عليه السّلام در خطبهء قاصعه در مورد همنشينى و مصاحبت خود با پيامبر اكرم صلّى اللّه عليه و آله مىفرمايد :\r\n« و لقد كنت اتبعه اتباع الفصيل اثر امّه ، يرفع لى فى كل يوم من اخلاقه علما و يأمرنى بالاقتداء . . . . » « 1 »\r\nاضافه مىكنم : رسول اكرم صلّى اللّه عليه و آله نحلهء ارزشمندى به حسنين عليهما السّلام عطا كرد ، آن‌گاه كه فرمود : « اما الحسن فان له هيبتى و سؤددى و أما الحسين فله جودى و شجاعتى « 2 » ؛ هيبت و سيادت من از براى حسن است ، و بخشش و شجاعتم از آن حسين . »\r\n\r\nپيامبر اكرم صلّى اللّه عليه و آله و آيندهء امت اسلامى\r\nرسول اكرم صلّى اللّه عليه و آله مسئوليت هدايت و سرپرستى امت را بر عهده دارد و مسئول\r\n\r\n\r\n","description":"","footnote":"\r\n( 1 ) . « من همچون سايه‌اى به دنبال آن حضرت حركت مىكردم و او هر روز نكته‌اى تازه از اخلاق نيك براى من آشكار مىساخت و مرا فرمان مىداد كه به او اقتدا كنم » . ( نهج البلاغه ، خطبهء 190 ) .\r\n( 2 ) . ر . ك : روضة الواعظين ؛ كفاية الطالب ، ص 277 ؛ حلية الاولياء ؛ تهذيب تاريخ ابن عساكر ، ج 4 ، ص 214 ؛ كشف الغمه ، ص 154 ؛ ينابيع الموده ، ص 259 ؛ بحار الانوار ( نقل از : قرب الاسناد ) ؛ اسعاف الراغبين در پاورقى نور الابصار ، ص 116 . . . . هنگامى كه اين بحث را بر علامهء احمدى عرضه كردم ، در حاشيه ، اين منابع را نوشت .\r\n","page_name":" 26 ","page_number":26},
  {"content":"\r\n\r\nتبليغ و حمايت از آيندهء رسالت و نيز وضع ضمانت‌هاى لازم در اين زمينه است .\r\nهموست كه از طريق وحى از آيندهء اين مولود جديد آگاهى دارد ، و هموست كه از همين راه مىداند كه نقش رهبرى مهمى در انتظار امام حسن عليه السّلام است و از سويى از جهت اين كه نمايندهء ارادهء الهى در پرورش و آماده‌سازى وى براى ايفاى اين نقش مهم و حساس است ، مأموريت دارد تا خود شخصا در پرورش حضرت شركت كند و دست به كار تربيت و پرورش او شود ، چه در جهت ساخت شخصيت اين نوزاد به عنوان يك انسان كامل كه ويژگىهاى انسانى خاص خود را داشته باشد ، و چه در جهت آماده كردن وى متناسب با مسئوليت‌هاى بزرگى كه در زمينهء هدايت و رهبرى امت بر عهده خواهد گرفت .\r\nاز آن جايى كه اين مسئوليت‌ها همان مسئوليت‌هايى است كه پيامبر عظيم الشأن اسلام صلّى اللّه عليه و آله بر عهده داشت ، طبيعى مىنمايد كه بايد آن كس كه جانشين وى مىگردد ، همان صفات و صلاحيت‌هايى را داشته باشد كه در شخصيت مبارك آن حضرت متجلى بود .\r\nبدين گونه بايد سخن رسول اكرم صلّى اللّه عليه و آله به امام حسن عليه السّلام را كه فرمود : « تو از لحاظ آفرينش و خلق و خوى ( صورت و سيرت ) مانند من هستى » نشان لياقت و شايستگى براى احراز اين منصب الهى ، يعنى وراثت و خلافت پيامبر اكرم صلّى اللّه عليه و آله و جانشينى وصى او ، على بن ابى طالب عليه السّلام تلقى كرد .\r\nآرى فرق نمىكند ، چه اين مسأله در ارتباط باشد با ساخت شخصيت اين نوزاد ، متناسب با مسئوليت‌هاى سنگينى كه بايد در زمينهء هدايت ، سرپرستى و رهبرى امت بر عهده گيرد ، و چه مربوط باشد به ايجاد فضاى روحى و روانى ، مناسب در ميان امت اسلامى ، كه مىبايست تسليم تلاش‌هاى بعضى از جناح‌ها در ربودن حق قانونى و مشروع امت در حفظ رهبرى الهى خويش نگردد ، يا حد اقل تحت تأثير تحريف‌ها ، هوچيگرىها و شايعات و حتى فعاليت‌هايى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nقرار نگيرد كه براى از بين بردن مبانى و اصول اساسى بينش اعتقادى و سياسى امت مسلمان صورت مىگيرد ، و از سويى اسلام سعى دارد آن را در انديشه و شعور امت اسلامى تعميق و ترسيخ كند .\r\nاز اينجاست كه درمىيابيم چه رازى در اين مطلب نهفته است و پيامبر صلّى اللّه عليه و آله چه هدفى را دنبال مىكند كه با تأكيدات مكرر خويش ، گاهى به صراحت و گاهى به اشارت ، بر نقشى كه امام حسن و برادرش امام حسين عليهما السّلام در آينده در رهبرى امت اسلامى ايفا خواهند كرد تأكيد داشت و آن دو را براى مسئوليت‌هاى بزرگى آماده مىگردد ، تا بدان جا كه آشكار فرمود :\r\n« الحسن و الحسين امامان قاما او قعدا . » « 1 »\r\nحسن و حسين امامند و پيشوا ، چه شرايط براى رسيدن به خلافت و امامت ظاهرى آنان آماده شود و چه چنين شرايطى حاصل نشود .\r\nهمچنين خطاب به آن دو فرمود :\r\n« أنتما الامامان و لامّكما الشفاعة « 2 » ؛\r\nشما هر دو اماميد و پيشوا ، و مادرتان را حق شفاعت است . »\r\nدر كتاب مودة القربى آمده كه پيامبر صلّى اللّه عليه و آله به امام حسين عليه السّلام فرمود :\r\nأنت سيد ، ابن سيد ، أخو سيد ، و انت امام ، ابن امام ، أخو امام ، و انت حجّة ،\r\n\r\n\r\n","description":"","footnote":"\r\n( 1 ) . اهل البيت ، ص 307 ؛ ارشاد مفيد ، ص 220 ؛ مجمع البيان ، ج 2 ، ص 453 ؛ كشف الغمه ، ج 2 ، ص 159 ؛ روضة الواعظين ، ص 156 ؛ حياة الحسن ، ج 1 ، ص 42 ؛ بحار الانوار ، ج 44 ، ص 2 ؛ علل الشرايع ، ج 1 ، ص 211 ؛ اثبات الهداة ، ج 5 ، ص 135 ، 137 و 142 ؛ مناقب ابن شهر آشوب ، ج 3 ، ص 367 ( آن را خبر مشهور مىداند و در صفحهء 394 مىگويد : « اهل قبله اجماع دارند كه رسول اكرم صلّى اللّه عليه و آله فرمود . . . » ) ؛ سيرة الأئمة الاثنى عشر ، ج 1 ، ص 544 و 554 و گويد : « به اجماع محدثان . »\r\n( 2 ) . نزهة المجالس ، ج 2 ، ص 184 ؛ حياة الحسن ، ج 1 ، ص 42 ؛ نقل از : نزهة المجالس ؛ الاتحاف بحبّ الاشراف ، ص 129 ؛ اثبات الهداه ، ج 5 ، ص 52 .\r\n","page_name":" 28 ","page_number":28},
  {"content":"\r\n\r\nابن حجّة ، أخو حجّة و أنت ابو حجج تسعة ، تاسعهم قائمهم « 1 » ؛\r\nتو بزرگوار ، پسر بزرگوار و برادر بزرگوارى ، و تو امام ، پسر امام و برادر امامى ؛ و تو حجت خدا ، پسر حجت خدا و پدر حجت‌هاى خدايى كه نه نفرند و آخرينشان قائمشان است . »\r\nهمچنين در روايتى دربارهء امام حسن عليه السّلام فرمود :\r\n« و هو سيّد شباب اهل الجنّة و حجّة الله على الامّة ، أمره امرى و قوله قولى ، من تبعه فانّه منّى و من عصاه فانّه ليس منّى . . . « 2 » ؛\r\nو او سرور جوانان اهل بهشت است و حجت خدا در ميان امت ، فرمان او فرمان من است و گفتارش گفتار من ، هر كس او را پيروى كند از من است و هر كس از او نافرمانى كند از من نيست . . . . »\r\nروايات و احاديث زياد ديگرى نيز هست كه بيانگر امامت اين دو تن و نه تن از فرزندان امام حسين عليه السّلام مىباشد ، طالبان بدان جا مراجعه كنند « 3 » .\r\nآرى تمام آنچه گذشت بدين معناست كه رسول اكرم صلّى اللّه عليه و آله بدين منظور علوم سودمند و حكمت‌هاى درخشان زيادى را در حسنين عليهما السّلام دميد و شايستگىهاى كافى را در آن دو پرورش داد كه آنان را براى تصدى منصب خلافت و هدايت امت ، پس از خويش آماده كند . از طرفى ملاحظه مىكنيم كه رسول اكرم صلّى اللّه عليه و آله سعى دارد تا امور مربوط به آن دو را از لحاظ عقيدتى و تشريعى و حتى از نظر\r\n\r\n\r\n","description":"","footnote":"\r\n( 1 ) . ينابيع الموده ، ص 168 و ر . ك : منهاج السنه ، ج 4 ، ص 209 ؛ اثبات الهداه ، ج 5 ، ص 129 .\r\n( 2 ) . فرائد السمطين ، ج 2 ، ص 35 ؛ امالى صدوق ، ص 101 ؛ پيرامون اثبات امامت حضرت امام حسن عليه السّلام ر . ك : ينابيع الموده ، ص 441 - 443 و 487 ، نقل از : مناقب ابن شهر آشوب ؛ فرائد السمطين ، ج 2 ، ص 134 ، 140 ، 153 و 259 و در پاورقى از : غاية المرام ، ص 39 ؛ كفاية الاثر ، ص 289 ؛ عيون اخبار الرضا ، باب 6 ، ص 32 ؛ بحار الانوار ، ج 3 ، ص 303 و نيز ج 36 ، ص 283 و نيز ج 43 ، ص 248 ؛ امالى صدوق ، ص 359 .\r\n( 3 ) . ر . ك : ينابيع الموده ، ص 369 - 399 ؛ اثبات الهداة ، ج 5 ، ص 132 .\r\n","page_name":" 29 ","page_number":29},
  {"content":"\r\n\r\nعاطفى و وجدانى به شخص خويش مربوط سازد ، از اين‌رو فرمود :\r\n« انا سلم لمن سالمتم و حرب لمن حاربتم . » « 1 »\r\nبدين معنا احاديث زيادى وارد شده كه فعلا مجال تتبع و استقصاى آن نيست .\r\nدر روايت ديگرى از انس بن مالك است كه گفت : روزى حسن بر پيامبر صلّى اللّه عليه و آله وارد شد ، خواستم او را از پيامبر دور سازم ، پيامبر صلّى اللّه عليه و آله فرمود :\r\n« ويحك يا أنس ، دع ابنى ، و ثمرة فؤادى ، فان من آذى هذا فقد آذانى ، و من آذانى فقد آذى الله « 2 » ؛\r\nواى بر تو اى انس ، فرزند و ميوهء دلم را رها كن ! هر كس اين كودك را اذيت كند ، مرا اذيت كرده و هر كس مرا اذيت كند ، خداوند را آزرده است . »\r\nرسول اكرم صلّى اللّه عليه و آله مردم را از آنچه بر امام حسن عليه السّلام خواهد گذشت خبر داد و آن طور كه روايت شده فرمود :\r\n« انّ ابنى هذا سيد ، و سيصلح اللّه على يديه بين فئتين عظيمتين « 3 » ؛\r\n\r\n\r\n","description":"","footnote":"\r\n( 1 ) . ر . ك : سنن ترمذى ، ج 5 ، ص 699 ؛ سنن ابن ماجه ، ج 1 ، ص 52 ؛ ينابيع الموده ، ص 165 ، نقل از :\r\nترمذى و ابن ماجه ، و ص 230 ، 261 و 370 از جامع الاصول و ديگر كتاب‌ها ؛ روضة الواعظين ، ص 158 ؛ ذخائر العقبى ، ص 25 ؛ مقتل الحسين خوارزمى ، ج 1 ، ص 5 و 61 ؛ ترجمهء امام حسن از تاريخ ابن عساكر به تحقيق محمودى ، ص 97 و 98 ؛ ترجمهء امام حسين از تاريخ ابن عساكر ، ص 100 ؛ الصواعق المحرقه ، ص 142 ؛ تهذيب تاريخ ابن عساكر ، ج 4 ، ص 211 ؛ أسد الغابه ، ج 5 ، ص 523 ؛ مجمع الزوائد ، ج 9 ، ص 169 ؛ مناقب خوارزمى ، ص 91 و 211 ؛ مستدرك حاكم ، ج 3 ، ص 149 ؛ ابن مغازلى ، مناقب امام على ، ص 63 ؛ البداية و النهايه ، ج 8 ، ص 205 ؛ تاريخ بغداد ، ج 7 ، ص 137 ؛ مسند احمد ، ج 1 ، ص 442 ؛ فرائد السمطين ، ج 2 ، ص 38 و 40 و در پاورقى از : الرياض النضره ، ج 2 ، ص 189 ؛ المعجم الصغير طبرانى ، ج 2 ص 3 ؛ المعجم الكبير ، ج 3 ، ص 30 ؛ سمط النجوم ، ج 2 ، ص 488 ؛ تهذيب الكمال .\r\n( 2 ) . اهل البيت ، ص 274 ؛ ر . ك : سنن ابن ماجه ، ج 1 ، ص 51 .\r\n( 3 ) . اسد الغابه ، ج 2 ، ص 12 ؛ البدء و التاريخ ، ج 5 ، ص 238 ؛ دلائل الامامه ، ص 64 ؛ سنن ترمذى ، ج 5 ، ص 658 ، در مورد اين روايت مىگويد : اين يك روايت حسن و صحيحى است ؛ و از سنن\r\n","page_name":" 30 ","page_number":30},
  {"content":"\r\n\r\nاين پسرم سيد است و اميد است خداوند به دست او ميان دو گروه بزرگ ، صلح برقرار كند . »\r\nپيشگويىهاى حضرت صلّى اللّه عليه و آله در مورد سبط شهيد ، امام حسين عليه السّلام نيز بسيار است كه در اينجا نمىتوانيم متعرض آن‌ها گرديم ، ان شاء اللّه در جاى خود خواهد آمد .\r\nعلاوه بر اين ، مىبينيم كه پيامبر اكرم صلّى اللّه عليه و آله دهان امام حسن عليه السّلام و گلوى امام حسين عليه السّلام را مىبوسد ؛ اين اشارهء صريحى است به سبب شهادت آن دو بزرگوار و اعلام همدردى با آن‌ها و نيز تأييدى است بر موضع‌گيرىها و مسائل مربوط به آن دو .\r\nاضافه بر اين ، احاديث زيادى هست كه از نقش ائمه و موقعيت آن‌ها در ميان امت اسلامى به طور عام بحث مىكند ، مثل حديث « باب حطّه » و حديثى كه مىفرمايد : « اينان دانشمندان الهى امتند » و نيز اين كه « معدن علم » مىباشند و يكى از « ثقلين » ؛ علاوه بر اين‌ها نيز احاديثى آمده است كه به مصائبى كه\r\n\r\n\r\n","description":"","footnote":"\r\nابى داوود ، ص 219 و 520 ، در بسيارى از مصادر اين حديث ، يك جمله به دنبال حديث اضافه شده و اين تعبير آمده كه « . . . فئتين من المسلمين » يا « . . . من المؤمنين » دو گروه بزرگ از مسلمانان يا مؤمنان ، گمان ما آن است است كه اين جمله به وسيلهء راويان حديث به منظور سياسى خاصى اضافه شده است كه همان اثبات ايمان و اسلام براى كسانى كه بر ضد امام زمان خود قيام كرده بودند مىباشد ، و شايد نخستين كسى كه اين جمله را به دنبال حديث افزوده است ، خود معاويه بوده ، چنان كه داستانى را كه مسعودى در مروج الذهب ، ج 2 ، ص 430 نقل كرده ، دليل و گواه بر اين مطلب است ، وى مىگويد :\r\n« زمانى كه پيك صلح امام حسن عليه السّلام به نزد معاويه آمد ، تكبير گفت . زن معاويه سبب تكبير را پرسيد . معاويه گفت : صلح حسن نزد من آمد و من به ياد اين سخن رسول خدا صلّى اللّه عليه و آله افتادم كه فرمود :\r\nان ابنى هذا سيّد اهل الجنّة و سيصلح به بين فئتين عظيمتين من المؤمنين ، و سپاس خداى را كه گروه مرا يكى از اين دو گروه قرار داد . »\r\n","page_name":" 31 ","page_number":31},
  {"content":"\r\n\r\nاز سوى امت متوجه آنان خواهد شد اشاره دارد و فعلا مجال تتبع و استقصاى آن نيست .\r\nبه هر حال ، شواهد زيادى موجود است كه پيامبر اكرم صلّى اللّه عليه و آله اهتمام زيادى داشت تا مبانى و اصولى را كه براى تشكيل بينش اعتقادى و سياسى صحيح و كامل در قبال نقش آيندهء حسنين عليهما السّلام لازم و ضرورى است و از طرفى بيانگر ضمانت‌هاى كافى و دژ محكم و نفوذناپذيرى براى وجدان امت اسلامى در قبال هر گونه تحريف و تفسير باشد ، كاملا بيان و روشن كند ؛ شواهد آن قدر زياد است كه فعلا مجال استقصاى آن‌ها نيست .\r\nعلاوه بر مطالبى كه بيان شد ، بر امور زير تأكيد مىكنيم :\r\n\r\n1 . عاطفهء پيامبر بيانگر موضع اوست\r\nامام حسن عليه السّلام محبوب‌ترين مردم نزد رسول اكرم صلّى اللّه عليه و آله بود « 1 » ؛ محبّت حضرت نسبت به امام حسن و برادرش امام حسين عليهما السّلام به حدى بود كه خطبهء خود را در مسجد قطع كرد و از منبر فرود آمد تا آن دو را در آغوش گرم خود بگيرد .\r\nعلاوه بر احاديث و اخبارى كه در اين باره گذشت ، روايات ديگرى نيز وارد شده كه در مباحث آتى خواهيم آورد ؛ بايد بگوييم كه استقصاى تمام آن‌ها در اين فرصت كوتاه ممكن نيست .\r\nهمه مىدانند كه رسول خدا صلّى اللّه عليه و آله در موضع‌گيرىها و تمام كارهايى كه انجام مىداد و يا از انجام دادن آن‌ها اجتناب مىورزيد ، بر اساس منافع شخصى و خواسته‌هاى نفسانى يا تحت تأثير احساسات و عواطف گام برنمىداشت ، بلكه با تمام وجود و عواطف و احساسات و جميع افكار و نيروها و امكانات خود ، فانى\r\n\r\n\r\n","description":"","footnote":"\r\n( 1 ) . نسب قريش ، ص 25 - 33 .\r\n","page_name":" 32 ","page_number":32},
  {"content":"\r\n\r\nدر خدا بود ؛ از اين‌رو آن حضرت از خدا بود و به خاطر دين و رسالت الهى زندگى مىكرد و در راه محبت خدا و در حال لقاى پروردگارش رحلت فرمود ؛ پس « خداى سبحان اول بود و استمرار بود و پايان » ؛ بدين معنا كه هر موضعى ، از هر نوع و هر اندازه كه باشد ، اگر قدمى در راه خدمت به دين خدا و اعتلاى كلمهء الهى نباشد ، ممكن نيست كه از رسول اكرم صلّى اللّه عليه و آله صادر شود ، نه بدين معنا كه آن حضرت از عواطف و احساسات انسانى نوع بشر برخوردار نبود ، يا اين كه به عواطف و احساسات خويش ميدان نمىداد تا آن‌طور كه حق طبيعى آن‌هاست ، در زندگى تأثير مثبت داشته باشد يا حتى از آن‌ها استفادهء مباح نمىكرد ، بلكه مىخواهيم بگوييم : هرگاه اين عواطف و احساسات به صورت موضع‌گيرىهاى علنى و آشكار جلوه كند و حضرت رسول اكرم صلّى اللّه عليه و آله در اظهار آن در ملأ عام و حتى گاهى اوقات بر روى منبر اصرار داشته باشد ، مىبايست در خدمت رسالت و براى رسيدن به اهداف عاليهء رسول خدا صلّى اللّه عليه و آله باشد ، حتى آنجا كه حضرت از احساسات و عواطف خود در امور شخصى صرف استفاده مىكند ، آن را عبادتى سرشار از بخشش و عطا و غنى از مواهب مىسازد كه به دو توان افزون داده و حضرتش را به قرب الهى نزديك سازد .\r\nآرى آنچه ذكر نموديم ، روايات و اخبار فراوانى را تفسير و تبيين مىنمايد كه از رسول اكرم صلّى اللّه عليه و آله در مورد علاقه و محبت آن حضرت نسبت به حسنين عليهما السّلام وارد شده است ؛ مثلا ، حضرت در مورد امام حسن عليه السّلام فرمود :\r\n« اللهم ان هذا ابنى و أنا أحبّه ، و أحب من يحبّه « 1 » ؛\r\nخدايا اين كودك ، پسر من است و من او را دوست مىدارم ، او را دوست بدار و نيز هر كس كه او را دوست مىدارد ، دوست بدار ! »\r\n\r\n\r\n","description":"","footnote":"\r\n( 1 ) . تهذيب تاريخ ابن عساكر ، ج 4 ، ص 205 - 207 ؛ الغدير ، ج 7 ، ص 124 .\r\n","page_name":" 33 ","page_number":33},
  {"content":"\r\n\r\nهمچنين فرمود :\r\n« أحبّ اهل بيتى الىّ الحسن و الحسين . . . « 1 » ؛\r\nمحبوب‌ترين فرد از خاندانم نزد من ، حسن است و حسين . . . . »\r\nدر اين باره روايات بسيارى وارد شده است .\r\nاين موضع متمايز رسول اكرم صلّى اللّه عليه و آله در قبال حسنين عليهما السّلام و آن پرورش و تربيت بىنظير ، بدون شك از دلالت‌ها و اشارت‌هاى مهم و فراوانى سرشار است كه ما به گوشه‌اى از آن اشاره كرديم .\r\nسزاوار است در اينجا موضع‌گيرى و گفتار و رفتار رسول اكرم صلّى اللّه عليه و آله را به هنگام تولد آن دو بيان كنيم تا مطلب بهتر روشن شود .\r\nهنگامى كه مژدهء ولادت امام حسن عليه السّلام به گوش پيامبر صلّى اللّه عليه و آله رسيد ، به خانهء دخترش زهراى بتول عليها السّلام آمد و فرمود :\r\n« يا أسماء هاتى ابنى ؛ اى اسماء ، فرزندم را بياور ! » و يا فرمود : « هاتى ابنى « 2 » ؛ فرزندم را بياور ! »\r\nهمچنين پيامبر اكرم صلّى اللّه عليه و آله در نامگذارى اين مولود مبارك بر پروردگارش پيشى نگرفت ، تا اين كه وحى الهى نازل شد و به پيامبر خبر داد : « خداوند متعال اين نوزاد را حسن ناميد » . سپس حضرت گوسفندى را قربانى كرد و خود شخصا موى سرش را تراشيد و به اندازهء وزن آن ، نقره صدقه داد و با دست مبارك بر سر او\r\n\r\n\r\n","description":"","footnote":"\r\n( 1 ) . ر . ك : تهذيب تاريخ ابن عساكر ، ج 4 ، ص 205 - 207 و 210 ؛ الغدير ، ج 7 ، ص 124 - 129 و نيز ج 10 ؛ سيرتنا و سنّتنا ، ص 11 - 15 ؛ فضائل الخمسه ؛ فرائد السمطين ؛ ترجمهء امام حسن و ترجمهء امام حسين از تاريخ ابن عساكر ، تحقيق محمودى ؛ الفصول المهمهء مالكى ؛ ترجمهء امام حسن از انساب الاشراف ؛ نور الابصار ؛ الصواعق المحرقه ؛ بحار الانوار ، ج 43 و 44 ؛ ارشاد مفيد ؛ اسد الغابه ؛ الاصابه ؛ الاستيعاب ( ترجمهء حسنين ) ؛ حياة الحسن عليه السّلام .\r\n( 2 ) . ر . ك : بحار الانوار ( شرح حال امام حسن عليه السّلام ) و منابع پيشين .\r\n","page_name":" 34 ","page_number":34},
  {"content":"\r\n\r\nنوعى عطر مخلوط موسوم به « خلوق » ماليد و نافش را بريد ، و كارهاى ديگرى كه در اين باره نقل شده است و ما در اينجا بدان نمىپردازيم « 1 » .\r\nاين كه حضرت فرمود : « اى اسماء ، فرزندم را بياور ! » ، آن هم در اولين روز ولادت آن حضرت ، بيانگر معنايى ژرف و هدفى والاست كه در داستان مباهله بدان اشاره خواهيم كرد .\r\n\r\n2 . داستان مباهله\r\nاز مسائل مربوط به زندگانى سياسى امام حسن عليه السّلام در روزگار جدش رسول خدا صلّى اللّه عليه و آله داستان « مباهله » است . به نظر مرحوم علامهء طباطبايى ، اين مسأله در سال ششم هجرت يا قبل از آن بوده است « 2 » .\r\nخلاصه اين قضيه آن طور كه در تفسير قمى آمده چنين است :\r\nگروهى از شخصيت‌ها و علماى عيسوى مذهب نجران به نزد پيامبر صلّى اللّه عليه و آله آمدند و دربارهء عيسى با وى مناظره كردند ؛ پيامبر صلّى اللّه عليه و آله بر آنان اقامهء حجت كرد ، اما آنان نپذيرفتند . پس با هم قرار گذاشتند كه در پيشگاه خدا به مباهله بپردازند و نفرين هميشگى و خشم فورى خدا را براى دروغگويان بخواهند .\r\nخداوند مىفرمايد :\r\n   « إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ . الْحَقُّ مِنْ رَبِّكَ فَلا تَكُنْ مِنَ الْمُمْتَرِينَ . فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ   \r\n\r\n\r\n","description":"","footnote":"\r\n( 1 ) . تاريخ الخميس ، ج 1 ، ص 418 ؛ آل ياسين ، الامام الحسن بن على عليهما السّلام ، ص 16 و 17 ؛ حياة الحسن عليه السّلام ، ج 1 ، ص 24 - 28 ، نقل از منابع پيشين و ديگر منابع دربارهء زندگى امام حسن عليه السّلام .\r\n( 2 ) . الميزان ، ج 3 ، ص 368 .\r\n","page_name":" 35 ","page_number":35},
  {"content":"\r\n\r\n فَنَجْعَلْ لَعْنَتَ اللَّهِ عَلَى الْكاذِبِينَ ؛  « 1 »\r\nبه طور محقق ، مثل عيسى نزد خدا نظير مثل آدم است كه خدا او را از خاك خلق كرد و سپس فرمان داد : باش ! و او وجود يافت . حق همه‌اش از ناحيه پروردگار توست ، پس مبادا از دودلان مردد باشى ؛ پس هر كس با تو دربارهء بندگى و رسالت عيسى مجادله كرد ، بعد از اين كه از مطلب آگاه شدى ، به ايشان بگو : بياييد ما فرزندان خود و شما فرزندان خود را ، ما زنان خود را و شما زنان خود را ، ما نفس خود را و شما نفس خود را بخوانيم و سپس مباهله كنيم و دورى از رحمت خدا را براى دروغگويان درخواست كنيم . »\r\nوقتى برگشتند ، رؤساى نجران ( سيد و عاقب و اهتم ) گفتند : اگر قومش را براى مباهلهء ما بياورد ، مباهله مىكنيم ، چون مىفهميم كه او پيغمبر نيست ، و اگر با نزديكانش بيايد ، مباهله نمىكنيم ، چون هيچ كس عليه زن و بچّهء خود اقدامى نمىكند ، مگر اين كه در ادعايش صادق باشد .\r\nدر روز مقرر ، پيغمبر صلّى اللّه عليه و آله با على و فاطمه و حسنين عليهم السّلام براى مباهله بيرون آمد . نصارا از مردم پرسيدند : اينان چه كسانى هستند ؟ گفتند : اين مرد ، پسر عمو و وصى و داماد او ، على بن ابى طالب است ، و اين زن ، دختر او فاطمه ، و اين دو كودك ، پسرانش حسن و حسين هستند . نصارا سخت دچار وحشت شدند و به رسول خدا عرضه داشتند : ما حاضريم تو را راضى كنيم ، ما را از مباهله معاف دار ! رسول خدا صلّى اللّه عليه و آله با اينان به جزيه مصالحه كرد و نصارا به ديار خود برگشتند .\r\nاين ، خلاصه‌اى بود از آنچه در تفسير قمى آمده است .\r\nدر بعضى از متون آمده : نصارا به پيامبر صلّى اللّه عليه و آله گفتند : چرا با اصحاب بزرگوار و\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 59 - 61 .\r\n","page_name":" 36 ","page_number":36},
  {"content":"\r\n\r\nياران و پيروان گرانمايه و شايسته‌ات با ما مباهله نمىكنى ؟ !\r\nپيامبر صلّى اللّه عليه و آله فرمود :\r\n« اجل ! أباهلكم بهؤلاء خير اهل الأرض و أفضل الخلق ؛\r\nشگفتا ! من با بهترين مردم روى كرهء زمين و نيكوترين آفريده‌هاى خدا با شما مباهله مىكنم . »\r\nاسقف مسيحى به همكيشان خود گفت :\r\nمن چهره‌هايى مىبينم كه اگر از خدا بخواهند كه كوهى را از جا بكند ، خواهد كند . . . آيا خورشيد را نمىبينيد كه رنگش دگرگون شده و افق را نگاه نمىكنيد كه ابرهاى سياه آن را دربرگرفته ، بادهاى سياه و سرخ وزيدن گرفته و از كوه‌ها دودى به هوا برخاسته است ؟ ! عذاب به سوى ما روان شده است . به مرغان بنگريد كه آنچه را كه در سينه دارند قى مىكنند و به درختان نگاه كنيد كه چگونه برگ‌هايشان مىريزد و به زمين بنگريد كه چگونه در زير پاى ما لرزان است « 1 » .\r\n\r\n\r\n","description":"","footnote":"\r\n( 1 ) . ر . ك : تفسير قمى ، ج 1 ، ص 104 ؛ حياة الحسن عليه السّلام ، ج 1 ، ص 49 - 51 . عدهء زيادى از حافظان و مفسران ، مسألهء مباهله را به اختصار و تفصيل بيان كرده‌اند ؛ در اينجا به بعضى اشاره مىكنيم :\r\nتفسير عياشى ، ج 1 ، ص 76 - 177 ؛ مجمع البيان ، ج 2 ، ص 452 و 453 ؛ تفسير ابن كثير ، ج 1 ، ص 370 و 371 ؛ تفسير عياشى ، ج 1 ، ص 76 - 177 ؛ مجمع البيان ، ج 2 ، ص 452 و 453 ؛ تفسير ابن كثير ، ج 1 ، ص 370 و 371 ؛ تفسير طبرى ، ج 3 ، ص 211 - 213 ، در اين تفسير آمده :\r\nجرير گويد : « گفت : به مغيره گفتم : مردم در حديث نصاراى نجران روايت مىكنند كه على عليه السّلام در ميان همراهان رسول اكرم صلّى اللّه عليه و آله بود . سپس گفت : اما شعبى آن را نگفته است . نمىدانم به خاطر بدبينى امويان نسبت به على عليه السّلام بوده است ، يا اصلا در حديث نبوده . »\r\nما مىگوييم : احتمال اول درست است ، زيرا نام على عليه السّلام در حديث به طور متواتر آمده و شكى در آن نيست ؛ چنان كه ديديم و در بحث‌هاى آينده نيز خواهد آمد .\r\nر . ك : تفسير نيشابورى ، ج 3 ، ص 213 و 214 ؛ تفسير فخر رازى ، ج 8 ، ص 80 . رازى پس از بيان حديث عايشه كه مىگويد : رسول اكرم صلّى اللّه عليه و آله اهل بيت را براى مباهله با خود برد و آنان را زير پارچه‌اى سياه رنگ جمع كرد و آيهء تطهير را تلاوت كرد ، مىگويد : « مفسران و محدّثان در صحّت\r\n","page_name":" 37 ","page_number":37},
  {"content":"\r\n\r\n\r\n\r\n","description":"","footnote":"\r\nاين روايت اتفاق نظر دارند » ؛ التفسير الحديث ، ج 8 ، ص 108 ، نقل از : التاج الجامع للاصول ، ج 3 ، ص 296 ، نقل از : مسلم و ترمذى ؛ كشاف زمخشرى ، ج 1 ، ص 368 - 370 ؛ ارشاد مفيد ، ص 97 ؛ الصواعق المحرقه ، ص 153 و 154 ؛ واحدى ، اسباب النزول ، ص 58 و 59 ؛ صحيح مسلم ، ج 7 ، ص 120 و 121 ؛ البداية و النهايه ، ج 5 ، ص 54 ؛ حياة الصحابة ، ج 2 ، ص 492 ؛ حقائق التأويل ، ص 110 - 112 ؛ صحيح ترمذى ، ج 5 ، 638 ؛ مناقب ابن شهر آشوب ، ج 3 ، ص 368 - 370 ، نقل از :\r\nافراد بسيار زياد ؛ ينابيع الموده ، ص 52 و 232 و 479 ؛ دلائل النبوه ابو نعيم ، ص 298 و 299 ؛ فرائد السمطين ، ج 1 ، ص 378 و نيز ج 2 ، ص 23 - 24 ؛ شواهد التنزيل ، ج 1 ، ص 123 و 124 و 126 و نيز ج 2 ، ص 20 ؛ المسترشد فى الامامه ، ص 60 ؛ ترجمة الامام على عليه السّلام از تاريخ دمشق ، ج 1 ، ص 206 ( چاپ اول ) و ص 225 ( چاپ دوم ) محمودى ؛ مناقب خوارزمى ، ص 59 و 60 ؛ كشف الغمه ، ج 1 ، ص 232 و 233 ؛ الاصابه ، ج 2 ، ص 503 ؛ معرفة علوم الحديث حاكم ، ص 50 ؛ تفسير فرات ، ص 14 - 16 - 117 ؛ امالى طوسى ، ج 2 ، ص 172 و نيز ج 1 ، ص 265 ؛ الجوهرة فى نسب على عليه السّلام ، ص 69 ؛ ذخائر العقبى ، ص 25 ؛ روضة الواعظين ، ص 164 ؛ ابن الحكم ، ما نزل من القرآن فى اهل البيت ، ص 50 ؛ ابن صباغ ، الفصول المهمه ، ص 110 ؛ مستدرك الحاكم ، ج 3 ، ص 150 ؛ اسد الغابه ، ج 4 ، ص 26 ؛ سنن بيهقى ، ج 7 ، ص 63 ؛ مسند احمد ، ج 1 ، ص 185 ؛ ابن مغازلى ، مناقب امام على عليه السّلام ، ص 263 ؛ و در پاورقى نقل از : نزول القرآن ابو نعيم ( مخطوط ) ؛ در المنثور ، ج 2 ، ص 38 - 40 ؛ از مصادر پيشين و بيهقى در الدلائل ، ابن مردويه ، ابن ابى شيبه ، سعيد بن منصور ، عبد بن حميد ، ابن المنذر ؛ و تفسير برهان ، ج 1 ، ص 286 - 290 از بعضى مصادر پيشين و از مقاتل و كلبى ؛ تفسير الميزان ، نقل از : بسيارى از مصادر پيشين و از : عيون اخبار الرضا ؛ اعلام الورى ؛ الخرائج و الجرائح حلية الاولياء و طيالسى ؛ فتح القدير ، ج 1 ، ص 347 و 348 ؛ تفسير تبيان ، ج 2 ، ص 485 ؛ تفسير نور الثقلين ، ج 1 ، ص 288 - 290 از بعضى از منابع پيشين و از خصال ، روضهء كافى و ديگران ؛ و نيز از نور الابصار ، ص 100 ؛ المنتقى ، باب 38 ؛ در تفسير الميزان ، ج 3 ، ص 235 گويد :\r\n« ابن طاووس در كتاب سعد السعود گفته : من در كتاب ما نزل من القرآن فى النّبى و اهل بيته نوشتهء محمّد بن عبّاس بن مروان ديدم نوشته بود : خبر مباهله از 51 طريق نقل شده ، و بعضى از افراد را كه طريق روايت به او منتهى مىشود ، از صحابه دانسته است ، از جمله :\r\nحسن بن على عليهما السّلام ، عثمان بن عفّان ، سعد بن ابى وقاص ، بكر بن سمال ، طلحه ، زبير ، عبد الرحمن بن عوف ، عبد اللّه بن عباس ، ابو رافع ( غلام رسول خدا صلّى اللّه عليه و آله ) ، جابر بن عبد اللّه ، براء بن عازب و انس بن مالك را شمرد . »\r\n","page_name":" 38 ","page_number":38},
  {"content":"\r\n\r\nطبرسى در مجمع البيان مىگويد : « مفسران اجماع دارند كه مراد از « ابناءنا » حسن و حسين است . » « 1 »\r\nزمخشرى مىگويد : « در اين مسأله دليلى است بر فضيلت اصحاب كساء كه هيچ دليل ديگرى از آن قوىتر نيست . » « 2 »\r\nما در اين فرصت كوتاه نمىتوانيم تمامى جوانب را در داستان مباهله آن‌طور كه بايد و شايد مورد بحث قرار دهيم ، چه خود نيازمند تأليف جداگانه‌اى است ؛ در اينجا تنها به چند نكته اكتفا مىكنيم :\r\n1 . نمونهء زنده\r\nاين كه پيامبر صلّى اللّه عليه و آله امام حسن و حسين عليهما السّلام را براى مباهله به همراه خود بيرون برد ، يك مسألهء عادى و اتفاقى نبود ، بلكه كاملا در ارتباط بود با معانى و مضامين مهمى كه به شخصيت آن دو مربوط مىشد . حسنين عليهما السّلام آن مصداق حقيقى و مثل\r\n\r\n\r\n","description":"","footnote":"\r\nابن شهر آشوب در مناقب ، ج 3 ، ص 368 و 369 افراد زير را اضافه كرده است : ابو الفتح محمد بن احمد بن ابو الفوارس ، ابن البيع در كتاب معرفة علوم الحديث ، احمد در الفضائل ، ابن بطه در الابانه و اشفهى در كتاب اعتقاد اهل السنه ، خرگوشى در شرف النّبى ، محمد بن اسحاق ، قتيبة ابن سعيد ، حسن بصرى ، قاضى ابو يوسف ، قاضى معتمد ابو العباس ، ابو الفرج اصفهانى در كتاب الاغانى از افراد بسيار زياد ؛ و در پاورقى حقائق التأويل ، ص 110 از منابع پيشين ؛ و از تاريخ الخلفاء سيوطى ، 65 ؛ و از كامل ابن اثير ، ج 2 ، ص 112 ؛ و از كنز العمال ، ج 6 ، ص 407 ؛ و از تفسير خازن و در پاورقى از تفسير البغوى .\r\nمنابع زياد ديگرى در مورد داستان مباهله وجود دارد كه در كتاب مكاتيب الرسول ، ج 1 ، ص 180 و 181 ذكر شده است .\r\n( 1 ) . مجمع البيان ، ج 2 ، ص 452 ؛ ر . ك : تبيان طوسى ، ج 2 ، ص 485 ؛ تفسير فخر رازى ، ج 8 ، ص 80 ؛ حقائق التأويل ، ص 114 ، در اين كتاب آمده : دانشمندان اجماع دارند .\r\n( 2 ) . كشاف ، ج 1 ، ص 370 ؛ ر . ك : الصواعق المحرقه ، ص 153 ، نقل از : كشاف ؛ ارشاد مفيد ، ص 99 ؛ الميزان ، ج 3 ، ص 238 .\r\n","page_name":" 39 ","page_number":39},
  {"content":"\r\n\r\nاعلى و ميوهء برترى بودند كه اسلام اهتمام زيادى در حفظ و نگهدارى آن داشت و مىكوشيد تا آن را به عنوان يگانه نمونهء عالى سازندگى خلاق معرفى كند كه به بالاترين درجات رشد و كمال رسيده است ، و حتى اسلام مىتوانست پس از ناتوانى تمامى ادلّه و براهين ، با تمام وضوح و روشنى و قاطعيت ، در كاستن از حقد و كينهء دشمنان ، آن را به عنوان عزيزترين و گرانبهاترين چيزى معرفى كند كه مىتوان پس از اين مرحله در اثبات حقانيت و صداقت خويش تقديم داشت ؛ اين مسأله ، يك نمونهء زنده در اثبات حقانيت اسلام است .\r\nامكان ندارد كه پيامبر خدا صلّى اللّه عليه و آله در دعوى خويش دروغگو باشد ، زيرا آمادگى دارد تا خود و كسانى را در راه اثبات اين مدّعا قربانى سازد ، كه علاوه بر اين كه نزديك‌ترين مردم به اويند ، در قلهء نضج و كمال دينى قرار دارند ؛ همان‌طور كه ديديم ، رؤساى نصاراى نجران نيز بدين امر اعتراف داشتند ، زيرا اگر چه محبت نزديكان ، خود يك امر طبيعى است و انسان را وادار مىكند تا هر آنچه را كه در كف دارد فدا كند ، اما فكر از دست دادن آنها را به خود راه ندهد ، ليكن آن چيزى كه اين محبت را دو چندان مىكند و آن را تحكيم مىنمايد و بسيارى از احتمالات فدا ساختن خانواده و نزديكان را از بين مىبرد ، اين است كه علاوه بر عامل قرابت نسبى ، نزديكان از يك شخصيت متمايز با امتيازات ، كمالات و فضيلت‌هايى برخوردار باشد كه ديگران فاقد آن هستند . « 1 »\r\nاگر انسان آماده باشد تا چنين افرادى را از خانوادهء خويش فدا سازد ، اين خود بهترين دليل در صدق مدعا و بارزترين گواه است كه اين فرد در دين ، به طور\r\n\r\n\r\n","description":"","footnote":"\r\n( 1 ) . علّامه محقق ، احمدى معتقد است : امكان دارد زمانى كه عباس ، حسنين عليهما السّلام را براى استسقا ( نماز باران ) با خود بيرون برد و مانع از الحاق عمر به آن دو گرديد ، و موقعى كه عمر به آنان تبرك جست ، به او گفت : ديگرى را جز ما ، با ما همراه مكن ! ( ديگران را با ما در هم مياميز ! ) به رسول اكرم اقتدا كرده باشد . « ر . ك : تبرّك الصحابة و التابعين ، ص 283 - 287 . »\r\n","page_name":" 40 ","page_number":40},
  {"content":"\r\n\r\nكامل فانى است ، و به خوبى بيان مىكند كه هدفش دنياى فانى و مال و منالى پست نيست .\r\nآرى ، اين همان نتيجه‌اى است كه از داستان مباهله كه نزاع اصلى در آن ، پيرامون حضرت عيسى عليه السّلام دور مىزد به دست آمد .\r\n2 . برنامه‌ريزى در خدمت رسالت\r\nاز سوى ديگر ، ممكن است بعضى تصور كنند ، اين كه ما اين كودك و برادرش را مثل اعلى و يگانه نمونهء خلّاقيت و سازندگى اسلام شمرديم ، ناشى از پيروى كوركورانه و غير مسئولانه از عواطف و احساسات متأثر از تعصب مذهبى است كه خود بر اثر لجاجت دشمنان برانگيخته شده است ؛ اما حقيقت كاملا برعكس است ؛ آنچه ما ذكر كرديم ، ناشى است از شعور سليم اعتقادى كه ادلّه و براهين ، ما را بدان ملزم كرده است ؛ اين دلايل تأكيد دارد كه پيشوايان و امامان ما ، حتى در سنين طفوليت هم در سطح بالايى از شايستگى و لياقت براى پذيرفتن امانت الهى و رهبرى حكيمانه و آگاهانه امت اسلامى قرار داشتند ؛ همانطور كه مىدانيد ، وضع در مورد امام جواد عليه السّلام و امام مهدى ( عج ) - كه ارادهء الهى تعلق گرفت تا مسئوليت رهبرى امت را در سال‌هاى اول زندگى عهده‌دار شوند - چنين بود ، درست مانند پيامبر خدا ، عيسى عليه السّلام كه كاملا وضع او نيز به همين حال بود ؛ خداى متعال درباره‌اش مىگويد :\r\n  « فَأَشارَتْ إِلَيْهِ قالُوا كَيْفَ نُكَلِّمُ مَنْ كانَ فِي الْمَهْدِ صَبِيًّا . قالَ إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا   « 1 »   ؛  \r\nبه فرزند اشاره كرد گفتند : ما چگونه با طفلى كه در گهواره است سخن گوييم ؟\r\n\r\n\r\n","description":"","footnote":"\r\n( 1 ) . مريم ( 19 ) آيهء 29 و 30 .\r\n","page_name":" 41 ","page_number":41},
  {"content":"\r\n\r\nطفل گفت : همانا من بندهء خدايم كه به من كتاب آسمانى عطا كرد و مرا پيامبر خود قرار داد . »\r\nدر مورد پيامبر خدا ، يحيى عليه السّلام نيز وضع همين گونه بود ؛ خداى سبحان درباره‌اش مىفرمايد :\r\n « يا يَحْيى خُذِ الْكِتابَ بِقُوَّةٍ وَ آتَيْناهُ الْحُكْمَ صَبِيًّا  ؛ « 1 »\r\nاى يحيى ، كتاب را به نيرومندى بگير ! و در كودكى به او دانايى عطا كرديم . »\r\nآرى ، حسنين عليهما السّلام در ايام طفوليت در سطح بالايى از رشد و كمال انسانى قرار داشتند و تمامى صلاحيت‌ها و شايستگىها را دارا بودند ؛ شايستگىهايى كه موجب مىشد مورد عنايت پروردگار و شايستهء نشان‌هاى افتخار زيادى باشند كه اسلام بر زبان پيامبر عظيم الشأن صلّى اللّه عليه و آله به آن‌ها بخشيده است ؛ از سويى اين ويژگىها بود كه آن دو را قادر مىساخت تا بتوانند مسئوليت‌هاى سنگينى را در زمينهء رهبرى حكيمانه امت به عهده گيرند . آرى مىبايست اين صفات و ويژگىها را دارا باشند تا شركت دادن آن‌ها در دعوى و مباهلهء براى اثبات آن درست باشد .\r\nآن طور كه علامهء طباطبايى و استاد مظفر - قدس اللّه سرهما - اشاره كرده‌اند ، مراد از اين آيه كه مىفرمايد :  « فَنَجْعَلْ لَعْنَتَ اللَّهِ عَلَى الْكاذِبِينَ »  اين است كه كاذبين كسانى هستند كه در يك طرف مباهله قرار دارند و اگر دعوى و مباهله بر سر آن ، بين شخص رسول خدا صلّى اللّه عليه و آله و سيد و عاقب و اهتم بود ، لازم بود در آيه تعبيرى بياورد كه قابل انطباق بر مفرد و جمع هر دو باشد ؛ مثلا بگويد : « فنجعل لعنة اللّه على الكاذب » يا « على من كان كاذبا » ، ولى از آنچه در آيه آمده است معلوم مىشود دروغگويى كه نفرين شامل حالش مىشود ، جمعيتى است كه در يك\r\n\r\n\r\n","description":"","footnote":"\r\n( 1 ) . همان ، آيهء 12 .\r\n","page_name":" 42 ","page_number":42},
  {"content":"\r\n\r\nطرف اين محاجّه قرار گرفته ، حال يا در طرف رسول خدا يا در طرف نصارا . اين مطلب مىرساند كه هر كس براى مباهله حضور يافت ، در دعوى شريك است ، زيرا كذب جز در آن نيست ؛ بنابراين ، على ، فاطمه و حسنين عليهم السّلام در دعوى و دعوت براى مباهله بر سر آن شريك بودند ؛ اين از بالاترين مناقبى است كه خداى تعالى اهل بيت پيامبرش را بدان اختصاص داده است « 1 » .\r\nهمانطور كه گذشت ، زمخشرى مىگويد : « در اين مسأله دليلى است بر فضيلت اصحاب كساء كه هيچ دليل ديگرى از آن قوىتر نيست . »\r\nطبرسى و ديگران گفته‌اند :\r\n« ابن ابى علان كه يكى از پيشوايان معتزلى است مىگويد : اين آيه مىرساند كه حسنين در آن حال مكلف بوده‌اند ، زيرا مباهله جز با فرد بالغ جايز نيست .\r\nاصحاب ما ( شيعهء اماميه ) مىگويند : كمى سن از حد بلوغ ، منافاتى با كمال عقل ندارد و احتلام كه در شرع مقدس حد بلوغ شناخته شده ، فقط براى احكام شرعى است ( واضح است كه عامهء مردم مد نظرند ) . سن حسنين در حال مباهله به حدى بوده كه مانع از كمال عقل آن‌ها نيست ؛ علاوه بر اين ، ما معتقديم كه جايز است در مورد ائمه خرق عادت شود و چيزهايى به اينان داده شود كه به ديگران داده نشده است ، و اگر سن كودكى ايشان در آن موقع طورى است كه معمولا موقع كمال عقل در انسان نيست ، ممكن است به خاطر امتيازهايى كه دارند ، به طور استثنايى و خرق عادت ، به آنان كمال عقل داده شده باشد ، چه اينان نزد پروردگار از جايگاه و موقعيت خاصى برخوردارند و امتيازهايى دارند كه ساير افراد بشر ندارند . مؤيّد اين مطلب فرمودهء رسول اكرم صلّى اللّه عليه و آله است كه در اوان كودكى آن دو فرمود : اين دو پسرم ، حسن و حسين ، امامند و پيشوا ، چه شرايط براى رسيدن به خلافت\r\n\r\n\r\n","description":"","footnote":"\r\n( 1 ) . ر . ك : الميزان ، ج 3 ، ص 224 ؛ دلائل الصدق ، ج 3 ، ص 84 .\r\n","page_name":" 43 ","page_number":43},
  {"content":"\r\n\r\nو امامت ظاهرى آنان آماده شود و چه چنين شرايطى حاصل نشود . » « 1 »\r\nاضافه مىكنم : از مطالبى كه مؤيد نظر علامهء طباطبايى و علامهء مظفر و ديگران است ، « سوره هل أتى » است كه در شأن اهل كساء نازل شده است و خدا در آن ، همهء آن‌ها را به بهشت وعده مىدهد و از جمله اهل كساء ، حسن و حسين عليهما السّلام هستند .\r\nهمچنين شركت در بيعت رضوان ؛ گواهى گرفتن آن دو در قضيهء فدك توسط حضرت زهرا و ساير اقوال و موضع‌گيرىهاى پيامبر اكرم صلّى اللّه عليه و آله در مناسبت‌هاى مختلف ، مؤيد اين مدعاست .\r\nتمامى اين مسائل بدين خاطر بود كه رسول اكرم صلّى اللّه عليه و آله مىخواست مردم را از نظر روحى و وجدانى براى پذيرش امامت ائمه عليهم السّلام - هر چند از سن كمى برخوردار باشند - آماده سازد ؛ مثلا در مورد امام جواد و امام مهدى عليهما السّلام وضع چنين بود .\r\n3 . سياست‌هاى شوم\r\nدر آن زمان ، سياست‌هاى منحرفى عرض اندام مىكرد كه لازم بود با آن مقابله نمود و در برابر آن ايستاد و موضع‌گيرى كرد . ما در اينجا به چند مورد اشاره مىكنيم :\r\nالف ) آوردن زن ، آن هم شخصيتى مثل حضرت زهرا عليها السّلام كه نمونهء عالى و منحصر به فرد زن مسلمان است ، در يك چنين امر دينى خطير و سرنوشت‌سازى بدين منظور بود كه برداشت تنفرآور جاهليت از زن را محو سازد ، چه آنان براى زن هيچ‌گونه ارزش و منزلت حائز اهميتى قائل نبودند ، بلكه بر عكس ، زن را منبع\r\n\r\n\r\n","description":"","footnote":"\r\n( 1 ) . مجمع البيان ، ج 2 ، ص 452 و 453 ؛ ر . ك : مناقب ابن شهر آشوب ، ج 3 ، ص 368 ، گفتار ابن ابى علان در تبيان ، ج 2 ، ص 485 نيز موجود است . ر . ك : ارشاد مفيد ؛ بحار الانوار ، بحثى دارد پيرامون ايمان على عليه السّلام در حالى كه به احتلام نرسيده بود .\r\n","page_name":" 44 ","page_number":44},
  {"content":"\r\n\r\nشقاوت و بدبختى مىدانستند كه براى قبيلهء خود ننگ و عار به همراه دارد و مظنّهء خيانت است ؛ « 1 » از اين‌رو احدى تصور نمىكرد روزى شاهد باشد كه زن در مسأله حساس و سرنوشت‌ساز و حتى مقدسى مثل مباهله شركت داشته باشد ، تا چه رسد به اين كه شريك مدّعا و شريك دعوت براى اثبات آن باشد « 2 » .\r\nب ) آوردن حسنين عليهما السّلام براى مباهله با نصاراى نجران به عنوان پسران\r\n\r\n\r\n","description":"","footnote":"\r\n( 1 ) . ر . ك : الصحيح من سيرة النبى الاعظم صلّى اللّه عليه و آله ، ج 1 ، ص 45 - 47 .\r\n( 2 ) . محقق پژوهشگر ، سيد مهدى روحانى ، معتقد است :\r\nاين كه رسول اكرم صلّى اللّه عليه و آله از بين ساير زنان ، حضرت زهرا را براى مباهله با نصاراى نجران بيرون برد ، در صورتى كه آيهء مباركه عام است و با تعبير « نساءنا » از آن نام مىبرد و نيز زنان رسول اكرم صلّى اللّه عليه و آله بارزترين مصاديق اين تعبير قرآنى بودند ، تا حدود زيادى همان مفهومى را در بردارد كه ارسال ابو بكر براى ابلاغ آيات سورهء برائت و سپس عزل وى با استناد به قول جبرئيل كه « لا يبلّغ عنك إلّا انت او رجل منك » در برداشت !\r\nدر مورد عموم كلمهء « أنفسنا » كه حضرت تنها امير المؤمنين را با خود برد ، و عموم كلمهء « ابناءنا » كه فقط حسنين - عليهما السلام - را بدين منظور به همراه برد ، همان را مىگوييم كه در مورد « نساءنا » گفتيم .\r\nدر پاسخ مىگوييم :\r\nاولا : بعضى از زنان رسول اكرم صلّى اللّه عليه و آله مانند ام سلمه ، نبايد مورد تعرض قرار گيرد ، چه وى از بهترين و بافضيلت‌ترين زنان بود .\r\nثانيا : مقصود از « نساءنا » همسران نمىباشند ، اگر چه در بعضى از آيات قرآنى بر آنان لفظ « نساء » اطلاق شده است . در اينجا منظور از « نساء » زنانى است كه به فرد منسوب مىباشند و دختر از اين قبيل است و بر وى لفظ « نساء » اطلاق مىگردد .\r\nثالثا : آنچه وى در اينجا گفته است ، با مطلبى كه خودش در جاى ديگر بيان كرده تناقض دارد ، چه در آنجا مىگويد : پيامبر صلّى اللّه عليه و آله فاطمه را از ميان زنان شوهردار اين امت ، به عنوان « زن مسلمان » براى مباهله با خود بيرون برد ، نه به عنوان اين كه وى از زنان اوست ، اما در اينجا چيز ديگرى فرموده است .\r\nالبته همان‌طور كه خواهد آمد ، به نظر ما اين سخن اخير وى نيز نامقبول است ، با اين حال با آنچه در اينجا بيان كرده تناقض دارد .\r\n","page_name":" 45 ","page_number":45},
  {"content":"\r\n\r\nرسول اكرم صلّى اللّه عليه و آله با اين كه آن دو حضرت ، فرزندان صديقهء طاهره ، دخت گرانقدر پيامبر بودند ، آن چنان كه خواهيم ديد ، از دلالتى مهم و معنايى ژرف و عميق برخوردار است .\r\nيك اشكال و پاسخ آن\r\nقبل از پرداختن به اين مطلب و بيان مفاد آن ، لازم ديديم به اشكال يكى از محققان ( سيد مهدى روحانى ) پاسخ دهيم كه مىگويد :\r\n« اين آيه ، تنها دلالتى كه دارد اين است كه آوردن فرزندان « اصحاب » اين دعوت جديد مطلوب است و بيشتر از اين چيزى نمىگويد ، چنان كه فرمود : « ابناءنا » و نفرمود : « ابنائى » ، و در آيه چيزى كه بر لزوم آوردن فرزندان شخص صاحب دعوت دلالت كند وجود ندارد و همين كه فرزندان يكى از اصحاب دعوت باشند ، در صدق امتثال كافى است ؛ پس آيه نمىرساند كه حسنين فرزندان رسول خدايند . »\r\nدر پاسخ مىگوييم :\r\n1 ) امام على عليه السّلام در روز شورا به اين آيهء مباركه استدلال كرد كه خداوند او را نفس پيامبر صلّى اللّه عليه و آله و فرزندانش را فرزندان او و زنش را زن آن حضرت قرار داده است . امام كاظم عليه السّلام نيز با اين آيه بر هارون الرشيد احتجاج كرد و يحيى بن يعمر و نيز سعيد بن جبير - چنان كه خواهد آمد - بر حجاج استدلال نمودند . اين استدلال و احتجاج به واسطهء يك امر تعبّدى صرف نبود ، بلكه به ظهور آيهء مباركه بود كه دشمن راهى جز تسليم و خضوع در برابرش نيافت و مجبور به پذيرش آن شد .\r\n2 ) اگر مراد از « انباءنا » مطلق فرزندان اصحاب دعوت بود ، بايد مقصود از « أنفسنا » تمامى مردانى باشد كه اين دين را پذيرفته بودند ، نه فقط شخص رسول اكرم صلّى اللّه عليه و آله ؛ بنابراين مناسب‌تر اين بود كه به جاى « أنفسنا » مىفرمود : « و رجالنا و رجالكم . » به علاوه مناسب نيست كه مقصود از « انفس » شخص رسول خدا صلّى اللّه عليه و آله\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nباشد و مراد از « أبناء » و « نساء » ، فرزندان و زنان ديگران ، زيرا ظاهر اين است كه فرزندان و زنان همان كسانى مورد نظر است كه در لفظ « انفسنا » منظور است ، زيرا اگر منظور از « انفسنا » شخص رسول اكرم صلّى اللّه عليه و آله باشد و مراد از « ابناءنا » فرزندان ديگران ، مثل اين بود كه بگوييم : « اگر ادعاى من نادرست باشد ، فرزندان فلانى بميرند . »\r\n3 ) گذشته از اين ، مىبينيم كلمات « أنفسنا » ، « أبناءنا » و « نساءنا » به صيغهء جمع آمده است ، پس چرا بايد از « انفس » به دو تن و از « أبناء » نيز به دو تن و از « نساء » به يك تن اكتفا شود ؟ ! اين خود دلالت مىكند كه افرادى كه رسول اكرم صلّى اللّه عليه و آله با خود آورد ، خصوصيت ويژه‌اى داشتند .\r\nاگر مقصود ، مجرد آوردن افرادى به عنوان نمونه بود ، پس چرا از هر كدام به يك تن اكتفا نكرد ؟ ! و اگر اختصاص يك گروه خاص به شرف معيّنى منظور است تا بيان شود كه تنها اينان هستند كه به قلّهء فناى در اين دعوت كه مباهله بر سر آن است رسيده‌اند ، پس صحيح خواهد بود اگر گفته شود : اين آيه بر وجود فضيلتى در اصحاب كساء دلالت مىكند كه هيچ فضيلتى بالاتر از آن نيست ، خصوصا با توجه به مطلبى كه از دو علامهء بزرگوار ، طباطبايى و مظفر در اين باره گذشت ؛ آنجا كه گفتند : اينان در دعوى و در دعوت براى مباهله براى اثبات آن با رسول اكرم صلّى اللّه عليه و آله شريكند .\r\nبدين ترتيب روشن مىشود كه اين ادعا كه آيه بر چيزى بيشتر از امر به آوردن نمونه‌اى از فرزندان اصحاب اين دعوت دلالت نمىكند ، قابل قبول نبوده و به هيچ عنوان نمىتوان بدان اعتماد كرد .\r\nبازگشت به آغاز\r\nاشكالى بود كه مناسب ديديم بدان اشاره كنيم و بعضى از پاسخ‌هايى كه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمىتوان در رد آن داد . در اينجا مىخواهيم اشاره كنيم كه آوردن حسنين عليهما السّلام براى مباهله به اين عنوان بود كه آن دو ، فرزندان رسول اكرم صلّى اللّه عليه و آله هستند - هر چند فرزند دخت گرانقدر آن حضرت بودند - تا ديگر مجالى براى انكار يا شك و ترديد براى احدى باقى نماند .\r\nاينان خود اقرار دارند كه « اين آيه دلالت دارد كه هر چند حسنين فرزندان دخت پيامبر بودند ، با اين حال مىتوان گفت : آن دو پسران رسول اكرم صلّى اللّه عليه و آله بودند ، زيرا پيامبر صلّى اللّه عليه و آله وعده داده بود كه فرزندان خود را بخواند و آن دو را خواند . » « 1 »\r\nاين اقدام رسول اكرم صلّى اللّه عليه و آله معانى و مفاهيم مهمى دربرداشت ، زيرا علاوه بر آنچه در فوق بدان اشاره كرديم و همانطور كه قبلا متذكر شديم ، هدف رسول خدا صلّى اللّه عليه و آله اين بود كه برداشت تنفرآور جاهليت را در مورد فرزندان زايل سازد كه معتقد بودند : « در حقيقت ، فرزندان پسر ، فرزند فرد محسوب مىشوند نه فرزندان دختر » . اين عقيده موجب مشكلات فراوان روانى ، اجتماعى ، اقتصادى و غيره مىشد و منطقى جز منطق جاهليت و تعصبات كور نداشت .\r\nآنچه باعث مىگردد كه انسان نسبت به وضع مسلمانان اندوهگين باشد ، اين است كه مىبينيم پس از رسول اكرم صلّى اللّه عليه و آله اصرار ورزيدند كه بر همان برداشت جاهلى از فرزند باقى بمانند ، چنان كه در آرا و فتاواى فقهى آنان كاملا منعكس شد ؛ از اين‌رو آيهء قرآنى ذيل را مختص فرزندان پسر دانستند ، بدون اين كه براى فرزندان دختر سهمى قائل باشند ؛ اين آيه مىفرمايد :\r\n « يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ  ؛ « 2 »\r\n\r\n\r\n","description":"","footnote":"\r\n( 1 ) . تفسير فخر رازى ، ج 8 ، ص 81 ؛ فتح القدير ، ج 1 ، ص 347 ؛ تفسير نيشابورى در پاورقى تفسير طبرى ، ج 3 ، ص 214 ؛ تبيان ، ج 2 ، ص 485 ، از ابو بكر رازى ( غير از فخر رازى ) ؛ مجمع البيان ، ج 2 ، ص 452 ؛ الغدير ، ج 7 ، ص 122 ، نقل از : مجمع البيان و تفسير قرطبى ، ج 4 ، ص 104 .\r\n( 2 ) . نساء ( 4 ) آيه 11 .\r\n","page_name":" 48 ","page_number":48},
  {"content":"\r\n\r\nحكم خدا در حق فرزندان شما اين است كه پسران ، دو برابر دختران ارث برند . »\r\nابن كثير گويد : « گفته‌اند : اگر انسان چيزى را به فرزندان خويش هبه يا وقف كند ، تنها فرزندان بلافصل و يا فرزندان پسرانش مىتوانند از آن بهره‌مند شوند ، و در اين باره به قول شاعر استدلال كرده‌اند كه گفت :\r\n بنونا بنو أبنائنا و بناتنا * بنوهن ابناء الرجال الاباعد « 1 » \r\n« فرزندان ما ، فرزندان پسران مايند ، اما فرزندان دختران ما ، فرزندان مردان بيگانه‌اند . »\r\nعينى گفته است : « دانشمندان قواعد دستورى عرب ، اين فراز از شعر را گواه گرفته‌اند بر جواز تقديم خبر بر مبتدا ، و كارشناسان مسائل ارث ، آن را هم دليل بر اين گرفته‌اند كه تنها پسران پسر مىتوانند از مال ارث ببرند و هم اين كه پيوند مردمان به يكديگر ، از طريق پدران است ؛ فقها نيز در باب وصيت از آن استفاده كرده و علماى معانى و بيان در بحث تشبيه آن را به كار برده‌اند . » « 2 »\r\nقرطبى در تفسير خود نقل مىكند كه : « مالك بن انس ، فرزندان دختر را در چيزى كه وقف فرزند يا فرزند فرزند شده ، سهيم نمىدانست . » « 3 »\r\nمالك ، همان فردى است كه اهتمام عباسيان درباره‌اش به جايى رسيد كه مىخواستند مردم را به زور وادار سازند كه به كتاب او ( موطأ ) عمل كنند « 4 » .\r\nآنگاه كه منصور اموال عبد الله بن حسن را گرفت و فروخت و در بيت المال\r\n\r\n\r\n","description":"","footnote":"\r\n( 1 ) . تفسير ابن كثير ، ج 2 ، ص 155 ؛ الغدير ، ج 7 ، ص 121 ، به نقل از آن .\r\n( 2 ) . الغدير ، ج 7 ، ص 122 ، نقل از : خزانة الادب ، ج 1 ، ص 300 .\r\n( 3 ) . الغدير ، ج 7 ، ص 123 ، نقل از : تفسير قرطبى ، ج 7 ، ص 31 .\r\n( 4 ) . جامع بيان العلم ، ج 1 ، ص 160 ؛ الامام الصادق و المذاهب الاربعه ، ج 1 ، ص 165 ؛ اضواء على السنة المحمديه ، ص 298 ، نقل از : الانتفاء ، ص 41 و از شافعى .\r\n","page_name":" 49 ","page_number":49},
  {"content":"\r\n\r\nمدينه گذاشت ، مالك بن أنس مخارج خود را از عين اين اموال برداشت « 1 » .\r\nهرگاه منصور مىخواست كسى را والى مدينه كند ، ابتدا با مالك مشورت مىكرد . « 2 »\r\nآرى اين مالك با اين خصوصيات است كه چنين نظرى دارد و از آن دفاع مىكند .\r\nمحمد بن حسن شيبانى مىگويد :\r\n« اگر كسى براى فرزند فلان كس وصيت كرد و آن كس ، هم فرزند پسر داشت و هم فرزند دختر ، وصيت از آن فرزند پسر است نه فرزند دختر . » « 3 »\r\nآرى ، خداى بزرگ اين مفهوم منفور جاهلى را لغو كرد ، امّا اينان به پيروى از جوّ سياسى و در جهت اجراى اهداف حاكمان عباسى و اموى ، كه در صدد تثبيت اين مفهوم بودند ، گام برداشتند و آن را همچنان حفظ كردند و تا جايى پيش رفتند كه آن را در نظرهاى فقهى خود نيز منعكس كردند .\r\nاز طرف ديگر ، لازم بود تا فرصت از كينه‌توزان و منحرفان - كه در آيندهء نزديك از اين مفهوم منفور براى رسيدن به مقاصد سياسى در ارتباط با موضوع امامت و خلافت و رهبرى پس از رسول اكرم صلّى اللّه عليه و آله و درست در ارتباط با شخص كسانى كه پيامبر صلّى اللّه عليه و آله آنان را در قضيهء مباهله با خود بيرون برد و در حديث كسا و آيهء تطهير و ديگر مواردى كه فعلا مجال ذكر آن نيست ، به اكرام و گراميداشت آنان پرداخت ، بهره‌بردارى و سوء استفاده خواهند كرد - گرفته شود ، زيرا كسانى كه پس از رسول اكرم صلّى اللّه عليه و آله خواهان خلافت بودند ، در سقيفه چنين احتجاج كردند كه ما اوليا و عشيرهء رسول خداييم و نيز ما عترت پيامبريم و با رسول خدا در پيوند\r\n\r\n\r\n","description":"","footnote":"\r\n( 1 ) . انساب الاشراف ، ج 3 ، ص 88 .\r\n( 2 ) . الامام الصادق عليه السّلام و المذاهب الاربعه ، ج 1 ، ص 164 و 165 و 494 - 507 .\r\n( 3 ) . حقائق التأويل ، ص 115 .\r\n","page_name":" 50 ","page_number":50},
  {"content":"\r\n\r\nخويشاوندى از ديگران نزديك‌تريم « 1 » .\r\nامويان كه روى كار آمدند ، همين روش را پيمودند ؛ طرح جهنمى آنان و هم ديگران در جهت تضعيف اهل بيت عليهم السّلام و بركنارى آنان از صحنهء سياسى و زعامت اسلامى و در نهايت ، نابودى تبليغاتى ، سياسى ، اجتماعى و روانى و حتى جسمانى آنان حركت مىكرد و نوك تيز حملات آنان اولا و بالذات متوجه كسانى بود كه خداى سبحان تطهير كرده و رسولش آنان را براى مباهله با اهل كفر و لجاج با خود بيرون برده است .\r\nاز بين بردن اهل بيت عليهم السّلام به نحوى كه بيان كرديم ، بر ايشان كارى مشكل و سخت و از سويى از هر چيز مهم‌تر بود ، زيرا امت اسلامى مطالب فراوانى از پيامبر اكرم صلّى اللّه عليه و آله دربارهء آنان شنيده بودند و كاملا آگاه بودند كه آيات قرآنى فراوانى در شأن آنان نازل شده است كه بيانگر فضايل آنان است ، تا چه رسد به موضع‌گيرىهاى بسيار پيامبر صلّى اللّه عليه و آله كه هيچ كس نمىتوانست آن را ناديده گرفته يا لااقل تحريف و دگرگون جلوه دادن آن به سادگى امكان‌پذير نبود .\r\nآرى ، براى همين بود كه امويان تلاش داشتند تا وانمود كنند كه تنها آنان نزديكان پيامبر صلّى اللّه عليه و آله و اهل بيت اويند ، تا جايى كه ده تن از بزرگان اهل شام در برابر سفاح سوگند خوردند كه تا زمانى كه مروان كشته شد ، جز بنى اميه نزديكانى براى پيامبر يا اهل بيتى كه از او ارث ببرند ، سراغ نداشتند « 2 » .\r\n\r\n\r\n","description":"","footnote":"\r\n( 1 ) . ر . ك : نهاية الارب ، ج 8 ، ص 168 ؛ عيون الاخبار ، ج 2 ، ص 233 ؛ العقد الفريد ، ج 4 ، ص 258 ؛ تاريخ طبرى ، ج 3 ، ص 220 ؛ الامامة و السياسة ، ج 1 ، ص 14 و 15 ؛ شرح نهج البلاغهء ابن ابى الحديد ، ج 6 ، ص 7 - 11 ؛ الادب فى ظل التشيع ، ص 24 ، نقل از : علايلى ، البيان و التبيين جاحظ و الامام الحسين ، ص 186 و 190 و ديگران ؛ زندگانى سياسى امام رضا عليه السّلام از منابع پيشين ، ص 53 .\r\n( 2 ) . النزاع و التخاصم ، ص 28 ؛ مروج الذهب ، ج 3 ، ص 33 ؛ فتوح ابن اعثم ، ج 8 ؛ شرح نهج البلاغهء ابن ابى الحديد ، ج 7 ، ص 159 ؛ انساب الاشراف ، ج 3 ، ص 159 .\r\n","page_name":" 51 ","page_number":51},
  {"content":"\r\n\r\nاروى ، دختر عبد المطلب ، اين مسأله را براى معاويه ، گوشزد كرد و گفت :\r\n« و پيامبر ما بود كه پيروز شد و نصرت و فيروزى از آن او شد ، اما پس از او شما بر ما مسلط شديد و احتجاج كرديد كه با رسول خدا قرابت و خويشاوندى داريد . . . . » « 1 »\r\nكميت ، شاعر اهل بيت ، چنين مىسرايد :\r\n و قالوا ورثناها أبانا و امّنا * و لا ورثتهم ذاك امّ و لا أب \r\n« گفتند كه آن را پدر و مادرمان براى ما به ارث گذاشته‌اند ، در حالى كه آن را نه مادرى برايشان به ارث گذارده بود و نه پدرى . »\r\nابراهيم بن مهاجر مىگويد :\r\n أيها الناس اسمعوا أخبركم * عجبا زاد على كل عجب . . . \r\n عجبا من عبد شمس إنهم * فتحوا للناس أبواب الكذب \r\n ورثوا احمد فيما زعموا * دون عباس بن عبد المطلب \r\n كذبوا و اللّه ما نعلمه * يحرز الميراث إلا من قرب « 2 » \r\n« اى مردم ! گوش فرا دهيد تا شگفتى را كه از همهء شگفتىها بالاتر است براى شما بيان كنم ؛ عجب از بنى عبد شمس كه در دروغگويى را بر روى مردم گشوده‌اند و مدعىاند كه آنان تنها وارث پيامبر بوده‌اند ، نه عباس بن عبد المطلب ؛ به خدا دروغ گفته‌اند و آنچه ما مىدانيم ، ارث به خويشاوند نزديك مىرسد نه خويشاوند دور . »\r\nرسول اكرم صلّى اللّه عليه و آله به هنگام تقسيم خمس بنى نضير يا خيبر ، بنى عبد شمس را از جملهء نزديكان خود خارج كرد ، و چون عثمان و جبير بن مطعم اعتراض كردند و\r\n\r\n\r\n","description":"","footnote":"\r\n( 1 ) . العقد الفريد ، ج 2 ، ص 120 ؛ ر . ك : الغدير ، ج 10 ، ص 167 .\r\n( 2 ) . مروج الذهب ، ج 3 ، ص 33 ؛ النزاع و التخاصم ، ص 28 .\r\n","page_name":" 52 ","page_number":52},
  {"content":"\r\n\r\nگفتند : نزديكى بنى عبد شمس و بنى هاشم به يك اندازه است ، حضرت از آنان نپذيرفت . اين داستان در تاريخ معروف است و به تواتر نقل شده است « 1 » .\r\nسپس عباسيان روى كار آمدند و همين روش را در پيش گرفتند و وانمود كردند كه آنان نزديكان محمّد صلّى اللّه عليه و آله پيامبر خدايند ، تا بدين ترتيب حكومت خويش را شرعى جلوه دهند ؛ حتى هارون بر مزار پيامبر حاضر شد و عرض كرد : « السّلام عليك يا رسول الله ، السّلام عليك يا ابن عمّ » . در مقابل ، امام كاظم عليه السّلام پيش رفت و فرمود : « السّلام عليك يا رسول اللّه ، السّلام عليك يا ابة » . چهرهء هارون درهم شد و خشم و غضب بر او مستولى گشت « 2 » .\r\nعباسيان در ابتداى روى كار آمدن ، رشتهء وصايت و دعوت خويش را به امير المؤمنين عليه السّلام پيوند دادند و در استفاده از عواطف و احساسات جريحه‌دار\r\n\r\n\r\n","description":"","footnote":"\r\n( 1 ) . السيرة الحلبيه ، ج 2 ، ص 209 ؛ مجمع الزوائد ، ج 5 ، ص 341 ، نقل از : احمد ؛ نيل الاوطار ، ج 8 ، ص 228 ، نقل از : احمد ، بخارى ، نسائى ، ابن ماجه ، ابى داوود و برقانى ؛ سنن ابى داوود ، ج 3 ، ص 145 و 146 ؛ سنن ابن ماجه ، ج 2 ، ص 961 ؛ مغازى واقدى ، ج 2 ، ص 696 ؛ الاصابه ، ج 1 ، ص 226 ؛ بداية المجتهد ، ج 1 ، ص 402 ؛ الخراج ، ابو يوسف ، ص 21 ؛ البداية و النهاية ، ج 4 ، ص 200 ، نقل از : بخارى ؛ مسند احمد ، ج 4 ، ص 81 - 85 ؛ شرح نهج البلاغه ، ج 15 ، ص 284 ؛ تشييد المطاعن ، ج 2 ، ص 818 و 819 ، نقل از : زاد المعاد ؛ سنن بيهقى ، ج 6 ، ص 340 - 342 ؛ الدر المنثور ، ج 3 ، ص 186 ، نقل از : ابى شيبه ؛ البحر الرائق ، ج 5 ، ص 98 ؛ تبيين الحقايق ؛ ج 3 ، ص 257 ؛ نصب الراية ، ج 3 ، ص 26 - 425 از افراد بسيار زياد ؛ مصابيح السنه ، ج 2 ، ص 70 ؛ صحيح بخارى ، ج 4 ، ص 111 و نيز ج 6 ، ص 186 ؛ تفسير ابن كثير ، ج 2 ، ص 312 ؛ فتح القدير ، ج 2 ، ص 310 ؛ تفسير خازن ، ج 2 ، ص 185 ؛ و النسفى در پاورقى خازن ، ج 2 ، ص 186 ؛ تفسير طبرى ، ج 10 ، ص 5 ؛ كشاف ، ج 2 ، ص 221 ؛ سنن نسائى ، ج 7 ، ص 130 و 131 ؛ مقدمهء مرآة العقول ، ج 1 ، ص 118 بعضى از محققان از منابع ذيل نقل كرده‌اند :\r\nالاموال ابو عبيد ، ص 461 و 462 ؛ تفسير قرطبى ، ج 7 ، ص 12 ؛ فتح البارى ، ج 7 ، ص 174 و نيز ج 6 ، ص 150 ؛ تفسير المنار ، ج 10 ، ص 7 ؛ ترتيب مسند شافعى ، ج 2 ، ص 125 و 126 ؛ ارشاد السارى ، ج 5 ، ص 202 ؛ المحلى ، ج 7 ، ص 328 .\r\n( 2 ) . كشف الغمه ، ج 3 ، ص 20 .\r\n","page_name":" 53 ","page_number":53},
  {"content":"\r\n\r\nمردم ، از ظلم و ستم و دردهايى كه علويان و اهل بيت عليهم السّلام از سوى گذشتگان آنها ( امويان ) تحمل كرده بودند ، سود جستند ، اما ديدند اگر بخواهند حكومت خويش را تحكيم بخشند ، ديگر نمىتوانند به وجود كسانى كه با على عليه السّلام پيوند خويشاوندى نزديكترى از آنان دارند ، به پيوند دادن خود با امير المؤمنين عليه السّلام ادامه دهند ؛ از اين‌رو بعضى از اصول و پايه‌هاى فكرى و عقيدتى مردم را به بازى گرفتند . مهدى عباسى ( آن طور كه به نظر مىرسد ، مبتكر و صاحب اصلى اين فكر بايد پدرش منصور باشد ) فرقه‌اى تأسيس كرد كه ادعا نمود :\r\n« امامت بعد از پيامبر خدا صلّى اللّه عليه و آله به عباس بن عبد المطلب ، سپس به پسرش عبد الله و سپس به فرزندش على رسيد ، و همچنين تا اين سلسله به عباسيان منتهى شد .\r\nبيعت با على بن ابى طالب عليه السّلام را صحيح و معتبر مىشمردند ، زيرا عباس ، خود ، آن بيعت را صحيح و نافذ دانسته بود ، و نيز ادعا مىكردند كه ارث مال عموست ، نه دختر ، و از اين‌رو حق خلافت از طريق فاطمه عليها السّلام به حسن و حسين نمىرسد و در اظهار و تثبيت اين ادعا كوشش فراوانى كردند . »\r\nتا جايى كه شاعر بنى عباس چنين سروده است :\r\n أنّى يكون و ليس ذاك بكائن * لبنى البنات وراثة الاعمام \r\n« چگونه مىشود كه ميراث عموها براى دخترزادگان باشد ، در حالى كه چنين نيست و نخواهد شد . »\r\nاو با اين بيت به پول فراوانى دست يافت .\r\nاين مطلب ، موضوع گسترده و پرشاخ و برگى است و تا حدودى دربارهء آن در كتاب خود ، زندگانى سياسى امام رضا عليه السّلام ، به طور مشروح بحث كرده‌ايم ، طالبان بدان جا رجوع كنند . « 1 »\r\n\r\n\r\n","description":"","footnote":"\r\n( 1 ) . ص 66 - 73 .\r\n","page_name":" 54 ","page_number":54},
  {"content":"\r\n\r\n\r\nمقابله و مبارزه با توطئهء زشت\r\nاگر چه اين جريان سياسى از حمايت و پشتيبانى زياد و اصرار فراوان حكام و دار و دستهء آنان برخوردار بود ، به گونه‌اى كه تمامى نيروها و امكانات مادى و معنوى خود را در راه تأكيد و تثبيت آن بسيج كردند ، ليكن جريانى را در پيش روى خويش داشتند كه همچون كوهى مقاوم در مقابل آنان ايستاده بود و مانع موفقيت آنها در تحريف حقايق و تزوير تاريخ مىشد . اين جريان ، وجود اهل بيت پيامبر عليهم السّلام بود كه قوىترين حجت‌ها و بزرگ‌ترين شواهد و قرائن را از قرآن و اخبار متواتر و موضع‌گيرىهاى پشت در پشت نبوى ، از آن خود داشت و بسيارى از صحابهء رسول اكرم صلّى اللّه عليه و آله آن را مىدانستند و از پيامبر صلّى اللّه عليه و آله ديده و شنيده و تابعان از آنها و ديگران از تابعان شنيده بودند .\r\nاز جملهء اين شواهد و دلايل دندان‌شكن غير قابل انكار « آيه مباهله » است .\r\nامويان و عباسيان در مواضع گوناگون تلاش فراوانى از خود به خرج دادند ، تا فرزندى حسنين عليهما السّلام را انكار كنند ؛ از اين‌رو از سوى اهل بيت عليهم السّلام و شيعيان آنها و ديگر افراد منصف ، با احتجاجات و استدلال‌هاى قوى و شكننده‌اى مواجه شدند و موجب گرديد تا كوشش‌هاى آنان به ضرر خودشان تمام شود كه : « چاه‌كن خود به چاه است . »\r\nخوب متوجه شدند كه اسلوب احتجاج و منطق ، حق را نمايان مىكند ؛ يعنى همان چيزى را كه آن‌ها تلاش مىكردند تا آن را مخفى نگهدارند و تحريف كنند ؛ از اين‌رو سعى كردند تا از راه ارهاب و اكراه و اجبار ، ائمهء معصومين عليهم السّلام و شيعيان مخلص آنان را از ميدان به در كنند و از انظار مردم دور نگه دارند ، و آن‌گاه كه متوجه شدند اين روش نيز كارساز نيست ، در صدد برآمدند تا از راه سم يا با شمشير ، آنها را از ميان بردارند .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nنمونه‌هاى تاريخى مهم\r\nدر اينجا نمونه‌هايى را ذكر مىكنيم كه بيانگر تلاش و كوشش مخالفان براى انكار فرزندى حسنين عليهم السّلام و در برگيرندهء استدلال و احتجاجات ائمه عليهم السّلام در اين زمينه است . بعضى از آنها متضمن استدلال به آيهء مباهله است :\r\n1 . ذكوان ، غلام معاويه گويد :\r\nمعاويه گفت : مبادا بفهمم كه احدى اين دو كودك را فرزندان رسول خدا صلّى اللّه عليه و آله مىنامد ، بگوييد : فرزندان على عليه السّلام .\r\nمدتى پس از آن ، معاويه مرا امر كرد كه فرزندانش را به ترتيب شرافت بنويسم . پس فرزندان وى و فرزندان پسرانش را نوشتم و فرزندان دخترانش را رها كردم . نوشته را برايش آوردم ، نگاهى به آن انداخت و گفت : واى بر تو ! بزرگان فرزندانم را فراموش كرده‌اى ؟ گفتم : كى ؟ گفت : آيا فرزندان فلان دخترم فرزندانم نيستند ؟ آيا فرزندان فلان دخترم فرزندانم به شمار نمىروند ؟ گفتم : خدايا آيا فرزندان دخترانت فرزندان تو هستند ، اما فرزندان فاطمه فرزند رسول خدا صلّى اللّه عليه و آله نيستند ؟ ! گفت : تو را چه شده ؟ خدا تو را بكشد ! احدى اين سخن را از تو نشنود . » « 1 »\r\n2 . امام حسن عليه السّلام چنين با معاويه احتجاج فرمود :\r\n« فأخرج رسول اللّه صلّى اللّه عليه و آله من الأنفس معه أبى ، و من البنين أنا و أخى ، و من النساء فاطمة أمىّ ، من النّاس جميعا ، فنحن أهله ، و لحمه و دمه ، و نفسه ، و نحن منه و هو منّا ؛ « 2 »\r\nاز ميان همهء مردم ، رسول خدا صلّى اللّه عليه و آله از « أنفس » ، پدرم ، و از فرزندان ، من و\r\n\r\n\r\n","description":"","footnote":"\r\n( 1 ) . همان ، ج 2 ، ص 176 .\r\n( 2 ) . ينابيع الموده ، ص 479 ، نقل از : زرندى مدنى و نيز ص 52 و 482 ؛ تفسير برهان ، ج 1 ، ص 286 ؛ امالى طوسى ، ج 2 ، ص 172 .\r\n","page_name":" 56 ","page_number":56},
  {"content":"\r\n\r\nبرادرم ، و از زنان ، فاطمه مادرم را با خود برد . پس ما اهل بيت او و گوشت و خون او و نفس او هستيم ، ما از اوييم و او از ماست . »\r\n3 . رازى در تفسير آيهء شريفهء :\r\n « وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ . . .   وَ زَكَرِيَّا وَ يَحْيى وَ عِيسى »  « 1 »\r\nبعد از بيان اين كه آيهء فوق بر فرزندى حسنين عليهما السّلام دلالت دارد ، مىگويد :\r\n« گويند : ابو جعفر باقر در نزد حجاج بن يوسف به اين آيه استدلال كرد . » « 2 »\r\n4 . امير المؤمنين عليه السّلام در روز شورا بر اعضاى آن استدلال كرد كه خداى متعال او را نفس پيامبر صلّى اللّه عليه و آله و فرزندانش را فرزندان او و زنش را زن او قرار داده است « 3 » .\r\n5 . شعبى گويد :\r\nنزد حجاج بودم كه يحيى بن يعمر ، فقيه خراسان ، را از بلخ - در حالى كه با آهن بسته شده بود - به پيش او آوردند . حجاج به وى گفت : تو مىگويى حسن و حسين فرزندان پيامبر صلّى اللّه عليه و آله هستند ؟ گفت : بلى . حجاج گفت : بايد دليل آن را به طور روشن و آشكار از كتاب خدا برايم بياورى ، و گرنه اعضاى بدنت را يكى يكى قطع خواهم كرد . گفت : اى حجاج ! آن را به طور واضح و آشكار از كتاب خدا مىآورم . شعبى گويد : از جرأت يحيى كه گفت : « اى حجاج » تعجب كردم .\r\nحجاج گفت : اين آيه را برايم نياورى كه مىگويد :  نَدْعُ أَبْناءَنا وَ أَبْناءَكُمْ  . گفت : آن را به طور واضح و آشكار از كتاب خدا مىآورم و آن ، اين آيه است كه مىفرمايد :\r\n « وَ نُوحاً هَدَيْنا مِنْ قَبْلُ ، وَ مِنْ ذُرِّيَّتِهِ داوُدَ وَ سُلَيْمانَ . . .   وَ زَكَرِيَّا وَ يَحْيى وَ عِيسى »  .\r\n\r\n\r\n","description":"","footnote":"\r\n( 1 ) . انعام ( 6 ) آيهء 84 و 85 .\r\n( 2 ) . تفسير رازى ، ج 13 ، ص 66 ؛ فضائل الخمسه ، ج 1 ، ص 247 ، ( نقل از : رازى ) .\r\n( 3 ) . ينابيع الموده ، ص 266 ، نقل از : دارقطنى و الصواعق المحرقه ، ص 154 ؛ فضائل الخمسه ، ج 1 ، ص 250 ؛ حياة امير المؤمنين ، ص 205 ، ( نقل از : الصواعق المحرقه ) .\r\n","page_name":" 57 ","page_number":57},
  {"content":"\r\n\r\nپدر عيسى كيست و حال اين كه خدا او را به اولاد نوح ملحق كرده است ؟ ! شعبى گويد : حجاج سرش را مدتى به زير انداخت ، سپس بالا آورد و گفت : گويا من اين آيه را در كتاب خدا نخوانده بودم ، او را رها سازيد . » « 1 »\r\nدر كتاب نور القبس آمده : حجاج از او خواست تا ديگر آن را بيان نكند .\r\n6 . سعيد بن جبير نيز داستانى شبيه به داستان يحيى بن يعمر با حجاج دارد ؛ از اين‌رو كلام را با بيان آن طولانى نمىكنيم « 2 » .\r\n7 . روزى هارون الرشيد امام كاظم عليه السّلام را خواست و به آن جناب عرضه داشت : چگونه مىگوييد ما ذريّه رسول خداييم ، با اين كه رسول خدا صلّى اللّه عليه و آله پسر نداشت ؟ و ذريّه و نسل هر انسانى از فرزند پسر باقى مىماند ، نه فرزند دختر و شما فرزندان دختريد ، پس ذريهء رسول خدا صلّى اللّه عليه و آله نيستيد ؟ امام كاظم عليه السّلام از او خواست كه مرا از پاسخ به اين سؤال معاف بدار ، اما هارون نپذيرفت . حضرت چنين استدلال كرد كه قرآن در سورهء انعام ، عيسى را از ذريهء ابراهيم مىداند با اين كه نسبت عيسى از طرف مادر به ابراهيم مىرسد . آنگاه امام كاظم عليه السّلام به آيهء مباهله كه مىفرمايد : « ابناءنا » استدلال كرد « 3 » .\r\n8 . عمرو بن عاص كسى را نزد امير المؤمنين عليه السّلام فرستاد و چند چيز را بر او عيب گرفت . از جمله گفت : تو حسن و حسين را فرزندان رسول خدا مىنامى ؟\r\nحضرت عليه السّلام به فرستاده عمرو گفت :\r\n\r\n\r\n","description":"","footnote":"\r\n( 1 ) . تفسير رازى ، ج 2 ، ص 194 ؛ مستدرك حاكم ، ج 3 ، ص 164 ؛ فضائل الخمسه ، ج 2 ، ص 148 و 247 ؛ الدر المنثور ، ج 3 ، ص 28 ، نقل از : ابن ابى حاتم ، ابو الشيخ ، حاكم و بيهقى ؛ الغدير ، ج 7 ، ص 123 ، نقل از : تفسير ابن كثير ، ج 2 ، ص 155 ؛ مقتل خوارزمى ، ج 1 ، ص 89 ؛ ر . ك : العقد الفريد ، ج 5 ، ص 20 ؛ نور القبس ، ص 21 و 22 .\r\n( 2 ) . مقتل خوارزمى ، ج 1 ، ص 89 و 90 .\r\n( 3 ) . نور الابصار ، ص 148 و 149 ؛ عيون اخبار الرضا ، ج 1 ، ص 84 و 85 ؛ تفسير نور الثقلين ، ج 1 ، ص 289 و 290 ؛ تفسير الميزان ، ج 3 ، ص 230 ؛ تفسير برهان ، ج 1 ، ص 289 .\r\n","page_name":" 58 ","page_number":58},
  {"content":"\r\n\r\n« قل للشانئ ابن الشانىء لو لم يكونا ولديه لكان ابتر كما زعم ابوك ؛ « 1 »\r\nبه بدخواه پسر بدخواه بگو : اگر حسن و حسين فرزند رسول خدا صلّى اللّه عليه و آله نبودند ، آن طور كه پدرت پنداشت ، ابتر و دم‌بريده بود . »\r\n9 . امام حسين عليه السّلام در كربلا عرض كرد :\r\n« اللهم إنا اهل بيت نبيّك ، و ذريته و قرابته ، فاقصم من ظلمنا ، و غصبنا حقنا ، انك سميع قريب ؛\r\nخدايا ! ما اهل بيت پيامبر تو و ذريه و نزديكان او هستيم ؛ پس كسانى را كه بر ما ظلم كرده‌اند و حق ما را غصب نموده‌اند نابود كن ! به راستى كه تويى شنوندهء نزديك . »\r\nمحمد بن اشعث گفت : چه قرابتى بين تو و محمد است ؟ !\r\nامام حسين عليه السّلام عرضه داشت :\r\n« اللهم انّ محمد بن الأشعث يقول : ليس بينى و بين محمد قرابة ، اللهم أرنى فيه هذا اليوم ذلا عاجلا ؛\r\nخدايا ! محمد بن أشعث مىگويد : بين من و محمد قرابتى نيست ؛ خدايا ! در اين روز هر چه زودتر او را ذليل و خوار به من نشان ده ! » پس خدا نفرين امام حسين عليه السّلام را اجابت فرمود . « 2 »\r\nاز سوى ديگر ، ائمه عليهم السّلام احتجاجات ديگرى نيز به « آيهء مباهله » دربارهء خلافت امير المؤمنين و برترى آن جناب و غيره دارند كه فعلا مجال ذكر آنها نيست . « 3 »\r\n\r\n\r\n","description":"","footnote":"\r\n( 1 ) . شرح نهج البلاغه ، ج 20 ، ص 334 .\r\n( 2 ) . مقتل خوارزمى ، ج 1 ، ص 249 و مقتل مقرم ، ص 278 ، ( نقل از : خوارزمى ) .\r\n( 3 ) . ر . ك : بحار الانوار ، ج 49 ، ص 188 ؛ الميزان ، ج 3 ، ص 229 و 230 ؛ تفسير برهان ، ج 1 ، ص 286 و 287 و غيره .\r\n","page_name":" 59 ","page_number":59},
  {"content":"\r\n\r\n\r\nبعضى از موضع‌گيرىهاى امام حسن عليه السّلام\r\nآرى ، ائمه عليهم السّلام در مخالفت با كينه‌توزان و مغرضان و در ايستادگى با صلابت و محكم در مقابل سياست‌هاى آنان ، تنها به موضع‌گيرىهاى استدلالى خويش اكتفا نكردند ، بلكه آن را به ديگر مناسبت‌ها نيز كشاندند و در اعلان آن در ملأ عام استمرار و تداوم بخشيدند و در مناسبت‌ها و مواضع حساس زيادى بر آن تأكيد نمودند و طورى بطلان ادعاهاى پوچ و واهى آنان را برملا كردند كه جاى هيچ‌گونه شك و شبهه‌اى باقى نماند .\r\nامام حسن عليه السّلام نيز مخالفت خود را در مناسبت‌ها و مواضع مختلفى بيان مىكرد و فقط به اظهار و بيان اين كه فرزند رسول خداست اكتفا نكرد ، بلكه تأكيد مىورزيد كه امامت و خلافت فقط و فقط حق اوست و با وجود او نوبت به كسانى مثل معاويه نمىرسد ، زيرا معاويه نه تنها صفات و ويژگىهاى ضرورى و لازم براى امامت و خلافت رسول خدا صلّى اللّه عليه و آله را ندارد ، بلكه برعكس ، به صفاتى متّصف است كه اساسا با خلافت و امامت در تضاد و تناقض است .\r\nما در اينجا به بعضى از موارد اشاره مىكنيم :\r\n1 . امام حسن عليه السّلام بلافاصله پس از شهادت پدرش على عليه السّلام براى مردم خطبه‌اى خواند و در آن فرمود :\r\n« أيها النّاس ! من عرفنى فقد عرفنى ، و من لم يعرفنى ، فأنا الحسن بن على ، آنا ابن النّبى و أنا ابن الوصى ؛ « 1 »\r\nاى مردم ! هر كس مرا شناخت كه شناخت ، هر كس مرا نشناخت ، پس بداند كه منم\r\n\r\n\r\n","description":"","footnote":"\r\n( 1 ) . مستدرك حاكم ، ج 3 ، ص 172 ؛ ذخائر العقبى ، ص 138 ، ( نقل از : دولابى ) ؛ كشف الغمه ، ج 2 ، ص 173 ( نقل از : جنابذى ) .\r\n","page_name":" 60 ","page_number":60},
  {"content":"\r\n\r\nحسن پسر على ، منم پسر پيامبر و منم پسر وصى پيامبر . »\r\nبه كلمه « وصى » در عبارت اخير دقت كنيد .\r\nدر متن ديگرى آمده كه حضرت فرمود : « پس منم حسن پسر محمد صلّى اللّه عليه و آله » و در مقتل خوارزمى آمده : « منم فرزند پيامبر خدا » « 1 » .\r\nهمچنين امام حسن عليه السّلام آن روز فرمود :\r\n« أنا ابن البشير النذير ، أنا ابن الداعى الى اللّه باذنه ، انا ابن السّراج المنير ، انا ابن من أذهب اللّه عنهم الرجس و طهّرهم تطهيرا ، انا من اهل بيت افترض اللّه طاعتهم فى كتابه ؛ « 2 »\r\nمنم فرزند بشير ، منم فرزند نذير ، منم فرزند آن كس كه به اذن پروردگار مردم را به سوى او مىخواند ، منم پسر چراغ تابناك ، من از خاندانى هستم كه خداى تعالى پليدى را از ايشان دور كرده و به خوبى پاكيزه‌شان فرموده ، من از خاندانى هستم كه\r\n\r\n\r\n","description":"","footnote":"\r\n( 1 ) . مقاتل الطالبين ، ص 52 ؛ تفسير فرات ، ص 72 و 70 ؛ مقتل خوارزمى ، ج 1 ، ص 126 ؛ حياة الصحابة ، ج 3 ، ص 526 ؛ مجمع الزوائد ، ج 9 ، ص 146 . وى گويد : اين حديث را احمد با اختصار زياد نقل كرده و اسناد احمد و بعضى از طرق بزار و طبرانى در كتاب الكبير حسان موجود است .\r\nتفسير المطالب ، ص 179 ، نقل از : امالى طوسى ، ص 169 ؛ ارشاد مفيد ؛ طبقات ابن سعد ، ج 2 ، ص 25 و از جمهرة الخطب ، ج 2 ، ص 7 .\r\n( 2 ) . ر . ك : مالكى ، الفصول المهمه ، ص 146 ؛ تفسير فرات ، ص 70 و 72 ؛ كشف الغمه ، ج 2 ، ص 159 ؛ ينابيع الموده ، ص 225 - 270 - 302 - 479 - 482 ، نقل از : ابو سعد ، شرف النبوه ؛ الكبير ، طبرانى ؛ بزار ؛ زرندى ، مدنى و ديگران ؛ ارشاد مفيد ، ص 207 ؛ فرائد السمطين ، ج 2 ، ص 120 ؛ مستدرك حاكم ، ج 3 ، ص 172 ؛ مجمع الزوائد ، ج 9 ، ص 46 ؛ حياة الصحابة ، ج 3 ، ص 526 ؛ ذخائر العقبى ، ص 138 و 140 ، نقل از : دولابى ، الذرية الطاهره ؛ نزهة المجالس ، ج 2 ، ص 186 ؛ المحاسن و المساوى ، ج 1 ، ص 132 و 133 ؛ مناقب ابن شهر آشوب ، ج 4 ، ص 11 و 12 ؛ احتجاج طبرسى ، ج 1 ، ص 419 ؛ بحار الانوار ، ج 44 ؛ امالى طوسى ، ج 1 ، ص 121 ؛ اعلام الورى ، ص 208 ؛ شرح نهج البلاغه ، ج 16 ، ص 30 .\r\n","page_name":" 61 ","page_number":61},
  {"content":"\r\n\r\nخداوند طاعت ايشان را در كتاب خود واجب كرده است . »\r\nابن عباس برخاست و گفت : « اين ، پسر دختر پيامبر شما و وصى امامتان است ، پس با او بيعت كنيد ! . »\r\nدر متن ديگرى دارد كه امام حسن عليه السّلام در آن هنگام فرمود :\r\n« و عنده نحتسب عزانا فى خير الآباء رسول اللّه « 1 » ؛\r\nما سوگوارى خود را در عزاى بهترين پدرها ، يعنى رسول خدا صلّى اللّه عليه و آله به حساب خدا موكول مىكنيم . »\r\n2 . در مناسبت ديگرى در شام ، معاويه به اشارهء عمرو بن عاص از حضرت خواهش كرد كه بالاى منبر رفته و خطبه بخواند ، به اين اميد كه شايد درمانده شود ، پس حضرت بالاى منبر رفت و حمد و ثناى الهى را به جاى آورد . سپس خطبهء مهمى ايراد كرد كه مطالبى را كه گذشت دربرداشت و در آن مطالب بسيار ديگرى نيز بيان فرمود .\r\nراوى گويد :\r\n« طولى نكشيد كه دنيا بر معاويه تيره و تار شد و آن عده از مردم شام و ديگران كه امام حسن عليه السّلام را نمىشناختند ، او را شناختند » .\r\nسپس آن جناب از منبر پايين آمد . معاويه به حضرت گفت : « اى حسن ! تو اميدوار بودى كه خليفه باشى ، اما شايستگى آن را ندارى ! »\r\nامام حسن عليه السّلام فرمود :\r\n« اما الخليفة فمن سار بسيرة رسول اللّه صلّى اللّه عليه و آله و عمل بطاعة اللّه عزّ و جلّ . و ليس الخليفة من سار بالجور و عطّل السنن و اتّخذ الدنيا امّا و أبا ، و عباد اللّه خولا ، و ماله دولا ، و لكن ذلك امر ملك اصاب ملكا ، فتمتع منه قليلا ، و كأن\r\n\r\n\r\n","description":"","footnote":"\r\n( 1 ) . بحار الانوار ، ج 43 ، ص 363 .\r\n","page_name":" 62 ","page_number":62},
  {"content":"\r\n\r\nقد انقطع عنه . . . « 1 » ؛\r\nخليفه آن كس است كه به روش پيامبر صلّى اللّه عليه و آله سير كند و به طاعت خداى عزّ و جل عمل نمايد . خليفه آن كس نيست كه با مردم به جور رفتار كند و سنت را تعطيل نمايد و دنيا را پدر و مادر خويش بگيرد و بندگان خدا را برده ، و مال او را دولت خود [ پندارد 
  ] زيرا اين ، وضعيت پادشاهى است كه به سلطنت رسيده و مدت كمى از آن بهره‌مند شده و سپس لذت آن منقطع گشته است . . . . »\r\nهمين قضيه پس از ماجراى صلح با معاويه ، در كوفه بين حضرت و معاويه روى داده است ، اما در مقتل خوارزمى آمده كه اين مسأله در مدينه اتفاق افتاد « 2 » .\r\nاين مسأله مؤيد گفتهء برخى است كه مىگويند : معاويه امام حسن عليه السّلام را مسموم كرد ، زيرا آن حضرت براى رفتن به شام و مبارزهء با او آماده مىشد « 3 » .\r\n3 . در متن ديگرى آمده : معاويه از امام خواست كه بر فراز منبر رفته و براى مردم خطبه بخواند . حضرت بالاى منبر رفت و خطبه خواند . از جمله فرمود :\r\nمنم پسر . . . منم پسر . . . تا جايى كه فرمود :\r\n« لو طلبتم ابنا لنبيّكم ما بين لابتيها لم تجدوا غيرى و غير أخى ؛ « 4 »\r\n\r\n\r\n","description":"","footnote":"\r\n( 1 ) . احتجاج طبرسى ، ج 1 ، ص 419 ؛ الخرائج و الجرائح ، ص 218 ؛ ذخائر العقبى ، ص 140 ، نقل از :\r\nابو سعد ؛ ر . ك : مقتل خوارزمى ، ج 1 ، ص 126 ؛ بحار الانوار ، ج 44 ، ص 122 ؛ المحاسن و المساوى ، ج 1 ، ص 133 ؛ شرح نهج البلاغه ، ج 16 ، ص 49 ؛ مقاتل الطالبيين ، ص 73 ؛ آل ياسين ، الحسن بن على ، ص 110 و 114 ؛ تحف العقول ، ص 164 .\r\n( 2 ) . ذخائر العقبى ، ص 140 ، نقل از : ابو سعد ؛ ر . ك : مقتل خوارزمى ، ج 1 ، ص 126 ؛ بحار الانوار ، ج 44 ، ص 122 ؛ المحاسن و المساوى ، ج 1 ، ص 133 ؛ شرح نهج البلاغه ، ج 16 ، ص 49 ؛ مقاتل الطالبيين ، ص 73 ؛ آل ياسين ، الحسن بن على ، ص 110 و 114 ؛ تحف العقول ، ص 164 .\r\n3 . الغدير ، ج 11 ، ص 8 ، ( نقل از : طبقات ابن سعد ) .\r\n( 3 ) . الغدير ، ج 11 ، ص 8 ، ( نقل از : طبقات ابن سعد ) .\r\n( 4 ) . مناقب ابن شهر آشوب ، ج 4 ، ص 12 ، نقل از : العقد الفريد و مدائنى ؛ ر . ك : مقتل خوارزمى ، ج 1 ، ص 126 ؛ بحار الانوار ، ج 43 ، ص 355 و 356 ؛ ابن قتيبه ، عيون الاخبار ، ج 2 ، ص 172 .\r\n","page_name":" 63 ","page_number":63},
  {"content":"\r\n\r\nاگر همه جا را بگرديد تا براى پيامبرتان پسرى پيدا كنيد ، بدانيد كه غير از من و برادرم ، كسى را نخواهيد يافت » .\r\n4 . در نص ديگرى دارد : معاويه از امام حسن عليه السّلام خواست تا بالاى منبر رفته و نسب خود را بيان كند . امام بالاى منبر رفت و فرمود :\r\n« بلدتى مكّة و منى ، و أنا ابن المروة و الصّفا ، و أنا ابن النّبى المصطفى . . . ؛\r\nشهر من مكه و منى است و منم فرزند مروه و صفا و منم پسر پيامبر برگزيدهء خدا . . . »\r\nتا اين كه مؤذن اذان گفت و بدين جا رسيد : « أشهد أنّ محمّدا رسول اللّه » ؛ حضرت رو به معاويه كرد و فرمود :\r\n« أ محمد ابى أم أبوك ؟ ! فان قلت ليس بأبى ، كفرت و ان قلت : نعم ، فقد أقررت . . . أصبحت العجم تعرف حق العرب بأنّ محمّدا منها ، يطلبون حقنا و لا يردون الينا حقنا « 1 » ؛\r\nآيا محمد پدر من است يا پدر تو ؟ ! اگر بگويى كه پدرم نيست ، كفر ورزيده‌اى و اگر بگويى : آرى ، پس اقرار كرده‌اى كه من پسر او هستم . . . اقوام غير عرب ، حقوق عرب را در اين كه محمد صلّى اللّه عليه و آله از اينان است به رسميت شناختند ؛ اينان حق ما را خواستارند ، اما به ما برنمىگردانند . »\r\n5 . در مناسبت ديگرى معاويه از آن حضرت صلّى اللّه عليه و آله خواست كه خطبه بخواند و آنان را موعظه كند . پس حضرت خطبه‌اى ايراد كرد و از جمله فرمود :\r\n« أنا ابن رسول اللّه ، انا ابن صاحب الفضائل ، انا ابن صاحب المعجزات و الدلايل ، انا ابن امير المؤمنين ، أنا المدفوع عن حقّى . . . انا امام خلق اللّه و ابن\r\n\r\n\r\n","description":"","footnote":"\r\n( 1 ) . مناقب ، ج 4 ، ص 12 ؛ بحار الانوار ، ج 43 ، ص 356 و نيز ج 44 ، ص 121 و 122 ، نقل از :\r\nتحف العقول ، ص 232 ؛ الخرائج و الجرائح ، ص 217 و 218 .\r\n","page_name":" 64 ","page_number":64},
  {"content":"\r\n\r\nمحمّد رسول اللّه « 1 » ؛\r\nمنم پسر رسول خدا ، منم پسر صاحب فضايل ، منم پسر صاحب معجزات و دلايل ، منم پسر امير مؤمنان ، منم كه از حق خود بركنارم . . . منم امام خلق خدا و منم پسر محمد ، رسول خدا صلّى اللّه عليه و آله . »\r\nمعاويه ترسيد كه مبادا حضرت چيزى بگويد كه از گفتارش ميان مردم شورشى پديد آيد ، گفت : آنچه گفتيد بس است . پس آن حضرت از منبر فرود آمد .\r\n6 . حتى معاويه را مىبينيم كه به اين مسأله اعتراف دارد و روزى به امام عرضه داشت : « خصوصا تو اى ابو محمد ! تو پسر رسول خدا صلّى اللّه عليه و آله و سرور جوانان اهل بهشتى . » « 2 »\r\nفرمودهء امام حسن عليه السّلام به ابو بكر و نيز گفتهء امام حسين عليه السّلام به عمر كه « از منبر پدرم فرود آى ! » ، اگر مقصود از پدرم ( ابى ) رسول اكرم صلّى اللّه عليه و آله باشد ، در همين زمينه داخل است ، و آن طور كه از اعتراف آن دو ( ابو بكر و عمر ) برمىآيد ، منظور ، رسول اكرم صلّى اللّه عليه و آله است ( آن طور كه خواهد آمد ) ، و در صورتى كه منظور از « أبى » پدرشان امير المؤمنين باشد - آن طور كه محقق پژوهشگر ، سيّد مهدى روحانى ، احتمال داده است - در زمينهء احتجاجاتى داخل است كه در برترى على عليه السّلام بر ديگران در مسألهء خلافت انجام داده‌اند ، و بدين صورت از ابو بكر و عمر در اين زمينه ، اعتراف صريح و مهمى گرفته‌اند .\r\n\r\nموضع‌گيرىهاى ديگرى از ائمه و ذريّهء طاهرين آنها\r\nامام حسين عليه السّلام براى مردم خطبه خواند و فرمود :\r\n« اقررتم بالطاعة ، و آمنتم بالرسول محمّد صلّى اللّه عليه و آله ثمّ انّكم زحفتم الى ذريّته و عترته\r\n\r\n\r\n","description":"","footnote":"\r\n( 1 ) . امالى صدوق ، ص 158 .\r\n( 2 ) . المحاسن و المساوى ، ج 1 ، ص 122 .\r\n","page_name":" 65 ","page_number":65},
  {"content":"\r\n\r\nتريدون قتلهم . . . أ لست أنا ابن بنت نبيّكم ، و ابن وصيّه ، و ابن عمّه « 1 » ؛\r\nبه اطاعت و فرمانبردارى اعتراف كرديد و به رسول خدا محمّد صلّى اللّه عليه و آله ايمان آورديد ؛ سپس بر ذريّه و عترت او يورش برديد و مىخواهيد آنان را به قتل برسانيد ! آيا من دخترزادهء پيامبر شما و فرزند وصى و پسر عمويش نيستم ؟ !\r\nدر جاى ديگر ، آن‌گاه كه اوضاع جنگ بحرانى شد ، فرمود :\r\n« و نحن عترة نبيك ، و ولد حبيبك محمّد صلّى اللّه عليه و آله ؟ الّذى اصطفيته بالرسالة . . . « 2 » ؛\r\nو ما عترت پيامبر تو و فرزند حبيب تو محمد صلّى اللّه عليه و آله هستيم كه او را به رسالت برگزيدى . »\r\nدر روز عاشورا ، در وصف لشكر يزيد فرمود :\r\n« فانما أنتم طواغيت الأمة . . . و قتلة اولاد الانبياء و مبيري عترة الأوصياء « 3 » ؛\r\nيقينا شما طاغوت‌هاى امت اسلامى هستيد . . . شماييد قاتلان فرزندان پيامبران و نابودكنندگان عترت اوصيا . . . . »\r\nآن‌گاه كه آنان را به خدا سوگند داد و فرمود :\r\n« أنشدكم اللّه ، هل تعرفونى ؟ ؛ شما را به خدا سوگند مىدهم ، آيا مرا مىشناسيد ؟ » اعتراف كردند و گفتند : « آرى ، تو فرزند رسول خدا صلّى اللّه عليه و آله و دخترزاده او هستى . » « 4 »\r\nامام سجاد عليه السّلام نيز آنگاه كه خطبه غرّاى خود را در شام ايراد كرد ، موضع مهمى اتخاذ كرد . در آنجا فرمود :\r\n\r\n\r\n","description":"","footnote":"\r\n( 1 ) . مقتل مقرم ، ص 274 ، ( نقل از : مقتل محمد بن ابى طالب حائرى ) .\r\n( 2 ) . همان‌جا ، نقل از : اقبال ؛ مصباح المتهجد ، و از آن دو در كتاب مزار بحار الانوار ، ص 107 ، باب « زيارته يوم ولادته . »\r\n( 3 ) . مقتل خوارزمى ، ج 2 ، ص 7 ؛ ر . ك : مقتل مقرم ، ص 282 .\r\n( 4 ) . امالى صدوق ، ص 140 .\r\n","page_name":" 66 ","page_number":66},
  {"content":"\r\n\r\n« أيها النّاس ! انا ابن مكّة و منى ، انا ابن زمزم و الصّفا ، انا ابن من حمل الركن به اطراف الرداء . . . انا من حمل على البراق و بلغ به جبرئيل سدرة المنتهى . . . ؛\r\nاى مردم ! منم فرزند مكه و منى ، منم فرزند زمزم و صفا ، منم فرزند آن كس كه حجر الأسود را در وسط رداى خود گذاشت و به مردم فرمان داد تا بردارند و خود با دستان خويش بر محل آن گذاشت . . . منم فرزند آن كس كه او را بر براق حمل كردند و جبرئيل او را به سدرة المنتهى رساند . . . . »\r\nنتيجهء اين خطبه چنان شد كه مردم فرياد گريه برآوردند و يزيد ترسيد كه فتنه و آشوبى برپا شود ؛ پس به مؤذن دستور داد كه براى اقامهء نماز اذان بگويد ، اما حضرت سجاد عليه السّلام خطبهء خود را ادامه داد و احتجاجات دندان‌شكن خود را عليه يزيد دنبال كرد ؛ مردم پراكنده شدند و در آن روز نمازشان به هم ريخت « 1 » .\r\nعقيلهء بنى هاشم ، زينب عليها السّلام را مىبينيم كه در مقابل يزيد به پا مىخيزد تا بگويد :\r\n« أمن العدل يا ابن الطلقاء تخديرك حرائرك و اماءك و سوقك بنات رسول اللّه سبايا ؟ . . . و استأصلت الشأفة باراقتك دماء ذريّة رسول اللّه صلّى اللّه عليه و آله . . . و لتردنّ على رسول اللّه بما تحمّلت من سفك دماء ذرّيته و انتهكت من حرمته و لحمته « 2 » ؛\r\nاى پسر آزاد شده ! اين عدالت است كه زنان و دختران و كنيزكان تو در پس پرده بنشينند و تو دختران پيغمبر را به عنوان اسير ، اين و و آن سو ببرى ؟ تو با ريختن\r\n\r\n\r\n","description":"","footnote":"\r\n( 1 ) . ر . ك : مقتل خوارزمى ، ج 2 ، ص 69 و 70 ؛ مقتل مقرم ، ص 442 و 443 از خوارزمى و نفس المهموم ، ص 242 .\r\n( 2 ) . بلاغات النساء ، ص 35 و 36 ؛ مقتل خوارزمى ، ج 2 ، ص 64 و 65 ؛ مقتل مقرم ، ح 2 ، ص 450 و 451 .\r\n","page_name":" 67 ","page_number":67},
  {"content":"\r\n\r\nخون فرزندان پيغمبر صلّى اللّه عليه و آله ريشه را از بن كندى . . . با بارى كه از ريختن خون دودمان پيامبر صلّى اللّه عليه و آله و شكستن حرمت عترت و پاره‌هاى تن او بر دوش مىكشى ، به حضور رسول خدا صلّى اللّه عليه و آله وارد خواهى شد . »\r\nاو در خطبه‌اى كه براى مردم كوفه ايراد كرد ، فرمود :\r\n« الحمد للّه و الصّلاة على أبى ، محمّد و آله الطّيبين الأخيار . »\r\nدر متن ديگرى چنين آمده :\r\n« و الصّلاة على أبى ، رسول اللّه . » « 1 »\r\nفاطمه عليها السّلام ، دختر امام حسين عليه السّلام نيز در خطبه‌اى كه براى مردم كوفه بيان كرد ، گفت :\r\n« و أنّ محمّدا عبده و رسوله و أنّ اولاده ذبحوا بشط الفرات ؛ « 2 »\r\nو شهادت مىدهم كه محمد بنده و فرستادهء خداست و فرزندانش در كنار شط فرات كشته شدند . »\r\n\r\nقدم به قدم به دنبال رسول خدا صلّى اللّه عليه و آله\r\nاين موضع‌گيرى ائمه عليهم السّلام و ذريّهء طاهرينشان جز به پيروى از رسول خدا صلّى اللّه عليه و آله - كه به جهان غيب مىنگريست و آينده را به عيان مىديد - نبود . اخبار و احاديث زيادى از پيامبر صلّى اللّه عليه و آله وارد شده كه بيان مىكند : پيامبر صلّى اللّه عليه و آله اصرار زيادى داشت تا قضيهء فرزندى حسنين عليهما السّلام را آن چنان در وجدان امت اسلامى تثبيت كند كه مجالى براى شك و شبهه باقى نماند ؛ به عنوان نمونه به موارد ذيل اشاره مىكنيم :\r\n\r\n\r\n","description":"","footnote":"\r\n( 1 ) . ر . ك : امالى طوسى ، ج 1 ، ص 90 ؛ مقتل مقرم ، نقل از : امالى طوسى و امالى فرزندش و كتاب لهوف ، ابن نما ، ابن شهر آشوب و احتجاج طبرسى .\r\n( 2 ) . مقتل مقرم ، ص 390 .\r\n","page_name":" 68 ","page_number":68},
  {"content":"\r\n\r\n1 . رسول اكرم صلّى اللّه عليه و آله فرمود :\r\n« هذان ابناى من أحبّهما فقد أحبّنى ؛ « 1 »\r\nاين دو ، پسران من هستند ؛ هر كس آن دو را دوست بدارد ، مرا دوست داشته است . »\r\nدر متن ديگرى آمده :\r\n« هذان ابناى ، و ابنا ابنتى ؛ اللهم انى أحبّهما و أحبّ من يحبّهما ؛ « 2 »\r\nاين دو ، پسران من و پسران دخترم هستند ؛ خدايا ! من آن دو را دوست مىدارم و نيز هر كس را كه آن دو را دوست بدارد ، دوست مىدارم . »\r\nدر روايت ديگرى از عايشه آمده كه پيامبر صلّى اللّه عليه و آله حسن را در آغوش مىگرفت و به سينه‌اش مىچسباند و مىفرمود :\r\n« اللّهمّ انّ هذا ابنى و انا أحبّه فأحببه و أحبّ من يحبّه ؛ « 3 »\r\nپروردگارا ! اين كودك ، پسر من است و من او را دوست مىدارم ؛ پس او را دوست بدار و هر كس را كه او را دوست مىدارد ، دوست بدار ! »\r\n2 . رسول اكرم صلّى اللّه عليه و آله به محض تولد يكى از آن دو [ امام حسن و امام حسين 
  ] به اسماء فرمود :\r\n\r\n\r\n","description":"","footnote":"\r\n( 1 ) . ذخائر العقبى ، ص 124 ؛ صفة الصفوة ، ج 1 ، ص 763 ؛ تاريخ ابن عساكر ، ج 4 ، ص 206 ؛ كنز العمال ، ج 6 ، ص 221 ؛ الغدير ، ج 7 ، ص 124 ، ( نقل از : مستدرك حاكم ، ج 3 ، ص 166 ، ( نقل از : ترمذى ) .\r\n( 2 ) . ينابيع الموده ، ص 165 ، نقل از : ترمذى ؛ نسائى ، خصائص امام على ، ص 124 ؛ مجمع الزوائد ، ج 9 ، ص 180 ؛ ر . ك : مستدرك حاكم ، ج 3 ، ص 166 و 171 ؛ ذخائر العقبى ، ص 124 ؛ خصائص امام على ( پاورقى ) ، نقل از : كفاية الطالب ، ص 200 ؛ كنز العمال ، ج 6 ، ص 220 ؛ ترمذى ، ج 2 ، ص 240 .\r\n( 3 ) . كنز العمال ، ج 16 ، ص 262 ؛ مجمع الزوائد ، ج 9 ، ص 176 ؛ تاريخ ابن عساكر ( ترجمة الامام الحسن عليه السّلام ) ، ص 56 و در پاورقى آن از طبرانى ، معجم كبير ، ج 1 ، ص 20 .\r\n","page_name":" 69 ","page_number":69},
  {"content":"\r\n\r\n« يا اسماء هاتى ابنى ؛ اى اسما ، فرزندم را بياور ! »\r\n3 . حضرت مىفرمود :\r\n« هذا ابنى سيّد ؛ « 1 » اين پسرم سيد و سرور است . »\r\n4 . پيامبر صلّى اللّه عليه و آله در مسجد مىنشست و مىفرمود :\r\n« دعوا ابنى لى ؛ فرزندم را برايم بخوانيد . »\r\nراوى گويد : حسن دوان دوان آمد و پيامبر او را در آغوش گرفت . . .\r\nپيامبر صلّى اللّه عليه و آله دهانش را بر دهان او گذارد و گفت : « پروردگارا ! من او را دوست مىدارم ، تو نيز او را دوست بدار و كسى كه او را دوست دارد نيز دوست بدار ! » پيامبر صلّى اللّه عليه و آله اين جمله را سه بار تكرار فرمود . « 2 »\r\n5 . پيامبر صلّى اللّه عليه و آله فرمود :\r\n« كلّ ابن آدم ينتسبون الى عصبة أبيهم إلا ولد فاطمة فانّى أنا أبوهم ، و أنا عصبتهم ؛ « 3 »\r\nهر يك از فرزندان آدم به خانوادهء پدرش نسبت مىبرد ، جز فرزندان فاطمه كه من پدرشان هستم و خانوادهء آنهايم . »\r\nهمين اندازه در اين باره كافى است ، چه استقصاى جميع روايات با ذكر منابع ، كار مشكل و بلكه غير ممكنى است و مىبايست براى مباحث آينده به اندازهء كافى وقت و مجال داشته باشيم .\r\n\r\n\r\n","description":"","footnote":"\r\n( 1 ) . مصادر اين روايت بسيار زياد است و تقريبا نيست كتابى كه آن را ذكر نكرده باشد .\r\n( 2 ) . ذخائر العقبى ، ص 122 ، ( نقل از : حافظ سلفى ) .\r\n( 3 ) . الصواعق المحرقه ، ص 154 ؛ مستدرك حاكم ، ج 3 ، ص 164 ؛ تاريخ بغداد ، ج 11 ، ص 285 ؛ ينابيع الموده ، ص 261 ، فرائد السمطين ، ج 2 ، ص 69 ؛ مقتل خوارزمى ، ج 1 ، ص 68 ؛ احقاق الحق ، ج 9 ، ص 644 و 645 ، نقل از : مصادر بسيار زيادى ؛ ذخائر العقبى ، ص 121 ؛ فضائل الخمسه ، ج 3 ، ص 149 ، نقل از : كنز العمال ، ج 6 ، ص 215 و 216 ؛ مجمع الزوائد ، ج 9 ، ص 172 .\r\n","page_name":" 70 ","page_number":70},
  {"content":"\r\n\r\nكسانى كه متون بيشترى دالّ بر فرزندى حسنين عليهما السّلام مىخواهند ، به الغدير ( ج 7 ، ص 124 - 129 ) مراجعه كنند . « 1 »\r\n\r\n3 . گواهى حسنين و نوشتهء ثقيف\r\nمىبينيم كه رسول اكرم صلّى اللّه عليه و آله به هيأتى كه از طائف به مدينه آمدند ، نوشته‌اى داد و على و حسنين عليهما السّلام را بر آن شاهد گرفت .\r\nابو عبيد مىگويد :\r\n« از اين حديث ، مطالبى استفاده مىشود ، از جمله : نوشتن امضاى حسنين عليهما السّلام با اين كه كم سن و سال بودند . بعضى از علماى تابعين قبول داشتند كه امضاى بچه‌ها قبول مىشود و از نسب آنان سؤال مىشود . پس اين كار پسنديده‌اى است و در سنت پيامبر صلّى اللّه عليه و آله هم آمده است . » « 2 »\r\nكتّانى مىگويد :\r\n« از اين حديث معلوم مىشود كه پيامبر اكرم صلّى اللّه عليه و آله از لحاظ فقهى ، شهادت كودكان و نوشتن نام آنان را در قراردادها قبل از رسيدن به سن بلوغ پذيرفته است ، با اين كه شهادت آنان در صورتى پذيرفته مىشود كه پس از بلوغ ادا نمايند . همين‌طور از اين ماجرا مىفهميم كه شهادت پدر و پسر بر عقد واحد پذيرفته مىشود و اشكالى ندارد . اين مطلب در نور النبراس نقل شده است . » « 3 »\r\n\r\n\r\n","description":"","footnote":"\r\n( 1 ) . ر . ك : منابعى كه علامهء احمدى بيان كرده ، كه عبارتند از : ينابيع الموده ، ص 136 - 138 - 146 - 182 و 183 - 214 - 221 و 222 - 250 - 255 - 258 و 259 - 331 ؛ اسعاف الراغبين ، ص 132 و 133 ؛ كفاية الطالب ، ص 235 - 237 ؛ الفصول المهمه ، ص 158 و 159 ؛ تاريخ الخلفاء ، ص 126 ؛ تاريخ ابن عساكر ، ج 4 ، ص 152 و 203 و 204 .\r\n( 2 ) . الاموال ، ص 279 و 280 ؛ ر . ك : التراتيب الاداريه ، ج 1 ، ص 274 ؛ مكاتيب الرسول ، ج 1 ، ص 273 ؛ طبقات ابن سعد ، ج 1 ، ص 33 .\r\n( 3 ) . التراتيب الاداريه ، ج 1 ، ص 274 .\r\n","page_name":" 71 ","page_number":71},
  {"content":"\r\n\r\nمحمد خليل هراس در پاورقى خود بر الاموال مىنويسد :\r\n« نمىتوان گفت كه اين عمل رسول خدا صلّى اللّه عليه و آله خصوصيتى را براى حسنين - رضى اللّه عنهما - اثبات مىكند ، زيرا اولا : دليلى بر اين مطلب نداريم ؛ ثانيا : مادامىكه طفل مميز است ، مىبايست شهادتش را معتبر دانست ، چه گاهى اوقات بدان احتياج پيدا مىشود . » « 1 »\r\nما از وى مىپرسيم : آيا پيامبر اكرم صلّى اللّه عليه و آله غير از اين دو كودك كسى را از صحابهء خود پيدا نكرد كه بر اين مسألهء خطير - كه مربوط است به سرنوشت عدّهء كثيرى - گواهى دهد ؟ ! مگر آن موقع كه هيأت نمايندگى ثقيف به حضور پيامبر اكرم صلّى اللّه عليه و آله شرفياب شد ، آن حضرت تك و تنها بود ؟ آيا آن‌گاه كه آن‌ها با هم به توافق رسيدند و حضرت رسول اكرم صلّى اللّه عليه و آله معاهده را نوشت ، كسى آنجا نبود كه بتواند شهادت دهد كه حضرت دو كودك خردسال را كه هنوز به سن پنج سالگى نرسيده بودند به گواهى نگيرد ؟ !\r\nكوچك‌ترين مراجعه‌اى به متون تاريخى ، اين احتمال را بسيار بعيد مىگرداند ، زيرا اين متون به صراحت بيان مىكند كه رسول خدا صلّى اللّه عليه و آله براى اعضاى هيأت نمايندگى ثقيف در حياط مسجد خيمه‌اى زد تا قرآن را بشنوند و مردم را در موقع نماز ببينند . از اين گذشته ، خالد بن سعيد بن عاص در آن جلسه حضور داشت و خالد بن وليد ، منشى رسول خدا صلّى اللّه عليه و آله براى نوشتن قرارداد بود و با اين وصف ، شهادت ندادند و رسول اكرم صلّى اللّه عليه و آله آن دو را به گواهى نگرفت !\r\nابن رشد اندلسى در كتاب خود بداية المجتهد تأكيد دارد كه به اجماع مسلمين ، شاهد بايد عادل باشد .\r\n\r\n\r\n","description":"","footnote":"\r\n( 1 ) . الاموال ( پاورقى ) ، ص 280 .\r\n","page_name":" 72 ","page_number":72},
  {"content":"\r\n\r\nاو مىگويد :\r\n« مسلمين اتفاق دارند كه هر جا عدالت شرط است ، بلوغ هم شرط است ، اما در اين كه آيا كودكان مىتوانند در مورد جراحت و قتل ، عليه همديگر شهادت دهند ، اختلاف نظر دارند . جمهور فقهاى بلاد را نظر بر اين است كه چنين شهادتى پذيرفته نيست ، زيرا همانطور كه گفتيم : مسلمين اجماع دارند كه از جمله شروط شهادت ، عدالت شاهد است ، و نيز يكى از شروط عدالت ، بلوغ مىباشد ؛ پس كودكان نمىتوانند شهادت بدهند و براى همين ، در حقيقت چنين چيزى نزد مالك ، شهادت نيست ، بلكه قرينهء حاليه است . » « 1 »\r\nبدين ترتيب مىفهميم كه پيامبر اكرم صلّى اللّه عليه و آله با اين كار مىخواست امتيازى را براى حسنين عليهما السّلام اثبات كند ، و از طرف ديگر ، آن دو در اين سن بسيار كم در حد بالايى از تميز و تعقل بودند و شايستگى داشتند تا مسئوليت‌هاى سنگينى را حتى در معاهده‌هاى مهم سياسى - مانند همين معاهده‌اى كه بين رسول صلّى اللّه عليه و آله و هيأت نمايندگى ثقيف به امضا رسيد ، بالاخص اين كه اين قبيله به دشمنى شديد با اسلام و مسلمين معروف بودند - بر عهده بگيرند .\r\n\r\n4 . بيعت رضوان\r\n1 . شيخ مفيد ( ره ) در مورد حسنين عليهما السّلام مىگويد :\r\n« از نشانه‌هاى روشن بر كمال ايشان و اختصاص خداوند به آن دو - صرف نظر از آنچه در داستان مباهله گذشت - اين است كه پيامبر صلّى اللّه عليه و آله با آن دو بيعت كرد و در ظاهر با هيچ كودكى جز آن دو بيعت ننمود ، و ديگر آن كه قرآن پاداش بهشت را در برابر كردار نيكشان قرار داد ، با اين كه آن دو به ظاهر كودك بودند و دربارهء كودكان\r\n\r\n\r\n","description":"","footnote":"\r\n( 1 ) . بداية المجتهد ، ج 2 ، ص 457 .\r\n","page_name":" 73 ","page_number":73},
  {"content":"\r\n\r\nديگر كه مانند آنان بودند ، چنين آيه‌اى نازل نشد .\r\nخداى تعالى مىفرمايد :  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً . »  « 1 »\r\n2 . مأمون ، خليفهء عباسى ، در ضمن احتجاجات خود بر خاندانش ، در مورد امام جواد عليه السّلام گفت :\r\n« واى بر شما ! اين خانواده از ميان همه مردم به فضيلتى مختص شده‌اند كه مىبينيد كودكى و خردسالى مانع ايشان از كمال نيست . آيا نمىدانيد كه رسول خدا صلّى اللّه عليه و آله دعوت خويش را با خواندن امير المؤمنين على عليه السّلام شروع كرد ؟\r\nدر حالى كه على عليه السّلام در آن هنگام ، كودكى ده‌ساله بود و رسول خدا صلّى اللّه عليه و آله اسلام او را پذيرفت و بدان حكم كرد و كس ديگرى غير از او را در آن سن به دين اسلام دعوت نفرمود ؛ و نيز با حسنين عليهما السّلام با اين كه كمتر از شش سال داشتند بيعت كرد و جز آن دو با هيچ كودكى در آن سن بيعت نكرد . آيا هم اكنون به فضيلتى كه خداوند نصيب اين خانواده كرده است آشنايى نداريد ، و نمىدانيد كه ايشان نژادى هستند كه يكى از ديگرى است و دربارهء آخرينشان همان جارى است كه دربارهء اولين آنها ؟ . . . » « 2 »\r\nامام صادق عليه السّلام نيز فرمود :\r\n« لم يبايع النّبى صلّى اللّه عليه و آله من لم يحتلم الّا الحسن و الحسين ، و عبد اللّه بن جعفر و عبد اللّه بن عباس رضى اللّه عنهم ؛\r\nپيامبر صلّى اللّه عليه و آله جز حسن و حسين و عبد اللّه بن جعفر و عبد اللّه بن عباس ( رضى اللّه عنهم ) با كودكى كه به سن احتلام ( بلوغ ) نرسيده بود بيعت نكرد . »\r\n\r\n\r\n","description":"","footnote":"\r\n( 1 ) . ارشاد مفيد ، ص 219 ؛ قزوينى ، فدك ( پاورقى ) ، ص 16 ، ( نقل از : ارشاد ) .\r\n( 2 ) . احتجاج طبرسى ، ج 2 ، ص 245 ؛ بحار الانوار ، ج 50 ، ص 78 ، نقل از : طبرسى ؛ ارشاد مفيد ، ص 363 ؛ تفسير قمى ، ج 1 ، ص 184 و 185 . انساب الاشراف ، ج 4 ، ص 36 ؛ الحياة السياسية للامام الجواد عليه السّلام ( بحث : تزويج المأمون ابنته له ) .\r\n","page_name":" 74 ","page_number":74},
  {"content":"\r\n\r\nهمچنين فرمود :\r\n« و لم يبايع صغيرا الّا منّا ؛ « 1 »\r\nپيامبر صلّى اللّه عليه و آله با كودك خردسالى جز از خاندان ما بيعت نكرد . »\r\nگفتهء مأمون و شيخ مفيد مىرساند كه عبد اللّه بن جعفر و عبد اللّه بن عباس را راويان اضافه كرده‌اند ، زيرا مأمون و نيز شيخ مفيد قاطعانه منكرند كه پيامبر صلّى اللّه عليه و آله با كودكى جز حسنين عليهما السّلام بيعت كرده باشد و اين كه آن را در مقام احتجاج و استدلال آورده‌اند ، دليل بر اين است كه اين مسأله در آن زمان مسلّم و قطعى بوده و آنچه كه در روايت اخير آمده ، بعدها اضافه شده است .\r\nروشن است كه اگر بيعت چنان است كه براى طرف مقابل تعهدآور باشد و مسئوليت‌هاى معينى را در ارتباط با آيندهء دعوت و جامعه و نجات مردم از آسيب‌هاى آتى بر عهده‌اش مىگذارد ، چنان كه در بيعت رضوان بود ، معلوم مىگردد كه پيامبر اكرم صلّى اللّه عليه و آله در حسنين عليهما السّلام لياقت و توان پذيرش اين مسئوليت‌هاى سنگين را سراغ داشت و مىدانست كه به تعهدات خويش در اين باره عمل خواهند كرد .\r\nممكن است بعضى بگويند كه تكليف در آن موقع مشروط به رشد و تميز بوده است ؛ لذا بيعت با آن دو ، بيانگر هيچ نوع امتيازى برايشان نيست ، بلكه تنها مىرساند كه در آن زمان از قوهء تميز و تشخيص برخوردار بوده‌اند و به تبع آن تكليف متوجه آنها شده بود .\r\n\r\n\r\n","description":"","footnote":"\r\n( 1 ) . ينابيع الموده ، ص 375 ، نقل از : فصل الخطاب ، بخارى و نووى ؛ ابن عساكر ( ترجمهء امام حسين عليه السّلام ) ، ص 150 و در پاورقى ، نقل از : معجم كبير طبرانى ؛ ترجمهء امام حسين عليه السّلام ، حديث 77 ؛ حياة الصحابة ، ج 1 ، ص 250 ؛ مجمع الزوائد ، ج 6 ، ص 40 ، نقل از طبرانى كه گويد : اين روايت مرسل است و رجال آن ، افراد ثقه مىباشند . العقد الفريد ، ج 4 ، ص 384 ( بدون ذكر نام ابن عباس ) .\r\n","page_name":" 75 ","page_number":75},
  {"content":"\r\n\r\nپاسخ ما اين است :\r\nاولا : اين كه گويند : تكليف منوط به تميز بود ، بايد دانست كه مهلت آن مدت‌ها پيش و درست در عام الخندق ( سال چهارم يا پنجم هجرى ) در مسأله پذيرش پسر عمر در جنگ به پايان رسيد و از آن زمان ، تكليف مشروط به سن شد . « 1 »\r\nثانيا : بر فرض كه در آن موقع تكليف منوط به تميز بوده باشد ، اين سؤال مطرح است كه چرا اين مسأله از ميان تمام مردم به حسنين عليهما السّلام اختصاص يافت ؟ آيا معقول است كه بگوييم : در آنجا كسى مميز نبود ؟ حتى در سن دوازده يا سيزده سالگى و امثال اين‌ها ؟ بدون شك اين جريان بيانگر امتيازى خاص براى حسنين عليهما السّلام است كه احدى از خلق خدا در آن شريك نيست ، همان‌طور كه شيخ مفيد ( ره ) و مأمون گفته‌اند .\r\nثالثا : در بسيارى از اوقات ، صرف تكليف و تميز كافى نيست ، زيرا طبيعت مسئوليت مورد نظر اقتضا مىكند كه بايد در شخصى كه بدين منظور آماده مىشود ، توانايىها ، ملكات و امكانات ايمانى و فكرى معينى وجود داشته باشد ، و مورد بيعت رضوان نيز از اين قبيل موارد است .\r\nآنچه اين مطلب را روشن مىكند ، اين است كه مىبينيم بسيارى از كسانى كه آمادگى خود را براى پذيرش اين مسئوليت‌ها اعلام كردند و بيعت آنان پذيرفته شد - چنان كه در بيعت با امير المؤمنين عليه السّلام در روز غدير و آن‌گاه كه خليفه شد و . . .\r\nوضع بدين منوال بود - به بيعت خود وفا نكردند و روشن گرديد كه آنها توانايىهايى را كه مىبايست در فردى كه تعهدى به دو سپرده مىشود و يا مسئوليت‌هاى بزرگى را در ارتباط با رسالت و دين بر عهده مىگيرد ، به وفور يافت شود دارا نبودند .\r\n\r\n\r\n","description":"","footnote":"\r\n( 1 ) . ر . ك : حديث الافك ، ص 96 - 99 .\r\n","page_name":" 76 ","page_number":76},
  {"content":"\r\n\r\n\r\nحسن و حسين عليهما السّلام امامند و پيشوا\r\nحالا معنا و مفهوم عميق اين گفتهء پيامبر صلّى اللّه عليه و آله را مىفهميم كه فرمود :\r\n« الحسن و الحسين امامان قاما أو قعدا . »\r\nحسن و حسين امامند و پيشوا ، چه شرايط براى رسيدن به خلافت و امامت ظاهرى آنان آماده شود و چه چنين شرايطى حاصل نشود .\r\nيا ديگر گفته‌هاى آن حضرت كه اين معنا را بيان مىكند ، با اين كه عمرشان در آن زمان از عدد انگشتان يك دست تجاوز نمىكرد . امام حسن عليه السّلام بر كسانى كه به دليل صلحش با معاويه به وى اعتراض مىكردند به همين گفتهء پيامبر صلّى اللّه عليه و آله استدلال مىكرد . « 1 »\r\nبعضى مايلند ادعا كنند كه خلافت امام حسن عليه السّلام با انتخاب و بيعت مسلمين با آن حضرت بود ، نه به وصيت كسى ، حتى پدرش . « 2 »\r\nاما گفتهء پيامبر و ساير مطالبى كه در اين باره گذشت ، اين ادعا را تكذيب مىنمايد . ما روايات زيادى داريم كه مىگويد : امير المؤمنين عليه السّلام به خلافت امام حسن عليه السّلام بعد از خود وصيت كرده است . مىتوان موارد زير را در اينجا برشمرد :\r\n1 . امام حسن عليه السّلام در نامه‌اى به معاويه نوشت :\r\n« و بعد ، فان امير المؤمنين علىّ بن ابى طالب لما نزل به الموت ولّاني هذا الامر بعده ؛ « 3 »\r\n\r\n\r\n","description":"","footnote":"\r\n( 1 ) . ر . ك : علل الشرايع ، ج 1 ، ص 211 .\r\n( 2 ) . المجتمع الكويتيه ( مجله ) ؛ مجروح الذهب ، ج 2 ، ص 414 : امير المؤمنين عليه السّلام براى وى پيمان نگرفت . ر . ك : انساب الاشراف ، ج 3 ، ص 31 .\r\n( 3 ) . ر . ك : مقاتل الطالبيين ، ص 55 و 56 ؛ فتوح ابن اعثم ، ج 4 ، ص 151 ؛ مناقب ابن شهر آشوب ، ج 4 ،\r\n","page_name":" 77 ","page_number":77},
  {"content":"\r\n\r\nو بعد [ از حمد و سپاس خدا 
  ] ، آنگاه كه امير المؤمنين على بن ابى طالب در آستانهء رحلت بود ، امر خلافت را به من سپرد . »\r\nدر بعضى از منابع آمده :\r\n« مسلمين خلافت را به من سپردند . »\r\n2 . ابن عباس پس از شهادت امير المؤمنين عليه السّلام گفت :\r\n« اين دخترزادهء پيامبر شما و وصى امامتان است ، پس با او بيعت كنيد ! » « 1 »\r\n3 . هيثم بن عدى گفت :\r\n« بسيارى از مشايخى كه درك كردم ، برايم حديث كردند كه على بن ابى طالب عليه السّلام خلافت را به حسن سپرد . » « 2 »\r\n4 . ابن ابى الحديد معتزلى حنفى دربارهء خلافت مىگويد :\r\n« على در هنگام مرگ براى حسن پيمان گرفت . » « 3 »\r\n5 . گفته‌اند :\r\n« جند بن عبد اللّه بر على عليه السّلام وارد شد و گفت : يا امير المؤمنين ! اگر تو را از دست داديم - خدا كند از دست ندهيم - با حسن بيعت كنيم ؟ فرمود : آرى . » « 4 »\r\n6 . ابن كثير گويد :\r\n« بنابر نص حديث سفينه ، خلافت خلفاى چهارگانه ، ابو بكر ، عمر ، عثمان و\r\n\r\n\r\n","description":"","footnote":"\r\nص 31 ؛ شرح نهج البلاغهء ابن ابى الحديد ، ج 16 ، ص 36 - 40 ؛ بحار الانوار ، ج 44 ، ص 64 ، نقل از :\r\nكشف الغمه ؛ قرشى ، حياة الحسن عليه السّلام ، ج 2 ، ص 29 .\r\n( 1 ) . الفصول المهمه ، ص 46 ؛ اعلام الورى ، ص 209 ؛ ارشاد مفيد ، ص 207 ؛ شرح نهج البلاغهء ابن ابى الحديد ، ج 16 ، ص 30 ؛ كشف الغمه ، ج 2 ، ص 164 ؛ مقاتل الطالبيين ، ص 34 و 52 ؛ حياة الحسن عليه السّلام ، ج 2 ، ص 10 ، نقل از : اثبات الهداة ، ج 5 ، ص 134 - 139 ؛ بحار ( نقل از : ابن مخنف ) .\r\n( 2 ) . العقد الفريد ، ج 4 ، ص 474 - 475 .\r\n( 3 ) . شرح نهج البلاغهء ابن ابى الحديد ، ج 1 ، ص 57 .\r\n( 4 ) . مناقب خوارزمى ، ص 278 .\r\n","page_name":" 78 ","page_number":78},
  {"content":"\r\n\r\nعلى ، تحقق يافت ، زيرا حديث سفينه مىگويد : خلافت پس از من سى سال به طول مىانجامد ، سپس نوبت به حسن بن على مىرسد ، و همين‌طور هم شد .\r\nچرا كه على عليه السّلام به خلافت وى پس از خود وصيت كرد و مردم عراق با او بيعت نمودند . » « 1 »\r\n7 . به نظر ابو الفرج و ديگران ، هنگامى كه خبر رحلت امير المؤمنين و بيعت مردم با امام حسن عليه السّلام به ابو الاسود رسيد ، برخاست و خطبه خواند ؛ از جمله گفت :\r\n« و به امامت فرزند رسول خدا و فرزند خودش و سلاله و شبيه پيامبر از لحاظ خلق و خوى ( صورت و سيرت ) وصيت كرد . » « 2 »\r\n8 . مسعودى معتقد است كه امير المؤمنين عليه السّلام فرمود :\r\n« من به خلافت حسن و حسين سفارش مىكنم ؛ پس سخن آنان را گوش دهيد و فرمانشان را اطاعت كنيد . » « 3 »\r\nبسيارى از مؤلفان ، سفارش امام على عليه السّلام به خلافت فرزندش ، امام حسن عليه السّلام را در كتب خود آورده‌اند ؛ [ براى اطلاع بيشتر ، مىتوانيد 
  ] به آنها رجوع كنيد . « 4 »\r\n9 . اين‌ها علاوه بر ديگر اقوالى است كه از پيامبر صلّى اللّه عليه و آله در اين باره آمده است ؛ از جمله اين كه :\r\n\r\n\r\n","description":"","footnote":"\r\n( 1 ) . البداية و النهايه ، ج 6 ، ص 249 .\r\n( 2 ) . ر . ك : تيسير المطالب ، ص 179 ؛ قاموس الرجال ، ج 5 ، ص 172 ؛ اغانى ، ج 6 ، ص 121 ؛ الخرائج و الجرائح ، قريب به همين مضمون .\r\n( 3 ) . اثبات الوصيه ، ص 152 .\r\n( 4 ) . ر . ك : بحار الانوار ، ج 10 ، ص 89 ؛ اثبات الهداه ، ج 5 ، ص 121 و 140 - 143 ؛ انساب الاشراف ، ج 2 ، ص 502 - 504 ؛ آل ياسين ، صلح الحسن عليه السّلام ؛ اصول كافى ، ج 1 ، ص 297 - 300 .\r\n","page_name":" 79 ","page_number":79},
  {"content":"\r\n\r\n« شما هر دو اماميد و پيشوا و مادرتان را حق شفاعت است . »\r\nهمچنين اين گفتهء حضرت صلّى اللّه عليه و آله كه فرمود :\r\n« حسن و حسين امامند و پيشوا ، چه شرايط براى رسيدن به خلافت و امامت ظاهرى آنان آماده شود و چه چنين شرايط حاصل نشود . »\r\nعلاوه بر اين ، احاديث بسيارى است كه امامان را با اسامى آنان ذكر مىكند « 1 » .\r\nبه علاوه نصوص زيادى است كه از طريق اهل بيت و شيعيان آنها به ما رسيده است و فعلا مجال ذكر آن‌ها نيست .\r\n10 . آنگاه كه امير المؤمنين عليه السّلام رحلت كرد ، مردم نزد امام حسن عليه السّلام آمدند و عرضه داشتند :\r\n« تو خليفه و جانشين پدرت و وصى او هستى . » « 2 »\r\n11 . مسعودى گويد :\r\n« گروهى از مردم گفته‌اند : على ( رض ) به دو فرزندش حسن و حسين وصيت كرد كه هر دو در آيهء تطهير شريك وى بودند و اين گفتار بسيارى از كسانى است كه قائل به تعيين و نصب امام بوده‌اند . » « 3 »\r\n12 . على عليه السّلام فرمود :\r\n« انت يا حسن وصيى ، و القائم بالأمر بعدي ؛ « 4 »\r\nاى حسن ! تو وصى و خليفهء پس از من هستى . »\r\nدر نص ديگرى آمده :\r\n\r\n\r\n","description":"","footnote":"\r\n( 1 ) . ر . ك : منتخب الاثر ، حديث سفينه ، حديث ثقلين و احاديث ديگر .\r\n( 2 ) . همان ، ص 135 ؛ بحار الانوار ، ج 10 ، باب مصالحهء حسن عليه السّلام ( نقل از : الخرائج و الجرائح ) .\r\n( 3 ) . مروج الذهب ، ج 2 ، ص 413 .\r\n( 4 ) . اثبات الهداة ، ج 5 ، ص 140 .\r\n","page_name":" 80 ","page_number":80},
  {"content":"\r\n\r\n« يا بنىّ ، أنت ولى الامر و ولى الدّم ؛ « 1 »\r\nاى پسرم ! تو صاحب امر امامت و صاحب خون هستى . »\r\nدر نص ديگرى فرمود :\r\n« الحسن و الحسين فى عترتى ، و اوصيائى ، و خلفائى ؛ « 2 »\r\nحسن و حسين از خاندان و اوصيا و جانشينان من هستند . »\r\n13 . شيعيان اتفاق نظر دارند كه « على بر امامت پسرش حسن تصريح كرده است . » « 3 »\r\nهمچنين ديگر اخبار و احاديثى كه در اينجا مجال تتبع و استقصاى آن نيست . در آغاز اين فصل ، بعضى از رواياتى كه بر اين مطلب دلالت دارد بيان شد .\r\nآنچه دربارهء زندگانى سياسى امام حسن عليه السّلام در عهد رسول اكرم صلّى اللّه عليه و آله بيان كرديم كافى است و در اين فرصت كوتاه ، بيش از اين امكان‌پذير نيست . در فصل آينده به بررسى زندگانى سياسى آن حضرت در روزگار « شيخين » مىپردازيم .\r\n\r\n\r\n","description":"","footnote":"\r\n( 1 ) . همان ، ص 126 ؛ كشف الغمه ؛ اصول كافى ، ج 1 ، ص 299 ؛ صلح الحسن ، ج 1 ، ص 520 ، ( نقل از : كافى ) .\r\n( 2 ) . اثبات الهداه ، ج 5 ، ص 139 .\r\n( 3 ) . اثبات الهداه ، ج 5 ، ص 133 و 138 ، نقل از : سيد مرتضى ، شافى ؛ كشف الغمه ؛ اعلام الورى .\r\n","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nفصل دوم زندگانى سياسى امام حسن عليه السّلام در عهد شيخين\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nحسنين عليهما السّلام و فدك\r\nپيامبر عظيم الشأن اسلام ، حضرت محمد صلّى اللّه عليه و آله از دنيا رحلت فرمود .\r\nبعد از او شد آن چه نبايد مىشد . ابو بكر به ناحق بر مسند خلافت تكيه زد و على عليه السّلام - كه خداى سبحان او را شايسته و لايق خلافت رسول خدا صلّى اللّه عليه و آله و امامت امت اسلامى قرار داده بود - خانه‌نشين شد . ميراث حضرت زهرا عليها السّلام دخت گرامى پيامبر حق - كه از پدر به ارث برده بود - غصب گرديد و تمام مايملك او را كه پيامبر صلّى اللّه عليه و آله خود در زمان حياتش به تملك دخترش درآورده بود و از جمله « فدك » توسط غاصبان خلافت مصادره شد . بين فاطمه عليها السّلام و ابو بكر مشاجراتى درگرفت . ابو بكر از حضرت خواست كه در اثبات مدعاى خويش شاهد بياورد ! حضرتش ، امير المؤمنين عليه السّلام ، حسنين عليهما السّلام و ام ايمن را گواه گرفت ، اما همان‌طور كه معروف است ، ابو بكر شهود فاطمه را رد كرد و حقش را به وى بازنگرداند .\r\nشريف مكه سرود :\r\n ثم قالت : فنحلة لى من وا * لدى المصطفى ، فلم ينحلاها \r\n\r\n","description":"","footnote":"","page_name":" 85 ","page_number":85},
  {"content":"\r\n\r\n فأقامت بها شهودا ، فقالوا * بعلها شاهد لها و ابناها « 1 » \r\n« سپس فاطمه فرمود : پس فدك را كه اعطايى پدرم مصطفى است ، به من بازگردانيد ، اما ابو بكر و عمر آن را به حضرت ندادند ، گواهانى اقامه كرد ؛ پس گفتند : شوهرش گواه اوست و فرزندانش . »\r\nبدين گونه حضرت زهرا عليها السّلام كه به حكم آيهء مباركهء تطهير و ديگر آيات قرآنى ، معصوم بود و طورى نبود كه چيزى را بيان كند ، مگر اين كه كاملا با احكام شرع مقدس اسلام سازگار باشد ، در برابر چشم و گوش و حتى با رضايت و تأييد سرور اوصيا ، امير مؤمنان عليه السّلام ، حسنين عليهما السّلام را به گواهى گرفت . از اين مسأله مىتوان چنين نتيجه گرفت كه امير المؤمنين و حضرت زهرا عليهما السّلام در حسنين با وجود اين كه عمرشان از هفت سال تجاوز نمىكرد - شايستگى و لياقت اداى شهادت را در چنين مسألهء حساسى مىديدند و اين كه نقش بارز و مهمى را در مسأله‌اى چنين خطير و سرنوشت‌ساز به آن دو واگذار كردند ، يك اتفاق تصادفى و جداى از ضوابطى كه مواضع اهل بيت عليهم السّلام را تنظيم مىكرد نبود ، بلكه بر عكس ، تداوم و استمرار مواضع رسول خدا صلّى اللّه عليه و آله در قبال حسنين عليهما السّلام در زمينه تربيت و آماده‌سازى و قرار دادن آن دو در منصب قيادت و رهبرى امت بود .\r\n\r\n\r\n","description":"","footnote":"\r\n( 1 ) . ر . ك : المسترشد فى امامة على بن ابى طالب عليه السّلام ، ص 105 و 108 ؛ مروج الذهب ، ج 3 ، ص 237 ؛ الصواعق المحرقه ، ص 35 ؛ تاريخ يعقوبى ، ج 2 ، ص 469 ؛ سيرهء ائمهء اثنى عشر ، ج 1 ، ص 129 و 130 ، نقل از : الصواعق المحرقه و شرح المواقف ؛ دلائل الصدق ، ج 3 ، ص 38 ، نقل از : المواقف ؛ قزوينى ، فدك ، ص 16 و 17 ؛ مكاتيب الرسول ، ج 2 ، ص 579 ، نقل از : مسعودى ، حلبى و ابن ابى الحديد ؛ مالكيت خصوصى ، ص 132 ، نقل از : منابع پيشين و نيز از جامع احاديث الشيعة ، ج 8 ، ص 606 ؛ التهذيب ؛ بحار الانوار ، ج 8 ، ص 108 ، ( نقل از : كشكول علامه ) .\r\nما در اينجا تنها منابعى را ذكر نموديم كه حسنين را در اين مسأله آورده‌اند و الا منابع اصل نزاع بين حضرت زهرا ( س ) و بين ابو بكر و هيأت حاكمه آن قدر زياد است كه فعلا مجال ذكر آن‌ها نيست .\r\n","page_name":" 86 ","page_number":86},
  {"content":"\r\n\r\nاز طرف ديگر نمىبايست از ارزش و اهميت اين مسأله بكاهيم ، به اين اعتبار كه به يك حق مالى مربوط مىشود و از عقودى نيست كه مانند بيعت ، بلوغ در آن شرط باشد ؛ على الخصوص كه آن دو بزرگوار در هنگام اداى شهادت از نظر سنى بزرگتر بودند تا هنگام بيعت رضوان « 1 » ، نه ابدا نمىبايست چنين پنداشت ، بلكه در شهادت دادن نيز بلوغ و عقل شرط است . با اين حال - همان‌طور كه گفتيم - عمرشان در هنگام اداى شهادت به هشت سال نمىرسيد .\r\nبه علاوه گواه گرفتن على و حسنين و ام ايمن - كه پيامبر صلّى اللّه عليه و آله درباره‌اش فرمود : « اهل بهشت است » - از سوى حضرت زهرا ، همان‌طور كه مرحوم هاشم معروف الحسنى مىگويد : براى اين بود كه\r\n« حضرت مىخواست ردّ صريحى از اين قوم بر تصريحات رسول اكرم صلّى اللّه عليه و آله دربارهء على عليه السّلام و فرزندانش ثبت كند . گذشته از اين ، اگر حضرت زهرا بيست شاهد از بهترين اصحاب رسول خدا حاضر مىكرد ، باز اينان حاضر نبودند كه خواستهء حضرت را برآورده كنند ، بلكه آن‌طور كه از سير حوادث برمىآيد ، حاضر بودند كه در قبال شهود حضرت ، ده‌ها شاهد به عنوان معارضه و براى ردّ ادعاى آن حضرت اقامه كنند ، همان‌طور كه شهادت على و ام ايمن را با شهادت عمرو عبد الرحمن بن عوف - آن‌طور كه ابن ابى الحديد مىگويد - مورد معارضه قرار دادند . » « 2 »\r\nمرحوم حسنى كاملا درست مىگويد كه روايت منقول از عمر ، مؤيد فرمودهء وى و بلكه دليل آن است . عمر مىگويد :\r\n« آنگاه كه رسول خدا صلّى اللّه عليه و آله رحلت كرد ، من و ابو بكر پيش على رفتيم و گفتيم :\r\n\r\n\r\n","description":"","footnote":"\r\n( 1 ) . ر . ك : فدك ، ص 16 و 17 .\r\n( 2 ) . سيرهء ائمهء اثنى عشر ، ج 1 ، ص 130 .\r\n","page_name":" 87 ","page_number":87},
  {"content":"\r\n\r\nدربارهء ما ترك رسول خدا صلّى اللّه عليه و آله چه مىگويى ؟\r\n- ما از تمامى مردم نسبت به رسول خدا صلّى اللّه عليه و آله سزاوارتريم .\r\n- در مورد آنچه در خيبر است ؟\r\n- آن نيز . . .\r\n- آن چه در فدك مىباشد ؟\r\n- آن هم همين‌طور .\r\n- به خدا قسم ! اگر گردنمان را با ارّه جدا كنيد به شما نخواهيم داد « 1 » .\r\n\r\nنقشهء شگفت‌انگيز\r\nپس از آن كه على عليه السّلام از خلافت اسلامى كنار گذاشته شد و خانه‌نشين گرديد ، حوادثى پيش آمد كه در تاريخ معروف و مشهور است . سياست نظام حاكم و كسانى كه بعد از آنان روى كار آمدند ، امامت را از دو جهت هدف قرار داد :\r\n1 . دميدن روح يأس و نوميدى در مخالفان ، خصوصا شخص امير مؤمنان عليه السّلام كه وى را نيرومندترين و حتى يگانه رقيب و مزاحم خويش مىديدند و در نتيجه در همهء بنى هاشم ، و محو تمامى آثار تمايل و رقبت براى رسيدن به خلافت ، زيرا بر اساس فهم ناقص و معادلات اشتباه خود گمان مىكردند كه مسألهء امامت چيزى نيست مگر يك مسألهء شخصى مربوط به على عليه السّلام و يك ميل و رغبت درونى و سركش در آن حضرت ، كه رسول اكرم صلّى اللّه عليه و آله آن را با تصريحات و تأكيدات و موضع‌گيرىهاى مكرر خود به منظور تثبيت و تحكيم اين مسأله به نفع او روشن و شعله‌ور ساخته است . درست است كه بنابر تعبير عمر ، رسول اكرم در اين باره چيزهايى گفته و نيز تصريحات زيادى از سوى آن حضرت وارد شده ، اما تا زمانى\r\n\r\n\r\n","description":"","footnote":"\r\n( 1 ) . مجمع الزوائد ، ج 9 ، ص 40 .\r\n","page_name":" 88 ","page_number":88},
  {"content":"\r\n\r\nكه پيامبر - بنابر تعبير اينان « 1 » - تنها يك همرديف آنان به شمار مىرود ، چه چيز مىتواند مانع از مخالفت با او باشد ؟ !\r\nآرى مىتوان آن ميل درونى را به فراموشى سپرد و از آن چشم پوشيده و با گذشت روزگار و درست آن موقع كه ديگران بر حكومت مسلّط شده و خود را نيرومند و قوى كرده‌اند ، از رسيدن به آن مأيوس و نااميد شد .\r\nشاهد مطلب ما پرسش عمر از ابن عباس است كه پرسيد :\r\n« - پسر عمويت را در چه حالى ترك گفتى ؟\r\n- گمان كردم كه منظورش عبد اللّه بن جعفر است ؛ گفتم او را در حالى ترك گفتم كه با همسالانش بازى مىكرد .\r\n- منظورم او نبود ، منظورم بزرگ شما اهل بيت است .\r\n- وقتى كه او را ترك گفتم ، از چاه براى نخلهاى فلانى آب مىكشيد و قرآن مىخواند .\r\n- اى عبد اللّه ! بر تو باد قربانى شتران ، اگر اين مطلب را از من پنهان دارى : آيا از تمايل رسيدن به خلافت چيزى در دلش باقى مانده است ؟\r\n- آرى .\r\n- آيا گمان مىكند كه رسول خدا صلّى اللّه عليه و آله به خلافت او تصريح كرده است ؟\r\n- آرى ، برايت بگويم كه دربارهء ادعايش از پدرم سؤال كردم ، گفت :\r\n\r\n\r\n","description":"","footnote":"\r\n( 1 ) . هنگامى كه به عمر خبر دادند كه مردم وى را سرزنش مىكنند كه رعيت را آزار و اذيت مىكند و در بعضى از احكام دخل و تصرف مىنمايد ؛ گفت : « من همتاى محمد هستم » . ( ر . ك : تاريخ طبرى ، ح 3 ، ص 291 ) ؛ ر . ك : الفائق ، ج 2 ، ص 11 .\r\nتفسير مطلب به اين كه : وى با پيامبر در غزوهء قرقرة الكدر همراه بوده است ، با طبع موضع و نيز با آنچه كه عمر مىخواهد در اين باره و در ردّ اعتراضات مردم اظهار كند نمىسازد ، و خواهد آمد كه اينان حق تغيير بعضى از احكام و حتى حق تشريع را براى خود محفوظ مىدانستند .\r\n","page_name":" 89 ","page_number":89},
  {"content":"\r\n\r\nراست مىگويد .\r\n- رسول خدا صلّى اللّه عليه و آله دربارهء خلافت او چيزهايى گفته كه چيزى را اثبات و عذرى را بر طرف نمىسازد . گاهى اوقات برايش زمينه‌سازى مىكرد . در بستر مرگ هم مىخواست اسم او را به صراحت بيان كند ، اما من به منظور حفظ اسلام و دلسوزى براى آن مانع شدم . به خداى كعبه سوگند كه ابدا قريش در مورد خلافت على اتفاق نمىكند . « 1 » »\r\nدر اين داستان نكات مهمّى نهفته است كه لازم است روى آن قدرى توقف كنيم و به طور عميق و با واقع‌نگرى آن را بشكافيم و مورد بررسى قرار دهيم .\r\nخصوصا اين قسمت سخن او را كه گفت : « رسول خدا صلّى اللّه عليه و آله دربارهء خلافت او چيزهايى گفته كه چيزى را اثبات و عذرى را بر طرف نمىسازد » . بايد به وى گفت : پيامبر اكرم صلّى اللّه عليه و آله روشهاى مختلف بيانى ، از قبيل : تصريح ، تلميح ، كنايه ، مجاز ، حقيقت ، قول و فعل را براى تثبيت و تأكيد مسألهء امامت و خلافت على عليه السّلام به كار برد و حتى در غدير خم از مسلمانان حاضر براى او بيعت گرفت ، و اگر بخواهيم تمامى سخنان و مواضع رسول خدا صلّى اللّه عليه و آله را در اين باره جمع‌آورى كنيم ، چندين مجلد را دربر خواهد گرفت و مدت درازى هم از عهدهء انجام آن بر نخواهيم آمد .\r\nپيامبر اكرم صلّى اللّه عليه و آله در بستر بيمارى خواست آن را بر روى كاغذ بياورد تا در تاريخ ثبت شود و ديگر قابل خدشه نباشد ، و با اين عمل خود ريشهء اختلافات بعدى را\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، ج 12 ، ص 49 ؛ قاموس الرجال ، ج 6 ، ص 398 و نيز ج 7 ، ص 188 ؛ ناسخ التواريخ ( جلد مربوط به خلفا ) ، ص 72 - 80 ؛ مكاتيب الرسول ، ج 2 ، ص 620 ؛ بهج الصباغه ، ج 6 ، ص 244 و نيز ج 4 ، ص 381 ؛ بحار الانوار ، ج 6 ، ص 213 و 266 و 292 ؛ علامهء محقق ، على احمدى ميانجى ، مشاجرات عمر با ابن عباس را در كتاب ارزشمند خود به نام مواقف الشيعة مع خصومهم آورده است .\r\n","page_name":" 90 ","page_number":90},
  {"content":"\r\n\r\n- كه ممكن بود پس از حضرت صلّى اللّه عليه و آله در ميان امت به وقوع پيوندد - بخشكاند و آن را ريشه‌كن سازد ، اما اتهام پيامبر صلّى اللّه عليه و آله به هذيان‌گويى از طرف شخص عمر ، مانع عملى شدن چنين خواسته‌اى شد و آن را بىاثر و بلافايده گذاشت و حتى موجب شد تا اختلافات و مشاجرات و جدايىهايى را به دنبال داشته باشد و امت مسلمان به هم پشت نموده و از هم روى گردان شوند . از اين‌رو پيامبر صلّى اللّه عليه و آله چاره را در اين ديد كه از نوشتن آن صرف نظر كند . « 1 »\r\nعمر خود با صراحت هر چه تمام به ابن عباس گفت :\r\n« پيامبر مىخواست در آن نوشته ، به نام على عليه السّلام تصريح كند ، اما خدا چيز ديگرى اراده كرد و ارادهء خدا به وقوع پيوست ، ولى منظور رسولش برآورده نشد .\r\nآيا هر آنچه رسول خدا صلّى اللّه عليه و آله اراده كند ، بايد حتما عملى گردد ؟ ! » « 2 »\r\nاو مدّعى شد كه براى حفظ اسلام ، پيامبر صلّى اللّه عليه و آله را از نوشتن آن منع كرده است . « 3 » واقعا جاى بسى شگفتى است ! آيا صحيح است كه بگوييم : عمر براى دلسوزى و حفظ اسلام از انجام خواستهء رسول خدا ممانعت كرد ؟ يا اين كه زير كاسه نيم‌كاسه‌اى بود ؟ !\r\nچگونه اين ادعاى عمر در حفظ اسلام با استناد آن به ارادهء الهى و اين گفته‌اش كه : « آيا هر آنچه رسول خدا اراده كند ، بايد حتما عملى گردد ؟ » با همديگر سازگار است ؟ آيا مىتوان تصديق كرد كه غيرت عمر نسبت به حفظ اسلام از غيرت پيامبر اسلام صلّى اللّه عليه و آله بيشتر بود ؟ ! يا اين كه وى با رأى ثاقب و فكر جوشانش چيزى را درك نمود كه « سرور بنى آدم » و « امام كل » و « عقل كل » و « مدبّر كل » نتوانست آن را درك\r\n\r\n\r\n","description":"","footnote":"\r\n( 1 ) . ر . ك : بعضى از منابع در مكاتيب الرسول ، ج 2 ، ص 618 - 626 ؛ دلائل الصدق ، ج 3 ، ص 63 - 70 ؛ النص و الاجتهاد ، ص 155 - 165 ؛ المراجعات ، ص 241 - 245 .\r\n( 2 ) . شرح نهج البلاغهء ابن ابى الحديد ، ج 12 ، ص 78 و 79 .\r\n( 3 ) . همان‌جا .\r\n","page_name":" 91 ","page_number":91},
  {"content":"\r\n\r\nنمايد و فهم كند ؟ ! و آيا غيرت او بر اسلام مىتواند توجيه‌گر اتهام پيامبر صلّى اللّه عليه و آله به هذيان‌گويى باشد ؟ و ديگر پرسش‌هايى كه فعلا مجال طرح آن نيست .\r\nروايتى را كه عبد الرزاق صنعانى در ذيل نقل مىكند ، دالّ بر اين است كه جهت‌گيرى سياست حاكم در دور ساختن على عليه السّلام از صحنه سياسى جامعه بود ، طورى كه مردم كاملا آن را درك مىكردند و اطمينان داشتند كه نظام حاكم مىخواهد على عليه السّلام را از منصب خلافت دور سازد ، به گونه‌اى كه وى را از نامزدهاى خلافت نمىدانستند .\r\nعبد الرزاق چنين روايت مىكند :\r\n« عمر به يكى از انصار گفت : مردم چه كسى را بعد از من خليفه مىدانند ؟ او نام چند تن از مهاجرين را برشمرد ، اما از على عليه السّلام ذكرى به ميان نياورد . عمر گفت :\r\nچرا ابو الحسن را مطرح نمىكنند ؟ به خدا سوگند كه وى بهترين ايشان است و اگر در مقام رهبرى امت قرار گيرد ، آنان را به راه حق هدايت مىكند . » « 1 »\r\nعمر در توجيه عمل خود در مورد تهيهء مقدمات روى كار آمدن بنى اميه و ترتيب دادن شورا استدلال مىكند كه قريش در مورد على عليه السّلام متفق الرأى نيستند ، يا اين كه قومش از وى روىگردان شده و اطاعتش نمىكنند . « 2 »\r\nاما چرا قريش و قوم على عليه السّلام دربارهء خلافتش اتفاق رأى ندارند ؟ چرا و چگونه دربارهء پيامبر اكرم صلّى اللّه عليه و آله يك رأى بودند ، با اين كه وى علت اول و آخر تمامى چيزهايى بود كه على عليه السّلام بر سرشان آورد ؟ اگر اهل ايمان و اسلام باشند ، چرا به حكم اسلام گردن ننهند و آن را نپذيرند ؟ و اگر پيرو اسلام و قرآن نباشند ، مخالفتشان مىتواند چه كار كند و چه ضررى براى على عليه السّلام دارد كه با وى مخالف\r\n\r\n\r\n","description":"","footnote":"\r\n( 1 ) . المصنف ، ج 5 ، ص 446 .\r\n( 2 ) . ر . ك : شرح نهج البلاغه ابن ابى الحديد ، ج 12 ، ص 80 - 86 .\r\n","page_name":" 92 ","page_number":92},
  {"content":"\r\n\r\nباشند ؟ و در اين صورت چه چيز مانع على عليه السّلام خواهد شد كه در مقابلشان بايستد و با آنها مبارزه و جهاد كند ، همان‌طور كه پيش از آن پيامبر صلّى اللّه عليه و آله با آنان جنگيد و على عليه السّلام بعدا به جهاد با آنان برخاست ؟\r\nدر اينجا مىخواهيم به پرسش عمر از ابن عباس استشهاد كنيم كه چندى پيش گذشت . گفتهء عمر مطالبى را كه بيان كرديم تأييد مىنمايد ؛ يعنى هيأت حاكمه تلاش مىكرد تا در نهايت على عليه السّلام مسألهء امامت و خلافت را به فراموشى سپرده و از رسيدن به خلافت نااميد شود و از آن قطع اميد كند .\r\nآنان فراموش كرده بودند كه تصدّى خلافت از سوى على عليه السّلام و فرزندانش ، تنها يك مسئوليت شرعى و يك تكليفى الهى است كه مانند ساير تكاليف شرعى ، تساهل و تسامح در آن جايز نيست و از پذيرش آن نمىتوان شانه خالى كرد و بلكه هيچ اختيارى در اين مورد از خود نداشتند . از سوى ديگر ، خلافت يك مسألهء مهم و خطير است كه در مرتبهء بالاترى از ديگر تكاليف شرعى قرار دارد .\r\n2 . زمينه‌سازى براى تحكيم و تثبيت حكومت و خلافت به نفع افراد مورد نظر و ايجاد عوامل و شرايطى كه به امير مؤمنان و ساير اهل بيت عليهم السّلام در آيندهء دور و نزديك ، مجال روى كار آمدن ندهد . اين هدفشان در تدابير سياسى چندى نمود پيدا كرد كه مىتوانست به آنان اطمينان دهد كه كم‌كم به اهداف خويش مىرسند ؛ براى مثال چند مورد را ذكر مىكنيم :\r\nالف ) در زمينهء سياسى : گذشته از اين كه هواداران على عليه السّلام را از مركز حساس و پست‌هاى كليدى دور ساختند ، « 1 » مثل خالد بن سعيد بن عاص و محروم\r\n\r\n\r\n","description":"","footnote":"\r\n( 1 ) . تهذيب تاريخ دمشق ، ج 5 ، ص 51 ؛ تاريخ يعقوبى ، ج 2 ، ص 133 ؛ المصنف ، ج 5 ، ص 454 ؛ حياة الصحابة ، ج 2 ، ص 20 و 21 ؛ طبقات ابن سعد ، ج 4 ، ص 70 .\r\n","page_name":" 93 ","page_number":93},
  {"content":"\r\n\r\nساختن انصار هوادار على و اهل بيت عليهم السّلام از راه يافتن به مراكز نفوذ و نيز برخوردارى از كوچك‌ترين حقوق اجتماعى خود « 1 » ، و گذشته از اين كه زر و سيم را براى بستن دهان مخالفان به خدمت گرفتند ؛ چنان كه مشهور است :\r\nپيامبر اكرم صلّى اللّه عليه و آله ابو سفيان را براى جمع‌آورى زكات به منطقه‌اى اعزام كرده بود . پس از رحلت رسول اكرم صلّى اللّه عليه و آله با مقاديرى مال الزكات به مدينه آمد . عمر به ابو بكر گفت :\r\n« ابو سفيان از مأموريت بازگشته است و ما از شرّش در امان نيستيم ؛ به نظر من هر آنچه را با خود آورده به او واگذار كن ! ابو بكر همان كرد كه عمر گفت . ابو سفيان نيز راضى و خشنود گرديد . » « 2 »\r\nآنگاه كه ابو سفيان در اوج خشم و عصيان عليه آنان بود ، به دو خبر دادند كه ابو بكر پسرش را كارگزار خلافت كرده است ؛ فى الفور گفت :\r\n« خدايا ! همانطور كه او خويشاوندى را به جاى آورد ، ديگران نيز درباره‌اش حق خويشاوندى را رعايت كنند ! » « 3 »\r\n« چون مردم با ابو بكر بيعت كردند ، اموال بيت المال را بينشان تقسيم كرد .\r\nسهم پيرزنى از قبيلهء بنى عدى بن نجار را با زيد بن ثابت فرستاد . پيرزن گفت : اين چيست ؟ زيد گفت : سهمى است كه ابو بكر براى زنان اختصاص داده است .\r\nگفت : آيا مىخواهيد با اين مال دين مرا بخريد ؟ گفتند : خير » . روايت مىگويد كه زن مال را نپذيرفت و از قبول آن سرباز زد « 4 » .\r\n\r\n\r\n","description":"","footnote":"\r\n( 1 ) . ر . ك : الصحيح من سيرة النبى الأعظم ( از همين مؤلف ) ، ج 3 ، ص 150 - 155 و 217 و 218 . در بارهء تلاش عثمان براى رشوه دادن به ابن ابو حذيفه ، ر . ك : انساب الاشراف ، ج 3 ، ص 388 .\r\n( 2 ) . ابن ابى الحديد ، ج 2 ، ص 44 ؛ دلائل الصدق ، ج 2 ، ص 39 ، ( نقل از : تاريخ طبرى ) .\r\n( 3 ) . تاريخ طبرى ، ج 2 ، ص 449 ؛ دلائل الصدق ، ج 2 ، ص 39 ، ( نقل از : تاريخ طبرى ) .\r\n( 4 ) . حياة الصحابة ، ج 1 ، ص 420 ، ( نقل از : كنز العمال ، ج 3 ، ص 130 ) .\r\n","page_name":" 94 ","page_number":94},
  {"content":"\r\n\r\nامام على عليه السّلام در اشارهء صريحى به اين مطلب فرمود :\r\n« خذوا العطاء ما كان طعمة ، فاذا كان عن دينكم فارفضوه أشدّ الرّفض ؛ « 1 »\r\nسهم بيت المال را تا جايى كه به دينتان مربوط نمىشود بپذيريد ، اما همين كه در قبال خريد دين شما بود ، آن را به شدت رد كنيد . »\r\nبراى اطلاع از تلاش‌هاى هيأت حاكمه كه به منظور دادن رشوه به ابو ذر انجام شد ، رجوع كنيد به كتاب ما « دراسات و بحوث فى التاريخ و الاسلام » ( ج 1 ، بحث ابو ذر ، مسلمان يا سوسياليست ) .\r\nآرى ، علاوه بر موارد فوق ، نظام حاكم پس از جريان سقيفه در صدد بود تا كار خود را محكم نمايد و به هيچ‌گونه مانورى - از هر نوع و از جانب هر كس كه باشد - مجال خودنمايى و اظهار وجود ندهد .\r\nابو بكر براى خلافت پس از خود به نفع عمر وصيت كرد . براى روى كار آمدن بنى اميه به زمينه‌سازى و مقدمه‌چينى پرداخت . وقتى كه ابو بكر در مرض موت بود ، عثمان را خواست تا وصيت‌نامه‌اش را بنويسد . در همين حال ابو بكر به اغما فرو رفت و بىهوش شد . عثمان نام عمر را نوشت « 2 » . چون ابو بكر به هوش آمد و از كار عثمان آگاه شد ، گفت : « اگر عمر را وامىگذاشتم ، از تو چشم نمىپوشيدم . » « 3 »\r\n\r\n\r\n","description":"","footnote":"\r\n( 1 ) . كنز العمال ، ج 4 ، ص 382 .\r\n( 2 ) . احدى را پيدا نكرديم كه در صحّت خلافت عمر اعتراض كرده باشد كه نام وى زمانى نوشته شد كه ابو بكر در حالت اغما بود ، اما اين كار موجب اختلاف و فتنه نگرديد . در حالى كه خود مىگويند :\r\nكارى كه عمر كرد و در بستر مرگ رسول اكرم صلّى اللّه عليه و آله وى را به هذيان‌گويى متهم كرد و مانع از نوشتن وصيت رسول صلّى اللّه عليه و آله گرديد ، كاملا به جا بود ، زيرا اگر آن نوشته بر روى كاغذ مىآمد ، در آينده موجب اختلاف و فتنه‌انگيزى مىشد . سبحان اللّه ! چگونه مىتوان چنين ادعايى در حق رسول اكرم صلّى اللّه عليه و آله كرد ؟ ! « ر . ك : المراجعات ؛ دلائل الصدق ؛ النص و الاجتهاد . »\r\n( 3 ) . ر . ك : تاريخ طبرى ، ج 2 ، ص 618 ؛ كامل ابن اثير ، ج 2 ، ص 425 ؛ شرح نهج البلاغه ابن ابى الحديد ،\r\n","page_name":" 95 ","page_number":95},
  {"content":"\r\n\r\nگفت : « به خدا سوگند ! تو نيز شايستگى خلافت را دارى » . به تعبير مصعب زبيرى : « خدايت بيامرزد ! كار درستى كردى . اگر اسم خودت را مىنوشتى ، شايستهء آن بودى . » « 1 »\r\nمىتوان از اين حادثه قدرى از تفاهم فيما بين ابو بكر و عثمان را دريافت ، اما تفاهم ابو بكر و عمر از وضوح و روشنى بيشترى برخوردار است تا تفاهم ابو بكر و عثمان . شواهد دالّ بر اين ادعا بسيار زياد است . حتى ابو بكر آن‌گاه كه در مورد خلافت عمر با عبد الرحمن بن عوف مشورت كرد ، بدان تصريح كرد و او خشونت عمر را به وى گوشزد كرد . ابو بكر گفت :\r\n« اين خشونت از آن جهت است كه مرا نرم مىبيند ؛ اگر كار به دست او افتد ، بسيارى از خويهاى خود را رها مىكند . من در رفتارش دقت كرده‌ام ، هرگاه در پيشامدى به فردى خشم گرفته‌ام ، او نرمش خود را دربارهء او به من نشان داده ، و چون نرمى كرده‌ام ، سخت‌گيرى خود را به من نمايانده است . » « 2 »\r\nچون خلافت به عمر رسيد ، همين روش را در پيش گرفت و به مقدمه‌چينى براى روى كار آمدن بنى اميه پرداخت و جاده صاف كن آنان شد ؛ به طور مثال ، انديشه دقيق و برنامهء حساب‌شده‌اش را در مورد شورا بيان مىكنيم :\r\nعمر چنان بر اساس محاسبات دقيق ، شورا را برنامه‌ريزى كرده بود ، كه كاملا مطمئن بود تنها فردى كه از شورا پيروز در خواهد آمد ، عثمان است\r\n\r\n\r\n","description":"","footnote":"\r\nج 1 ، ص 164 ؛ سيرهء ائمهء اثنى عشر ، ج 1 ، ص 356 ؛ حياة الصحابة ، ج 2 ، ص 25 ، ( نقل از : طبقات ابن سعد و كنز العمال ، ج 3 ، ص 145 ) .\r\n( 1 ) . ر . ك : نسب قريش ، ص 104 ؛ كنز العمال ، ج 5 ، ص 398 و 399 ، نقل از : لالكائى ، ابن سعد ، حسن بن سفيان و ابن كثير . وى آن را صحيح دانسته است .\r\n( 2 ) . شرح نهج البلاغه ، ج 1 ، ص 164 ؛ تاريخ طبرى ، ج 2 ، ص 613 .\r\n","page_name":" 96 ","page_number":96},
  {"content":"\r\n\r\nو بس . اگر به فرض بپذيريم كه عثمان هم به خلافت برگزيده نمىشد ، بازهم قطعا على نمىتوانست پيروز شود ، حضرت هم بدون شك اين مطلب را مىدانست . همان‌طور كه خود به محض خروج از شورا ، با صراحت به ابن عباس گفت . « 1 »\r\nاز ديگر شواهد دالّ بر اهتمام عمر در اين باره اين است كه : در زمان خلافت وى ، فرشى در جلوى خانه‌اش پهن مىكردند كه احدى روى آن نمىنشست ، مگر عباس بن عبد المطلب « 2 » و ابو سفيان بن حرب .\r\nمبرد افزوده : « آن‌گاه عمر مىگفت : اين يكى عموى پيامبر است و آن يكى شيخ قريش . » « 3 »\r\nعمر در مدينه زمينى را به سعيد بن عاص بخشيد . سعيد فزونى خواست ؛ عمر گفت : همين تو را كافى است ، نزد خودت باشد ، به زودى كسى پس از من به خلافت مىرسد كه با تو خويشاوندى نزديكى دارد و به تو احسان خواهد كرد .\r\nسعيد مىگويد : خلافت عمر به پايان رسيد و عثمان جانشين او شد و خلافت را از راه شورا و رضايت به دست گرفت ، به من احسان و نيكى كرد و خواسته‌ام را برآورده ساخت . « 4 »\r\nابو ظبيان ازدى گويد :\r\n« عمر به من گفت : اى ابو ظبيان ! چقدر مال از بيت المال مىگيرى ؟ گفتم : دو هزار . گفت : با اين پول گوسفند و شترى خريدارى كن ، چه به زودى كسانى از\r\n\r\n\r\n","description":"","footnote":"\r\n( 1 ) . بحار الانوار ، ج 8 ، ص 330 ؛ ر . ك : شرح نهج البلاغهء ابن ابى الحديد ، ج 1 .\r\n( 2 ) . شايد عمر مىخواست با اين كار خود شخصيت‌هايى از بنى هاشم در مقابل على عليه السّلام بسازد كه هيچ‌گونه خطرى براى حكومت نداشته باشند .\r\n( 3 ) . ر . ك : عقد الفريد ، ج 2 ، ص 289 ؛ كامل مبرد ، ج 1 ، ص 319 .\r\n( 4 ) . طبقات ابن سعد ، ج 5 ، ص 21 ؛ منتخب كنز العمال در پاورقى مسند احمد ، ج 4 ، ص 389 - 390 .\r\n","page_name":" 97 ","page_number":97},
  {"content":"\r\n\r\nقريش روى كار مىآيند كه چنين مالى را از شما دريغ مىدارند . » « 1 »\r\nحتى در مورد عمر و عاص مىگفت : « روا نباشد كه عمرو بر روى زمين قدم گذارد ، مگر اين كه امير باشد . » « 2 »\r\nروزى معاويه به ابن حصين گفت :\r\n« تنها چيزى كه صفوف مسلمين را از هم پاشيد و آنان را متفرق ساخت و اختلاف تمايلات آنان را به دنبال داشت ، شورايى بود كه عمر آن را به شش تن محدود كرد مردى در ميان اعضاى آن نبود ، مگر اين كه خلافت را براى خود مىخواست و قومش آرزوى خلافت او را داشتند و خود نيز به سوى آن گردن دراز كرده بود . » « 3 »\r\nمىبينيم عمر با كعب الاحبار يهودى مشورت مىكند كه پس از وى - آن‌طور كه در كتاب‌هايشان آمده - چه كسى خلافت مىكند ؟ كعب گفت : خلافت به على و اولادش نمىرسد و تأكيد كرد كه خلافت پس از شيخين به بنى اميه منتقل مىشود . عمر گفتهء او را تصديق كرد و در اين باره به روايتى استشهاد كرد كه دربارهء بنى اميه از رسول خدا صلّى اللّه عليه و آله نقل مىكردند . « 4 »\r\nب ) از سوى خليفهء دوم تأكيدهاى خاصى دربارهء معاويه صورت مىگرفت و على رغم اين كه وى از طلقا ( آزادشدگان پيامبر در صلح حديبيه « 5 » ) بود ، همت\r\n\r\n\r\n","description":"","footnote":"\r\n( 1 ) . جامع بيان العلم ، ج 2 ، ص 18 .\r\n( 2 ) . فتوح مصر و اخبارها ، ص 180 ؛ الاصابه ، ج 3 ، ص 2 .\r\n( 3 ) . عقد الفريد ، ج 2 ، ص 281 .\r\n( 4 ) . ر . ك : شرح نهج البلاغهء ابن ابى الحديد ، ج 12 ، ص 81 ؛ فتوح ابن اعثم ، ج 3 ، ص 87 و 88 ؛ چرا كه مسألهء بسيار مهمى است .\r\n( 5 ) . مؤلف محترم معتقد است كه طلقا كسانى هستند كه پيامبر اكرم صلّى اللّه عليه و آله آنان را در صلح حديبيه آزاد كرد . استدلال ايشان چنين است : ابن عبد البرّ تصريح دارد كه در صلح حديبيه ، هشتاد تن از قريش به هنگام مذاكرات صلح قصد داشتند به سپاه اسلام تعرّض كنند ، اما با هوشيارى مسلمين همگى اسير\r\n","page_name":" 98 ","page_number":98},
  {"content":"\r\n\r\nگماشت تا او را براى تصاحب خلافت آماده سازد و مقدمات روى كار آمدنش را مهيا كرد . كافى است متذكر شويم كه :\r\n« عمر ، معاويه را ساليان درازى در پست ولايت شام نگه داشت ، بدون اين كه آن حسابرسىهاى دقيق همه‌ساله را كه نسبت به ساير كارگزارانش اعمال مىكرد « 1 » ، و حتى گاهى اوقات به حد اهانت مىرسيد ، در حق وى اعمال كند ، و از سوى ديگر ساير كارگزاران خود را بيش از دو سال در اين مقام باقى نمىگذاشت . » « 2 »\r\nآن‌گاه كه معاويه از وى خواست كه « اوامرى صادر كن تا بر اساس آن حركت كنم ، گفت : نه تو را به چيزى فرمان مىدهم و نه از چيزى بازمىدارم . » « 3 »\r\nاين‌ها ، گذشته از موارد خلافى بود كه عمر از وى سراغ داشت ، اما با اغماض از آن مىگذشت ، مثل رباخوارى و غيره . ( دربارهء تظاهر معاويه به اعمال خلاف و ناشايست ، رجوع شود به دلائل الصدق مرحوم مظفر ) « 4 » .\r\nروزى معاويه نزد عمر مورد مذمّت و سرزنش قرار گرفت . عمر گفت :\r\n\r\n\r\n","description":"","footnote":"\r\nشدند . ابو سفيان و معاويه نيز جزء آنان بودند . پيامبر همگى را آزاد كرد و از بردگى رهانيد ، چه آنان كه كافر بودن و طبق شريعت اسلامى بايد بردهء مسلمانان باشند . مشهور آن است كه پيامبر صلّى اللّه عليه و آله در فتح مكه به اسيران فرمود : « اذهبوا أنتم الطلقاء » ؛ لذا مىگويند : طلقاء ، آزادشدگان فتح مكه‌اند . به نظر ما گفتهء اول ارجح است .\r\n( 1 ) . دلائل الصدق ، ج 3 ، ص 209 و 211 ؛ ر . ك : النص و الاجتهاد ، ص 271 .\r\n( 2 ) . التراتيب الاداريه ، ج 1 ، ص 269 .\r\n( 3 ) . دلائل الصدق ، ج 3 ، ص 212 ، نقل از : طبرى ، ج 6 ، ص 184 و الاستيعاب ؛ ر . ك : عقد الفريد ، ج 1 ، ص 14 .\r\n( 4 ) . دلائل الصدق ، ج 3 ، ص 212 و 213 ، نقل از : مسند احمد ، ج 5 ، ص 347 ؛ شرح نهج البلاغه ، ج 4 ، ص 60 .\r\n","page_name":" 99 ","page_number":99},
  {"content":"\r\n\r\n« جوانمرد قريش را نزد ما ملامت مكنيد ! جوانمردى كه در حال خشم ، خندان است . » « 1 »\r\nعمر هر ماه ، هزار دينار از بيت المال به معاويه مىداد . در نقل ديگرى دارد :\r\nدر سال ده هزار دينار . با وجود اين ، عده‌اى ادعا مىكنند كه عمر در سال دهم خلافت خود حج به جاى آورد و مخارجش شانزده دينار شد ، گفت : « در اين مال اسراف كرديم . » « 2 »\r\nعمر دربارهء معاويه مىگفت :\r\n« از آدم قريش ( آدم : فردى كه رنگش متمايل به سياهى است ) و فرزند بزرگوارش پرهيز كنيد ! كسى كه با حال رضا به خواب مىرود و در حال خشم ، خندان است . » « 3 »\r\nعمر يك بار به معاويه نگريست و گفت : « اين كسراى عرب است . » « 4 »\r\nيك بار به همنشينان خود گفت : « آيا با اين كه معاويه در ميان شماست ، از كسرا و قيصر و سياست و كياست آن دو سخن مىگوييد » ؟ ! « 5 »\r\nوى تلاش داشت كه تمايل و اشتهاى معاويه را در رسيدن به خلافت شعله‌ور سازد ؛ لذا گفت : « بپرهيزيد از اين كه پس از من متفرق شويد ! اگر جدايى پيشه كنيد ، بدانيد كه معاويه در شام است ، و اگر به خود واگذار شويد ، بنگريد كه چگونه آن را از چنگ شما مىربايد » ، يا « خواهيد دانست كه اگر دربارهء خلافت\r\n\r\n\r\n","description":"","footnote":"\r\n( 1 ) . الاستيعاب ( در پاورقى الاصابه ) ، ج 3 ، ص 397 ؛ دلائل الصدق ، ج 3 ، ص 211 .\r\n( 2 ) . دلائل الصدق ، ج 3 ، ص 212 ، نقل از : تاريخ الخلفاء ؛ الصواعق المحرقه ( در سيرهء عمر ) .\r\n( 3 ) . ابن قتيبه ، عيون الاخبار ، ج 1 ، ص 9 .\r\n( 4 ) . الاستيعاب ( در پاورقى الاصابة ) ، ج 3 ، ص 396 و 397 . در اين كتاب آمده است : عمر هرگاه وارد شام مىشد يا به او نگاه مىكرد ، مىگفت : « هذا كسرى العرب » ؛ الاصابه ، ج 3 ، ص 434 ؛ اسد الغابه ، ج 5 ، ص 386 ؛ الغدير ، ج 10 ، ص 226 ، نقل از : منابع قبل ؛ دلائل الصدق ، ج 3 ، ص 212 .\r\n( 5 ) . الفخرى فى الآداب السلطانيه ، ص 105 .\r\n","page_name":" 100 ","page_number":100},
  {"content":"\r\n\r\nبه خود واگذار شويد ، چگونه آن را از چنگ شما مىربايد . » « 1 »\r\nعمر به اعضاى شورا گفت :\r\n« اگر بر هم حسادت كرديد و در انتخاب خليفه سستى ورزيديد و به هم پشت نموديد و بر يكديگر خشم گرفتيد ، معاوية بن ابو سفيان خلافت را از چنگ شما خواهد ربود » . معاويه در اين زمان از سوى عمر والى شام بود . « 2 »\r\nدر متن ديگرى دارد :\r\n« عمر به اعضاى شورا گفت : اگر بر سر خلافت اختلاف كرديد ، بدانيد كه معاويه از شام وارد خواهد شد و عبد الله بن ابى ربيعه از يمن و براى شما جز سابقهء اسلام ، فضيلتى قائل نخواهند شد . » « 3 »\r\nاز طرف ديگر ، آن موقع كه امير المؤمنين از عثمان خواست تا معاويه را عزل كند ، عثمان احتجاج كرد كه عمر او را به امارت گمارده است . « 4 » همچنين شخص معاويه ، بر صعصعه و عده‌اى از صلحاى كوفه احتجاج كرد كه عمر او را به ولايت شام گمارده است « 5 » . اين سخن بدين معناست كه گفتار عمر همچون شرع مقدس لازم الاتباع شده است .\r\n\r\n\r\n","description":"","footnote":"\r\n( 1 ) . الاصابه ، ج 3 ، ص 434 ؛ البداية و النهايه .\r\n( 2 ) . ر . ك : شرح نهج البلاغه ، ج 1 ، ص 187 ؛ النص و الاجتهاد ( پاورقى ) ، ص 281 ، ( نقل از : شرح نهج البلاغه ) .\r\n( 3 ) . كنز العمال ، ج 5 ، ص 436 ، ( نقل از : ابن سعد ) .\r\n( 4 ) . انساب الاشراف ، ج 5 ، ص 60 ؛ تاريخ ابن خلدون ، ج 2 ، ص 143 ؛ الغدير ، ج 1 ، ص 160 ، نقل از :\r\nدو منبع پيش و تاريخ طبرى ، ج 5 ، ص 97 و كامل ابن اثير ، ج 3 ، ص 63 و تاريخ ابو الفداء ، ج 1 ، ص 168 ؛ النصائح الكافيه ، ص 174 ، ( نقل از : طبرى ) .\r\n( 5 ) . الغدير ، ج 9 ، ص 35 از منابع زير :\r\nتاريخ طبرى ، ج 5 ، ص 88 - 90 ؛ كامل ابن اثير ، ج 3 ، ص 57 - 60 ؛ شرح نهج البلاغهء ابن ابى الحديد ، ج 1 ، ص 158 - 160 ؛ تاريخ ابن خلدون ، ج 2 ، ص 387 - 389 ؛ ابو الفداء ، ج 1 ، ص 168 .\r\n","page_name":" 101 ","page_number":101},
  {"content":"\r\n\r\nكعب الاحبار نيز در زمان عثمان به خلافت معاويه اشاره مىكند . « 1 » معاويه به صراحت گفت كه براى خلافت از روزگار عمر زمينه‌سازى كرده است . « 2 »\r\nج ) سياست تبعيض نژادى : اين سياست را حاكمان ناشايست زمان رواج دادند . از پيامبر صلّى اللّه عليه و آله روايت كردند كه قريش بر ديگران برترى دارد و خلافت اسلام مال قريش است و بنى هاشم را به بهانهء اين كه خلافت و نبوت ( امامت و پيامبرى ) در يك خاندان جمع نمىشود ، از اين حكم استثنا كردند ، در حالى كه مسأله كاملا برعكس بود و حتى خود عمر اين قاعده را با شركت دادن على عليه السّلام در شوراى شش نفره نقض كرد .\r\nاين سياست را در سهم‌بندى بيت المال و برترى دادن عرب بر عجم ، در مستمرى مجاهدان تعميم دادند و به دنبال آن در مسائلى از قبيل : ارث ، ازدواج ، آزادى بندگان ، نماز و مسائل ديگرى كه فعلا مجال تتبع آن نمىباشد ، تبعيض را تداوم بخشيدند . « 3 »\r\n\r\n\r\n","description":"","footnote":"\r\n( 1 ) . البداية و النهايه ، ج 8 ، ص 127 .\r\n( 2 ) . ابن جوزى ، الاذكياء ، ص 28 .\r\n( 3 ) . در مورد برترى قريش و عرب و سياست زشت تبعيض نژادى ، ر . ك : لطف التدبير ، ص 199 ؛ المسترشد فى الامامه ، ص 115 ؛ الفائق زمخشرى ، ج 2 ، ص 353 ؛ تلخيص الشافعى ، ج 4 ، ص 14 ؛ المعرفة و التاريخ ، ج 2 ، ص 483 ؛ محاضرات راغب ، ج 1 ، ص 351 و نيز ج 3 ، ص 208 ؛ ابن قتيبه ، عيون الاخبار ، ج 1 ، ص 268 و 269 و 330 ؛ المحاسن و المساوى ، ج 2 ، ص 278 ؛ تاريخ جرجان ، ص 486 ؛ الالمام ، ج 1 ، ص 186 ؛ التراتيب الاداريه ، ج 2 ، ص 20 و 21 و 313 و نيز ج 1 ، ص 205 و 207 و 208 و 225 و 331 و 444 ؛ الخراج ، ص 24 ؛ طبقات ، ج 2 ، ص 338 و نيز ج 3 ، ص 293 و 337 و 338 و 345 و 349 ؛ المنار المنيف ، ص 59 و 109 ؛ ميزان الاعتدال ، ج 1 ، ص 230 ؛ الايضاح ، ص 187 ؛ انساب الاشراف ، ج 2 ، ص 141 ؛ عقد الفريد ، ج 3 ، ص 412 - 418 و نيز ج 2 ، ص 233 ؛ ربيع الابرار ، ج 1 ، ص 402 و 796 و 810 ؛ الاوائل ، ج 2 ، ص 61 ؛ مالك ، الموطأ ( مطبوع با تنوير الحوالك ) ، ج 2 ، ص 60 ؛ تاريخ يعقوبى ، ج 2 ، ص 153 و 154 ؛ الهدى الى دين المصطفى ، ج 2 ، ص 316 و 317 ؛ لسان الميزان ، ج 1 ، ص 354 و 406 ؛ ابن طيفور ، كتاب\r\n","page_name":" 102 ","page_number":102},
  {"content":"\r\n\r\nشايد به واسطهء همين سياست عمر در سهم‌بندى بيت المال بر اساس تبعيض نژادى بود كه او عدالت خويش را ستود ، تا جايى كه گفت : « من عدالت را از كسرا آموخته‌ام » ، آنگاه خشيت و خداترسى و سيره‌اش را برشمرد . « 1 »\r\nاگر اين نقل درست باشد ، اين پرسش مطرح مىشود كه چرا عمر عدالت را از كسرا آموخت ، و چرا از پيامبر عظيم الشأن اسلام عدالت نياموخت ، و اساسا كسرا چه خشيتى داشت ، و چه سيره‌اى از كسرا عمر را شگفت‌زده كرده بود كه سياست خود را با آن مقايسه مىكرد ؟ !\r\nاما سياست امير المؤمنين عليه السّلام كاملا برعكس سياست خلفاى پيشين بود .\r\nعلى عليه السّلام اولين كسى بود كه براى ضعيفان سهمى از بيت المال تعيين كرد « 2 »\r\n\r\n\r\n","description":"","footnote":"\r\nبغداد ، ص 38 ؛ كشف الاستار ، ج 1 ، ص 51 و نيز ج 2 ، ص 161 و 227 و 292 - 295 ؛ مجمع الزوائد ، ج 4 ، ص 192 و 275 و نيز ج 1 ، ص 89 و نيز ج 10 ، ص 32 ؛ مسند احمد ، ج 4 ، ص 475 ؛ المجروحون ، ج 1 ، ص 129 ؛ ابو يوسف ، الخراج ، ص 45 - 50 ؛ الغدير ، ج 6 ، ص 187 ؛ حياة الصحابة ، ج 2 ، ص 82 و 230 - 233 و 413 و 415 و 447 و 753 و 754 و 801 و نيز ج 3 ، ص 488 ، نقل از : طبرى ، ج 5 ، ص 19 و 23 و كنز العمال ، ج 3 ، ص 148 و نيز ج 2 ، ص 215 و 219 و بيهقى ، ج 6 ، ص 349 و 350 و ابن سعد ، ج 3 ، ص 122 و 212 و 216 و از مصادير ديگر .\r\nشرح نهج البلاغه ، ج 8 ، ص 109 ؛ بهج الصباغه ، ج 12 ، ص 204 ؛ تاريخ طبرى ، ج 3 ، ص 273 و نيز ج 2 ، ص 549 ؛ المصنف ، ج 1 ، ص 411 و نيز ج 4 ، ص 485 و نيز ج 5 ، ص 441 و 474 و 476 و 496 و 497 و نيز ج 6 ، ص 47 و نيز ج 7 ، ص 278 و 279 و نيز ج 8 ، ص 380 و نيز ج 10 ، ص 103 و 104 و 300 - 302 و نيز ج 11 ، ص 55 و 56 و 58 و 86 و 325 و 439 و همچنين در پاورقىها از منابع گوناگون .\r\nكنز العمال ، ص 206 ؛ طبقات ابن سعد ، ج 4 ، ص 117 و نيز ج 3 ، ص 219 ؛ شوشترى ، قضاء امير المؤمنين ، ص 263 - 265 و همچنين كتب ديگرى كه به اين بحث و بحث قوميت و قوميت‌گرايى پرداخته‌اند .\r\n( 1 ) . احسن التقاسيم ، ص 18 .\r\n( 2 ) . الاعلاق النفيسه ، ص 199 .\r\n","page_name":" 103 ","page_number":103},
  {"content":"\r\n\r\nو احدى را بر ديگرى مقدم نداشت ، چرا كه اصولا براى فرزندان اسماعيل ، فضلى بر فرزندان اسحاق قائل نبود « 1 » ، و نه در سهم‌بندى بيت المال ميان افراد تفاوت قائل بود و نه در موارد ديگر . به حضرت پيشنهاد چنين عملى شد ، اما آن را نپذيرفت و رد كرد ؛ زيرا وى كسى نبود كه براى دستيابى به پيروزى از ظلم و جور استعانت جويد « 2 » .\r\nحضرت على عليه السّلام در مناسبت ديگرى در استدلال بر اين مطلب كه در ميان مردم به روش اسلام رفتار مىكند فرمود :\r\n« أ رأيتم لو أنى غبت عن الناس من كان يسير فيهم بهذه السيرة ؛ « 3 »\r\nآيا شما فكر مىكنيد كه اگر من از ميان مردم غايب شوم ، كسى خواهد آمد كه به روش من با آنان رفتار كند ؟ ! »\r\nابن عباس در نامه‌اى به امام حسن عليه السّلام نوشت :\r\n« اين را مىدانى كه از آن جهت مردم از پدرت على عليه السّلام روى گردانيدند و به معاويه روى آوردند ، كه او همه مردم را برابر مىشمرد و در تقسيم غنيمت‌ها و درآمدهاى دولتى بين همگان به تساوى رفتار مىكرد و اين عدالت بر مردم گران آمد . » « 4 »\r\n\r\n\r\n","description":"","footnote":"\r\n( 1 ) . الغارات ، ج 1 ، ص 74 - 77 ؛ انساب الاشراف ، ج 2 ، ص 141 ؛ سنن بيهقى ، ج 6 ، ص 349 ؛ حياة الصحابة ، ج 2 ، ص 112 ، نقل از : بيهقى ؛ الغدير ، ج 8 ، ص 240 و بهج الصباغه ، ج 12 ، ص 197 - 207 ؛ تاريخ يعقوبى ، ج 2 ، ص 183 ؛ روضهء كافى ، ص 69 .\r\n( 2 ) . امالى مفيد ، ص 175 و 176 ؛ امالى طوسى ، ج 1 ، ص 197 و 198 ؛ الغارات ، ج 1 ، ص 75 ؛ بهج الصباغه ، ج 12 ، ص 196 ؛ نهج البلاغهء عبده ، ج 2 ، ص 10 ؛ شرح نهج البلاغه ، ج 2 ، ص 197 ؛ الامامة و السياسة ، ج 1 ، ص 153 ؛ تحف العقول ، ص 126 ؛ اصول كافى ، ج 4 ، ص 31 ؛ بحار الانوار ، ج 8 ، باب نوادر ؛ وسائل الشيعة ، ج 11 ، ص 82 .\r\n( 3 ) . المصنف ، ج 10 ، ص 124 .\r\n( 4 ) . فتوح ابن اعثم ، ج 4 ، ص 149 ؛ شرح نهج البلاغه ، ج 16 ، ص 23 ؛ حياة الحسن بن على ، ج 2 ، ص 26 و نقل از : جمهرة رسائل العرب ، ج 2 ، ص 1 .\r\n","page_name":" 104 ","page_number":104},
  {"content":"\r\n\r\nمردى به ابو عبد الرحمن سلمى گفت :\r\n« تو را به خدا سوگند ! چه وقت بغض و دشمنى على را به دل گرفتى ؟ آيا آن موقع نبود كه در كوفه مالى را تقسيم كرد و تو و خانواده‌ات را چيزى نداد ؟ گفت : حالا كه مرا سوگند دادى ، چرا . » « 1 »\r\nبه هر حال سياست عادلانهء على عليه السّلام در تقسيم درآمدها ، مهم‌ترين علتى بود كه مردم با وى به مخالفت برخاستند . در اين مورد ، روايات بسيار زياد است . « 2 »\r\nهمين سياست على عليه السّلام در درازمدت ، پيامدهاى مثبت بزرگى به دنبال داشت . حتى مىبينيم كه سياهان از محمد بن حنفيه و بنى هاشم طرفدارى و عليه عبد اللّه بن زبير قيام مىكنند .\r\nعيسى بن يزيد كنانى گويد :\r\n« شنيدم كه مشايخ مىگويند : آن‌گاه كه مسألهء ابن حنفيه مطرح بود ، گروهى از سياهان به طرفدارى از او و عليه ابن زبير در مدينه تجمع كردند . عبد اللّه بن عمر يكى از غلامان خود را در ميان آنها ديد كه شمشيرش را از غلاف كشيده است ؛ به او گفت : رباح ! غلام گفت : رباح ، به خداى سوگند ! ما خروج كرده‌ايم تا شما را از راه باطلى كه در پيش داريد به راه حق خود بازگردانيم ، پس عبد اللّه گريه‌اى كرد و گفت : خدايا ! اين از گناهان ماست . » « 3 »\r\nياران مختار نيز از بردگان و موالى بودند و همين امر موجب گرديد تا اعراب از يارى وى دست بكشند و او را تك و تنها رها كنند .\r\nد ) از مسائلى كه موجب گرديد نام و آوازهء عده‌اى شهرهء آفاق شود و گروهى ديگر به فراموشى سپرده شوند و ذكرى از آنها به ميان نيايد ، اين بود كه اعراب از\r\n\r\n\r\n","description":"","footnote":"\r\n( 1 ) . بهج الصباغه ، ج 12 ، ص 197 ؛ شرح نهج البلاغه ابن ابى الحديد ، ج 7 ، ص 39 .\r\n( 2 ) . ر . ك : بهج الصباغه ، ج 12 ، ص 197 - 207 ؛ شرح نهج البلاغهء ابن ابى الحديد ، ج 7 ، ص 41 .\r\n( 3 ) . انساب الاشراف ، ج 3 ، ص 295 .\r\n","page_name":" 105 ","page_number":105},
  {"content":"\r\n\r\nفتوحاتى كه در عهد خلفاى سه‌گانه ( ابو بكر ، عمر و عثمان ) نصيب آنان شد ، در توسعه و رفاه مادى و ارضاى احساسات قومى و گروهى خود ، استفاده‌هاى بسيارى كردند . سياستى در كار بود كه اهتمام زيادى در تحكيم اين اعتقاد داشت كه واليان و امرا باعث اين فتوحات شده‌اند . علاوه بر سياست تبعيض نژادى ، اين مسأله ياد شده نيز به وابستگى و علاقهء مردم به حكام و امرا كمك كرد و موجب گرديد تا مردم تداوم حكومت و سلطنت آنان را خواستار باشند و تمايلى براى تغيير نظام حاكم - هر چند به مصلحت اصول و ارزش‌هاى اسلامى باشد - از خود نشان ندهند .\r\nبه علاوه ، خليفهء اول و دوم اظهار زهد و روىگردانى از دنيا مىكردند . اين خود موجب شد تا عده‌اى شهرهء آفاق گردند و عده‌اى ديگر به فراموشخانهء تاريخ سپرده شوند و ديگر يادى و ذكرى از آن‌ها بر زبان‌ها جارى نگردد . امير المؤمنين در اشاره به اين مطلب فرمود :\r\n« ان اوّل ما انتقصنا بعده ، ابطال حقنا فى الخمس ، فلما رق امرنا طمعت رعيان البهم من قريش فينا ؛ « 1 »\r\nهمانا نخستين چيزى كه پس از آن حضرت [ يا پس از غصب خلافت 
  ] از حقّمان كاسته و ضايع شد ، ابطال حق ما در خمس بود . پس چون كار ما سست شد ، چوپانانى از قريش در ما طمع ورزيدند . »\r\nدر جاى ديگر فرمود :\r\n« ان العرب كرهت امر محمّد صلّى اللّه عليه و آله و حسدته على ما اتاه اللّه من فضله ، و استطالت أيّامه . . . . حتّى قذفت زوجته ، و نفرت به ناقته ، مع عظيم احسانه اليها ، و جسيم مننه عندها و أجمعت مذ كان حيّا على صرف الأمر عن أهل بيته\r\n\r\n\r\n","description":"","footnote":"\r\n( 1 ) . امالى مفيد ، ص 224 .\r\n","page_name":" 106 ","page_number":106},
  {"content":"\r\n\r\nبعد موته .\r\nو لو لا ان قريشا جعلت اسمه ذريعة الى الرئاسة ، و سلما الى العزّ و الامرة ، لما عبدت اللّه بعد موته يوما واحدا ، و لا ارتدّت فى حافرتها ، و عاد قارحها جذعا ، و بازلها بكرا .\r\nثم فتح اللّه عليها الفتوح . فأثرت بعد الفاقة ، و تموّلت بعد الجهد و المخمصة ، فحسن فى عيونها من الاسلام ما كان سمجا ، و ثبت فى قلوب كثير منها من الدين ما كان مضطربا . و قالت : لو لا انه حق لما كان كذا . . . .\r\nثم نسبت تلك الفتوح الى آراء ولاتها ، و حسن تدبير الامراء القائمين بها ، فتأكد عند النّاس نباهة قوم ، و خمول آخرين ، فكنا نحن ممن خمل ذكره ، و خبت ناره ، و انقطع صوته وصيته ، حتى اكل الدهر علينا و شرب ، و مضت السنون و الاحقاب بما فيها ، و مات كثير ممن يعرف ، و نشأ كثير ممن لا يعرف ؛ « 1 »\r\nاعراب از آنچه كه محمّد صلّى اللّه عليه و آله آورد ناخشنود بودند و به خاطر فضيلتى كه خدا به دو بخشيده بود ، به وى حسد ورزيدند و ايامش را طولانى ديدند و بر آنان سخت گذشت . همسرش را متهم كرده و با فرارى دادن شترى كه بر آن سوار بود ، نقشهء قتل او را كشيدند ، با اين كه به آنان احسان و نيكويى فراوان كرد و حق بزرگى بر گردن آنان داشت . از همان زمانى كه در قيد حيات بود ، متفق الرأى شدند تا خلافت را پس از مرگش از اهل بيت به نفع خويش بگردانند .\r\nاگر قريش نام او را دستاويزى براى رسيدن به دنيا و نردبانى براى عزت و سرافرازى و حكومت قرار نمىداد ، خداوند را يك روز هم پرستش نمىكرد و خود را در همان چاله‌اى گرفتار مىكرد كه پيش از اين در آن قرار داشت .\r\n\r\n\r\n","description":"","footnote":"\r\n( 1 ) . شرح نهج البلاغه ، ج 20 ، ص 298 و 299 .\r\n","page_name":" 107 ","page_number":107},
  {"content":"\r\n\r\nپس از آن خداوند فتوحاتى را نصيبشان كرد و پس از فقر به ثروت و پس از تنگدستى و گرسنگى به مال‌اندوزى رسيدند . چيزهايى كه از اسلام برايشان خوشايند نبود ، در چشمانشان نيك آمد و آنچه كه از دين نزدشان مضطرب و متزلزل بود ، در قلبشان جا گرفت و گفتند : اگر اين دين بر حق نبود ، چنين وضعى پيش نمىآمد .\r\nسپس اين فتوحات را به آرا و نظر واليان و حسن تدبير فرماندهان خود نسبت دادند ؛ از اين‌رو گروهى بلند آوازه و گروهى ديگر به فراموشى سپرده شدند . ما از آن گروهى بوديم كه نام و آوازه‌مان به فراموشى سپرده شد و آتشمان به خاموشى گراييد . نه اسمى از ما باقى ماند و نه شهرتى و به طور كلى از بين رفتيم . روزگار گذشت و ساليان سال با همهء فراز و نشيب‌هايى كه داشت سپرى شد و خيلى از كسانى كه قضايا را مىدانند مردند و بسيارى از كسانى كه چيزى نمىدانستند بزرگ شدند . »\r\nعلاوه بر اين ، بخشى از سياست نظام حاكم اين بود كه اهل بيت عليهم السّلام را نابود سازد و كارى كند كه ديگر احدى از مردم نامى از آنان نبرد . در جنگ صفين ، امام حسن و امام حسين عليهما السّلام و عبد اللّه بن جعفر اقدام به جنگ كردند . در اين موقع امير المؤمنين عليه السّلام فرمود كه اگر امويان مىتوانستند ، از بنى هاشم دمندهء آتشى را بر روى زمين باقى نمىگذاشتند .\r\nعمر بن عثمان بن عفان به امام حسن عليه السّلام گفت :\r\n« مثل امروز نشنيدم كه پس از قتل خليفه ( عثمان ) احدى از فرزندان عبد المطلب بر روى زمين باقى بماند . . . ننگ و نفرين بر من كه حسن و ساير فرزندان عبد المطلب كه عثمان را كشتند ، زنده باشند و بر روى زمين گام نهند . »\r\nسپس روايت بيان مىكند كه عمرو بن عاص و مغيرة بن شعبه ، امير المؤمنين عليه السّلام را متهم كردند كه مىخواست پيامبر صلّى اللّه عليه و آله را به قتل رساند و هم او\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبود كه ابو بكر را مسموم كرد و در قتل عمر و عثمان شركت داشت . « 1 »\r\n« پس از شهادت امير المؤمنين عليه السّلام عدى بن حاتم بر معاويه وارد شد . معاويه در مورد محبت على عليه السّلام - كه هنوز روزگار ، آن را در دل باقى گذاشته است - پرسيد . عدى گفت : هنوز همهء محبت و عشق على عليه السّلام در سينه‌ام جاى دارد و هرگاه ذكرش به ميان مىآيد بر آن افزوده مىشود . معاويه گفت : من چيزى جز از بين بردن ياد او نمىخواهم . عدى گفت : معاويه ! دل‌هاى ما به دست تو نيست . » « 2 »\r\nعمرو بن عاص ، وليد بن عقبه و مغيرة بن شعبه و ديگران نزد معاويه گرد آمده و به او گفتند :\r\n« حسن ياد پدرش را زنده كرده است . هرچه گفت ، مردم او را تصديق كردند و هر فرمانى كه داد ، اطاعتش كردند و به دنبالش به راه افتادند و اگر ادامه پيدا كند ، عظمت بيشترى به او خواهد داد . سپس از وى درخواست كردند كه حضرت را احضار كند تا او را تحقير كنند . . . » « 3 » .\r\nشواهد تاريخى در اين باره بسيار است .\r\nنشانه‌هاى پيروزى اين سياست در قبال اهل بيت عليهم السّلام به زودى نمايان شد .\r\nهمان‌طور كه ديديم ، عمر پرسيد كه چه كسى را مردم پس از وى خليفه مىدانند ، اما در پاسخ ، يادى از على عليه السّلام نشنيد .\r\nه ) استفاده از بعضى از اعتقادات جاهليت و عقايد اهل كتاب ، به منظور تثبيت\r\n\r\n\r\n","description":"","footnote":"\r\n( 1 ) . احتجاج طبرسى ، ج 1 ، ص 403 ؛ بحار الانوار ، ج 44 ، ص 71 .\r\n( 2 ) . فتوح ابن اعثم ، ج 3 ، ص 134 .\r\n( 3 ) . شرح نهج البلاغه ، ج 6 ، ص 285 ؛ احتجاج طبرسى ، ص 402 ؛ بحار الانوار ، ج 44 ، ص 70 ؛ الغدير ، ج 2 ، ص 133 ، نقل از : ابن ابى الحديد و زبير بن به كار ، المفاخرات و جمهرة الخطب ، ج 2 ، ص 12 و شرح نهج البلاغهء آملى ، ج 18 ، ص 288 و اعيان الشيعة ، ج 4 ، ص 67 .\r\n","page_name":" 109 ","page_number":109},
  {"content":"\r\n\r\nپايه‌هاى حكومت به نفع غاصبان خلافت و در هم كوبيدن منابع و عوامل گوناگون مخالف و معارض - كه ائمه عليهم السّلام با تمام توان و قدرت در مقابل اين اعتقادات جبهه گرفته و به تكذيب آن پرداختند - به طور مثال ، چند نمونه از اين اعتقادات را بر مىشماريم :\r\n- تثبيت اعتقاد به لزوم خضوع در مقابل حاكم و سلطان ، هر چند ظالم ، جبّار و ستمگر باشد . اين عقيده بنابر تصريح انجيل « 1 » ، از مسيحيت گرفته شده است .\r\nاينان براى تأييد عقيدهء خود احاديث زيادى از زبان رسول خدا صلّى اللّه عليه و آله جعل كردند . « 2 »\r\n- اصرار بر اعتقاد به جبر كه از بقاياى عقايد مشركان و اهل كتاب بود ؛ « 3 » بدين\r\n\r\n\r\n","description":"","footnote":"\r\n( 1 ) . ر . ك : رسالهء پولس به مردم روم ؛ الهدى الى دين المصطفى ، ج 2 ، ص 316 .\r\n( 2 ) . ر . ك : سنن بيهقى ، ج 8 ، ص 157 و 159 و 164 و نيز ج 4 ، ص 115 و نيز ج 6 ، ص 310 و صحيح مسلم ، ج 6 ، ص 17 و 20 و نيز ج 2 ، ص 119 و 122 ؛ كنز العمال ، ج 3 ، ص 167 - 170 و نيز ج 5 ، ص 465 ؛ عقد الفريد ، ج 1 ، ص 8 ، 9 ؛ المصنف ، ج 11 ، ص 329 و 335 و 339 و 344 ؛ الباب الآداب ، ص 260 ؛ در المنثور ، ج 2 ، ص 176 - 178 ؛ مقدمهء ابن خلدون ، ص 194 ؛ الاسرائيليات فى التفسير و الحديث ؛ نظرية الامامه ، ص 417 و صفحات قبل و بعد ؛ تاريخ بغداد ، ج 5 ، ص 274 ؛ طبقات الحنابله ، ج 3 ، ص 56 - 58 ؛ الابانه ، ص 9 ؛ مقالات الاسلاميين ، ج 1 ، ص 323 ؛ مسند احمد ، ج 2 ، ص 28 و نيز ج 4 ، ص 382 و 383 ؛ البداية و النهايه ، ج 4 ، ص 226 و 249 ؛ مجمع الزوائد ، ج 5 ، ص 224 و 229 ؛ حياة الصحابة ، ج 2 ، ص 68 - 72 و نيز ج 1 ، ص 12 ؛ الاصابه ، ج 2 ، ص 296 ؛ الكنى و الالقاب ، ج 1 ، ص 167 ؛ الاذكياء ، ص 142 ؛ الغدير ، ج 6 ، ص 117 و 128 و نيز ج 7 ، ص 136 - 146 و نيز ج 8 ، ص 256 و نيز ج 9 ، ص 393 و نيز ج 10 ، ص 46 و 302 ؛ مستدرك حاكم ، ج 3 ، ص 290 و 513 ؛ السنة قبل التدوين ، ص 467 ؛ نهاية الارب ، ج 6 ، ص 12 و 13 ؛ لسان الميزان ، ج 3 ، ص 387 و نيز ج 6 ، ص 226 از ابو درداء مرفوعا : « صلوا خلف كل امام و قاتلوا مع كل امير » و ر . ك : المجروحون ، ج 2 ، ص 102 ؛ زندگانى سياسى امام رضا ( متن و پاورقى ) ، ص 312 .\r\n( 3 ) . ر . ك : الكفاية فى علم الروايه ، ص 166 ؛ جامع بيان العلم ، ج 2 ، ص 148 - 150 ؛ ضحى الاسلام ، ج 3 ، ص 81 ؛ شرح نهج البلاغه ، ج 1 ، ص 340 و نيز ج 12 ، ص 78 - 79 ؛ قاموس الرجال ، ج 6 ، ص 36 ؛ الامامة و السياسة ، ج 1 ، ص 183 ؛ الغدير ، ج 5 ، ص 365 و نيز ج 7 ، ص 147 و نيز ج 8 ،\r\n","page_name":" 110 ","page_number":110},
  {"content":"\r\n\r\nمعنا كه مادامىكه انسان بر انجام هرگونه حركتى مجبور و در اتخاذ هر موضعى آلت دست ديگرى است و از خود اراده‌اى ندارد ، هر فعاليتى را كه بر ضد حاكمان جور انجام دهد ، بىثمر و بيهوده خواهد بود .\r\n- با وجود ايمان ، معصيت و گناه ضررى ندارد و ايمان عبارت است از\r\n\r\n\r\n","description":"","footnote":"\r\nص 132 و نيز ج 9 ، ص 34 و 95 و 192 و نيز ج 10 ، ص 245 و 249 و 333 ؛ اخبار الدخيلة ص 257 و 279 ؛ التوحيد و اثبات صفات الرب ، ص 80 - 82 ؛ مقدمهء ابن خلدون ، ص 143 و 144 ؛ ابو الفرج ، الاغانى ، ج 3 ، ص 76 ؛ تأويل مختلف الحديث ، ص 35 ؛ عقد الفريد ، ج 1 ، ص 206 و نيز ج 2 ، ص 112 ؛ تاريخ طبرى ، ج 2 ، ص 445 ؛ بحوث مع اهل السنة و السلفيه ، ص 43 - 49 از منابع زيادى ؛ المغازى واقدى ، ص 904 ؛ ربيع الابرار ، ج 1 ، ص 821 ؛ الموطأ ج 3 ، ص 92 و 93 ؛ مصابيح السنه ، ج 2 ، ص 67 ؛ مناقب شافعى ، ج 1 ، ص 17 ؛ بخارى ، ج 8 ، ص 208 ؛ در كتاب خطط مقريزى ، ج 3 ، ص 297 آمده است : تنها ( جهم ) قائل به جواز خروج بر سلطان جائر بود . . . ؛ حياة الصحابة ، ج 2 ، ص 12 و 94 و 95 و 330 و نيز ج 3 ، ص 229 و 487 و 492 و 501 و 529 ، نقل از مصادر زير :\r\nكنز العمال ، ج 3 ، ص 138 و 139 و نيز ج 8 ، ص 208 و نيز ج 1 ، ص 86 ؛ صحيح مسلم ، ج 2 ، ص 86 ؛ ابو داوود ، ج 2 ، ص 16 ؛ طبقات ، ج 7 ، ص 417 و نيز ج 5 ، ص 148 ؛ انساب الاشراف ، ج 2 ، ص 83 و 84 و 265 ؛ ترمذى ، ج 1 ، ص 202 ؛ سنن ابن ماجه ، ج 1 ، ص 209 ؛ سنن بيهقى ، ج 6 ، ص 349 و نيز ج 9 ، ص 50 ؛ مسند احمد ، ج 5 ، ص 245 ؛ مجمع الزوائد ، ج 1 ، ص 135 و نيز ج 6 ، ص 3 ؛ تاريخ طبرى ، ج 3 ، ص 281 و نيز ج 4 ، ص 124 ؛ البداية و النهايه ، ج 7 ، ص 79 .\r\nالمعتزله ، ص 7 و 39 و 40 و 87 و 91 ، 201 و 265 ، نقل از منابع : المنية و الامل ، ص 12 و خطط مقريزى ، ج 4 ، ص 181 و 182 و 186 و الملل و النحل ، ج 1 ، ص 97 و 98 و العقائد النسفيه ، ص 85 وفيات الاعيان ، ص 494 و الامام الصادق و المذاهب الاربعه ، ج 3 ، ص 45 ، نقل از : طبرى ، ج 3 ، ص 207 و نيز ج 6 ، ص 33 و ترمذى ، ص 508 در نامهء عمر بن عبد العزيز . . . تصريح به اين مطلب در كتاب‌هاى كلامى و كتب اهل سنت ، آن قدر زياد است كه تقريبا قابل شمارش نيست . اين جانب سابقا مطالبى را از تورات ، پيرامون اين موضوع جمع‌آورى كرده بودم ؛ از خداوند مىخواهم كه مرا به تكميل آن موفق بدارد .\r\n","page_name":" 111 ","page_number":111},
  {"content":"\r\n\r\nاعتقاد قلبى و منافاتى ندارد كه انسان خود را ظاهرا كافر معرفى كند . بدين منظور گفتند :\r\n« ايمان ، اعتقاد قلبى است ، هر چند كه انسان بدون تقيه اعلان كفر نمايد و بت‌پرستى پيشه كند ، يا در بلاد اسلامى به دين يهوديت و نصرانيت باقى بماند و صليب به گردن آويزد و در بلاد اسلامى اعلان تثليث ( عقيده به خدايان سه‌گانه :\r\nاب ، ابن و روح القدس ) نمايد و بر همين [ سيره 
  ] باشد تا از دنيا برود . » « 1 »\r\nهر چند اين اعتقاد مختص فرقهء « مرجئه » بود ، اما در ميان مردم آن زمان چنين عقيده‌اى رواج داشت ، چرا كه هنوز مذهب اعتقادى اهل سنت شايع و غالب نشده بود .\r\nمعناى اين عقيده اين بود كه حكام و سلاطين مؤمن هستند ، هر چند جنايات و گناهان بزرگى مرتكب شوند .\r\nمىگويند : يزيد بن عبد الملك در صدد برآمد كه به روش و سيره عمر بن عبد العزيز عمل كند . چهل تن از بزرگان جمع شدند و سوگندها خوردند كه براى خليفه نه حسابى است و نه عذابى ؛ « 2 » و آن موقع كه وليد از حجاج دعوت كرد تا با وى شراب بنوشد ، حجّاج گفت : « اى امير مؤمنان ! حلال همان است كه تو حلال كرده‌اى . » « 3 »\r\nحجّاج مدعى است كه از طرف حضرت حق تعالى به او وحى مىشود و جز بر اساس وحى الهى كارى انجام نمىدهد ؛ « 4 » همين طور مدعى است كه به خليفه\r\n\r\n\r\n","description":"","footnote":"\r\n( 1 ) . الفصل فى الملل و الاهواء و النحل ، ج 4 ، ص 204 .\r\n( 2 ) . البداية و النهايه ، ج 9 ، ص 232 ؛ ر . ك : تاريخ الخلفاء ، ص 223 و 246 .\r\n( 3 ) . تهذيب تاريخ دمشق ، ج 4 ، ص 70 .\r\n( 4 ) . همان ، ص 73 ؛ ر . ك : الامام الصادق عليه السّلام و المذاهب الاربعه ، ج 1 ، ص 115 .\r\n","page_name":" 112 ","page_number":112},
  {"content":"\r\n\r\nهم وحى مىشود . « 1 »\r\nو ) سياست حاكمان اين بود كه هرطور شده از احترام و قداست رسول اكرم صلّى اللّه عليه و آله در نزد مسلمين بكاهند و خليفه را بر حضرتش برترى دهند و حتى حضرت را عارى از عصمت جلوه داده و وانمود كنند كه معصوم نبوده است . تا جايى كه قريش - در حيات رسول اكرم صلّى اللّه عليه و آله - در تلاش براى منع عبد اللّه بن عمرو بن عاص از نوشتن احاديث رسول اكرم صلّى اللّه عليه و آله گفتند : او بشرى است كه خشنود مىشود و غضب و خشم مىگيرد « 2 » . كوشيدند تا از نام‌گذارى كودكان به نام مبارك حضرت جلوگيرى كنند و تا حدودى در اين كار توفيق يافتند . « 3 »\r\nمعاويه نيز افسوس مىخورد كه اسم پيامبر در اذان بيان مىشود و سوگند ياد كرد كه آن را از بين ببرد « 4 » .\r\nاز اين گونه وقايع ، شواهد زيادى در تاريخ وجود دارد كه ما تعدادى را در پيشگفتار كتاب خود ، الصحيح من سيرة النبى الأعظم صلّى اللّه عليه و آله آورده‌ايم . هر كس خواست ، بدان مراجعه كند .\r\nشايد هدفشان از امور ياد شده اين بود كه ميدان را براى كارهاى خلاف و ناشايستى كه ممكن بود از سوى هيأت حاكمه سرزند ، باز كرده و اقوال و مواضع\r\n\r\n\r\n","description":"","footnote":"\r\n( 1 ) . تهذيب تاريخ دمشق ، ج 4 ، ص 72 .\r\n( 2 ) . ر . ك : سنن دارمى ، ج 1 ، ص 125 ؛ جامع بيان العلم ، ج 1 ، ص 85 و نيز ج 2 ، ص 62 و 63 ؛ مستدرك حاكم ، ج 1 ، ص 104 و 105 و تلخيص مستدرك ذهبى در پاورقى آن ؛ سنن ابو داوود ، ج 3 ، ص 318 ؛ الزهد و الرقائق ، ص 315 ؛ الغدير ، ج 6 ، ص 308 و 309 و نيز ج 11 ، ص 91 ؛ المصنف ، ج 7 ، ص 34 و 35 و نيز ج 11 ، ص 237 ؛ احياء العلوم غزالى ، ج 3 ، ص 171 ؛ الصحيح من سيرة النبى الأعظم ( مقدمه ) .\r\n( 3 ) . الغدير ، ج 6 ، ص 309 ، ( نقل از : عمدة القارى ، ج 7 ، ص 143 ) .\r\n( 4 ) . الموفقيات ، ص 577 ؛ مروج الذهب ، ج 3 ، ص 454 ؛ شرح نهج البلاغه ، ج 5 ، ص 129 و 130 ؛ قاموس الرجال ، ج 9 ، ص 20 .\r\n","page_name":" 113 ","page_number":113},
  {"content":"\r\n\r\nمنفى حضرت را در قبال بعضى از اركان آن يا كسانى كه هيأت حاكمه آنان را براى بر عهده گرفتن مناصب مهم حكومتى در آينده آماده مىكرد ، كم اهميت جلوه داده و اثر آن اقوال را نابود سازند ؛ و از سوى ديگر ، مواضع مثبت حضرت را در قبال مخالفان هيأت حاكمه يا كسانى كه به ديدهء رقيب به آنان مىنگريستند ، بىارزش و كم‌اهميت سازند .\r\nز ) اعتقاد به جواز توليت و رهبرى مفضول با بودن فاضل ، از ديگر رشته‌ها و فروع اين سياست شوم بود . اين اعتقاد ابو بكر بود « 1 » كه بعدها به عنوان عقيدهء معتزله مطرح شد . آنگاه كه همهء تلاش‌هاى آنان در جهت رفعت شأن خلفاى غاصب حق على عليه السّلام خنثى شد و كوشش‌هاى آنان در پايين آوردن مقام و منزلت على عليه السّلام و جعل احاديث باطل در مذمّت وى ، و تلاش آنان در جهت به فراموشى سپردن فضائل و كرامات على عليه السّلام از سوى مردم با شكست مواجه گرديد . « 2 » آن موقع همهء بافته‌هاى خود را پنبه ديدند و تمام تلاشهاى ناجوانمردانهء خود را بر باد رفته .\r\nح ) سياست تجهيل كه از طرف حاكمان ناشايست دربارهء امت مسلمان ، خصوصا مردم شام اعمال مىشد . تنها كافى است كه بدانيم ، شخصى از يكى از رهبران و صاحب‌نظران و انديشمندان شام پرسيد : اين ابو تراب كه امام مسجد بالاى منبر او را لعن مىكند كيست ؟ در پاسخ گفت : فكر مىكنم يكى از دزدان و راهزنان فتنه‌گر باشد . « 3 »\r\nدر جنگ صفين ، هاشم مرقال از يكى از سپاهيان معاويه پرسيد كه چرا در\r\n\r\n\r\n","description":"","footnote":"\r\n( 1 ) . الغدير ، ج 7 ، ص 131 ، نقل از : سيرهء حلبى ، ج 3 ، ص 386 و التمهيد باقلانى ، ص 195 .\r\n( 2 ) . ر . ك : اغانى ، ج 19 ، ص 59 .\r\n( 3 ) . مروج الذهب ، ج 3 ، ص 38 .\r\n","page_name":" 114 ","page_number":114},
  {"content":"\r\n\r\nجنگ شركت كرده‌اى ؟ گفت : به من خبر داده‌اند كه على نماز نمىخواند . « 1 »\r\nبه معاويه خبر رسيد كه عده‌اى از اهالى شام با مالك اشتر و دوستانش مىنشينند و به بحث و استفاضه مىپردازند . به عثمان نوشت :\r\n« كسانى را پيش من فرستاده‌اى كه شهر و ديار خود را فاسد كرده و شورانده‌اند .\r\nخاطرم هيچ آسوده نيست كه مردم تحت فرمانم را به نافرمانى واندارند و چيزهايى به آنها نياموزند كه هنوز نمىدانند و در نتيجه به افراد ياغى و سركش تبديل شوند و امنيت موجود ، جاى خود را به شورش بدهد . » « 2 »\r\nيكى از اهالى حمص ، عثمان را نصيحت كرد و گفت :\r\n« مؤمن را به ايمانش وامگذار ! بلكه او را مالى ده كه او را به صلاح دارد ( بتواند مخارجش را برآورده كند ) ؛ امين را بر امانت وامگذار ! بلكه او را در كار خويش مورد بازخواست قرار ده ! و بيمار را پيش سالم نفرست تا او را سلامت بخشد ، بسا خدا به بيمار شفا دهد ، اما بيمار ، سالم را عليل گرداند . عثمان به او گفت : تو جز خير مرا نمىخواهى ، و بر اثر اين نصيحت ، زيد بن صوحان و دوستانش را بازگردانيد . » « 3 »\r\nجمعى از فرماندهان لشكرى و كشورى شام در برابر سفّاح ( سر سلسلهء عباسيان ) سوگند ياد كردند كه تا زمانى كه مروان كشته شد ، نزديكانى براى پيامبر يا اهل بيتى كه از او ارث ببرند ، جز بنى اميه سراغ نداشته‌اند .\r\n\r\n\r\n","description":"","footnote":"\r\n( 1 ) . تاريخ طبرى ، ج 4 ، ص 30 ؛ كامل ابن اثير ، ج 3 ، ص 313 ؛ فتوح ابن اعثم ، ج 3 ، ص 196 ؛ نصر بن مزاحم ، وقعة الصفين ، ص 354 ؛ شرح نهج البلاغه ، ج 8 ، ص 36 ؛ الغدير ، ج 10 ، ص 122 و 290 ؛ انساب الاشراف ، ج 2 ، ص 184 ؛ ابن عساكر ، ترجمهء امام على عليه السّلام ، ج 3 ، ص 99 و محمودى ، نقل از :\r\nابن عساكر ، ج 38 ، ح 1139 ؛ المعيار و الموازنه ، ص 160 .\r\n( 2 ) . انساب الاشراف ، ج 5 ، ص 43 ؛ الغدير ، ج 9 ، ص 32 ؛ ر . ك : البداية و النهايه ، ج 7 ، ص 165 .\r\n( 3 ) . المصنف ، ج 11 ، ص 334 .\r\n","page_name":" 115 ","page_number":115},
  {"content":"\r\n\r\nآن‌طور كه مىگويند : مردم شام پذيرفتند كه معاويه در راه صفين ، نماز جمعه را در روز چهارشنبه اقامه كند . « 1 »\r\nدر وصيت معاويه به يزيد آمده :\r\n« به اهل شام توجه كن ! اينان رازدار تو باشند . هرگاه دشمنان تو سربلند كنند و تو را نگران سازند ، از اهل شام يارى بخواه ، و اگر دشمن را شكست دادند ، باز آنان را به محل خود برگردان ! زيرا اگر در بلاد ديگر اقامت كنند ، اخلاقشان تغيير كند . » « 2 »\r\nآن‌گاه كه ابو ذر در مقابل طغيان معاويه و تصاحب اموال مسلمانان در شام ايستاد ، حبيب بن مسلمه به معاويه گفت :\r\n« ابو ذر نظر مردم را دربارهء شما تباه نموده ، اگر نيازى به آن دارى ، مردم را درياب ! » « 3 »\r\nبر حسب يك متن ديگر گفت :\r\n« ابو ذر با اين سخنان خود ، نظر مردم را دربارهء تو خراب نموده و آنان را عليه تو مىشوراند . پس معاويه اين مطلب را به عثمان نوشت . عثمان در پاسخ نگاشت :\r\nاو را به سوى من گسيل‌دار ! چون ابو ذر به مدينه رسيد ، عثمان او را به ربذه تبعيد كرد . » « 4 »\r\nآن‌گاه كه اهالى مصر به مدينه آمدند تا از عمر دربارهء علت عمل نكردن به بعضى از احكام قرآن از او بازخواست كنند ، در پاسخ گفت :\r\n« مادر عمر در عزايش گريه كند ، آيا او را وادار مىكنيد كه مردم را بر اساس كتاب\r\n\r\n\r\n","description":"","footnote":"\r\n( 1 ) . مروج الذهب ، ج 3 ، ص 32 ؛ الغدير ، ج 10 ، ص 196 ، ( نقل از : مروج الذهب ) .\r\n( 2 ) . الفخرى فى الآداب السلطانيه ، ص 112 ؛ عقد الفريد ، ج 4 ، ص 373 ( با اندكى تفاوت ) .\r\n( 3 ) . الغدير ، ج 8 ، ص 304 ، ( نقل از : ابن ابى الحديد ) .\r\n( 4 ) . امالى مفيد ، ص 122 .\r\n","page_name":" 116 ","page_number":116},
  {"content":"\r\n\r\nخدا به پاى دارد و حال اين كه خداى ما مىدانست ما گناهانى خواهيم داشت ؟\r\nوى آن‌گاه اين آيه را تلاوت كرد :\r\n « إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ وَ نُدْخِلْكُمْ مُدْخَلًا كَرِيماً ؛  اگر از گناهان بزرگى كه شما را از آن نهى كرده‌ايم دورى گزينيد ، ما از گناهان ديگر شما درمىگذريم و شما را به مقامى بلند و نيكو مىرسانيم . »\r\nآيا مردم مدينه مىدانند كه براى چه آمده‌ايد ؟ گفتند : نه . گفت : اگر مىدانستند كه براى چه آمده‌ايد ، شما را چنان عقوبت مىكردم كه ديگران عبرت بگيرند .\r\nعمر وقتى اين مطلب را به آنان گفت كه از آنان اقرار گرفت كه نه قرآن را حفظ دارند و نه الفاظ آن را و نه رواياتى را كه دربارهء قرآن وارد شده مىدانند . » « 1 »\r\nپس از سخنانى كه بين معاويه و عكرشه ( دختر اطرش بن رواحه ) رد و بدل شد ، معاويه به دو گفت :\r\n« هيهات اى مردم عراق ! على بن ابى طالب شما را بيدار كرده است . ما قدرت تحمل شما را نداريم . » « 2 »\r\nسپس دستور داد تا صدقات آنان را به خودشان برگردانند و با وى به انصاف رفتار كنند .\r\nجاى بسى شگفتى است كه مىبينيم عمر بن خطاب اصرار فراوانى دارد كه همدانىها به شام نروند و مىبايست به عراق عزيمت كنند ! « 3 » همين مطلب دربارهء قبيلهء بجيله نيز اتفاق افتاد . « 4 »\r\n\r\n\r\n","description":"","footnote":"\r\n( 1 ) . حياة الصحابة ، ج 3 ، ص 260 ، نقل از : كنز العمال ، ج 1 ، ص 228 ، ( نقل از : ابن جرير ) .\r\n( 2 ) . عقد الفريد ، ج 2 ، ص 112 ؛ بلاغات النساء ، ص 104 ؛ ر . ك : صبح الاعشى .\r\n( 3 ) . المصنف ، ج 11 ، ص 50 .\r\n( 4 ) . الكامل فى التاريخ ، ج 3 ، ص 441 .\r\n","page_name":" 117 ","page_number":117},
  {"content":"\r\n\r\nآن‌گاه كه سليمان بن عبد الملك به پدرش گفت كه مىخواهد كتابى در سيره و جنگ‌هاى پيامبر صلّى اللّه عليه و آله و مقام و منزلت انصار در عقبهء اول و دوم بنويسد ، عبد الملك گفت : « چه لزومى دارد كتابى بنويسى كه در آن فضيلتى براى ما نباشد و چيزهايى را به مردم شام بياموزى كه نمىخواهيم آن را بدانند ؟ » بعدا سليمان به او خبر داد كه آنچه را نوشته بود پاره كرده است . عبد الملك گفت : كار درستى كردى . « 1 »\r\nآن‌گاه كه از معاويه خواستند از سب و لعن على دست بردارد ، گفت : « به خدا سوگند ! از اين كار دست برندارم تا بر آن ، كودكان بزرگ شوند و بزرگان پير . و احدى از مردم فضيلتى براى على بر زبان نياورد . » « 2 »\r\nعلى عليه السّلام نامه‌اى به معاويه نوشت كه در آن آمده بود :\r\n محمّد النّبى أخى و صهرى * و حمزة سيّد الشهداء عمّى \r\n« محمد ، پيغمبر خدا ، برادر و پدر زن من است و حمزة سيد الشهدا عموى من . »\r\nمعاويه گفت : « آن را پنهان كنيد ! تا مردم شام آن را نخوانند ، مبادا به على متمايل شوند . « 3 »\r\nدر اين زمينه به سخنان مدائنى - كه بسيار مهم است - مراجعه كنيد . « 4 »\r\nامير المؤمنين على عليه السّلام با تمام نيرو و توان خويش ، در جهت نشر معارف اسلامى در ميان مردم و نجات آنان از ظلمات جهل به سوى نور علم كوشيد .\r\n\r\n\r\n","description":"","footnote":"\r\n( 1 ) . اخبار الموفقيات ، ص 332 - 334 ؛ ر . ك : اغانى ، ج 19 ، ص 59 ( در يك قضيهء ديگرى ) .\r\n( 2 ) . شرح نهج البلاغه ابن ابى الحديد ، ج 4 ، ص 57 ؛ آل يس ، امام حسن بن على عليهما السّلام ، ص 125 ؛ النصائح الكافيه ، ص 72 .\r\n( 3 ) . البداية و النهايه ، ج 8 ، ص 8 و 9 .\r\n( 4 ) . النصائح الكافيه ، ص 72 - 74 .\r\n","page_name":" 118 ","page_number":118},
  {"content":"\r\n\r\nآن حضرت فرمود :\r\n« و ركزت فيكم رأية الايمان و وقفتكم على معالم الحلال و الحرام ؛ « 1 »\r\nو پرچم ايمان را در ميان شما استوار ساختم [ تا گمراه نشويد 
  ] و شما را بر نشانه‌هاى حلال و حرام واقف ساختم . »\r\nاين جداى از شعور و بينش سياسى است كه آن حضرت و فرزندانش در نشر آن همت گماشتند .\r\nط ) برنامهء دقيق و حساب‌شده‌اى طرح كردند كه مىتوانست امت را از اطلاع بر بسيارى از راهنمايىها و اقوال و موضع‌گيرىهاى پيامبر عظيم الشأن اسلام محروم گرداند . اين برنامهء خطرناك در قالب منع نقل احاديث پيامبر به طور مطلق و يا بر اساس بيّنه ، ظهور يافت و حتى با ضرب و حبس و تهديد به قتل ، از نقل آن جلوگيرى كردند ؛ سپس كتابت احاديث نبوى را ممنوع كرده و هرچه را توانستند ، در عرض يك ماه از آنچه كه صحابه نوشته بودند جمع‌آورى كرده و سوزاندند . « 2 »\r\n\r\n\r\n","description":"","footnote":"\r\n( 1 ) . نهج البلاغه ، خطبهء 18 .\r\n( 2 ) . در اين باره و در مورد محدوديت و تقليل روايت احاديث ، ر . ك : جامع بيان العلم ، ج 1 ، ص 42 و 65 و 77 و نيز ج 2 ، ص 135 و 141 و 147 و 148 و 159 و 173 و 174 و 203 ؛ المصنّف ، ج 10 ، ص 381 و نيز ج 11 ، ص 258 و 262 و 325 و 377 ؛ السنّة قبل التدوين ، ص 91 و 92 و 97 و 98 و 103 و 104 و 113 ؛ تذكرة الحفّاظ ، ج 1 ، ص 3 - 8 ؛ شرف اصحاب الحديث ، ص 87 - 93 ؛ تاريخ طبرى ، ج 3 ، ص 273 ؛ كنز العمال ، ج 5 ، ص 406 ، نقل از : بيهقى و نيز ج 10 ، ص 174 و 179 و 180 ؛ مجمع الزوائد ، ج 1 ، ص 149 ؛ تأويل مختلف الحديث ، ص 48 ؛ التراتيب الاداريه ، ج 2 ، ص 427 - 432 ؛ طبقات ، ج 6 ، ص 2 و نيز ج 4 ، ص 13 و 14 و نيز ج 3 ، ص 306 و نيز ج 5 و ص 70 و 140 و 173 و نيز ج 2 ، ص 100 ؛ سنن ابن ماجه ، ج 1 ، ص 12 ؛ سنن دارمى ، ج 1 ، ص 85 و نيز ج 2 ، ص 274 ؛ مكاتيب الرسول ، ج 1 ، ص 61 ؛ اضواء على السّنة المحمديه ، ص 47 و 54 و 55 ؛ منتخب كنز العمال ، در پاورقى مسند احمد ، ج 4 ، ص 61 - 64 ؛ كشف الاستار عن مسند البزار ، ج 2 ، ص 196 ؛ حياة الصحابة ، ج 2 ، ص 82 و 569 و 570 و نيز ج 3 ، ص 252 - 259 و 272 و 273 و\r\n","page_name":" 119 ","page_number":119},
  {"content":"\r\n\r\nدر مرحلهء بعدى ، قصه‌پردازان را به نقل اسرائيليات تشويق كردند و احاديث فراوانى در تأييد آن ساختند . « 1 » آن‌گاه به افراد معينى اجازه دادند كه روايت نقل كنند . « 2 » و حتى ابو موسى هم از نقل حديث پيامبر صلّى اللّه عليه و آله خوددارى كرد ،\r\n\r\n\r\n","description":"","footnote":"\r\n630 ( از منابع مختلف ) ؛ البداية و النهايه ، ج 8 ، ص 106 و 107 ؛ تقييد العلم ، ص 50 - 53 ؛ مستدرك حاكم ، ج 1 ، ص 102 و 110 ؛ تاريخ الخلفاء ، ص 138 ، نقل از : السلفى فى الطيورات ؛ مشكل الآثار ، ج 1 ، ص 499 - 501 ؛ مسند احمد ، ج 2 ، ص 157 و نيز ج 4 ، ص 99 و 370 و نيز ج 3 ، ص 19 ؛ در المنثور ، ج 4 ، ص 159 ؛ وفاء الوفاء ، ج 1 ، ص 483 و 488 ؛ تهذيب تاريخ ابن عساكر ، ج 6 ، ص 114 ؛ حلية الاولياء ، ج 1 ، ص 160 ؛ مآثر الانافه ؛ الغدير ، ج 6 ، ص 158 و 263 - 265 و 294 - 302 و نيز ج 10 ، ص 351 و 352 از منابع : كامل ابن اثير ، ج 2 ، ص 227 ؛ ابن الشحنه ، در پاورقى كامل ، ج 7 ، ص 176 ؛ فتوح البلدان ، ص 53 ؛ صحيح بخارى ، ج 3 ، ص 837 ؛ سنن ابو داوود ، ج 2 ، ص 340 ؛ صحيح مسلم ، ج 2 ، ص 234 . النص و الاجتهاد ، ص 151 از اين منابع : كنز العمال ، ج 5 ، ص 239 ، شمارهء 4845 و 4860 و ن 4865 و ن 4861 و 4862 ؛ كتاب الأم ؛ شرح نهج البلاغهء ابن ابى الحديد ، ج 3 ، ص 120 ؛ المعتصر من المختصر ، ج 1 ، ص 459 ؛ ابن كثير در مسند الصديق و صفين ، ص 248 ؛ التاج المكلل ، ص 265 ؛ شرح صحيح مسلم از نووى ، ج 7 ، ص 127 ؛ از اين منابع نيز نقل شده است : قبول الاخبار بلخى ، ص 29 ؛ المحدث الفاضل ، ص 133 ؛ بخارى در حاشيهء السندى ، ج 4 ، ص 88 ؛ صحيح مسلم ، ج 3 ، ص 1311 و 1694 ؛ الموطأ ، ج 2 ، ص 964 ؛ رسالهء شافعى ، ص 435 ؛ مختصر جامع بيان العلم ، ص 32 و 33 و منابع بسيار زياد ديگر كه مجال تتبع آن نمىباشد ؛ المجروحون ، ج 1 ، ص 36 ؛ احراق ما كتب فى تاريخ الخلفاء ، ص 138 .\r\n( 1 ) . ر . ك : التراتيب الاداريه ، ج 2 ، ص 224 - 227 و 238 و 325 و 327 و 345 ؛ اضواء على السنة المحمديه ، ص 124 - 126 و 145 - 192 ؛ شرف اصحاب الحديث ، ص 14 - 17 ؛ فجر الاسلام ، ص 158 - 162 ؛ بحوث فى تاريخ السنة المشرفه ، ص 34 - 37 ؛ الزهد و الرقائق ، ص 17 و 508 ؛ تقييد العلم ، ص 34 و در پاورقى از حسن التنبيه ، ص 192 و از مسند احمد ، ج 3 ، ص 12 و 13 و 56 و نيز ر . ك : جامع بيان العلم ، ج 2 ، ص 50 و 53 ؛ مجمع الزوائد ، ج 1 ، ص 150 و 151 و 189 و 191 و 192 ؛ المصنف ، ج 6 و 109 و 110 و پاورقىهاى آن ؛ مشكل الآثار ، ج 1 ، ص 40 و 41 ؛ البداية و النهايه ، ج 1 ، ص 6 و نيز ج 2 ، ص 132 و 134 ؛ كشف الاستار ، ج 1 ، ص 108 و 109 و 120 و 122 ؛ حياة الصحابة ، ج 3 ، ص 286 ؛ المجروحون ، ج 1 ، ص 6 ؛ ذكر اخبار اصفهان ، ج 1 ، ص 149 .\r\n( 2 ) . ر . ك : الصحيح من سيرة النبىّ الاعظم صلّى اللّه عليه و آله ، ج 1 ، ص 26 .\r\nحتى به احدى غير از امرا اجازهء فتوا ندادند . ر . ك : جامع بيان العلم ، ج 2 ، ص 174 و 175 و 194\r\n","page_name":" 120 ","page_number":120},
  {"content":"\r\n\r\nتا نظر جديد خليفهء دوم را در اين باره بداند . « 1 »\r\nبه علاوه ، بزرگان صحابه را در مدينه حبس كردند و آنان را از رسيدن به مناصب مهم محروم كردند ، تا مبادا به نشر احاديث پرداخته و از اين راه ، خلافت را از آنان گرفته و به قبضهء خود درآورند . « 2 » سپس مقرر كردند كه تنها امرا و حاكمان ، حق فتوا دارند . روايت كردند كه رسول خدا صلّى اللّه عليه و آله فرموده است ! « براى مرد مؤمن با ايمان در امارت خيرى نيست . » « 3 »\r\nحذيفه به عمر گفت : تو از افراد فاجر كمك مىگيرى . عمر گفت : من به آنان پست و مقام مىدهم تا از نيروى آنان استفاده كنم و در ضمن مراقبشان\r\n\r\n\r\n","description":"","footnote":"\r\nو 203 ؛ منتخب كنز العمال ، در پاورقى مسند احمد ، ج 4 ، ص 62 ؛ سنن دارمى ، ج 1 ، ص 61 ؛ التراتيب الاداريه ، ج 2 ، ص 367 و 368 ؛ طبقات ابن سعد ، ج 6 ، ص 179 ؛ كنز العمال ، ج 10 ، ص 185 ، از افراد زياد و دينورى در كتاب المجالسه ؛ المصنف ، ج 8 ، ص 301 و در پاورقى از اخبار القضاة وكيع ، ج 1 ، ص 83 .\r\nعثمان مردى را تهديد كرد كه اگر از كسى جز او استفتا كند ، كشته خواهد شد . ر . ك : تهذيب تاريخ دمشق ، ج 1 ، ص 54 ؛ حياة الصحابة ، ج 2 ، ص 390 و 391 از تاريخ دمشق .\r\n( 1 ) . مسند احمد ، ج 4 ، ص 393 و در صفحهء 372 مىگويد : انس ممنوع الروايه شد .\r\n( 2 ) . ر . ك : تاريخ طبرى ، ج 3 ، ص 426 ؛ مروج الذهب ، ج 2 ، ص 321 و 322 ؛ مستدرك حاكم ، ج 1 ، ص 110 و نيز ج 3 ، ص 120 ؛ كنز العمال ، ج 10 ، ص 180 ؛ تذكرة الحفاظ ، ج 1 ، ص 7 ؛ شرح نهج البلاغه ، ج 20 ، ص 20 ؛ سيرهء ائمهء اثنى عشر ، ج 1 ، ص 317 و 334 و 365 ؛ التاريخ الاسلامى و المذهب المادى فى التفسير ، ص 208 و 209 ؛ الفتنة الكبرى ، ص 17 و 46 و 77 ؛ شرف اصحاب الحديث ، ص 87 ؛ مجمع الزوائد ، ج 1 ، ص 149 ؛ طبقات ابن سعد ، ج 2 ، ص 100 و 112 و نيز ج 4 ، ص 135 ؛ حياة الصحابة ، ج 2 ، ص 40 و 41 و نيز ج 3 ، ص 272 و 273 ، نقل از : طبرى ، ج 5 ، ص 134 و كنز العمال ، ج 7 ، ص 139 و نيز ج 5 ، ص 239 ؛ در منبع اخير از ابن عساكر نقل مىكند كه وى صحابه را از گوشه و كنار جمع كرد و آنان را به خاطر نشر احاديث نبوى نكوهش و توبيخ كرد .\r\n( 3 ) . البداية و النهايه ، ج 5 ، ص 83 ؛ مجمع الزوائد ، ج 5 ، ص 204 ، نقل از : طبرانى ؛ حياة الصحابة ، ج 1 ، ص 198 و 199 ( نقل از : دو منبع فوق و كنز العمال ، ج 7 ، ص 38 و ابن عساكر و ديگران ) .\r\n","page_name":" 121 ","page_number":121},
  {"content":"\r\n\r\nهم هستم .\r\nعمر گفت : اهالى كوفه بر من چيره شده‌اند ، فرد مؤمنى را بر آنان مىگمارم ، قدرت و توان كارى ندارد ؛ انسان فاجرى را به كار مىگمارم ، فسق و فجور مىكند . « 1 »\r\nبدين گونه كسانى كه اجازهء فتوا و روايت از پيامبر صلّى اللّه عليه و آله و بنى اسرائيل داشتند ، فرصت يافتند تا آنچه مىخواهند به امت تزريق كنند و ملّت مسلمان را با افكار و معارف ، اقوال و مواضع حقيقى يا ساختگى خود دمساز كنند ، و نيز به تحريف و حتى نابودى بسيارى از حقايقى بپردازند كه آن را مخالف اهداف خويش مىديدند . آن‌طور كه متون بسيارى تأكيد دارد ، بخش معظم نشانه‌هاى دين از بين رفت و احكام شريعت مقدس محمدى محو و نابود گرديد . « 2 »\r\nمىگويند : بيش از پانصد حديث در اصول احكام و همين اندازه در اصول سنن به امت اسلامى نرسيد . « 3 » اين امر موجب شد تا پردهء سنگينى از شك و ترديد برده‌ها و بلكه صدها هزار و حتى ميليون‌ها « 4 » حديث - كه مىگفتند : نزد حافظان است يا هنوز هم در ميان كتاب‌ها محفوظ است - كشيده شود .\r\n\r\n\r\n","description":"","footnote":"\r\n( 1 ) . الفائق زمخشرى ، ج 2 ، ص 445 و نيز ج 3 ، ص 215 ؛ النصائح الكافيه ، ص 175 ؛ لسان العرب ، ج 11 ، ص 452 و نيز ج 13 ، ص 346 ؛ الاشتقاق ، ص 179 .\r\n( 2 ) . ر . ك : الصحيح من سيرة النّبى الاعظم صلّى اللّه عليه و آله ، ج 1 ، ص 27 - 30 ؛ المصنف ، ج 2 ، ص 63 ؛ مسند أبو عوانه ، ج 2 ، ص 105 ؛ البحر الزخار ، ج 2 ، ص 254 ؛ كشف الاستار عن مسند البزار ، ج 1 ، ص 260 ؛ مسند احمد ، ج 4 ، ص 428 و 429 و 432 و 441 و 444 ؛ الغدير ، ج 8 ، ص 166 ؛ مروج الذهب ، ج 3 ، ص 85 ؛ مكاتيب الرسول ، ج 1 ، ص 62 .\r\n( 3 ) . مناقب شافعى ، ج 1 ، ص 419 ؛ رشيد رضا ، الوحى المحمدى ، ص 243 .\r\n( 4 ) . ر . ك : الكنى و الالقاب ، ج 1 ، ص 414 ؛ لسان الميزان ، ج 3 ، ص 405 ؛ تذكرة الحفاظ ، ج 2 ، ص 430 و 434 و 641 و نيز ج 1 ، ص 254 و 276 ( اين كتاب ، پر است از اين ارقام ، هر كس خواست بدانجا مراجعه كند ) . التراتيب الاداريه ، ج 2 ، ص 202 - 208 و 407 و 408 .\r\n","page_name":" 122 ","page_number":122},
  {"content":"\r\n\r\nاز اين‌رو مىبينيم كه به كذب و ساختگى بودن ده‌ها و بلكه صدها هزار حديث حكم مىكنند . « 1 » جهل و نادانى مردم به جايى رسيد كه يك سپاه كامل نمىدانستند اگر كسى محدث نشود ، نبايد دوباره وضو بگيرد و وضويش نقض نشده است !\r\n« ابو موسى به منادى فرمان داد كه فرياد برآرد : بدانيد كه جز بر كسى كه محدث شده ، بر فرد ديگرى وضو واجب نيست . راوى گويد : نزديك بود علم از بين برود و جهل و نادانى جاى آن را بگيرد و انسان از نادانى ، مادرش را با شمشير بكشد . » « 2 » حتى « بسيارى از صحابه موافقت كردند كه بسيارى از نصوص را رها كنند ، زيرا مصلحت خود را در آن ديدند . » « 3 »\r\nابن ابى الحديد معتزلى دربارهء على عليه السّلام مىگويد :\r\n« دشمنانش گفتند : او اهل رأى و نظر نيست ، زيرا وى به شرع مقدس اسلام مقيد بود و خلاف آن را روا نمىدانست و به چيزى كه دين تحريم مىكرد ، عمل نمىكرد . خودش گفته است : اگر دين و تقوا جلوى مرا نمىگرفت ، من زيرك‌ترين عرب بودم ، اما خلفاى ديگر بر اساس مصلحت خود و موافق خواسته‌هاى درونى خويش عمل مىكردند ، خواه مطابق احكام شرع باشد و خواه نباشد . ترديدى نيست كه هركس بر اساس اجتهاد خود عمل كند و به معيارها و ضوابطى پاىبند نباشد كه مانع از انجام كارهايى مىشود كه آن را به مصلحت خود\r\n\r\n\r\n","description":"","footnote":"\r\n( 1 ) . تاريخ الخلفاء ، ص 293 ؛ انساب الاشراف ، ج 3 ، ص 96 ؛ ميزان الاعتدال ، ج 1 ، ص 12 و 17 و 108 و 148 و 316 و 321 و 406 و 509 و 572 ر . ك : لسان الميزان ، ج 3 ، ص 405 و نيز ج 5 ، ص 228 ؛ الفوائد المجموعه ، ص 426 و 427 و ساير كتبى كه از اين موضوعات دربارهء اخبار بحث مىكند و نيز ر . ك : المجروحون ، ج 1 ، ص 63 ، 65 ، 96 ، 142 ، 155 ، 156 ، 185 ( پيرامون حديث‌سازى براى شاهان ) و نيز ج 2 ، ص 138 و 163 و 189 و نيز ج 3 ، ص 39 و 63 .\r\n( 2 ) . حياة الصحابة ، ج 1 ، ص 505 ، نقل از : كنز العمال ، ج 5 ، ص 114 و معانى الآثار ، ج 1 ، ص 27 .\r\n( 3 ) . شرح نهج البلاغهء ابن ابى الحديد ، ج 12 ، ص 83 .\r\n","page_name":" 123 ","page_number":123},
  {"content":"\r\n\r\nمىبيند ، احوال دنيوى او به سامان نزديكتر است ، و هركس خلاف اين باشد ، اوضاع او به آشفتگى و گسيختگى نزديكتر . » « 1 »\r\nشايد موضعى كه عمر در قبال مصرىهاى معترض اتخاذ كرد ، به همين امر اشاره داشته باشد . همين‌طور « بسيارى از فقها قياس را بر نص ترجيح دادند ، تا جايى كه شريعت اسلامى دگرگون شد و اصحاب قياس ، شريعت جديدى آوردند . » « 2 »\r\nابو ايوب انصارى نيز جرأت نداشت به سنّت رسول خدا عمل كند ، زيرا عمر هركس را كه به سنّت رسول خدا صلّى اللّه عليه و آله عمل مىكرد . مورد ضرب و شتم قرار مىداد . « 3 »\r\nمالك بن انس در مورد مسلمانان خارج از مدينه تصريح مىكند : « دربارهء مردم خارج از مدينه بر اساس احكام صادره از سوى شاهان عمل مىشود . » « 4 »\r\nدربارهء اصرار خلفا و ديگران ، از قبيل مروان حكم و حجّاج بن يوسف در مخالفت با احكام پيامبر اكرم صلّى اللّه عليه و آله در آينده مطالب بيشترى بيان خواهيم كرد .\r\nحكّام و امرايى كه از طرف خليفهء دوم ، تنها به آنان اجازهء فتوا داده شد ، فرصت يافتند تا ندانسته و بلكه دانسته و آگاهانه مخالف روايات سرور جهانيان ، رسول اكرم صلّى اللّه عليه و آله فتوا دهند ، زيرا از غائلهء اعتراض كسانى كه حق را مىدانستند در امان بوده و از آشكار شدن آن براى ديگران كه چيزى از حق نمىدانستند ، هراسى نداشتند ، و اگر واقع مطلب روشن مىشد ، از مقام و منزلت آنان كاسته و مركزيتشان در موضع ضعف قرار مىگرفت و احكام و دستورات صادره از سوى\r\n\r\n\r\n","description":"","footnote":"\r\n( 1 ) . همان ، ج 1 ، ص 28 .\r\n( 2 ) . همان ، ج 12 ، ص 84 .\r\n( 3 ) . المصنف ، ج 2 ، ص 433 .\r\n( 4 ) . جامع بيان العلم ، ج 2 ، ص 194 .\r\n","page_name":" 124 ","page_number":124},
  {"content":"\r\n\r\nآنان كارآيى كمترى مىداشت ، و آنان چنين چيزى را خوش نداشتند . همين‌طور زمينه را آماده ساختند تا هركس هرچه مىخواهد ادعا كند و در تأييد و تأكيد و يا تكذيب و تنفيد آن ، احاديث مناسبى جعل نمايد .\r\nاز اين غائله نيز در امان بودند كه مبادا بسيارى از اقوال و افعال و مواضع رسول اكرم صلّى اللّه عليه و آله و وقايع ثابتى كه به مركزيت و شخصيت كسانى ضربه مىزند كه مىخواهند آنان را بالا ببرند و در جهت اعتلاى مقام و منزلت آنان كوشش مىكردند ، آشكار شود . فضائل و جايگاه و منزلت اهل بيت و خصوصا سرور و بزرگشان امير المؤمنين على عليه السّلام و افرادى كه بر اساس افكار آگاه و وجدان‌هاى بيدار با حضرت و اهل بيت در ارتباط بودند و هوادارشان ، و يا نظرى مثبت و حقيقى دربارهء آنان داشتند مطرح نمىشد .\r\nبه علاوه ، اين سياست در قبال حديث و سنّت رسول اكرم صلّى اللّه عليه و آله با آراى بعضى از فرقه‌هاى يهودى - كه پيروان آنان نفوذ فراوانى در دربار حاكمان آن زمان داشتند - كاملا هماهنگ و منسجم بود . « 1 »\r\n\r\nسفارش على عليه السّلام\r\nعلى عليه السّلام و شيعيانش و نيز ديگر افراد آگاه و دورانديش امت اسلامى در مقابل اين توطئهء پليد ، با صلابت و استوارى هرچه تمام جبهه گرفتند . آن‌گاه كه عبد الرحمن بن عوف در نشست شورا خلافت را بر حضرت عرضه داشت ، مشروط بر اين كه به سيرهء شيخين رفتار كند ، امام آن را نپذيرفت و شديدا رد كرد .\r\nحضرت ، قصه‌پردازان معركه‌گير را از مساجد بيرون راند و منع تحميلى نقل احاديث پيامبر صلّى اللّه عليه و آله را لغو كرد . « 2 »\r\n\r\n\r\n","description":"","footnote":"\r\n( 1 ) . ر . ك : الصحيح من سيرة النّبى الاعظم صلّى اللّه عليه و آله ، ج 1 ، ص 26 و 27 .\r\n( 2 ) . سرگذشت حديث ( پاورقى ) ، ص 28 ؛ ر . ك : كنز العمال ، ج 10 ، ص 122 و 171 و 172 .\r\n","page_name":" 125 ","page_number":125},
  {"content":"\r\n\r\nروايت كرده‌اند كه امام فرمود : « قيّدوا العلم ، قيدوا العلم » ، « 1 » و اين جمله را دو بار تكرار كرد .\r\nهمچنين روزى فرمود :\r\n« من يشترى منّا علما بدرهم ؟ ؛\r\nكيست كه علم و دانش زيادى از ما به يك درهم بخرد ؟ »\r\nحارث اعور مىگويد : « من رفتم و چند صفحه به يك درهم خريدم و آوردم » . در بعضى متون دارد : « حارث چند صفحه به يك درهم خريد و آن را به نزد على عليه السّلام آورد ؛ پس على عليه السّلام دانش زيادى برايش نوشت . » « 2 »\r\nعلى عليه السّلام فرمود :\r\n« تزاوروا و تذاكروا الحديث و لا تتركوه يدرس ؛ « 3 »\r\nهمديگر را زيارت كنيد و دربارهء حديث با هم به مذاكره بپردازيد و نگذاريد كه حديث مندرس شود ! »\r\nهمچنين فرمود :\r\n« اذا كتبتم الحديث فاكتبوه باسناده ، فان يك حقا كنتم شركاء فى الاجر ، و ان يك باطلا كان وزره عليه ؛ « 4 »\r\nهرگاه حديث را مىنويسيد ، حتما سندش را هم ذكر نماييد ! اگر حق بود ، شما هم در اجر و پاداش آن شريك هستيد و اگر باطل بود ، مسئوليتش بر عهدهء گوينده‌اش\r\n\r\n\r\n","description":"","footnote":"\r\n( 1 ) . تقييد العلم ، ص 89 و 90 . در پاورقى گويد : « در مورد سهم على در حديث‌نويسى نگاه كن ! »\r\n( امين عاملى ، معادن الجوهر ، ج 1 ، ص 3 ) .\r\n( 2 ) . التراتيب الاداريه ، ج 2 ، ص 259 ؛ طبقات ، ج 6 ، ص 116 ؛ تاريخ بغداد ، ج 8 ، ص 357 ؛ كنز العمال ، ج 10 ، ص 156 ؛ تقييد العلم ، ص 90 و در پاورقى از منابع پيشين و كتاب العلم ابن ابى خيثمه ، و المحدث الفاصل ، ج 4 ، ص 3 .\r\n( 3 ) . كنز العمال ، ج 10 ، ص 189 .\r\n( 4 ) . همان ، ص 129 با اين رمز آورده : « ك و ابو نعيم و ابن عساكر . »\r\n","page_name":" 126 ","page_number":126},
  {"content":"\r\n\r\nاست و بر شما چيزى نيست . »\r\nدر اين باره از امير المؤمنين عليه السّلام روايات زيادى نقل شده است . « 1 »\r\n\r\nوصيّت امام حسن عليه السّلام\r\nدرباره اقدامات امام حسن عليه السّلام براى نابود ساختن اين توطئهء پليد ، در قبال علم و حديث و نيز درهم شكستن اين طوق تحميلى ، يك متن تاريخى مىگويد :\r\nحسن بن على فرزندان خود و برادرش را جمع كرد و گفت :\r\n« يا بنىّ ، و بنى اخى ، انكم صغار قوم يوشك أن تكونوا كبار آخرين فتعلموا العلم فمن لم يستطع منكم أن يرويه ، فليكتبه و ليضعه فى بيته « 2 » ؛\r\nاى فرزندان و برادرزادگانم ، امروز شما كودكان قومى هستيد كه به زودى بزرگان نسل بعدى خواهيد بود ؛ پس دانش بياموزيد و هر كدام از شما نمىتواند روايت نقل كند ، آن را بنويسد و در خانه‌اش نگه دارد . »\r\nخطيب ، قريب به همين مضمون از حسين بن على عليهما السّلام روايتى نقل كرده و مىگويد : « جمعى گفته‌اند : حسين بن على . به نظر ما - همانطور كه در ابتدا بيان شد - حسن درست است ؛ و اللّه اعلم . » « 3 »\r\nما در اينجا در صدد بيان تفصيلى اين مطلب نيستيم . از خدا مىخواهم كه در فرصت ديگرى ، توفيق انجام اين پژوهش را به ما عطا كند ؛ ان شاء اللّه .\r\n\r\n\r\n","description":"","footnote":"\r\n( 1 ) . ر . ك : همان ، كتاب العلم .\r\n( 2 ) . تقييد العلم ، ص 91 ؛ انوار الابصار ، ص 122 ؛ كنز العمال ، ج 10 ، ص 153 ؛ سنن دارمى ، ج 1 ، ص 130 ؛ جامع بيان العلم ، ج 1 ، ص 99 ؛ العلل و معرفة الرجال ، ج 1 ، ص 412 ؛ تاريخ يعقوبى ، ج 2 ، ص 277 و در پاورقى تقييد العلم از منابع پيشين و از تاريخ بغداد ، ج 6 ، ص 399 ( من نيافتم ) و از ربيع الابرار 12 از على عليه السّلام و ر . ك : التراتيب الاداريه ، ج 2 ، ص 246 و 247 ، نقل از : ابن عساكر و بيهقى در المدخل .\r\n( 3 ) . تقييد العلم ، ص 91 .\r\n","page_name":" 127 ","page_number":127},
  {"content":"\r\n\r\n\r\nتشريع‌كنندگان جديد ، يا پيغمبران كوچك\r\nگفتيم : سياست نظام حاكم اقتضا مىكرد كه از ارزش و احترام پيامبر صلّى اللّه عليه و آله در نظر امت كاسته شود و گروهى مورد تكريم و ستايش قرار گيرند و گروهى ديگر به فراموشى سپرده شوند . آن‌گاه كه نياز جامعه ، احكام اسلامى و تعاليم دينى بيشترى را مىطلبيد ، طبيعى است كه اقوال صحابه و خصوصا خليفهء اول و دوم ، در رديف سنت پيامبر صلّى اللّه عليه و آله و حتى بالاتر از آن مطرح شود . حكّام غاصب - براى رسيدن به مقاصدى كه داشتند - خود بدين امر كمك كردند . به عنوان نمونه‌اى دالّ بر مدّعا و دالّ بر نقشه‌هاى حكّام در اين باره ، علاوه بر گفتهء عمر كه گفت :\r\n« انا زميل محمد ؛ من هم رديف محمد هستم » ، به موارد ذيل اشاره مىكنيم :\r\n1 . شهاب هيثمى در شرح همزيه ، در شرح گفتهء بوصيرى دربارهء صحابه كه :\r\n« تمامى آنها نسبت به احكام الهى ، صاحب نظر و مجتهد هستند » ، مىگويد : يعنى خطا نمىكنند . « 1 »\r\n2 . شافعى گفت :\r\n« نمىتوانى حكمى را بيان كنى ، مگر بر اساس يك اصل فقهى يا قياس بر يك اصل .\r\nاصل عبارت است از : كتاب يا سنّت يا گفتار بعضى از اصحاب رسول خدا صلّى اللّه عليه و آله و يا اجماع مردم . » « 2 »\r\n3 . بعضى دربارهء شافعيه مىگويند :\r\n« جاى تعجب است كه برخى از اينان ، مخالفت با شافعى را در يك مسأله به خاطر نص ديگرى از وى كه مخالف با نص دومى است اجازه مىدهند ، اما مخالفت با\r\n\r\n\r\n","description":"","footnote":"\r\n( 1 ) . التراتيب الاداريه ، ج 2 ، ص 366 .\r\n( 2 ) . مناقب شافعى ، ج 1 ، ص 367 و 450 .\r\n","page_name":" 128 ","page_number":128},
  {"content":"\r\n\r\nوى را به خاطر نص رسول خدا صلّى اللّه عليه و آله جايز نمىدانند . » « 1 »\r\n4 . ابو زهره راجع به فتاوى صحابه مىگويد :\r\n« . . . مالك به اعتبار اين كه فتواى صحابه جزء سنت است ، به آن عمل مىكرد و اگر احاديث نبوى با فتواى يكى از آنان تعارض مىداشت ، قواعد و احكام باب تعارض را اجرا مىكرد ؛ اين عمل مالك تمامى احاديث پيامبر ، حتى احاديث صحيح را دربرمىگرفت . » « 2 »\r\nبد نيست به سخنان شوكانى در اين زمينه رجوع كنيد . « 3 »\r\n5 . بعضى از مؤلفان اصول ، در كتاب خود بابى گشوده‌اند تحت عنوان :\r\n« اقوال صحابه در مسائلى كه مىتوان در آن نظر داد ، نسبت به اقوال ديگران به سنّت ملحق است . گفته شده : اين مطلب ، مختص قول ابو بكر و عمر است . » « 4 »\r\n6 . آن‌گاه كه عمر را از قضاوت پيامبر صلّى اللّه عليه و آله ، در مورد زنى كه زن ديگرى را به ضرب چوبى كشته بود ، با خبر كردند ، « تكبير گفت و بر اساس آن قضاوت نمود و گفت : اگر اين را نشنيده بودم ، درباره‌اش حكم ديگرى مىكردم . » « 5 »\r\n7 . على رغم اين كه عمر را از فرمودهء پيامبر اكرم صلّى اللّه عليه و آله در مورد زنى كه بعد از افاضه ، حيض مىشود خبر دادند ، بر نظر خويش اصرار ورزيد . « 6 »\r\n8 . در داستان كنيه‌گذارى به ابو عيسى ، على رغم اين كه به عمر خبر دادند كه پيامبر صلّى اللّه عليه و آله اجازه داده و خودش نيز آنان را تصديق مىكرد ، نه تنها از رأى خود\r\n\r\n\r\n","description":"","footnote":"\r\n( 1 ) . مجموعة المسائل المنيريه ، ص 32 .\r\n( 2 ) . ابن حنبل از ابو زهره ، ص 251 و 255 و مالك از ابو زهره ، ص 290 .\r\n( 3 ) . ابن حنبل از ابو زهره ، ص 254 و 255 ، ( نقل از : ارشاد الفحول ، ص 214 ) .\r\n( 4 ) . فواتح الرحموت فى شرح مسلم الثبوت ، ج 2 ، ص 186 ؛ التراتيب الاداريه ، ج 2 ، ص 366 و 367 .\r\n( 5 ) . المصنف ، ج 10 ، ص 57 .\r\n( 6 ) . الغدير ، ج 6 ، ص 111 و 112 از چندين منبع .\r\n","page_name":" 129 ","page_number":129},
  {"content":"\r\n\r\nبرنگشت ، بلكه اين عمل را گناه بخشودهء رسول خدا صلّى اللّه عليه و آله خواند . « 1 »\r\n9 . عمر بن عبد العزيز گفت : « آگاه باشيد ! آنچه ابو بكر و عمر سنّت كرده‌اند ، دين است ؛ ما به آن عمل كرده و مردم را به انجام آن دعوت مىكنيم . » متقى هندى اضافه ، كرده : « آنچه را ديگران سنت كرده‌اند ، به خدا واگذار مىكنيم . » « 2 »\r\nدر كنز العمال دارد : « فتواى عمر سنت است . »\r\n10 . در حادثهء ديگرى عمر از مخالفت با پيامبر اكرم صلّى اللّه عليه و آله برنگشت ، تا اين كه مردى به اين آيهء شريفه استدلال كرد :\r\n « لَقَدْ كانَ لَكُمْ فِي رَسُولِ اللَّهِ أُسْوَةٌ . »  « 3 »\r\n11 . روايت ! كرده‌اند كه پيامبر صلّى اللّه عليه و آله فرمود : « بر شما باد عمل به سنّت من و سنّت خلفاى راشدين ! » « 4 » شافعى در حجّيت اقوال ابو بكر و عمر ، به اين روايت استدلال كرده است .\r\n12 . عثمان بن عفّان گويد : « سنت ، تنها سنت رسول خدا صلّى اللّه عليه و آله و سنت دو يارش ( ابو بكر و عمر ) است ! » « 5 »\r\n\r\n\r\n","description":"","footnote":"\r\n( 1 ) . ر . ك : سنن ابى داوود ، ج 4 ، ص 291 ؛ سنن بيهقى ، ج 9 ، ص 310 ؛ تيسير الوصول ، ج 1 ، ص 25 ؛ نهايهء ابن اثير ، ج 1 ، ص 283 ؛ الاصابه ، ج 3 ، ص 388 ؛ الغدير ، ج 6 ، ص 310 و 319 ( نقل از :\r\nمنابع پيشين و الاسماء و الكنى ، ج 1 ، ص 85 ) .\r\n( 2 ) . كنز العمال ، ج 1 ، ص 332 با رمز « كر » ؛ كشف الغمه ، ج 1 ، ص 6 . در نامهء عمر بن عبد العزيز به ابو بكر و محمد بن عمرو بن حزم آمده است : « براى من احاديثى از رسول خدا صلّى اللّه عليه و آله بنويس كه نزد تو به ثبوت رسيده و نيز احاديث عمر را . . . » ؛ سنن دارمى ، ج 1 ، ص 126 ؛ در تقييد العلم ، ص 105 و 106 و پاورقىهاى آن آمده است : « يا حديث عمرة بنت عبد الرحمن » . وى يكى از زنان انصار است كه بيشتر احاديثى كه نقل مىكند از عايشه است . ر . ك : تاريخ الخلفاء ، ص 241 .\r\n( 3 ) . المصنف ، ج 1 ، ص 382 .\r\n( 4 ) . ر . ك : الثقات ، ج 1 ، ص 4 ؛ حياة الصحابة ، ج 1 ، ص 12 ؛ شعرانى ، كشف الغمه ، ج 1 ، ص 6 .\r\n( 5 ) . سنن بيهقى ، ج 3 ، ص 144 ؛ الغدير ، ج 8 ، ص 100 ، نقل از : بيهقى . براى ديدن روايت صالح بن كيسان و زهرى ، ر . ك : تقييد العلم ، ص 106 و 107 و نيز طبقات ، ج 2 ، ص 135 .\r\n","page_name":" 130 ","page_number":130},
  {"content":"\r\n\r\n13 . عبد الرحمن بن عوف بر امير المؤمنين عرضه داشت : با تو بيعت مىكنم كه به سنت پيامبر صلّى اللّه عليه و آله و سيرت شيخين ، ابو بكر و عمر ، عمل كنى . حضرت از پذيرش آن سرباز زد ، اما عثمان پذيرفت و در نتيجه خلافت را به دست گرفت و از شورا پيروز درآمد .\r\n14 . آن‌گاه كه براى خلافت با عثمان بيعت كردند ، خطبه‌اى خواند و گفت :\r\n« پس از عمل به كتاب خدا و سنت پيامبر صلّى اللّه عليه و آله ، سه حق بر گردن من داريد : پيروى از كسانى كه قبل از من بودند ، در آنچه بر آن اجماع داريد و آن را سنت قرار داده‌ايد ، و عمل به آنچه كه شما سنت نكرده‌ايد ، اما مردم خيّر آن را با مشورت با بزرگان شما سنت قرار مىدهند . » « 1 »\r\n15 . امويان اصرار داشتند كه معاويه در منا نماز عثمان را بخواند . عثمان نماز را تمام به جاى آورده بود . با اين كه خود معترف بودند كه پيامبر صلّى اللّه عليه و آله در منا نماز را قصر به جاى مىآورد ، از تداوم آن جلوگيرى كردند .\r\nعثمان خودش نيز در مقابل سنت رسول خدا صلّى اللّه عليه و آله بر تحقق يافتن رأى و نظر خويش اصرار داشت و مىگفت : « اين انديشه‌اى است كه به ذهنم رسيده است . » « 2 »\r\nعثمان از امير المؤمنين عليه السّلام خواست كه در منا نماز را اقامه كند . حضرت از پذيرش آن سرباز زد ، مگر اين كه نماز رسول خدا صلّى اللّه عليه و آله را اقامه كند ، اما عثمان نپذيرفت و حضرت نماز را اقامه نكرد . « از آن پس حكام و امرا در منا نماز عثمان\r\n\r\n\r\n","description":"","footnote":"\r\n( 1 ) . حياة الصحابة ، ج 3 ، ص 505 ، نقل از : تاريخ طبرى ، ج 3 ، ص 446 .\r\n( 2 ) . ر . ك : البداية و النهايه ، ج 7 ، ص 154 ؛ حياة الصحابة ، ج 3 ، ص 507 و 508 ، نقل از : كنز العمال ، ج 4 ، ص 239 از ابن عساكر و بيهقى ؛ الغدير ، ج 8 ، ص 101 و 102 ، نقل از منابع زير :\r\nانساب الاشراف ، ج 5 ، ص 39 ؛ تاريخ طبرى ، ج 5 ، ص 56 ؛ كامل ابن اثير ، ج 3 ، ص 42 ؛ البداية و النهايه ، ج 7 ، ص 154 ؛ ابن خلدون ، ج 2 ، ص 386 .\r\n","page_name":" 131 ","page_number":131},
  {"content":"\r\n\r\nرا اقامه مىكردند ! » « 1 »\r\n16 . ربيعة بن شداد راضى نشد با على عليه السّلام بر كتاب خدا و سنت رسول اكرم صلّى اللّه عليه و آله بيعت كند ، بلكه گفت : با تو بر سنت ابو بكر و عمر بيعت مىكنم . امام به او فرمود :\r\n« ويلك ، لو أنّ ابا بكر و عمر عملا به غير كتاب اللّه و سنة رسوله لم يكونا على شىء ؛ « 2 »\r\nواى بر تو ! اگر ابو بكر و عمر بر خلاف كتاب خدا و سنت رسول اكرم صلّى اللّه عليه و آله عمل كرده باشند ، ارزشى ندارند . »\r\n17 . معاويه به نظر خويش اصرار ورزيد و حكم پيامبر اكرم صلّى اللّه عليه و آله را با صراحت رد كرد . « 3 »\r\n18 . آن‌گاه كه ابو درداء مخالفت خود را با بعضى از كارهاى خلاف و ناشايست معاويه اعلام كرد و گفت كه پيامبر صلّى اللّه عليه و آله از اين اعمال نهى كرده ، معاويه گفت : من در انجام آن اشكالى نمىبينم . « 4 »\r\n19 . عطا در مورد عمرى به قضاوت رسول خدا صلّى اللّه عليه و آله استدلال كرد . مردى - كه به تصريح برخى از روايات ، زهرى بوده - اعتراض كرد : « اما عبد الملك بن مروان به آن حكم نكرد » ، يا گفت : « خلفا بدان قضاوت نمىكنند » . عطا گفت :\r\n\r\n\r\n","description":"","footnote":"\r\n( 1 ) . ر . ك : اصول كافى ، ج 4 ، ص 518 و 519 ؛ وسائل الشيعة ، ج 5 ، ص 500 و 501 ؛ حاشيهء ابن تركمانى در ذيل سنن بيهقى ، ج 3 ، ص 144 و 145 ؛ الغدير ، ج 8 ، ص 100 ، نقل از : بيهقى و المحلى ، ج 4 ، ص 270 و الغدير ، ج 8 ، ص 98 - 116 .\r\n( 2 ) . بهج الصباغه ، ج 12 ، ص 203 .\r\n( 3 ) . ر . ك : المصنف ، ج 11 ، ص 201 .\r\n( 4 ) . ر . ك : شرح نهج البلاغه ، ج 5 ، ص 130 ؛ موطأ ( مطبوع با تنوير الحوالك ) ، ج 2 ، ص 135 ؛ سنن بيهقى ، ج 5 ، ص 280 ؛ سنن نسائى ، ج 7 ، ص 277 ؛ شافعى ، اختلاف الحديث ( در پاورقى الأم ) ، ج 7 ، ص 23 ؛ الغدير ، ج 10 ، ص 184 از بعضى از اين منابع .\r\n","page_name":" 132 ","page_number":132},
  {"content":"\r\n\r\n« بلكه عبد الملك در مورد بنى فلان بر اساس آن قضاوت كرد . » « 1 »\r\n20 . كسى به مروان اعتراض كرد كه چرا منبر را بيرون برده است ، در حالى كه كسى از پيشينيان آن را بيرون نمىبرد ، و چرا قبل از نماز خطبه را شروع و در اثناى آن جلوس كرده است ؟ مروان به او گفت : « آن سنت متروك شده است . » « 2 »\r\n21 . كار به جايى رسيد كه بعضى مدّعى شدند : هر كس با حجّاج مخالفت كند ، با اسلام مخالفت كرده است . « 3 »\r\nهمچنين مطالبى از اين قبيل كه فعلا مجال تتبع آن نيست . « 4 »\r\nاز طرف ديگر ادعا كردند : بر خليفه وحى نازل مىشود ، خليفه از پيامبر اكرم صلّى اللّه عليه و آله افضل است ، بر حجاج و خلفا وحى نازل مىشود و . . . .\r\nچه راست فرمود امير المؤمنين عليه السّلام آن‌گاه كه در نامهء خود به مالك اشتر نوشت :\r\n« فانّ هذا الدين قد كان أسيرا فى أيدى الأشرار ، يعمل فيه بالهوى ، تطلب به الدنيا ؛ « 5 »\r\nاين دين در دست بدكرداران گرفتار بود ، در آن ، بر پايه هوا و خواهش نفس كار مىكردند و به نام دين ، دنيا را مىخوردند . »\r\n\r\nمبارزهء ائمه عليهم السّلام با توطئهء شوم\r\nروش‌هايى را كه پيشوايان ما در راه مبارزه با اين توطئهء شوم و پليد در پيش\r\n\r\n\r\n","description":"","footnote":"\r\n( 1 ) . المصنف ، ج 9 ، ص 188 ؛ سنن بيهقى ، ج 6 ، ص 174 .\r\n( 2 ) . المصنف ، ج 3 ، ص 388 .\r\n( 3 ) . لسان الميزان ، ج 6 ، ص 89 .\r\n( 4 ) . المصنف ، ج 11 ، ص 258 و 259 ؛ و نيز ج 9 ، ص 88 و 475 و 476 ؛ طبقات ، ج 2 ، ص 134 - 136 .\r\n( 5 ) . نهج البلاغهء عبده ، نامهء 53 .\r\n","page_name":" 133 ","page_number":133},
  {"content":"\r\n\r\nگرفتند ، بسيار متنوع و خيلى زياد است . ما در اينجا تا حدودى از اين موضوع بحث خواهيم كرد كه به مواضع امام حسن عليه السّلام مربوط مىشود . .\r\nدر مباحث قبلى ، مطالبى راجع به موضع‌گيرىهاى ائمه عليهم السّلام در قبال تبعيض نژادى و نيز گوشه‌هايى از مواضع امير المؤمنين و ديگر ائمه عليهم السّلام و از جمله امام حسن عليه السّلام - دربارهء مسألهء نقل احاديث و اخبار رسول خدا صلّى اللّه عليه و آله - از نظرتان گذشت .\r\nاز آنجايى كه در چنين فرصت كوتاهى نمىتوانيم همهء مسائل را دربارهء مواضع ائمه عليهم السّلام به منظور از بين بردن اين توطئه ، مورد بحث و بررسى قرار دهيم و چنين امرى تأليف جداگانه‌اى در چندين مجلد مىطلبد ، و نيز از آنجايى كه مهم‌ترين عنصرى كه هدف اين توطئه قرار گرفته ، عنصر امامت و خلافت و نيز احقيّت ائمه عليهم السّلام به خلافت است و به موضع‌گيرى صحيح در قبال آن مربوط مىشود و ديگر مسألهء قابل ذكر و با اهميتى در اين باره باقى نمىماند ، بدين منظور در اينجا تنها به اشاره‌اى مختصر به گوشه‌هايى از موضع‌گيرىهاى ائمه عليهم السّلام بالأخص امام مجتبى عليه السّلام اكتفا خواهيم كرد .\r\nپيامدهاى خطرناكى كه چنين سياستى - كه گوشه‌هايى از بعضى رشته‌ها و فقرات آن به طور گذرا و سريع گذشت - در آينده به دنبال خواهد داشت ، بر كسى پوشيده نيست ، حال فرق نمىكند كه اين خطرها بر پيكر اسلام وارد آيد ، يا مسلمين را هدف حمله‌هاى خود قرار دهد ؛ نيز ، در حال حاضر به وقوع پيوندد ، يا در آينده و بلكه خطرهاى آينده عظيم‌تر و سخت‌تر است . پيامبر اكرم صلّى اللّه عليه و آله در حديث معروفى فرمود : « در هر نسلى افراد عادل و شايسته‌اى هستند كه تحريف غلات و منحرفان را از اسلام دور كنند . »\r\nائمه عليهم السّلام به ما نشان داده‌اند كه همواره از نزديك ، حوادث را زير نظر داشته و مسائل را به دقت دنبال مىكنند و همواره در عمق جريانات به سر مىبرند ،\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nتا جايى كه هر كس در تاريخ مطالعاتى داشته باشد ، به خوبى درمىيابد كه مسائل اهل بيت عليهم السّلام به طور عام و مسألهء امامت و حقانيت آنان بر خلاف به طور خاص ، همواره پويايى و عمق خود را در وجدان و شعور امت اسلامى حفظ كرده است و هرگونه نزاع و درگيرى در جامعه ، به طور مستقيم يا غير مستقيم ، با مسألهء امامت ارتباط دارد . شهرستانى با صراحت مىگويد :\r\n« و اعظم خلاف بين الأمة خلاف الامامة ، اذ ما سلّ سيف فى الاسلام على قاعدة دينية مثل ما سلّ على الامامة فى كل زمان ؛ « 1 »\r\nبزرگ‌ترين اختلاف در ميان امت مسلمان ، اختلاف بر سر امامت بود . چرا كه در هيچ عصرى در اسلام به خاطر يك قاعدهء دينى شمشيرى چون شمشيرى كه به خاطر امامت كشيده شد ، از غلاف بيرون نيامد . »\r\nهمان‌طور كه ديديم ، اين نقشهء شيطانى - كه بدان اشاره شد - در درجه اول امامت را هدف قرار داده بود . دشمنان دريافته بودند كه امامت ، خطرهاى بزرگى را در درازمدت برايشان به دنبال خواهد داشت و تمامى نقشه‌هاى آنان را يكى پس از ديگرى نقش بر آب خواهد كرد .\r\nاز سوى ديگر ، ملاحظه مىشود كه ائمه عليهم السّلام همواره در صحنه حضور دارند و با دقت و آگاهى كامل ، حوادث را دنبال مىكنند و مسئوليت الهى و انسانى خود را در قبال سياستى كه كيان اسلام و سرنوشت مسلمين را در درازمدت تهديد مىكند ، به خوبى حسّ مىكنند . براى همين بود كه راهى جز مقابله با اين سياست و تلاش براى نابودى آن در پيش نگرفتند . امامان اين كار را يك واجب شرعى و مسئوليت الهى مىدانستند كه به هيچ وجه نمىتوان در آن كوتاهى و سهل‌انگارى كرد و در اين باره شك و ترديد به خود راه داد . به تعبير بندهء شايستهء خدا ،\r\n\r\n\r\n","description":"","footnote":"\r\n( 1 ) . المال و النحل ، ج 1 ، ص 24 .\r\n","page_name":" 135 ","page_number":135},
  {"content":"\r\n\r\nحجر بن عدى كندى :\r\n« ان هذا الامر لا يصلح الّا فى آل على بن ابى طالب . » « 1 »\r\nتمامى اين فداكارىها بدين خاطر بود كه به نظر ائمه عليهم السّلام مسألهء امامت ، مسألهء اصلى اسلام بوده . بر اساس اعتقاد به اين اصل است كه مسير انسان و خط فكرى ، سياسى و حتى اجتماعىاش در زندگى مشخص مىگردد . پس سنگ زيرين و اساسى همه مفاهيم و اعتقادات و مسائلى كه به آنها اعتقاد و ايمان دارد و موضعى كه اتخاذ مىكند و سرانجامى كه به آن منتهى مىشود ، « اعتقاد به امامت » است .\r\nبر اين اساس است كه - بنابر تعبير امام حسين « 2 » عليه السّلام به هنگام به خاك سپارى برادرش امام مجتبى عليه السّلام - ائمه عليهم السّلام مىتوانند عنصر مثبت و سازندهء تقيه را به خدمت گيرند و براى دفع گروه باطل‌گرايان ، با تفكرى ژرف و مبارزه‌اى درونى راه خدا را انتخاب كنند . « 3 »\r\nامامان عليهم السّلام در همهء مسائل جز امامت و مسائل آن ، از عنصر سازندهء تقيه استفاده كردند ، زيرا به خوبى مىدانستند كه تقيه همهء مسائل را مىتواند حفظ كند ، مگر امامت و احقيت آنان به خلافت را كه ممكن است موجب تضييع\r\n\r\n\r\n","description":"","footnote":"\r\n( 1 ) . البداية و النهايه ، ج 8 ، ص 51 .\r\n( 2 ) . سخنان امام حسين عليه السّلام در كنار قبر برادرش ، بنا بر نقل ابن قتيبه چنين است :\r\n« اى ابا محمد ، خدايت رحمت كند ! اين تو بودى كه حقيقت را ديدى و شناختى و در مقابل گروه باطل‌گرايان با تفكرى ژرف و مبارزه‌اى درونى راه خدا را برگزيدى ، به دنيا و زيبايىها و ناگوارىهايش به ديدهء تحقير نگريستى و با دستى پاك و خاندانى پاكيزه در دنيا زيستى و از آن گذشتى و فريبكارىها و خيانت دشمنانت را به آسانى رد كردى و پاسخ گفتى و اين مايهء شگفتى نيست ، چه تو از دودمان رسالتى و از پستان حكمت نوشيده‌اى و اكنون به سوى روح و ريحان و بهشت پرنعمت پرواز كردى ، خداى پاداش تو و ما را در اين سوك و مصيبت ، بزرگ دارد و به ما شكيبايى عنايت فرمايد ! » .\r\n( 3 ) . ر . ك : تهذيب تاريخ ، ج 4 ، ص 123 ؛ عيون الاخبار ، ج 2 ، ص 314 ؛ حياة الحسن بن على عليهما السّلام ، ج 1 ، ص 439 از عيون الاخبار ؛ پيرامون تقيه ر . ك : الصحيح من سيرة النّبى الاعظم صلّى اللّه عليه و آله ، ج 2 ، ص 40 - 46 .\r\n","page_name":" 136 ","page_number":136},
  {"content":"\r\n\r\nو نابودى آن گردد .\r\nاز اين‌رو به منظور دفع خطرى كه كيان اسلام و اساس آن را تهديد مىكرد ، ضرورت داشت كه جان خود را فدا نمايند و به خطرات و مشكلات تن در دهند ، تا  « يُحِقُّ اللَّهُ الْحَقَّ بِكَلِماتِهِ وَ لَوْ كَرِهَ الْمُجْرِمُونَ »  . « 1 »\r\nموضع امام كاظم عليه السّلام در قبال هارون الرشيد در كنار قبر رسول خدا صلّى اللّه عليه و آله تنها يكى از شواهد زيادى است كه مىتوان در اين باره ذكر كرد . موضوع از اين قرار بود كه هارون در كنار قبر پيامبر صلّى اللّه عليه و آله حضور يافت و براى اين كه وانمود كند خلافتش به خاطر ارتباط نسبى با پيامبر صلّى اللّه عليه و آله - چون پسر عموى حضرت بود - شرعى و قانونى است ، عرضه داشت : « السّلام عليك يا ابن عم » . امام كاظم عليه السّلام در مقابل فرمود : « السلام عليك يا ابة » . آرى همين موضع امام ، موجب دست‌گيرى و زندانى شدن حضرت گرديد . امام در زندان ، شكنجه‌ها شد و با صبر و پايدارى و در حال توكل به خداى خويش به شهادت رسيد .\r\nحتى آن موقع كه امام حسن عليه السّلام براى اطاعت امر خدا در گروه باطل‌گرايان و در موقعيت تقيه ، ناچار شد با معاويه صلح كند ، با تفكرى عميق و انديشه‌اى ژرف آن را برگزيد و كوشيد تا نه از مسألهء امامت دست بردارد - اگر چه ابن قتيبه چنين نظرى دارد - و نه خلافت را به فراموشى سپارد - آن‌طور كه ديگران گمان كرده‌اند - بلكه از حكومت ظاهرى كناره‌گيرى كرد . « 2 » منظور معاويه از « امر » ، امارت و پادشاهى بود ؛ چرا كه او نجنگيده بود تا روزه بگيرند و نماز بخوانند ، « بلكه جنگيد تا بر آنان حكومت كند و زمام امور را به دست گيرد . » « 3 »\r\n\r\n\r\n","description":"","footnote":"\r\n( 1 ) . يونس ( 10 ) آيهء 82 .\r\n( 2 ) . آل ياسين ، الامام الحسن بن على عليهما السّلام ، ص 108 ؛ شرح نهج البلاغه ، ج 16 ، ص 22 ، نقل از : الامامة و السياسة ، ج 1 ، ص 150 - 156 و الصواعق المحرقه ، ص 81 .\r\n( 3 ) . ر . ك : شرح نهج البلاغه ، ج 16 ، ص 15 و 46 ؛ مقاتل الطالبيين .\r\n","page_name":" 137 ","page_number":137},
  {"content":"\r\n\r\nمعاويه پس از صلح با امام حسن عليه السّلام گفت : « رضينا بها ملكا . » « 1 »\r\nوى و ديگران در مناسبت‌هاى مختلف ، از اين تفكر خويش پرده برداشته‌اند . « 2 »\r\nمعاويه دربارهء خود گفت : « أنا اول الملوك . » « 3 » پس امام ، نه خلافت را به آنان سپرد و نه امامت را .\r\nهمچنين سعد بن ابى وقاص به معاويه مىگفت : « السّلام عليك أيها الملك . » « 4 »\r\nامام حسن عليه السّلام فرمود :\r\n« ليس الخليفة من سار بالجور ، ذاك ملك ملكا يتمتع به قليلا ، ثم ينقطع لذته و تبقى تبعته ؛\r\nخليفه كسى نيست كه با جور و ظلم عمل كند ؛ چنين كسى پادشاهى است كه به سلطنت رسيده و مدت كمى از آن بهره‌مند شده و سپس لذت آن منقطع گشته است ، اما بايد درباره‌اش حساب پس دهد . »\r\nاز سوى ديگر ، از جمله شرايط صلح اين بود كه معاويه حق ندارد ، نه خود را امير المؤمنين بنامد و نه امام حسن بن على نزد او شهادتى اقامه كند . « 5 » اين ماده به طور قاطع همان مطلبى را كه بيان كرديم تأييد مىنمايد .\r\nاين موضع امام و تعبير حضرت به كلمهء « امر » و نيز گنجانيدن مادهء فوق در صلح‌نامه ، همانند تعبيرى است كه پيامبر اكرم صلّى اللّه عليه و آله از حكمران روم و قبط\r\n\r\n\r\n","description":"","footnote":"\r\n( 1 ) . البداية و النهايه ، ج 6 ، ص 200 .\r\n( 2 ) . آل ياسين ، الامام الحسن بن على عليهما السّلام ، ص 110 - 114 ، از منابع زير :\r\nتاريخ طبرى ، ج 5 ، ص 534 و 536 و 537 ؛ كامل ابن اثير ، ج 3 ، ص 205 ؛ البداية و النهايه ، ج 6 ، ص 220 و 221 ؛ تاريخ ابو الفداء ، ج 1 ، ص 183 ؛ مروج الذهب ، ج 2 ، ص 340 .\r\n( 3 ) . تاريخ يعقوبى ، ج 2 ، ص 232 .\r\n( 4 ) . المصنف ، ج 1 ، ص 291 .\r\n( 5 ) . بحار الانوار ، ج 44 ، ص 2 ؛ ر . ك : سخنان صدوق ( ره ) در بحار الانوار ، ج 44 ، ص 2 - 19 و علل الشرائع ، ج 1 ، ص 212 به بعد .\r\n","page_name":" 138 ","page_number":138},
  {"content":"\r\n\r\nو ايران كرد ؛ يعنى براى هر كدام به جاى ملك ، عظيم اطلاق فرمود ، بدين صورت :\r\n« عظيم الروم » ، « عظيم القبط » « 1 » و « عظيم فارس » « 2 » ؛ نفرمود : « ملك الروم » يا « ملك فارس » تا تأييدى بر پادشاهى آنان باشد .\r\nدر سخنان امير المؤمنين و ائمهء معصومين عليهم السّلام در اين باره مطالب زيادى است كه فعلا مجال تتبع آن نيست .\r\nپس معلوم است كه امام حسن عليه السّلام در امر امامت تقيه نكرد ، بلكه حكومت دنيوى را كه در آيهء مباركهء  « وَ شاوِرْهُمْ فِي الْأَمْرِ »  بدان اشاره شده ، به معاويه تسليم كرد و او را حاكم و پادشاه و سلطان صرف ناميد ، ولى امامت دينى و بيعت و خلافت شرعى او را به رسميت نشناخت . « 3 »\r\nاز سوى ديگر ، امام حسن عليه السّلام در نامه‌ها و خطبه‌هاى خود به صراحت بيان فرمود كه معاويه را براى خلافت شايسته نمىداند و به منظور حفظ خون مسلمين و نجات جان شيعيان امير المؤمنين با وى صلح كرده است ؛ حتى بلافاصله پس از تسليم حكومت به دو ، طى خطبه‌اى فرمود :\r\nانّ معاوية بن صخر زعم انّى رأيته للخلافة أهلا و لم أر نفسي لها أهلا ، فكذب معاوية و أيم اللّه ، لأنا أولى الناس بالناس فى كتاب اللّه و على لسان رسول اللّه صلّى اللّه عليه و آله ، غير انا لم نزل اهل البيت مخيفين مظلومين ، مضطهدين ، منذ قبض رسول اللّه صلّى اللّه عليه و آله فاللّه بيننا و بين من ظلمنا حقنا . . . ؛ « 4 »\r\nمعاويه ، پسر صخر ، مىگويد كه من او را شايستهء خلافت مىدانم و خود را لايق\r\n\r\n\r\n","description":"","footnote":"\r\n( 1 ) . ر . ك : التراتيب الاداريه ، ج 1 ، ص 142 .\r\n( 2 ) . كنز العمال ، ج 4 ، ص 274 .\r\n( 3 ) . ر . ك : آل ياسين ، الامام الحسن بن على عليهما السّلام ، ص 110 و 114 و شرح نهج البلاغه .\r\n( 4 ) . امالى طوسى ، ج 2 ، ص 172 ؛ احتجاج طبرسى ، ج 2 ، ص 8 ؛ بحار الانوار ، ج 44 ، ص 22 و 63 و نيز ج 10 ، ص 142 ؛ بهج الصباغه ، ج 3 ، ص 448 .\r\n","page_name":" 139 ","page_number":139},
  {"content":"\r\n\r\nاين امر نمىبينم ، ولى معاويه دروغ مىگويد . به خدا سوگند ! كه من از هر كس نسبت به مردم و رهبرى آنها شايسته‌ترم ، هم در كتاب خدا و هم در زبان پيغمبر خدا ، جز اين كه از آن موقع كه پيامبر رحلت فرمود ، همواره ما اهل بيت او مورد ظلم و ستم بوده‌ايم و در حالت اضطراب و وحشت روزگار گذارانده‌ايم ؛ پس خدا بين ما و كسانى كه در حق ما ظلم كرده‌اند . . . »\r\nحضرت بلافاصله پس از بيعت مردم ، به معاويه نوشت :\r\n« فليتعجب المتعجب من توثّبك يا معاوية على امر لست من أهله ؛ « 1 »\r\nامروز اى معاويه ! جاى شگفتى است كه تو به كارى دست زده‌اى كه به هيچ‌وجه شايستگى آن را ندارى ! » از اين قبيل فرمايشات از حضرت زياد است .\r\nاز طرف ديگر - همان‌طور كه گذشت - برادرش امام حسين عليه السّلام او را به خاطر به كارگيرى عنصر سازندهء تقيه و تفكر صحيح و درست ستود .\r\nهنگامى كه به حسين عليه السّلام گفتند : امام حسن عليه السّلام كسانى را كه پس از صلح ، از وى براى رهبرى انقلاب بر ضد معاويه دعوت كردند ، رد نموده است ، فرمود :\r\n« صدق ابو محمّد ، فليكن كل رجل منكم من احلاس بيته ، مادام هذا الانسان حيا ؛ « 2 »\r\nابو محمد راست و درست مىگويد ، تا زمانى كه معاويه زنده است ، بايد هر كدام از شما خانه‌نشينى پيشه كند . »\r\nهمچنين پس از شهادت برادرش ، امام حسن عليه السّلام ، طى نامه‌اى به مردم كوفه ، از موضع حضرت در قضيهء صلح دفاع كرد و به آنان دستور داد ، تا زمانى كه معاويه\r\n\r\n\r\n","description":"","footnote":"\r\n( 1 ) . ر . ك : شرح نهج البلاغه ، ج 16 ، ص 34 ؛ بقيهء منابع ، در آينده در گفتارى تحت عنوان : آيا امام حسن عليه السّلام عثمانى بود ؟ در نمونهء شمارهء چهار از شواهد دال بر اين كه وى از حق پدرش دفاع مىكرد ، خواهد آمد .\r\n( 2 ) . اخبار الطوال ، ص 220 و 221 .\r\n","page_name":" 140 ","page_number":140},
  {"content":"\r\n\r\nدر قيد حيات است ، هيچ‌گونه تحركى نداشته باشند . « 1 »\r\nامام حسن عليه السّلام خودش هم صلح با معاويه را از هزار ماه بهتر مىدانست . يك بار كه از حضرت دربارهء علت صلح سؤال شد ، فرمود :\r\n « لَيْلَةُ الْقَدْرِ خَيْرٌ مِنْ أَلْفِ شَهْرٍ . »  « 2 »\r\nاين دفاع از صلح امام حسن عليه السّلام تنها براى اين بود كه امويان و شخص معاويه را رسوا كرد و او را وادار ساخت تا اهداف شوم خود را علنى كند ، و نيز فرصت نابودى اسلام و از بين بردن اهل بيت و شيعيان را از امويان گرفت و راه را براى قيام و انقلاب امام حسين عليه السّلام و نابودى حكومت پليد امويان و محو آن از صفحهء روزگار براى هميشه هموار كرد . « 3 »\r\n\r\nمواضع مهم\r\nمواردى از تأكيدات و تصريحات امام حسن عليه السّلام مبنى بر اين كه وى فرزند پيغمبر است و از اهل بيت او - كه خدا طاعتشان را واجب كرده - ، بيان شد . امام حسن عليه السّلام با اين تصريحات مىخواست توطئه شوم و پليد دشمنان اهل بيت را خنثى سازد و مسألهء امامت و اهل بيت عليهم السّلام را در وجدان و شعور امت مسلمان زنده نگه دارد .\r\nاز موارد ديگر ، وصيت امام حسن عليه السّلام است كه در آن فرمود وى را در كنار جدّ بزرگوارش دفن كنند . هر چند امام - همان‌طور كه خود در همين وصيت اشاره كرده و حوادث آينده او را تصديق كرد « 4 » - كاملا مىدانست كه عايشه و بنى اميه\r\n\r\n\r\n","description":"","footnote":"\r\n( 1 ) . همان ، ص 222 .\r\n( 2 ) . آل ياسين ، الامام الحسن بن على عليهما السّلام ، ص 149 .\r\n( 3 ) . اخبار الطوال ، ص 220 و 221 ؛ بحار الانوار ، ج 44 ، ص 2 .\r\n( 4 ) . ر . ك : بحار الانوار ، ج 44 ، ص 141 - 143 و 151 - 156 ، ( نقل از : عيون المعجزات ، معتزلى ،\r\n","page_name":" 141 ","page_number":141},
  {"content":"\r\n\r\nبدين امر راضى نمىشوند ، با اين وجود وصيت فرمود كه وى را در كنار پيغمبر خدا صلّى اللّه عليه و آله دفن نمايند . باشد كه مسألهء امامت و اهل بيت عليهم السّلام پويايى خود را در جامعه حفظ كند . همين مسأله موجب گرديد تا دور قبر پيامبر صلّى اللّه عليه و آله ديوارى كشيدند . « 1 »\r\nاين وصيّت امام تنها براى اظهار همين ارتباط حضرت با پيامبر بود ، ارتباطى كه امويان و دار و دستهء آنان مىكوشيدند آن را از بين ببرند . از سوى ديگر ، امام مىخواست با اين وصيت تأكيد نمايد كه اينان كسانى هستند مظلوم و ستم‌ديده كه عده‌اى ظالم حقوقشان را غصب كرده و ميراثشان را به تاراج برده‌اند ، همان‌طور كه پدرش فرمود :\r\n« أرى تراثى نهبا ؛ « 2 »\r\n\r\n\r\n","description":"","footnote":"\r\nكافى ، علل الشرائع ، امالى مفيد ، الخرائج و الجرائح و ديگران ) ؛ فتوح ابن اعثم ، ج 4 ، ص 207 و 208 ؛ مناقب ابن شهر آشوب ، ج 4 ، ص 44 ؛ امالى طوسى ، ج 1 ، ص 161 ؛ علل الشرائع ، ج 1 ، ص 225 ؛ الخرائج و الجرائح ، ص 223 ؛ تذكرة الخواص ، ص 213 ؛ مقاتل الطالبيين ، ص 74 و 75 ؛ اخبار الطوال ، ص 221 ؛ شرح نهج البلاغه ، ج 16 ، ص 14 و 15 و 50 - 51 ؛ تاريخ يعقوبى ، ج 2 ، ص 225 ؛ ابن حمّاد ، الفتن ، ص 40 ؛ تهذيب تاريخ ، ج 4 ، ص 229 و 230 ؛ الجوهرة فى نسب الامام على و آله ، ص 32 ؛ وفاء الوفاء ، ج 2 ، ص 48 ؛ آل ياسين ، صلح الحسن ، ص 32 ؛ مجمع الزوائد ، ج 9 ، ص 187 ؛ مقتل خوارزمى ، ج 1 ، ص 139 ؛ كشف الغمهء اربلى ، ج 2 ، ص 211 و 212 ؛ ارشاد مفيد ، ص 212 و 213 ؛ ح حلم اهل البيت الامام الحسن بن على ، ص 252 ؛ ذخائر العقبى ، ص 142 ؛ اثبات الوصيه ، ص 160 ؛ الاستيعاب در پاورقى الاصابه ، ج 1 ، ص 377 ؛ انصاب الاشراف ، ج 3 ، ص 61 - 65 ، ( نقل از : تاريخ ابن عساكر ، ج 12 ، ص 63 و نيز ج 4 ، ص 99 ) ؛ و از اثبات الهداة ، ج 5 ، ص 170 ؛ از اصول كافى ، ج 1 ، ص 304 و از الخرائج و از نظم درر السمطين ، ص 203 ؛ الغدير ، ج 11 ، ص 14 ؛ انساب الاشراف ، ج 3 ، ص 61 .\r\n( 1 ) . وفاء الوفاء ، ج 2 ، ص 548 ، نقل از : كازرونى ، شارح المصابيح . وى مىگويد : اين مطلب را از گروهى از دانشمندان سؤال كرده و عده‌اى اين پاسخ را به او داده‌اند .\r\n( 2 ) . نهج البلاغه ، خطبهء شقشقيه .\r\n","page_name":" 142 ","page_number":142},
  {"content":"\r\n\r\nميراث خود را تاراج رفته مىبينم . »\r\nامام مىخواست كينه و كراهت درونى حكام اموى و دار و دستهء آنان از اهل بيت نبوّت عليهم السّلام را كه خدا و رسولش بارها و بارها نه تنها به محبت آنان ، بلكه به مودّتشان نيز امر كرده بود ، « 1 » براى مردم روشن كند .\r\n\r\nاز منبر پدرم فرود آى !\r\nدر اين باب ، امام حسن عليه السّلام موضع بسيار مهم ديگرى نيز دارد . اين موضع‌گيرى در قبال ابو بكر است . بدين صورت كه روزى امام خود را به مسجد رسول خدا رساند و ابو بكر را كه در جايگاه پيغمبر خدا نشسته بود و خطبه مىخواند ، مخاطب ساخت و فرمود : « انزل عن منبر ابى ؛ از منبر پدرم فرود آى . »\r\nابو بكر در پاسخ گفت : راست گفتى ، به خدا سوگند ! كه اين منبر پدر توست ، نه منبر پدر من . پس امير المؤمنين عليه السّلام كسى نزد ابو بكر فرستاد و گفت : او كودك خردسالى است و ما به وى فرمان نداديم . ابو بكر گفت : ما نيز تو را متهم نمىكنيم . « 2 » بايد در اين فرمايش امير المؤمنين كه « ما او را فرمان نداديم » دقت كرد . اين مطلب نمىرساند كه حضرت مىخواست امام حسن عليه السّلام را تكذيب كند\r\n\r\n\r\n","description":"","footnote":"\r\n( 1 ) . ر . ك : دراسات و بحوث فى التاريخ و الاسلام ، ج 2 ، بحث : الحب فى التشريع الاسلامى ؛ و تاريخ بغداد ، ج 1 ، ص 141 و تاريخ الخلفاء ، ص 143 .\r\n( 2 ) . ر . ك : تاريخ الخلفاء ، ص 80 ، نقل از : ابو نعيم و ديگران ؛ انساب الاشراف ، ج 3 ، ص 26 و 27 ؛ الصواعق المحرقه ، ص 175 ، نقل از : دارقطنى ؛ مناقب ابن شهر آشوب ، ج 4 ، ص 40 ، نقل از :\r\nفضائل سمعانى ، ابو السعادات و تاريخ خطيب ؛ سيرهء ائمهء اثنى عشر ، ج 1 ، ص 529 ؛ اسعاف الراغبين ، در پاورقى نور الابصار ، ص 123 ، نقل از : دارقطنى ؛ شرح نهج البلاغه ، ج 6 ، ص 42 و 43 ؛ مقتل خوارزمى ، ج 1 ، ص 93 ؛ ينابيع الموده ، ص 306 ؛ حياة الصحابة ، ج 2 ، ص 394 ، نقل از : كنز العمال و ابو سعد و ابو نعيم و جابرى ؛ الغدير ، ج 7 ، ص 126 ، نقل از : سيوطى ، رياض النضره ، ج 1 ، ص 139 ، كنز العمال ، ج 3 ، ص 132 ؛ حياة الحسن عليه السّلام ، ج 1 ، ص 84 .\r\n","page_name":" 143 ","page_number":143},
  {"content":"\r\n\r\nو يا اين كه موضع او را محكوم نمايد .\r\nامير المؤمنين راست مىفرمايد ؛ چه امام حسن عليه السّلام كسى نبود كه نياز به فرمان گرفتن از كسى داشته باشد . به فضل الهى و با احساس قوى و فكر ثاقب خويش متوجه نقشهء دشمنان شده بود و از طرفى از نزديك با حوادث آشنايى داشت و بلكه در عمق آن مىزيست ؛ از اين‌رو طبيعى است كه بداند مسئول است كه اين توطئه را نقش بر آب كند و حقوق اهل بيت عليهم السّلام را در وجدان و شعور امت زنده نگه دارد ، و از طرفى نيز بر وصى پيامبر لازم بود كه مواظب باشد تا تشنجات و مسائل حادّى پيش نيايد كه به مصلحت اهل بيت و اسلام نباشد .\r\n\r\nموضع امام حسين عليه السّلام\r\nجاى هيچ‌گونه شگفتى نيست اگر مىبينيم كه سيد الشهدا ، حسين بن على عليهما السّلام نيز موضعى كاملا مشابه موضع برادرش ، منتها در قبال خليفهء دوم ، عمر بن خطاب ، اتخاذ مىكند . عمر او را گرفت و با خود به خانه برد و تلاش كرد تا از حضرت اقرار بگيرد كه آيا پدرش به او دستور داده يا خودش چنين تصميمى گرفته است . حضرت به عمر جواب منفى داد و به او فهماند كه خود اقدام به اتخاذ چنين موضعى كرده است . بعضى از روايات مىگويد كه عمر در همان‌جا اين سؤال را از امام پرسيد و امام جواب منفى داد . آن‌گاه گفت : به خدا سوگند ! كه منبر پدر توست و آيا ما نعمتى غير از بركت وجود شما داريم ؟ حتى موى سرمان نيز به بركت شما مىرويد . « 1 »\r\n\r\n\r\n","description":"","footnote":"\r\n( 1 ) . ر . ك : مقتل خوارزمى ، ج 1 ، ص 145 ؛ الاصابه ، ج 1 ، ص 333 ؛ امالى طوسى ، ج 2 ، ص 313 و 314 ؛ اسعاف الراغبين ، در پاورقى نور الابصار ، ص 123 ؛ حياة الصحابة ، ج 2 ، ص 495 از كنز العمال ، ج 7 ، ص 105 از ابن كثير و ابن عساكر و ابن سعد و ابن راهويه و خطيب ؛ الصواعق المحرقه ، ص 175 ، نقل از : ابن سعد و ديگران ؛ احتجاج طبرسى ، ج 2 ، ص 13 ؛ مناقب ابن شهر آشوب ، ج 4 ،\r\n","page_name":" 144 ","page_number":144},
  {"content":"\r\n\r\nابو بكر مصلحت نديد كه امير المؤمنين را در مورد موضع امام حسن متهم كند ، اما عمر اكنون كه خود را در حكمرانى قوى و نيرومند احساس مىكند و اكنون كه اين موضع در زمينهء سياسى به نفع كسانى غير از اهل بيت عليهم السّلام تثبيت شده ، تلاش دارد تا منبع و سرچشمهء اين مخالفت‌ها را شناسايى كند و قبل از اين كه فرصت از دست برود و مادامىكه به نظر خودش قدرت انجام چنين عملى را دارد ، آن را نابود كند . اين موضع‌گيرىهاى حسنين عليهما السّلام مبارزه طلبى عميقى براى سلطهء حاكم به شمار مىرفت ، آن هم در دقيق‌ترين و خطيرترين مسأله‌اى كه حكومت سعى داشت امور مربوط به آن را به نفع خويش تثبيت كند ؛ يعنى مسألهء امامت ، و از طرفى متوجه شد كه تا حدّ زيادى در اهداف خويش موفق بوده است . حال كه اين موضع‌گيرىهاى حسنين به وقوع مىپيوندند ، تمامى معادلات خدشه‌ناپذير خود را بر هم زده مىبيند .\r\nحسنين عليهما السّلام دو شاخه از نهال امامت و درخت رسالت بودند كه به خوبى شرايط حاكم بر جامعهء خود را درك و به طور صحيح و دقيقى آن را ارزيابى مىكردند و بر اين اساس به عنوان يك وظيفهء شرعى و يك مسئوليت الهى موضع‌گيرى مىكردند ، اما تكليف شرعى و موضع پدرشان اگر چه در ظاهر امر با موضع اين دو تفاوت داشت ، بدون شك - همان‌طور كه بدان اشاره كرديم - در\r\n\r\n\r\n","description":"","footnote":"\r\nص 40 ؛ تاريخ بغداد ، ج 1 ، ص 141 ؛ كشف الغمهء اربلى ، ج 2 ، ص 42 ؛ حياة الحسن ، ج 1 ، ص 84 ؛ الامام الحسين ، از علايلى ، ص 305 ، نقل از : الاصابه ؛ ينابيع الموده ، ص 168 ؛ تذكرة الخواص ، 235 ؛ سيرهء ائمه اثنى عشر ، ج 2 ، ص 15 ؛ كفاية الطالب ، ص 224 ، نقل از : مسند احمد و ابن سعد ؛ تهذيب تاريخ ابن عساكر ، ج 4 ، ص 324 ؛ تهذيب التهذيب ، ج 2 ، ص 346 ( وى آن را صحيح دانسته است ) ؛ فضائل الخمسه ، ج 3 ، ص 369 ؛ انساب الاشراف ( پاورقى ) ، ج 3 ، ص 27 ، نقل از : تاريخ ابن عساكر ، ج 13 ، ص 15 يا 110 با اسناد متعددى ؛ ترجمهء امام حسين از تاريخ ابن عساكر ، ص 141 و 142 و در پاورقى از ابن سعد ، ج 8 و از كنز العمال ، ج 7 ، ص 105 ، نقل از : ابن راهويه و ديگران ؛ الغدير ، ص 7 ، ص 126 ، نقل از ابن عساكر .\r\n","page_name":" 145 ","page_number":145},
  {"content":"\r\n\r\nخدمت همين اهداف بود و در همين راستا گام برمىداشت .\r\n\r\nحسنين و اذان بلال\r\nشايد راه دورى نرفته باشيم ، اگر بگوييم كه داستان اذان بلال هم - چنان كه در ذيل مىآيد - در خدمت همين اهداف قرار داشت و در مسيرى حركت مىكرد كه مواضع آن دو در قبال ابو بكر و عمر در آن سير مىكرد .\r\nخلاصهء داستان بدين قرار است : پس از رحلت پيامبر اكرم صلّى اللّه عليه و آله بلال ديگر در مدينه نماند و در شام به سر مىبرد . به خاطر خوابى كه ديده بود ، روزى براى زيارت قبر رسول اكرم صلّى اللّه عليه و آله به مدينه آمد . در حالى كه بر سر قبر پيامبر مناجات مىكرد ، حسنين به منظور زيارت قبر جد و مادرشان متوجه قبر رسول اكرم شدند . چون بلال آن دو را ديد ، غم و اندوه او تجديد شد . فورا به سوى آن دو شتافت و آنان را در بغل گرفت و به سينه چسبانيد و گفت : « كأنّى بكما رسول اللّه ؛ گويا با ديدن شما ، رسول خدا صلّى اللّه عليه و آله را مىبينم . »\r\nبه او گفتند :\r\n« اذا رأيناك ذكرنا صوتك و أنت تؤذن لرسول اللّه و نشتهى أن نسمعه الآن بعد غيابك الطويل ؛\r\nچون تو را ديديم به ياد صدايت افتاديم كه براى رسول خدا اذان مىگفتى .\r\nميل داريم كه صدايت را پس از مدت مديدى كه آن را نشنيده‌ايم بشنويم . »\r\nبلافاصله بلال بر بام مسجد رفت و شروع به گريستن كرد . صدايش از مسجد به سوى خانه‌هاى مدينه روانه شد : « الله اكبر » ، « لا إله الّا اللّه » ، « محمّد رسول اللّه » ؛ عواطف و احساسات مردم تحريك شد و صداى گريه و شيون شهر مدينه را فرا گرفت .\r\nذهبى در كتاب خود ، سير اعلام النبلاء ، مىگويد : چون بلال گفت : « اشهد انّ\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمحمّدا رسول الله » ، زنان از خانه‌هاى خود بيرون ريختند و مردم گمان كردند كه رسول خدا از قبر بيرون آمده است . ديده نشده كه مردان و زنان مدينه به حدّى كه آن روز گريه كردند ، گريه كرده باشند . « 1 »\r\nاين غير از اذانى است كه بلال به درخواست فاطمهء زهرا عليها السّلام گفت ، زيرا همانطور كه روايت فوق به صراحت بيان مىكند ، اذان بلال در پاسخ به دعوت حسنين عليهما السّلام بعد از وفات حضرت زهرا عليها السّلام بود . « 2 »\r\n\r\nامام حسن عليه السّلام و پرسش‌هاى مرد بيابانگرد\r\nامامت بر دو ركن اصلى و اساسى استوار است : 1 . نص ؛ 2 . علم . از اين روست كه مىبينيم ائمه عليهم السّلام على الدوام مىكوشيدند تا نص بر امامت را بيان و تثبيت نمايند . ديديم كه امام حسن عليه السّلام در بسيارى از اقوال و مواضع خود به اين مسأله توجه داشت و بدان اهتمام مىورزيد . در يكى از خطبه‌هايش فرمود :\r\n« ما هستيم كه خدا اطاعت ما را واجب كرده ، و ما هستيم يكى از دو يادگار گرانبهاى رسول خدا صلّى اللّه عليه و آله ، و در اين مورد به حديث غدير و اعلميت و غيره استدلال فرمود . » « 3 »\r\nاين شيوهء عمومى ائمه عليهم السّلام و شيعيان آزادهء آنان بود . امير المؤمنين على عليه السّلام در راه كوفه و در مواضع ديگر ، مردم را بر حديث غدير به گواهى گرفت .\r\nامام حسين عليه السّلام در منى مردم را بر حديث غدير گواه گرفت ، و ديگر مواضعى\r\n\r\n\r\n","description":"","footnote":"\r\n( 1 ) . سيرهء ائمهء اثنى عشر ، ج 1 ، ص 352 و 531 ؛ ر . ك : اسد الغابه ، ج 1 ، ص 208 ؛ قاموس الرجال ، ج 2 ، ص 239 ؛ تاريخ دمشق ، ج 2 ، ص 259 و سير اعلام النبلاء ، ج 1 ، ص 358 .\r\n( 2 ) . ر . ك : قاموس الرجال ، ج 2 ، ص 239 و 240 .\r\n( 3 ) . ر . ك : الغدير ، ج 1 ، ص 198 ، نقل از : ابن عقده ؛ مروج الذهب ، ج 2 ، ص 431 و 432 ؛ مناقب ابن شهر آشوب ، ج 4 ، ص 11 و 12 ؛ ينابيع الموده ، ص 482 .\r\n","page_name":" 147 ","page_number":147},
  {"content":"\r\n\r\nكه فعلا مجال تتبع آن نيست . « 1 »\r\nدر مورد ركن دوم امامت ، يعنى علم نيز وضع به همين منوال است . ائمه عليهم السّلام همواره بر اين مطلب تأكيد داشتند كه تنها اينان وارثان علم رسول خدايند و جفر و جامعه و غير ذلك پيش آنهاست . « 2 »\r\nاز طرفى امير المؤمنين على عليه السّلام را ديديم كه سعى داشت از همان اوان كودكى امام حسن عليه السّلام ، صفت علم امامت را در او اثبات كند ، تا آگاهىاش از علومى كه ديگران به ذره‌اى از آن نرسيده‌اند ، دليلى بر امامت و رهبرى حضرت باشد .\r\nملاحظه مىشود كه امير المؤمنين اهتمام مىورزيد تا علم امام را براى كسانى كه خلافت را به دست گرفته‌اند و صاحبان اصلى آن را از حق خدادادى آنان محروم كرده و به كنارى زده‌اند اظهار كند ، و در نتيجه به آنان و امت مسلمان بفهماند كه اينان شايستگى چيزى را كه در دست گرفته‌اند ندارند ، چه رسد به اين كه كوچكترين حقى در آن داشته باشند .\r\nدر اين بارهء ، آن حضرت اسلوبى در پيش گرفت كه موجب گرديد مردم آن را براى يكديگر نقل كنند و در مجالس خود از آن به عنوان يكى از نوادر نام ببرند . چرا كه پاسخ كودكى كه هنوز به سن ده سالگى نرسيده به پرسش‌هاى مشكل و غامض ، چيزى است كه موجب دهشت و شگفتى مردم شده ، توجه آنان\r\n\r\n\r\n","description":"","footnote":"\r\n( 1 ) . ر . ك : الغدير . ج 1 ؛ دلائل الصدق ، ج 3 و منابع ديگر .\r\n( 2 ) . ر . ك : مكاتيب الرسول ، ج 1 ، ص 59 - 89 . در اين كتاب ، پيرامون كتاب‌هاى « جفر » و « جامعه » و غيره و استشهادات ائمه عليهم السّلام به آن‌ها ، به طور مفصّل بحث شده است . جالب اينجاست كه بنى عباس تلاش مىكردند كه بگويند : صحيفهء دولت نزد آنان است ، لكن اين صحيفه به محمد بن حنفيه و سپس به على عليه السّلام مىرسد . ما به اين مطلب در كتاب زندگانى سياسى امام رضا عليه السّلام اشاره كرديم . امويان هم تلاش كردند تا چنين ادعايى داشته باشند . ر . ك : المحاضرات ، ج 2 ، ص 343 .\r\n","page_name":" 148 ","page_number":148},
  {"content":"\r\n\r\nرا به خود جلب مىكند .\r\nقاضى نعمان در كتاب شرح الاخبار به سند خود از عبادة بن صامت و جماعتى از ديگران نقل مىكند كه مرد بيابانگردى نزد ابو بكر آمده و گفت :\r\nمن در حال احرام چند تخم شترمرغ را پخته و خورده‌ام ؛ اكنون بگو تكليف من چيست و چه چيزى بر من واجب است ؟\r\nابو بكر كه نتوانست پاسخ او را بدهد گفت :\r\nقضاوت در اين مسأله بر من مشكل است ، و او را به سوى عمر راهنمايى كرد . عمر نيز او را به عبد الرحمن معرفى كرد و او نيز در پاسخ مرد عرب درماند ، و چون همگى درمانده شدند ، آن مرد را به امير المؤمنين راهنمايى كردند و چون به نزد امير المؤمنين آمد ، حضرت به حسنين اشاره كرده فرمود :\r\n« سل أى الغلامين شئت ؛ از اين دو پسر ، از هر كدام خواستى سؤال كن ! »\r\nحسن فرمود :\r\n« يا اعرابى ! أ لك إبل ؟ ؛ اى اعرابى ! آيا شتر دارى ؟ !\r\nگفت : آرى .\r\nفرمود :\r\nفاعمد الى عدد ما أكلت من البيض نوقا ، فاضربهنّ بالفحول ، فما فصل منها فأهده الى بيت اللّه العتيق الذي حججت اليه ؛\r\nبه عدد تخم‌هايى كه خورده‌اى ، شترهاى ماده را با شترهاى نر وادار به جفت‌گيرى كن و هر بچه شترى كه متولد شد به خانهء خدا كه در آن حج به جاى آوردى هديه كن ! »\r\nامير المؤمنين عليه السّلام فرمود :\r\n« انّ من النوق السلوب و منها ما يزلق ؛\r\n[ پسر جان ! 
  ] شتران گاهى بچه مىاندازند و گاهى هم بچه مرده به دنيا مىآورند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nحسن عليه السّلام فرمود :\r\n« ان يكن من النوق السلوب و ما يزلق ، فان من البيض ما يمرق ؛\r\n[ پدر جان ! 
  ] اگر شتران گاهى بچه مىاندازند و يا بچهء مرده به دنيا مىآورند ، تخم نيز گاهى فاسد و بىخاصيت مىشود . »\r\nدر اين وقت ، حاضران صدايى شنيدند كه مىگفت :\r\n« ايّها النّاس انّ الّذى فهّم هذا الغلام هو الذي فهّمه سليمان بن داود ؛\r\nاى مردم ! كسى كه به اين پسرك فهمانيد ، همان كسى بود كه به [ حضرت 
  ] سليمان فهمانيد . « 1 »\r\nدر اينجا داستان ديگرى نيز هست و آن داستان كسى است كه چون ديد فرد بىگناهى كشته مىشود ، اقرار كرد كه قاتل واقعى من هستم . امير المؤمنين حكم كرد كه قصاص از اين مرد برداشته شود ، زيرا اگر او انسانى را كشته ، انسان ديگرى را زنده كرده است و هركس انسانى را زنده كند ، بر او قصاص نيست .\r\nابن شهر آشوب گويد :\r\n« در كافى و تهذيب از امام باقر عليه السّلام روايت شده كه آن حضرت فرمود :\r\nامير المؤمنين عليه السّلام فتواى اين قضاوت را از فرزندش حسن جويا شد و او در پاسخ\r\n\r\n\r\n","description":"","footnote":"\r\n( 1 ) . مناقب ابن شهر آشوب ، ج 4 ، ص 10 ؛ بحار الانوار ، ج 43 ، ص 335 و 354 و 355 ، نقل از : مناقب ؛ حياة الحسن عليه السّلام ، ج 1 ، ص 86 و 87 .\r\nمنابع ذيل ، اين قضيه را نقل كرده‌اند ، بدون اين كه محول شدن سؤال به امام حسن عليه السّلام را بيان كنند :\r\nذخائر العقبى ، ص 82 ؛ احقاق الحق ، ج 8 ، ص 207 ؛ فرائد السمطين ، ج 1 ، ص 342 و 343 ؛ الغدير ، ج 6 ، ص 43 از بعضى از منابع مذكور و از كفاية الشنقيطى ، ص 57 ؛ الرياض النضره ، ج 2 ، ص 50 و 194 ؛ ابن عساكر ، ترجمهء امير المؤمنين عليه السّلام ( پاورقى ) ، ج 3 ، ص 42 و 43 ، نقل از : بعضى از منابع مذكور و از تاريخ ابن عساكر ، ترجمهء محمد بن زبير ، ج 49 ، ص 83 يا 498 .\r\n","page_name":" 150 ","page_number":150},
  {"content":"\r\n\r\nگفت : هر دو اين‌ها بايد آزاد شوند و خونبهاى مقتول از بيت المال پرداخت شود ! على عليه السّلام پرسيد : چرا ؟ امام عرض كرد : چون خداى تعالى فرموده :\r\n « مَنْ أَحْياها فَكَأَنَّما أَحْيَا النَّاسَ جَمِيعاً ؛  « 1 »\r\nهر كس انسانى را زنده كند ، گويا همهء مردم را زنده كرده است . »\r\nپرسش‌هاى ديگرى نيز هست كه امير المؤمنين عليه السّلام در مورد سداد ، شرف و مروّت و نيز ديگر صفات از فرزندش امام حسن عليه السّلام پرسيده و امام عليه السّلام به يكايك آنها پاسخ فرموده است « 2 » .\r\nمردى پرسش‌هايى دربارهء ناس ، اشباه الناس و نسناس از امام پرسيد ، كه حضرت او را به امام حسن عليه السّلام راهنمايى كرد و آن حضرت به آنها پاسخ داد . « 3 »\r\nاز ديگر سوى ، امير المؤمنين از فرزندش امام حسن عليه السّلام پرسيد :\r\n« بين ايمان و يقين چقدر فاصله است ؟ فرمود : چهار انگشت . فرمود چگونه ؟ امام حسن عليه السّلام فرمود : ايمان آن است كه با گوش خود مىشنوى . » « 4 »\r\nمردى خدمت امير المؤمنين عليه السّلام شرفياب شد و پرسش‌هايى از او كرد ؛ از جمله سؤال كرد : وقتى انسان مىخوابد ، روحش به كجا مىرود ؟ چگونه انسان چيزى را به خاطر مىآورد و چيزى را از ياد مىبرد ، و چگونه افراد به دايى يا عموى خود شباهت پيدا مىكنند ؟\r\n\r\n\r\n","description":"","footnote":"\r\n( 1 ) . مناقب ابن شهر آشوب ، ج 4 ، ص 11 ؛ مائده ( 5 ) آيهء 34 .\r\n( 2 ) . ر . ك : نور الابصار ، ص 121 ؛ تهذيب تاريخ دمشق ، ج 4 ، ص 220 و 221 ؛ حلية الاولياء ، ج 2 ، ص 36 ؛ البداية و النهايه ، ج 8 ، ص 39 ؛ حياة الحسن عليه السّلام ، ج 1 ، ص 138 - 140 ؛ كشف الغمه ، ج 2 ، ص 194 و 195 ؛ ابن صبّاغ مالكى ، الفصول المهمه ، ص 144 ؛ معانى الاخبار ، ص 243 و 245 ؛ تحف العقول ، ص 158 و 159 ، نقل از : شرح نهج البلاغه ، ج 4 ، ص 250 و از بحار الانوار ، ح 17 و ديلمى ، ارشاد القلوب ، ج 1 ، ص 116 و از مطالب السئول .\r\n( 3 ) . تفسير فرات ، ص 8 ؛ بحار الانوار ، ج 7 ، ص 150 .\r\n( 4 ) . عقد الفريد ، ج 6 ، ص 268 ؛ ر . ك : بحار الانوار ، ج 43 ، ص 357 .\r\n","page_name":" 151 ","page_number":151},
  {"content":"\r\n\r\nاين مرد در نظر گرفته بود كه اگر حضرت به اين پرسش‌ها پاسخ دهد ، بدان معناست كه كسانى كه حقش را غصب كرده‌اند ، اهل ايمان نيستند و اگر از پاسخ آنها درماند ، وى و ديگران در يك سطح بوده و با هم برابرند .\r\nدر آن موقع امير المؤمنين و فرزندش امام حسن عليهما السّلام و سلمان ( ره ) در مسجد الحرام بودند . امير المؤمنين آن مرد را به امام حسن عليه السّلام هدايت كرد .\r\nامام حسن عليه السّلام طورى پاسخ داد كه آن مرد قانع شد . امير المؤمنين خبر داد كه او خضر است . « 1 »\r\nمعاويه كسى را نزد امير المؤمنين فرستاد تا از حضرت بپرسد : « فاصلهء ميان حق و باطل چه اندازه است ؟ قوس و قزح و نيز مؤنث چيست ؟ آن ده چيز كه برخى سخت‌تر از برخى ديگر است كدام است ؟ » امير المؤمنين عليه السّلام او را به امام حسن عليه السّلام راهنمايى كرد و حضرت به همهء آنها پاسخ فرمود . « 2 »\r\nپادشاه روم مسائلى را براى معاويه فرستاده و از او پاسخ خواست ، اما معاويه در پاسخ آنها درماند . مسائل را براى امام حسن عليه السّلام فرستاد تا حضرت بدان پاسخ گويد . « 3 »\r\nدر بعضى از نصوص آمده كه پيامبر اكرم صلّى اللّه عليه و آله پرسش‌هايى را به امام حسن عليه السّلام ارجاع داد تا بدانها پاسخ گويد . « 4 »\r\nروزى امير المؤمنين عليه السّلام از فرزندش حسن عليه السّلام خواست كه نامه‌اى به\r\n\r\n\r\n","description":"","footnote":"\r\n( 1 ) . اثبات الوصيه ، ص 157 و 158 ؛ احمدى از بحار الانوار ، ج 14 ، ص 396 ؛ احتجاج طبرسى به طور مرسل و نيز از المحاسن و على بن ابراهيم .\r\n( 2 ) . بحار الانوار ، ج 43 ، ص 335 ؛ عيون اخبار الرضا عليه السّلام ، ج 1 ، ص 66 ؛ تحف العقول ، ص 160 - 162 ، نقل از : ابن ابى الحديد ، ج 10 ، ص 129 - 131 ؛ ظاهرا در بيان ارقام اشتباهى صورت گرفته است .\r\n( 3 ) . ر . ك : ربيع الابرار ، ج 1 ، ص 722 .\r\n( 4 ) . بحار الانوار ، ج 43 ، ص 335 .\r\n","page_name":" 152 ","page_number":152},
  {"content":"\r\n\r\nعبد اللّه بن جندب بنويسد ؛ حضرت نوشت :\r\n« انّ محمّدا كان امين اللّه فى أرضه ، فلما ان قبض محمّدا كنّا اهل بيته ، فنحن امناء اللّه فى أرضه عندنا علم البلايا و المنايا و انساب العرب و مولد الاسلام و انا لنعرف الرجل اذا رأيناه بحقيقة الايمان و بحقيقة النّفاق ؛\r\nمحمد ، امين خدا بر روى زمين بود ، و چون قبض روح شد ، ما كه اهل بيت او هستيم ، امناى الهى بر روى زمين مىباشيم . علم منايا و بلايا ، انساب عرب و ظهور اسلام نزد ماست ، و چون كسى را ببينيم ، به حقيقت ايمان يا نفاق او پىمىبريم . »\r\nپس به ذكر فضائل اهل بيت عليهم السّلام پرداخت و فرمود :\r\n« و نحن افراط الانبياء و نحن ابناء الاوصياء ( و نحن خلفاء الارض ) ؛ « 1 »\r\nو ما هستيم سلالهء انبيا و ابناى اوصيا ( و ماييم خلفاى زمين ) .\r\nسپس به ذكر منزلت اهل بيت و لزوم ولايت امير المؤمنين پرداخت اين نامه ، نامهء بسيار مهمى است ؛ بد نيست به آن مراجعه نماييد . « 2 »\r\nابن عباس نقل مىكند كه گاو ماده‌اى از كنار حسن بن على عليهما السّلام گذشت .\r\nحسن فرمود :\r\n« هذه حبلى بعجلة انثى ، لها غرّة فى جبهتها و رأس ذنبها أبيض ؛\r\nاين گاو ، گوسالهء ماده‌اى در شكم دارد ، پيشانى سفيد است و سر دمش نيز سفيد است . »\r\nبه همراه قصاب به راه افتاديم ، تا گاو را كشت . گوساله را به همان ترتيب يافتيم كه حسن عليه السّلام توصيف كرده بود . به او عرضه داشتيم : مگر خدا نمىفرمايد :\r\n\r\n\r\n","description":"","footnote":"\r\n( 1 ) . نسخه بدل .\r\n( 2 ) . احمدى از بحار الانوار ، ج 7 ، ص 96 - 99 ، نقل از : فرات و كنز الفوائد ؛ معادن الحكمه ، ج 2 ، ص 173 ، ( نقل از : كافى و بصائر الدرجات ) .\r\n","page_name":" 153 ","page_number":153},
  {"content":"\r\n\r\n « وَ يَعْلَمُ ما فِي الْأَرْحامِ »  ، پس چگونه آن را دانستى ؟ فرمود :\r\n« انا نعلم المخزون المكتوم الذي لم يطّلع عليه ملك مقرب و لا نبى مرسل ، غير محمّد و ذريّته ؛ « 1 »\r\nما مخزون مكتوم را كه نه ملك مقرب از آن مطلع است و نه پيامبر مرسل ، جز محمّد و ذريهء پاكيزه‌اش ، مىدانيم . »\r\nتفصيل اين مطلب و ساير پرسش‌ها ، در منابع مذكور در پاورقى موجود است ، بدان جا رجوع كنيد . از جمله آنچه كه حضرت دربارهء نوشته‌هاى روى بال ملخ بيان كرده و ابن عباس آن را از علم مىداند ، در آنجا آمده است « 2 » .\r\n\r\nسهم‌بندى بيت المال\r\nعمر در سهم‌بندى بيت المال سياست خاصى را دنبال كرد كه در ميان تودهء مردم و جامعهء اسلامى پيامدهاى بدى به دنبال داشت و آثار سوئى از خود به جاى گذاشت ، سياستى مبتنى بر تعصّبات جاهلى كه امتيازات مادى و نژادى « 3 » كاملا در آن مشهود بود ، در حالى كه اسلام و پيامبر اكرم صلّى اللّه عليه و آله سعى زيادى در نابودى و ريشه‌كن كردن آن امتيازات داشتند . اهل بيت عليهم السّلام و در رأس آنها امير المؤمنين عليه السّلام به شدّت اين سياست عمر را محكوم مىكردند . به همين خاطر ، قريش كينهء\r\n\r\n\r\n","description":"","footnote":"\r\n( 1 ) . بحار الانوار ، ج 43 ، ص 328 و 337 .\r\n( 2 ) . همان ، ج 48 ، ص 337 ؛ الخرائج و الجرائح ، ص 221 .\r\nرواياتى وجود دارد كه بر اين موضوع دلالت مىكند ؛ به طور مثال ، ر . ك : بحار الانوار ، ج 44 ، ص 100 و 101 ، نقل از : احتجاج طبرسى از سليم بن قيس .\r\n( 3 ) . در مورد سياست عمر در بذل و بخشش ، به منابعى كه در مورد تبعيض نژادى گذشت رجوع كنيد ، و نيز ر . ك : تاريخ يعقوبى ، ج 2 ، ص 153 و 154 ؛ تهذيب تاريخ ، ج 4 ، ص 321 ؛ سيرهء ائمهء اثنى عشر ، ج 1 ، ص 533 ؛ عبد اللّه علايلى ، الامام الحسين عليه السّلام ، ص 309 ؛ شرح نهج البلاغه ، ج 8 ، ص 111 ؛ فتوح البلدان ، ص 548 - 566 و منابع ديگر .\r\n","page_name":" 154 ","page_number":154},
  {"content":"\r\n\r\nحضرت را به دل گرفتند و براى جنگ با او لشكرها بسيج كردند و شمشيرها كشيدند . چه حضرت آنان را از امتيازاتى كه عمر به آنها بخشيده بود و مهم‌ترين آن‌ها امتياز سهميه‌بندى بيت المال بود ، محروم ساخت . « 1 »\r\nاين سياست غلط در جهتى سير كرد و چيزى را پايه‌گذارى نمود كه خلفا و دار و دستهء آنها فكرش را نكرده بودند و اصولا مايل نبودند چنين مسأله‌اى پيش آيد ، و اگر هم متوجّه آن بودند ، ديگر راه فرارى از آن نداشتند . اين مسأله يك امر واقعى بود كه مىبايست آن را محافظت كرد و به نحوى به آن توجه نمود ، يعنى اعتراف ضمنى و بلكه صريحى از جانب هيأت حاكمه و در رأس آنها عمر بن خطاب ، شخصيت قدرتمند و با نفوذ عرب ، به فضائل حسنين عليهما السّلام زيرا عمر آن دو را به رزمندگان بدر ملحق كرد تا مردم را به مقام ممتازى كه داشتند و كسى نمىتوانست آن را ناديده بگيرد ، يا خود را در مورد آن به نادانى بزند ، آگاه نمايد .\r\nروزى عمر مالى را تقسيم كرد و به اين دو ، بيست هزار درهم بخشيد و به پسرش عبد اللّه هزار درهم . پسرش او را ملامت كرد و گفت : تو هجرت و سابقهء مرا در اسلام مىدانى و با اين حال بين من و اين دو كودك فرق مىگذارى و آنان را بر من مقدم مىدارى . ( معلوم مىشود اين مسأله در اوايل خلافت عمر اتفاق افتاده است ) . عمر گفت : « واى بر تو ! جدّى مثل جدّ آن دو برايم بياور تا به تو هم به اندازهء آنان بدهم . » « 2 »\r\n\r\n\r\n","description":"","footnote":"\r\n( 1 ) . به منابعى رجوع كنيد كه در مورد تبعيض نژادى بيان شد .\r\n( 2 ) . الامام الحسين عليه السّلام ( پاورقى ) ، ص 309 ، ( نقل از : تذكرة الخواص ) . علامهء احمدى معتقد است كه اين تعليل عمر در مورد عملش ، ممكن است اشاره به اين باشد كه كارى كه كرده ، به خاطر انتساب آن دو به رسول خدا صلّى اللّه عليه و آله بوده ، نه به خاطر صفات و خصوصياتى كه خود دارند . شايد او مىخواست انظار عمومى را از آن منحرف كند . به نظر ما اگر چه ممكن است منظور عمر اين باشد ، ولى با اين وجود نمىتوانست آن دو بزرگوار را ناديده بگيرد .\r\n","page_name":" 155 ","page_number":155},
  {"content":"\r\n\r\n\r\nامام حسن عليه السّلام در شورا\r\nآن‌گاه كه عمر بن خطاب مورد ضرب ابو لؤلؤ قرار گرفت ، شورايى براى تعيين خليفهء پس از خويش تعيين كرد به نحوى كه در تاريخ معروف است . سپس به اعضاى شورا گفت :\r\n« بعضى از شيوخ انصار را در شورا داخل كنيد ، اما كسى از آنان در خلافت سهيم نيست و حسن بن على و عبد اللّه بن عباس هم به خاطر خويشاوندى با پيامبر در شورا حاضر شوند ، باشد كه از وجود آن دو در شورا بركتى نصيب شما گردد ، اما در خلافت با شما شركت ندارند . فرزندم عبد اللّه نيز به عنوان مشاور در شورا حضور مىيابد ، اما سهمى در خلافت ندارد . »\r\nسپس اينان در شورا حضور يافتند . « 1 »\r\nبه نظر مىرسد پس از وفات رسول اكرم صلّى اللّه عليه و آله يعنى بعد از بيعت رضوان و بعد از قضيهء فدك كه حضرت زهرا ، حسنين عليهما السّلام را به گواهى گرفت - به نحوى كه گذشت - اين اولين بارى بود كه امام حسن عليه السّلام به طور رسمى در يك مسألهء سياسى - كه از نظر ديگران رسميت داشت - شركت مىكرد .\r\nملاحظه مىشود كه عمر تنها به ذكر امام حسن عليه السّلام بسنده كرد ، ولى نامى از امام حسين عليه السّلام به ميان نياورد . شايد مسأله‌اى كه بين آن دو به وقوع پيوست و امام حسين عليه السّلام فرمود : از منبر پدرم فرود آى ، هنوز از ياد خليفهء دوم نرفته و هنوز كينهء او را به دل داشت و همين موجب گرديد كه حسين عليه السّلام را در شورا شركت ندهد .\r\nعبد اللّه بن عباس را كه مورد احترام و اهتمامش بود ، نام برد ، شايد براى تلافى و جبران موضعى كه پدرش عباس در قبال آنان اتخاذ كرده بود . چه اگر\r\n\r\n\r\n","description":"","footnote":"\r\n( 1 ) . الامامة و السياسة ، ج 1 ، ص 24 و 25 .\r\n","page_name":" 156 ","page_number":156},
  {"content":"\r\n\r\nنگوييم عباس در بسيارى از اوقات از شدت بحران بين على عليه السّلام و آنان مىكاست - چنان كه در بيعت با ابو بكر و مسألهء ازدواج عمر با ام كلثوم ، دختر امير المؤمنين عليه السّلام پيش آمد - لا اقل بايد گفت كه وى هرگز متعرّض سلطنت و حكومت آنان نشد ، و از همه بالاتر اين كه عباس در قتل سران قريش در جنگ بدر شركت نداشت ؛ از اين‌رو مىبايست خدمات عباس را طورى جبران كرد ، و براى همين بود كه فرزندش را به عنوان ناظر در شوراى تعيين خليفه شركت داد .\r\nاز سوى ديگر ، عمر مىخواست كسانى را به عنوان همتاى امام حسن عليه السّلام مطرح كند و با شركت دادن ابن عباس و پسر خود در شورا مىخواست بگويد :\r\nدرست است كه حسن عليه السّلام امتيازات خاصى دارد ، اما ديگران هم تمامى امتيازات را از دست نداده‌اند و مانند وى از آن بهره‌اى دارند .\r\nاز طرفى مىبينيم كه عمر در اين مسأله نقش مهمى به پسرش عبد اللّه واگذار كرد . عبد اللّه پدرش را اسوه و الگويى مىدانست كه بايد از او فرمان برد و او امرش را اطاعت كرد و در برابر نظرها و خواسته‌هاى او تسليم بود و از آن تعدى نكرد .\r\nطبعا عمر مىدانست كه شخصيت و شكوه وى تا چه اندازه در فرزندش تأثير داشته و كاملا اطمينان داشت كه وى خواهد كوشيد مأموريت محوله را كاملا اجرا كند . با اين وجود مىبايست كارى كرد كه جلو بسيارى از پرسش‌هاى مردم در اين باره گرفته شود و ديگر كسى نپرسد كه چرا عمر فرزندش را در شورا شركت داد و او را ناظر بر كار اعضاى آن و بلكه مشاور قرار داد .\r\nهدف عمر از شركت دادن امام حسن عليه السّلام و ابن عباس در شورا - به نحوى كه آرزو مىكرد از حضور آنان در شورا بركتى نصيب اعضا شود - اين بود كه خود را در طرح اين نقشه ، يك فرد با ورع و تقوا جلوه دهد ، و از طرفى بسيارى از\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاتهامات و شك و ترديدهاى افراد شكاك را از خود دور ساخته و يا حد اقل از شدت آنها بكاهد .\r\nاين بود چيزى كه مىتوانستيم در اين فرصت كوتاه از حادثهء فوق ، به طور اختصار براى شما بيان كنيم .\r\nموضع امير المؤمنين عليه السّلام در شورا و سوگندهاى حضرت به مواضع و فضائل خود و اقوال پيامبر درباره‌اش ، هرگونه دورانديشى عمر را باطل كرد و موجب تثبيت همان شك و ترديدهايى گرديد كه عمر از آن بيم داشت ، و حتى آن را شعله‌ور گردانيد .\r\nچرا امام حسن عليه السّلام حضور در شورا را پذيرفت ؟ بايد متذكر شد كه اين نيز درست مانند حضور على عليه السّلام در اين شورا بود . چه امير المؤمنين عليه السّلام در شورا شركت كرد تا علامت سؤال بزرگى در مقابل نظر عمر قرار دهد كه گفته بود :\r\nنبوت و امامت ابدا در يك خاندان جمع نمىشود ؛ يعنى حضرت مىخواست بفهماند كه اگر امامت و نبوت قابل جمع در يك خانواده نيست ، پس چرا خود وى على عليه السّلام را كانديد خلافت كرده است ؟ ! از طرف ديگر ، امام عليه السّلام قصد داشت كه نگذارد مسألهء امامت به فراموشى سپرده شود ؛ از اين رو لازم دانست با شركت خود در شوراى كذايى ، اين مسأله را در وجدان و شعور امت اسلامى زنده نگه دارد .\r\nحضور امام حسن عليه السّلام نيز در اين شورا ، بدين معنا بود كه از عمر اعتراف بگيرد كه وى از كسانى است كه حق دارد در امور سياسى و حتى بزرگ‌ترين و خطرناك‌ترين مسأله‌اى كه امت پيش روى دارد ، مشاركت داشته باشد ، و همين كه مردم نظاره‌گر شركت حضرت در اين شورا باشند ، به حضرت امكان خواهد داد كه در آينده در قضاياى سرنوشت‌ساز ، نظر خويش را اعلام كند ، هر چند از وى پذيرفته نشود . از سوى ديگر مىخواست به مردم نشان دهد كه مىتوان گفت :\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n« نه » و ميل داشت طواغيت اين كلمه را با گوش خود بشنوند و تنها به اين دليل كه يك نفر هاشمى گفته ، نتوانند آن را رد كنند . چه ، حالا حضرت مىتواند بگويد كه عمر ( همان كسى كه تنها و تنها گفته‌هاى وى برايشان قابل قبول است ) شركت بنى هاشم را در قضاياى مهم و سرنوشت‌ساز سياسى و حتى در همين مسأله پذيرفته است .\r\nآرى ، همهء اين مطالب مىتواند توجيه‌گر و بلكه دليلى بر رجحان و حتى حتمى بودن مشاركت امام حسن عليه السّلام در شورا و اجابت خواستهء عمر در اين زمينه باشد .\r\nهمچنين امام حسن عليه السّلام با اين عمل خود از عمر اعتراف گرفت كه وى كسى است كه بايد مردم با نظر تقدس به وى بنگرند و در اين حد با حضرتش معامله كنند . اين چيزى جز نتيجهء اقوال و مواضع رسول اكرم صلّى اللّه عليه و آله در قبال حسنين عليهما السّلام نمىباشد ، كه عمر و ديگر صحابه از حضرت ديده و شنيده بودند .\r\nبنابراين هركس با آن دو طور ديگرى رفتار كند - هرچند از طرف عمر نصب شده و به او اطمينان داده باشد و مورد محبت و احترام او نيز باشد - متعدى و ظالم است ؛ حتى خط و رأى كسى كه بر مردم حكمرانى دارد و علاقه و ارتباط خود را با وى به رخ ديگران مىكشد ، در اين باره ، با اين نظر عمر اختلاف دارد .\r\nآرى ، همان‌طور كه ديديم امام رضا عليه السّلام فرمود :\r\n« ان الّذى دعاه للدخول فى ولاية العهد ، هو نفس الذي دعا امير المؤمنين للدخول فى الشورى « 1 » ؛\r\nآنچه مورد پذيرش ولايت‌عهدى از سوى حضرت شد ، همان چيزى است كه\r\n\r\n\r\n","description":"","footnote":"\r\n( 1 ) . مناقب ابن شهر آشوب ، ج 4 ، ص 364 ؛ معادن الحكمه ، ص 192 ؛ عيون اخبار الرضا عليه السّلام ، ج 2 ، ص 140 ؛ بحار الانوار ، ج 49 ، ص 140 و 141 ؛ الحياة الساسية للامام الرضا عليه السّلام ، ص 306 ، نقل از آنان .\r\n","page_name":" 159 ","page_number":159},
  {"content":"\r\n\r\nامير المؤمنين عليه السّلام را وادار كرد تا در شورا شركت كند . »\r\nما اين مطالب را در كتاب خود ، زندگانى سياسى امام رضا عليه السّلام توضيح داده‌ايم ، بدان جا رجوع كنيد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nفصل سوم زندگانى سياسى امام حسن عليه السّلام در عهد عثمان\r\n\r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\nامام حسن عليه السّلام در وداع با ابو ذر\r\n« يا عمّاه !\r\nلو لا انّه ينبغى للمودّع أن يسكت ، و للمشيّع أن ينصرف ، لقصر الكلام ، و ان طال الأسف و قد أتى من القوم اليك ما ترى ، فضع عنك الدنيا بتذكّر فراغها ، و شدّة ما اشتدّ منها برجاء ما بعدها ، و اصبر حتّى تلقى نبيك صلّى اللّه عليه و آله و هو عنك راض ؛ « 1 »\r\nاى عمو جان ! از آن جايى كه براى وداع‌كننده شايسته است كه سكوت كند و بدرقه‌كننده خوب است كه بازگردد سخن كوتاه خواهد بود ، اگر چه تأسف طولانى و دراز است . اين مردم با تو كردند آنچه كه خود مشاهده مىكنى ، پس دنيا را با يادآورى جدايى از آن ، از خود واگذار ، و سختى دشوارىها و ناكامىهاى آن را به اميد روزهاى پس از آن ، بر خود هموار كن ، و شكيبايى و صبر پيشه كن تا اين كه پيامبر خدا صلّى اللّه عليه و آله را در حالى ديدار كنى كه وى از تو خشنود و راضى باشد . »\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، ج 8 ، ص 253 ؛ الغدير ، ج 8 ، ص 301 ، نقل از : شرح نهج البلاغه و وافى ، ج 3 ، ص 107 و بحار الانوار ، ج 22 ، ص 412 و 436 ؛ تاريخ يعقوبى ، ج 2 ، ص 172 ؛ ر . ك :\r\nروضهء كافى ، ج 8 ، ص 207 .\r\n","page_name":" 163 ","page_number":163},
  {"content":"\r\n\r\nاين بود كلماتى كه امام حسن عليه السّلام خطاب به ابو ذر بر زبان آورد ، آن‌گاه كه با پدر و برادر و عمويش عقيل و پسر عمويش ، عبد اللّه بن جعفر ، و ابن عباس با وى توديع مىكرد . آرى ، ابو ذر همان صحابى جليل القدرى كه در راه دين و حقيقت به مبارزه و جهاد بىامان با غاصبان خلافت و حاكمان ستمگر پرداخت و در اين مسير هرگونه ظلم و شكنجه و توهين را به جان خريد و سرانجام در تبعيدگاه خود ( ربذه ) تنها و غريب به ديار معشوق شتافت .\r\nاين سخنان حضرت ، نمايانگر موضع قوى و نيرومندش در قبال دخل و تصرفات و اعمال خلاف شرع و نارواى هيأت حاكمه بود . موضعى كه مبتنى بود بر حق و حقيقت و عقيدهء استوار .\r\nامام حسن عليه السّلام با اين كلمات خود ، در تحقق اهداف عالى ابو ذر سهيم است ، چرا كه در آن اوضاع و احوال لازم بود براى بيدارى امت مسلمان از خواب غفلت و آگاهى مسلمين از وقايعى كه مىگذشت و حوادثى كه به وقوع مىپيوست ، فريادى برآورد و به آنان تفهيم نمود كه چنين نيست كه همواره بايد حاكم مؤاخذه نشود . حاكم ، بر قانون تفوّق و برترى ندارد ، بلكه بايد پشتيبان و مدافع قانون باشد و هرگاه مرتكب اعمال خلاف گرديد يا مقام و منصب را در خدمت هواهاى نفسانى و منافع خصوصى خود قرار داد ، هركس حق دارد در مقابل او موضع‌گيرى كند و از حق دفاع نمايد و از هيچ تلاش و كوششى در راه زدودن ظلم يا حيف و ميلى كه از وى سر زده دريغ نورزد .\r\nاز طرف ديگر ، از آن جايى كه شرايط و اوضاع و احوال چنان است كه به امير المؤمنين و فرزندانش حسن و حسين عليهم السّلام و پيروان مخلص آنان فرصت اتخاذ چنين موضعى را - آن طور كه ابو ذر كرد - نمىدهد ، لااقل بايد نظر خويش را كه همان نظر اسلام حقيقى است ، در مورد ابو ذر و موضع بر حق او اعلان نمايند . اين كار مىتواند به موضع ابو ذر ابعاد عظيم تبليغاتى ، فكرى و سياسى داده ، از آثارى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nكه در آينده به دنبال خواهد داشت حمايت كند . از اين‌رو على رغم ممانعت عثمان از بدرقهء ابو ذر ، امير المؤمنين عليه السّلام دست دو فرزندش حسن و حسين عليهما السّلام را گرفت و همراه برادرش عقيل و برادرزاده‌اش عبد اللّه بن جعفر و ابن عباس براى توديع وى بيرون آمد . آن‌گاه برخورد حضرت با مروان پيش آمد و منجر به ماجراى ديگرى شد كه بين آنان و خليفه به وقوع پيوست . به اين حوادث ، مورخان زيادى اشاره كرده‌اند . « 1 » امير المؤمنين عليه السّلام اقدامات ديگرى نيز انجام داد كه فعلا مجال بررسى آن نيست .\r\nاگر به دقّت در سخنان حضرت مجتبى عليه السّلام در وداع ابو ذر بنگريم ، خواهيم ديد كه حاوى موارد زير بود :\r\nتأسف عميق از رفتار هيأت حاكمه با ابو ذر ، تشويق وى به ادامهء مبارزه ، رضايت پروردگار و خشنودى رسول اكرم صلّى اللّه عليه و آله از اين عمل .\r\nاز طرفى امام عليه السّلام كوشيد تا تحمل اين ظلم عظيم و جنايت بزرگ را بر دوش ابو ذر آسان كند و بينشى به او بدهد كه از شدت سختى بكاهد و رويارويى با سختىهايى را كه از اين به بعد در انتظار اوست ، برايش قابل تحمل سازد ؛ از اين رو فرمود :\r\n« دنيا را با يادآورى جدايى آن ، از خود واگذار و سختى دشوارىها و ناكامىهاى آن را به اميد روزهاى پس از آن بر خود هموار كن ! »\r\nاين گفته‌هاى حضرت ، بيانگر راز حقيقى ( بينش توحيدى نسبت به دنيا و آخرت ) است كه مىتواند شخصيت فرد مسلمان را از هر سلاح و قدرتى كه در دست طغيانگران و اشرار است ، قوىتر و مستحكم‌تر نمايد ، و از سوى ديگر\r\n\r\n\r\n","description":"","footnote":"\r\n( 1 ) . ر . ك : مروج الذهب ، ج 2 ، ص 339 - 342 ؛ شرح نهج البلاغهء ابن ابى الحديد ، ج 8 ، ص 252 - 255 ؛ تاريخ يعقوبى ، ج 2 ، ص 172 و 173 ؛ فتوح ابن اعثم ، ج 2 ، ص 159 و 160 .\r\n","page_name":" 165 ","page_number":165},
  {"content":"\r\n\r\nقادر است انسان مسلمان را طورى بار آورد كه با رضايت و اطمينان تمام هر آنچه در اختيار دارد و حتى جان خويش را در كف اخلاص گذاشته ، در اين راه فدا كند ، و بالاتر از آن ، وى را آن چنان سازد كه با احساسى مالامال از سرور و خوش‌حالى و بلكه سرشار از شادمانى و سعادت ، چنين از جان‌گذشتگى كند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nشركت امام حسن عليه السّلام در فتوحات\r\n1 . گويند : طبرستان به دست سعيد بن عاص ، سركردهء مجاهدان مسلمان ، در سال 30 ه . فتح شد .\r\nپيش از آن ، مردم طبرستان با سويد بن مقرن در زمان عمر به پرداخت خراج مصالحه كرده بودند ، ولى در زمان عثمان ، سعيد بن عاص به آنجا لشكر كشيد .\r\nحسن و حسين و ابن عباس از افراد سپاه سعيد بن عاص بودند . « 1 »\r\nدربارهء شركت امام حسن عليه السّلام ابو نعيم مىگويد :\r\n« حسن به عنوان رزمنده وارد اصفهان شد و از آنجا به عزم ملحق شدن به مبارزان گرگان عبور كرد . » « 2 »\r\nبنابر عقيدهء سهمى ، امام حسن عليه السّلام و برادرش امام حسين عليه السّلام از كسانى بودند\r\n\r\n\r\n","description":"","footnote":"\r\n( 1 ) . الفتوحات الاسلاميه ، ج 1 ، ص 175 ؛ كامل ابن اثير ، ج 3 ، ص 109 ؛ تاريخ طبرى ، ج 3 ، ص 323 ؛ فتوح البلدان ، ص 411 ؛ تاريخ ابن خلدون ، ج 2 ، ص 135 ؛ البداية و النهايه ، ج 7 ، ص 154 ؛ حياة الحسن عليه السّلام ، ج 1 ، ص 96 ؛ سيرهء ائمهء اثنى عشر ، ج 1 ، ص 356 و نيز ج 2 ، ص 17 ( نقل از :\r\nابن خلدون و طبرى ) .\r\n( 2 ) . ذكر اخبار اصفهان ، ج 1 ، ص 44 و نيز ر . ك : ص 43 و 47 .\r\n","page_name":" 167 ","page_number":167},
  {"content":"\r\n\r\nكه وارد گرگان شدند . « 1 »\r\n2 . دربارهء فتح آفريقا مىگويند :\r\nعثمان به سال 26 سال هجرى ارتشى را براى فتح آفريقا بسيج كرد . سردارى سپاه را به عبد اللّه بن ابى سرح سپرد . در ميان جنگجويان سپاه تنى چند از صحابه بودند ، از جمله : [ عبد اللّه 
  ] بن عباس ، پسر ابن عمر ، پسر عمرو بن عاص ، [ عبد اللّه 
  ] بن جعفر ، حسن ، حسين و [ عبد اللّه 
  ] بن زبير « 2 » .\r\n\r\nتفسير و توجيه\r\nبعضى سعى كرده‌اند شركت امام حسن عليه السّلام در فتوحات را چنين توجيه كنند :\r\nحضرت مجتبى علاقه داشت دامنهء نفوذ اسلام گسترش يابد ، و از آن جايى كه اين فتوحات را در خدمت دين و در جهت گسترش نفوذ اسلام مىديد ، به صفوف مجاهدان پيوست و وارد ميدان كارزار گرديد كه : « الجهاد باب من ابواب الجنّة » و اندوهى را كه به خاطر تضييع حق پدرش به دل داشت ، براى نشر حقايق اسلامى در پردهء مصلحت فروپوشيد ، زيرا آنچه براى اهل بيت عليهم السّلام اهميت خاص داشت ، اسلام بود و فدا شدن در راه آن و نه چيز ديگرى . « 3 »\r\nبه تعبير مرحوم حسنى :\r\nبعيد نيست كه على بن ابى طالب و فرزندانش عليهم السّلام در راه نشر اسلام و اعتلاى عقيدهء توحيدى ، همهء امكانات و نيروهاى خود را بسيج كنند ، و اگر حق خود را\r\n\r\n\r\n","description":"","footnote":"\r\n( 1 ) . تاريخ جرجان ، ص 7 .\r\n( 2 ) . تاريخ ابن خلدون ، ج 2 ، ص 128 ؛ حياة الحسن عليه السّلام ، ج 1 ، ص 95 ؛ سيرهء ائمهء اثنى عشر ، ج 2 ، ص 16 - 18 و نيز ج 1 ، ص 535 ، ( نقل از : ابن خلدون و الاستقصاء فى اخبار المغرب الاقصى ، ج 1 ، ص 39 ) .\r\n( 3 ) . ر . ك : حياة الحسن عليه السّلام ، ج 1 ، ص 95 و 96 ؛ سيرهء ائمهء اثنى عشر ، ج 1 و 2 ، ص 16 - 28 .\r\n","page_name":" 168 ","page_number":168},
  {"content":"\r\n\r\nدر خلافت مطالبه مىكنند ، به خاطر نشر اسلام و تعاليم رهايىبخش آن است .\r\nاز اين‌رو اگر اسلام در مسير اصلى خود قرار گيرد ، چه مانعى دارد كه آنان نيز سربازانى باشند در خدمت اسلام و مسلمانى ؛ حتى اگر در اين راه ، آزار و ايذايى نيز به آنها برسد ، با جان و دل مىپذيرند . به راستى كه امير المؤمنين بارها فرمود : « و اللّه لاسلمنّ ما سلمت امور المسلمين و لم يكن فيها جور الّا علىّ خاصة . » « 1 »\r\nمرحوم حسنى ، عدم شركت حسنين عليهما السّلام در معركه‌هاى نبرد اسلامى در روزگار عمر بن خطاب را على رغم اين كه درگيرى با مشركان در مناطق مختلف به شدت ادامه داشت و فتوحات يكى پس از ديگرى نصيب مسلمين مىشد و غنايم بسيار زيادى از اكناف و اطراف به سوى مدينه سرازير بود و با وجود اين كه امام حسن عليه السّلام در ساليان پايانى خلافت عمر ، به سن بيست سالگى رسيده بود و معمولا اين سن براى جنگيدن در ميدان‌هاى نبردى كه پير و جوان مسلمين براى شركت در آن از هم سبقت مىگرفتند ، كاملا مناسب است ، چنين توجيه مىكند :\r\n« شايد علت عدم شركت آن دو در جنگ‌هاى دورهء عمر اين بود كه امير المؤمنين عليه السّلام از دخالت در امور دولتى و سياسى كناره‌گيرى كرده بود . ما شك نداريم كه عدم شركت امام در جنگ‌ها و فتوحات اسلامى ، به خاطر شانه خالى كردن از بار مسئوليت و تمايل به حفظ جان نبود ، بلكه آن‌طور كه بيشتر راويان گفته‌اند ، براى اين بود كه عمر به خاطر مصالح سياسيى كه بيشتر به نفع خود وى بود تا اسلام ، بسيارى از بزرگان صحابه را ممنوع الخروج نموده و تقريبا چيزى شبيه زندگى اجبارى در مدينه بر آنان تحميل كرده بود . امام حسن عليه السّلام نيز به منظور خدمت به اسلام و نشر تعاليم آن و نيز براى حل مشكلاتى كه براى مسلمين پيش مىآمد ، در\r\n\r\n\r\n","description":"","footnote":"\r\n( 1 ) . سيرهء ائمهء اثنى عشر ، ج 1 ، ص 36 و نيز ر . ك : ص 317 .\r\n","page_name":" 169 ","page_number":169},
  {"content":"\r\n\r\nكنار پدرش باقى ماند و از مدينه خارج نشد . » « 1 »\r\n\r\nنظر درست\r\nما نيز نمىتوانيم اين توجيه را بپذيريم و اعتقاد داريم كه حسنين عليهما السّلام در هيچ كدام از فتوحات روزگار خلفا شركت نداشتند ، و نيز معتقديم كه اين فتوحات عموما به نفع اسلام نبود ، بلكه برعكس ضربه‌اى بود بر پيكر اسلام . ما نظر خود را به صورت ذيل خلاصه مىكنيم :\r\n\r\n1 . آثار فتوحات بر مردمى كه سرزمينشان فتح مىشد\r\nواضح است كه به دنبال اين فتوحات ، از طرف هيأت حاكمه هيچ‌گونه اهتمامى در جهت ارشاد ، آموزش و پرورش و تربيت صحيح اسلامى مردم صورت نگرفت ، تا عقيدهء اسلامى در درون آنان رسوخ كرده و به صورت يك نيروى عقيدتى درآيد كه بتواند وجدان و ضمير انسانى را با معانى اصيل بارور سازد ، و از آنجا بر كليهء حركات و سكنات افراد سايه افكند و روح آنان را با مفاهيم و خصايص اسلامى انسانى عالى غنا بخشيده ، در سازندگى انسان مؤثر افتد و نقش خويش را در تبلور ويژگىها و خصايص اخلاقى بر اساس همان مفاهيمى كه اعتقاد اسلامى را در وجدان و درون آنها شكوفا نموده ، به منصّهء ظهور رساند .\r\nآرى ، در خلال بيست سال ، دامنهء نفوذ اسلام به طورى گسترش يافت كه چندين برابر فتوحات اسلامى در عهد پيامبر عظيم الشأن اسلام گرديد ، اما اختلاف اين و آن از زمين تا آسمان بود .\r\n\r\n\r\n","description":"","footnote":"\r\n( 1 ) . همان ، ص 534 و نيز ر . ك : ص 317 .\r\n","page_name":" 170 ","page_number":170},
  {"content":"\r\n\r\nرسول اكرم صلّى اللّه عليه و آله به اظهار مسلمانى و بيان شهادتين و انجام بعضى از شعائر و ظواهر اسلامى ، به طور سطحى قناعت نمىكرد ، بلكه براى مردم آن بلاد معلمان و مربيانى اعزام مىكرد تا ضمن آموزش كتاب خدا و حكمت و احكام دينى ، آنان را ارشاد و موعظه كنند . « 1 »\r\nاما از آن طرف ، فتوحات انجام شده در روزگار خلفا و امويان ، هيچ‌گونه تعليم و تربيت و آموزش و پرورشى را به همراه نداشت و كادرهاى ورزيده‌اى كه\r\n\r\n\r\n","description":"","footnote":"\r\n( 1 ) . ر . ك : التراتيب الاداريه ، ج 1 ، ص 248 - 477 . رسول اكرم صلّى اللّه عليه و آله مصعب بن عمير را به مدينه فرستاد كه اهل آنجا را تعليم دهد . در عهد نامهء عمرو بن حزم ، حضرت صلّى اللّه عليه و آله وى را به تعليم آنان امر مىكند . « ر . ك : مكاتيب الرسول ، نامهء رسول اكرم صلّى اللّه عليه و آله به عمرو بن حزم . »\r\nدر التراتيب الاداريه ، ج 1 ، ص 41 آمده است : پيامبر صلّى اللّه عليه و آله كسانى را كه همسايگان خود را تعليم نمىدادند ، تهديد كرد . در صحيح بخارى ، پاورقى فتح البارى ، ج 1 ، ص 166 ، رسول اكرم صلّى اللّه عليه و آله به نمايندگان عبد القيس فرمود : « برگرديد به سوى اهل خودتان و آنان را تعليم دهيد ! »\r\nدر غزوهء بئر معونه ده‌ها تن از افرادى كه رسول خدا صلّى اللّه عليه و آله براى تعليم احكام دين به سوى مردم فرستاده بود ، كشته شدند . « به قضيهء غزوهء رجيع و ديگر قضايا نيز رجوع كنيد . »\r\nبعضى از محققان مىگويند : بخش عظيمى از فتوحات اسلامى در ايران بود و ما بسيارى از دانشمندان و دين‌داران را در زمان تابعين از ايرانىها مىبينيم . اين تنها از راه تعليم و تربيت و ارشاد آنان توسط صحابه و تابعين و مردم مدينه امكان‌پذير بود ، و اين همه تعاليم و ارشادهاى نقل شده ، نمىتواند دليل بر عدم آن باشد .\r\nگوييم : آنچه اينان گفته‌اند ، ده‌ها سال پس از فتوحات بوده . همين‌طور تعداد دانشمندان و دين‌داران مورد نظر ، با حجم فتوحات اسلامى در ايران تناسب ندارد . همچنين متعبدان كسانى بودند كه در مناطق نزديك به سرزمين‌هاى اسلامى سكونت داشتند و در مناطق دوردست ، چنين دين‌دارانى سراغ نداريم .\r\nبه هر حال ، علاوه بر اين كه تعداد چنين افرادى در حد مطلوب نبود و نيز در مناطق دوردست ، افراد دين‌دار و دانشمندى وجود نداشت و علاوه بر اين كه پس از گذشت يك يا چند نسل به وقوع پيوست ، بايد دانست كه اين امر در نتيجهء تلاش‌هاى هيأت حاكمه نبود ، بلكه بر اثر زحمات افراد خاصى بود كه احساس مسئوليت مىكردند . على الخصوص امير المؤمنين در دورهء حكومت خود و امامان بعد و نيز صحابهء مخلص ، اين زحمات را متحمّل شدند .\r\n","page_name":" 171 ","page_number":171},
  {"content":"\r\n\r\nمأموريت‌هاى آموزشى مهم را در قلمرو وسيع با ساكنان زياد انجام دهند ، وجود نداشت . خلفا و فاتحان نيز به اين امر مهم و حياتى اهميت نمىدادند .\r\nاز تسليم‌شدگان تنها خواسته مىشد كه به يگانگى خدا و رسالت پيامبر اكرم صلّى اللّه عليه و آله شهادت داده ، بعضى از تكاليف و شعائر اسلامى را به صورت ظاهرى و خالى از محتواى اعتقادى و بدون رسوخ در درون وجدان به جاى آورند ؛ از اين‌روست كه مىبينيم در بعضى از كتاب‌هاى تاريخ آمده است : بسيارى از مناطق توسط سپاهيان مسلمان فتح مىشد ، اما پس از زمان اندكى به كفر و عصيان بر مىگشتند و براى بار دوم توسط مسلمين گشوده مىشد . « 1 »\r\nپيامبر اكرم صلّى اللّه عليه و آله از سوى خداوند مأمور بود كه از مردم ، هم اسلام بخواهد و هم ايمان :\r\n « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا ، وَ لَمَّا يَدْخُلِ الْإِيمانُ فِي قُلُوبِكُمْ . »  « 2 »\r\nخلفا و كشورگشايان مسلمان فقط ظاهر مسلمانى را از مردم مىخواستند و بس ؛ ما اين سهل انگارى را در ميان قريش و ديگران به عيان مىبينيم ، حتى بسيارى از صحابهء رسول خدا صلّى اللّه عليه و آله نيز همين روش را در پيش گرفته بودند .\r\nموسى بن يسار گويد :\r\n« اصحاب رسول خدا صلّى اللّه عليه و آله بيابانگردهاى خشنى بودند ؛ ما ايرانيان كه آمديم ، دين اسلام را خالص گردانيديم . » « 3 »\r\n\r\n\r\n","description":"","footnote":"\r\n( 1 ) . به طور مثال ر . ك : تاريخ ابن خلدون ، ج 2 ، ص 131 - 133 ؛ البداية و النهايه ، ج 7 ، ص 121 - 156 ؛ فتوح ابن اعثم ( فارسى ) ص 85 ؛ كامل ابن اثير ، ج 3 ، ص 465 ؛ تاريخ طبرى ، ج 3 ، ص 325 ؛ دحلان ، الفتوحات الاسلاميه ، ج 1 ( موارد زيادى را ذكر كرده است ) ؛ المختصر فى اخبار البشر ، ج 1 ، ص 186 .\r\n( 2 ) . حجرات ( 49 ) آيهء 14 .\r\n( 3 ) . لسان الميزان ، ج 6 ، ص 136 ؛ ميزان الاعتدال ، ج 4 ، ص 227 .\r\n","page_name":" 172 ","page_number":172},
  {"content":"\r\n\r\nبدين ترتيب ، مردمى كه سرزمينشان پس از رسول اكرم صلّى اللّه عليه و آله فتح شد ، بر همان آداب و رسوم و مفاهيم جاهلى حاكم بر حركات و سكنات و روابط و مناسبات اجتماعى خود به طور عام باقى ماندند ، و اسلام نه در جانشان جاى گرفت و نه در ضميرشان ريشه دوانيد ، چه رسد به اين كه در اسلام ذوب شوند و اسلام بر آنان حكمفرما باشد و در ميانشان حركت ايجاد كند . آثار و عواقب طولانى اين پديده ، بسيار تأسف‌آور بود ، زيرا در نظر آنانى كه از آن بهره‌بردارى مىكردند و از اسلام جز اسمى و از دين جز رسمى سراغ نداشتند ، اين آداب و رسوم و مفاهيم جاهلى و انحرافات و روابط و مناسبات قبيله‌اى و طمع‌ورزيهاى شخصى و ديگر كارهاى غير انسانيى كه به دنبال داشت ، اگر نگوييم به نظرشان برگرفته از اسلام بود ، بايد حد اقل بگوييم كه آن را مخالف و معارض اسلام نمىديدند و در نظرشان هيچ‌گونه تضاد و تعارضى با هم نداشت ، و كار را به جايى رساندند كه اسلام به عنوان حافظ آن مطرح شد و اين مفاهيم و آداب و رسوم لباس اسلام به تن كرد و رنگ دين به خود گرفت ؛ از اين‌رو در پوشش اسلام و در زير چتر حمايتى آن در امن و امان به سر بردند .\r\nاسلام در نفوس بسيارى از حاكمان و اعوان و انصارشان كه به خاطر مصاحبت پيامبر صلّى اللّه عليه و آله و رؤيت آن حضرت در ميان تودهء مردم مكان و منزلتى داشتند ، چندان رسوخ نكرده بود و بر انحرافات ، مفاهيم و آداب و رسوم جاهليت باقى بودند و از مقام و موقعيت خود در راه تثبيت آن‌ها از هيچ كوششى فروگذار نكردند ، حتى از راه جعل حديث و انتساب آن به رسول خدا صلّى اللّه عليه و آله در اين راه كوشيدند . در تبعيض نژادى و برترى دادن عرب بر عجم و موارد ديگرى كه بدان اشارت رفت ، وضع به همين منوال بود .\r\nخلاصه اين كه گسترش اسلام و نشر تعاليم عالى آن ، به هيچ وجه مورد اهتمام و كوشش زمامداران نبود .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nهرگاه اسلام مردم ظاهرى و بدون بعد عقيدتى و عارى از هرگونه اصول و قواعد علمى و فرهنگى باشد و در روح و روان و عقل و وجدان انسان طورى جايگزين نشود كه به صورت يك محرّك وجدانى و درونى درآيد ، به تدريج متلاشى خواهد شد و در حركات و مواضع انسان اثرى از خود به جاى نخواهد گذاشت . از طرف ديگر ، مردم به چنين اسلامى عادت خواهند كرد و اسلام به صورتى در نظرشان جلوه خواهد كرد كه هيچ منافاتى با انواع انحرافات و جنايات غير انسانى نداشته باشد . اگر نگوييم كه چنين اسلامى ، به كالبدشكافىهاى بسيار دقيق و عميقى نيازمند است كه خيلى از نيروها و امكانات را به تحليل برده و بخش عظيمى از آن را به هدر خواهد داد ، حد اقل بايد بگوييم : هدايت اين مردم به سوى اسلام اصيل در درازمدت ، كارى مشكل و طاقت‌فرسا خواهد بود ، در حالى كه مىتوانستند با پيروى و تأسى از رسول خدا صلّى اللّه عليه و آله و حركت در خط پيامبر عظيم الشأن جلو بسيارى از اين مصائب و مشكلات را بگيرند و واقعه را قبل از وقوع علاج كنند .\r\nاز سوى ديگر ، چنين جامعه‌اى از امنيت و مصونيت كافى برخوردار نخواهد بود ، تا آن را از گزند حوادث و دستبرد اشرار و بيگانگان و حتى كسانى كه آن را وسيله‌اى براى انهدام و ضربه زدن به اسلام حقيقى قرار داده‌اند ، نگهدارى كند .\r\nاسلامى كه مانع رسيدن آنها به انحرافات و خواسته‌ها و اميال نفسانى مىشود . با مراجعه به تاريخ درمىيابيم كه اين مسأله خصوصا در زمان امويان و پس از آن تحقق يافت .\r\nيك متن تاريخى دربارهء جامعهء عراق در عصر امام حسن عليه السّلام مىگويد :\r\n« گروه‌هاى گوناگون از مردم با آن حضرت بودند . برخى از شيعيان او و پدرش ، برخى از خوارج كه هدفشان تنها جنگ با معاويه بود و مىخواستند از هر راهى شده با معاويه بجنگند و برخى از آنان مردمانى فتنه‌جو و حريص به غنيمت‌هاى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nجنگى كه دين و ايمانى نداشتند ، برخى نيز افراد دو دل بودند كه عقيده و ايمان محكمى به آن حضرت نداشتند و برخى ديگر روى غيرت و عصبيت قومى و پيروى از سران قبايل خود به سوى اسلام آمده بودند و دين و ايمانى نداشتند . » « 1 »\r\nعلى رغم اين كه عراق نزديكترين منطقه به مركز خلافت اسلامى بود ، و على رغم اين كه از سوى هيأت حاكمه نسبت به عراق كه مركز هدايت سپاهيان مسلمان براى فتح مناطق شرقى بود ، عنايت خاصى مبذول مىشد ، مىبينيم جامعهء عراق در روزگار امام حسن عليه السّلام چنين وضعى داشت ، تا چه رسد به مناطق ديگر كه يا دور از مركز خلافت بود يا به دلايلى بدانها اهميتى داده نمىشد .\r\nدر مورد اين جامعه ، در بحث خود دربارهء خوارج به طور مفصل صحبت كرده‌ايم . اميدواريم كه در آيندهء نزديك بتوانيم اين بحث را به پايان برسانيم ، ان شاء اللّه .\r\nدر متن فوق ، اين قسمت قابل ملاحظه است كه مىگويد : « برخى از شيعيان او و پدرش بودند . . . » چرا كه ما معتقديم اين عده آن قدر زياد نبودند كه بتوان آنها را در برابر سايرين مذكور در اين نص قرار داد و به حدى نبودند كه بتوانند در مقابل آنان عرض اندام كنند .\r\n« زيرا مردم در مورد على عليه السّلام اكراه داشتند و در دل شك و ترديد . دل به دنيا بسته بودند ، افراد مخلص در ميانشان كم بودند ، مردم بصره با او مخالف بوده و كينه‌اش را به دل داشتند . اكثر كوفيان و قاريان آن در مقابل او بودند و مردم شام و اكثر قريش هم از حضرت دل خوشى نداشتند . » « 2 »\r\nكشى از امام باقر عليه السّلام روايت كرده كه حضرت فرمود :\r\n\r\n\r\n","description":"","footnote":"\r\n( 1 ) . كشف الغمهء اربلى ، ج 2 ، ص 165 ؛ ارشاد مفيد ، ص 193 ؛ اعيان الشيعة ، ج 4 ، ص 15 و 50 .\r\n( 2 ) . الغارات ، ج 2 ، ص 552 .\r\n","page_name":" 175 ","page_number":175},
  {"content":"\r\n\r\n« كان علىّ بن أبى طالب عليه السّلام عندكم بالعراق ، يقاتل عدوه و معه اصحابه و ما كان منهم خمسون رجلا يعرفونه حقّ معرفته و حقّ معرفة امامته « 1 » ؛\r\nعلى بن ابى طالب با شما در عراق بود . با اصحاب خود عليه دشمنش مىجنگيد ، منتها در ميان آنها پنجاه نفر كه حق حضرت و امامتش را چنان كه بايد بشناسند ، يافت نمىشد . »\r\nدر جنگ صفين على عليه السّلام به عدى بن حاتم فرمود :\r\n« پيش بيا ! عدى آن قدر نزديك شد كه گوشش در مقابل بينى على عليه السّلام قرار گرفت .\r\nحضرت فرمود : واى بر تو ، عموم كسانى كه امروز با من هستند ، بر من عصيان مىورزند و نافرمانىام مىكنند ، اما معاويه در ميان كسانى است كه از او اطاعت مىكنند و فرمان مىبرند . » « 2 »\r\nاز طرفى در آن زمان ، رفتار حكّام با مردم عموما اسلامى نبود . نگاهى گذرا به چگونگى برخورد آنان با مردم براى تبيين اين وضعيت كافى است . به عنوان نمونه به مطلب زير توجه فرماييد :\r\n« اهالى افريقا نسبت به ساير ممالك ، بسيار مطيع و آرام و فرمانبردار بودند ، تا اين كه در زمان هشام بن عبد الملك اعيان و مبلّغان عراقى در افريقا رخنه كردند . آنها با مشورت و تبليغ عراقيان دست به عصيان زدند و پراكنده شدند كه تا به امروز ( زمان مؤلف ) اين وضعيت ادامه دارد . آنها مىگفتند : به سبب جرم و جنايت عمّال هرگز با اولياى امور خود مخالفت نمىكنيم . مبلّغان عراقى به آنها گفتند : اين عمّال و حكّام تبهكار به امر و ارادهء پيشوايان منصوب مىشوند و آنها مقصر و مسئول هستند . اهالى افريقا گفتند : بايد آنها را امتحان كنيم .\r\nعده‌اى حدود بيست و چند مرد به نمايندگى از مردم افريقا ، به ديدار هشام آمدند .\r\n\r\n\r\n","description":"","footnote":"\r\n( 1 ) . اختيار معرفة الرجال ، ص 6 .\r\n( 2 ) . شرح نهج البلاغهء ابن ابى الحديد ، ج 8 ، ص 77 .\r\n","page_name":" 176 ","page_number":176},
  {"content":"\r\n\r\nامّا به آنها اجازهء ملاقات داده نشد . ناگزير بر « ابرش » وارد شدند و به او گفتند :\r\nبه امير المؤمنين بگو كه امير ما با لشكرى كه از ما و سربازان خود تشكيل داده به جنگ مىرود ، چون غنايمى به دست مىآوريم ما را محروم كرده ، آن را به لشكر خاص خود اختصاص مىدهد . آن‌گاه مىگويد : شما در اين حرمان بيشتر ثواب مىبريد ، و چون بخواهيم يك شهر و قلعه را فتح كنيم ، او ما را بر سايران مقدم مىدارد كه سپر لشكر او شويم . آنگاه مىگويد : اجر و ثواب شما در اين جانفشانى بيشتر است . از اين گذشته ، لشكريان شكم گوسفندان را زنده زنده مىشكافند و بره‌ها را از شكم آنها بيرون آورده ، پوست مىكنند و مىگويند : از اين پوست براى خليفه پوستين تهيه مىكنيم . براى يك پوست هزار ميش را مىكشند و ما اين كارها را تحمّل مىكنيم . سپس آنان ما را دچار گرفتارى ديگرى كردند و آن ، اين كه هر دوشيزهء زيبايى را از ميان ما مىربودند . ما پس از اين ظلم و تجاوز اعتراض كرده گفتيم : ما در كتاب خدا و سنت رسول اللّه صلّى اللّه عليه و آله نديده‌ايم كه چنين امرى جايز باشد . ما هم مسلمان هستيم . اكنون آمده‌ايم بدانيم آيا اين كارها به دستور امير المؤمنين انجام مىگيرد يا نه .\r\nآن‌ها مدتى در آنجا بدون نتيجه اقامت كردند ، تا اين كه زاد و راحلهء آنان تمام شد و نااميد شدند . آن‌گاه صورتى از اسامى خود را نوشته به وزرا دادند و گفتند : اگر امير المؤمنين راجع به ما پرسيد ، خبر دهيد كه ما از افريقا آمديم و نااميد برگشتيم .\r\nآن‌گاه به سوى افريقا رهسپار شدند . اول كارى كه كردند ، عامل هشام را كشتند و پرچم تمرّد و عصيان برافراشتند و بر افريقا مستولى شدند . خبر شورش به هشام رسيد . وضع و حال نمايندگان را پرسيد . اسامى را به او دادند ، دانست كه اين عده همان كسانى هستند كه بر ضد او قيام كرده‌اند . » « 1 »\r\n\r\n\r\n","description":"","footnote":"\r\n( 1 ) . كامل ابن اثير ، ج 3 ، ص 92 ، 93 ؛ تاريخ طبرى ، ج 3 ، ص 313 .\r\n","page_name":" 177 ","page_number":177},
  {"content":"\r\n\r\nيك متن تاريخى ديگر مىگويد :\r\n« قتيبة بن مسلم بر اهل طالقان وارد شد . عدهء زيادى از مردم آنجا را كشت ، كه در تاريخ نظير آن شنيده نشده بود . در مسافت چهار فرسنگ از دو طرف ، چوب‌هاى دار نصب كرده ، عدهء بسيارى را در دو جانب جاده به دار كشيد كه همه به يك نسق به هم پيوسته بودند . » « 1 »\r\nيكى از فرماندهان در فتح گرگان ، به اهالى شهر امان داد ، به شرط اين كه حتى يك تن از آنها كشته نشود . اما حصار را كه گشود ، به جز يك تن ، تمام آن‌ها را كشت . « 2 »\r\nفرمانده ديگرى با اهالى قنسرين مصالحه كرد . يكى از شرايط صلح اين بود كه قلعه و ديوار شهر را ويران كند و چنين هم كرد . « 3 »\r\nوالى خراسان از اهل ذمّهء سمرقند و ما وراء النهر خواست كه اسلام آورند و گفت : در صورتى كه مسلمان شوند و دعوتش را بپذيرند ، از آنان جزيه نخواهد گرفت . آنان دعوتش را پذيرفته و اسلام آوردند ، اما وى از آنان مطالبهء جزيه كرد ؛ آنان نيز اعلان جنگ كردند و با وى به نبرد پرداختند . « 4 »\r\nهنگامى كه عقبة بن نافع ، والى معاوية بن ابى سفيان ، به افريقا وارد شد ، مردم را از دم شمشير گذراند ، زيرا وقتى اميرى وارد مىشد ، از وى اطاعت مىكردند و بعضى هم اظهار اسلام مىنمودند ، اما همين كه امير از آنجا بر مىگشت ، پيمان مىشكستند و از اسلام برمىگشتند . « 5 »\r\n\r\n\r\n","description":"","footnote":"\r\n( 1 ) . البداية و النهايه ، ج 9 ، ص 78 - 81 ؛ كامل ابن اثير ، ج 4 ، ص 545 .\r\n( 2 ) . تاريخ طبرى ، ج 3 ، ص 324 ؛ كامل ابن اثير ، ج 3 ، ص 110 ؛ البداية و النهايه ، ج 7 ، ص 154 .\r\n( 3 ) . الفتوحات الاسلاميه ، ج 1 ، ص 53 ؛ كامل ابن اثير ، ج 2 ، ص 493 ؛ تاريخ طبرى ، ج 3 ، ص 98 .\r\n( 4 ) . البداية و النهايه ، ج 9 ، ص 259 و 260 .\r\n( 5 ) . كامل ابن اثير ، ج 3 ، ص 465 .\r\n","page_name":" 178 ","page_number":178},
  {"content":"\r\n\r\nابن اثير مىگويد :\r\n« چون ايرانيان هجوم اعراب و غارت آن‌ها را در سواد ديدند ، به رستم و فيروزان - كه هر دو از فرمانروايان ايرانى بودند - گفتند : اختلاف و كشمكش شما دو سردار به جايى رسيده كه ايرانيان را تباه و ايرانيان را خوار نموده‌ايد . » « 1 »\r\nامثال اين مطالب آن قدر زياد است كه مجال تتبع و استقصاى آن نيست . به همين خاطر بود كه مقاومت مردم در سرزمين‌هاى فتح شده شديدتر شد و بسيارى از آنان پيمان شكستند ، به نحوى كه مسلمين مجبور شدند بسيارى از مناطق را بيش از يك بار فتح كنند . ( در گذشته اشاره‌اى به اين مطلب داشتيم ) .\r\n\r\n2 . آثار فتوحات بر فاتحان\r\nسياست‌هاى تبعيض در سهميه‌بندى بيت المال و برترى بخشيدن عرب بر عجم و اقامت اجبارى بزرگان صحابه در مدينه و سپردن پست‌هاى مهم و فرماندهى سپاهيان به گروهى خاص ، غالبا بر اساس مقررات و معيارهاى اسلامى نبود ، بلكه معيار اصلى اين بود : برخوردارى از حمايت هيأت حاكمه ، يا ملاقات پيامبر صلّى اللّه عليه و آله در برهه‌اى كوتاه و بالاخره قريشى بودن .\r\nهمين سياست‌ها بود كه از اين ملت پيروز ، ملت مغرور و خودپسندى به وجود آورد كه حد و مرزى براى خود نمىشناخت و طبقه‌اى از ثروتمندان به وجود آورد كه مال و ثروت منكوبشان كرد و نعمت‌هاى فراوان مسرورشان ساخت و در اين راه هيچ‌گونه مانع و رادعى از طرف دين و وجدان سدّ راهشان نبود . اكثر آنان از فرزندان و اعضاى هيأت حاكمه و خويشان و نزديكانشان و به ويژه از قريش بودند . امت مسلمان هر جنايتى از اينان ديد . توسط همين‌ها بود كه\r\n\r\n\r\n","description":"","footnote":"\r\n( 1 ) . همان ، ج 2 ، ص 448 .\r\n","page_name":" 179 ","page_number":179},
  {"content":"\r\n\r\nاسلام به ورطهء هلاك افتاد .\r\nآرى ، مناصب ، مقهورشان ساخت و فتوحات به لحاظ غنايم و اسيرانى كه به همراه داشت و موجب گسترش نفوذشان گرديد ، دهانشان را آب انداخت . هر يك به خود غرّه شد و ديگران را كوچك شمرد ، خود را بزرگ ديد و تكبّر پيشه كرد . چه با واقعيات موجود ، بر اساس تفكر جاهليت برخورد مىكردند كه قبيله را اساس هر چيزى مىدانست و به امت بهايى نمىداد . از طرفى فرد را مقياس هر چيز و منشأ تمامى برخوردها و مناسبات و تمامى مواضع و تحركات خود مىدانست ، نه گروه را آنان شديدا به تقويت و تثبيت سلطنت و حكومت خود همت گماردند و با پول و رشوه ، و وعدهء پست و مقام ، انصار را در اطراف خود جمع كردند ؛ سپس با ازدواجهاى قبيله‌اى سعى نمودند خود را با سران قبايل و طوايف قدرتمند نزديك كنند . براى نيل به اهداف مورد نظر ، سياست‌هاى ديگرى نيز در پيش گرفتند كه در بسيارى از اوقات ، خشونت و ارعاب ، و قتل و كشتار ، تنها يكى از آن‌ها بود . « 1 » همچنين به گسترش نفوذ و حكومت خود [ در مناطق مختلف 
  ] به اين اعتبار كه در درجه اول ، ملك شخصى و قبيله‌اى آنان است ، ادامه دادند . « 2 »\r\nاگر ابو بكر و عمر نمىدانستند كه خليفه‌اند يا پادشاه « 3 » ، معاويه ، پسر ابو سفيان ، خود را پادشاه بالفعل ناميد . عدهء ديگرى نيز خود را پادشاه\r\n\r\n\r\n","description":"","footnote":"\r\n( 1 ) . مانند ماجراى ابو ذر ، ابن مسعود ، عمّار و ديگران . . . خصوصا در زمان معاويه و بعد از او .\r\n( 2 ) . اين داستان نيز معروف است كه « سواد را بوستان قريش » مىدانستند .\r\n( 3 ) . ر . ك : طبقات ، ج 3 ، ص 221 ؛ شرح نهج البلاغهء ابن ابى الحديد ، ج 2 ، ص 66 ؛ منتخب كنز العمال در پاورقى مسند احمد ، ج 4 ، ص 383 - 389 ؛ حياة الصحابة ، ج 3 ، ص 476 و نيز ج 2 ، ص 36 و 37 و 256 ؛ التراتيب الاداريه ، ج 1 ، ص 13 ؛ كنز العمال ، ج 3 ، ص 454 و نيز ج 2 ، ص 317 و نعيم بن حماد در الفتن ؛ تاريخ الخلفاء ، ص 140 ؛ طبقات ، ج 3 ، ص 306 .\r\n","page_name":" 180 ","page_number":180},
  {"content":"\r\n\r\nمىدانستند . عمر هم خود را در بعضى از مناسبت‌ها پادشاه مىخواند . « 1 »\r\nمعاويه و امويان - و حتى بسيارى از مردم - آنان را ملوك قيصرى مىدانستند و در نظرشان اسلام و مسلمانى ، تنها شعارى بود كه در خدمت اين پادشاهى قرار داشت و به تقويت آن كمك مىكرد ؛ از اين‌رو اگر تشخيص مىدادند كه روزى مانع آنان از رسيدن به آمال و آرزوها و اهدافشان خواهد شد ، آن را در هم كوبيده از ريشه نابود مىكردند .\r\nپس استفاده كنندگان اصلى فتوحات - خصوصا در درازمدت - همين قشر خاص بودند و هم اينان بودند كه اشياى نفيس را ربودند و زمين‌هاى بزرگ ، طلا و غنائم خالصى را براى خود برداشتند ، و نيز زنان زيبا - زنانى را كه به عنوان اسير و كنيز به اسارت درآورده بودند - مختصّ خود مىدانستند . در روزگار خلفاى سه‌گانه ، ثروت اينان به ارقام افسانه‌اى رسيده بود . متون تاريخى ، اين مطلب را تأييد مىكند . « 2 » در زمان حكومت امويان ، اين ارقام افزايش يافت و چند برابر شد . حكومت اموى حد و مرزى براى خود قايل نشد . اين حكومت اشرافى ، دين و ايمان چندانى نداشت . خالد قسرى ، حقوق سالانه‌اش به بيست ميليون درهم مىرسيد . اين در حالى بود كه اموال اختلاسى وى از صد ميليون تجاوز مىكرد . « 3 »\r\nمىبينيم عمر بن خطاب كه گفته مىشود از زاهدترين مردم بود و حتى\r\n\r\n\r\n","description":"","footnote":"\r\n( 1 ) . الفتوحات الاسلاميه ، ج 2 ، ص 290 ؛ حياة الصحابة ، ج 2 ، ص 256 ، نقل از : كنز العمال ، ج 2 ، ص 137 ؛ طبقات ، ج 3 ، ص 219 و از ابن جرير و ابن عساكر .\r\n( 2 ) . ر . ك : م شاكلة الناس لزمانهم ، ص 12 - 18 ؛ الغدير ، ج 8 و 9 ؛ جامع بيان العلم ، ج 2 ، ص 16 و 17 ؛ البداية و النهايه ، ج 7 ، ص 164 ؛ ربيع الابرار ، ج 1 ، ص 830 ؛ التراتيب الاداريه ، ج 2 ، ص 24 - 435 ؛ عقد الفريد ، ج 4 ، ص 322 - 324 ؛ حياة الصحابة ، ج 2 ، ص 241 - 250 و ديگران .\r\n( 3 ) . السيادة العربية و الشيعة و الاسرائيليات ، ص 24 و 25 و 32 . « درآمد ساليانهء خالد قسرى ، ده ميليون دينار بود » . ( البداية و النهايه ، ج 9 ، ص 325 ) .\r\n","page_name":" 181 ","page_number":181},
  {"content":"\r\n\r\nمىگويند : چون از دنيا رفت ، مالى از خود بر جاى نگذاشت « 1 » ، آن طور كه بعضى از نصوص بيان مىكند ، از بيت المال ارتزاق مىكرد و بر خود بسيار سخت مىگرفت ، زمانى دچار مخمصه و گرفتارى شديدى شد . با يارانش در اين باره مشورت كرد ، آنان رأى دادند كه به اندازهء قوت خود از بيت المال بخورد . « 2 »\r\nهمين عمر كه اين چنين درباره‌اش گفته مىشود ، چهل هزار درهم صداق و مهريهء يكى از همسرانش كرد ، « 3 » و به يكى از دامادهايش كه از مكه بر او وارد شده بود ، ده هزار درهم از اصل مال خود هبه كرد . « 4 »\r\nمىگويند : يكى از فرزندان عمر ، سهم الارث خود را به عبد اللّه بن عمر ، به صد هزار درهم فروخت . « 5 »\r\nمؤيد اين مطلب ، گفتهء ابو يوسف است كه مىگويد :\r\n« عمر چهار هزار اسب نشان‌دار در راه خدا داشت . به هر كس كه سهمش اندك بود يا نيازى داشت ، يكى از آن‌ها را مىداد و به او گوشزد مىكرد كه اگر آن را خسته كنى يا علف و آب ندهى تا لاغر شود ، ضامن هستى ، اما اگر با آن به جهاد رفتى و زخمى برداشت يا تو خود آن را زخمى كردى ، بر عهدهء تو چيزى نيست . » « 6 »\r\nچنان كه به نظر مىآيد ، اين اسب‌ها از آن خود عمر بود . وى اين عمل را به قصد نزديكى به خدا انجام مىداد و اگر درست باشد كه ارث يكى از فرزندان او\r\n\r\n\r\n","description":"","footnote":"\r\n( 1 ) . ر . ك : طبقات ، ج 3 ، ص 221 ، 222 . جامع بيان العلم ، ج 2 ، ص 301 .\r\n( 2 ) . منتخب كنز العمال در پاورقى مسند احمد بن حنبل ، ج 4 ، ص 411 .\r\n( 3 ) . الفتوحات الاسلاميه ، ج 2 ، ص 55 ؛ التراتيب الاداريه ، ج 2 ، ص 405 ؛ البحر الزخار ، ج 4 ، ص 100 .\r\nگفته‌اند : ده هزار ، انساب الاشراف ، ج 2 ، ص 190 .\r\n( 4 ) . طبقات ، ج 3 ، ص 219 ؛ الفتوحات الاسلاميه ، ج 2 ، ص 390 ؛ حياة الصحابة ، ج 2 ، ص 256 ، نقل از : ابن سعد و كنز العمال ، ج 2 ، ص 317 و ابن جرير و ابن عساكر ؛ تاريخ الخلفاء ، ص 120 .\r\n( 5 ) . جامع بيان العلم ، ج 2 ، ص 17 .\r\n( 6 ) . الخراج ، ص 51 ؛ پيرامون اموال عمر ر . ك : انساب الاشراف ، ج 2 ، ص 190 .\r\n","page_name":" 182 ","page_number":182},
  {"content":"\r\n\r\nصد هزار درهم بود ، اين هم بعيد نمىنمايد .\r\nاين در زمانى بود كه بسيارى از مردم در سخت‌ترين شرايطى كه يك انسان مىتواند زندگى كند ، روزگار مىگذراندند و بسيارى از آنان تنها دو تكه پارچه داشتند كه با يكى عورت و با ديگرى عقبشان را مىپوشاندند .\r\nشايد به همين خاطر و براى دفاع از جنبهء زاهدمآبانه خليفه است كه حسن بصرى تلاش دارد « 1 » تا از خليفهء دوم در اين باره دفاع كند . وى ضمن تكذيب كسى كه مىگفت : « عمر به ثلث مالش - چهل هزار - وصيت كرد » ، كوشيد تا آن را چنين توجيه نمايد :\r\n« به خدا سوگند چنين نيست ! مال عمر كمتر از اين بود كه ثلث آن چهل هزار باشد .\r\nشايد وى به اين مال سفارش كرده و بازماندگانش آن را اجازه داده‌اند . » « 2 »\r\nبه هر حال مىتوان شواهد و ادلّهء فراوانى مبنى بر اهتمام شديد حكام و دار و دستهء آن‌ها در جمع‌آورى مال و ثروت و رسيدن به غنيمت - به حق يا به ناحق - ، جمع‌آورى كرد . كافى است كه بدانيم : زياد ، حكم بن عمر غفارى را به خراسان فرستاد . حكم ، غنائم زيادى به دست آورد . زياد به او نوشت :\r\n« امير مؤمنان مرقوم داشته است كه سفيد و سرخ را براى او انتخاب كنيم و ذره‌اى طلا و نقره بين مسلمانان تقسيم نشود . » حكم از اجراى اين فرمان سرباز زد و آن را در ميان مسلمين تقسيم نمود . معاويه كسى را فرستاد كه او را دست‌بند زد و به زندان انداخت ، تا اين كه با همان قيد و بندها جان داد و دفن گرديد . او مىگفت :\r\n« همانا من مخاصم هستم . » « 3 »\r\n\r\n\r\n","description":"","footnote":"\r\n( 1 ) . المصنف ، ج 6 ، ص 268 و 367 ؛ سنن بيهقى ، ج 7 ، ص 209 .\r\n( 2 ) . جامع بيان العلم ، ج 2 ، ص 17 .\r\n( 3 ) . مستدرك حاكم ، ج 3 ، ص 442 و 443 ؛ تلخيص مستدرك ذهبى ؛ حياة الصحابة ، ج 2 ، ص 80 و 81 ، نقل از : مستدرك و ر . ك : الاستيعاب ، ج 1 ، ص 316 ؛ الاصابه ، ج 1 ، ص 347 .\r\n","page_name":" 183 ","page_number":183},
  {"content":"\r\n\r\nاز زمان خليفهء دوم آزار و اذيت مردم براى گرفتن خراج شروع شد . « 1 »\r\nهمان‌طور كه ديديم اينان از اهل ذمّه كه مسلمان مىشدند نيز خراج مىگرفتند و دليل مىآوردند كه خراج در حقيقت به منزلهء ماليات سرانهء بندگان است و اسلام آوردن بنده ، ماليات را از وى ساقط نمىكند . عمر بن عبد العزيز اين سياست را ادامه نداد و ماليات فوق را از ذميّانى كه مسلمان مىشدند نمىگرفت . « 2 »\r\nعمر بن خطاب تلاش كرد تا از مردى كه اسلام آورده بود جزيه بگيرد . چه در نظر وى ، اين مرد مسلمان شده بود تا در پناه اسلام باشد . آن مرد در پاسخ عمر گفت : اسلام ، خودش پناه است . عمر نيز گفت : راست گفتى ، اسلام خودش پناه است . « 3 »\r\nداستان چند برابر كردن خراج نصاراى تغلب ، توسط عمر بن خطاب نيز معروف و مشهور است و نيازى به بيان ندارد . « 4 »\r\nخالد بن وليد در حالى كه لشكريان خويش را مخاطب ساخته بود و آنان را براى فتح سرزمين سواد تشويق مىكرد ، چنين گفت :\r\n« آيا نمىنگريد كه چگونه غلات اين ديار همچون كوه بر روى هم قرار گرفته است ؟\r\nبه خدا سوگند ! اگر جهاد در راه خدا و دعوت مردم به سوى او هم بر ما واجب و چيزى جز معاش زندگى بر ما لازم نبود ، بازهم نظر ما اين بود كه با مردم اين سرزمين بجنگيم ، تا از ديگران نسبت به آن سزاوارتر باشيم و گرسنگى و فقر را\r\n\r\n\r\n","description":"","footnote":"\r\n( 1 ) . المصنف ، ج 11 ، ص 245 و ما بعد ؛ ر . ك : تاريخ جرجان ، ص 107 و 108 .\r\n( 2 ) . ر . ك : تاريخ الدولة العربيه ، ص 235 ؛ تاريخ تمدن اسلامى ، ج 1 ، ص 273 و نيز ج 2 ، ص 360 ، نقل از : ابن اثير ، ج 4 ، ص 68 و 225 و 261 و نيز ج 5 ، ص 24 و 48 و 111 ؛ ابن خلكان ، ج 2 ، ص 277 ؛ العراق فى العصر الاموى ، ص 66 ، نقل از : ابو عبيد ، الاموال ، ص 48 ؛ و الفتوحات الاسلاميه ، ج 1 ، ص 249 ؛ فجر الاسلام ، ص 96 ، نقل از : كامل ابن اثير ، ج 4 ، ص 179 .\r\n( 3 ) . المصنف ، ج 6 ، ص 94 ؛ ر . ك : السيادة العربية و الشيعة و الاسرائيليات ، ص 26 - 56 .\r\n( 4 ) . سنن بيهقى ، ج 9 ، ص 216 ؛ المصنف ، ج 6 ، ص 50 .\r\n","page_name":" 184 ","page_number":184},
  {"content":"\r\n\r\nبراى كسانى واگذار كنيم كه در فقر و تنگدستى به سر مىبرند و راهى را كه شما در پيش گرفته‌ايد و جهادى را كه شما انجام مىدهيد رها كرده‌اند . » « 1 »\r\nدر فتح « شاهرتا » بعضى از بردگان مسلمان به اهالى شهر امان مىدادند ، اما مسلمانان از اين امر ناخشنود بودند ، تا اين كه مسأله را با عمر بن خطاب در ميان گذاشتند . عمر نوشت : « بردهء مسلمان از مسلمانان است و امان او امان آنها . »\r\nراوى مىگويد : « با اين بيان عمر ، غنايمى كه بر آن اشراف پيدا كرده بوديم ، از دست داديم . » « 2 »\r\nيكى از شعرا در هنگام مرگ مهلّب سرود :\r\n الا ذهب الغزو المقرب للغنى * و مات الندى و الجود بعد المهلّب \r\nپس از مهلّب ، هم جنگ‌هايى كه مردم را به پولدارى نزديك مىساخت از بين رفت و هم جود و كرم در ميان مردم به خاموشى گراييد .\r\nآرى ، اين فتوحات براى پر كردن جيب جنگجويان و احيانا تقويت بنيهء نظامى آنان براى پيروزى بر خصم بود .\r\nآنچه خالد بن وليد بيان كرد ، تمام حقيقت نيست ، زيرا آنچه به طبقهء مستضعف سپاه مىرسيد ، تنها بخش بسيار اندكى از غنايم بود كه براى رفع نياز و سدّ جوع آنها كافى نبود و آن قدر كم بود كه بلافاصله تمام مىشد ، در حالى كه اينان جلوداران سپاه و طلايه‌داران فتح و پيروزى بودند . بسا كه بسيارى از آنان كسانى بودند كه روز پيش سرزمينشان فتح شده بود . همان‌طور كه دربارهء مردم افريقا گذشت ( كسانى كه نزد هشام بن عبد الملك ، خليفه اموى ، آمدند تا از رفتار كارگزاران وى شكايت كنند ) همين افراد از بسيارى از امتيازات محروم مىشدند ،\r\n\r\n\r\n","description":"","footnote":"\r\n( 1 ) . العراق فى العصر الاموى ، ص 11 ، نقل از : تاريخ طبرى ، ج 4 ، ص 9 ؛ ر . ك : كامل ابن اثير ، ج 2 ، ص 488 .\r\n( 2 ) . المصنف ، ج 5 ، ص 222 و 223 ؛ سنن بيهقى ، ج 9 ، ص 94 .\r\n","page_name":" 185 ","page_number":185},
  {"content":"\r\n\r\nاما اكثرشان در اين جنگ‌ها منبعى براى عيش و نوش خويش فراهم ديده و از اين راه به مال و ثروتى هر چند ناچيز و اندك دست يافتند . همين امر موجب شد كه اگر هم در ميانشان كسى كمترين اطلاعى از احكام اسلامى داشت ، از تمامى اعمال و كردار شيطانى و غير اسلامى حاكمان چشم‌پوشى كرده ، آن را ناديده بگيرد .\r\nبعضى از نهضت‌ها كه عليه نظام حاكم شروع مىشد ، گرچه گاهى نتايجى به همراه داشت ، اما چيزى نمىگذشت كه در برابر ضربات خردكننده و كوبندهء نظام حاكم از پاى درمىآمد و به پايان مىرسيد .\r\nبه هر حال ، جنگ براى به دست آوردن مال و غنيمت ، صفت مشخصهء اين فتوحات بود . آن چنان كه در نظر دارم - اگر چه على رغم بررسى زياد نتوانستم فعلا آن را پيدا كنم - در بعضى از معركه‌ها طرف مقابل ، اسلام خويش را اعلام مىكرد ، اما چون فاتحان در اموال و زنانشان طمع داشتند ، به آن وقعى نمىنهادند و حتى آنان را دروغگو قلمداد كرده و آن را ناديده مىگرفتند . « 1 »\r\nدر زمان رسول اكرم صلّى اللّه عليه و آله نيز آثار اين پديده را مىبينيم ، زيرا در آن موقع هنوز مسلمانان به مرحلهء نضج و كمال نرسيده بودند و با اسلام و احكام آن به نحو مطلوب و شايسته‌اى تعامل نداشتند و تمايلات جاهلى و طمع‌ورزىهاى دنيوى هنوز هم در ميان آنها ديده مىشد . حارث بن مسلم تميمى - كه پيامبر اكرم صلّى اللّه عليه و آله وى را به همراه عده‌اى براى شركت در سريه‌اى اعزام كرده بود - مىگويد :\r\n« چون به مغار رسيديم ، اسبم را حركت دادم و از همراهانم پيشى گرفتم . مردم قبيله با آه و ناله به استقبال ما آمدند . به آنان گفتم : بگوييد : « لا إله الا اللّه » تا در امان باشيد . آنان نيز تهليل به جاى آوردند . همين كه همراهانم از راه رسيدند ، مرا\r\n\r\n\r\n","description":"","footnote":"\r\n( 1 ) . گويا مؤلف به جريان خالد بن وليد و اسلام مالك بن نويره نظر داشته‌اند . بنگريد به تاريخ طبرى و كامل ابن اثير در وقايع دورهء ابو بكر و جنگهاى موسوم به ردّه .\r\n","page_name":" 186 ","page_number":186},
  {"content":"\r\n\r\nبر اين كار توبيخ و سرزنش كردند و گفتند : ما را از غنيمتى محروم كردى كه به ما روى كرده بود . وقتى برگشتيم ، ماجرا را خدمت پيامبر صلّى اللّه عليه و آله عرض كردم . حضرت در حق من دعا كرد و مرا بر اين امر تحسين و آفرين گفت . آن‌گاه فرمود : خداوند در ازاى هر نفر از آنان برايت فلان و فلان مقدار ثواب و پاداش نوشته است . » « 1 »\r\nابن ابى الحديد معتزلى در مقام اصرار بر لزوم وارد شدن على عليه السّلام در شوراى شش نفره به دليل كينه و بغض شديد قريش و عرب نسبت به او ، مىگويد :\r\n« اما اسلام بسيارى از اعراب چنين نبود ، چه گروهى از آنان به پيروى از سران قبايل خود اسلام آوردند و گروهى به طمع در غنائم ، عده‌اى به خاطر ترس از شمشير مسلمان شدند و گروهى هم بنابر غيرت و عصبيت قومى و براى پيروز شدن بر ديگر قبايل ، گروهى هم اسلام را پذيرفتند ، زيرا با دشمنان و مخالفان اسلام ، عداوت و دشمنى داشتند . » « 2 »\r\nاز همه اين‌ها گذشته ، طبيعى مىنمايد كه زندگى همراه با تنعّم و رفاه هيأت حاكمه و اطرافيان آنان و نيز كام‌جويى از زنان زيبا و كنيزكان دل‌فريب ، موجب گردد كه بذر رفاه‌طلبى و سلامت‌خواهى و تن‌پرورى در دل‌ها افشانده شود و سبب شود كه ديگران خود را به خطر انداخته و در راه كسب امتيازات بيشتر و حفظ آن ، قربانى نمايند .\r\nاز طرف ديگر ، همين كنيزكانى كه به جرگهء مسلمين درنيامده بودند ، يا هنوز اسلام و مسلمانى در قلوب آنان ريشه ندوانيده بود ، در ميان جامعهء اسلامى به سر مىبردند و تربيت و پرورش نوزادان مسلمان را بر عهده داشتند ، چه اين كه اين كودكان ، فرزندان خود كنيزكان بوده باشند يا فرزند مادران آزاده .\r\nاز اين‌رو مىبينيم كه بسيارى از اشراف و رؤساى آنان از مادرانى به دنيا\r\n\r\n\r\n","description":"","footnote":"\r\n( 1 ) . كنز العمال ، ج 15 ، ص 330 ، از ابو نعيم و حسن بن سفيان .\r\n( 2 ) . شرح نهج البلاغهء ابن ابى الحديد ، ج 13 ، ص 300 .\r\n","page_name":" 187 ","page_number":187},
  {"content":"\r\n\r\nآمده‌اند كه نصرانى بودند ، مثل :\r\n1 . حارث بن ابى ربيعهء مخزومى ؛\r\n2 . خالد قسرى ؛\r\n3 . عبيدهء سلّمى ؛\r\n4 . ابو اعور سلّمى ،\r\n5 . حنظلة بن صفوان ؛\r\n6 . عبد اللّه بن وليد بن عبد الملك ؛\r\n7 . يزيد بن اسيد ؛\r\n8 . عثمان بن عنبسة بن ابى سفيان ؛\r\n9 . عباس بن وليد بن عبد الملك ؛\r\n10 . مالك بن ضب كلبى ؛\r\n11 . شقيق بن سلمه ، ابو وائل ؛\r\n12 . عبد اللّه بن ابى عمرو بن حفص بن مغيرهء مخزومى ؛ « 1 »\r\n13 . عمر بن ابى ربيعه ؛ « 2 »\r\n14 . ابو سلمة بن عبد الرحمن « 3 » ؛\r\n15 . يوسف بن عمرو . « 4 »\r\nطلحه نيز در زمان عمر با يك زن يهودى ازدواج كرد ، « 5 » و با وجود اين كه عمر خود يك غلام نصرانى داشت كه مسلمان نشده بود و در زمان وفات خود\r\n\r\n\r\n","description":"","footnote":"\r\n( 1 ) . المحبّر ، ص 305 و 306 ؛ ر . ك : الاعلاق النفيسه ، ص 213 ؛ نسب قريش ، ص 319 ؛ ربيع الابرار ، ج 1 ، ص 328 .\r\n( 2 ) . الشعر و الشعراء ، ص 349 .\r\n( 3 ) . حياة الصحابة ، ج 1 ، ص 104 ؛ الاصابه ، ج 1 ، ص 108 .\r\n( 4 ) . انساب الاشراف ، ج 3 ، ص 88 .\r\n( 5 ) . المصنف ، ج 7 ، ص 177 و 178 .\r\n","page_name":" 188 ","page_number":188},
  {"content":"\r\n\r\nآزادش كرد « 1 » ، به ابو موسى كه منشىاش يك بردهء نصرانى بود اعتراض كرد ! « 2 » معلم فرزندان سعد بن ابى وقاص نيز نصرانى بود . « 3 »\r\nاگر بخواهيم تمامى موارد را در اينجا برشماريم ، بحث به درازا خواهد كشيد .\r\nبه هر حال ، تربيت و پرورش نوزادان توسط اين كنيزكان ، مىتوانست از ميزان پاىبندى دينى مردم بكاهد و التزام اين كودكان را به احكام اسلامى به شدت كاهش دهد و طبيعتا خطرى جديد براى اسلام و مسلمانان به همراه آورد ؛ از اين روست كه مىبينيم امامان بزرگوار شيعه عليهم السّلام مىكوشيدند تا بردگان و كنيزكان را با تعليمات اسلامى شايسته‌اى تربيت كنند و آنان را در راه خدا آزاد سازند . « 4 »\r\nاسلام به طور وسيع و گسترده‌اى آزادى بردگان را تشويق كرده ، براى اين كار ، وسايل اجبارى و اختيارى زيادى قرار داده است كه خود مىتواند مسألهء بردگى را از اساس از بين ببرد . دين اسلام ، آزادى بردگان را امرى راجح و شايسته قرار داده كه هيچ وسيله‌اى نياز ندارد .\r\nاز سوى ديگر مىبينيم آن موقع كه حكام در صدد پرورش جوانان براى مناصب و مقامات عاليه و نيز شكوفايى شخصيت آنان برمىآيند ، از فتوحات اسلامى در زمينهء ارضاى خواسته‌ها و اشباع غرور جوانى آنان بهره‌بردارى مىكنند ، حتى معاويه ، پسرش يزيد را وادار مىكرد كه فرماندهى سپاهى را كه\r\n\r\n\r\n","description":"","footnote":"\r\n( 1 ) . التراتيب الاداريه ، ج 1 ، ص 102 ، نقل از : ابن سعد ، ج 2 ، ص 109 ؛ حلية الاولياء ، ج 9 ، ص 34 و از كنز العمال ، ج 5 ، ص 50 از ابن سعد ، و سعيد بن منصور و ابن المنذر و ابن ابى شيبه و ابن ابى حاتم .\r\n( 2 ) . ابن قتيبه ، عيون الاخبار ، ج 1 ، ص 43 ؛ در المنثور ، ج 2 ، ص 291 ، نقل از : ابن ابى حاتم و بيهقى در شعب الايمان .\r\n( 3 ) . انساب الاشراف ، ج 2 ، ص 292 .\r\n( 4 ) . ر . ك : دراسات و بحوث فى التاريخ و الاسلام ، ج 1 ، بحث : « الامام السجاد باعث الاسلام . »\r\n","page_name":" 189 ","page_number":189},
  {"content":"\r\n\r\nبراى فتح منطقه‌اى اعزام مىشد ، بر عهده بگيرد . « 1 »\r\nبه علاوه ، از فتوحات اسلامى در جهت دور ساختن معترضان و نيز كسانى استفاده مىنمودند كه از اعمال و دخل و تصرفات نابجاى حكّام و اطرافيان آنان ناراضى بودند و صدا به اعتراض مىگشودند ؛ براى نمونه و به عنوان شاهدى بر مدّعا ، يك مورد را متذكر مىشويم :\r\nآن‌گاه كه خشم و تنفّر عمومى از عثمان به اوج خود رسيد و اوضاع وخيم گرديد ، مشاوران و كارگزاران خود را خواست و براى رويارويى و مقابله با تنفر و انزجار عمومى و خواسته‌هاى مردم كه مىگفتند : بايد عثمان عمّال خود را عوض كند و افراد بهترى به جاى آنان به كار گمارد ، با آنان به مشورت پرداخت و نظر آنان را جويا شد . « 2 » اين كارگزاران عبارت بودند از : معاويه ، عمرو بن عاص ، عبد اللّه بن سعد بن ابى سرح ، سعيد بن عاص و عبد اللّه بن عامر « 3 » .\r\nعبد اللّه بن عامر نظر خود را چنين اعلام كرد :\r\n« اى امير مؤمنان ! رأى من اين است كه به آنان دستور جهاد دهى تا بدين طريق مشغول بوده و كارى به كار تو نداشته باشند و آنان را در جنگ‌ها زياد بدارى تا در برابرت نرم و رام شوند و همه به خود پرداخته و انديشه‌اى جز زخم پشت مركوب خود و شپش پوستين خويش نداشته باشند . »\r\n\r\n\r\n","description":"","footnote":"\r\n( 1 ) . ر . ك : المحاسن و المساوى ، ج 2 ، ص 222 ؛ نسب قريش ، ص 129 و 130 ؛ تاريخ يعقوبى ، ج 2 ، ص 229 .\r\n( 2 ) . ملاحظه مىشود كه همگى به استثناى عمرو بن عاص كه در آن موقع معزول بود ، از كارگزاران وى بودند .\r\n( 3 ) . جالب است كه عثمان با كسانى در مورد عزل كارگزارانش مشورت مىكند كه مردم خواستار بركنارى آنان بودند .\r\n","page_name":" 190 ","page_number":190},
  {"content":"\r\n\r\nدر متن ديگرى اضافه مىكند :\r\n« عثمان عاملان خويش را به محل كارشان پس فرستاد و گفت : با كسانى كه آنجا هستند سختى كنند و آنان را امر كرد كه مردم را در سپاه‌هاى اعزام شده ، زياد نگه دارند و نيز تصميم گرفت مقررى آن‌ها را لغو كنند ، تا اين كه مطيع شوند و به او نياز پيدا كنند . » « 1 »\r\nهنگامى كه مردم مسلمان برخى از كارهاى عثمان را مورد انتقاد قرار دادند ، معاويه نظر داد كه على و طلحه و زبير را بكشد و او رد كرد . معاويه گفت :\r\nپس راه دوم را انتخاب كن !\r\n- كدام راه ؟\r\n- آنان را از هم جدا كن تا دو تن با هم در يك شهر نباشند و آنان را در سپاه‌ها و لشكرها به جاهاى دوردست اعزام كن ، تا اين كه زخم مركوب هر كدام برايش از نماز مهم‌تر باشد .\r\n- شگفتا ! بزرگان انصار و مهاجرين و كبّار صحابهء رسول خدا صلّى اللّه عليه و آله و ساير اعضاى شورا را از ديارشان اخراج كنم و بين آنان و خانواده‌شان جدايى افكنم ! « 2 »\r\nيعقوبى دربارهء معاويه مىگويد :\r\n« هرگاه از كسى چيزى به وى مىرسيد كه آن را خوش نمىداشت ، با بذل و بخشش دهانش را مىبست و چه بسا كه او را سر به نيست مىكرد يا همراه سپاهيان به جنگ روانه مىكرد و او را جلو مىانداخت . بيشتر كار معاويه را مكر و خدعه تشكيل مىداد . » « 3 »\r\n\r\n\r\n","description":"","footnote":"\r\n( 1 ) . تاريخ طبرى ، ج 3 ، ص 373 ؛ ر . ك : فتوح ابن اعثم ، ج 2 ، ص 179 ؛ مروج الذهب ، ج 2 ، ص 337 ؛ انساب الاشراف ، ج 5 ، ص 89 ؛ كامل ابن اثير ، ج 3 ، ص 149 .\r\n( 2 ) . النصائح الكافيه ، ص 86 ؛ الامامة و السياسة ، ج 1 ، ص 31 .\r\n( 3 ) . تاريخ يعقوبى ، ج 2 ، ص 238 .\r\n","page_name":" 191 ","page_number":191},
  {"content":"\r\n\r\nچيزهاى زياد ديگرى نيز در اين باره هست كه در اين فرصت كوتاه ، مجال تتبع و استقصاى آن نيست .\r\n\r\n3 . ائمه عليهم السّلام و فتوحات اسلامى\r\nالف ) با توجه به مطالبى كه گذشت روشن مىشود كه چرا امير المؤمنين عليه السّلام حتى در زمان خلافت خود ، قدمى در جهت اين فتوحات و گسترش بلاد اسلامى برنداشت ، بلكه سعى در تثبيت اصول عقايد و ارزش‌هاى و الا و اصيل اسلامى و نشر تفكر قرآنى ناب محمدى صلّى اللّه عليه و آله و دادن خط صحيح اسلام به امت و متصديان ادارهء امور مملكت داشت ، چه در زمينهء افكار و انديشه‌ها و چه در زمينهء برخوردها و موضع‌گيرىها و بلكه در زمينهء تربيت و تزكيه نفس .\r\nحضرت عليه السّلام در خطبه‌اى به اين مطلب اشاره كرده مىفرمايد :\r\n« و ركزت فيكم رأية الايمان ، و وقفتكم على حدود الحلال و الحرام ؛ « 1 »\r\nو پرچم ايمان را در ميان شما نصب نمودم [ تا گمراه نشويد 
  ] و شما را بر حدود و مراتب حلال و حرام واقف ساختم . »\r\nاز طرف ديگر ، امير المؤمنين عليه السّلام در ايّام خلافت و زمامدارى خود به پاكسازى و تصفيهء جبههء داخلى از لوث وجود عناصر فاسدى پرداخت كه هنوز با مفاهيم جاهلى مىزيستند و مىخواستند بر امت مسلمان زورگويى نموده و مقدرات مسلمين را به بازى بگيرند و در راه رسيدن به اهداف شوم غير انسانى خود ، از آن استفاده كنند .\r\nب ) مسألهء مهمّ ديگرى كه بايد در اينجا بدان اشاره كنيم ، اين است كه در جهاد ابتدايى اجازهء امام عادل شرط است و تا امام عادل اجازه ندهد ، نمىتوان به\r\n\r\n\r\n","description":"","footnote":"\r\n( 1 ) . نهج البلاغهء عبده ، ج 1 ، ص 153 .\r\n","page_name":" 192 ","page_number":192},
  {"content":"\r\n\r\nجهاد ابتدايى اقدام كرد . « 1 » ما عقيده داريم كه پيشوايان حق ، اين فتوحات و شركت در آن را به مصلحت اسلام و مسلمانان نمىديدند .\r\nروايت شده كه حضرت صادق عليه السّلام به عبد الملك بن عمرو فرمود :\r\nيا عبد الملك ، مالى لا اراك تخرج الى هذه المواضع التى يخرج اليها اهل بلادك ؟\r\n- قلت : و أين ؟\r\n- حدة ، و عبادان ، و المصيصة ، و قزوين !\r\n- انتظارا لامركم و الاقتداء بكم .\r\n- اى و اللّه ، لو كان خيرا ما سبقونا اليه . « 2 »\r\n- چه شده كه مىبينم با همشهرىهايت به سوى مناطقى كه مىروند خارج نمىشوى ؟\r\n- كجا ؟\r\n- حده ، آبادان ، مصيصه و قزوين !\r\n- منتظر فرمان شما هستم و به شما اقتدا نموده‌ام .\r\n- به خدا سوگند ؛ اگر خيرى در آن بود ، هرگز از ما پيشى نمىگرفتند .\r\nرواياتى داريم دالّ بر اين كه ائمه عليهم السّلام نه تنها شيعيان خود را براى شركت در اين جنگ‌ها ترغيب نمىكردند ، بلكه برعكس ، آنان را از چنين اقدامى بازمىداشتند و حتى اجازهء مرزدارى به آنها نمىدادند و كمك مالى آنان را در اين مورد ، و لو اين كه نذر كرده باشند ، قبول نمىكردند . « 3 »\r\n\r\n\r\n","description":"","footnote":"\r\n( 1 ) . ر . ك : وسائل الشيعة ، ج 11 ، ص 32 به بعد ؛ فروع كافى ، ج 5 ، ص 20 ؛ تهذيب الاحكام ، ج 6 ، ص 134 به بعد .\r\n( 2 ) . تهذيب الاحكام ، ج 6 ، ص 127 ؛ فروع كافى ، ج 5 ، ص 19 ؛ وسائل الشيعة ، ج 11 ، ص 32 .\r\n( 3 ) . ر . ك : وسائل الشيعة ، ج 11 ، ص 22 ، نقل از : قرب الاسناد ، ص 150 ؛ تهذيب الاحكام ، ج 6 ، ص 125 و 134 ؛ فروع كافى ، ج 5 ، ص 121 .\r\n","page_name":" 193 ","page_number":193},
  {"content":"\r\n\r\nآرى ، درست است كه اگر دشمن به بلاد مسلمين هجوم آورد ، بر همگان است كه براى دفاع از اساس اسلام به دفع تجاوز اقدام نمايند ، اما نه به خاطر دفاع از حكّام و سلاطين . « 1 »\r\nحضرت على عليه السّلام در روايتى مىفرمايد :\r\n« لا يخرج المسلم فى الجهاد مع من لا يؤمن على الحكم و لا ينفذ فى الفيء امر اللّه عزّ و جلّ ؛ « 2 »\r\nمسلمان حق ندارد با كسى كه به حكم اسلام ايمان ندارد و در مورد غنائم ، امر خدا را اجرا نمىكند ، براى جهاد خارج شود . »\r\nماجراى زير مؤيد اين مطلب است :\r\n« روزى عثمان ، بزرگان صحابه ، مثل : على عليه السّلام ، طلحه ، زبير ، سعيد بن زيد و سعد بن ابى وقاص را در مسجد رسول اكرم صلّى اللّه عليه و آله جمع كرد و در مورد فتح افريقا با آنان مشورت كرد . اكثريت رأى دادند كه مصلحت ايجاب مىكند كه افريقا به دست غرض‌ورزان و هواپرستان و منحرفان نيفتد . » « 3 »\r\nائمه عليهم السّلام بدون شك ميل داشتند كه دامنهء نفوذ اسلام گسترش يابد و اسلام در سراسر گيتى منتشر شود ، اما آن‌طور كه نصوص تاريخى بيان مىكند ، راه و روشى را كه خلفا براى انجام آن در پيش گرفته بودند ، اشتباه و خطرناك مىدانستند .\r\nبه هر حال ، مطالبى كه گذشت ، براى القاى شك و ترديد در صحّت آنچه كه به امام حسن و امام حسين عليهما السّلام نسبت داده مىشود - كه در فتح گرگان و يا فتح\r\n\r\n\r\n","description":"","footnote":"\r\n( 1 ) . وسائل الشيعة ، ج 11 ، ص 22 ، نقل از : قرب الاسناد ، ص 150 ؛ فروع كافى ، ج 5 ، ص 21 ؛ تهذيب الاحكام ، ج 6 ، ص 125 .\r\n( 2 ) . وسائل الشيعة ، ج 11 ، ص 34 ، نقل از : علل الشرايع ، ص 159 و خصال صدوق ، ج 1 ، ص 163 .\r\n( 3 ) . فتوح ابن اعثم ( فارسى ) ، ص 126 .\r\n","page_name":" 194 ","page_number":194},
  {"content":"\r\n\r\nافريقا شركت داشته‌اند - كافى است . با وجود اين ، بسيارى از كتب تاريخى كه اسامى شخصيت‌هاى شركت‌كننده در فتح افريقا را ذكر كرده‌اند ، نامى از اين دو نبرده‌اند . در صورتى كه حسنين عليهما السّلام از شخصيت‌هايى بودند كه ذكرشان در مناسبت‌هايى اين چنين ، براى سياست حاكم اهميت به سزايى داشت .\r\nاين مطلب به ما مىفهماند كه زير كاسه ، نيم‌كاسه‌اى بوده و اطمينان به آنچه گفته مىشود ، بدون تحقيق و كاوش ، كار خوبى نيست و بلكه ظلم به تاريخ و حقيقت است .\r\nج ) مؤيد مدّعاى ما در عدم شركت حسنين عليهما السّلام در فتوحات ، مطلبى است كه علّامه پژوهشگر ، سيد مهدى روحانى ، بيان كرده است . او مىگويد :\r\n« على عليه السّلام دو فرزندش ، حسن و حسين عليهما السّلام را از شركت در معركه‌هاى جنگ صفين بازداشت . در يكى از روزها امير المؤمنين عليه السّلام متوجه شد كه فرزندش حسن عليه السّلام خود را آماده شركت در كارزار كرده است ، بلافاصله فرمود :\r\nاملكوا عنّى هذا الغلام لا يهدنى ، فاننى أنفس بهذين على الموت ، لئلا ينقطع بهما نسل رسول اللّه صلّى اللّه عليه و آله ؛ « 1 »\r\nجلو اين پسر را بگيريد تا با مرگ خود پشت مرا نشكند كه من از آمدن اين دو ( حسن و حسين عليهما السّلام ) به ميدان كارزار دريغ دارم . مبادا با مرگ آنها نسل رسول خدا صلّى اللّه عليه و آله قطع شود . »\r\nاين در زمانى است كه امام حسن عليه السّلام اولاد زيادى دارد . حال چگونه ممكن است آن دو را اجازه فرموده باشد كه همراه يك فرمانده اموى يا غير اموى از مدينه خارج شوند ، آن هم در زمانى كه يا فرزندى نداشت و اگر هم داشت\r\n\r\n\r\n","description":"","footnote":"\r\n( 1 ) . نهج البلاغهء عبده ، ج 2 ، ص 212 ؛ تاريخ طبرى ، ج 4 ، ص 440 ؛ الفصول المهمه ، ص 82 ؛ اختصاص ، ص 179 ؛ تذكرة الخواص ، ص 324 ؛ شرح نهج البلاغهء ابن ابى الحديد ، ج 1 ، ص 244 ؛ ر . ك : المعيار و الموازنه ، ص 151 .\r\n","page_name":" 195 ","page_number":195},
  {"content":"\r\n\r\nبسيار كم بود ؟ !\r\nاين مطالب براى ما روشن مىكند كه آنچه به بعضى از بزرگان نسبت داده مىشود ، مبنى بر شركت حسنين عليهما السّلام در فتح گرگان و افريقا قبول دارد ، غير قابل اعتماد است و نمىتوان آن را پذيرفت .\r\nشايد هدف از طرح چنين مسائلى ، دادن وجههء شرعى به خلافت عثمان و بيان اين مطلب باشد كه حتى اهل بيت عليهم السّلام نيز آن را قبول داشته‌اند ، تا بدين وسيله مردم را به قبول آن وادار نمايند . در موارد زيادى دار و دستهء اموى و هواداران عثمانى چنين كرده‌اند .\r\nد ) اگر بخواهم بر اين نظر خويش اصرار ورزيده ، آن را در توجيه شركت حسنين عليهما السّلام در فتوحات زمان خلفا - آن‌طور كه عده‌اى گمان كرده‌اند - معتبر بدانم ، بايد متذكر شوم كه بدون شك ، جهاد و گسترش نفوذ اسلام ، امرى است پسنديده و مورد رضاى شرع مقدس اسلام ، اما اين بدان معنا نيست كه فتوحاتى كه در زمان خلفا با آن وضع خاص صورت گرفته ، مورد رضاى اسلام و ائمه عليهم السّلام بوده است ، و گرنه چرا امير المؤمنين عليه السّلام اين جهاد مقدس را ترك نمود و مدت 25 سال در گوشهء خانه نشست و دست روى دست گذاشت ؟ آيا جز همين على عليه السّلام نبود كه طى ساليان دراز در روزگار رسول خدا صلّى اللّه عليه و آله جنگ‌هايى را به انجام رساند و به مبارزه با هماوردان قريش پرداخت ؟ مگر نه اين است كه در آن موقع هيچ جنگى برپا نمىشد ، مگر اين كه على عليه السّلام پرچمدار آن بود و قهرمانان عرب را به خاك مذلّت مىنشاند ؟ آيا معقول است كه بگوييم : على عليه السّلام در اين مدت دراز ( 25 سال ) به زهد و پرهيزگارى پرداخت و در انجام واجبات شرعى خود كوتاهى كرد و تعلل ورزيد ؟ !\r\nيا نه ، مسأله چيز ديگرى است و آن اين كه حكام تمايل نداشتند كه على عليه السّلام در آن فتوحات و در هر آنچه تحت سيطرهء خود داشتند ، شركت داشته باشد ،\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو خودشان حضرت را همچون ساير بزرگان صحابه در مدينه محبوس كرده بودند .\r\nالبته اعتذار علّامهء مرحوم ، هاشم معروف الحسنى ، در اين باره همين است . « 1 »\r\nتاريخ ، تمامى اين نظرها را رد مىكند و تصريح دارد كه آنان مىخواستند على عليه السّلام با آن‌ها همراه باشد ، خود حضرت از آن امتناع مىورزيد .\r\nمسعودى مىگويد :\r\n« آن‌گاه كه عمر با عثمان بن عفّان در مورد جنگ با ايرانيان به شور و مشورت پرداخت ، عثمان چيزهايى به وى گفت . از جمله گفت : سپاه اعزام كن و هر كدام را با سپاه بعدى تقويت نما و مردى را بفرست كه در كار جنگ ، تجربه و بصيرت كافى داشته باشد !\r\nعمر گفت : او كيست ؟\r\n- علىّ بن ابى طالب .\r\n\r\n\r\n","description":"","footnote":"\r\n( 1 ) . سيرهء ائمه اثنى عشر ، ج 1 ، ص 317 و 534 . محقق پژوهشگر ، سيد مهدى روحانى نيز همين علت را ذكر كرده است . خلاصهء بيان وى چنين است :\r\n« آنان از حضرت عليه السّلام خوف داشتند ؛ چرا كه اگر آن بزرگوار با شايستگىها و صفات تام و تمام ، از قبيل : دانش بسيار ، قدرت بيان ، سياست ، قرابت و نزديكى با رسول خدا صلّى اللّه عليه و آله و شهادت اصحاب رسول اكرم صلّى اللّه عليه و آله به سبقت وى در هر فضيلتى و با تمامى سوابق خوب و ارزشمندى كه داشت به جاى سعد بن ابى وقاص مىبود ، آيا باز مىتوان اطمينان داشت كه وى با سپاه خود يا با طايفهء عظيمى به مركز خلافت نخواهد آمد و خليفه را از كار بر كنار نخواهد كرد و حكم خدا را آن‌طور كه خود مىداند ، دربارهء او اجرا نخواهد نمود ؟ ! »\r\nگوييم : شايد آنان چنين فكرى مىكردند ، اما على عليه السّلام كسى نبود كه چنين كارى انجام دهد ؛ چرا كه در چنين اقدامى خطر نابودى اسلام بود ، و از طرفى مىدانستند كه رسول اكرم صلّى اللّه عليه و آله از وى پيمان گرفته است كه به چنين اقدامى مبادرت نكند .\r\n","page_name":" 197 ","page_number":197},
  {"content":"\r\n\r\n- پس او را ببين و با وى گفتگو كن ! بنگر كه آيا به اين كار راغب است يا نه ؟ !\r\nعثمان بيرون شد و على را ملاقات كرد و با او به مذاكره پرداخت ، اما على عليه السّلام اين را خوش نداشت و رد كرد . عثمان به نزد عمر آمد و جريان را به اطلاع او رساند . » « 1 »\r\nبلاذرى نيز اين مسأله را به اختصار بيان كرده است ؛ و مىگويد :\r\n« عمر از على عليه السّلام خواست براى فرماندهى سپاه اسلام به قادسيه عزيمت كند ؛ على عليه السّلام خواهش عمر را رد كرد ؛ از اين رو عمر ، سعد بن ابى وقاص را اعزام كرد . » « 2 »\r\nدر داستان ديگرى مىبينيم : آن هنگام كه ابو بكر در مورد اعزام امير المؤمنين عليه السّلام براى جنگ با اشعث بن قيس ، با عمر مشورت كرد و گفت :\r\n« تصميم گرفته‌ام على بن ابى طالب را فرمانده اين گروه كنم ، زيرا وى فرد عادلى است كه به جهت فضل و دانش و شجاعت و نيز قرابتى كه با رسول خدا صلّى اللّه عليه و آله دارد ، مورد رضاى اكثريت مردم است . » « 3 »\r\nعمر گفت :\r\n« راست گفتى اى خليفهء رسول خدا صلّى اللّه عليه و آله ! به درستى كه على همان‌طور است كه گفتى و بلكه بالاتر از آن است كه تو وصف كردى ، لكن من از يك خصلت او بر تو خوف دارم .\r\n- آن چه خصلتى است ؟\r\n- مىترسم على از جنگ با اين قوم خوددارى كند و با آنان جهاد نكند ، كه اگر چنين\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 309 و 310 .\r\n( 2 ) . فتوح البلدان ، ص 313 .\r\n( 3 ) . اين شهادت ، ادعاى مغرضان را كه مىگويند : « وى بينش سياسى نداشت » رد مىكند .\r\n","page_name":" 198 ","page_number":198},
  {"content":"\r\n\r\nكرد ، هيچ‌كس به طرف آنان حركت نخواهد نمود ، مگر از روى اكراه و اجبار . « 1 »\r\nنظر من اين است كه على عليه السّلام را در كنارت در مدينه نگه‌دارى ، چه از او بىنياز نيستى و لازم است در امور مملكت با وى مشورت كنى ، به جاى وى عكرمه را بفرست ! » « 2 »\r\nبه علاوه ، در شام عمر از على عليه السّلام به ابن عباس شكايت كرد و گفت :\r\n« از عموزاده‌ات به تو شكايت مىكنم . از او خواهش كردم كه با من از مدينه خارج شود ، اما او خواهش مرا رد كرد ، اما من هنوز هم او را سزاوار مىدانم . » « 3 »\r\nاز طرفى براى آنان خيلى بهتر بود كه مردم على عليه السّلام را به عنوان يك فرمانده نظامى تحت امر حكومت بشناسند ، تا يك رقيب توانا و قدرتمند كه با گفته‌هاى رسول خدا صلّى اللّه عليه و آله با آنان محاجّه و استدلال مىكند . « 4 »\r\nاما چرا على عليه السّلام آن موقع كه عمر دربارهء جنگ با ايرانيان با حضرت مشورت كرد ، نظر مساعد داشت ؟ بايد در پاسخ به اين سؤال بگوييم : همان‌طور كه از متن كلام على عليه السّلام در اين باره معلوم است ، هدف حضرت حفظ اساس و اصل اسلام\r\n\r\n\r\n","description":"","footnote":"\r\n( 1 ) . اين سخنان دلالت مىكند كه امير المؤمنين تا چه اندازه در نزد مردم از احترام و محبوبيت برخوردار بود ، طورى كه اگر او نمىجنگيد ، احدى از مردم به جنگ نمىرفت ، اگر چه ممكن است در كنار او نمىجنگيدند .\r\n( 2 ) . فتوح ابن اعثم ، ج 1 ، ص 72 .\r\n( 3 ) . شرح نهج البلاغهء ابن ابى الحديد ، ج 12 ، ص 78 .\r\n( 4 ) . محقق پژوهشگر ، شيخ على احمدى ميانجى مىنويسد :\r\n« آيا مىتوان پذيرفت كه خليفه‌اى كه خالد بن سعيد بن عاص را از فرماندهى سپاه عزل كرد ، به اين خاطر كه او به على عليه السّلام تمايل دارد ، مىخواهد كه على عليه السّلام در اين پست فرمانده باشد ؟ ! مگر اين كه بگوييم : آن‌ها برنامه‌اى داشتند كه فرماندهى سپاه را به على عليه السّلام پيشنهاد كنند ، اگر پذيرفت ، در حكم تأييد خلافت آنان است ، و پس از آن ، وى را عزل نمايند و به مردم بگويند كه على عليه السّلام كفايت اين مقام را نداشت و در هر دو حال برنده خواهند بود . يا اين كه بگوييم : شرايط زمان ابو بكر با شرايط دورهء عمر اختلاف داشت . »\r\n","page_name":" 199 ","page_number":199},
  {"content":"\r\n\r\nبود . ( علاقه‌مندان در اين باره به گفتار حضرت عليه السّلام در منابع تاريخى مراجعه كنند ) .\r\nبا توجه به مطالبى كه گذشت ، مىتوان اطمينان و بلكه قطع و يقين پيدا كرد كه حسنين عليهما السّلام در جنگ‌هاى آن دوره شركت نداشته‌اند و آنچه در اين باره به آن دو نسبت داده مىشود ، از اساس باطل است .\r\nسهمى در كتاب تاريخ گرگان مىگويد :\r\n« عباس بن عبد الرحمن مروزى در كتاب خود ، تاريخ جرجان گفته است : حسن بن على و عبد اللّه بن زبير در مسير خود به گرگان ، از اصفهان گذر كردند . اگر اين گفته درست باشد ، معلوم مىشود كه اين حادثه در زمان خلافت امير المؤمنين ، على بن ابى طالب - رضى اللّه عنه - بوده است . » « 1 »\r\nدر مورد شركت بعضى از بزرگان و مخلصان صحابه در اين فتوحات ، بايد متذكر شد كه ظاهرا از حقيقت امر غافل بوده و منظورشان خدمت به دين خدا و يارى اسلام و مسلمين بوده است ، و از طرفى آن‌طور كه برمىآيد ، از نظر پيشوايان معصوم دربارهء اين فتوحات بىاطلاع بوده‌اند ، زيرا همان‌طور كه ديديم ، آشكارا تلاش مىشد كه مردم نظر على عليه السّلام را در اين باره ندانند و چه بسا هيأت حاكمه ، آنان را با اعمال فشار در چنين كارهاى مهمى اعزام مىكردند .\r\n\r\n\r\n","description":"","footnote":"\r\n( 1 ) . تاريخ جرجان ، ص 9 .\r\n","page_name":" 200 ","page_number":200},
  {"content":"\r\n\r\n\r\nامام حسن عليه السّلام و محاصرهء عثمان\r\nمورّخان مىگويند : هنگامى كه انقلابيان ، عثمان را به محاصرهء خود درآوردند ، على عليه السّلام دو فرزندش ، حسن و حسين عليهما السّلام را براى دفاع از عثمان به خانه‌اش فرستاد . طلحه و زبير نيز هركدام فرزند خود را بدين منظور فرستادند .\r\nمىگويند : بر اثر سنگ‌هايى كه مردم به طرف خانهء عثمان پرتاب مىكردند ، امام حسين عليه السّلام در كنار در خانهء عثمان مجروح شد و خون بر صورتش جارى گرديد . آن‌گاه انقلابيان از ديوار خانه بالا رفته و عثمان را كشتند .\r\nامير المؤمنين عليه السّلام چون آشفته‌اى غمين از راه رسيد و يك دست خود را بلند كرد به صورت حسن زد و دست ديگرش را به سينهء حسين ، و ديگران را ملامت كرد و ناسزا گفت كه چگونه امير المؤمنين كشته شد و شما در خانه حاضر بوديد ؟ « 1 »\r\n\r\n\r\n","description":"","footnote":"\r\n( 1 ) . ر . ك : الصواعق المحرقه ، ص 115 و 116 ؛ مروج الذهب ، ج 2 ، ص 344 و 345 ؛ الامامة و السياسة ، ج 1 ، ص 42 - 44 ؛ انساب الاشراف ، ج 5 ، ص 69 - 95 ؛ البدء و التاريخ ، ج 5 ، ص 206 ؛ تاريخ مختصر الدول ، ص 105 ؛ سيرهء ائمهء اثنى عشر ، ج 1 ، ص 527 - 540 از ابن كثير ؛ تاريخ طبرى ، ج 3 ص 418 و 419 ؛ دلائل الصدق ، ج 3 ، ص 193 ، نقل از : بعضى از منابع پيشين و از ابن اثير و\r\n","page_name":" 201 ","page_number":201},
  {"content":"\r\n\r\nبعضى اين گفته را بعيد دانسته‌اند ، زيرا رفتار ناهنجار عثمان نسبت به امام و فرزندانش ، چنين اقدامى را بعيد مىگرداند ؛ به علاوه ، امام و فرزندانش نمىتوانستند از مهاجرين و انصار و ياران شايستهء رسول خدا صلّى اللّه عليه و آله فاصله بگيرند و با آنان به مخالفت بپردازند . اگر بخواهيم بر اين گفته صحّه بگذاريم ، بايد بگوييم : حضور حسن عليه السّلام در جبههء دفاع از عثمان ، صرفا براى اين بود كه كسى نتواند امام و فرزندانش را به شركت در انقلاب عليه عثمان متهم نمايد و آنان را شريك قتل او بداند « 1 » .\r\nاز گفتار سيد مرتضى ( ره ) چنين برمىآيد كه وى نيز در اين كه امير المؤمنين ، على عليه السّلام فرزندانش حسن و حسين عليهما السّلام را براى دفاع از عثمان فرستاده ، شك و ترديد دارد . او مىگويد :\r\n« اگر حضرت آن دو را فرستاده باشد ، براى اين بوده كه مانع هتك حرمت و قتل عمد عثمان شوند و از منع خانواده و زنان عثمان از آب و غذا جلوگيرى كنند ، نه اين كه مانع خلع وى توسط انقلابيان گردند . » « 2 »\r\nتعبير مرحوم علامه حسنى ( ره ) چنين است :\r\n« بعيد مىنمايد كه امير المؤمنين عليه السّلام دو ريحانه و گل خوش‌بوى رسول خدا را وارد آن معركه كرده باشد ، تا از ظالمان دفاع كنند ، در حالى كه خود و تمامى زندگى خويش را وقف دفاع از حق و عدالت و دادخواهى مظلومان و ستمديدگان كرده بود . » « 3 »\r\n\r\n\r\n","description":"","footnote":"\r\nابن عبد البر ؛ الفخرى في الآداب السلطانيه ، ص 98 ، در اين كتاب آمده : « ان الحسن قاتل قتالا شديدا حتى كان يستكفه و هو يقاتل عنه و يبذل نفسه دونه » ؛ عقد الفريد ، ج 4 ، ص 290 و 291 .\r\n( 1 ) . ر . ك : حياة الحسن عليه السّلام ، ج 1 ، ص 115 و 116 .\r\n( 2 ) . شرح نهج البلاغهء ابن ابى الحديد ، ج 3 ، ص 8 .\r\n( 3 ) . سيرهء ائمهء اثنى عشر ، ج 1 ، ص 428 .\r\n","page_name":" 202 ","page_number":202},
  {"content":"\r\n\r\nمحقق ديگرى مىگويد :\r\n« خليفه به دليل بدرفتارى با مسلمين مستحق قتل بود . قاتلان وى كسانى كه بدان راضى بودند ، جمهور صحابهء بزرگوار بودند و اصلا معقول نبود كه حسنين عليهما السّلام در مقابل اينان ايستاده باشند . » « 1 »\r\nگوييم :\r\n1 . اين كه مىگويند : قاتل عثمان ، بزرگان صحابه بودند يا لااقل بدين عمل رضايت داشتند ، صحيح ، اما بدون ترديد كسانى مثل طلحه و زبير نيز در ميان انقلابيان بودند و آنان تنها براى رسيدن به منافع دنيوى بپاخاسته بودند ، تا يارى و پيروزى حق و مظلومان .\r\n2 . اين كه روايت مىگويد : طلحه و زبير نيز فرزندانشان را براى دفاع از عثمان فرستادند ، از نظر ما شكى در بطلان آن نيست . بنابر منابع موثق ، طلحه ، زبير ، عايشه و ديگران از سرسخت‌ترين دشمنان عثمان بودند . نيازى به ذكر منابع ديده نمىشود ، چه اين مسأله از مسلّمات تاريخ است .\r\n3 . اين كه مىگويند : امير المؤمنين عليه السّلام به صورت حسن عليه السّلام سيلى زد و با دست ديگرش به سينهء حسين عليه السّلام كوبيد ، اين نيز نادرست است ، زيرا امام بارها تكرار كرده بود كه : « از قتل عثمان نه مسرور گرديد و نه غمگين . » « 2 »\r\nهمچنين امام على عليه السّلام كسى نبود كه حسنين عليهما السّلام را به سستى و كاهلى در اجراى فرامين خود متهم كند ، چه آن دو از كسانى بودند كه خداوند در قرآن كريم به طهارت آنان تصريح كرده است ، و از سوى ديگر ، پيامبر اكرم صلّى اللّه عليه و آله در مواضع گوناگون بر مجد و فضيلت آن دو و نيز عشق و محبت خويش به آنان\r\n\r\n\r\n","description":"","footnote":"\r\n( 1 ) . آل ياسين ، الامام الحسن بن على عليهما السّلام ، ص 50 و 51 .\r\n( 2 ) . ر . ك : الغدير ، ج 9 ، ص 69 - 77 ، نقل از منابع زياد .\r\n","page_name":" 203 ","page_number":203},
  {"content":"\r\n\r\nتأكيد كرده است .\r\n4 . در مورد دفاع حضرت از عثمان ، نظر ديگرى نيز هست كه قابل تقدير مىباشد و شايسته است كه آن را تفسيرى صحيح و موضعى واقع‌بينانه و منطقى در قبال موضع امير المؤمنين در اين مسأله بدانيم ، نه صرف ايراد اتهام به آن حضرت .\r\nخلاصه ، آنچه مىتوان در توجيه دفاع حضرت از عثمان كافى دانست ، اين است :\r\nاگر چه امير المؤمنين خلافت عثمان را از اساس نامشروع مىدانست و بر همهء كارهاى خلاف و تعدىهايى كه از سوى هيأت حاكمه به طور مستمر سرمىزد ، كاملا واقف بود و به عيان ملاحظه مىكرد كه فساد آنان به اوج رسيده و خطر آن جدى شده و ديگر قابل تحمل و اغماض نيست ، با اين حال ، راه چاره را در اين روش انفعالى خشن نمىدانست و علاج واقعه را بدين طريق مصلحت نمىديد .\r\nحضرت در مورد عثمان فرمود :\r\n« انه استأثر فأساء الأثرة و جزعوا فأساءوا الجزع . . . » « 1 »\r\nعثمان خلافت را براى خود اختيار كرد و در آن استبداد به خرج داد ، خودسرى نمود ؛ پس بد كرد كه چنين امرى را اختيار نموده و در آن استبداد به كار برد و اينان بىتابى كرده ، در اين بىتابى بد كردند . »\r\nامام على عليه السّلام چنين موضعى اتخاذ كرد ، چرا كه روش انقلابيان در قتل عثمان در آن شرايط و با آن وضع خاص نمىتوانست به مصلحت اسلام باشد ، بلكه برعكس باعث مىشد تا ضربهء بزرگ و جبران‌ناپذيرى بر پيكر اسلام وارد آيد ، زيرا چنين عملى به منفعت طلبان و هواپرستانى كه مترصّد فرصت و موقعيت\r\n\r\n\r\n","description":"","footnote":"\r\n( 1 ) . نهج البلاغهء عبده ، ج 1 ، ص 72 .\r\n","page_name":" 204 ","page_number":204},
  {"content":"\r\n\r\nمناسب بودند ، فرصت مىداد كه با توجه به آثارى كه سياست حاكم در مفاهيم ، تفكرات ، نظرها و عقايد مردم بر جاى گذاشته ، از جهل و ضعف و شرايط حاكم بر زندگى آنان سود جسته ، به مطامع خويش دست يابند و شعار خون‌خواهى عثمان سرداده ، آن را دستاويزى براى موضع‌گيرى در مقابل اسلام - كه در شخص امير المؤمنين عليه السّلام عينيت و تجسم يافته - قرار دهند و در مقابل آن حضرت با وقاحت تمام بايستند و شبهات و تشكيكاتى را در مورد حضرت و اصحاب مخلص وى القا نمايند . از همين مسأله بود كه جنگ‌هاى جمل ، صفين و نهروان - آن‌طور كه در تاريخ ثبت شده - نشأت گرفت و به وقوع پيوست .\r\nامير المؤمنين عليه السّلام كاملا اين مطلب را درك مىكرد و بر آن وقوف داشت ؛ تا جايى كه آن موقع كه اهالى يمن براى تبريك خلافت به خدمت حضرت مشرّف شدند ، به آنان فرمود :\r\n« انكم صناديد اليمن و ساداتها ، فليت شعرى ، ان دهمنا امر من الأمور كيف صبركم على ضرب الطلا و طعن الكلا « 1 » ؛\r\nشما ريش سفيدان و بزرگان يمن هستيد ، اى كاش مىدانستم اگر روزى مسأله‌اى بر ايمان پيش آيد و حادثه‌اى اتفاق بيفتد ، قدرت جنگى شما چقدر است و تا چه اندازه مىتوانيد صبر و پايدارى داشته باشيد و در مقابل دشمن استقامت كنيد ! »\r\nيعنى حضرت از همان موقع ، جنگ‌هايى را انتظار داشت كه مىبايست عليه طمع‌ورزان و منحرفان صورت گيرد .\r\nاين مسائل در آن موقع و بال اسلام و مسلمين بود و مصائب و مشكلات بسيارى به دنبال داشت كه هنوز اسلام و مسلمين از آثار آن رنج مىبرند و در زحمت هستند .\r\n\r\n\r\n","description":"","footnote":"\r\n( 1 ) . فتوح ابن اعثم ، ج 2 ، ص 255 .\r\n","page_name":" 205 ","page_number":205},
  {"content":"\r\n\r\nاگر امير المؤمنين على عليه السّلام ميل نداشت كه عثمان به آن كيفيت نامطلوب كشته شود ، و اگر فرزندانش ، حسن و حسين عليهما السّلام را براى دفاع از او فرستاد و در دفاع از عثمان آن قدر كوشيد كه حتى مروان اعتراف كرد و گفت : « به قدرى كه على عليه السّلام از عثمان دفاع كرد ، كسى از او دفاع ننمود . گفتند : پس چرا او را بر روى منبرها لعن مىكنيد ؟ گفت : حكومت ما جز با اين كار استوار نمىگردد . » « 1 »\r\nاگر على عليه السّلام خود فرمود :\r\n« و اللّه ، لقد دفعت عنه حتى خشيت أن أكون اثما ؛ « 2 »\r\nبه خدا سوگند آن قدر از او دفاع كردم كه ترسيدم گناهكار باشم . »\r\nبا اين وجود ، حضرت نمىخواست كه دفاع او از عثمان موجب فهم غلط موضع حضرت در قبال عثمان و خطاكارىهاى او باشد ؛ از اين‌رو خلاف‌كارىها عثمان را تلويحا و تصريحا بيان مىكرد . همچنين جواب كسانى را كه نظر حضرت را دربارهء عثمان جويا مىشدند ، گاهى صريح و گاهى مبهم مىداد ، يا لااقل اجازه نمىداد كه غرض‌ورزان و فرصت‌طلبان از آن بهره‌بردارى كرده ، آن را در راه رسيدن به مطامع خويش به كار گيرند . « 3 »\r\nدفاع حضرت از عثمان و تلاش در دفع قتل او ، بدين معنا نيست كه حضرت از خلاف‌كارىهاى شنيع عثمان و دار و دستهء اموى سكوت كرده و دم فروبسته بود ، يا خطرى كه اسلام را تهديد مىكرد و كيان اسلام را هدف قرار داده بود ، ناديده گرفت ، بلكه به طور مستمر و على الدّوام فرياد خويش را در مقابل آن بلند كرده ، خطاهاى آنان را گوشزد مىكرد . در مناسبت‌هاى چندى سعى نمود كه\r\n\r\n\r\n","description":"","footnote":"\r\n( 1 ) . الصواعق المحرقه ، ص 53 ؛ النصائح الكافيه ، ص 88 ، ( نقل از : دارقطنى ) .\r\n( 2 ) . نهج البلاغهء عبده ، ج 2 ، ص 261 ؛ مصادر نهج البلاغه ، ج 3 ، ص 189 از منابع بسيار ؛ بهج الصباغه ، ج 6 ، ص 79 ، ( نقل از طبرى و در آن آمده : « و الله ما زلت أذب عنه حتى انى لاستحيى . . . ) .\r\n( 3 ) . ر . ك : الغدير ، ج 9 ، ص 69 - 77 .\r\n","page_name":" 206 ","page_number":206},
  {"content":"\r\n\r\nعثمان را به راه راست نصيحت كند ، تا جايى كه عثمان بر حضرت تنگ گرفت و امر كرد كه مدينه را به قصد ينبع ترك گويد . « 1 »\r\nعثمان رو به امام حسن عليه السّلام كرد و گفت كه ميل ندارد به نصايح پدرش گوش فرا دهد ، زيرا :\r\n« هر موقع كه مردم از دست عثمان به على عليه السّلام شكايت مىبردند ، حضرت ، فرزندش حسن عليه السّلام را به نزد او مىفرستاد . وقتى كه اين فرستادنها زياد شد ، عثمان گفت : پدرت گمان مىكند كه آنچه او مىداند ، احدى نمىداند . ما به آنچه مىكنيم از او آگاه‌تر هستيم ؛ پس ديگر مزاحم ما نشود . از آن موقع به بعد ، ديگر على عليه السّلام فرزندش را براى كارى نزد عثمان نفرستاد . » « 2 »\r\nبدين ترتيب روشن مىشود كه يارى عثمان از سوى حسنين عليهما السّلام كه به اشارت و فرمان پدرشان صورت گرفت ، كاملا با خط آنان كه همان خط اسلام ناب و اسلام صحيح بود ، منسجم و هماهنگ است و در شمار قربانىهاى فراوانى است كه در راه دين خدا و به منظور اعتلاى كلمهء حق تقديم كردند و خود دليل واضحى است بر دورانديشى و عمق تفكرشان .\r\n\r\n\r\n","description":"","footnote":"\r\n( 1 ) . نهج البلاغهء عبده ، ج 2 ، ص 261 ؛ بهج الصباغه ، ج 6 ، ص 79 از طبرى ؛ مصادر نهج البلاغه ، ج 3 ، ص 189 از منابع مختلف ؛ الغدير ، ج 9 ، ص 60 - 69 از منابع ديگر .\r\n( 2 ) . الغدير ، ج 9 ، ص 71 ، نقل از : عقد الفريد ، ج 2 ، ص 274 و از الامامة و السياسة ، ج 1 ، ص 30 .\r\n","page_name":" 207 ","page_number":207},
  {"content":"\r\n\r\n\r\nمعاويه ، قاتل عثمان\r\nراه دورى نرفته‌ايم اگر بگوييم كه معاويه از ابتدا دريافته بود ، قتل عثمان به مصلحت و در خدمت اهداف اوست و نيز تمايل داشت بر سر عثمان آن بيايد كه آمد ؛ چه عثمان از وى يارى خواست ، اما معاويه در كمك‌رسانى به دو تأخير روا داشت و پيوسته چشم انتظار وقوع حوادث نامطلوبى براى او بود و آرزوى مرگش را داشت ، و آن‌گاه كه نيرويى بسيج كرد و به سوى مدينه گسيل داشت ، دستور داد كه در ذى خشب توقف كند و از آنجا جلوتر نرود و فرمانده را بر حذر داشت كه مبادا بگويد :\r\n« حاضر چيزى را مىبيند كه غايب نمىبيند ، چه در حقيقت حاضر در آنجا منم و غايب تو . گويد : سپاه معاويه مدتى در ذى خشب ماند تا اين كه عثمان كشته شد و آن‌گاه معاويه دستور داد به شام بازگردند . پس سپاهى را كه معاويه با وى فرستاده بود ، به شام بازگرداند . هدف معاويه اين بود كه عثمان كشته شود و آن‌گاه به دعوى خون‌خواهى وى ، مردم را به سوى خود بخواند . » « 1 »\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، ج 16 ، ص 154 ؛ النصائح الكافيه ، ص 20 از بلاذرى ؛ الامام على بن ابى طالب سيرة و تاريخ ، ص 166 .\r\n","page_name":" 208 ","page_number":208},
  {"content":"\r\n\r\nعلى عليه السّلام در نامه‌اى به معاويه نوشت :\r\n« و لعمرى ، ما قتله غيرك و لا خذله سواك لقد تربصت به الدوائر و تمنّيت له الأمانى ؛ « 1 »\r\nبه جان خودم سوگند ! جز تو كسى او را نكشت و جز تو احدى او را خوار و بىدفاع نگذاشت . پيوسته چشم انتظار حوادث بد برايش بودى و آرزوى مرگش را داشتى . »\r\nدر نامهء ديگرى به معاويه چنين نوشت :\r\n« انك انما نصرت عثمان حينما كان النصر لك ، و خذلته حينما كان النصر له ؛ « 2 »\r\nحقيقت اين است كه وقتى پشتيبانى از عثمان به نفع تو بود ، به يارىاش برخاستى و آن‌گاه كه به نفع او بود ، او را بىياور و ناتوان گذاشتى . »\r\nابو ايوب انصارى به معاويه نوشت :\r\n« ما را چه به قاتلان عثمان ؟ آن كس كه چشم انتظار قتل او بود و مردم شام را از يارى رساندن به او بازداشت ، تو بودى . » « 3 »\r\nشبث بن ربعى براى معاويه نوشت :\r\n« تو براى گمراه كردن و جلب آرا و تمايلاتشان و براى اين كه آنان را به زير فرمان خود درآورى ، هيچ وسيله‌اى ندارى جز اين كه گفته‌اى : پيشوايتان به ناحق\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، ج 3 ، ص 411 ؛ الغدير ، ج 9 ، ص 150 ؛ النصائح الكافيه ، ص 20 از كامل ابن اثير و بيهقى ، المحاسن و المساوى ؛ الامام على بن ابى طالب سيرة و تاريخ ، ص 167 از شرح نهج البلاغه .\r\n( 2 ) . ر . ك : نهج البلاغهء عبده ، ج 3 ، ص 70 ؛ النصائح الكافيه ، ص 20 ؛ شرح نهج البلاغهء بحرانى ، ج 5 ، ص 81 ؛ شرح نهج البلاغهء ابن ابى الحديد ، ج 4 ، ص 57 .\r\n( 3 ) . الامامة و السياسة ، ج 1 ، ص 109 و 110 ؛ الغدير ، ج 9 ، ص 151 از آن و از شرح نهج البلاغهء ابن ابى الحديد ، ج 1 ، ص 260 .\r\n","page_name":" 209 ","page_number":209},
  {"content":"\r\n\r\nو مظلومانه كشته شد و ما به خون‌خواهى او برخاسته‌ايم . در نتيجه فرومايگان و افراد نادان بر گرد تو فراهم آمده‌اند ، در حالى كه براى ما مسلّم است كه تو در يارى او كوتاهى كردى . دلت مىخواست او كشته شود تا به اينجا برسى و دعوى خون‌خواهى او كنى . » « 1 »\r\nطبرى گويد :\r\n« همين كه نامهء عثمان براى درخواست كمك به معاويه رسيد ، وى چشم به قتل عثمان دوخت و اظهار مخالفت خود با اصحاب رسول خدا صلّى اللّه عليه و آله را نيز خوش نداشت ؛ چرا كه مىدانست آن‌ها بر خلع يا قتل عثمان اجماع كرده‌اند و آنگاه در يارى عثمان كوتاهى كرد و كندى پيشه ساخت . » « 2 »\r\nابن عبّاس به معاويه نوشت :\r\n« به خدا سوگند كه تو چشم انتظار قتل عثمان بودى و مشتاق مرگش ، و با اين كه وضعش كاملا برايت روشن بود ، نگذاشتى مردم تحت فرمان تو از او دفاع كنند ، در حالى كه نامه سراسر استمداد و استغاثه‌اش به تو رسيد و تو اعتنايى به آن ننمودى ، تا اين كه همان‌طور كه مقصود تو بود ، به قتل رسيد . . . اگر او به ناحق و مظلومانه كشته شد ، تو نيز ستمكارترين ستمكاران هستى . » « 3 »\r\nابن عبّاس نامهء ديگرى نيز با همين عبارت به معاويه نوشت . « 4 »\r\n\r\n\r\n","description":"","footnote":"\r\n( 1 ) . وقعة صفين ، ص 187 و 188 ؛ تاريخ طبرى ، ج 3 ، ص 570 ؛ الغدير ، ج 9 ، ص 151 ، نقل از آن دو و از كامل ابن اثير ، ج 3 ، ص 123 و شرح نهج البلاغهء ابن ابى الحديد ، ج 1 ، ص 342 .\r\n( 2 ) . تاريخ طبرى ، ج 3 ، ص 402 .\r\n( 3 ) . شرح نهج البلاغهء ابن ابى الحديد ، ج 16 ، ص 155 ؛ الامام على بن ابى طالب سيرة و تاريخ ، ص 167 از شرح نهج البلاغه .\r\n( 4 ) . فتوح ابن اعثم ، ج 3 ، ص 256 ؛ مناقب خوارزمى ، ص 181 ؛ الامامة و السياسة ، ج 1 ، ص 113 ؛ شرح نهج البلاغهء ابن ابى الحديد ، ج 8 ، ص 66 ؛ الغدير ، ج 10 ، ص 325 .\r\n","page_name":" 210 ","page_number":210},
  {"content":"\r\n\r\nمنقرى گويد :\r\n« وقتى خبر مرگ عثمان به معاويه رسيد ، سخت دلتنگ شد و از اين كه عثمان را خوار و بىدفاع گذاشته ، اظهار پشيمانى و ندامت كرد و طى اشعارى گفت :\r\n ندمت على ما كان تبعى الهوى * و قصري فيه حسرة و عويل « 1 » \r\nمن پشيمانم از اين كه تابع هوا گشتم و همين كافى است كه مرا به افسوس و شيون وادارد . »\r\nدر گفتگويى كه بين معاويه و ابو طفيل كتّانى صورت گرفت ، معاويه پرسيد :\r\n« چرا از عثمان دفاع نكردى ، در حالى كه وظيفه داشتى از او دفاع كنى ؟ ابو طفيل گفت : به دليل همان چيزى كه تو را از يارى او منع كرد و تو در شام ماندى و مرگش را انتظار بردى . معاويه گفت : مگر همين كه به خون‌خواهى او برخاسته‌ام ، يارى او نيست ؟ ابو طفيل خنده‌اى كرد و گفت : وضع تو با عثمان چنان است كه جعدى شاعر گفته :\r\n لا ألفينك بعد الموت تندبنى * و فى حياتي ما زودتنى زادا « 2 » \r\nتو را پس از مرگ خواهم ديد كه برايم نوحه سرداده‌اى ، در حالى كه در زندگيم هيچ كمكى به من نكردى .\r\nيعقوبى نيز گفته است :\r\n« معاويه به سپاه خود دستور داد تا در اوايل شام توقف كنند و در جاى خود بمانند ،\r\n\r\n\r\n","description":"","footnote":"\r\n( 1 ) . وقعة صفين ، ص 79 ؛ الامام على بن ابى طالب سيرة و تاريخ ، ص 166 و 167 ؛ الغدير ، ج 9 ، ص 151 ؛ فتوح ابن اعثم ، ج 2 ، ص 266 .\r\n( 2 ) . مروج الذهب ، ج 3 ، ص ؟ ؛ النصائح الكافيه ، ص 21 ؛ عقد الفريد ، ج 4 ، ص 30 ، نقل از : تاريخ الخلفاء ؛ الامام على بن ابى طالب سيره و تاريخ ، ص 168 و الغدير ، ج 9 ، ص 139 و 140 ، نقل از :\r\nتاريخ الخلفا ، ص 33 و تاريخ ابن عساكر ، ج 7 ، ص 201 و الاستيعاب در الكنى ؛ الامامة و السياسة ، ج 1 ، ص 151 و مسعودى .\r\n","page_name":" 211 ","page_number":211},
  {"content":"\r\n\r\nتا اين كه نزد عثمان رفته و از صحت و سقم امر آگاه شود . آن‌گاه معاويه نزد عثمان آمد و از مدّت محاصرهء وى پرسيد و گفت : خدمت تو رسيدم تا نظرت را جويا شوم و به نزد سپاهيان برگردم و سپس آنان را به پيش تو بياورم . عثمان گفت : به خدا سوگند ، تو مىخواستى كه من كشته شوم ، آن‌گاه بگويى كه من ولىّ دم هستم ، برگرد و مردم را براى يارى من بياور . وى برگشت و ديگر به نزد عثمان نرفت تا اين كه به قتل رسيد . « 1 » »\r\nمعاويه در سخنانى كه به حجّاج بن خزيمه گفت ، اعتراف كرد كه به فرياد فريادرسى عثمان قيام نكرد و در حالى كه عثمان از وى كمك خواسته بود ، به وى جواب مثبت نداد و در اين باره ابياتى چند سروده است . « 2 » اين ابيات همان ابيات لاميه‌اى است كه قبلا به آن اشاره كرديم .\r\nشهرستانى به صراحت مىگويد :\r\n« همه عمّال و كارگزاران عثمان ، يعنى معاويه ، سعد بن ابى وقاص ، وليد بن عقبه ، عبد اللّه بن عامر و عبد اللّه بن سعد بن ابى سرح از يارى او دست كشيدند و ترك او گفتند ، تا اين كه كشته شد . « 3 » »\r\nآن موقع كه معاويه بنى هاشم را در مدينه به قتل عثمان متّهم كرد ، ابن عبّاس به او گفت :\r\n« تو عثمان را كشتى ، سپس حركت كردى و براى مردم به دروغ گفتى كه خون‌خواه او هستى . پس معاويه درماند و دم فروبست . » « 4 »\r\nمحمّد بن مسلمه به معاويه نوشت :\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 175 .\r\n( 2 ) . فتوح ابن اعثم ، ج 2 ، ص 265 .\r\n( 3 ) . الملل و النحل ، ج 1 ، ص 26 ؛ الشيعة فى التاريخ ( پاورقى ) ، ص 142 .\r\n( 4 ) . تاريخ يعقوبى ، ج 2 ، ص 223 .\r\n","page_name":" 212 ","page_number":212},
  {"content":"\r\n\r\n« معاويه ! به جانم سوگند كه تو جز دنيا چيزى نمىخواهى و جز از هواى نفس پيروى نمىكنى و اگر عثمان را پس از مرگش پشتيبانى مىكنى ، در زمان حياتش او را خوار و بىدفاع گذاشتى . » « 1 »\r\nامير المؤمنين در نامه‌اى به معاويه نوشت :\r\n« اما بعد ، فو اللّه ما قتل ابن عمك غيرك و انى لأرجو أن الحقك به على مثل ذنبه و اعظم من خطيئته ؛ « 2 »\r\nاما پس از حمد و ثناى الهى و درود و سلام بر رسول گرامى او ، به خدا سوگند ! عموزاده‌ات را كسى جز تو نكشت و من اميدوارم كه تو را به خاطر گناهى همانند او يا بزرگ‌تر از آن ، به وى ملحق سازم . »\r\nاصغ بن نباته نيز با همين عباراتى كه از ديگران نقل كرديم ، با معاويه روبه‌رو شد . « 3 »\r\nامام حسن عليه السّلام نيز به او گفت :\r\n« ثم ولّاك عثمان فتربّصت عليه ؛ « 4 »\r\nعثمان تو را ولايت شام داد ، اما تو چشم انتظار حوادث بد براى او بودى و آرزوى مرگش را داشتى .\r\nمعاويه به عمرو بن عاص گفت :\r\n« راست گفتى ، با آنچه در دست ماست با او مىجنگيم و او را وادار مىكنيم تا مسئوليت قتل عثمان را بر عهده بگيرد . عمرو گفت : وا عجبا ! كسى بايد ادعاى خون‌خواهى عثمان كند كه از همهء مردم احقّ است ، نه من و تو . گفت : واى بر\r\n\r\n\r\n","description":"","footnote":"\r\n( 1 ) . الامامة و السياسة ، ج 1 ، ص 101 ؛ الغدير ، ج 10 ، ص 333 .\r\n( 2 ) . الغدير ، ج 9 ، ص 76 ؛ عقد الفريد ، ج 4 ، ص 334 .\r\n( 3 ) . تذكرة الخواص ، ص 85 ؛ مناقب خوارزمى ، ص 134 و 135 .\r\n( 4 ) . تذكرة الخواص ، ص 201 .\r\n","page_name":" 213 ","page_number":213},
  {"content":"\r\n\r\nتو ، ما چرا [ خون‌خواهى نكنيم 
  ] ؟ عمرو گفت : زيرا تو او را تنها گذاشتى و با اين كه مردم شام با تو بودند ، دست از يارىاش كشيدى ، تا اين كه از يزيد بن اسد بجلى كمك خواست و او جواب مثبت داد و به سويش حركت كرد ، اما من نيز او را آشكارا رها كردم و به فلسطين گريختم . معاويه گفت : فعلا برايم از اين حرفها نزن . » « 1 »\r\nچون نامهء عثمان - كه در آن از معاويه كمك خواسته بود - به دست وى رسيد ، مسور بن مخرمه به دو گفت :\r\n« اى معاويه ! عثمان كشته خواهد شد ، اكنون بنگر كه به تو چه نوشته است . معاويه گفت : اى مسور ! من فاش مىگويم كه عثمان در آغاز بدانچه خدا و رسول دوست داشتند عمل كرد و خدا نيز از وى راضى بود ، ولى بعدا روش خود را تغيير داد و خدا نيز نظر خود را از او گرداند . آيا من مىتوانم چيزى را كه خدا تغيير داده برگردانم ؟ » « 2 »\r\nمىبينيد كه معاويه چگونه براى توجيه كوتاهى و سهل‌انگارى خويش در كمك و يارى عثمان به جبر استدلال مىكند .\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 186 ؛ الامامة و السياسة ، ج 1 ، ص 98 .\r\n( 2 ) . فتوح ابن اعثم ، ج 2 ، ص 228 .\r\n","page_name":" 214 ","page_number":214},
  {"content":"\r\n\r\n\r\nزخمى شدن امام حسن عليه السّلام در دفاع از عثمان !\r\nما در صحّت محتواى روايتى كه مىگفت : امام حسن عليه السّلام در دفاع از عثمان زخمى شد ، شك و ترديد داريم ، زيرا گرچه ممكن است امام على عليه السّلام دو فرزندش يا تنها امام حسن عليه السّلام را براى دفاع از عثمان فرستاده باشد و آن دو نيز به نزد عثمان آمده و مأموريت محوّله از جانب پدر را به اطلاع او رسانده باشند ، اما ظاهرا عثمان آن دو را رد كرد و دفاع آن دو را نپذيرفت ؛ نصوص زير اين مطلب را روشن مىكند :\r\n1 . « على پسرش حسن را خواست و به او گفت : پسرم ! به نزد عثمان برو و به او بگو : پدرم مىگويد : آيا ميل دارى كه تو را يارى كنم ؟ حسن پيام پدرش را به عثمان رساند . عثمان به دو گفت : نه ، من يارى او را نمىخواهم ، زيرا رسول خدا صلّى اللّه عليه و آله را ديدم . . . حسن سكوت كرد و به نزد پدر بازگشت و پاسخ عثمان را برايش بازگفت . . . . » « 1 »\r\n2 . « وقتى مردم خانهء عثمان را به محاصرهء خود درآوردند او روزه داشت . . . عثمان\r\n\r\n\r\n","description":"","footnote":"\r\n( 1 ) . همان‌جا .\r\n","page_name":" 215 ","page_number":215},
  {"content":"\r\n\r\nبه حسن بن على كه در كنارش نشسته بود رو كرد و گفت : برادرزاده ! تو را به خدا سوگند ، به من بگو كه چرا از اين محل خارج نشدى ؟ زيرا من مىدانم كه پدرت چقدر به تو علاقه دارد . پس حسن بيرون رفت و به دنبالش عبد اللّه بن عمر نيز خارج شد . » « 1 »\r\n3 . « هرگاه مردم از حكومت عثمان به على عليه السّلام شكايت مىبردند ، على فرزندش حسن را نزد عثمان مىفرستاد . چون اين كار زياد تكرار شد ، به او گفت : پدرت مىپندارد هيچ‌كس نيست كه آنچه را او مىداند بداند ، حال آن كه ما بهتر از او مىدانيم كه چه مىكنيم ؛ بايد دست از ما بردارد . ديگر على عليه السّلام پسرش را بدين منظور نزد او نفرستاد . » « 2 »\r\nابن قتيبه گويد :\r\n« سپس حسن بن على داخل شد و گفت : مرا به هرچه مىخواهى فرمان ده كه من در اختيار توام . پس عثمان به او گفت : اى برادرزاده ! برگرد و در خانه‌ات بنشين تا اين كه فرمانى از جانب خدا برسد . » « 3 »\r\n4 . گروهى از مردم ، از جمله سعد بن مالك و ابو هريره و زيد بن ثابت و حسن بن على همت كردند و جان بر كف آماده شدند تا از عثمان دفاع كنند . عثمان كس به نزدشان فرستاد و آنان را از تصميم خود آگاه كرد و از آنان خواست كه پراكنده شوند ، آنان هم منصرف شدند . « 4 »\r\n5 . « عثمان كس به نزد على بن ابى طالب فرستاد كه به نزد من بيا . على پسرش\r\n\r\n\r\n","description":"","footnote":"\r\n( 1 ) . همان ، ص 230 .\r\n( 2 ) . منابع اين مطلب قبلا بيان شد .\r\n( 3 ) . الامامة و السياسة ، ج 1 ، ص 39 ؛ حياة الصحابة ، ج 2 ، ص 134 ، نقل از : الرياض النضره ، ج 2 ، ص 269 .\r\n( 4 ) . تاريخ طبرى ، ج 3 ، ص 389 .\r\n","page_name":" 216 ","page_number":216},
  {"content":"\r\n\r\nحسين را فرستاد . عثمان به او گفت : اى برادرزاده ! آيا مىتوانى از من در مقابل مردم دفاع كنى ؟ حسين گفت : خير . عثمان گفت : پس به پدرت بگو كه نزد من آيد . حسن به نزد پدر آمد و سفارش عثمان را به او رساند . على برخاست تا نزد عثمان رود ، پسرش محمّد بن حنفيه به سويش شتافت و مانع رفتن پدر شد . . . در همين اثنا فرياد برآمد كه عثمان كشته شد . » « 1 »\r\n6 . ابو مخنف گويد :\r\n« مروان حكم نگاهى به حسين بن على كرده و گفت : چه چيز تو را به اينجا آورده است ؟ حسين گفت : وفاى به عهد و بيعتى كه با خليفه دارم . گفت : از نزد ما برو ! پدرت مردم را عليه ما جمع كرده و تو در اينجا با ما هستى ؟ برو كه ميل به جنگ ندارم و بدان امر نمىكنم . » « 2 »\r\nآنچه گذشت ، بيان مىكند كه عثمان يارى حسن يا حسنين عليهما السّلام را نپذيرفت و آن دو در جنگ ، عليه انقلابيان شركت نكردند . شايد اين عمل بارها تكرار شد و حضرت خود را براى دفاع از عثمان بر او عرضه كرد ، اما هر دفعه عثمان او را رد كرد . همين موجب شك و ترديد در روايتى است كه مىگويد : امام حسن عليه السّلام در اين قضيه مجروح شد . همچنين عدم صحت روايتى را مىرساند كه برخورد امام على عليه السّلام را با حسنين عليهما السّلام بيان مىكرد و ما آن را مردود و نادرست خوانديم .\r\nممكن است امام حسن عليه السّلام به خاطر احترام خاصى كه در ميان ديگران داشت و بدون اين كه در جنگ دخالتى داشته باشد ، براى نجات برخى از افراد ، به آنها كمك كرده باشد . در سخنانى كه بين حضرت و مروان حكم رد و بدل شد ،\r\n\r\n\r\n","description":"","footnote":"\r\n( 1 ) . انساب الاشراف ، ج 5 ، ص 94 .\r\n( 2 ) . همان ، ص 78 .\r\n","page_name":" 217 ","page_number":217},
  {"content":"\r\n\r\nحضرت به او فرمود :\r\n« افلا أرقت دم من وثب على عثمان فى الدار ، فذبحه كما يذبح الجمل ، و أنت تثغو ثغاء النعجة و تنادى بالويل و الثبور . كالأمة اللكعاء . أ لا دفعت عنه بيد ؟\r\nأو ناضلت عنه به سهم ؟ لقد ارتعدت فرائصك و غشي بصرك فاستغثت بى كما يستغيث العبد بربه ، فأنجيتك من القتل و منعتك منه ثم تحت معاوية على قتلي ؟ ! و لو رام ذلك لذبح كما ذبح ابن عفان ؛ « 1 »\r\nچرا كسى را كه در خانهء عثمان بر او يورش برد و او را آن چنان كه شتران را مىكشند ، به قتل رساند ، نكشتى و خونش را بر زمين جارى نكردى ؟ تو در آن موقع همچون گوسفندان صدايت را بلند كرده و همانند كنيزكان فرومايه و پست آه و وا ويلا سرداده بودى ، چرا به كمك عثمان نشتافتى ؟ چرا براى دفاع از او تيرى رها نكردى ؟ آن هنگام بدنت سخت به لرزه آمده بود و پريشانى بر تو غالب بود . از من كمك خواستى و مرا به فريادرسى طلبيدى ، چنان كه بنده از اربابش كمك مىخواهد و خود را در پناه او مىگيرد ، من تو را از مرگ نجات دادم و مانع قتل تو شدم . بىانصاف ! اكنون معاويه را بر قتل من ترغيب مىكنى ؟ ! بدان كه اگر چنين مسأله‌اى پيش آيد ، او همانند پسر عفّان كشته خواهد شد ( و از تو كارى ساخته نخواهد بود ) . »\r\n\r\nموضع قوى و نيرومند امام حسن عليه السّلام\r\nاز طرف ديگر ، نص فوق به طور كاملا آشكارى موضع بسيار نيرومند امام حسن عليه السّلام را بيان مىكند ، و دلالت دارد كه موضع حضرت عليه السّلام چقدر قوى و نيرومند بوده است .\r\n\r\n\r\n","description":"","footnote":"\r\n( 1 ) . المحاسن و المساوى ، ج 1 ، ص 135 و در پاورقى از : جاحظ ، المحاسن و الاضداد .\r\n","page_name":" 218 ","page_number":218},
  {"content":"\r\n\r\nسخن پسر عاص گذشت كه به معاويه گفت :\r\n« مردم به دنبالش راه افتادند . فرمان داد ، اطاعت كردند ، سخن گفت ، تصديق نمودند . اين دو ، كار را به جاهاى باريك‌ترى خواهند كشاند . چه خوب بود كه كسى را به دنبالش مىفرستادى تا او و پدرش را لعن مىكرديم و دشنام مىگفتيم و ارزش هر دو را در پيش ديگران پايين مىآورديم . . . . »\r\nسفيان بن ليلى به امام حسن عليه السّلام گفت :\r\n« خدا مردم را دربارهء تو هم صدا كرده است . » « 1 »\r\nابو جعفر روايت كرده كه ابن عباس گفت :\r\n« اولين خوارى و ذلت عرب ، مرگ حسن عليه السّلام بود . » « 2 »\r\nابو الفرج گويد :\r\n« . . . به ابو اسحاق سبيعى گفته شد : چه هنگامى مردم خوار و ذليل شدند ؟ گفت :\r\nآن موقع كه حسن رحلت كرد ، زياد پسر ابو سفيان خوانده شد و حجر بن عدى به قتل رسيد . » « 3 »\r\nمعاويه نيز اقرار دارد :\r\n« حسن عليه السّلام كسى نيست كه بتوان او را دست‌كم گرفت . . . . » « 4 »\r\nدر اين باره نصوص بسيارى وجود دارد كه در اين مختصر مجال تتبع آن نيست .\r\nشايد بتوان عواملى را كه موجب گرديد موضع امام حسن عليه السّلام در قبال معاويه و امويان قدرت و اثر بيشتر و عظيم‌ترى داشته باشد ، در موارد ذيل\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، ج 16 ، ص 46 .\r\n( 2 ) . همان ، ص 10 .\r\n( 3 ) . مقاتل الطالبيين ، ص 76 ؛ شرح نهج البلاغه ، ج 16 ، ص 51 .\r\n( 4 ) . شرح نهج البلاغهء ابن ابى الحديد ، ج 16 ، ص 195 .\r\n","page_name":" 219 ","page_number":219},
  {"content":"\r\n\r\nخلاصه كرد :\r\nيارى و نصرت عثمان توسط امام ، عدم شركت حضرت در قتل مشركان قريش و ديگران ( زيرا امام در آن موقع كودك خردسالى بود كه نمىتوانست در جنگ‌هاى رسول خدا صلّى اللّه عليه و آله عليه مشركان شركت جويد ) ، مردم ، سخنان و مواضع رسول اكرم صلّى اللّه عليه و آله را در خصوص آن حضرت ديده و شنيده بودند . از طرف ديگر ، تمامى مردم مىدانستند كه آيات قرآنى زيادى در مورد فضل و دانش آن حضرت نازل شده و خصلت‌هاى كريمانه‌اش را ستوده و تأكيد دارد كه مقام رهبرى آيندهء امت مسلمان را خداوند براى وى آماده و مهيا كرده است و نيز جاى هيچ‌گونه دستاويزى براى تضعيف مركزيت و قدرت امام عليه السّلام باقى نبود تا دشمنان بدان تمسّك جويند ، و از طرفى حضرت با مسأله‌اى مثل حكميت - كه قبلا پدرش از سوى معاويه و بنى اميه گرفتارش شده بود - مواجه نگرديد .\r\nآرى ، او فرزند كسى است كه قريش را تار و مار كرد و قهرمانان عرب را از پاى درآورد ، آن‌هايى كه مىخواستند با همهء حيله‌ها و وسايلى كه در اختيار داشتند ، نور خدا را خاموش كنند . ضعف استدلال معاويه در مقابل امام حسن عليه السّلام وقتى روشن خواهد شد كه گفته‌ها و سخنان شخص معاويه را ملاحظه كنيم . او براى تصدّى پست خلافت ، چيزى كه بتواند بدان استدلال كند نداشت ، مگر اين كه بگويد : ولايتش طولانىتر ، تجربه‌اش بيشتر ، سياستش قوىتر و سنش از امام حسن عليه السّلام بزرگتر است . « 1 »\r\nبعضى از پژوهش‌گران مسائل تاريخى مىگويند :\r\n« بدين ترتيب معيارهاى خلافت به صورت معيارهاى مدل لباس و زيبايى اندام ،\r\n\r\n\r\n","description":"","footnote":"\r\n( 1 ) . مقاتل الطالبيين ، ص 58 ؛ شرح نهج البلاغهء ابن ابى الحديد ، ج 16 ، ص 36 ؛ حياة الحسن عليه السّلام ، ج 2 ، ص 33 و 35 .\r\n","page_name":" 220 ","page_number":220},
  {"content":"\r\n\r\nطولانىتر ، بزرگ‌تر ، قديم‌تر و بيشتر بودن درآمد . » « 1 »\r\nآنچه موجب تضعيف موضع امام حسن عليه السّلام و تقويت شوكت و جلال معاويه شد ، مسائل مربوط به سپاه امام عليه السّلام و شرايط خاص حاكم بر جامعهء اسلامى ، على الخصوص مردم عراق ، و نيز مسائل عقيدتى و اجتماعى و مسائل ديگر بود .\r\nاگر چه آن طور كه به نظر مىرسد عامل زمان در درازمدت به نفع امام حسن عليه السّلام تمام شد ، خصوصا بعد از تحول مختصرى كه بر اثر تلاش‌هاى امير المؤمنين در جامعهء عراق در قبال اهل بيت عليهم السّلام به وقوع پيوست .\r\nدربارهء جامعهء عراق ، در بحث ديگرى در باب « خوارج » مطالبى بيان كرده‌ايم . در همين بحث نيز اشاراتى داشتيم كه شايد مفيد باشد ، اما فعلا مورد بحث ما نيست ، چرا كه مربوط است به شرايط صلح امام حسن عليه السّلام و بايد در جاى خود مورد بحث و بررسى قرار گيرد .\r\n\r\n\r\n","description":"","footnote":"\r\n( 1 ) . محمد حسن آل ياسين ، الامام الحسن بن على عليهما السّلام ، ص 85 .\r\n","page_name":" 221 ","page_number":221},
  {"content":"\r\n\r\n\r\nآيا امام حسن عليه السّلام عثمانى بود ؟ !\r\nعده‌اى مىكوشند تا بگويند : امام حسن عليه السّلام به معناى دقيق كلمه عثمانى بود ؛ مىگويند :\r\n« احتمالا حسن عليه السّلام در گرايش به عثمان غلو كرده باشد ، تا جايى كه روزى چيزى را كه خوش نداشت به پدرش گفت . راويان نقل كرده‌اند : روزى على عليه السّلام از كنار پسرش حسن عبور مىكرد و او در حال وضو گرفتن بود . به او گفت :\r\nحسن ! وضويت را كامل كن ! حسن با اين سخن تلخ ، پاسخ پدر را داد : ديشب مردى را كشتيد كه وضوى كامل مىگرفت . على گفت : خداوند اندوه تو را دربارهء عثمان طولانى كند . »\r\nدر نص بلاذرى آمده :\r\n« مردى را كشتى كه وضوى كامل مىگرفت . » « 1 »\r\nدر داستان ديگرى مىگويند : [ حسن عليه السّلام گفت : 
  ]\r\n\r\n\r\n","description":"","footnote":"\r\n( 1 ) . ر . ك : الفتنة الكبرى ( بخش على و بنوه ) ، ص 176 ؛ انساب الاشراف ، ج 3 ، ص 12 و نيز ج 5 ، ص 81 ؛ محمد حسن آل ياسين ، الامام الحسن بن على عليهما السّلام ، ص 50 ؛ سيرهء ائمهء اثنى عشر ، ج 1 ، ص 543 .\r\n","page_name":" 222 ","page_number":222},
  {"content":"\r\n\r\n« اى امير مؤمنان ! من نمىتوانم با شما سخن بگويم . آن‌گاه گريست . پس على فرمود : حرف بزن و همچون زن نوحه مكن ! حسن گفت :\r\nمردم عثمان را محاصره كردند ؛ به تو امر كردم كه از آنان فاصله بگير و به مكه برو ، تا اين كه مردم به هوش آمده ، بيدار شوند ، اما تو سرپيچى كردى . مردم او را كشتند ، به تو امر كردم كه از آنان كناره بگير . . . امروز به تو امر كردم كه به عراق نرو ، زيرا مىترسم كه در آن ديار غريب ، گمنام كشته شوى . پس على فرمود . . . . » « 1 »\r\nروايات ديگرى نيز هست كه همين معنا را مىرساند و فعلا مجالى براى ذكر آن نيست . « 2 »\r\nاز نظر ما همهء اين گفته‌ها مردود است ، زيرا :\r\nاولا : چگونه مىتوان بين اين حديث و حديث سابق جمع كرد كه مىگفت :\r\nامير المؤمنين فرزندانش حسن و حسين عليهما السّلام را براى دفاع از عثمان فرستاد ، و يا آنگاه كه از واقعه با خبر شد ، چون آشفته‌اى حزين از راه رسيد و حسن را كه خون بر صورتش جارى بود ، سيلى زد و با دست ديگرش به سينهء حسين كوبيد ، به اين گمان كه آن دو در مأموريت خود كوتاهى كرده‌اند ؟ چگونه مىتوان تهافت و تناقض بين اين دو حديث را بر طرف نمود ؟ !\r\nثانيا : هر كه در مواضع و زندگانى امام حسن عليه السّلام تتبّع و بررسى كند ، در مىيابد كه امام همواره با اصرار فراوان ، ياريگر پدر و مدافع حق غصب‌شده‌اش بود و در دفع استدلال‌هاى دشمنانش كوشش فراوان داشت . حتى در جنگ‌هاى نبرد جمل و صفين ، خود را در اين راه در معرض خطرهاى بزرگ قرار داد ، تا\r\n\r\n\r\n","description":"","footnote":"\r\n( 1 ) . انساب الاشراف ، ج 2 ، ص 216 ؛ تاريخ طبرى ، ج 3 ، ص 474 ؛ ر . ك : شرح نهج البلاغهء ابن ابى الحديد ، ج 1 ، ص 226 و نيز ج 19 ، ص 117 ؛ سيرهء ائمهء اثنى عشر ، ج 1 ، ص 543 .\r\n( 2 ) . ر . ك : سيرهء ائمهء اثنى عشر ، ج 1 ، ص 542 و 544 و منابع ديگر .\r\n","page_name":" 223 ","page_number":223},
  {"content":"\r\n\r\nجايى كه - همان‌طور كه ديديد - پدرش فرمود : « جلو اين پسر را بگيريد ! »\r\nدر مورد دفاع امام حسن عليه السّلام از اهل بيت عليهم السّلام و حقانيّت آنان به خلافت ، مواضع و اقوال آن حضرت آن قدر زياد است كه در اين فرصت كوتاه نمىتوان همهء آن را بيان كرد ، ليكن به نمونه‌اى از آن‌ها اكتفا مىكنيم :\r\n1 . امام حسن عليه السّلام فرمود :\r\n« انّ ابا بكر و عمر عمدا الى هذا الامر و هو لنا كله فاخذاه دوننا و جعلا لنا فيه سهما كسهم الجدّة اما و اللّه لتهمنّهما أنفسهما يوم يطلب الناس فيه شفاعتنا ؛ « 1 »\r\nراستى كه ابو بكر و عمر تمام توجه خود را به امر خلافت مبذول داشتند و آن را از چنگ ما ربودند ، و حال آن كه همهء اختيارات آن مال ما بود . پس بدون مشاركت دادن ما ، آن را به دست گرفتند و براى ما سهمى همچون سهم جدّه قرار دادند .\r\nهان به خدا سوگند ! آن روزى كه مردم شفاعت ما را طلب كنند ، آن دو شديدا درگير نجات خود از غم و اندوهى هستند كه آنها را احاطه كرده است . »\r\nشوشترى مىگويد :\r\n« ظاهرا مراد حضرت از اين كه فرمود : مانند سهم جدّه ، اين است كه آن دو از خلافت و باقى حقوق اهل بيت عليهم السّلام تنها به قدر بخور و نمير به آنها مىدادند ، همان‌طور كه والدين با جده رفتار مىكنند . » « 2 »\r\n2 . امام حسن عليه السّلام در خطبه‌اى فرمود :\r\n« و لو لا محمّد صلّى اللّه عليه و آله و اوصياؤه ، كنتم حيارى لا تعرفون فرضا من الفرائض . . . ؛ « 3 »\r\n\r\n\r\n","description":"","footnote":"\r\n( 1 ) . امالى مفيد ، ص 49 ؛ بهج الصباغه ، ج 4 ، ص 569 .\r\n( 2 ) . بهج الصباغه ، ج 4 ، ص 569 .\r\n( 3 ) . ينابيع الموده ، ص 480 ؛ امالى طوسى ، ص 56 .\r\n","page_name":" 224 ","page_number":224},
  {"content":"\r\n\r\nاگر محمد صلّى اللّه عليه و آله و اوصياى او نبودند ، شما در بيابان جهل و ضلالت ، سرگردان و حيران بوديد و فريضه‌اى از فرايض الهى را نمىشناختيد . . . . »\r\nاين مطلب را حضرت پس از بيان فرايض و تكاليف الهى فرمود . از جملهء اين فرايض ، ولايت اهل بيت عليهم السّلام بود .\r\n3 . بعد از بيعت مردم با امام حسن عليه السّلام حضرت خطبه‌اى ايراد كرد و طى آن فرمود :\r\n« پس ، از ما اطاعت كنيد كه اطاعت ما واجب است ، چرا كه به طاعت خداى عزّ و جلّ و رسولش صلّى اللّه عليه و آله مقرون گشته است . خدا مىفرمايد :\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ . »  « 1 »\r\n4 . اربلى مىگويد :\r\n« بين معاويه و امام حسن نامه‌هايى مبادله شد . حسن عليه السّلام در اين نامه‌ها بر استحقاق خود به خلافت احتجاج كرد و بر كسانى كه بر پدرش پيشى گرفتند و خلافت رسول خدا صلّى اللّه عليه و آله را به زور از چنگ آنان ربودند يورش برد . » « 2 »\r\nامام حسن عليه السّلام در نامه‌اى به معاويه ، بعد از اين كه مجاهدهء قريش پس از رحلت رسول خدا صلّى اللّه عليه و آله را با اهل بيت عليهم السّلام گوشزد كرده ، چنين مىنويسد :\r\n« و قد تعجّبنا لتوثّب المتوثبين علينا فى حقّنا و سلطان نبينا صلّى اللّه عليه و آله . . . فأمسكنا عن منازعتهم مخافة على الدين ان يجد المنافقون و الاحزاب بذلك مغمزا يثلمونه به . . . و بعد فان امير المؤمنين على بن ابى طالب عليه السّلام لما نزل به الموت\r\n\r\n\r\n","description":"","footnote":"\r\n( 1 ) . ينابيع الموده ، ص 21 ؛ امالى مفيد ، ص 349 ؛ مروج الذهب ، ج 2 ، ص 432 ؛ حياة الحسن ، ج 1 ، ص 153 ؛ امالى طوسى ، ج 1 ، ص 121 ؛ آل ياسين ، صلح الحسن عليه السّلام ، ص 59 ؛ جمهرة الخطب ، ج 2 ، ص 17 از مسعودى .\r\n( 2 ) . كشف الغمه ، ج 2 ، ص 165 .\r\n","page_name":" 225 ","page_number":225},
  {"content":"\r\n\r\nولّانى الامر بعده ؛\r\nما به راستى در شگفتيم از كسانى كه در ربودن حقمان بر ما يورش برده و خلافت پيامبرش را كه حق مسلّم ماست ، از چنگ ما ربودند . . . ما ديديم اگر در گرفتن حق خويش به منازعه با ايشان بپردازيم ، ممكن است منافقان و ساير احزاب مخالف دين ، وسيله‌اى براى خراب‌كارى و رخنهء در دين به دست آورند و نيت‌هاى فاسد خود را عملى سازند ، پس دم فرو بستيم . . . همانا امير المؤمنين ، على بن ابى طالب عليه السّلام چون مرگ به سراغش آمد ، امر خلافت پس از خود را به من واگذار كرد . » « 1 »\r\n5 . كافى است بگوييم كه پدرش او را به كوفه فرستاد . حضرت ، ابو موسى اشعرى را كه مانع حمايت مردم كوفه از امير المؤمنين عليه السّلام مىشد از كارگزارى آنجا خلع كرد . امام حسن عليه السّلام پس از سفر به كوفه با ده هزار جنگجو به خدمت پدر رسيد . در اين قضيه ، حوادث مهم و مهيّجى به وقوع پيوست كه بيانگر فناى مطلق امام حسن عليه السّلام در مسألهء پدرش كه در نظر امام ، مسألهء اسلام و ايمان بود ، مىباشد . حضرت جان به كف آماده بود تا براى دفاع از پدر ، بهاى سنگينى بپردازد . « 2 »\r\n6 . امام حسن عليه السّلام با موضع قدرتمندى كه داشت ، احتجاجات معترضان به مسألهء حكميت را درهم كوبيد و استدلال‌هاى مهمى ايراد كرد كه قابل\r\n\r\n\r\n","description":"","footnote":"\r\n( 1 ) . ر . ك : مروج الذهب ، ج 2 ، ص 432 ؛ شرح نهج البلاغهء ابن ابى الحديد ، ج 16 ، ص 34 ؛ مقاتل الطالبيين ، ص 55 و 56 ؛ فتوح ابن اعثم ، ج 4 ، ص 151 ؛ مناقب ابن شهر آشوب ، ج 4 ، ص 31 ؛ حياة الحسن عليه السّلام ، ج 2 ، ص 29 ؛ بحار الانوار ، ج 44 ، ص 54 ؛ آل ياسين ، صلح الحسن عليه السّلام ، ص 82 ؛ احمدى از ناسخ التواريخ ، ج 5 ، ص 84 و جمهرة رسائل العرب ، ج 2 ، ص 9 و مكاتيب الائمه ، ص 3 و 4 و 7 .\r\nدر بعضى از منابع آمده : « ولّانى المسلمون الامر بعده » . ( ر . ك : الغدير ، ج 10 ، ص 159 ) .\r\n( 2 ) . ر . ك : حياة الحسن عليه السّلام ؛ سيرهء ائمهء اثنى عشر ، ج 1 ، ص 546 - 548 .\r\n","page_name":" 226 ","page_number":226},
  {"content":"\r\n\r\nبحث و مطالعه بوده ، بيانگر عمق تفكر و انديشهء ژرف و آگاهى عميق حضرت نسبت به همهء امور و مسائل مىباشد . ( در اين باره به منابع مربوطه مراجعه فرماييد . ) « 1 »\r\n7 . امام حسن عليه السّلام فرمود :\r\n« نحن اولى الناس بالناس فى كتاب اللّه و على لسان نبيه ؛ « 2 »\r\nما در كتاب خدا و سنّت رسول خدا صلّى اللّه عليه و آله نسبت به مردم از خودشان سزاوارتريم . »\r\n8 . امام در خطبه‌اى فرمود :\r\n« ان عليا باب من دخله كان مؤمنا و من خرج عنه كان كافرا ؛ « 3 »\r\nعلى عليه السّلام درى است كه هركس از آن وارد شود ، مؤمن و هركس از آن خارج شود ، كافر است . »\r\n9 . آن حضرت عليه السّلام به حبيب بن مسلمه فرمود :\r\n« ربّ مسير لك فى غير طاعة اللّه ؛\r\nچه بسا مسيرى را بپيمايى كه در طاعت خدا نباشد . »\r\nحبيب گفت : اما مسير من به سوى پدرت از اين قبيل نيست .\r\nحضرت فرمود :\r\n« بلى و اللّه ! و لكنك اطعت معاوية على دنيا قليلة زائلة فلئن قام بك فى دنياك لقد قعد بك فى آخرتك و لو كنت اذ فعلت شرا قلت خيرا . . . ؛ « 4 »\r\n\r\n\r\n","description":"","footnote":"\r\n( 1 ) . عقد الفريد ، ج 4 ، ص 350 ؛ بحار الانوار ، ح 8 ، ص 564 ؛ الامامة و السياسة ، ج 1 ، ص 138 ؛ مناقب ابن شهر آشوب ، ج 3 ، ص 193 ؛ حياة الحسن عليه السّلام ، ج 1 ، ص 261 ؛ جمهرة خطب العرب ، ج 1 ، ص 392 .\r\n( 2 ) . علامهء احمدى ، نقل از : ناسخ التواريخ ، ج 1 ، ص 101 و بحار الانوار ، باب احتجاجات حضرت عليه السّلام .\r\n( 3 ) . كشف الغمه ، ج 2 ، ص 198 ؛ بحار الانوار ، ج 43 ، ص 350 از تفسير فرات و از ناسخ التواريخ ، ج 5 .\r\n( 4 ) . شرح نهج البلاغهء ابن ابى الحديد ، ج 16 ، ص 18 .\r\n","page_name":" 227 ","page_number":227},
  {"content":"\r\n\r\nبه خدا سوگند كه چنين است ! لكن تو به خاطر مقدار كمى از دنياى زودگذر از معاويه پيروى كردى . اگر معاويه دنيايت را ساخت ، آخرتت را ويران كرد ؛ اگر كار بدى كردى ، سخن خوبى گفتى . . . . »\r\n10 . امام حسن عليه السّلام در خطبه‌اى اين اتهام را كه وى معاويه را سزاوار خلافت مىدانسته ، رد كرده است . ما اين خطبه را در بحث « مبارزهء ائمه عليهم السّلام با اين توطئه » با ذكر منابع آورده‌ايم .\r\nفعلا به همين اندازه بسنده مىكنيم . از طرفى نيز قصد نداريم كه در اين باره به تفصيل سخن بگوييم ، بلكه منظور ما اين است كه نمونه‌هايى از اين مطلب را بيان كنيم . راغبان مىتوانند به كتب تاريخ و حديث مراجعه كنند .\r\nثالثا : مطالب و كلماتى را كه به امام حسن عليه السّلام نسبت مىدهند كه وى آنها را به پدرش گفته است ، نه تنها با ساده‌ترين اصول ادب اسلامى و اخلاق نيكوى انسانى منافات دارد ، بلكه با اين مطلب كه خداوند سبحان وى را تطهير كرده و نيز با گفته‌هاى پيامبر صلّى اللّه عليه و آله در حق حضرت و همچنين با اخلاق و سجاياى ارزشمندى كه از او سراغ داريم ، در تضاد و تنافى است ، خصوصا اين كه ادعا مىكنند حضرت اين سخنان را به پدرش على عليه السّلام گفته است ، در حالى كه وى قبل از هر كسى مىداند كه پيامبر صلّى اللّه عليه و آله در مورد على عليه السّلام گفته است : « انه مع الحق و الحق معه يدور معه حيث دار . » « 1 »\r\nچگونه مىتوان پذيرفت كه چنين سخنانى را امام مجتبى عليه السّلام بر زبان جارى كرده باشد ، در حالى كه مردم كوچه و بازار عار دارند كه آن را بر زبان آورند ، چه رسد به رابع اهل كساء و فردى كه از نظر اخلاق و خوى و سيادت و رفتار و سلوك ، شبيه‌ترين مردم به رسول خدا صلّى اللّه عليه و آله بود ؟ !\r\n\r\n\r\n","description":"","footnote":"\r\n( 1 ) . ر . ك : كشف الغمه ، ج 1 ، ص 143 - 148 .\r\n","page_name":" 228 ","page_number":228},
  {"content":"\r\n\r\nرابعا : از همهء اين‌ها گذشته ، آيا معقول است كه بگوييم : امام حسن عليه السّلام نمىتوانست خوب و كامل وضو بگيرد ؟ در حالى كه در كنار جدّش ، رسول اكرم صلّى اللّه عليه و آله و پدر بزرگوارش ، على عليه السّلام روزگارى را سپرى كرده بود و دريايى بىپايان از علم و فضيلت بود و از آغاز طفوليت به همهء پرسش‌هايى كه از سوى جدّ گرامىاش ، رسول اكرم صلّى اللّه عليه و آله و پدرش ، امير المؤمنين عليه السّلام در مناسبت‌هاى مختلف به وى حواله مىشد ، پاسخ مىداد . « 1 »\r\nخامسا : اگر - آن‌طور كه طه حسين مىپندارد - امام حسن عليه السّلام به معناى دقيق كلمه عثمانى بود ، پس حتما حضرت با تصرفات و اعمال ناشايست و خلاف شرع عثمان كه با كتاب و سنّت رسول اكرم صلّى اللّه عليه و آله سازگار نبود ، موافق بوده است ! و حال اين كه چنين احتمالى در حق حضرت مجتبى كاملا مرود است ؛ « 2 » چرا كه خود در تعريف سياست فرمود :\r\n« از جمله حقوق زندگان ، اين است كه مادامىكه زمامدار با تو به درستى رفتار كند ، تو نيز با وى به درستى و اخلاص عمل نمايى ، و آن‌گاه كه از راه راست منحرف شود ، فريادت را در برابر او بلند كنى . . . » .\r\nو واضح است - همان‌طور كه طه حسين نيز قبول دارد - عثمان و كارگزارانش از مصاديق بارز اين فرمايش امام بودند .\r\nسادسا : در مورد روايت ديگر مىگوييم : اين كه در اين روايت آمده كه حسن عليه السّلام به پدرش گفت كه مدينه را ترك كند ، به نظر ما نمىتواند درست باشد ؛ چرا كه طلحه و زبير و ديگر دنياخواهان و فرصت طلبان در كمين چنين موقعيّتى بودند ، تا به اهداف شوم خود برسند . ابن ابى الحديد پس از ردّ اين نظر كه\r\n\r\n\r\n","description":"","footnote":"\r\n( 1 ) . سيرهء ائمهء اثنى عشر ، ج 1 ، ص 544 .\r\n( 2 ) . همان ، ص 545 .\r\n","page_name":" 229 ","page_number":229},
  {"content":"\r\n\r\nامير المؤمنين مىبايست از مردم فاصله مىگرفت و يا از مدينه به مزرعه‌اش ( ينبع ) مىرفت و در شورا شركت نمىكرد ، تا آن‌ها وى را دعوت مىكردند و كسى را به دنبالش مىفرستادند ، مىگويد :\r\n« به نظر من اين رأى ، رأى درستى نيست ، زيرا اگر على عليه السّلام چنين مىكرد آنها عثمان يا يكى را از ميان خود براى خلافت انتخاب مىكردند و آن قدر به على عليه السّلام تمايل و رغبت نداشتند تا او را دعوت كنند ، بلكه برعكس ، كناره‌گيرى او از شورا خواستهء ديرينهء آن‌ها بود ؛ چرا كه قريش شديدا كينه على عليه السّلام را به دل داشت و از او در غضب بود . من ، اعراب و بالأخص قريش را در اين باره و در مورد انحرافشان از على عليه السّلام ملامت نمىكنم ، زيرا على عليه السّلام بود كه آنان را تار و مار كرد و خونشان را بر زمين ريخت . . . حتى اگر اسلام آنان هم درست باشد ، باز بغض و كينه‌ها باقى است . . . ؛ اما اسلام اعراب چنين نبود . چه گروهى از آنان به پيروى از سران قبايل خود مسلمان شده بودند و گروهى نيز به طمع غنائم ، عده‌اى به خاطر ترس از شمشير اسلام و گروهى هم بر اثر غيرت و عصبيت قومى و براى پيروزى بر ديگر قبايل . عده‌اى ديگر مسلمانى را انتخاب كردند ، چون با دشمنان و مخالفان اسلام دشمنى داشتند . » « 1 »\r\nمردم نمىتوانستند در اين شرايط بحرانى به على عليه السّلام اجازه دهند كه از مدينه خارج شود و از طرفى نيز همين مردم بودند كه مدتها به دنبال حضرت روان بودند تا با وى بيعت كنند .\r\nاما در اين كه روايت فوق مىگويد : « حسن عليه السّلام به پدرش گفت : منتظر باش تا اهالى شهرهاى ديگر هم براى بيعت بيايند » ، بايد بگويم : امام حسن عليه السّلام خود پس از شهادت پدرش چون مردم با او بيعت كردند ، بيعتشان را پذيرفت و منتظر نماند\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، ج 13 ، ص 299 و 300 .\r\n","page_name":" 230 ","page_number":230},
  {"content":"\r\n\r\nتا اهالى ديگر شهرها با وى بيعت كنند .\r\nحضرت مجتبى عليه السّلام آن هنگام كه دربارهء حكميت سخن مىگفت ، در مورد ابن عمر فرمود :\r\n« و ثالثة : انه لم يجتمع عليه المهاجرون و الانصار ، الذين يعقدون الامارة ، و يحكمون بها على الناس ؛ « 1 »\r\nو سوم : مهاجرين و انصار كه منعقد كنندهء امارت هستند و از راه امارت بر مردم حكومت دارند ، در مورد وى ( ابن عمر ) اجماع و اتفاق نكردند . »\r\nاز سوى ديگر ، آيا غيبت امام على عليه السّلام و خروج وى از مدينه مىتوانست جلو بنى اميه و ديگر افراد بيمار و كور دل را بگيرد و نگذارد كه وى را به تحريك و تشويق مردم عليه عثمان متّهم كنند و نگويند كه مردم را براى محاصرهء عثمان گرد آورده است ؟ !\r\nآرى ، همان‌طور كه گذشت ، حضرت به مزرعهء خود ( ينبع ) رفت ، اما اين كار نتوانست جلو آنان را بگيرد كه حضرت را متهم نكنند و بر او افترا نبندند .\r\nاين كه مىگويد : امام حسن عليه السّلام با جنگ پدرش با طلحه و زبير مخالف بود ، اين هم درست نيست . چرا كه وى خود به كوفه رفت و ابو موسى را عزل كرد و مردم را براى پيوستن به امير المؤمنين عليه السّلام ترغيب كرد تا پدرش بتواند به كمك آنان با عايشه و طلحه و زبير بجنگد و بالاتر از اين كه خود امام حسن عليه السّلام در اين جنگ شركت داشت . شايد منظور از نقل اين روايات ، اين باشد كه امام على عليه السّلام را به دشمنى با عثمان و قتل او متهم كنند يا حد اقل وانمود كنند كه حضرت ، مردم را به قتل خليفه ترغيب كرده است ؛ سپس اشكال كنند كه مسلمين در مورد خلافت على عليه السّلام اجماع نكردند و از سويى موضع كسانى را توجيه كنند كه دست از يارى\r\n\r\n\r\n","description":"","footnote":"\r\n( 1 ) . منابع اين مسأله چندى پيش گذشت ، لكن نص مسأله را بيان نكرديم .\r\n","page_name":" 231 ","page_number":231},
  {"content":"\r\n\r\nامام كشيدند و او را تنها گذاردند . « 1 »\r\nاز سوى ديگر ، ملاحظاتى به چشم مىخورد كه بايد متذكر شويم :\r\n1 . ظاهرا كسى كه امام على عليه السّلام را از ماندن در مدينه منع كرد ، اسامة بن زيد بود ، اما بعدها اين عمل با كمى تعديل و تغيير به امام حسن عليه السّلام نسبت داده شد .\r\nروايت مىگويد :\r\n« اسامه به على عليه السّلام گفت : اى ابا الحسن ! به خدا سوگند ، تو از چشم و گوشم برايم عزيزترى . من تو را آگاه مىكنم كه اين مرد كشته خواهد شد ؛ پس از مدينه خارج شو و به مزرعهء خود ( ينبع ) برو ! . زيرا اگر وى كشته شود و تو در مدينه شاهد ماجرا باشى ، مردم تو را به قتل او متّهم خواهند كرد ، اما اگر كشته شد و تو حضور نداشتى ، احدى از مردم بعد از اين از تو كناره‌گيرى نخواهد كرد .\r\nعلى عليه السّلام به او گفت :\r\n« ويحك ، و اللّه انك لتعلم انى ما كنت فى هذا الامر الّا كالاخذ بذنب الأسد و ما كان لى فيه من امر و لا نهى ؛\r\nواى بر تو ! به خدا سوگند ، تو خوب مىدانى كه من در اين امر همچون كسى هستم كه از دم شير گرفته است ، نه بدان امر كردم و نه از آن نهى نمودم . » « 2 »\r\n2 . دربارهء روايت وضو ، در بعضى از كتاب‌ها آن را با كمى اختلاف به حسن بصرى - كه دو سال قبل از پايان خلافت عمر متولد شد « 3 » - نسبت مىدهند .\r\nابن ابى الحديد مىگويد :\r\n« از چيزهايى كه گفته شده ، يكى اين است كه ابو سعيد ، حسن بن بصرى با على عليه السّلام كينه داشت و او را مذمّت مىكرد . . . از وى نقل شده كه گفت : روزى على عليه السّلام او\r\n\r\n\r\n","description":"","footnote":"\r\n( 1 ) . ر . ك : سيد محمد جواد فضل اللّه ، صلح الحسن عليه السّلام ، ص 211 - 219 .\r\n( 2 ) . فتوح ابن اعثم ، ج 2 ، ص 227 ؛ انساب الاشراف ، ج 5 ، ص 77 .\r\n( 3 ) . وفيات الاعيان ، ج 1 ، ص 129 .\r\n","page_name":" 232 ","page_number":232},
  {"content":"\r\n\r\nرا ديد كه وضو مىگرفت . در وضو گرفتن وسواس به خرج مىداد ؛ از اين‌رو آب زيادى ريخت . على عليه السّلام به او گفت : حسن ! آب زيادى ريختى ! گفت :\r\nامير المؤمنين ! از خون‌هاى مسلمانان كه بيشتر ريخته نشد . على عليه السّلام گفت : آيا تو را ناراحت كرده است ؟ گفت : آرى . على عليه السّلام فرمود : پس همواره غمگين و محزون باش ! گويند : از آن پس همواره حسن بصرى عبوس و محزون بود ، تا از دنيا رفت . » « 1 »\r\nدر روايت ديگرى [ حسن بصرى 
  ] مىگويد :\r\n« چون امير المؤمنين عليه السّلام به شهر ما ( بصره ) وارد شد ، عبورش بر من افتاد كه وضو مىگرفتم . فرمود : اى جوان ! نيكو وضوساز تا خدا با تو نيكويى كند . سپس از پيش من رفت . به دنبال او روان شدم . برگشت و به من نگريست و فرمود : اى جوان ! حاجتى دارى ؟ عرض كردم : آرى ، به من سخنى بياموز كه برايم سودمند باشد . » « 2 »\r\nحسن بصرى سخنان على عليه السّلام را نقل مىكند ، اما جواب خود را بيان نمىكند ، بلكه تلاش دارد تا فضيلتى براى خود دست و پا كند كه شبههء انحراف وى از على عليه السّلام را مستبعد گرداند . در صورتى كه روايت ابن ابى الحديد ، انحراف وى از حضرت عليه السّلام را به صراحت بيان مىكند . شايد روايتى نيز كه مىگويد :\r\nامير المؤمنين عليه السّلام وى را از مسجد بيرون كرد و نگذاشت كه سخن بگويد ، به انحراف وى از حضرت عليه السّلام اشاره داشته باشد . « 3 »\r\nحسن بصرى هر جا مىنشست ، اگر موقعيت را مناسب مىديد به يادآورى\r\n\r\n\r\n","description":"","footnote":"\r\n( 1 ) . ر . ك : شرح نهج البلاغهء ابن أبى الحديد ، ج 4 ، ص 95 ؛ قاموس الرجال ، ج 3 ، ص 135 .\r\n( 2 ) . امالى مفيد ، ص 119 ؛ بحار الانوار ، ج 77 ، ص 424 و نيز ج 80 ، ص 310 ؛ تيسير المطالب ، ص 177 و 178 .\r\n( 3 ) . ر . ك : التراتيب الاداريه ، ج 2 ، ص 272 .\r\n","page_name":" 233 ","page_number":233},
  {"content":"\r\n\r\nعثمان مىپرداخت و سه مرتبه بر او رحمت مىفرستاد و سه مرتبه نيز قاتلانش را لعن كرده و مىگفت : اگر ما آنان را لعن نكنيم ، ديگران ما را لعن خواهند كرد .\r\nآن‌گاه ذكر على را به ميان مىآورد و مىگفت : امير المؤمنين - صلوات اللّه عليه - همواره از جانب خداوند مؤيد و پيروز بود تا اين كه حكميت را پذيرفت . سپس مىگفت : اگر حق با توست ، پس چرا حكميت را مىپذيرى ؟ اى بىپدر ! چرا يك قدم پيش نمىروى ؟ « 1 »\r\nبغض و كينهء حسن بصرى نسبت به امير المؤمنين مشهور است . مردى نزد او آمد و گفت : ابا سعيد ! مردم فكر مىكنند كه تو با على عليه السّلام كينه دارى . حسن گريست . روايت مىگويد : وى خود را از اين اتهام تبرئه و امير المؤمنين را تمجيد و ستايش كرد . « 2 »\r\nدر نص ديگرى دارد : آن مرد به وى گفت :\r\n« به ما خبر رسيده كه مىگويى : اگر على در مدينه مىماند و از خرماى خشك آن ( نان خشك نيز آمده ) مىخورد ، برايش بهتر بود از كارى كه كرد . حسن به او گفت . . . . » « 3 »\r\n3 . اين روايت ساختگى كه براى اهداف پست سياسى جعل شده ، ما را به ياد روايت‌هاى ساختگى ديگرى مىاندازد كه براى همين منظور ساخته شده‌اند . از اين قبيل است روايتى كه داستان ازدواج ام كلثوم ، دختر امير المؤمنين عليه السّلام با عمر بن خطاب را بيان مىكند . در اين روايت آمده :\r\n« امير المؤمنين به فرزندانش گفت : عمويتان [ عمر 
  ] را داماد كنيد ! گفتند : ام كلثوم زن است و اختيارش به دست خود اوست ، هر كس را بخواهد انتخاب مىكند .\r\n\r\n\r\n","description":"","footnote":"\r\n( 1 ) . عقد الفريد ، ج 2 ، ص 235 ؛ كامل مبرد ، ج 3 ، ص 216 .\r\n( 2 ) . عقد الفريد ، ج 2 ، ص 229 و در پاورقى از امالى ، ج 3 ، ص 194 .\r\n( 3 ) . البيان و التبيين ، ج 1 ، ص 108 .\r\n","page_name":" 234 ","page_number":234},
  {"content":"\r\n\r\nسپس على عليه السّلام در حالى كه خشم گرفته بود ، برخاست ( گفت ) تا بيرون رود ، اما حسن دامان پدر را گرفت و عرض كرد : اى پدر جان ! طاقت هجران تو را ندارم .\r\nعلى گفت : پس خواهرتان را به ازدواج او [ عمر 
  ] درآورديد . » « 1 »\r\nهدف اصلى از جعل اين روايت اين است كه بگويند : على عليه السّلام اهتمام زيادى به ازدواج دخترش با عمر داشت ، در حالى كه حقيقت كاملا برعكس است و نصوص تاريخى نيز بر همين امر دلالت دارد . « 2 »\r\nامام صادق عليه السّلام نيز در اين مورد فرمود : « اين ناموسى بود كه به زور و غصب از ما گرفته شد . » « 3 »\r\n4 . روايت ديگرى مىگويد :\r\n« امير المؤمنين عليه السّلام فرزندش امام حسن عليه السّلام را چنين توصيف كرد : حسن اهل خورد و خوراك و يكى از جوانان قريش است . آن هنگام كه درگيرى شديدى پيش آيد ، شما را در جنگ از چيزى كفايت نمىكند . » « 4 »\r\nدر صورتى كه امام حسن عليه السّلام خود مىفرمايد :\r\n« لم يكن معاوية بأصبر عند اللقاء و لا أثبت عند الحرب منى ؛ « 5 »\r\nمعاويه در مواجههء با دشمن از من صبورتر و در جنگ از من باثبات‌تر نبود . »\r\nاز سوى ديگر ، حملات قهرمانانهء حضرتش در دو نبرد جمل و صفين معروف و مشهور است ، تا جايى كه امير المؤمنين عليه السّلام - همانطور كه قبلا اشاره كرديم - از مردم خواست كه اين پسر را نگهدارند . « 6 »\r\n\r\n\r\n","description":"","footnote":"\r\n( 1 ) . حياة الصحابة ، ج 2 ، ص 527 از كنز العمال ، ج 8 ، ص 296 .\r\n( 2 ) . ر . ك : الفتوحات الاسلاميه ، ج 2 ، ص 455 و 456 و منابع ديگر .\r\n( 3 ) . فروع كافى ، ج 5 ، ص 346 ؛ ر . ك : قاموس الرجال ، ج 10 ، ص 406 .\r\n( 4 ) . شرح نهج البلاغه ابن ابى الحديد ، ج 16 ، ص 11 .\r\n( 5 ) . همان ، ص 15 .\r\n( 6 ) . ر . ك : سيرهء ائمهء اثنى عشر ، ج 1 ، ص 546 و 549 .\r\n","page_name":" 235 ","page_number":235},
  {"content":"\r\n\r\nاز طرف ديگر ، وقتى به معاويه خبر رسيد كه زياد بر امام حسن عليه السّلام جرأت پيدا كرده و جرى شده است ، ابياتى برايش نوشت و فرستاد . ( اين ابيات در سخنان علّامه احمدى نقل خواهد شد . )\r\n5 . مدائنى گفته :\r\n« امام حسن عليه السّلام از دختر مردى خواستگارى كرد . آن مرد با ازدواج دخترش با حضرت موافقت كرد ، اما گفت : من دخترم را به همسرى تو درمىآورم ، اما بدان كه تو مردى تهىدست ، كثير الطلاق و افسرده و دل‌تنگ هستى ، لكن از نظر حسب و نسب از همهء مردم بهتر و از لحاظ جدّ و پدر از همه بالاترى . »\r\nاز نظر ما جاى هيچ‌گونه شك و ترديدى نيست كه اين روايت هم ساختگى و مجعول است ؛ چرا كه امام حسن عليه السّلام آدم فقير و بىبضاعتى نبود كه وى از حضرت به لفظ « ملق » [ تهىدست 
  ] تعبير كند و از طرفى بخشش‌ها وجود و كرم حضرت چيزى نيست كه بتوان منكر آن شد . ( طالبان به كتب تاريخ و حديث مراجعه كنند . )\r\nدر مورد كثرت طلاق و ازدواج حضرت عليه السّلام دانشمندان و پژوهشگران به قدر كافى بحث كرده‌اند ؛ از اين‌رو نيازى به بحث مجدّد آن نمىبينيم و فعلا متعرض آن نمىشويم ؛ به طور مثال به كتاب‌هاى زير رجوع شود :\r\nالف ) صلح الحسن عليه السّلام ، علامه سيد محمد جواد فضل الله ( ره ) ؛\r\nب ) حياة الحسن بن على عليه السّلام ، باقر شريف القرشى .\r\nدر مورد اين كه آن مرد گفت : تو آدم افسرده و دل‌تنگى هستى ، ابن ابى الحديد مىگويد :\r\n« ما نمىتوانيم آن را قبول كنيم ، زيرا غلق به معناى [ فرد 
  ] بسيار دل‌تنگ است و حال اين كه حسن عليه السّلام در ميان مردم ، از همه سعهء صدر بيشترى داشت و اخلاقش\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nاز همه نيكوتر بود . » « 1 »\r\nآرى ، مخالف و موافق اقرار دارند كه امام حسن عليه السّلام در خلق و خوى و خلقت و ساير خصلت‌هاى كريمانه و افعال نيكو به پيامبر اكرم صلّى اللّه عليه و آله شبيه بود .\r\nمعلوم است كه منظور از جعل روايت فوق اين بوده كه وانمود كنند امام حسن عليه السّلام به خودى خود شخصيت مهمى نبوده ، بلكه عمدهء فضيلتش اين است كه جدّش پيامبر اكرم صلّى اللّه عليه و آله بود و پدرش على بن ابى طالب عليه السّلام . . . . و بالاتر اين كه بگويند : جز يافتن زنان زيبا و دل‌فريب و كام‌جويى از آنان و سپس واگذارىشان به ديگران ، همّ و غمّ ديگرى نداشته است ؛ پس چرا بايد يزيد دائم الخمر و فاجر ، به خاطر كارهاى ناشايست خود مورد ملامت و سرزنش قرار گيرد ؟ زيرا اگر چه وى نيز به دنبال خوش‌گذرانى و كام‌جويى از زنان است ، اما صفاتى را كه حسن داشت ، ندارد ؛ نه كثير الطلاق است و نه تنگ‌دست و نه افسرده و دل‌تنگ ؛ همچنان كه در مورد ديگران نيز وضع به همين منوال است . ضرب المثل عربى است كه مىگويد :\r\n« ما عشت اراك الدهر عجبا ؛\r\nاگر عمر طولانى كنى ، چيزهاى عجيب بينى . »\r\nدر پايان به عنوان حسن ختام ، گفتار علّامه احمدى را نقل مىكنيم كه مىگويد :\r\nجاى شگفتى نيست كه سخنان دروغ و اكاذيب بىاساسى به حسنين عليهما السّلام نسبت دهند . همين‌ها مىگويند : حسن عليه السّلام كه ديد در آن وضع بحرانى و خطرناك ، پدرش قصد دارد خلافت را بپذيرد ، به پدر گفت :\r\nعقيدهء من اين است كه طلحه و زبير به قبول خلافت شما وادار نشوند و مردم را نيز\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، ج 16 ، ص 21 .\r\n","page_name":" 237 ","page_number":237},
  {"content":"\r\n\r\nهمچنان به حال خود واگذارى تا در اين كار به مشورت با هم بپردازند ، هر چند كه يك سال به طول انجامد . به خدا قسم ! اگر يك سال به مشاوره مشغول باشند ، باز از شما دست‌بردار نخواهند بود و بالاخره خلافت مال شماست و چاره‌اى جز قبول خلافت شما ندارند ، و نيز بيعت طلحه و زبير را به خودشان واگذار ! زيرا من در چهرهء آنان آثار كراهت و پيمان‌شكنى و مكر و خدعه را نمايان مىبينم . » « 1 »\r\nسخنان ديگرى نيز به حضرت مجتبى عليه السّلام نسبت داده‌اند كه همين مضمون را مىرساند\r\nبه رغم تناقض‌گويى اين متون ، متذكر مىشويم كه اين روايت به نفع طلحه و زبير ساخته شده ، تا اظهار نمايد كه بيعت آن دو از روى اكراه و اجبار بوده و بيعت مردم هم از روى دورانديشى و مشاوره نبوده است . مىپرسيم : مگر امام حسن عليه السّلام سرپيچى پدرش را از قبول بيعت نمىديد ، و مگر با گوش خود نشنيد كه پدرش مىگفت : « دعونى و التمسوا غيرى ؛ مرا واگذاريد و به دنبال ديگرى برويد ؟ ! » آيا اصرار شديد على عليه السّلام را در ردّ تقاضاى مردم نمىديد ؟\r\nمگر حسن عليه السّلام نديد كه چگونه مردم براى بيعت با على عليه السّلام همچون يال كفتار ، زنجيروار به خانهء حضرت هجوم آوردند ، طورى كه نزديك بود حسنين عليهما السّلام زير دست و پاى مردم پايمال شوند ؟\r\nآيا حسن عليه السّلام نديد كه همهء مردم ، حتى كودكان و پيران نيز از بيعت خود با على عليه السّلام مسرور و شادمان بودند ؟\r\nآيا مشاهده نكرد كه شخصيت‌هاى اسلامى آن روز اصرار مىكردند كه حضرت بيعت را بپذيرد ؟ آيا نديد كه شخص طلحه و زبير پيشاپيش جمعيت بيعت‌كننده حركت مىكردند ؟ سخنان مردم در آن روز ، بهترين گواه بر مدعاى ماست .\r\n\r\n\r\n","description":"","footnote":"\r\n( 1 ) . حياة الحسن عليه السّلام ، ج 1 ، ص 163 و 164 ، ( نقل از : الامامة و السياسة ، ج 1 ، ص 49 ) .\r\n","page_name":" 238 ","page_number":238},
  {"content":"\r\n\r\nآيا حسن عليه السّلام نمىديد كه دشمن اموى ستمكار ، مترصّد فرصتى است كه بر پيكر اسلام و مسلمين ضربه وارد كند و باقىماندهء صحابه را از بين ببرد و نابود سازد ؟\r\nآيا امام حسن عليه السّلام نمىدانست كه با وجود ياور ، بر عالم فرض است كه قيام كند و خلافت را بپذيرد ؟\r\nآرى ، امام حسن عليه السّلام همهء آن مسائل را مىديد و هم مىدانست و كلمات جاودانه‌اش در مناسبت‌هاى مختلف ، دليل قاطعى است كه با سياست‌هاى پدر در بيعت و جنگ و ساير مواضع و مواقف كاملا موافق بوده ، و حضرتش را در گفتار و كردار و قول و عمل تأييد مىكرده است . مگر حسن عليه السّلام نبود كه مردم كوفه را براى جهاد در ركاب على عليه السّلام و عليه ناكثين تحريك و تشويق كرد ، و مگر همو نبود كه در جنگ آن قدر غرق شده بود كه پدرش فرياد برآورد : اين پسر را نگهداريد ؟ !\r\nدروغ ديگرى هم به امام مجتبى نسبت داده‌اند كه در ربذه - در حالى كه گريان بود - به پدرش گفت :\r\n« امرتك فعصيتنى ، فأنت اليوم تقتل بمضيعة لا ناصر لك ! ؛\r\nتو را فرمان دادم ، اما سرپيچى كردى . امروز در ديار غربت بدون ياور كشته مىشوى ! »\r\nامير المؤمنين فرمود :\r\n« مالك تحن حنين المرأة ؟ ما الّذى امرتنى فعصيتك ؟ ؛\r\nتو را چه شده است كه مانند زنان نوحه مىكنى ؟ مرا به چه فرمان دادى كه اطاعت نكردم . » « 1 »\r\nابن قتيبه نيز مطالبى نقل مىكند كه امام مجتبى عليه السّلام از همان اول قصد داشت خلافت را به معاويه واگذارد .\r\n\r\n\r\n","description":"","footnote":"\r\n( 1 ) . تاريخ طبرى ، ص 3107 و 3108 .\r\n","page_name":" 239 ","page_number":239},
  {"content":"\r\n\r\nاقوال و سخنان امام حسن عليه السّلام همهء اين گفته‌ها را تكذيب مىكند و از اساس باطل مىگرداند . چه ، اين‌ها به طمع مال و مقام آن‌ها را ساختند و در ميان مردم شايع كردند كه بگويند : امام عليه السّلام آدم ضعيفى بود و نه مرد سياست و قاطعيت و تصميم و شجاعت .\r\nاما ساير مواضع و احتجاجات حضرت عليه السّلام را در قبال معاويه و دار و دسته اموى و نيز خطبه‌ها ، نامه‌ها و مواضع وى را در جنگ‌ها فراموش كرده يا از ياد برده‌اند و خود را به فراموشى زده‌اند ! گويى به گوششان نخورده كه امام على عليه السّلام از مردم خواست كه مانع رفتن حسن به ميدان نبرد شوند ، آنجا كه فرمود : « املكوا عنّى هذا الغلام لا يهدنى » . « 1 » حتى معاويه دربارهء حضرت به زياد نوشت :\r\n اما حسن فابن الذي كان قبله * اذا سار سار الموت حيث يسير \r\n و هل يلد الرئبال الّا نظيره * و ذا حسن شبه له و نظير \r\n و لكنّه لو يوزن الحلم و الحجى * بأمر لقالوا : يذبل ، و ثبير « 2 » \r\n« حسن فرزند همان كسى است كه هر جا مىرفت ، مرگ نيز پابه‌پاى او قدم بر مىداشت . بچهء شير همانند شير است و حسن نيز همانند پدر خويش است . اگر حلم و درايت او را بتوان سنجيد ، بايد گفت كه هموزن يذيل و ثبير ( نام دو كوه ) است . »\r\nاز اين گذشته ، امامت به معناى حقيقىاش نزد اهل بيت عليهم السّلام از مسلّمات بود ، اما خدا بكشد آن‌هايى را كه به خاطر تعصّبات قومى و نژادى ، حق آنان را غصب كردند و به خاطر رسيدن به دنيا همانند سگان به همديگر يورش بردند .\r\nما كاملا مىدانيم كه تا چه اندازه اين گفتهء آنان به صحّت نزديك است كه :\r\n\r\n\r\n","description":"","footnote":"\r\n( 1 ) . نهج البلاغه و تذكرة الخواص ؛ تاريخ طبرى ؛ وقعة صفين ؛ بهج الصباغه ، ج 3 ، ص 216 و 217 از آنان .\r\n( 2 ) . شرح نهج البلاغهء ابن ابى الحديد ، ج 16 ، ص 195 ؛ آل ياسين ، صلح الحسن ، ص 202 .\r\n","page_name":" 240 ","page_number":240},
  {"content":"\r\n\r\nوى خون‌ريزى را خوش نداشت . منظورشان اين بوده كه پدرش على عليه السّلام و برادرش حسين عليه السّلام را مورد طعن و عيب‌جويى قرار دهند .\r\nافسانه‌هاى ساختگى ديگرى از قبيل اين كه امام على عليه السّلام دربارهء حسن فرمود : در ميدان نبرد و كارزار ، حسن كارايى ندارد و نمىتواند جاى چيزى را بگيرد ؛ يا گفتهء معاويه - كه آن‌گاه كه مقدارى پول به حسنين و جعفر داد و گفت : حسن با اين پول براى دخترانش ، عطر خواهد خريد - براى اين ساخته شد كه حرمت و احترام حضرت هتك نمايند و او را متهم نمايند كه وى دل‌باختهء زنان بود ، تا بدين وسيله سرپوشى بر فسق و فجور يزيد بگذارند .\r\nهمچنين اين داستان را ساختند كه حسين عليه السّلام مخالف صلح حسن عليه السّلام با معاويه بود و از آن خشنود نبود ؛ از اين‌رو به حسن اعتراض كرد و او نيز آن‌گونه جوابش داد كه هرگز شايستهء مقام امامت نيست . در حالى كه حسين عليه السّلام در هنگام دفن امام حسن عليه السّلام او را به خاطر صلحش با معاويه مورد تمجيد و ستايش قرار داد . در كتاب شريف كافى روايت شده كه امام حسين عليه السّلام به منظور رعايت ادب هيچ‌گاه در مجلسى كه برادرش حسن حضور داشت سخن نمىگفت .\r\nاز طرفى مىبينيم كه امام حسين عليه السّلام پس از برادرش ، تا معاويه زنده بود ، پيمان صلح را به هم نزد و با او به جنگ برنخاست ؛ در حالى كه مردم كوفه به حضرت نامه‌ها نوشته و او را براى جنگ با معاويه دعوت كردند .\r\nو الحمد للّه اولا و آخرا و ظاهرا و باطنا و صلاته و سلامه على عباده الّذين اصطفى محمّد و آله الطاهرين !\r\n\r\nسخن پايانى\r\nآنچه گذشت ، اشاره‌اى بود مختصر ، به زندگانى سياسى امام حسن عليه السّلام در روزگار پيامبر عظيم الشأن اسلام و در عهد خلفاى سه‌گانه . در نظر داشتيم كه اين\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nتحليل و بررسى را تا زمان امامت و رهبرى حضرت عليه السّلام و سپس شهادتش تكميل كنيم ، اما اوضاع و احوال ، مانع از تحقق چنين خواسته‌اى شد . با اين حال :\r\n آب دريا را اگر نتوان كشيد * هم به قدر تشنگى بايد چشيد \r\nدر اينجا مقدارى از بحث را كه به انجام رسيده ، در اختيار خوانندگان گرامى قرار مىدهيم ، باشد كه خداى متعال در فرصت ديگرى ، توفيق اتمام بحث را به ما عطا كند ، ان شاء اللّه .\r\nمتذكر مىشويم كه ما در اين بررسى و تحليل ، عمدا آن قسمت از زندگانى امام حسن عليه السّلام را مورد مطالعه قرار داده‌ايم كه پژوهشگران به ندرت در كتاب‌هاى خود متعرّض آن شده‌اند .\r\nدر بعضى از مسائل ضرورت ايجاب كرده كه مطلب را با تفصيل بيشترى ارائه كنيم . چرا كه اگر بخواهيم موضع سياسيى را كه حضرت با آن درگير بود و برخورد داشت و با توجه به اوضاع و احوال مختلف ، در قبال آن موضع‌گيرى مىكرد ، با وضوح و روشنى بيشترى بررسى كنيم ، چاره‌اى نداريم جز اين كه به اين تفصيل تن دردهيم .\r\nبه هر حال اگر بعضى از مطالب ارائه شده با نظرگاه‌هاى خوانندگان محترم يا با مطالبى كه به طور معمول و بدون بحث و تحقيق ، شايع و رايج است مطابقت ندارد ، از آنان پوزش مىطلبم .\r\nدر پايان ، اميدوارم كه خوانندگان گرامى ، راهنمايىها و ديدگاه‌هاى خود را همچون تحفه‌اى ارجمند به نويسنده مرحمت كنند ؛ از آنان تشكر و قدردانى مىكنم .\r\nجعفر مرتضى عاملى\r\n19 / 9 / 1404 ه . ق .\r\n3 / 1 / 1363 ه . ش .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nكتابنامه\r\nقرآن كريم .\r\nالف\r\n1 . الابانه ، ابو الحسن اشعرى .\r\n2 . ابن حنبل ، شيخ محمد ابو زهره ، دار الفكر العربى .\r\n3 . اثبات الوصية ، مسعودى ، نجف .\r\n4 . اثبات الهداة ، بحرانى .\r\n5 . الاحتجاج ، طبرسى : 1386 ه . ق .\r\n6 . احقاق الحق ( ملحقات ) ، سيد شهاب الدين مرعشى نجفى ، قم .\r\n7 . احياء علوم الدين ، ابو حامد غزالى ، دار المعرفة ، بيروت .\r\n8 . الاخبار الدخيلة ، شيخ محمد تقى شوشترى ، غفارى ، ايران .\r\n9 . الاخبار الطوال ، دينورى ، دار احياء الكتب العربيه : 1960 م .\r\n10 . الاختصاص ، شيخ مفيد ، انتشارات جامعهء مدرسين حوزهء علميهء قم .\r\n11 . اختلاف الحديث ، شافعى ، مطبوع در پاورقى كتاب الأم .\r\n12 . اختيار معرفة الرجال ( معروف به رجال كشى كه شيخ طوسى آن را تنقيح و تهذيب نموده است ) ، دانشگاه مشهد : 1348 ه . ق .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n13 . الادب فى ظل التشيع ، شيخ عبد اللّه نعمه .\r\n14 . الاذكياء ، ابو الفرج ابن جوزى ، نجف : 1389 ه . ق .\r\n15 . الارشاد ، شيخ مفيد ، نجف .\r\n16 . اسباب النزول ، واحدى ، مصر : 1387 ه . ق .\r\n17 . الاستيعاب ، ابو عمر بن عبد البر قرطبى ، مطبوع در پاورقى الاصابه .\r\n18 . اسد الغابه ، ابن اثير جزرى : 1280 ه . ق .\r\n19 . الاسرائيليات فى التفسير و الحديث ، رمزى نعناعة : 1390 ه . ق .\r\n20 . اسعاف الراغبين ، صبيان ، در پاورقى كتاب نور الابصار .\r\n21 . الاصابة فى معرفة الصحابة ، ابن حجر عسقلانى ، مصر : 1328 ه . ق .\r\n22 . اضواء على السنة المحمديه ، محمّد ابو رية ، دار المعارف ، مصر .\r\n23 . الاعلاق النفيسه ، ابن رسته ، ليدن .\r\n24 . اعلام الورى ، طبرسى ، نجف : 1390 ه . ق .\r\n25 . اعيان الشيعة ، سيد محسن امين عاملى .\r\n26 . الأغانى ، ابو الفرج اصفهانى .\r\n27 . اقرب الموارد ، شرتونى ، ايران : 1403 ه . ق .\r\n28 . الالمام ، تنويرى اسكندرانى ، هند .\r\n29 . امالى ، شيخ صدوق ، الحيدريه ، نجف .\r\n30 . امالى ، شيخ طوسى ، نجف .\r\n31 . امالى ، شيخ مفيد ، انتشارات اسلامى وابسته به جامعهء مدرسين ، قم .\r\n32 . الامام الحسن بن على ، محمّد حسن آل ياسين ، بيروت : 1400 ه . ق .\r\n33 . الامام الحسن بن على ، محمّد على دخيل ، بيروت : 1394 ه . ق .\r\n34 . الامام الحسين بن على ، عبد اللّه علايلى ، كتابفروشى تربيت ، بيروت .\r\n35 . الامام الصادق و المذاهب الاربعه ، اسد حيدر ، بيروت : 1392 ه . ق .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n36 . الامامة و السياسة ، ابن قتيبهء دينورى ، مصر : 1394 ه . ق .\r\n37 . انجيل .\r\n38 . انساب الاشراف ، بلاذرى ، تحقيق محمودى ، بيروت .\r\n39 . انيس الاعلام ، محمّد صادق فخر الاسلام ، تهران : 1355 ه . ق .\r\n40 . الاوائل ، ابو هلال عسكرى ، دمشق : 1975 م .\r\n41 . اهل البيت ، توفيق ابو علم . 1390 ه . ق .\r\nب\r\n42 . بحار الانوار ، علّامهء مجلسى ( چاپ جديد ) ، ايران .\r\n43 . البحر الرائق ، ابن نجيم : 1311 ه . ق .\r\n44 . البحر الزخار ، ابن مرتضى : 1366 ه . ق .\r\n45 . بحوث فى تاريخ السنة المشرفه ، اكرم ضياء عمرى ، بيروت : 1395 ه . ق .\r\n46 . بحوث مع اهل السنة و السلفيه ، مهدى روحانى ، بيروت : 1399 ه . ق .\r\n47 . البدء و التاريخ ، مقدسى : 1988 م .\r\n48 . بداية المجتهد ، ابن رشد اندلسى ، مصر : 1386 ه . ق .\r\n49 . البداية و النهايه ، ابو الفداء ابن كثير : 1966 م .\r\n50 . البرهان فى تفسير القرآن ، بحرانى ، آفتاب ، تهران .\r\n51 . بغداد ، ابن طيفور .\r\n52 . بلاغات النساء ، ابن طيفور ، دار النهضة الحديثه ، بيروت : 1972 م .\r\n53 . بهج الصباغه ، شيخ محمّد تقى شوشترى ، ايران : 1397 ه . ق .\r\nت ، ث\r\n54 . التاريخ الاسلامى و المذهب المادى فى التفسير ، كويت : 1969 م .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n55 . تاريخ الامم و الملوك ، محمد بن جرير طبرى ، استقامت .\r\n56 . تاريخ بغداد ، خطيب بغدادى ، دار الكتاب العربى ، بيروت .\r\n57 . تاريخ تمدن اسلامى ، جرجى زيدان ، دار مكتبة الحياة ، بيروت .\r\n58 . تاريخ جرجان ، سهمى ، هند : 1387 ه . ق .\r\n59 . تاريخ الخلفاء ، جلال الدين سيوطى ، مصر : 1371 ه . ق .\r\n60 . تاريخ الخميس ، ديار بكرى ، مصر : 1283 ه . ق .\r\n61 . تاريخ الدولة العربيه ، يوليوس فلهوزن ، قاهره : 1958 م .\r\n62 . تاريخ مختصر الدول ، ابن العبرى ، المطبعة الكاتوليكيه ، لبنان .\r\n63 . تاريخ يعقوبى ، ابن واضح ، دار صادر ، بيروت .\r\n64 . تأويل مختلف الحديث ، ابن قتيبهء دينورى ، دار الجيل ، لبنان : 1393 ه . ق .\r\n65 . التبرك ، تبرك الصحابة و التابعين بآثار الانبياء و الصالحين ، على احمدى ميانجى ، دار الكتب الاسلاميه ، بيروت .\r\n66 . التبيان فى تفسير القرآن ، شيخ طوسى ، نجف .\r\n67 . تبيين الحقايق ، زيلعى : 1315 ه . ق .\r\n68 . تحف العقول ، ابن شعبه حرّانى ، نجف : 1385 .\r\n69 . تذكرة الحفاظ ، ذهبى ، دار احياء التراث العربى ، بيروت .\r\n70 . تذكرة الخواص ، سبط ابن الجوزى ، نجف : 1383 ه . ق .\r\n71 . التراتيب الاداريه ، كتانى ، دار احياء التراث العربى ، بيروت .\r\n72 . ترجمة الامام الحسن من تاريخ دمشق ، ابن عساكر ، تحقيق محمودى :\r\n1400 ه . ق .\r\n73 . ترجمة الامام الحسين من تاريخ دمشق ، ابن عساكر ، تحقيق محمودى :\r\n1398 ه . ق .\r\n74 . تشييد المطاعن ، سيد محمد قلى : 1283 ه . ق .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n75 . التفسير الحديث ، محمد عزت دروزه ، مصر : 1382 ه . ق .\r\n76 . تفسير الخازن ، مصر : 1317 ه . ق .\r\n77 . تفسير عياشى ، المكتبة الاسلامية ايران .\r\n78 . تفسير فرات ، نجف .\r\n79 . تفسير قرآن عظيم ، ابن كثير ، منشورات دار الفكر .\r\n80 . تفسير قمى ، على بن ابراهيم بن هاشم ، بيروت : 1387 ه . ق .\r\n81 . تفسير كبير ، فخر رازى ، انتشارات دار الكتب العلميه ، تهران .\r\n82 . تفسير نسفى ، در پاورقى تفسير خازن .\r\n83 . تفسير نيشابورى ، در پاورقى [ جامع البيان 
  ] تفسير طبرى .\r\n84 . تقييد العلم ، خطيب بغداد : 1974 م .\r\n85 . تلخيص الشافى ، شيخ طوسى : 1394 ه . ق .\r\n86 . تلخيص المستدرك على الصحيحين ، ذهبى ( مطبوع در پاورقى مستدرك ) ، هند :\r\n1342 ه . ق .\r\n87 . التوحيد و اثبات صفات الرب ، ابن خزيمه : 1393 ه . ق .\r\n88 . تهذيب الاحكام ، شيخ طوسى ، نجف .\r\n89 . تهذيب تاريخ ابن عساكر ، عبد القادر بدران ، دار المسيرة ، بيروت .\r\n90 . تهذيب التهذيب ، ابن حجر عسقلانى ، دار صادر ، بيروت .\r\n91 . تيسير المطالب فى امالى الامام ابى طالب ، ابو طالب زيدى ، بيروت : 1395 ه . ق .\r\n92 . تيسير الوصول ، ابن بديع : 1896 م .\r\n93 . الثقات ، ابن حبان ، هند : 1397 ه . ق .\r\nج ، ح ، خ\r\n94 . جامع البيان ( تفسير ) ، طبرى ، مصر : 1323 ه . ق .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n95 . جامع بيان العلم و فضله ، ابن عبد البر قرطبى ، مصر : 1388 ه . ق .\r\n96 . الجوهرة فى نسب على بن ابى طالب و آله ، برى تلمسانى ، اعلمى ، بيروت :\r\n1402 ه . ق .\r\n97 . حاشية على سنن البيهقى ، ابن تركمانى ( مطبوع در پاورقى سنن بيهقى ) ، هند :\r\n1344 ه . ق .\r\n98 . حديث الافك ، جعفر مرتضى ، دار التعارف ، بيروت : 1400 ه . ق .\r\n99 . حلية الاولياء ، ابو نعيم ، دار الكتاب العربى ، بيروت : 1387 ه . ق .\r\n100 . حليم اهل البيت ، موسى محمد على ، المؤسسة العصريه ، صيدا ، بيروت .\r\n101 . حياة امير المؤمنين عليه السّلام ، محمد صادق صدر ، دار التعارف ، بيروت .\r\n102 . الحياة السياسة للامام الرضا عليه السّلام ، جعفر مرتضى ، جامعهء مدرسين ، قم .\r\n103 . حياة الحسن عليه السّلام ، باقر شريف القرشى ، نجف : 1375 ه . ق .\r\n104 . حياة الصحابة ، كاندهلوى ، دار الوعى ، حلب : 1391 ه . ق .\r\n105 . الخرائج و الجرائح ، راوندى ، مصطفوى ، تهران .\r\n106 . الخراج ، ابو يوسف ، قاهره : 1392 ه . ق .\r\n107 . خصائص امير المؤمنين ، نسائى ، حيدريه ، نجف : 1388 ه . ق .\r\n108 . الخطط و الآثار ، مقريزى ، مصر : 1270 ه . ق .\r\nد ، ذ\r\n109 . دراسات و بحوث فى التاريخ و الاسلام ، جعفر مرتضى ، قم : 1400 ه . ق .\r\n110 . الدر المنثور ، جلال الدين سيوطى : 1377 ه . ق .\r\n111 . دلائل الامامه ، طبرى ، نجف : 1383 ه . ق .\r\n112 . دلائل الصدق ، مظفر ، ايران ، 1395 ه . ق .\r\n113 . ذخائر العقبى ، طبرى ، دار المعرفة ، بيروت .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n114 . ذكر اخبار اصفهان ، ابو نعيم اصفهانى ، ليدن : 1934 م .\r\nر ، ز\r\n115 . ربيع الابرار ، زمخشرى ، العانى ، بغداد .\r\n116 . روضة الواعظين ، فتال نيشابورى ، حيدريه ، نجف : 1386 ه . ق .\r\n117 . الزهد و الرقائق ، ابن مبارك ، ناشر : محمّد عفيف زعبى .\r\nس\r\n118 . سرگذشت حديث ، سيد مرتضى عسكرى .\r\n119 . السنة قبل التدوين ، محمد عجاج الخطيب ، قاهر : 1383 ه . ق .\r\n120 . سنن ابن ماجه : 1373 ه . ق .\r\n121 . سنن ابى داود ، دار احياء السنة النبوية .\r\n122 . سنن ترمذى ، المكتبة الاسلامية .\r\n123 . سنن دارمى ، دار احياء السنة النبوية .\r\n124 . سنن كبرى ، بيهقى ، هند : 1344 ه . ق .\r\n125 . سنن نسائى ، دار احياء التراث العربى ، بيروت .\r\n126 . السيادة العربية و الشيعة و الاسرائيليات ، فان‌فلوتن .\r\n127 . سيرة الائمة الاثنى عشر ، هاشم معروف الحسنى ، دار التعارف ، بيروت .\r\n128 . السيرة الحلبيه ، حلبى شافعى : 1320 ه . ق .\r\n129 . سيرتنا و سنتنا ، علّامه عبد الحسين امينى ، نجف : 1384 ه . ق .\r\nش\r\n130 . شرح نهج البلاغه ، ابن ابى الحديد معتزلى ، مصر : 1385 ه . ق .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n131 . شرح نهج البلاغه ، ابن ميثم بحرانى : 1384 ه . ق .\r\n132 . شرف اصحاب الحديث ، خطيب بغداد ، دار احياء السنة النبويه .\r\n133 . الشعر و الشعراء ، ابن قتيبهء دينورى ، دار صادر ، بيروت .\r\n134 . شواهد التنزيل ، حسكانى ، اعلمى ، بيروت : 1393 ه . ق .\r\n135 . الشيعة فى التاريخ ، صيدا ، لبنان : 1357 ه . ق .\r\nص ، ض\r\n136 . صحيح بخارى ، مصر : 1309 ه . ق .\r\n137 . صحيح مسلم ، ناشر : محمد على صبيح و فرزندان ، مصر .\r\n138 . الصحيح من سيرة النبى الاعظم صلّى اللّه عليه و آله ، جعفر مرتضى ، قم : 1402 ه . ق .\r\n139 . صفة الصفوة ، ابو الفرج ابن جوزى ، دار الوعى ، حلب 1390 ه . ق .\r\n140 . صلح الحسن عليه السّلام ، آل ياسين ، دار الكتاب العراقيه ، كاظمين .\r\n143 . صلح الحسن عليه السّلام ، محمد جواد فضل اللّه ، دار الغدير ، بيروت .\r\n144 . الصواعق المحرقه ، ابن حجر هيثمى ، دار الصباعة المحمدية ، مصر .\r\n145 . ضحى الاسلام ، احمد امين ، مكتبة النهضة القاهرة ، مصر .\r\nط ، ع ، غ\r\n146 . طبقات ابن سعد ، كاتب واقدى ، ليدن .\r\n147 . العبر ( تاريخ ابن خلدون ) ، اعلمى : 1391 ه . ق .\r\n148 . العراق فى العصر الاموى ، نجف : 1970 م .\r\n149 . العقائد النسفيه : 1326 ه . ق .\r\n150 . العقد الفريد ، ابن عبد ربه اندلسى ، دار الكتاب العربى .\r\n151 . علل الشرايع ، شيخ صدوق ، حيدريه ، نجف : 1385 ه . ق .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n152 . العلل و معرفة الرجال ، احمد بن حنبل ، آنكارا : 1963 م .\r\n153 . عيون الاخبار ، ابن قتيبهء دينورى ، المؤسسة المصرية العامه : 1383 ه . ق .\r\n154 . عيون اخبار الرضا ، شيخ صدوق ، قم : 1377 ه . ق .\r\n155 . الغارات ، ثقفى ، چاپخانهء حيدرى ، ايران .\r\n156 . الغدير ، علامهء امينى ، دار الكتاب العربى : 1397 ه . ق .\r\nف ، ق\r\n157 . الفائق ، زمخشرى ، ناشر : عيسى البابى حلبى و شركاء : 1981 م .\r\n158 . فتح القدير ، شوكانى ، دار المعرفه ، بيروت .\r\n159 . الفتن ، نعيم بن حماد ، مخطوط .\r\n160 . الفتنة الكبرى ، حسين ، دار المعارف ، مصر .\r\n161 . فتوح ابن اعثم ، هند : 1395 ه . ق .\r\n162 . الفتوحات الاسلاميه ، دحلان ، ناشر : مصطفى محمّد ، مصر .\r\n163 . فتوح البلدان ، بلاذرى ، تحقيق صلاح الدين منجد ، مصر .\r\n164 . فتوح مصر و اخبارها ، ليدن .\r\n165 . فجر الاسلام ، احمد امين ، بيروت : 1969 .\r\n166 . الفخرى فى الآداب السلطانيه ، ابن طباطبا ، بيروت : 1385 ه . ق .\r\n167 . فدك ، قزوينى ، قاهره : 1396 . ه . ق .\r\n168 . فرائد السمطين ، جوينى ، بيروت .\r\n169 . الفصل فى الملل و الاهواء و النحل ، ابن حزم اندلسى ، بيروت : 1395 ه . ق .\r\n170 . الفصول المهمه ، ابن صبّاغ مالكى .\r\n171 . فضائل الخمسه ، فيروزآبادى ، نجف : 1383 ه . ق .\r\n172 . الفوائد المجموعه ، شوكانى ، بيروت : 1392 ه . ق .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n173 . فواتح الرحموت ، ابن نظام الدين انصارى ( مطبوع در پاورقى المستصفى غزالى ) :\r\n1322 ه . ق .\r\n174 . قاموس الرجال ، محمّد تقى شوشترى ، مركز نشر كتاب ، تهران .\r\n175 . قضاء امير المؤمنين ، محمّد تقى شوشترى ، دار الشمالى ، بيروت .\r\nك ، ل\r\n176 . كافى ، محمّد بن يعقوب ، كلينى .\r\n177 . الكامل فى الادب ، مبرد ، دار نهضه ، مصر .\r\n178 . الكامل فى التاريخ ، ابن اثير ، بيروت : 1385 ه . ق .\r\n179 . الكشّاف ، زمخشرى ، دار الكتاب العربى ، بيروت .\r\n180 . كشف الاستار عن مسند البزار ، هيثمى ، بيروت : 1399 ه . ق .\r\n181 . كشف الغمه ، اربلى ، علميه ، قم .\r\n182 . كفاية الطالب ، كنجى شافعى ، حيدريه ، نجف : 1390 ه . ق .\r\n183 . الكفاية فى علم الروايه ، خطيب بغدادى ، المكتبة العلميه ، مدينه .\r\n184 . كنز العمال ، متقى هندى ، هند : 1381 ه . ق .\r\n185 . الكنى و الالقاب ، شيخ عباس قمى ، نجف : 1389 ه . ق .\r\n186 . لباب الآداب ، اسامة بن منقذ ، رحمانيه ، مصر : 1354 ه . ق .\r\n187 . لسان العرب ، ابن منظور ، دار صادر ، بيروت .\r\n188 . لسان الميزان ، ابن حجر عسقلانى ، اعلمى ، بيروت .\r\n189 . لطف التدبير ، ابو عبد اللّه اسكافى ، مصر : 1946 م .\r\nم\r\n190 . مالك ، محمد ابو زهره ، دار الفكر العربى .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n191 . مالكيت خصوصى ، على احمدى ، قم .\r\n192 . ما نزل من القرآن فى اهل البيت ، ابن الحكم ، ايران : 1395 ه . ق .\r\n193 . المجروحون ، ابن حبان ، دار الوعى حلب ، سوريه : 1396 ه . ق .\r\n194 . مجلة المجتمع ، كويت .\r\n195 . مجمع البيان ، طبرسى ، دار احياء التراث العربى ، بيروت : 1379 ه . ق .\r\n196 . مجمع الزوائد ، هيثمى : 1967 م .\r\n197 . مجموعة الرسائل المنيريه .\r\n198 . المحاسن و المساوى ، بيهقى ، مكتبه النهضه ، مصر .\r\n199 . محاضرات الادباء ، راغب اصفهانى .\r\n200 . المحبر ، ابن حبيب : 1361 ه .\r\n201 . المراجعات ، سيد عبد الحسين شرف الدين ، صيدا : 1355 ه . ق .\r\n202 . مروج الذهب ، مسعودى ، دار الاندلس ، بيروت .\r\n203 . مستدرك صحيحين ، حاكم نيشابورى ، هند : 1342 ه . ق .\r\n204 . المسترشد فى الامامه ، حيدريه ، نجف .\r\n205 . مسند ابو عوانه ، هند : 1362 ه . ق .\r\n206 . مسند احمد بن حنبل ، مصر .\r\n207 . مشاكلة الناس لزمانهم ، يعقوبى ، بيروت : 1962 م .\r\n208 . مشكل الآثار ، طحاوى ، هند : 1333 ه . ق .\r\n209 . مصابيح السنّة ، بغوى : 1294 ه . ق .\r\n210 . مصادر نهج البلاغه ، خطيب ، اعلمى ، بيروت : 1395 ه . ق .\r\n211 . المصنّف ، عبد الرزاق صنعانى : 1390 ه . ق .\r\n212 . معانى الاخبار ، شيخ صدوق ، انتشارات جامعهء مدرسين ، قم .\r\n213 . معتزله .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n214 . معرفة علوم الحديث ، حاكم نيشابورى ، مدينه : 1397 ه . ق .\r\n215 . المعرفة و التاريخ ، يعقوب بن سفيان فسوى ، بغداد : 1975 م .\r\n216 . المغازى ، محمّد بن عمر ، واقدى ، انتشارات اسماعيليان ، تهران .\r\n217 . مقاتل الطالبيين ، ابو الفرج اصفهانى 1970 م .\r\n218 . مقارنة الاديان ، احمد شلبى ، مكتبة النهضة المصريه : 1972 م .\r\n219 . مقالات الاسلاميين ، ابو الحسن اشعرى ، مصر : 1369 ه . ق .\r\n220 . مقتل الحسين ، مقرّم ، مطبعة الآداب ، نجف .\r\n221 . مقتل خوارزمى ، قم .\r\n222 . مقدمهء ابن خلدون ، دار احياء التراث العربى ، بيروت .\r\n223 . مقدمهء مرآة العقول ، سيد مرتضى عسكرى ، تهران : 1398 ه . ق .\r\n224 . مكاتيب الرسول ، على احمدى ، ناشر : مصطفوى ، ايران .\r\n225 . ملل و نحل ، شهرستانى ، مصر : 1387 ه . ق .\r\n226 . مناقب آل ابى طالب ، ابن شهر آشوب ، ناشر : مصطفوى ، ايران .\r\n227 . مناقب امام على عليه السّلام ابن مغازلى ، تهران : 1394 ه . ق .\r\n228 . مناقب خوارزمى ، حيدريه ، نجف : 1385 ه . ق .\r\n229 . مناقب شافعى ، بيهقى ، قاهره : 1391 ه . ق .\r\n230 . منتخب الاثر ، لطف اللّه صافى ، ايران .\r\n231 . منتخب كنز العمال ، ( مطبوع در پاورقى مسند احمد ) : 1313 ه . ق .\r\n232 . منهاج السنه ، ابن تيميه ، مصر : 1322 ه . ق .\r\n233 . موطأ ، مالك ( مطبوع با تنوير الحوالك سيوطى ) .\r\n234 . الموفقيات ، زبير بن بكا : 1972 م .\r\n235 . الميزان فى تفسير القرآن ، علامه محمد حسين طباطبائى ، اعلمى ، بيروت :\r\n1394 ه . ق .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n236 . ميزان الاعتدال ، ذهبى ، دار المعرفه ، بيروت .\r\nن\r\n237 . النزاع و التخاصم ، مقريزى .\r\n238 . نزهة المجالس ، صفورى شافعى ، مصر : 1314 ه . ق .\r\n239 . نسب قريش ، مصعب زبيرى ، دار المعارف ، مصر .\r\n240 . النصائح الكافيه ، محمد بن عقيل ، مطبعة النجاح ، بغداد .\r\n241 . نصب الرايه ، زيلعى : 1393 ه . ق .\r\n242 . النص و الاجتهاد ، عبد الحسين شرف الدين ، كربلا : 1386 ه . ق .\r\n243 . نظرية الامامه ، احمد محمود صبحى ، دار المعارف ، مصر .\r\n244 . نور الابصار ، شبلنجى شافعى ، المطبعة اليوسفيه ، مصر .\r\n245 . نور الثقلين ، ابن جمعه حويزى ، چاپخانهء حكمت ، قم .\r\n246 . نور القبس ، يغمورى ، تحقيق رودلف زلهايم : 1384 ه . ق .\r\n247 . نهاية الارب ، نويرى .\r\n248 . النهاية فى غريب الحديث ، ابن اثير ، دار احياء التراث العربى ، بيروت .\r\n249 . نهج البلاغه ، جمع‌آورى شريف رضى ، استقامت .\r\n250 . نيل الاوطار ، شوكانى ، دار الجيل ، بيروت : 1973 م .\r\nو ، ه ، ى\r\n251 . وسائل الشيعة ، حرّ عاملى ، ايران : 1385 ه . ق .\r\n252 . وفاء الوفاء ، سمهودى ، بيروت : 1393 ه . ق .\r\n253 . وقعة صفين ، نصر بن مزاحم منقرى : 1382 . ه . ق .\r\n254 . وفيات الاعيان ، ابن خلكان ، مصر : 1310 ه . ق .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n255 . الهدى الى دين المصطفى ، محمّد جواد بلاغى ، نجف : 1385 ه . ق .\r\n256 . ينابيع المودة ، قندوزى حنفى ، اسلامبول : 1301 ه . ق .\r\n\r\n\r\n","description":"","footnote":"","page_name":" 256 ","page_number":256}
  ]